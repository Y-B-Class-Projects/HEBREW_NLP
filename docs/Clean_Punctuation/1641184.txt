נתניהו נחוש :  תוכנית התחבורה תאושר בממשלה בתוך שבועיים 
 >  >  תוכנית נתיבי ישראל לרישות ישראל במסילות ברזל ובכבישים תובא לאישור הממשלה בישיבה שתקיים בתל חי ב-21 בפברואר - כך החליט אתמול ראש הממשלה בנימין נתניהו .  החלטתו של נתניהו התקבלה בתום דיון ממושך שבו הציגו משרדי האוצר והתחבורה ויו"ר הוועדה המייעצת למועצה הלאומית לכלכלה ,  אורי יוגב ,  את פרטי התוכנית .  נתניהו הורה לצדדים להמשיך בדיון על פרטי התוכנית בימים הקרובים ,  ולהגיע להסכמה בתוך שבועיים .  התוכנית עוררה בחודשים האחרונים מחלוקת עזה לנוכח היקף הפרויקטים הנכללים בה ,  תכנונם החסר והיקף ההשקעה שידרשו - 51-83 מיליארד שקל .  בין היתר כוללת התוכנית כמה פרויקטים של הנחת מסילות רכבת מאילת ועד לקרית שמונה ,  שדרוג צירי התנועה המרכזיים בגליל וכן הארכת חוצה ישראל עד שלומי בצפון ומשאבי שדה בדרום .  בחודשים האחרונים לא הושגה בין אגף התקציבים במשרד האוצר לבין יוגב ומשרד התחבורה הסכמה באשר להיקפי התוכנית .  גם דיון מקדמי בעניין זה שנערך אצל נתניהו לפני כשבועיים לא נשא פרי .
 
נתניהו נחוש :  תוכנית התחבורה תאושר בממשלה בתוך שבועיים 
nan
