סין נלחמת בבועת הנדל"ן :  תגביל את האשראי לרוכשי בתים שניים כדי להקטין את הספקולציות
ברחבי 70 הערים הגדולות בסין ,  מחירי הבתים עלו בנובמבר בשיעור המהיר זה 16 חודשים
משרד הדיור הסיני יגביל את מתן האשראי לרוכשי בתים שניים .  מטרת המהלך היא להקטין את הספקולציות ולרסן את עליית המחירים ." סין תגביל עוד את מתן ההלוואות לרוכשי הבתים השניים ותגביל את השקעות הדיור הספקולטיביות ",  אמר שר הדיור ,  ג'יאנג וויישין ,  בהודעה רשמית של המשרד .  השר לא העניק עוד פרטים .  ראש ממשלת סין ,  וון ג'יאבאו ,  התחייב ב-27 בדצמבר להגביל את  " העליות המוגזמות במחירי הבתים בחלק מהערים בסין ".  ברחבי 70 הערים הגדולות בסין ,  מחירי הבתים עלו בשיעור המהיר זה 16 חודשים בנובמבר - דבר אשר עורר את החששות כי שיעור ההלוואות הגבוה וזרימת ההשקעות מחוץ למדינה ייצרו בועת נכסים בכלכלה השלישית בגודלה בעולם.סין לא תטיל מסים על רכישת נדל"ן השנה מכיוון שהממשלה המקומית מתכננת להמשיך ולשמור על יציבות שוק הנדל"ן - כך העריך היינגין לי ,  מנהל חטיבת המחקר והייעוץ בחברת colliers cre בסין .  סין עשויה להעלות את הדרישה למקדמה לרכישת בתים שניים לכדי 50% ,  כך העריך העיתון הסיני  " בייג'ינג ביזנס "  ב-21 בדצמבר ,  מבלי לציין מהיכן קיבל את המידע .  גודל המקדמה הנדרשת כיום לרכישת בית שני בסין עומד על 40% .
 
סין נלחמת בבועת הנדל"ן :  תגביל את האשראי לרוכשי בתים שניים כדי להקטין את הספקולציות
ברחבי 70 הערים הגדולות בסין ,  מחירי הבתים עלו בנובמבר בשיעור המהיר זה 16 חודשים

