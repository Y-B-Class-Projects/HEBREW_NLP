המכונה המשומנת של הוולנטיינז דיי
השיווק והיחצנות של הוולנטיינז דיי הופכים את האהבה למנוע כלכלי שהצליח להפוך את פברואר הקר לחודש שמגלגל מילארדי דולרים .  הישראלים שמחים להצטרף למסיבה ,  גם אם היא לא שלהם
v גאונות שיווקית ? או גאונות חברתית ?  או אולי שניהם ? 
קשה שלא להיסחף לחגיגת האהבה העולמית המיוחצנת והמשווקת על ידי בעלי ענין מסחריים של ה"וולנטיינז דיי ".  הצבע האדום עם הלבבות הנמצאים בכל מקום ומקשטים כל חנות ,  קניון ,  פינת רחוב ,  מודעה ופרסומת גורמים לך להיות רומנטי ,  עד כדי שאם אתה בודד תצא למצוא אהבה כדי להיות חלק בפסטיבל האהבה העולמי .
 מכונת השיווק והיחצנות המשומנת של הוולנטיינז דיי נוגעת בכל תחומי החיים כך ,  שהאהבה הפכה להיות מנוע עסקי עצום הנעזר בשיטות השיווק והיחצנות על ידי טובי אנשי המקצוע ,  היא מניעה מיליארדי דולרים בכל רחבי העולם ומשאירה את חותמה בכל תחום .  
אולי בגלל שבימי הביניים היה זה המשורר ג'פרי צאוצר שהיה גם סוחר ופקיד בכיר מושחת  ( מנהל המכס בנמל לונדון )  ,  שסחר בכסף בשירי אהבה שכתב עבור אנשים לאהוביהם ,  ובכך הפך את מוצרי האהבה בוולנטיינז דיי -שווים בזהב .  באותם ימים התקיים מנהג בקרב האצולה הבריטית להעביר מכתבי שירה ואהבה לאהובים מבלי שמקבלי המכתבים ידעו מי שולחיהם .  
כך יוצא שכבר בימי הביניים היו אלא אנשי הרוח והאצולה שהחלו את הטירוף השיווקי והנה במאה העשרים ואחת קוטפים את ההצלחה וממשיכים להניע אותה קדימה אנשי העסקים  ( אצולה עסקית )  ואנשי השיווק יחסי צבור והפרסום ,  יוצרי התרבות העכשווית .
 המאה ה-19 נתנה לחג גושפנקה של כרטיסי ברכה מנומסים או זר פרחים אדומים לצד שיר אהבה לוהט ,  אך המאה ה-20 הפכה את החג לפסטיבל של ממש .  מאות החברות אשר פיתחו מוצרים מיוחדים אלפי אנשי השיווק ,  הפרסום ואנשי יחסי הציבור שהוסיפו כל אחד נפח שיווקי ויצרו בלון שצמח למימדי ענק  אולי ענק מידי כי המסחר הפך להיות מהות החג .
 המתנות הפגינו את גודל ועומק האהבה ונהיו יותר ויותר יצירתיות מתכשיטים מקוריים ,  יהלומים מרשימים ,  פרטי הלבשה תחתונה יקרים ,  ארוחות במסעדות ,  ארוחות בוקר למיטה ,  שפים המבשלים ארוחת גורמה לאור נרות או בוואדי מרוחק לאור הכוכבים ,  טיפולי ספא משותפים ,  חבילות מוצרי פינוק וטיפול אישיים ,  פרחים ,  שוקולדים ועוגות ,  יין ואלכוהול ,  בתי מלון וצימרים טיולים לקצה עולם ,  טיסות מיוחדות ,  הפלגות ביאכטות ,  כדורים פורחים ,  בובות פרווה ,  זרי פרות ולכולם מוצמד הלב האדום .
 אין צל של ספק שהוולנטיינז דיי הוא גאונות עסקית - הוא הפך את חודש פברואר הקפוא ברוב העולם  ( מזג אוויר קר גורם לאנשים לפעילות כללית ועסקית נמוכה )  לאחד החשובים מבחינה כלכלית .  הוא גרם לשוק המסחרי והתעשייתי לפעילות ענק וזאת רק חודשיים לאחר חג המולד וסוף השנה האזרחית  ( שהם חגים זוללי כסף )  .  
המנוע שמניע את מפעל הענק האמוציונלי העומד מאחורי ה חג הוא האהבה  אותה האהבה שגורמת לרבים מאיתנו תחושה מדהימה שאנו אוהבים או נאהבים על ידי משהו ,  אותה אהבה שבגללה נוציא סכומי עתק ,  גם כאלה שאין לנו וניקח לצורך כך הלוואות או נשלמם בקרדיט בכרטיס אשראי .  הציניות המסחרית מגיעה רחוק .  רק כדוגמא ,  השבוע ראיתי באחד הסופרים מבצע המקדם את פרי האהבה לקראת הוולנטיינז דיי - משמע ,  הלב האדום הגיע עד קידום תעשיית הפסיפלורה .
 אבל למרות שבעצם הוולנטיינז דיי הפך לחג שכולו מסחר ,  אני אומרת שאם בגלל טרוף הלבבות האדומים הקיים בכל פינה נגרום למשהו או משהי שנמצאים כבר ימים רבים יחדיו להשקיע לרגע שוב באהבה שלהם ,  אותה אהבה שהיא היסוד הכי חשוב במשפחה ,  אותה אהבה שמחייה אנשים והופכת אותם למיוחדים בעיני עצמם והקרובים להם נזכיר להם לרגע את עצמם  אז לי באופן אישי ואולי גם לכולנו כחברה שווה כל הפסטיבל המסחרי הענק הזה ,  ונוציא ממנו את האנרגיות הטובות שבו .
  *  הכותבת היא יועצת תקשורת ואשת יחסי ציבור בכירה ,  שותפה בגולדאספקט אסטרטגיה תקשורת ויחסי ציבור בע"מ .
 
המכונה המשומנת של הוולנטיינז דיי
השיווק והיחצנות של הוולנטיינז דיי הופכים את האהבה למנוע כלכלי שהצליח להפוך את פברואר הקר לחודש שמגלגל מילארדי דולרים .  הישראלים שמחים להצטרף למסיבה ,  גם אם היא לא שלהם

