אזהרה לישראלים :  לא לנסוע לסיני בפסח
מחשש לניסיונות חטיפה ,  פרסם המטה ללוחמה בטרור אזהרת מסע לקראת חג הפסח .  בין היעדים שרצוי לא להגיע אליהם :  חצי האי סיני ,  ירדן וחבל קשמיר שבצפון הודו
המטה ללוחמה בטרור פרסם היום  ( ראשון )  אזהרת מסע למספר יעדים בעולם לקראת עונת נסיעות לחו"ל שצפויה להגיע עם ליל הסדר .  במטה מזהירים מפני איומים של גורמים אנטי ישראליים לחטוף ישראלים בחו"ל או לפגוע בהם ,  במיוחד אנשי עסקים אשר מקיימים קשרים עם גורמים במדינות מוסלמיות . 
" חיזבאללה מאשים שוב ושוב את ישראל במותו של עימאד מורנייה מלפני שנתיים ",  מסרו גורמים בכירים במטה , " ואירן מאשימה את ישראל במותו של מומחה הגרעין בטהרן .  האשמות אלו מחריפות את איומי הטרור על ישראלים בחו"ל ".  
משום כך ,  המטה פרסם גם השנה רשימת המלצות מעודכנת .  בין אזהרות המטה ,  הנוסע הישראלי בחו"ל מתבקש להיות ערני כלפי תופעות חריגות ,  להימנע לחלוטין מלבקר במדינות שעליהן חלה אזהרת המסע ,  לדחות הצעות מפתות ובלתי צפויות ולסרב לקבל מתנות מגורמים בלתי מוכרים .  בהודעתו הוסיף המטה כי היה ונקבעה פגישה ביעד חשוד ,  יש להקפיד ולהגיע אליה עם בני לוויה אמינים .
 יעדי המוקד בחו"ל אשר מהווים איום קונקרטי גבוה במיוחד ,  לבד ממדינות אויב ,  הן חבל קשמיר שבצפון הודו ,  האי מינדנאו שבדרום הפיליפינים ,  צ'צ'ניה ברוסיה וחצי האי סיני .  בנוסף ,  נקראים הישראלים לדחות ביקורים לא נחוצים ולא חיוניים למדינות כגון בנגלדש ,  קניה ,  טג'יקיסטן וניגריה ,  זאת בשל איום פוטנציאלי מתמשך לפגיעה בישראלים .
 
אזהרה לישראלים :  לא לנסוע לסיני בפסח
מחשש לניסיונות חטיפה ,  פרסם המטה ללוחמה בטרור אזהרת מסע לקראת חג הפסח .  בין היעדים שרצוי לא להגיע אליהם :  חצי האי סיני ,  ירדן וחבל קשמיר שבצפון הודו

