ארה"ב ובריטניה סגרו את השגרירויות בתימן
ארצות הברית סגרה את השגרירות שלה בצנעא ,  בעקבות איומים מצד זרוע של ארגון אל קאעדה ,  שנקשרה לניסיון הפיגוע הכושל במטוס חברת דלתא בשבוע שעבר
שגרירויות ארצות הברית ובריטניה בתימן נסגרו בתגובה לאיומים מצד אל קאעדה .  כך מסרו היום  ( ראשון )  גורמים מהשגרירות .  העובדים המקומיים נתבקשו להישאר בבתיהם ולא להגיע לשגרירות עד להודעה חדשה .  
בהודעה באתר האינטרנט של שגרירות ארצות הברית נכתב : " שגרירות ארצות הברית בצנעא סגורה היום ,  3 בינואר 2010 ,  בתגובה לאיומים מתמשכים מצד אל קאעדה בחצי האי ערב לתקוף אינטרסים אמריקאים בתימן ".  ההודעה אף קוראת לאזרחים אמריקאים בתימן להגביר את עירנותם .
 גם שגרירות ספרד בתימן הגבילה את הכניסה אליה ,  אולם תשאר פתוחה ,  כך הודיעה היום ממשלת ספרד . " שגרירות ספרד בצנעא עדיין פתוחה ומתפקדת כרגיל ,  אולם הגבילה את הכניסה מסיבות ביטחוניות ",  נאמר בהודעת משרד החוץ הספרדי .
 ארצות הברית ובריטניה מגבירות את מאמציהן נגד איום הטרור מתימן ומסומליה .  בכירים משתי המדינות מסרו שתוקם יחידת משטרה לסיכול טרור בתימן ,  זאת נוכח ניסיון הפיגוע הכושל במטוס דלתא בשבוע שעבר .  
בהודעה ממשרד ראש הממשלה גורדון בראון נמסר שמאז ניסיון הפיגוע ,  בריטניה וארצות הברית דנו בהגברת הפעילות המשותפת ,  והסכימו לממן יחידת משטרה מיוחדת לסיכול טרור בתימן .  כך דיווחה סוכנות הידיעות הצרפתית .  בראון ואובמה אף ידחקו במועצת הביטחון של האו"ם להגדיל את הכוח לשמירת שלום בסומליה .  
סגירת השגרירויות באה יום אחרי שהנשיא ברק אובמה האשים את זרוע אל קאעדה בחצי האי ערב בתכנון ניסיון הפיגוע במטוס חברת נורת'ווסט בדטרויט במהלך חג המולד .  הגנרל האמריקאי דייויד פטראוס ,  שביקר בתימן אתמול ,  הבטיח לשלטונות כי ארצות הברית תתמוך במאבק באל קאעדה .  בתוך כך ,  היום דווח כי בריטניה וארה"ב החליטו על הקמת כוח מיוחד שיילחם בטרור בתימן .
 
ארה"ב ובריטניה סגרו את השגרירויות בתימן
ארצות הברית סגרה את השגרירות שלה בצנעא ,  בעקבות איומים מצד זרוע של ארגון אל קאעדה ,  שנקשרה לניסיון הפיגוע הכושל במטוס חברת דלתא בשבוע שעבר

