שאון הדובר
דובר צה"ל אבי בניהו פנה אל ראש מחלקת החדשות של ערוץ 1 יורם כהן בבקשה להגיב בשידור חי ב"מבט "  על כתבה .  כהן סרב ,  אולם העיר לכתב אמיר בר שלום על שלא ביקש את תגובת דו"צ
ראש מחלקת החדשות של ערוץ 1 העיר לכתב הצבאי של הערוץ ,  אמיר בר שלום ,  על שלא לקח תגובה מדובר צה"ל לכתבה ששודרה בתחילת השבוע במהדורת  " מבט "  ועסקה בהחלטה שלא להאריך את כהונתו של תא"ל צ'יקו תמיר .  בר שלום הציג בכתבתו ציטוט של מקורבי תמיר ,  שטענו כי הוא הושפל בתהליך וכי  " הרמטכ"ל בעצת דובריו העדיף להצטייר כערכי "  במקום לאפשר לתמיר להוציא הודעת פרישה מסודרת .
 דובר צה"ל תא"ל אבי בניהו התקשר ביום ראשון עם שידור הכתבה לכהן בדרישה להגיב בשידור חי על הדברים שנאמרו בכתבה .  כהן סירב להעלותו לשידור ואמר שבאפשרות יחידת דובר צה"ל להעביר תגובה בכתב שתשודר במהדורה אולם ביחידה סירבו .  אתמול העבירה היחידה תלונה רשמית על בר שלום לכהן ,  שהעיר לו על כך שהיה צריך לבקש תגובה על הדברים .  
גורם בערוץ 1 אמר לוואלה !  ברנז'ה : " מה שהכעיס את בניהו זה האמירה 'יועציו של הרמטכ"ל' ,  כי הוא הבין שמדובר בו ,  וזאת למרות שהכתבה הייתה מאוזנת מבחינת הדעות שהוצגו בה ". 
יורם כהן אמר אמש לוואלה !  ברנז'ה : " אכן ,  הייתה תלונה על הכתבה של אמיר בר שלום .  אנחנו דחינו את הטענות על הדברים שנאמרו בכתבה והודינו שהייתה טעות שלא פנינו לתגובה בזמן מדובר צה"ל .  בשל הסמיכות לסיום המהדורה לא התאפשר להעלות את בניהו לשידור ובכל מקרה הצענו להם להעביר תגובה בכתב ".  
אמיר בר שלום מסר : " העניינים בינינו לבין דובר צה"ל מלובנים בינינו לבינם ולא בתקשורת ".  מדובר צה"ל נמסר : " הדיאלוג בין צה"ל לרשות השידור לא מתנהל באמצעות כלי התקשורת ". 

שאון הדובר
דובר צה"ל אבי בניהו פנה אל ראש מחלקת החדשות של ערוץ 1 יורם כהן בבקשה להגיב בשידור חי ב"מבט "  על כתבה .  כהן סרב ,  אולם העיר לכתב אמיר בר שלום על שלא ביקש את תגובת דו"צ

