הפועל עכו :  גבע ברקאי בספק לשבת
הבלם סובל מפציעה בקרסול ואם לא יתאמן בשישי ,  לא ישחק נגד קרית שמונה .  במקרה כזה כהן יעבור למערך של שני בלמים
הפועל עכו שבה היום  ( חמישי )  לאימונים לאחר המנוחה שקיבלו אתמול השחקנים בעקבות משחק גביע הטוטו שהתקיים ביום שלישי .  הבלם גבע ברקאי ,  שסובל מפציעה בקרסול ,  לא התאמן היום ונמצא בספק לשבת .  ברקאי סוחב את הבעיה בקרסול מעל שבוע ואם לא יצליח לערוך מחר אימון מלא הוא לא יפתח במרכז ההגנה .  במצב שכזה ישוב אלי כהן למערך של שני בלמים ,  כשאיציק כהן ופידליס דמקאו יפתחו במרכז ההגנה ושמעון הרוש ורן קוז'וך צפויים להמשיך לקבל את הקרדיט באגפים .  
הקבוצה ערכה הערב אימון קל בו לא תורגל הרכב ,  אך מי שבוודאות צפוי להמשיך לקבל את הקרדיט בחוד הוא ג'קו עראפת ,  שפתח את העונה בצורה מצוינת עם חמישה שערים .  בקבוצה מרוצים מאוןד מהחלוץ ,  זאת לעומת ניקולס פלצ'וק ,  שלאחרונה חלה אצלו ירידה ביכולת לטענת הצוות המקצועי .  יתכן שהחלוץ רועי דיין ,  שנכנס כמחליף בניצחון 1:3 על בני יהודה וכבש כעבור דקה ,  יקבל את ההזדמנות בהרכב הפותח .  
מחר תערוך הקבוצה את האימון המסכם לקראת המפגש מול מוליכת הטבלה קרית שמונה .  בקבוצה מאמינים כי על אף היכולת הטובה של היריבה מפתיחת העונה ,  בבית הם יכולים לנצח כל קבוצה .  

הפועל עכו :  גבע ברקאי בספק לשבת
הבלם סובל מפציעה בקרסול ואם לא יתאמן בשישי ,  לא ישחק נגד קרית שמונה .  במקרה כזה כהן יעבור למערך של שני בלמים

