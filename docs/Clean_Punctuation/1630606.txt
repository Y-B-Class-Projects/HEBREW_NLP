חשד :  חיכו שהחולים ייצאו - וגנבו את כספם
שני תושבי הצפון נעצרו בחשד שגנבו עשרות אלפי שקלים מחולים שאושפזו בבתי חולים באזור .  השניים נהגו להמתין שהחולים ייצאו לבדיקה - ואז פרצו לארונותיהם וגנבו כסף וכרטיסי אשראי
שני תושבי הצפון כבני 50 נעצרו אחר הצהרים  ( ראשון )  בחשד שגנבו במהלך ארבעת החודשים האחרונים עשרות אלפי שקלים מחולים בעת שאלו היו מאושפזים בבתי חולים בצפון .  שני החשודים מתגוררים בנצרת ובכפר פורדיס .  
ראש מפלג ההונאות במחוז הצפוני ,  רב פקד אהרון גלאור מסר לוואלה !  חדשות כי עד כה הצטברו כ-40 תלונות מחולים שהיו מאושפזים בבתי החולים פוריה בטבריה ,  העמק בעפולה ורמב"ם בחיפה .  לפי החשד ,  השניים ניצלו את הרגע שבו עזבו החולים את מיטותיהם לצורך בדיקות או בשל סיבות אחרות ואז פתחו את ארונותיהם האישיים של החולים וגנבו כסף מזומן ,  צ'קים וכרטיסי אשראי .  
אחר כך נהגו השניים לבצע לפי החשד רכישות שונות באמצעות הכסף וכרטיסי האשראי שגנבו .  רפ"ק גלאור צופה כי תלונות נוספות יתקבלו במשטרה .  מחר יבקשו חוקרי מפלג ההונאות להאריך את מעצר השניים המוכרים מתחום הרכוש בבית משפט השלום בנצרת .
 
חשד :  חיכו שהחולים ייצאו - וגנבו את כספם
שני תושבי הצפון נעצרו בחשד שגנבו עשרות אלפי שקלים מחולים שאושפזו בבתי חולים באזור .  השניים נהגו להמתין שהחולים ייצאו לבדיקה - ואז פרצו לארונותיהם וגנבו כסף וכרטיסי אשראי

