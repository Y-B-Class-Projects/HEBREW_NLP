קלינגר : " זה היה אחד השבועות הקשים בקריירה שלי "
 מאמן ב"ש שיחרר אוויר אחרי הניצחון על סכנין : " לא קל להתרומם מתבוסה כזו ".  דראפיץ' : " מה שהשחקנים עוברים זה לא פשוט "
 הפועל באר שבע שיחררה הערב  ( שבת )  הרבה אוויר כשהשיגה את ניצחון הבית הראשון של העונה עם 0:1 על בני סכנין ,  והשכיחה את התבוסה 5:1 לבית"ר ירושלים מהשבוע שעבר .  שער בודד של ברנרדו ואשקונסלוס בדקה ה-79 השאיר את שלוש הנקודות בבירת הנגב ,  ואיפשר לניר קלינגר לצאת לפגרה בראש שקט .
" זה היה אחד השבועות הקשים בקריירה שלי ",  אמר קלינגר בסיום . " היה ברור לי שבטדי משהו התחבר לנו הפוך .  עוד לפני הטקטיקה ושינוי השיטה אמרתי להם שהכבוד מונח על הדשא .  זה לא קל להתרומם מכזו תבוסה .  מהרגע הראשון היינו יותר טובים ונחושים .  מאור מליקסון נתן משחק ענק ,  במחצית השניה הוא הנהיג ולקח אחריות .  ברנרדו ישתפר בכל משחק .  התלבטנו את מי להחליף את ברנרדו שהיה קצת עייף או את אסולין ,  התייעצנו בספסל והחלטנו להשאיר אותו ,  וזה השתלם לנו ". 
ואשקונסלוס עצמו אמר אחרי המשחק : " תמיד טוב להבקיע וכשזה שער ניצחון אז אפילו עוד יותר .  סכנין הסתגרו וזה עשה לנו את החיים יותר קשים.באופן אישי אני מעדיף לשחק עם עוד חלוץ אבל מה שאני הכי אוהב זה לנצח ". 
סלובודן דראפיץ' ,  בהופעת הבכורה שלו כמאמן ראשי בליגת העל ,  ראה את קבוצתו משחזרת את היכולת שהציגה תחת חיים לוי ,  ונשארת עם נקודה בודדת אחרי המחזור החמישי .
" מה שהשחקנים עוברים זה לא פשוט ",  אמר דראפיץ' . " רצינו לסגור ולצאת למתפרצות .  הפגרה באה לנו בזמן ,  אני מאמין שעוד שבועיים נראה הרבה יותר טוב .  השחקנים היו ממושמעים הגנתית ,  אבל לא היה לנו אחד כמו מליקסון שיש לבאר שבע שיעשה הבדל ". 
השופט אלי חכמון צפוי לציין בדו"ח השיפוט את ההתפרצות של אנשי סכנין כלפי שלישיית השופטים בסיום המשחק ,  והקבוצה עשויה לעמוד לדין בשל כך .
 
קלינגר : " זה היה אחד השבועות הקשים בקריירה שלי "
 מאמן ב"ש שיחרר אוויר אחרי הניצחון על סכנין : " לא קל להתרומם מתבוסה כזו ".  דראפיץ' : " מה שהשחקנים עוברים זה לא פשוט "
 
