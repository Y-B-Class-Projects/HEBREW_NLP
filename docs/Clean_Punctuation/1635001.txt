חשד בצה"ל :  חיילים חיללו הקברים סמוך לשכם
המשטרה הצבאית חוקרת חשד לפיו חיילים שאבטחו תפילה בכפר עוורתא ,  הם אלה שעומדים מאחורי ריסוס הכתובות נגד הפלסטינים .  צה"ל : " הכתובות לא רוססו בתוך בית העלמין "
 המשטרה הצבאית החוקרת תפתח בחקירה בעקבות חילול הקברים בכפר עוורתא סמוך לשכם ,  במהלך תפילה של יהודים על קברי צדיקים במקום  כך נודע לוואלה !  חדשות .  על פי החשד ,  חיילים שאבטחו את האירוע היו אלה שריססו את הכתובות בגנות הפלסטינים .
 בצה"ל טוענים ,  עם זאת ,  כי הכתובות לא נמצאו בשטח בית העלמין אלא באזור המרוחק ממנו .  היום הגיעו למקום מפקד חטיבת שומרון ,  אלוף משנה איציק בר ונציגי המנהל האזרחי על מנת לבצע תחקור ראשוני של המעשה .
" מבירור ראשוני שבוצע היום נראה שהכתובות מצויות מחוץ לבית הקברות ולא כפי שנטען ",  אומרים בדובר צה"ל .  עם זאת ,  ביקשו להדגיש כי  " צה"ל רואה את האירוע בחומרה ומגנה כל אירוע של ונדזליזם ואין בממצאי הבדיקה הראשוניים בכדי לגרוע מחומרת האירוע ".  עוד נמסר כי על רקע הדברים הוחלט בצה"ל לרענן בקרב החיילים את ההנחיות בדבר איסוף אשפה תוך כדי פעילות מבצעית .
 בתוך כך ,  הערב יצרו המתפללים היהודים שנכחו בתפילה קשר עם מושל שכם על מנת להתנצל בפניו על חילול הקברים בכפר בעת התפילה .  אנשי ארגון  " ועד שוכני שומרון "  המארגן תפילות בקברי צדיקים הכחישו כל קשר למעשה אך טענו כי הם חשים צורך להתנצל מאחר ו"במידה ולא הייתה מאורגנת התפילה  לא היה מתבצע המעשה ".  בשיחת טלפון שנערכה ביוזמת תחנת  " רדיו קול חי "  ביקשו המתפללים להדגיש כי הם מגנים מעשים מסוג זה בכל תוקף .  מושל שכם מצידו אמר בשיחה כי הוא מקבל את ההתנצלות ומאמין כי המתפללים עצמם הם אכן לא אלה העומדים מאחורי המעשה .
 כזכור ,  מקורות פלסטיניים טענו כי במהלך תפילה שנערכה בכפר המצוי מדרום לשכם בערב יום שלישי הושחתו שלוש מצבות .  עדי ראייה מסרו לסוכנות הידיעות  " מען "  כי עשרות מתנחלים הגיעו להתפלל בבית הקברות בלוויית עשרות חיילים .  לטענת הפלסטינים ,  המתנחלים ריססו על חלק מהקברים כתובות גרפיטי שבהן נאמר  " מוות לערבים "  וציירו מגן דוד .  עוד אמרו הפלסטינים כי המתנחלים השאירו במקום בקבוקי אלכוהול ואריזות חטיפים .
 
חשד בצה"ל :  חיילים חיללו הקברים סמוך לשכם
המשטרה הצבאית חוקרת חשד לפיו חיילים שאבטחו תפילה בכפר עוורתא ,  הם אלה שעומדים מאחורי ריסוס הכתובות נגד הפלסטינים .  צה"ל : " הכתובות לא רוססו בתוך בית העלמין "
 
