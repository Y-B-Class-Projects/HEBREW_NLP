דיכאון עמוק ,  כסף גדול
ציפרלקס ,  תרופה נגד דיכאון עלתה בעבר 140 שקל והפכה מאז לתרופה גנרית בעלות של 25 שקל .  המדוכאים חוסכים ,  אובמה שמח אבל התעשייה הרפואית גועשת
רבים וטובים השתמשו או הכירו את תרופת הציפרלקס נגד דיכאון .  מדובר בתרופה מתקדמת בהשוואה לסרוקסט ולפרוזאק .  תופעות הלוואי בציפרלקס קיימות במינון נמוך במיוחד ולעיתים אינם קיימות כלל .  הציפרלקס אינה פוגעת בתאבון ,  אינה משפיעה על חיי המין ,  נספגת ועובדת במהירות ויעילות .  לא באנו לשבח או לקדם את מכירות הציפרלקס אלה לספר על פעילות התעשייה הגנרית והשפעתה על הצרכנים .
 ב- 1989 רשמה חברת התרופות הדנית  " לונדבק "  את הציפרלקס כפטנט בישראל .  הבקשה אושרה בשנת 95 והפטנט הוענק בגין הרכיב הפעיל .  ב- 96 התרופה אושרה לשימוש בישראל תחת השם  ציפרמיל .  בהמשך שונה השם לציפרלקס והתרופה הייתה אחראית לכ- 70% מהיקף המכירות העולמי של לונדבק בשנים האחרונות .  גם בישראל הציפרמיל זכתה להצלחה מסחררת .  חברת טבע ופריגו תקפו את הפטנט באמצעות תרופה גנרית ולונדבק אצה למנוע המהלך בבית המשפט .
 לונדבק משתפת פעולה עם טבע בפיתוח התרופה אחרת אבל הציפרמיל היא כאמור נכס ותזרים הכנסות מניב .  לא נאריך בסיפור ,  בימים אלה נתן בית המשפט העליון פסק דין לפיו פריגו וטבע יכולות ליצר את הציפרמיל והשופט דנציגר הרחיב והבהיר שהדיון בנושא הפך לאקדמי בלבד כיוון שטבע ופריגו כבר מייצרות את התחליף הגנרי .
 עכשיו תנו ליבכם לענין הכספי  הציפרמיל תחת לונדבק עלה 140 שקל ,  המוצר הגנרי עולה כ- 25 שקל בלבד .  הנה לפנינו דוגמה מוחשית וראויה למלחמה הגנרית שבנתה את טבע במשך שנים למעמדה הבכיר בתעשיה .  מיותר לציין שהנלחמים בדיכאון ,  אחת מהמכות הקשות הרפואיות בעידן הנוכחי ,  חוסכים כסף משמעותי בהתאם להיקף השימוש היומי שלהם בציפרמיל .
 מהפכת הבריאות שמבקש נשיא ארה"ב אובמה לחולל מורכבת ומקיפה היא כוללת בתוכה גם סיפור דומה לציפרמיל .  להוזיל משמעותית תרופות יקרות בתחומי בריאות שונים גם באמצעות עידוד המגזר הגנרי בגבולות החוק כמובן .
 מזווית שונה ,  פחות אטרקטיבית למשקיעי טבע למשל ,  תרופת הדגל של טבע- הקופקסון  שנמכרת במיליארדי דולרים ומניבה לטבע רווחי עתק תותקף ע"י חברות גנריות במטרה לשווקה לציבור במחיר נמוך .  עוד חזון למועד עד לפקיעת הקופקסון אך ברור שמה שהתרחש בציפרמיל ,  לפחות מההיבט של תקיפה משפטית ,  יתרחש בעוד שנים בקופקסון ועלול לפגוע גם בטבע ששוקדת על פיתוחי מקור נוספים .
 216 תרופות במגוון רחב מאתגרת טבע בשלבים שונים .  האיתגור נעשה לפני תום תקופת הבלעדיות והוא כמעט תמיד מלווה במאבקים משפטיים מרים .  אפילו כאשר מדובר במשחה נגד פטריות ברגל לכאורה עניין אזוטרי מבחינה כלכלית .  משחה שאליה התרגלו מאות אלפי צרכנים ב-12 דולר עולה פתאום 3.5 דולר כגנרית .  מרבית הצרכנים יעדיפו את המשחה הזולה .
 בשוק התרופות העולמי עם חברות ענק :  פייזר ,  רוש ,  גלקסו סמית קליין ,  נוברטיס ,  באייר ,  סנופי-אבנטיס ,  אבוט ,  אסטרזנקה ,  ונוספות מאתגרים כל הזמן אינסוף תרופות לטיפול כמעט בכל מחלה ידועה .  הסיפור של איתגור התרופות הוא המהפכה החברתית  רפואית של השנים האחרונות .  מהפכה שתסייע לשכבות חלשות לקבל תרופות זולות ועדיין תשאיר רווח יפה בידי החברות הגנריות שלא הזדקקו להשקעות מחקר ופיתוח עצומות בפיתוח תרופות מקור .
 ברור לפיכך שהשמנת ברווחים טמונה במפתחי התרופות האתיות  ( מקוריות )  אשר יזכו לבלעדיות של 15-20 שנה בשיווק .  כך חברות ישראליות צעירות שנמצאות בשלבי ניסוי שונים של תרופות מקור זוכות לעניין מצד ענקיות כטבע ,  פייזר או רוש .
 מי מהצעירות שתצליח לפתח תרופה אתית תירכש ותעשה אקזיט יפה .  כמובן שסיכויי ההצלחה נמוכים ותנאי הבקרה של ה FDA  ( רשות הבריאות האמריקאית )  קשים .  בינתיים השוק הגנרי תוסס ,  בתי המשפט עסוקים ,  זו עדיין לא  " המהפכה "  אבל מדובר בצעד בריא לרפואה הולמת וזולה לציבור רחב מאי פעם .  דיינו .
  * מתי אלפר הוא מומחה לשיווק ומרצה במרכז ללימודים אקדמיים

דיכאון עמוק ,  כסף גדול
ציפרלקס ,  תרופה נגד דיכאון עלתה בעבר 140 שקל והפכה מאז לתרופה גנרית בעלות של 25 שקל .  המדוכאים חוסכים ,  אובמה שמח אבל התעשייה הרפואית גועשת

