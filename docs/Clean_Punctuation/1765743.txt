רובי קין נמצא על הכוונת של גרנט
חלוצה של טוטנהאם אמור לעזוב בינואר ונמצא בתוכניות של ווסטהאם ,  שתנסה לצרפו .  גם אסטון וילה ,  וולבס וסלטיק בתמונה
לפני שבוע דיבר מאמן ווסטהאם ,  אברהם גרנט ,  על חלון ההעברות של ינואר ,  והבהיר כי אין לו כוונה לבצע שינויים בסגל ,  ובכלל הוא גילה כי הוא לא אוהב את מועד ההעברות הקרוב .  אלא ששבוע עבר ואתמול התפרסמו ידיעות כי גרנט ו-ווסטהאם מנסים לצרף את שון רייט-פיליפס ,  כשכעת שמו של רובי קין עולה על הפרק .
 ב'דיילי סטאר' פורסם הבוקר  ( חמישי )  כי הפטישים הצטרפו למאבק על החלוץ האירי של טוטנהאם ,  שצפוי לעזוב בינואר .  מלבד ווסטהאם ,  מעוניינות בקין גם אסטון וילה ,  וולבס וסלטיק ,  שחושקות בשירותיו של קין בן ה-30 .  החשש של ווסטהאם הוא בעיקר מעזיבה אפשרית של קרלטון קול .  על פי אותו דיווח ,  צפויה פגישה בין גרנט לבעלי הקבוצה ,  דיוויד סאליבן ודייויד גולד ,  שבה תיקבע מדיניות הרכש .
 קין משתכר כיום כ-65 אלף ליש"ט בשבוע וגרנט יהיה חייב להישאר במסגרות התקציביות של ווסטהאם כדי לצרפו .  בינתיים המגעים עם השוער רוברט גרין הופסקו ויחודשו רק בסוף הקיץ .
 
רובי קין נמצא על הכוונת של גרנט
חלוצה של טוטנהאם אמור לעזוב בינואר ונמצא בתוכניות של ווסטהאם ,  שתנסה לצרפו .  גם אסטון וילה ,  וולבס וסלטיק בתמונה

