מנכ"ל הפועל רעננה לשעבר תובע את הקבוצה
אלון קיטלמן ,  שסיים את תפקידו בדצמבר ,  תובע כמיליון ש"ח .  עורך דינו : " הוא נזרק לרחוב בגיל מבוגר ".  רעננה : " לא מופתעים "
 מנכ"ל הפועל רעננה לשעבר ,  אלון קיטלמן ,  תובע פיצויי פיטורין מקבוצתו לשעבר על סך כמיליון ש"ח .  קיטלמן ,  ששימש כמנכ"ל הקבוצה מאז 2002 ,  הגיש את התבועה באמצעות עורך דין שלמה בכור לבית הדין האיזורי לעבודה בתל אביב אחרי שפוטר מהקבוצה במהלך חודש דצמבר 2009 .
 בין השאר טוען קיטלמן כי לא קיבל במשך כל תקופת עבודתו דמי הבראה ודמי חופשה .  לגבי הליך פיטוריו ,  טוען עורך דינו כי  " פיטורי התובע נעשו ללא שימוע ובניגוד לדין ,  כך לאחר 12.5 שנות עבודה נזרק התובע לרחוב בגיל מבוגר וזאת בהליך פיטורין שנעשה שלא כדין תוך הפרת חובת השימוע וחובת תום הלב ". 
מהפועל רעננה נמסר בתגובה : " אנחנו לא מופתעים מכתב התביעה ,  אבל נגיב רק בתחילת השבוע הבא כשאשר אלון ישוב מחו"ל ". 

מנכ"ל הפועל רעננה לשעבר תובע את הקבוצה
אלון קיטלמן ,  שסיים את תפקידו בדצמבר ,  תובע כמיליון ש"ח .  עורך דינו : " הוא נזרק לרחוב בגיל מבוגר ".  רעננה : " לא מופתעים "
 
