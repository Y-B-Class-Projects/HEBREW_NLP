מסתמנת עסקת העברת שחקנים בין הפועל פ"ת ללחמן
דני לוי הציע למאמן עראבה את אור פיישבין ודור הלוי שחתם עד תום העונה : " עסקה טובה לשני הצדדים ".  גם אבו סלאח הוצע
מסתמנת עסקת שיתוף פעולה בין הפועל פתח תקוה למאמן אייל לחמן להעברת מספר שחקנים לאחווה עראבה .  לפי העסקה ,  מספר שחקנים שלא מצאו את מקומם בהרכב ישוחררו לעראבה ,  אותה מאמן לחמן שאימן בעבר בהפועל פתח תקוה .  
לחמן כבר שוחח עם דני לוי ועסקת העברתו של הקשר דור הלוי כבר נסגרה הבוקר .  שמו של הלוי ,  כזכור ,  נקשר אתמול לעראבה מיד לאחר ששוחרר .  גם החלוץ אור פיישבין הוצע למאמן וגם הוא בדרך לליגה הלאומית ,  לאחר שלחמן אישר כי הוא מעוניין בשחקן .  
החלוץ איימן אבו סלאח הוצע הבוקר גם הוא ללחמן ,  שבשלב זה לא מעוניין בשחקן .  גורם בפתח תקוה אישר כי : " אנחנו רוקמים עסקה טובה לשני הצדדים .  זה יעזור לנו לפנות מקום בתקציב ". 
בקבוצה החליטו כי החלוץ רוואז גוצ'ירידזה ,  שהאריך את החוזה עליו חתם לשבועיים בשבוע נוסף ,  יישאר למשחק מול בית"ר ירושלים ,  יפתח כנראה על הספסל ולאחר מכן ,  אם לא יציג יכולת משכנעת ,  יעזוב את הארץ .  כזכור ,  אתמול אמרו שחקנים בקבוצה : " הסיפור הזה הזוי ויכול לקרות רק בליגה שלנו .  עוד לפני שהגיע הוא היה מיועד לעזוב ".  הקשר ישראל זגורי שוב ביקש לעזוב את מכבי חיפה לטובת הפועל פתח תקוה ,  אבל אלישע לוי ביקש ממנו לחכות עד אשר יוחתם קשר .
 הנהלת הפועל פתח תקוה נפגשה גם היום עם נציגי ראובן עובד ,  והשחקן ממשיך להתקרב לקבוצה .
 
מסתמנת עסקת העברת שחקנים בין הפועל פ"ת ללחמן
דני לוי הציע למאמן עראבה את אור פיישבין ודור הלוי שחתם עד תום העונה : " עסקה טובה לשני הצדדים ".  גם אבו סלאח הוצע

