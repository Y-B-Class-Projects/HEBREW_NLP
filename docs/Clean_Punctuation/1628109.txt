נמרוד דביר מצטרף ל-nrg-מעריב
סגן עורכת מגזין פנאי פלוס מזה כשלוש שנים חוצה את הקווים ויתמנה לעורך מדור התרבות של האתר ,  שידע תזוזות רבות בשנתיים האחרונות
נמרוד דביר מונה לעורך ערוץ התרבות של אתר nrg-מעריב .  דביר ,  27 ,  עבד במשך כארבע שנים במגזין פנאי פלוס מבית ידיעות אחרונות ,  ככתב המגזין בניו יורק וכסגנה של העורכת נירית וייס .  בחודש אפריל האחרון עזב דביר את תפקיד סגן העורכת אך המשיך לכתוב למגזין וכן כתב בנושאי טלוויזיה עבור אתר ynet .
 דביר יחליף בתפקידו את נעה רובין ,  שהודיעה על עזיבתה לפני כחודש ,  ויערוך את המדור לצד מיכל הניג ומוריה בן ברק .  תפקיד עורך התרבות ב-nrg-מעריב ידע בשנתיים האחרונות תזוזות רבות ,  עם השינויים המערכתיים הרבים שעברו על האתר כחלק מהשינויים במעריב .  בין עורכי המדור היו אור גוטליב ,  שלומי מינץ ואיתי שטרן .
 נמרוד דביר אמר היום לוואלה !  ברנז'ה : " אני שמח לקראת התפקיד החדש ואעשה אותו טוב ככל יכולתי ". 

נמרוד דביר מצטרף ל-nrg-מעריב
סגן עורכת מגזין פנאי פלוס מזה כשלוש שנים חוצה את הקווים ויתמנה לעורך מדור התרבות של האתר ,  שידע תזוזות רבות בשנתיים האחרונות

