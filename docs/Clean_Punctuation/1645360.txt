האם חשבון הנוסטרו כולל גם השקעות באשראי ?  
אני רק שאלה
באחרונה ניתן לקרוא רבות בעיתונים על עניינים הקשורים לחשבונות הנוסטרו של בתי ההשקעות הישראליים .  שאלתי בעניין היא כזו :  כשגוף כלכלי משקיע את כספי הנוסטרו ,  האם ההשקעה היא מתוך ההון העצמי שלו ,  הכולל רווחי הון בלבד ,  או שהיא כוללת אשראי בנקאי שהוא קיבל ?  ואם קיימות הלוואות ,  מה משמש כביטחונות בגין הלוואה כזו - נכסים של לקוחות בתי ההשקעות או נכסים אחרים ?  אליעזר פעילות הנוסטרו של בתי השקעות נחשבת לאחת הפעילויות הרווחיות שלהם .  בשונה מפעילויות אחרות ,  שבהן בית ההשקעות מרוויח דמי ניהול שנגזרים מהרווחים של לקוחותיו ,  כל שקל שחשבון הנוסטרו מרוויח יורד כמעט במלואו לשורת הרווח .  השיטות שבבסיס ניהול הנוסטרו מגוונות ,  ומזכירות שיטות עבודה של קרנות גידור .  מכיוון שלא מדובר בכספי לקוחות ,  לא חלות על מנהלי הנוסטרו מגבלות מלבד אלה שקבעה מועצת המנהלים של בית ההשקעות .  פעילות הנוסטרו משתמשת הן בחלק מההון העצמי של החברה והן בהלוואות שנלקחות מהבנקים ,  אך מושם דגש על הפרדה בין ניהול הנוסטרו לניהול כספי הלקוחות .  הנוסטרו הוא חשבון נפרד ,  והוא גם זה שמעמיד את הביטחונות בגין פעולותיו .  - נוסטרו  " שלנו "  באיטלקית .  החשבונות שבהם מנהלים גופים פיננסיים את כספם שלהם ,  שנפרדים מהחשבונות שבהם מנוהלים כספי לקוחותיהם - קרנות גידור קרנות שמיועדות למשקיעים מתוחכמים ואמידים ומשתמשות לעתים קרובות במנופי אשראי גבוהים ובשיטות השקעה אגרסיביות וספקולטיביות

האם חשבון הנוסטרו כולל גם השקעות באשראי ?  
אני רק שאלה

