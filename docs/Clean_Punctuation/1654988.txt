האנליסטים מרוצים מעסקת טבע ורציופארם ;  חיים ישראל :  עסקה אסטרטגית שתחזק את מעמדה של טבע באירופה
סטיבן טפר מהראל פיננסים :  המחיר ששילמה טבע טוב וזול משמעותית מהמחיר ששולם עבור באר ואייווקס
האנליסטים מרוצים מעסקת טבע-רציופארם במסגרתה נהפכה אתמול לחברה הגנרית המובילה באירופה ,  לאחר שחתמה על הסכם מחייב לרכישתה של החברה הגרמנית רציופארם תמורת 3.625 מיליארד יורו  ( 5 מיליארד דולר )  .  טבע גברה במכרז על המתחרה פייזר ,  חברת התרופות הגדולה בעולם ,  ועל החברה האיסלנדית אקטווויס .  העסקה משלימה רצף של שלוש עסקות ענק לטבע בתוך ארבע שנים ,  שבהן רכשה חברות גנריות בסכום מצטבר של 20 מיליארד דולר.בתוך כך ,  הותירה חברת דירוג האשראי מודי'ס את דירוג האשראי של טבע ברמה של a3 .  סגן נשיא מודי'ס ,  מייקל לווסק אמר כי  " תזרים המזומנים של טבע נמצא ברמתו הגבוהה בשנים האחרונות והוא אמור אף לגדול ב-2010 ". מנהל המחקר בישראל של בנק ההשקעות מריל לינץ' ,  חיים ישראל מרוצה מהעסקה ,  ממשיך להמליץ לרכוש את מניית טבע ומעניק לה מחיר יעד של 68 דולר - גבוה ב-10% ממחיר המניה של טבע שעלה אמש בארה"ב בכ-4% .  כעת נסחרת מניית טבע במחיר שיא . " עבור טבע ,  מדובר בעסקה הגיונית ואסטרטגית שתחזק את מיצובה של טבע באירופה "  כותבים ישראל והאנליסט גרג גילברט.האנליסט סטיבן טפר מהראל פיננסים סבור כי המחיר ששילמה טבע הוא  " טוב ובהתאם לציפיות וזול משמעותית מהמחיר ששולם עבור באר ואייווקס ".  לדעת טפר ,  מדובר ב"רכישה אסטרטגית חשובה במכפיל נמוך משמעותית מהמכפילים בעסקאות באר ואייווקס ,  להמרות האופי המורכב של השוק בגרמניה ".  הרכישה מחזקת את המובילות של טבע בשוק הגנרי באירופה בראש ובראשונה בגרמניה  ( מעל 20% נתח שוק )  אך גם בצרפת ,  ספרד ואיטליה ,  ומגדילה את יתרונה התחרותי מול המתחרים המרכזיים ,  כמו פייזר ונוברטיס.האנליסטית לימור גרובר מפסגות סבורה כי  " אמנם המחיר גבוה מהציפיות המוקדמות ,  אולם גם פוטנציאל הסינרגיות ,  בהיקף של לפחות 400 מיליון דולר גבוה ביחס לרכישות קודמות שביצעה טבע ". 

האנליסטים מרוצים מעסקת טבע ורציופארם ;  חיים ישראל :  עסקה אסטרטגית שתחזק את מעמדה של טבע באירופה
סטיבן טפר מהראל פיננסים :  המחיר ששילמה טבע טוב וזול משמעותית מהמחיר ששולם עבור באר ואייווקס

