רדוויז'ן שמרה על יציבות בהכנסות הרבעון הרביעי שעמדו על 22.7 מיליון דולר ועקפה את התחזיות
החברה עברה לרווח תפעולי של 2.5 מיליון דולר לעומת הפסד תפעולי של 2.5 מיליון דולר ברבעון המקביל 
" הביצועים החזקים של חטיבת nbu איפשרו לנו לסכם רבעון שני ברציפות של הכנסות ורווחים מעל לתחזיות ",  אמר בועז רביב ,  מנכ"ל  .  ואכן ,  ספקית מערכות שיחות הוודיאו על גבי האינטרנט הצליחה לעקוף הן את תחזיותיה והן את תחזיות השוק ברבעון הרביעי .  בנוסף ,  הודיעה החברה על רכישת טכנולוגיות בתחום שיחות הוודיאו של חברת aethra בהיקף של 10 מיליון דולר .  על הרכישה אמר רביב כי  " אם היינו ממוקדים בעבר בשוק של התשתיות ,  שהוא שוק של 300 מיליון דולר ,  אנחנו נכנסים לשוק הקצה שהוא שוק של 2 מיליארד דולר בשנה ". הכנסות החברה ברבעון הרביעי הסתכמו ב-22.7 מיליון דולר ,  שהיו זהות להכנסות החברה ברבעון המקביל .  תחזיות החברה היו להכנסות של 21.5 מיליון דולר ותחזיות האנליסטים היו להכנסות של 21.6 מיליון דולר.על רקע חיתוך חד של 23.4% בהוצאות התפעול ,  שהסתכמו ב-15.5 מיליון דולר לעומת 20.2 מיליון דולר ברבעון המקביל ,  עברה החברה לרווח תפעולי של 2.5 מיליון דולר לעומת הפסד תפעולי של 2.5 מיליון דולר ברבעון המקביל.עם זאת ,  בעקבות הוצאות מיסוי ,  רשמה החברה הפסד נקי של 1.5 מיליון דולר ,  שהיה זהה להפסד הנקי ברבעון המקביל .  בניכוי הוצאות בגין אופציות ומחיקות רשמה החברה רווח מתואם של 4.4 מיליון דולר או 23 סנט למניה לעומת הפסד מתואם של 234 אלף דולר או סנט אחד למניה ברבעון המקביל .  החברה חזתה רווח של 3.3 מיליון דולר או 17 סנט למניה ,  כפי שחזו האנליסטים ,  והחברה עקפה תחזית זו.בסיכום שנתי ,  עמדו הכנסותיה של רדוויז'ן על 81 מיליון דולר ,  ירידה של 4.4% לעומת הכנסות של 84.7 מיליון דולר בשנת 2008 .  ההפסד הנקי הסתכם ב-774 אלף דולר לעומת הפסד נקי של 12.9 מיליון דולר ב-2008 ,  ואילו הרווח המתואם עמד על 9 מיליון דולר או 46 סנט למניה לעומת הפסד מתואם של 5.9 מיליון דולר או 29 סנט למניה בשנת 2008 .  החברה עקפה את תחזיות השוק גם מבחינה שנתית על רקע תוצאות הרבעון הרביעי.לרבעון הבא ,  צופה רדוויז'ן הכנסות של 20 מיליון דולר והפסד נקי מתואם של 800 אלף דולר או 4 סנט למניה .  אנליסטים חזו לחברה הכנסות של 18 מיליון דולר ורווח של 4 סנט למניה בממוצע .  הפסד זה כולל מחיקה של 300 אלף דולר בגין השקעה בניירות ערך מסוג ars שעשתה החברה.עם זאת ,  על אף התוצאות הטובות ,  מעל ראשה של רדוויז'ן מרחפת העננה של רכישת את מתחרתה של רדוויז'ן ,  תאנדברג .  סיסקו סיפקה לרדוויז'ן כ-38% מהכנסותיה בשנת 2008 והיא צפויה להאט את קצב הרכישות מרדוויז'ן בשנה הקרובה בעקבות רכישת תאנדברג .  על רקע חששות המשקיעים מהשפעה זו נסחרת מניית החברה לפי מחיר של 6.33 דולר ,  המשקף לחברה שווי של 123 מיליון דולר ,  נמוך משווי המזומן של החברה שעומד על 126 מיליון דולר.במקביל לפרסום הדו"חות ,  רכשה רדוויז'ן ,  טכנולוגיה ונכסים ספציפיים של חברת aethra שבסיסה באנקונה איטליה ,  תמורת כ-10 מיליון דולר במזומן .  השלמת העסקה תלויה במילוי מספר תנאים ואישורים מוקדמים .  בנוסף ,  תיקח רדוויז'ן התחייבויות ספציפיות בסכום של כ-4.3 מיליון דולר .  הרכישה תרחיב את היצע הפתרונות של רדוויז'ן עם מוצרי קצה בטכנולוגיית hd לחדרי ישיבות .  מעתה רדוויז'ן תוכל להציע פתרון שלם בתחום שיחות ועידה בוידאו - שיאפשר לה נגישות גם לשוק ציוד הקצה .
 
רדוויז'ן שמרה על יציבות בהכנסות הרבעון הרביעי שעמדו על 22.7 מיליון דולר ועקפה את התחזיות
החברה עברה לרווח תפעולי של 2.5 מיליון דולר לעומת הפסד תפעולי של 2.5 מיליון דולר ברבעון המקביל

