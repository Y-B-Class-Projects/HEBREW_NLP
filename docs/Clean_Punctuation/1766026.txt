לאסי ,  שובי לעמוד הבית
אם פעם האינטרנט נועד לפורנו ,  נדמה שהיום הוא נועד לצפיה בתמונות של חיות חמודות .  סקירה של האתרים הבולטים בתחום 
" האינטרנט הוא לפורנו ",  קובע שיר מהמחזמר המצליח Avenue Q  ( שאף הועלה בארץ בגרסה עברית )  .  מאחורי החזות הטכנולוגית של הרשת והיכולות הרבות שלה ,  מתנשא דבר אחד ,  אם להאמין לכותבי המחזמר  נשים וגברים ערומים .  יכול להיות שאם Avenue Q היה נוצר היום ולא ב-2003 ,  היו כותביו מעדכנים במשהו את השיר הזה וקובעים שהאינטרנט הוא למעשה עבור תמונות של חיות חמודות  ( ערומות גם כן .  טוב ,  לפחות כשהבעלים המשועממים שלהם לא מלבישים אותם באיזו תלבושת מגוחכת ומצלמים )  .  אתרים שמציגים את אלו הולכים ומתרבים כמו חתולי רחוב לא מעוקרים ,  ומתחרים ביניהם מי יוציא מהגולשים את אנחת ה"יו ,  איזה חמוווווד "  הגדולה ביותר .  
הפופולריות של ז'אנר האתרים הללו היא כה גדולה ,  שאפילו אתרים שלא הייתם מצפים מהם להרעיף עליכם חתולים  עושים זאת .  למשל הבלוג הפוליטי הנחשב בעולם  " הפינגטון פוסט ",  שמפרסם את  " הקטע החמוד/מגוחך היומי של חיה ". 
אם גם אתם מסוג האנשים שנמסים מתמונה של חתול בערסל או שני כלבלבים מתגפפים  בוודאי תמצאו עניין במדגם האתרים שאנו מביאים כאן .
 מאז הקמתו בתחילת 2007 הפך האתר icanhascheezburger.com לאימפריה של ממש ולסוג של קאלט .  לסוגת התוכן שעליה חולש קוראים LOL Cats .  השם הזה נועד לתאר תמונות של חתולים שנתפסים בסיטואציה חמודה או טפשית  ( או גם וגם )  ,  כאשר בתחתית התמונה יש כיתוב כלשהו  ( לרוב טפשי לא פחות מהתמונה עצמה )  .  התמונות הללו נוטות להיות ויראליות ולצאת מתחומי האתרים בהם הן מופיעות אל הרשתות החברתיות ואתרי שיתוף התמונות .
 בשלל תתי-האתרים שלו ,  מכיל I Can Has הרבה יותר תוכן מאשר תמונות של חיות חמודות ,  אבל אם נתמקד בסיבה שלשמה התכנסנו - icanhascheezburger.com מכיל המוני תמונות של חיות חמודות .  האתר מקבל אותן באלפים מגולשיו ,  ומעלה כתריסר מהן ביום בלבד .  הגולשים באתר יכולים לדרג את התמונות שהועלו  ( במקום כוכבים משתמשים כאן בצ'יזבורגרים )  ,  להגיב עליהן וכמובן  לשתף בפייסבוק ובעוד שירותים חברתיים .
 כאשר מייגן פרוסט הקימה בלוג קטן שנועד להציג תמונות חמודות של חיות היא לא חשבה שהדבר יהדהד כל-כך חזק וכל-כך מהר .  תוך חודש הגיע האתר ל-88,000 כניסות ביום .  מאוחר יותר הגיע עד למקום ה-605 ברשימת  " הבלוגים המשפיעים ביותר בשפה האנגלית "  של Technorati ולמקום 11,000 ומשהו ברשימת האתרים הנצפים ביותר בעולם  ( זה לא נשמע כזה גבוה ,  אבל בואו נזכור שמדובר כאן בבלוג תמונות של חיות ,  כן ?  )  .  על הדרך גם כתבו ושידרו על הבלוג בכלי תקשורת מרכזיים כמו הניו-יורק טיימס ו-CBS .  לוחות השנה שמוציא האתר  ( בהם מככבות ,  איך ניחשתם ,  חיות חמודות )  קורעים את השוק .
" אנו סורקים את הרשת כדי למצוא את המשובחות ביותר מבין התמונות החמודות .  תמונות ששוות את זמן הגלישה שלך ",  מצהיר האתר במה שנשמע כמו משימה צבאית חשובה ולא איתור עוד תמונה של חתול מפהק .  כנראה שהוא לא רק מדבר  רק 0.02% מהתמונות הנשלחות ל-CuteOverload זוכות להיכנס לאתר .  הרצינות הזאת נמשכת גם ב"חוקי החמודות "  שיצר האתר ,  כדי להגדיר למה יש את הזכות להיכנס אליו .  בין החוקים :  הרמת כפות הרגליים ,  יחס לא פרופורציונלי בין גודל האוזניים לראש וגם הכלל ש"גורים הם תמיד חמודים ". 
עוד בלוג שנועד פשוט להביא תמונות של חיות חמודות .  למרות שהסיסמה השאפתנית שלו היא  " החיות הכי חמודות באינטרנט ",  למעשה מדובר באתר מהיותר צנועים בתחום .  הוא רזה למדי ולמעשה לא מכיל דבר למעט אותן תמונות .
 סוגי החיות מגוונות למדי  ( לא רק חתולים ,  ואפילו לא בעיקר חתולים )  והתמונות מחולקות לקטגוריות בהתאם לחיה :  ארנבים ,  חתלתולים ,  גורי כלבים וגם  " דברים קטנים "  וכן  " חמוד או מכוער ?  ". 
בניגוד לשאר האתרים שמבטיחים לכם את  " החיות החמודות בעולם ",  האתר הזה לא מסתפק רק בתמונות .  למעשה ,  מדובר באתר תוכן על חיות ,  שכולל פוסטים דוגמת  " צ'יטה מסתובבת חופשיה ברחובות דובאי ",   " דוב פנדה ענק נולד בגן החיות באלטנטה "  ו"מי יותר חכם  כלבים או חתולים ?  ". 
אפילו לא כל האייטמים הללו כוללים תמונות ,  אבל בשביל זה יש באתר חלק נפרד של גלריות עם תמונות חיות הממוינות לפי סוגן .  ניתן לצפות ,  לדרג ועל הדרך גם לקרוא משהו .
 
לאסי ,  שובי לעמוד הבית
אם פעם האינטרנט נועד לפורנו ,  נדמה שהיום הוא נועד לצפיה בתמונות של חיות חמודות .  סקירה של האתרים הבולטים בתחום

