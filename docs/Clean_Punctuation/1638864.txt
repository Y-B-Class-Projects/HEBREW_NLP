לאחר ירידה של כ-12% בשלושה שבועות מגדל שוקי הון מעלים את המלצתם לכי"ל ל"החזק "
 אדר : " חתימת החוזה בסין לצד חידוש הביקושים לאשלג מביאים אותנו לעדכן את מחיר היעד שלנו לחברה ל-48 שקל "
 לאחר ירידה של כ-12% בשלושה שבועות מגדל שוקי הון מעלים את המלצתם ל"החזק ".  המניה עדיין אינה זולה והקונצנזוס לשנת 2010 צפוי לעבור הנמכה משמעותית כלפי מטה ." חתימת החוזה בסין לצד חידוש הביקושים לאשלג מביאים אותנו לעדכן את מחיר היעד שלנו לחברה ל-48 שקל ואת המלצתנו להחזק ",  אומר היום אמיר אדר ,  מנהל sell side מגדל שוקי הון.העלאת מחיר היעד נובעת מהירידה ברמת הסיכון  ( הפחתנו את שיעור ההיוון )  וכן מהצפי להתחזקות משמעותית בתחום הברום הצפוי לקבל רוח גבית מהמבנה הדואופולי המתגבש בימים אלו הלכה למעשה .  נדגיש כי המניה עדיין אינה זולה ולהערכת מגדל שוקי הון הקונצנזוס לשנת 2010 העומד כיום על 84 סנט למניה אינו משקף את ירידות המחירים באשלג כמו גם את נתחי השוק הריאלים של כי"ל ועל כן צפוי לעבור הנמכה משמעותית כלפי מטה . " אנו נותרים בהערכתנו ששוק האשלג עדיין לא סיים את תהליך התייצבותו כאשר דוגמא טובה לכך ניתן למצוא בשיחת הועידה של פוטאש אשר חידדה את הפערים שנוצרו בין היצרניות השונות ",  אומר אדר .  דווקא בתקופה זו ניתן לציין לחיוב את התנהלותה הפרגמטית של כיל - סגירת החוזה מול ההודים בטרם ניתנה הסכמת התאגידים הגדולים למחיר ,  ההסכמה להפחתת מחיר בברזיל בעונה הקטנה בכדי לעודד ביקושים ולאחרונה עקיפת היבואניות הסיניות וחתימה לראשונה באופן ישיר עם המפיצות בסין.התנהלות זו בולטת לחיוב במיוחד לנוכח הוואקום שנוצר מאוזלת ידן של bpc ו-canpotex ומחזקת את הערכת האנליסטים של מגדל כי החברה תצליח לשמר את נתחי השוק שלה ויתכן אף להגדילם במעט עם התאוששות השוק האירופי .  עדיין סבורים במגדל כי החברה אינה יכולה לעלות במידה ניכרת את נתח השוק ועל כן המכירה מהמלאי שבים המלח לא תלווה בניצולת יצור מלאה של החברה ." אנו סבורים כי מה שהחל בהודו יסתיים גם שם ,  כלומר ההסכמה על חוזה חדש תסיים את מעגל הפחתות המחירים ותספק קרקע יציבה להמשך הדרך ",  אומר אדר . " להערכתנו כל עוד לא נחתם החוזה החדש עם ההודים הרי שכל ניסיון להעריך את מחירו של האשלג לטווח הארוך נדון לכישלון .  על כן אנו בוחרים לקחת בתור סף השוואה את טווח המחירים הנוכחי כלומר 350 עד 400 דולר לטון ומעריכים מחיר של 400 דולר לטון בשנה המייצגת ". 

לאחר ירידה של כ-12% בשלושה שבועות מגדל שוקי הון מעלים את המלצתם לכי"ל ל"החזק "
 אדר : " חתימת החוזה בסין לצד חידוש הביקושים לאשלג מביאים אותנו לעדכן את מחיר היעד שלנו לחברה ל-48 שקל "
 
