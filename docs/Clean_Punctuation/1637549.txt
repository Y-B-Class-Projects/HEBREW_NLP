אינשטיין בבית 
היזמים רואים בו מרכיב חיוני במגדלי יוקרה ,  חובבי הגאדג'טים חוגגים ואפילו הירוקים יכולים להיות רגועים .  ברוכים הבאים לבית החכם
 >  >  להדליק את האורות ,  לפתוח את התריסים ולהפעיל את החימום באמצעות מחיאת כפיים ,  בלי לקום מהכיסא ,  הן פעולות שעד לא מזמן היה אפשר לראות רק בסרטים .  כיום ,  באמצעות שלט המצויד במסך מגע ניתן להפעיל את כל מוצרי החשמל בבית ,  בהתאם לצרכים ולרצונות שלכם ,  ואף להפעיל את החימום הרצפתי ולחמם את תנור האפייה כשאינכם בבית ,  באמצעות הטלפון הנייד או רשת האינטרנט .  ברוכים הבאים לבית החכם .  הבשורה המשמחת לטכנופובים שבינינו היא שבית חכם הוא ,  באופן די מפתיע ,  ידידותי למשתמש .  האסתטיקנים ייהנו מהעלמת המתגים הרבים שמפעילים את מכשירי החשמל .  הירוקים יאמצו את השיטה מכיוון שהיא ידידותית לסביבה - הפעלת התאורה באמצעות עמעם חוסכת בחשמל ומאפשרת להכפיל את אורך החיים של הנורות .  אבל החוכמה הגדולה ביותר של מערכת זו טמונה בכך שהיא עושה לנו את החיים קלים ופשוטים יותר .  זו הסיבה שרבים רואים בה ,  ובכל הסופרלטיבים שמרעיפים עליה ,  פתרון מצוין לעצלנים .  מה שברור זה שבעידן הטכנולוגי ,  כשהבית מוצף מתגים ושלטים שצריך לחפש כל הזמן וכל שנה-שנתיים מיתוסף עוד מכשיר חשמלי - צריך מישהו ,  או משהו ,  שיעשה סדר בעניינים .  וכאן בדיוק נכנס לתמונה הבית החכם ,  שהביקוש להתקנתו צובר תאוצה בשנים האחרונות במדינות רבות .  יוסי גול ,  מנכ"ל חברת טופ אודיו ,  המתכננת ומבצעת בתים חכמים ,  אומר כי הישראלים נחשבים צרכנים בולטים בתחום וממוקמים במקום גבוה בעולם מבחינת החדירה של הטכנולוגיה .  קווי או אלחוטי בין אם אתם חובבי גאדג'טים מושבעים והתקנת מערכת חכמה בביתכם היא עניין של מה בכך ,  ובין אם הרעיון קוסם לכם ,  אבל אתם לא ממש בטוחים שהוא מתאים לאורח חייכם ,  יש לנו כמה עצות פרקטיות בשבילכם .  מערכת הבית החכם מאפשרת לכם לשלוט על כל המעגלים החשמליים בבית :  תאורה ,  חימום תת-רצפתי ,  תריסים חשמליים ,  מערכת אזעקה ,  מיזוג - וגם ,  אם רוצים ומשלמים ,  על תפעולן המלא של מערכות האודיו-וידאו  ( קולנוע ביתי ,  טלוויזיות ,  מערכות סטריאו )  .  למעשה ,  האפשרויות  " להשתעשע "  עם הטכנולוגיה הן אינסופיות - הכל שאלה של תקציב .  בשוק מוצעות שתי שיטות התקנה של בית חכם :  מערכת קווית המיועדת לבונים ולמשפצים ,  ונחשבת חלק אינטגרלי מהתכנון הכולל של הבית ,  ומערכת אלחוטית ,  המשווקת בישראל כשנתיים ,  נקראת קונטרול 4 ומיובאת על ידי חברת אס .  ג'י .  יתרונה הבולט של השיטה האלחוטית הוא שלא צריך לשבור קירות ולחצוב תעלות ,  כך שהיא מתאימה להתקנה בבית קיים .  חסרונה העיקרי הוא שמדובר ברשת שלא מבטיחה אפס תקלות .  במצב של תקלה ,  הבית שלכם ייהפך בן רגע מחכם גדול לטיפש קטן .  שם המשחק :  אחריות ושירות ככל שהתחום צובר תאוצה ,  כך צצות יותר חברות המעניקות את השירות .  איך יודעים באיזו חברה לבחור ?  כמו בהרבה תחומים ,  גם כאן יש מותגים המבוססים על ותק ואיכות של המוצרים .  עם זאת ,  מאחר שמדובר בתחום חדש יחסית ועדיין לא נקבעו סטנדרטים ברורים - אחריות ושירות הם שם המשחק .  טופ אודיו ,  לדוגמה ,  מציעה כחלק מפעילותה כוננים שעובדים גם בסופי שבוע וזמינים ללקוחות לכל שאלה .  כמו כן ,  מכיוון שחיבור מערכות האודיו והווידיאו למערכת החכמה ,  מה שמאפשר שליטה מלאה בכל הפונקציות באמצעות השלט החכם ,  משדרג מאוד את החוויה - רצוי לבחור בחברה המתמחה בשני התחומים .  כמו כן ,  מומלץ להתנסות במערכת החכמה לפני שאתם שולפים את כרטיס האשראי ,  כדי שלא תגיעו הביתה ותגלו שאינכם יודעים איך להדליק את האור .  בחברת ניופאן פרו ,  לדוגמה ,  בנו חדר תצוגה שמדמה דירה עם מטבח ,  סלון ,  פינת עבודה ומרתף קולנוע ביתי ,  המאפשר ללקוחות להתנסות בדבר האמיתי ,  וממחיש בצורה ידידותית איך הדברים עובדים בשטח .  וכמה זה עולה ?  מחירה של מערכת אלחוטית אבסולוטית ,  שכיום משווקת רק אחת כמוה בישראל ,  המותקנת בחלל ציבורי אחד בבית  ( סלון ,  מטבח )  ומאפשרת ,  בין השאר ,  שליטה בתאורה ,  מיזוג ואודיו-וידיאו - מתחיל ב-8,000 שקל .  חיבורו של כל שקע נוסף למערכת האלחוטית יעלה לכם 150 דולר .  מחירה של מערכת קווית בסיסית ביותר בדירת 5 חדרים - הכוללת תאורה ,  תריסים ודוד חשמל - מתחיל ב-20 אלף שקל  ( כולל תכנון ,  ציוד והתקנה )  ,  לא כולל התשלום לעבודת החשמלאי .  מכיוון שהמערכת הקווית מותקנת כחלק מבנייה או שיפוץ יסודי ,  המחייבים ממילא חשמלאי ,  הרי שכלל האצבע הוא שעבודות החשמל הקשורות למערכת החכמה ייקרו את עבודות החשמלאי ב-20%-30% .  יזמים רבים רואים בבית החכם מרכיב משמעותי בחיים המודרניים ,  ומכאן פרויקטים רבים בישראל ,  לרבות במגדלי היוקרה ,  מתוכננים עם מערכות חשמל חכמות המשביחות את הנכס .  סביר להניח כי בשנים הקרובות הבית החכם לא יהיה בגדר מותרות .  מחיר המערכות החכמות ,  לדברי יבואנים ,  צפוי לרדת בהדרגה ,  ויהיה זמין לקהל הרחב .  אין גבול בינתיים הבית החכם ,  לפחות בגרסתו המלאה ,  הוא גם עניין יקר מאוד ורבים מתייחסים אליו כמעין צעצוע משוכלל לעשירים .  לכן ,  זה לא מפתיע שדווקא הפונקציות ה"אקזוטיות "  שלו מושכות תשומת לב רבה ומשמשות כלי שיווקי .  אלון לסקי ,  מנכ"ל ניופאן פרו ,  מספר על מערכת ביומטרית ,  שבה השלט מזהה את האוחז בו ומכוונן בהתאם את המערכות בבית כך שיתאימו לסיטואציה המתבקשת .  כך ,  אם ילד אוחז בשלט כזה ,  הטלוויזיה תידלק על ערוץ ילדים ותינעל האפשרות לצפות בערוצי מבוגרים .  יוסי גול ,  מנכ"ל טופ אודיו ,  מספר על תרחיש  " גנב ":  אם מתעורר חשש כי גנב חדר לבית ,  בלחיצה אחת יופעלו - כל האורות ,  התריסים והטלוויזיות .  אדריכל הפנים אלדד מיטלמן ,  שמתכנן בימים אלה דירה במגדל g בתל אביב ,  מספר על תרחיש בבית החכם המיועד ללקוחה חובבת שופינג :  היא מקבלת עדכונים שוטפים על מכירות ומבצעים בבתי האופנה הגדולים בעולם עם כניסתה הביתה - אלא אם כן היא בדיוק חוזרת מסיבוב קניות בפאריס .
 
אינשטיין בבית 
היזמים רואים בו מרכיב חיוני במגדלי יוקרה ,  חובבי הגאדג'טים חוגגים ואפילו הירוקים יכולים להיות רגועים .  ברוכים הבאים לבית החכם

