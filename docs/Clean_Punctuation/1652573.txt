מספר המיליארדרים באסיה הוכפל תוך שנה ;  רבע מעשירי העולם - באסיה
הונם של עשירי אסיה קפץ ביותר מ-104% תוך שנה ;  באירופה נרשמה עלייה של 50% ובארה"ב 18%
מספר המיליארדרים ביבשת אסיה קפץ ב-80% בשנה החולפת והונם המצטבר יותר מהוכפל ,  לפי הרשימה השנתית של המיליארדרים בעולם שפירסם אתמול המגזין  " פורבס ".  מספר המיליארדרים באסיה זינק בשנה שעברה ל-234 לעומת 130 שנה קודם לכן ,  והונם המצטבר של האסייתים ברשימה קפץ בשנה שעברה ל-729 מיליארד דולר לעומת 357 מיליארד דולר בשנה הקודמת .  הזינוק בהון המצטבר של המיליארדרים באסיה היה חד בשיעור ניכר מזה שנרשם בהונם המצטבר של עשירי אירופה  ( 50% )  וארה"ב  ( 18% ) .מספר המיליארדרים בסין ובהודו - שתי המדינות בעלות מספר המיליארדרים הגבוה ביותר באסיה - הוכפל בתוך שנה .  מספרם בסין זינק ל-64 לעומת 28 בשנה הקודמת ,  ובהודו קפץ מספרם ל-49 לעומת 24 בשנה הקודמת .  במקום השלישי באסיה נמצאת הונג קונג  ( 25 )  ואחריה יפן  ( 22 )  ,  טייוואן  ( 18 )  אוסטרליה  ( 11 )  ודרום קוריאה  ( 11 ) .מתוך 97 המיליארדרים הטריים שהצטרפו השנה לרשימה העולמית של פורבס ,  62 היו מאסיה .  המיליארדרים של אסיה מהווים כעת 23% מרשימת עשירי פורבס ,  לעומת 16% בשנת 2008 .  האיש העשיר באסיה הוא מוקש אמבאני ההודי ,  הממוקם במקום הרביעי ברשימה העולמית עם הון מוערך של 28.7 מיליארד דולר .
 
מספר המיליארדרים באסיה הוכפל תוך שנה ;  רבע מעשירי העולם - באסיה
הונם של עשירי אסיה קפץ ביותר מ-104% תוך שנה ;  באירופה נרשמה עלייה של 50% ובארה"ב 18%

