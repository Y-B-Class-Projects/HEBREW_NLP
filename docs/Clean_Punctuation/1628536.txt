אדישות כתכונה לאומית
כל המכות שניחתות על ישראל לא מביאות לחורבנה בגלל סיבה אחת :  אדישות .  אלי פינברג לא משוכנע שתכונת בת היענה תמשיך לעמוד לצידנו עוד זמן רב
האסונות והמלחמות הפוקדים את ישראל באופן תדיר לא יכלו לה ,  והמדינה ממשיכה להתקיים ,  לשגשג והיא נראית ומרגישה בלתי מנוצחת .  יש משהו בישראליות ובישראלים ,  שמאפשר להם להמשיך לתפקד גם בעת משבר .  במיוחד במדינת תל אביב ,  שממשיכה לצהול ולצרוך בכל פעם שהפריפריה מופגזת .  
לישראלים רבים אין כל בעיה להמשיך ולהתלבט איזה מקרר חדש לרכוש ,  בזמן שבצפון או בדרום מתחוללים קרבות ובטלוויזיה מקרינים תמונות מלחמה .  עד לפני כשנה סברתי ,  שאדם שרוכש מכונת כביסה בזמן שמחצית ממדינתו מופגזת הוא אדם חזק ,  בטוח בעצמו ובעתידו ,  אדם שחושב נכון ופועל נכון .  אך במהלך מבצע עופרת יצוקה הבנתי שטעיתי .  לא בחוסן לאומי מדובר כאן ,  אלא באדישות וחוסר אכפתיות ,  שהפכה לתכונות המאפיינות ביותר את הישראליות .   כל עולה חדש יודע שבישראל יש מקומות שלא בטוח לחיות בהם .  פעם היו אלה קריית שמונה ומעלות ,  ומאוחר יותר הסכנה עברה לשדרות .  כשהצפון הופצץ בקטיושות בתל אביב ובדרום המשיכו ללמוד ,  להתחתן ולהתגרש וללכת כל יום לעבוד .  כשבמלחמת לבנון השניה הטילים הגיעו עד חיפה ,  ואלפי אנשים רותקו לבתיהם ,  האדישות חזרה אלינו כבומרנג .  כשבמשך שמונה שנים תושבי הדרום סבלו ממטחי טילים ,  זה לא הזיז לנו ,  והמשכנו בשלנו .  עד לדצמבר 2008 ,  כשלפתע הטילים התקרבו קצת יותר מדי למרכז הארץ .  

ככל שהפגיעה בישראל חזקה יותר ,  האדישות של הישראלים מעמיקה וכושר ההישרדות של המדינה גדל .  פעם חיילים היו יוצאים לקרב וחוזרים רק עם שוך הקרבות ,  או משאירים את משפחותיהם לבכות על לכתם לבד ,  וכולנו יכולנו להתעלם מהמתרחש בקלות יחסית .  אבל היום ,  כשהמרחק בין העורף לחזית התקצר ,  קשה יותר להישאר אדיש .  קשה ,  אבל הישראלים מצליחים .  
הפיכתו של העורף לחזית טרפה את הקלפים ולא השאירה עוד מקום לסיסמאות של פעם בסגנון  " החיים חייבים להימשך !  "  ההתמודדות של האומה הישראלית עם משברים מלחמתיים לא תהיה עוד כפי שהייתה ,  לא נוכל עוד להדחיק ,  להתעלם ,  לא להרגיש .  וטוב שכך מאחר וייתכן שזה מה שיגרום לנו לדרוש מעצמנו ומהשלטון לקיים כאן מדינה טובה יותר ובטוחה יותר !  


אדישות כתכונה לאומית
כל המכות שניחתות על ישראל לא מביאות לחורבנה בגלל סיבה אחת :  אדישות .  אלי פינברג לא משוכנע שתכונת בת היענה תמשיך לעמוד לצידנו עוד זמן רב

