HOT ואספקת האינטרנט :  עדיין יש תקווה
לאחר שהוציא מכתב רשמי בו הודיע כי בקשת החברה לקבלת רישיון אספקת אינטרנט לא תידון - כעת מזגזג המשרד ומודיע כי המכתב נשלח בשגגה והבקשה תשוב לסדר היום
לאחר שאתמול הוציא משרד התקשורת מכתב רשמי ל-HOT בו הודיע כי בקשת החברה לקבלת רישיון אספקת אינטרנט  ( ISP )  לא תידון  כעת המשרד מזגזג שוב ומודיע כי המכתב של אתמול מקורו בשגגה ,  והמשרד ישוב לדון בבקשת HOT לרישיון אינטרנט .  המשרד ביסס את עמדתו על כך ש-HOT לא הגישה תוכנית עסקית בנושא .  
כעת מסתבר ש-HOT הגישה גם הגישה תוכנית כזו ,  רק שהיא נפלה בין הכסאות ,  או ליתר דיוק ,  בין כיסאו של סמנכ"ל הרישוי חיים גירון ,  כותב המכתב מאתמול ,  לבין כיסאו של מנכ"ל המשרד עדן בר טל  שאכן קיבל את התוכנית העסקית כבר לפני מספר שבועות .  
בר טל שיגר כעת מכתב ל-HOT בו הוא מבהיר שהמכתב מאתמול של גירון כלל לא אמור היה לצאת : " המבקשת  ( HOT א"ז )  פעלה כנדרש וסיפקה למשרד את כל שהתבקשה ,  עת שהתבקשה ,  לרבות התוכנית העסקית נשוא החלטת הפסילה .  לפיכך ,  ההחלטה נשוא הערר התקבלה על ידי סמנכ"ל הנדסה ורישוי בהתבסס על שגגה ולכן היא בוטלה ".  HOT טענה עוד אתמול כי התוכנית העסקית כבר שוגרה והוסיפה ש"במשרד התקשורת יד ימין אינה יודעת ממעשיה של יד שמאל ". 

HOT ואספקת האינטרנט :  עדיין יש תקווה
לאחר שהוציא מכתב רשמי בו הודיע כי בקשת החברה לקבלת רישיון אספקת אינטרנט לא תידון - כעת מזגזג המשרד ומודיע כי המכתב נשלח בשגגה והבקשה תשוב לסדר היום

