 " הבעיה האמיתית היא לא עליית מחירי הנדל"ן אלא משבר תואם לארה"ב שיפרוץ גם בישראל "
 כך אמר שותף מנהל BDO ,  דני מרגלית ;   " בעיית הנדל"ן תיפתר מהגדלת היצע דירות ולא בדרך של תרופת פלא "
" הבעיה בשוק הנדל"ן היא לא במסים אלא במחסור בהיצע ",  אמר דני מרגלית שותף מנהל bdo זיו האפט בכנס מסים שנתי של פירמת רואי החשבון bdo זיו האפט שמתקיים היום במלון שרתון סיטי טאואר ברמת גן . " אני בא בטענה לממשלה על אוזלת ידה בטיפול בשוק הבנייה למגורים ",  ציין.את הדברים אמר מרגלית בהזכירו את תחום מיסוי קבוצות הרכישה שנועד להשוות את נטל המס על רוכש דירת מגורים מקבלן לנטל המס המוטל על מי שרוכש את הדירה באמצעות קבוצת רכישה . " אין ספק כי רפורמה שכזו הינה בבחינת מכה נוספת לקבוצות הרכישה .  בלי שאתייחס לגופן של ההוראות בעניין זה ,  אציין כי אין חולק שפיתרון בעיית הנדל"ן צריך וחייב למצוא מענה מהגדלת היצע הדירות ,  ולא בדרך של תרופת פלא של תיקון עיוות מיסוי כזה או אחר ",  אמר עוד.הכנס השנתי מתקיים בשיתוף עם משרד עו"ד זילגמן ושות' ועם בית ההשקעות אקסלנס .  הכנס החל הבוקר ויימשך עד הצהריים ,  במהלכו ינאמו אישים בולטים במשק כמו שר הבינוי והשיכון אריאל אטיאס ,  מנכ"ל בית ההשקעות אקסלנס דוד ברוך ,  הכלכלן הראשי באקסלנס שלמה מעוז ושותף-מנהל ב-bdo דני מרגלית .  מנכ"ל משרד האוצר חיים שני היה אמור להשתתף בכנס אך ביטל את השתתפותו.לעניין החשש מפני משבר נדל"ן בישראל אמר מרגלית , " על בועת הנדל"ן דובר רבות ,  אך הבעיה האמיתית איננה החשש ממחירי הדיור כי אם החשש שבישראל יפרוץ משבר  " תואם המשבר "  שהיה ועדיין בארה"ב ,  משבר שיעיב על המערכת הבנקאית .  המעורבות של נגיד בנק ישראל בניסיונותיו למתן את שוק הנדל"ן ע"י שליטה בשיעורי הריבית זו מעורבות מבורכת - גם אם לא ברור אם תשיג את מטרתה .  הקשר ההדוק בין שיעורי הריבית לאלטרנטיבת ההשקעה בנדל"ן גם כן ברור ,  אך יש למצוא פיתרון לנושא שיווק הקרקעות ,  וכאן אני בא בטענה לממשלת ישראל על אוזלת ידה .  קיים צורך מיידי להקלה על שוק הנדל"ן על ידי שחרור מסת קרקעות - הליך שיגדיל את היצע הדירות ,  בשילוב הרחבת ושיפור תשתיות ,  מה שירחיב את אזורי הביקוש ויפתור את הבעיה ". מרגלית ציין כי הצעת חוק המדיניות הכלכלית הדו-שנתית כוללת רפורמה משמעותית בתחומי המיסוי השונים . " ניתן לומר כי תכליתה של רפורמה זאת הינה כפולה :  האחת - הגברת התחרותיות של המשק הישראלי מבחינת משטר המס והטבות המס הניתנות על ידי המדינה ,  והשנייה - פישוט וייעול מערכת המיסוי בישראל באופן שייצור ודאות גדולה יותר ויאפשר זירוז הליכים ,  בעיקר בתחום הנדל"ן ".  

" הבעיה האמיתית היא לא עליית מחירי הנדל"ן אלא משבר תואם לארה"ב שיפרוץ גם בישראל "
 כך אמר שותף מנהל BDO ,  דני מרגלית ;   " בעיית הנדל"ן תיפתר מהגדלת היצע דירות ולא בדרך של תרופת פלא "
 
