באר שבע תקבל 70% מהכנסות המסים מפרויקטים בתחום המועצה האזורית בני שמעון - בהם עיר הבה"דים
על פי הסכם שנחתם בין ראש עיריית באר שבע והמועצה המקומית ;  בין הפרוייקטים - מנחת שדה תימן
באר שבע תקבל 70 אחוז מהכנסות המיסים שישלמו פרויקטים חדשים בתחום השיפוט של המועצה האזורית בני שמעון .  כך עולה מהסכם להסדרת סוגית הגבולות בין עיריית באר שבע ,  למועצה האזורית בני שמעון הנושקת לה.ההסכם ,  שאושר השבוע על ידי מועצת העיר באר שבע ,  עליו חתמו ראש עיריית באר-שבע ,  רוביק דנילוביץ' ,  וראש מועצת בני שמעון ,  סיגל מורן ,  כולל התייחסות לגבולות בין הרשויות ,  המותאמת להתפתחותה הצפויה של העיר באר שבע בעשור הקרוב .  ההסכם אף קובע את אחוזי ההכנסה לכל אחת מהרשויות מפרויקטים כלכליים משותפים .  בין היתר ,  הוחלט בהסכם על חלוקה כלכלית בנושא הקמתם של פארק חצרים ,  מנחת שדה תימן והקמת אזור התעשייה החדש קריית אשל במבואה המערבית של באר-שבע .  בנוסף לכך ,  נקבעה חלוקת הכנסות מהשטח אליו עתידים לעבור חלק מבסיסי המודיעין של צה"ל .  מיזמים כלכליים אלה ,  הנמצאים בשטח השיפוט של המועצה האזורית בני שמעון ,  יישארו בתחומי המועצה ,  כשעל פי ההסכם ,  חלוקת ההכנסות בין הרשויות מאותם מיזמים בעיקר מתשלומי ארנונה ,  נקבעה על פי מנגנון המעניק 70 אחוז מההכנסות לעיריית באר-שבע ,  ו-30 אחוז למועצה האזורית בני שמעון.בנוסף ,  הוחלט על הסכם שיתוף פעולה בין הרשויות גם בנושא אתר פסולת הבניין שיוקם באתר דודאים .  באתר זה יחולקו ההכנסות על פי מנגנון שיעניק 50 אחוז מההכנסות לכל אחת מהרשויות .  התשלומים השונים לרשות המקומית יועברו על ידי גופים אלה למועצה האזורית בני שמעון ,  שתעביר 70 אחוז מהסכומים לעיריית באר שבע .  המועצה האזורית בני שמעון עוטפת את העיר באר שבע מצפון ,  מזרח ומערב .  ההסכם בא לאפשר לבאר שבע להמשיך את התפתחותה ,  בדרך של הסדר . " אנחנו מכירים בעובדה שבאר שבע היא העיר הגדולה באזור ויש לנו עניין שהיא תתחזק ".  הסבירה ראש המועצה האזורית סיגל מורן .
 
באר שבע תקבל 70% מהכנסות המסים מפרויקטים בתחום המועצה האזורית בני שמעון - בהם עיר הבה"דים
על פי הסכם שנחתם בין ראש עיריית באר שבע והמועצה המקומית ;  בין הפרוייקטים - מנחת שדה תימן

