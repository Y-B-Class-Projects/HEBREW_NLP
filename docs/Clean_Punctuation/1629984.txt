נחלה עם ערך סנטימנטלי במושב 
בתנועה
שמות :  משה  ( 63 )  ודפנה  ( 60 )  ערבה עיסוקים :  משה חקלאי לשעבר .  דפנה ,  משק בית מצב משפחתי :  נשואים + 4 איזה נכס אתם מוכרים ?  תדמור ערבה ,  הבן : " אנחנו מוכרים נחלה בשטח כולל של 33.5 דונם במושב עין עירון .  הבית ,  בשטח של כ-110 מ"ר ,  בנוי על שטח של 3.5 דונם .  מדובר בבית ישן שנבנה לפני עשרות שנים עם שני חדרי שינה בלבד .  במהלך השנים הבית עבר הרחבה ושיפוץ ,  וכיום הוא כולל שלושה חדרי שינה וסלון ומתוחזק יפה מאוד ".   " בשטח קיימות שתי סככות עם פוטנציאל להשקעה מבחינת שכירות לאחסון ,  לפעילות חקלאית או עסקית .  בנוסף קיימות במתחם שתי יחידות דיור בשטח של 60-70 מ"ר .  אחת מהן מושכרת בכ-3,500 שקל לחודש .  החצר סביב היחידות מטופחת מאוד ויש בה דשא ופרגולה ".   " בנוסף ,  אנו מוכרים קרקע חקלאית בשטח של 30 דונם .  האדמה ברובה מוחכרת לגורם פרטי שמעבד אותה ומגדל בה גידולי שדה כמו כותנה וחיטה .  השכירות אתו גמישה למדי ,  וניתן לחדשה או לבטלה מדי שנה .  כל המתחם עם פוטנציאל להשקעה - ניתן להשכירו ,  להתקין בשטחו מתקנים סולאריים או להשתמש בו כנחלה פרטית ".  הסביבה : " מושב עין עירון הוא מושב מוצלח שנמצא במיקום מצוין באזור פרדס חנה-כרכור .  הוא נגיש לכביש 6 אך ממוקם באזור פנימי ,  ולכן שקט מאוד .  במושב כ-70 נחלות ,  הוא טובל בירוק ויש בו אדמות חקלאיות עם יציאה למסלולי טבע ".  מחיר מבוקש :  5 מיליון שקל איך קבעתם את המחיר ?   " בדקנו מחירים במושבים בסביבה .  המחיר משקף את עליות המחירים שהיו בשנתיים האחרונות במרכז ,  ובאזור זה בפרט .  לנכס ערך סנטימנטלי עבורנו ,  שאותו גם כן לקחנו בחשבון .  מלבד זאת ,  לדעתי המחירים במשקים טרם מיצו את עצמם מכיוון שקיים בהם פוטנציאל רב ,  ולכן לא נתגמש במחיר ".  למי לדעתכם מתאים הנכס ?   " לדעתי ,  הלקוחות הפוטנציאלים הם אלה שמחפשים להקים את ביתם בשטח אדמה גדול באזור ירוק ולחיות באיכות חיים .  לחלופין ,  מי שיוכל לנצל את הפוטנציאל העסקי/החקלאי במקום ".  למה החלטתם למכור את הנכס ?   " ההורים שלי החליטו למכור את הנכס כי הם מבוגרים ודואגים להבטיח את עתידם .  הם יכולים להמשיך לשבת בנחלה ששווה הרבה כסף .  מצד שני ,  אבי שהיה חקלאי במקצועו כל השנים לא נהנה מכספי פנסיה והנחלה הזו היא העתיד שלו .  הוא מעדיף לקנות בית צנוע ולאפשר לו ולאמי רווחה כלכלית והמשך חיים בכבוד .  את זה הם יוכלו לעשות רק במכירת הנכס ".  באיזה נכס ההורים מתעניינים ?   " הורי חושבים לעבור לגור בחדרה ,  שם מרוכזים מרבית חבריהם ובני המשפחה .  ככל הנראה הם ירכשו שם בית צמוד קרקע ".  כמה זמן אתם מציעים את הבית ,  ואיך ?   " דיברנו על זה הרבה מאוד שנים ,  אבל רק בשנה האחרונה פירסמנו את הנכס למכירה באמצעות אתרי אינטרנט ומתווכים ".  - לפרטים נוספים :  תדמור :  8753986-052 ,  a_tadmor@netvision.net.il

נחלה עם ערך סנטימנטלי במושב 
בתנועה

