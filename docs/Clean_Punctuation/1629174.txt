 " תשובת חמאס למתווך לא כללה סירוב מפורש "
 העיתון הסעודי אל-ווטן מדווח כי חמאס לא סירב באופן מפורש להצעה הישראלית במסגרת עסקת שליט אלא  " דרש מישראל לשחרר אסירים 'כבדים' ולהפחית את מספר המגורשים "
" תשובת חמאס להצעת ישראל בנוגע למתווה עסקת שליט ,  שהועברה אתמול למתווך הגרמני ,  לא כללה סירוב מפורש "   כך מסרו הבוקר  ( רביעי )  מקורות המקורבים לחמאס לעיתון הסעודי  " אל-ווטן ".  אתמול כאמור נפגשה משלחת חמאס בראשות בכיר הארגון ד"ר מחמוד א-זהאר עם המתווך הגרמני ומסרה לו את תשובת הארגון .  בהמשך השבוע צפוי המתווך להעביר את תשובת חמאס לישראל .
 לדברי המקורות ,  משלחת חמאס מסרה למתווך כי הארגון דורש מישראל להסכים לשחרר אסירים 'כבדים' מהכלא הישראלי ,  בראשם בכיר פתח מרוואן ברגותי ,  מזכ"ל החזית העממית אחמד סעדאת ,  בכירי הזרוע הצבאית של חמאס עבדאללה ברגותי ,  איברהים חאמד ,  עבאס א-סייד וג'מאל אבו אל-הייג'א וכן לשחרר את האסירות אמנה מונא ,  קאהרה סעדי ואחלאם תמימי .  המקורות מסרו עוד כי בחמאס מסרו למתווך כי הם דורשים להפחית את מספר האסירים שיגורשו במסגרת העסקה .
 בראיון שהעניק אתמול לעיתון  " אל-חיאת ",  הרואה אור בלונדון ,  אמר סגן ראש הלשכה המדינית של חמאס ,  מוסא אבו מרזוק ,  כי בהצעתה האחרונה של ישראל בעניין עסקת שליט  " חלה נסיגה מעמדות קודמות שהביעה ".  לדבריו , " בכל פעם שהתקרבנו להסכם ,  הישראלים נסוגו ברגע האחרון ".  
 " המתווך הגרמני הוא לא המתווך הראשון וגם לא יהיה האחרון ",  הוסיף אבו מרזוק בראיון . " אנו דבקים בדרישותינו מתוך היגיון לאומי .  אנחנו נחושים להשיג עסקת חילופין מכובדת שתוביל לשחרור אסירינו הגיבורים ,  שהקריבו מחיר כבד למען המולדת .  לא נוותר על דרישות אלו ,  וזוהי התחייבות שלנו כלפיהם ".  הוא אמר עוד שלמרות המאמצים הרבים שהשקיע המתווך הגרמני  " נדמה שהם אינם מספיקים להשלים עסקה ,  בעיקר לאחר הנסיגה הישראלית מעמדותיה ".  

" תשובת חמאס למתווך לא כללה סירוב מפורש "
 העיתון הסעודי אל-ווטן מדווח כי חמאס לא סירב באופן מפורש להצעה הישראלית במסגרת עסקת שליט אלא  " דרש מישראל לשחרר אסירים 'כבדים' ולהפחית את מספר המגורשים "
 
