39 עובדי מדינה מקבלים משכורת מנכ"ל - אף שאינם ראשי משרדים ממשלתיים
נוסף להם ,  מכהנים 26 מנכ"לים בתפקיד ;  עלות הלשכות הכוללת של 65 הבכירים מוערכת ב-75 מיליון שקל בשנה .  בין היתר מדובר בראש לשכת נתניהו ,  מנהל הרבנות הראשית ומנכ"לים של שרים בלא תיק
 >  >  בשירות המדינה מועסקים 65 מנכ"לים ,  על אף שרק 26 מהם משמשים כמנהלים כלליים של משרדי ממשלה .  יתר 39 המנהלים נהנים ממעמד ,  תנאים ומשכורת של מנכ"ל בשירות המדינה ,  אף שאינם עומדים בראש משרד ממשלתי .  העלות הכוללת של לשכותיהם היא כ-75 מיליון שקל בשנה .  הסיבה לאינפלציה במספר משרות המנכ"ל גם לכאלה שאינם מכהנים כמנכ"לים נעוצה בשכרו החודשי של מנכ"ל בשירות המדינה - כ-34 אלף שקל ובתוספת נהג ורכב צמוד .  זאת ועוד ,  עובדי מדינה ותיקים הזוכים לתנאי מנכ"ל יכולים לפרוש עם פנסיה תקציבית מהמדינה החל מגיל 42 .  שכרם הקובע לפנסיה הוא לפי שכר המנכ"ל .  לעומתם ,  מנכ"לים חדשים זוכים לביטוח מנהלים בלבד ולא לפנסיה תקציבית לכל החיים .  עלות לשכה של מנכ"ל בשירות המדינה מוערכת ב-1.3 מיליון שקל .  כל מנכ"ל יכול להעסיק שבעה עובדים ,  כולל שלוש משרות אמון שהם יכולים להביא מחוץ לשירות :  יועץ מקצועי ,  עוזר יועץ ומנהלת לשכה .  בנוסף רשאי להעסיק מתוך שירות המדינה שלוש מזכירות ,  וכן נהג .  יוצא אפוא שהעלות לקופת המדינה של 26 לשכות המנכ"לים המכהנים כמנכ"לי משרדים ממשלתיים היא כ-34 מיליון שקל בשנה .  לעומתם ,  39 המנהלים שמקבילים במעמדם למנכ"ל אך אינם מנכ"לים של משרד ממשלתי ,  מסתייעים בעובדים מתוך שירות המדינה .  לפי הערכות ,  העלות השנתית של 39 לשכות המנכ"לים האלה היא כ-40 מיליון שקל - כמיליון שקל לכל לשכה .  עם הקמתה של ממשלת נתניהו לפני עשרה חודשים מונו מנכ"לים גם לשרים שמכהנים בלא תיק .  המשנה לרה"מ ,  השר משה יעלון ,  המוגדר כ"שר לעניינים אסטרטגיים ",  וכן השר יעקב מרגי ,  שהוא שר בלא תיק המופקד על שירותי הדת ,  זכו כל אחד במנכ"ל .  עם זאת ,  במשרדי המדע ,  הנגב והגליל ושיתוף הפעולה האזורי טרם אוישו משרות המנכ"ל במינויים קבועים .  הביקוש לתנאי המנכ"ל גבר גם בקרב השרים .  באחרונה פנה שר הביטחון אהוד ברק בבקשה לאשר תנאי מנכ"ל למנהל לשכתו ,  יוני קורן .  ההצעה הוגשה לקבינט החברתי כלכלי ,  שבו היא זוכה לביקורת בקרב שרים .  לפני כמה חודשים אושרה דרגת מנכ"ל לסגן ראש המועצה לביטחון לאומי אבריאל בר יוסף .  בתשעה משרדי ממשלה מכהנים יותר ממנכ"ל אחד :  במשרד ראש הממשלה מכהנים 11 מנכ"לים ,  נוסף למנכ"ל המשרד ,  אייל גבאי .  מדובר בין היתר בנתן אשל ,  ראש לשכת נתניהו ;  הממונה על מעמד האישה - משרה שהתפנתה באחרונה עם פרישתה של מרית דנון ;  עוזי ארד ,  ראש המועצה לבטחון לאומי ,  וסגנו ,  בר יוסף ;  שלמה יצחקי ,  הסטטיסטיקן הראשי ;  ניר חפץ ,  ראש מערך ההסברה הלאומי ;  יוג'ין קנדל ,  ראש המועצה לכלכלה ;  צבי האוזר ,  מזכיר הממשלה ;  ועודד וינר ,  מנכ"ל הרבנות הראשית .  במשרד האוצר מכהנים שבעה מנכ"לים ,  נוסף על מנכ"ל המשרד חיים שני ,  ומדובר בכל ראשי האגפים באוצר :  שוקי אורן ,  החשב הכללי ;  אודי ניסן ,  הממונה על התקציבים ;  אילן לוין ,  הממונה על השכר ;  יהודה נסרדישי ,  מנהל רשות המסים ;  פרידה ישראלי ,  מנהלת בפועל של מינהל הכנסות המדינה ;  דורון כהן ,  מנהל רשות החברות הממשלתיות ;  ועודד שגיא ,  הממונה על שוק ההון .  במשרד התמ"ת מכהנים חמישה מנכ"לים ,  נוסף למנכ"ל המשרד ,  שרון קדמי .  מדובר בין היתר בחזי צאיג ,  מנהל מרכז ההשקעות ;  אלי לאופר ,  המדען הראשי ;  רונית קן ,  הממונה על ההגבלים ;  ובינה בר און ,  מנהלת הרשות לשיתוף פעולה תעשייתי .  עובדים בכירים נוספים המכהנים כמנכ"לים אף שאינם מנכ"לים של משרד ממשלתי הם מאיר שפיגלר ,  ממלא מקום מנהל היחידה לטיפול בעובדים זרים ;  חיים סרברו ,  מנהל המרכז למיפוי ישראל ;  פרופ' מיכל בלר ,  מנכ"לית הרשות הארצית למדידה והערכה ;  גיורא רום ,  מנהל רשות התעופה האזרחית ;  נעמי בן עמי ,  ראש לשכת הקשר נתיב ;  דוד מדיוני ,  ראש רשות האכיפה והגבייה ;  אמנון שפירה ,  יו"ר הרשות לשירותים ציבוריים חשמל ;  אורי שני ,  מנהל רשות המים ;  שמעון רומח ,  נציב כבאות והצלה ;  ירון ביבי ,  מנהל מינהל מקרקעי ישראל ;  אמנון בן עמי ,  ראש רשות ההגירה ;  יפה ויגודסקי ,  מנהלת הטלוויזיה החינוכית ;  ויצחק ברק ,  נציב קבילות החיילים ומנהל הקמ"ג .
 
39 עובדי מדינה מקבלים משכורת מנכ"ל - אף שאינם ראשי משרדים ממשלתיים
נוסף להם ,  מכהנים 26 מנכ"לים בתפקיד ;  עלות הלשכות הכוללת של 65 הבכירים מוערכת ב-75 מיליון שקל בשנה .  בין היתר מדובר בראש לשכת נתניהו ,  מנהל הרבנות הראשית ומנכ"לים של שרים בלא תיק

