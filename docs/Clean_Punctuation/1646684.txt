שטייניץ :  נקבע סטנדרטים ברורים ומחייבים לניהול החיסכון הפנסיוני 
 >  >   " הכוונה שלנו היא לא לנהל את השוק המוסדי ואת החסכונות לטווח ארוך .  אנחנו גם לא נקבע בדיוק באיזה נייר להשקיע ,  אבל נקבע את כללי ההתנהלות של השוק .  נקבע סטנדרטים ברורים מאוד ומחייבים לגבי הדרך שבה צריכים גופים מוסדיים להתנהל "  - כך אמר אתמול שר האוצר ,  יובל שטייניץ ,  במסיבת העיתונאים שבה הוצגו המלצות ועדת חודק לפיקוח על השקעות הגופים המוסדיים בשוק האג"ח .  לדבריו , " הוועדה שילבה אנשים מקצועיים מהשורה הראשונה מהמגזר הממשלתי והפרטי .  זו ועדה רצינית עם המלצות רציניות ,  והן ייושמו לאחר שיקול דעת נוסף וליבון הדברים באוצר .  נשמח לשמוע את דעתם של רגולטורים אחרים ,  אבל האחריות רובצת לפתחו של הממונה על שוק ההון והביטוח ,  עודד שריג ".  דוד חודק ,  שעמד בראש הוועדה ,  אמר כי הד"ח כולו עוסק בניהול הסיכונים של המוסדיים .  חודק הדגיש כי  " ועדת ההשקעות רשאית לאשר סטייה מההחלטות שלנו ,  אך הכל יהיה מתועד ,  מסודר ומאורגן מראש ".  לדבריו , " הוועדה מצאה שוק הון שקיימת בו תופעה של דחיסת כל מגוון סוגי החובות וההתניות שקיימות בעולם למודל פשטני מאוד ,  מצומצם ורזה .  רצינו לעודד וליצור שיווי משקל חדש בין השחקנים בשוק ההון ".  חודק הוסיף : " כתוצאה מההבדלים בין חוב בנקאי לאשראי קונצרני ,  למוסדיים יש אינטרס מפוזר והחברות המגייסות מנווטות את תנאי ההנפקות ,  המוסדיים רוכשים מוצר אחיד ונחות וכתוצאה מכך יש פגיעה בכספי החוסכים לפנסיה .  ניסינו ליצור מערכת מאוזנת יותר בין המנפיקים למוסדיים ולקיים הגנה טובה יותר על כספי החיסכון הפנסיוני ".  עודד שריג ,  המפקח על שוק ההון והביטוח במשרד האוצר ,  אמר כי המטרה שהיתה לנגד עיני הוועדה חשובה במיוחד - הגדלת הביטחון של החיסכון הפנסיוני . " התפקיד של כולנו הוא שאנשים שחוסכים כל חייהם לא יעמדו מול שוקת שבורה בהגיעם לפנסיה ",  אמר שריג .
 
שטייניץ :  נקבע סטנדרטים ברורים ומחייבים לניהול החיסכון הפנסיוני 
nan
