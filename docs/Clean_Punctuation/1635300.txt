ראגבי ישראל :  ניצחון לתל אביב על חיפה
רק משחק אחד מהשלושה שתוכננו התקיים ,  ובו חזרה תל אביב מפיגור לניצחון 10:24 ,  עם שלושה טרייז במחצית השניה
המידע באדיבות אמיר שהם ,  איגוד הראגבי הישראלי
במשחק היחיד שהתקיים כסדרו השבת בליגת הראגבי הישראלית לגברים ,  ניצחה אס"א תל אביב את מועדון ראגבי חיפה בתוצאה 10:24 . " חזירי הבר ",  אשר במחזור הקודם הפסידו לת"א 66:0 ,  לא השלימו את הנקמה ,  אך לפחות השיבו את כבודם בצורת אחת התוצאות הטובות שהושגו העונה מול הקבוצה הבלתי מנוצחת .  
ניר בר אור מחיפה הניח טריי כבר בדקה הראשונה עבור קבוצתו ,  שאף ירדה למחצית ביתרון 5:10 ,  אך במחצית השניה תל אביב התעשתה ,  ועם שלושה טריים נוספים סגרה את הסיפור . " אנחנו מרוצים מהתוצאה ",  סיכם נשיא חיפה מנחם בן מנחם . " שתי הקבוצות היו חסרות ,  אבל בכל זאת היה משחק מצוין ".  
" זה היה משחק קשה ,  הטריי שספגנו בדקה הראשונה עשה לנו בלגאן ",  הסביר סטס גורטובוי ,  הקפטן התל-אביבי . " לא הצלחנו לפתח את המשחק הרגיל שלנו במחצית הראשונה .  בהפסקה דיברנו על זה ואמרנו שאנחנו בדרך להפסד ,  ורק בגלל עצמנו .  במחצית השניה עשינו סוויץ' ושלטנו בכל המהלכים .  בהנחה שננצח את ירושלים במחזור הבא ונסים את העונה הסדירה במאזן מושלם ,  עשינו היום היסטוריה לא קטנה עבור המועדון ". 
המשחק בין הפועל אשקלון להפועל רעננה נדחה לשבוע הבא מסיבות טכניות .  כמו כן ,  החליטו היום  " האריות "  ירושלים ,  אשר ברשותם היו רק 11 שחקנים כשירים למשחק ,  לוותר על הנסיעה לקיבוץ יזרעאל ולשלוח את הפועל יזרעאל-גלבוע לעמדה טובה לקראת העפלה לפליאוף לפני המשחק האחרון בליגה הסדירה מול רעננה בעוד שבועיים .
 הטבלה  ( לאחר תשעה מחזורים )  :
 1 .  אס"א תל אביב 27 נקודות2 .  הפועל יזרעאל-גלבוע 15 3 .  מועדון ראגבי חיפה 124 .  הפועל רעננה *  125 .  הפועל אשקלון *  126 .  אריות ירושלים 0
 *  משחק חסר

ראגבי ישראל :  ניצחון לתל אביב על חיפה
רק משחק אחד מהשלושה שתוכננו התקיים ,  ובו חזרה תל אביב מפיגור לניצחון 10:24 ,  עם שלושה טרייז במחצית השניה

