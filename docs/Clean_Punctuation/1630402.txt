חוזה ענק לאבגול :  תמכור בדים לא ארוגים ללקוח מהותי במזרח הרחוק בסכום של 105 מיליון דולר
מכירות אבגול ב-9 החודשים הראשונים של 2009 הסתכמו ב-153 מ' דולר ;  הלקוח :  כנראה פרוקטר אנד גמבל
חוזה ענק לחברת  :  יצרנית הבדים הלא ארוגים הודיעה אמש כי חתמה על חוזה לאספקת מגוון מוצרים ללקוח במזרח הרחוק בהיקף של 105 מיליון דולר.מדובר בחוזה גדול שכן בכל הרבעון השלישי של 2009 הסתכמו הכנסותיה של אבגול ב-52 מיליון דולר בלבד ובכל 9 החודשים הראשונים של 2009 הסתכמו ההכנסות ב-153 מיליון דולר .  עם זאת ,  התמורה תתקבל  " בתוך מספר שנים ". אבגול מציינת בהודעתה כי החוזה נחתם מול  " לקוח מהותי של החברה ".  לקוח מהותי מוגדר כלקוח שהמכירות אליו הן מעל 10% מהמכירות הכוללות של החברה בשנתיים האחרונות.מהדו"ח השנתי של אבגול עולה כי לחברה שני לקוחות מהותיים :  ענקית הקמעונאות האמריקאית פרוקטר אנד גמבל שהמכירות אליה עמדו ב-2008 על 39.4% מכלל מכירות החברה ,  כלומר הסתכמו ב-100.2 מיליון דולר ;  החברה המהותית השניה היא טייקו .  ב-2008 הסתכמו המכירות אליה ב-14.1% מהמכירות הכוללות  ( 35.7 מיליון דולר )  .  סכום זה הוא ירידה של יותר מ-50% לעומת המכירות לטייקו ב-2007.בדו"חות 2008 נכתב כי פרוקטר הצהירה כי בכוונתה לצמצם את מספר הספקים עימה היא עובדת ולהגדיל את היקף הרכישות מהספקים איתם תמשיך לעבוד ,  ובכללם אבגול.אבגול ,  שנסחרת במדד תל אביב 75 ,  נוסדה בשנת 1953 והיא עוסקת בייצור ושיווק מוצרי בד לא ארוג המיועד לשוק ההיגיינה ומהווה כ-96% מהמכירות .  מוצרי הבד הלא ארוג משמשים לייצור מוצרים בתחום השוק ההגייני כמו חיתולים חד פעמיים לתינוקות ,  מכנסונים חד פעמיים לתינוקות ,  תחבושות חד פעמיות לנשים ,  מוצרים רפואיים ועוד.בדצמבר 2009 נודע כי מנכ"ל אבגול ב-10 השנים האחרונות ,  ניר פלג ,  פרש מתפקידו .  בשלב זה ממלא את מקומו סמנכ"ל הטכנולוגיות של אבגול ומי שנחשב למספר 2 בחברה ,  אחאי בונה .  בונה נמצא בחברה כ-9 שנים והוא שותף מלא בעסקיה .  בינתיים משמש פלג כיועץ לחברה.אבגול סיימה את הרבעון השלישי של 2009 ברווח תפעולי של 4.7 מיליון שקל - עלייה של 82% לעומת הרווח התפעולי המקביל .  ב-9 החודשים הראשונים של 2009 אבגול הרוויחה תפעולית 22.3 מיליון שקל כלומר עלייה של 45% לעומת התקופה המקבילה .  מעבר לרווח התפעולי ייצרה הפעילות השוטפת של אבגול 7.2 מיליון שקל ברבעון השלישי בלבד ובמהלך 3 הרבעונים הראשונים של 2009 ייצרה מזומנים בהיקף של 41 מיליון שקל - פי 3.5 לעומת התקופה המקבילה .
 
חוזה ענק לאבגול :  תמכור בדים לא ארוגים ללקוח מהותי במזרח הרחוק בסכום של 105 מיליון דולר
מכירות אבגול ב-9 החודשים הראשונים של 2009 הסתכמו ב-153 מ' דולר ;  הלקוח :  כנראה פרוקטר אנד גמבל

