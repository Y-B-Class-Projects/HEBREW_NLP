נס בחניה :  הילד נפל מקומה רביעית - וניצל
ילד בן 5 נפל מביתו בקומה הרביעית בבניין ברחוב רמב"ם בעיר ונחת על כלי רכב גדול שחנה בסמוך לדירה .  הוא פונה לבית החולים במצב קל עד בינוני . " היה לו מזל גדול "  אמרו במד"א
נס לאור היום בבני ברק :  ילד בן חמש נפל אחר הצהריים  ( שני )  מביתו בקומה הרביעית ברחוב רמב"ם בעיר ונחת על כלי רכב חונה .  צוות טיפול נמרץ של מד"א מרחב דן פינה את הילד במצב קל עד בינוני לבית החולים שיבא תל השומר ,  שם הוא עובר בדיקת סי.טי לבחון לעומק את פגיעותיו .
" כשהגענו למקום מצאנו את הילד כשהוא בהכרה מלאה ,  מדמם מפיו ובוכה ",  סיפרה לוואלה !  חדשות פרמדיקית מד"א שרון בן צבי .  הפרמדיקית מוסיפה שנסיבות הנפילה עדיין אינן ברורות ,  וציינה שהוריו של הילד לא היו לידו בזמן התאונה . " אחד השכנים שמע חבטה ומצא את הילד על גג כלי הרכב ,  שעוברי אורח מספרים שזהו רכבו של ראש העיר ",  סיפרה בן צבי .  
עוד אמרה בן צבי כי צוותי ההצלה מצאו את הילד לאחר שהורד מגג המכונית ,  עליו יש  " שקע שנגרם כתוצאה מהנפילה ".  כאמור ,  הילד פונה במצב יציב כשפציעתו מוגדרת כקל עד בינוני לבית החולים .  בן צבי סיפרה כי בסמוך למקום נפילתו יש גדר ברזל ,  וש"היה לו הרבה מזל שלא נפל על המדרכה או על הגדר ". 

נס בחניה :  הילד נפל מקומה רביעית - וניצל
ילד בן 5 נפל מביתו בקומה הרביעית בבניין ברחוב רמב"ם בעיר ונחת על כלי רכב גדול שחנה בסמוך לדירה .  הוא פונה לבית החולים במצב קל עד בינוני . " היה לו מזל גדול "  אמרו במד"א

