רשות החשמל נלחמת בבעלות הצולבת
הרשות תפרסם מכרז ייעוץ חיצוני לצורך בדיקת נושא הבעלויות הצולבות של מבקשי הרשיונות לייצור חשמל פרטי ,  בין היתר בשל הביקורת הציבורית בנושא
רשות החשמל תפרסם מכרז ייעוץ חיצוני לצורך בדיקת נושא הבעלויות הצולבות של מבקשי הרישיונות לייצור חשמל פרטי - כך נודע ל-TheMarker .  
המהלך נועד לבחון באופן מקדמי את השלכות הבקשות מצד יזמי תחנות כוח על התחרות בענף ,  בין היתר בשל הביקורת הציבורית על הבעלות הצולבת שבין ספקיות הגז הטבעי למשק לבין יזמיות משק החשמל .  
ברשות מתכוונים להשהות מתן רישיונות ייצור חדשים ולעכב אישור בקשות לשינוי מבנה בעלות ברישיונות קיימים עד להכשרת מנגנון הפיקוח החדש .  
זאת ,  כאשר בין יתר הבקשות אשר מונחות על שולחן הרשות עתידות להיות מונחות גם בקשות חברת דלק תשתיות מקבוצת דלק ,  המחזיקה בזכויות אספקת גז ,  לקבלת רישיונות עבור תחנת הכוח המתוכננת בשטח מפעל נילית ובשטח מחלבת אלון תבור של תנובה .  כמו כן ,  עשויה הרשות לדון בקרוב גם בבקשת דלק תשתיות להיכנס לשותפות  ( 84% )  במיזם תחנת הכוח אשכולות גת שבקרית גת  ( אם יתממשו התנאים לקיום העסקה )  .  
במקביל יפעלו ברשות החשמל ,  לצד רשות ההגבלים העסקיים ,  כדי לבחון את החמרת תנאי הרישיונות כיום ,  במטרה לתת מענה לפירצה שמאפשרת לספק גז טבעי להיות בעלי תחנת כוח .  זאת ,  גם נוכח הפרסום ב-TheMarker אודות כוונות קבוצת מרחב ,  המחזיקה במניות ספקית הגז EMG ,  להיכנס אף היא להשקעות אסטרטגיות בשוק החשמל .  
התנאים הנוכחיים למתן רישיונות ייצור חשמל אינם כוללים איסור מפורש על ספק גז טבעי  ( או גוף שקשור בו )  להחזיק ברישיון לייצור חשמל ,  כאשר החוק מסמיך את השר לשקול את הענקת הרישיון תוך בחינת תרומתו לתחרות .
 
רשות החשמל נלחמת בבעלות הצולבת
הרשות תפרסם מכרז ייעוץ חיצוני לצורך בדיקת נושא הבעלויות הצולבות של מבקשי הרשיונות לייצור חשמל פרטי ,  בין היתר בשל הביקורת הציבורית בנושא

