הפועל חיפה - בני יהודה :  בן בסט נקנס
הזהובים ,  עם רצף של שישה משחקים ללא ניצחון ,  יתארחו אצל החיפאים ,  שסופרים כבר שבעה .  ליניץ' יפתח  ( 19:30 ,  ספורט1 ) 
בני יהודה ערכה הערב  ( ראשון )  את האימון המסכם וסיימה את ההכנות לקראת משחק החוץ  ( שני ,  19:30 ,  ספורט1 )  נגד הפועל חיפה בקרית אליעזר במשחק שיינעל את המחזור ה-22 בליגת העל .  הזהובים עם רצף רע מאוד של שישה משחקים ללא ניצחון .  הניצחון על הפועל עכו ,  במסגרת גביע המדינה בשבוע שעבר ,  נתן לשחקנים ביטחון שאפשר לחזור למסלול גם בליגה ובקבוצה ינסו לייצר המשכיות בחיפה .
 המאמן גיא לוזון צפוי לבצע שינוי אחד בלבד בהרכב לעומת ההרכב שניצח את עכו בגביע .  חסן אבו זייד ,  שסובל מארבעה שברים באפו ,  ייעדר כחודש בעקבות הפציעה ,  כאשר בקבוצה מעריכים שבתוך שלושה שבועות הוא יוכל לחזור להתאמן עם מסיכה מיוחדת להגנה על אפו .  סיניסה ליניץ' הקרואטי צפוי למלא את מקומו והוא יפתח לצידו של לירוי צעירי בקישור האחורי .  
מיכאל זנדברג ועומרי אפק יתופקדו בכנפיים כאשר פדרו גלבאן יפתח כרגיל לצידו של אלירן עטר בחוד ההתקפה .  אסי בלדוט החלים מפציעה במפשעה ,  ערך אימון מלא ויפתח על הספסל ,  שוער המשנה רן קדוש ,  שסובל מדלקת ברצועת הברך ,  קיבל מנוחה היום ,  אבל יכלל בסגל .
 היו"ר חזי מגן קיים אמש את האסיפה השבועית לחניכיו .  בנוסף לפרשת השבוע דיבר מגן גם על המחצית השנייה נגד עכו בגביע ואמר לשחקנים : " במחצית השנייה ראינו סוף סוף את בני יהודה המוכרת מהימים היפים של תחילת העונה ,  שיחקתם עם המון כוח ואגרסיביות וזו הדרך לנצח משחקים .
" ניצחנו את עכו בגביע ואנחנו רוצים להמשיך את המומנטום גם בליגה ",  הוסיף המאמן גיא לוזון , " אנחנו לא חושבים בכלל על הפסד .  אנחנו יודעים שאנחנו קבוצה טובה ,  יש כאן שחקנים טובים ואנחנו צריכים להביא את זה לידי ביטוי בלי שום תירוצים .  אם ביום רביעי היה משחק גביע ,  אז המשחק הזה הוא גמר גביע .  אין שום הכנות מיוחדות ,  אנחנו באים כדי לנצח ,  חד וחלק ".  לוזון הקרין לשחקניו מצבים חופשיים ובעיטות עונשין מרחבי העולם כדי להדגיש בפני השחקנים את החשיבות שלהם .
 בסיום האימון יצאה הקבוצה לארוחת ערב משותפת במימונו של המגן איציק עזוז ,  שספג קנס מהנהלת הקבוצה על הפרת משמעת לפני כשבוע .
 הרכב משוער :  דלה איינוגבה ,  עוז ראלי ,  איבן גארידו ,  דין מורי ,  כפיר אדרי ,  סיניסה ליניץ' ,  לירוי צעירי ,  עומרי אפק ,  מיכאל זנדברג ,  פדרו גלבאן ,  אלירן עטר .
 הפועל חיפה ערכה היום את האימון המסכם שלה לקראת המשחק מול בני יהודה .  הקבוצה תעלה ,  לראשונה העונה עם הגיבוי החדש לצוות המקצועי ,  ניצן שירזי ,  שעד כה מנסה לעשות את עבודתו בשקט ,  ובלי להפריע למאמן שלומי דורה .  האדומים מהכרמל ינסו למחוק את המאזן הלא מחמיא של שבעה משחקים ללא ניצחון ,  דווקא כנגד בני יהודה ,  איתה שירזי מזוהה ביותר .
 באסיפת הקבוצה ביקש דורה מהשחקנים בעיקר ריכוז ומוטיבציה : " אנחנו צריכים את הנקודות הרבה יותר מבני יהודה וזה אחד המשחקים הכי חשובים שיהיו לנו העונה .  תבואו עם מוטיבציה ורצון כמו שהוכחתם בעבר ,  ואני מאמין שנצא עם הנקודות ". 
בצד המקצועי דורה יעלה כנראה עם מערך התקפי יותר מאשר במשחק הגביע נגד הפועל תל אביב  ( 3:0 )  .  גל אראל ,  שנפצע באימון ,  ירד לספסל ואת מקומו יתפוס הישאם כיוואן .  בנוסף ,  דורה עדיין מתלבט בין רן אבוקרט לאמיר אבו ניל ,  ורק ביום המשחק יחליט עם מי מבין השניים יפתח .  
חלוץ הפועל חיפה ,  עדן בן בסט ,  הועמד היום  ( שני )  בפני ועדת משמעת של הקבוצה משום שנטש את אצטדיון קרית אליעזר במשחק מול הפועל תל אביב בגביע המדינה .  ועדת המשמעת שכללה את מנכ"ל הקבוצה אפרים גבאי החליטה להעניש את השחקן בכך שיזמין את חבריו לקבוצה לארוחה ויתנצל על התנהגותו בפניהם .  כמו כן ,  קיבל בן בסט עונש על תנאי של 4000 שקלים אם התנהגות שכזו תחזור על עצמה .
 נשים שיגיעו למשחק עם בגדים אדומים ייכנסו חינם לאיצטדיון .
 הרכב משוער :  אוהד כהן ,  איל טרטצקי ,  סביטי ליפנייה ,  אושרי רואש ,  חי בן לולו ,  יוסי דורה ,  בריאן חרסיסיץ' ,  רן אבוקרט  ( אמיר אבו ניל )  ,  הישאם כיוואן ,  ערן לוי ,  ירו בלו .
 
הפועל חיפה - בני יהודה :  בן בסט נקנס
הזהובים ,  עם רצף של שישה משחקים ללא ניצחון ,  יתארחו אצל החיפאים ,  שסופרים כבר שבעה .  ליניץ' יפתח  ( 19:30 ,  ספורט1 ) 

