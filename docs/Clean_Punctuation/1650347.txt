החיפוש הפופולרי ביותר בתולדות יאהו :  פיגועי ה-11 בספטמבר
מנוע החיפוש חגג בשבוע שעבר את יום הולדתו ה-15 ;  המייסדים : " לא התכוונו להנהיג תנועה שתשנה את העולם "
 מתקפת הטרור של ה-11 בספטמבר 2001 ,  היתה הנושא הפופולרי ביותר לחיפוש ביאהו אי פעם - כך עולה ממחקר שערך מנוע החיפוש לרגל ציון 15 שנה להיווסדו .  שיבוט והמלחמה בעיראק היו מילות החיפוש הבאות בתור ברשימה.עוד בעשרת הנושאים המבוקשים ביותר בתולדות יאהו נכללים סאדאם חוסיין ,  הארי פוטר ,  מותו של מייקל ג'קסון ,  צונאמי והמילניום.נתונים נוספים במחקר מצביעים על כך שמספר אתרי האינטרנט עולה כיום על 200 מיליון ,  לעומת 18 אלף בלבד שהיו קיימים עם הקמת יאהו ב-1995 .  מספר המשתמשים בעולם עלה באותה תקופה מ-10 מיליון ,  שהם פחות מ-0.33% מאוכלוסיית העולם ,  ל-1.6 מיליארד גולשים - 25% מאוכלוסיית העולם כיום.יאהו נוסדה כבר ב-1994 על ידי ג'רי יאנג ודיוויד פילו ,  אך נרשמה כחברה רק ב-1 במארס 1995 ,  לכן יום זה מצויין כיום הקמתה .  על הקמת החברה כתבו פילו ויאנג בשבוע שעבר : " היתה לנו הזדמנות מיוחדת לעזור ליצור תעשייה ולעצב את העולם המקוון .  לא הקמנו את החברה במטרה לההיפך לאחת מחברות האינטרנט הגדולות בעולם או כדי להנהיג תנועה שתשנה את העולם .  היינו בסך הכל שני סטודנטים בסטנפורד שעשו מחקר כשהמרצה שלהם היה בשבתון ". בעת חגיגות יום ההולדת של החברה אמרה המנכ"לית קרול בארץ ,  כי היא מקווה שלמשקיעים תהיה סבלנות להמתין למהפך ביאהו ,  וכי עליהם לזכור כמה זמן לקח לסטיב ג'ובס להחיות את אפל .  בארץ ,  אשר נמצאת בתפקידה מאז ינואר 2009 ,  אמרה כי יאהו מעוניינת כיום לרכוש חברות קטנות עם  " רעיונות טובים וצוותים קטנים וטובים ".  האסטרטגיה של בארץ דומה לזו של יריבתה המצליחה של יאהו ,  גוגל אשר רכשה תשע חברות קטנות בשבעת החודשים האחרונים .
 
החיפוש הפופולרי ביותר בתולדות יאהו :  פיגועי ה-11 בספטמבר
מנוע החיפוש חגג בשבוע שעבר את יום הולדתו ה-15 ;  המייסדים : " לא התכוונו להנהיג תנועה שתשנה את העולם "
 
