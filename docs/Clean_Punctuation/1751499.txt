פרופ' דויטש : " לבעלי שליטה יש השפעה רבה מידי על דח"צים - חייבים לטפל בבעיה הזו בצורה אגרסיבית "
 מומחה למשפט מסחרי בכנס : " יש להפקיע מינוי דירקטורים חיצוניים מהחברות ולהעבירו לגוף ניטרלי "
" מבנה של פירמידה בתאגיד מאפשר לבעל השליטה לחלוב את החברות שבתחתית הפירמידה ,  וזה לא דבר טוב ",  כך אמר היום  ( ד' )  פרופסור מיגל דויטש ,  מומחה למשפט מסחרי בכנס בנושא ריכוזיות במכללת שערי משפט ." די טוב שיש בעל שליטה בתאגיד ,  כי יש עם מי לדבר ,  גם לרשויות ,  יש מי שנושא באחריות .  אולם ,  הבעיה העיקרית היא שליטה פירמידאלית ,  כשבעל השליטה לא מחזיק במישרין בשליטה בכל החברות שבפירמידה למטה .  האינטרס הכלכלי שלו בגוף האחרון חלש ,  אבל הוא עדיין בעל שליטה בו ,  וזה יכול לשמש לחליבת החברה בתחתית הפירמידה לטובת עסקים אחרים .  זה מצב בעייתי .  רכוזיות כזו יכולה להיות בעייתית וכדאי להציע פתרונות חדשים בנושא ",  אמר.דויטש מתח ביקורת בדבריו על דרך המינוי של הדירקטורים החיצוניים  ( דח"צים )  בחברות ,  שהם לכאורה מטעם הציבור ואמורים לשמור על האינטרסים של בעלי מניות המיעוט .  לדבריו ,  בפועל הם מינוי של בעל השליטה ועושים את דברו . " אני בספק אם תהליך מינוי דח"צים הוא טוב ,  כולל הארכת המינוי .  אני חושש מאוד שישנה השפעה גדולה מידי של בעלי שליטה על פעילות דח"צים ,  וזו בעיה שצריך לטפל בה בצורה אגרסיבית ",  הוסיף.כאן נכנס לדבריו מנהל רשות החברות הממשלתיות ,  דורון כהן שהעיר ,  כי למעשה בעלי השליטה ממנים בפועל את הדח"צים .  דויטש אישר שזו היתה כוונתו והוסיף ,  כי הדח"צים  " רוצים לרצות את בעל השליטה והרבה פעמים חושבים על המינוי הבא שלהם בחברות אחרות .  יש בעיה שחברי גוף נוטים לתמוך ביו"ר גם כשהעניין לא ראוי .  לא להרבה בני אדם יש כושר עמידה .  יש כאן בעיה כי אותם דח"צים אמורים לשמור על האינטרסים של המיעוט וחייבים לעשות מהלכים דרסטים לחזק את העצמאות שלהם ". לדבריו ,,  ישנה אמנם הצעת חוק שנועדה לחזק את המעמד של הדח"צים ,  כהגדלת הרוב מקרב בעלי מניות שאינם בעלי שליטה לאישור המינוי מ-30% ל-50% ,  אולם זה לא מספיק . " מינוי דח"צים צריך להתבצע על ידי גוף ציבורי חיצוני ,  לא על ידי החברה .  בתקוה שהגוף הציבורי ימונה כראוי .  צריך ליצור חומה סינית בנושא ",  אמר.יעקב שיינין ,  מנכ"ל מודלים כלכליים אמר ,  כי ערך סקר ריכוזיות במשק במימון אי.די.בי ,  שהעלה ,  כי הריכוזיות אינה חורגת מהנהוג במדינות מפותחות אחרות בעלות אותו שיעור אוכלוסייה .  עם זאת ציין ,  כי התוצר שלהן גבוה בכ-80% מהתוצר של ישראל .  אי.די.בי נחשבת לתאגיד הריכוזי ביותר במשק.שיינין ציין ,  כי הוא נגד ריכוזיות ,  אולם הפיתרון אינו פיצול אחזקות בעלי השליטה .  לדבריו ,  ניתן לקבוע ,  כי מי שמחזיק פחות מ-25% ממניות חברה ,  בין אם היא חברה בת ,  נכדה או נינה ,  לא יוכל למנות בה איש ולא לקבל את ההחלטות לגביה .  בדרך זו ניתן לפתור ניגודי עניינים בין בעל שליטה בתאגיד לחברה בתחתית הפירמידה .
 
פרופ' דויטש : " לבעלי שליטה יש השפעה רבה מידי על דח"צים - חייבים לטפל בבעיה הזו בצורה אגרסיבית "
 מומחה למשפט מסחרי בכנס : " יש להפקיע מינוי דירקטורים חיצוניים מהחברות ולהעבירו לגוף ניטרלי "
 
