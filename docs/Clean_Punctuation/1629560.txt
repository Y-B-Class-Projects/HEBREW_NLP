 " אלווריון צפויה לגדול בארה"ב ובהודו "
 צביקה פרידמן ,  המנכ"ל הפורש של אלווריון ,  מודה שהיו חילוקי דעות עם היו"ר אך מזים את השמועות כי זו הסיבה לפרישתו .  אחרי חמש שנים בראש החברה שמבטיחה כבר עשור להיות הדבר הבא הוא אומר : " היו דברים שלא האמינו שנצליח לעשות - והצלחנו "
  >  >   " אם היו מפטרים אותי ,  לא הייתי נשאר שבעה חודשים "  - כך אומר צביקה פרידמן ,  מנכ"ל אלווריון ,  על רקע עזיבתו המתקרבת את החברה שבה שימש בתפקידים שונים החל ב-2001 .  פרידמן ,  שמונה ב-2005 ,  למנכ"ל אלווריון ,  העוסקת בפתרונות תקשורת אלחוטיים ,  צפוי לסיים את תפקידו בימים הקרובים ,  ואת מקומו יתפוס ערן גורב .  בסיום הרבעון השני של 2009 ,  עם פרסום הדו"חות ,  הודיע פרידמן על כוונתו לעזוב .  השמועות בשוק באותה תקופה טענו כי פרידמן עוזב על רקע חילוקי דעות עם יו"ר החברה ,  אנתוני מאהר . " בחברה לא צריך תמיד להסכים על הכל ,  אבל ברגע שיש תהליך קבלת החלטות מסודר הולכים אתו ",  אומר פרידמן . " לחברה יש היררכיה ו-95% מההחלטות מתקבלות על ידי המנכ"ל ".  בסופו של דבר ,  אומר פרידמן ,  לא אלה היו הסיבות שהביאו אותו לעזוב את החברה . " כשהחלטתי לעזוב את החברה התחיל המשבר הכלכלי ולא יכולתי לעזוב .  רציתי להתאים את האסטרטגיה למצב בשווקים ולהשאיר חברה עם תוכנית עבודה ",  הוא מסביר .  ואכן ,  המשבר הכלכלי העולמי השפיע על תוצאות החברה ,  ובעקבותיו נאלצה החברה לפטר עובדים כדי לחתוך עלויות תפעול ,  ואף שההתאוששות הכלכלית כבר החלה בקרב מרבית החברות הישראליות הנסחרות בוול סטריט ,  סיפקה החברה תחזיות מאכזבות לרבעון הקרוב . " היו דברים שלא האמינו שנצליח לעשות ,  כמו להרים רשת ניידת מלאה מקצה לקצה - והצלחנו לעשות את זה ",  אומר פרידמן . " עכשיו יש לחברה אתגרים ברמת הביצוע .  החוכמה היא לעבוד עם שותפים אסטרטגיים שאפשר לסמוך עליהם ועם האנשים הנכונים .  לא השארתי את החברה בלי תוכנית עבודה - הדברים הגדולים והטובים עוד לפנינו ".  פרידמן כבר סימן יעדים לחיים שאחרי אלווריון : " בעשור הבא אני רוצה להשקיע בעצמי ובמשפחה ",  הוא אומר . " החלטתי שבשנה הזו אני אשקיע יותר בתחביבים ובמשפחה ,  כדי שכשאחזור לעבודה יהיה איזון נכון .  בסופו של דבר ,  לאדם יש כמה הזדמנויות בחיים לעשות עצירות ,  ויש לי עוד פעם אחת לעשות עצירה כזו - כשאפרוש ".   " גם ב-2015 יהיה wimax"איך אתה מסכם את השנים שלך בחברה ?   " התחלנו את העשור למעשה עם שתי חברות סטארט-אפ  ( בריזקום ופלאוור - נ"צ )  ,  שיצרו את אלווריון ונכנסו ישר למשבר של התפוצצות הבועה .  יצאנו ממנו גדולים ומובילים .  כיום ,  אין מי שלא מכיר את אלווריון בתחום .  בדרך עשינו מעבר אסטרטגי משוק הארגונים לשוק ספקי התקשורת ,  כשאחד הצעדים האסטרטגיים שעשינו היה כניסה לתחום ה-wimax  ( טכנולוגיה לרשתות תקשורת אלחוטיות - נ"צ )  שאנחנו היינו בין המקימים שלו יחד עם אינטל .  ברגע שחברנו לאינטל ,  בעצם היינו חלק מקביעת הסטנדרט . " גדלנו ממכירות של אפס ב-2004 למכירות של כמעט 200 מיליון דולר ב-2008 .  בדרך גם חברות כמו אלקטל ולוסנט ,  שהיו שותפות שלנו ,  נהפכו למתחרות .  המטרה שלנו היתה להיות אחת החברות היחידות שעושות - wimax וזה מה שקרה ".  אתה לא מרגיש שזה קרה מהסיבות ההפוכות ?  שחברות נוטשות את הטכנולוגיה ועוברות לטכנולוגיות אחרות כמו ה-lte  ( רשתות הדור הרביעי )  ?   " נוקיה-סימנס איחרו בפיתוחי wimax .  הם נכנסו מאוחר ולכן גם יצאו ממנו .  כשאתה חברה גדולה ,  אם אתה לא עושה מיליארדים מטכנולוגיה - אתה יוצא מהתחום .  נוקיה התמקדה בחוזה משמעותי אחד ,  ספרינט ,  וברגע שהם איבדו את הלקוח הם יצאו מהטכנולוגיה . " יש לנו יותר מ-250 לקוחות מסחריים שאפשר לגדול אתם ,  כשבדרך לקחנו משבר כלכלי גדול ולכן נפגענו .  אלווריון נהפכה בתקופה הזו לספק של שמונה מתוך 10 החברות הגדולות בעולם בתחום הטלקום - וזה אומר משהו על החברה ".  אתה לא חושש מה-lte ?   " רשתות lte יקרו כנראה ב-2012-2013 .  זה שוורייזון כבר השקיעה בזה ,  לא אומר שכולם ילכו בעקבותיה .  אמנם רוב המפעילים הסלולריים בעולם יקימו רשתות כאלה ,  אבל רובם מנצלים רק עכשיו את תשתית הדור השלישי .  lte ממוקד בפס רחב נייד ,  ובתחום הזה הוא יהיה יותר גדול מ-wimax .  אבל ה-wimax עדיין יהיה שם .  זה כמו cdma ו-gsm  ( רשתות תקשורת סלולריות - נ"צ )  .  גם cdma הוא שוק גדול והוא עשה חברות כמו נורטל וקוואלקום .  ה-wimax ימשיך להיות שם משום שיש מערכות רבות פרוסות כבר ,  גם ב-2013-2014 יהיה wimax ,  וגם ב-2015 ".  בעצם ,  בעקבות הפיכתה של ה-wimax לטכנולוגיה פחות אטרקטיבית ,  יורד הסיכוי לרכישת אלווריון ?   " בתיאוריה ,  חברות נקנות ולא מוכרות את עצמן .  אלווריון צריכה לגדול ולהיות רווחית .  יש לנו נכסים בלקוחות ,  בטכנולוגיה וביכולת לעשות עסקים בשווקים המתעוררים .  בעיני ,  אלה נכסים שעדיין יכולים להיות אטרקטיוויים .  המטרה שלנו לא היתה להירכש בעבר וגם לא בהווה ,  אבל אם מישהו יגיש הצעה - הדירקטוריון ידון בה .  אסור לבנות חברה לרכישה ,  כי אם זה לא קורה זה מסוכן ".  אתה לא חושב שלחברות ישראליות יש בעיה ,  בעיקר בשיווק ?   " אחד הדברים הטובים באלווריון זה שאנחנו יודעים לעבוד עם שותפים בלי אגו .  ניצלנו את היכולת שלהם בשיווק והם ניצלו את הטכנולוגיה שלנו .  חברה צריכה לדעת מתי לעבוד עם שותפים ומתי לעבוד עצמאית .  חברות שבונות רק על טכנולוגיה ייכשלו ".  מה לרוחב פס ולתמ"ג ?  איך תסכם את 2009 ?   " 2009 היתה שנה קשה כתוצאה מהמשבר הכלכלי .  לקוחות הקפיאו תקציבים ולא הצליחו לגייס את הכספים כדי לבצע עסקות ,  ונאלצנו לבצע התאמות .  הדבר החשוב ביותר היה לשמר את הכוח הפיננסי - ובזה הצלחנו .  קיוויתי לקראת סוף השנה שיהיה גידול בהודו ובארה"ב ,  ואני מקווה שזה יקרה במהלך 2010 .  אם זה יקרה בתחילת השנה - מה טוב ".  חלק נכבד מהכנסותיה של אלווריון מגיע בעקבות תוכניות ממשלתיות בחו"ל לעידוד חיבור אזורים מרוחקים לאינטרנט . " צריך לזכור שחבילות התמריצים לפיתוח רשתות אינטרנט באזורים כפריים הן לא רק בארה"ב ,  יש תוכניות כאלה גם בפולין וברומניה ",  אומר פרידמן . " היתה כתבה ב'אקונומיסט' שלפיה ככל שאתה מגדיל את רוחב הפס - כך עולה התמ"ג .  ממשלות משקיעות כסף רב במטרה לדחוף את החיבור לפס רחב ,  במדינות לא מפותחות בכלל לא היו תשתיות ,  ועכשיו הן נהפכו ברגע למדינות עם תשתית אלחוטית מתקדמת ".  איך תיראה השנה של החברה ?   " אם לא היה משבר כלכלי - זו היתה שנה חזקה .  כשהמצב הכלכלי ישתפר החברה תוכל לגדול ,  ואחד השווקים שהחברה מצפה לגדול בו הוא ארה"ב עם תוכנית התמריצים .  אנחנו מצפים לגדול גם בהודו ".  מהי בעיניך תרומתך העיקרית לעתיד החברה ?   " השקענו בנושא של תהליכים .  אני רואה בזה חשיבות כי הרבה פעמים הטכנולוגיה טובה והתרבות הישראלית מאלתרת יותר .  רוב ההנהלות יודעות ברמה הניהולית מה צריך לעשות ,  והדרך הנכונה לתרגם את זה לשטח היא בעזרת תוכניות נכונות . " בנוסף ,  אחד הערכים המרכזיים בחברה הוא נחישות .  לפעמים אנחנו זוכים בעסקה רק כי אנחנו נחושים לקחת אותה .  לפעמים לקוח לא מרוצה ממאפיין מסוים במוצר ,  ובתוך שבועיים אנחנו מתקנים אותו . " עוד הישג שלנו הוא שנהפכנו לחברה גלובלית אמיתית .  התחלנו ברומניה עם 13 עובדים ,  וכעת יש שם מרכז של 180 איש .  יש לנו דירקטוריון גלובלי אבל עדיין יש הרבה מה לעשות בתחום ".  בסוף הרבעון השלישי היו בקופת החברה 125 מיליון דולר .  חושבים בחברה על רכישות ?   " אני מאמין שחלק מגידול של חברה צריך להגיע דרך מיזוגים ורכישות .  צריך את ההזדמנויות הנכונות ואת הזמן המתאים .  חברה כל הזמן צריכה לבחון רכישות ,  ואנחנו בוחנים .  כשיהיה משהו רלוונטי נעשה אותו ,  אבל זו כבר החלטה של המנכ"ל החדש .  אני לא מאמין בחברות סופרמרקט ,  אך יש כיוונים שאפשר לעשות בהם יותר ".  מה תוכל לומר על הניהול שלך ?   " אני לא מאמין במנהל שנכנסים למשרד שלו כי הוא מנהל ,  אלא במנהל שיודע לתת עצה .  אתה צריך לפתח אנשים שבתחומם יהיו מומחים גדולים יותר ממך .  מי שהאנשים שלו חלשים - לא יגיע רחוק ".  

" אלווריון צפויה לגדול בארה"ב ובהודו "
 צביקה פרידמן ,  המנכ"ל הפורש של אלווריון ,  מודה שהיו חילוקי דעות עם היו"ר אך מזים את השמועות כי זו הסיבה לפרישתו .  אחרי חמש שנים בראש החברה שמבטיחה כבר עשור להיות הדבר הבא הוא אומר : " היו דברים שלא האמינו שנצליח לעשות - והצלחנו "
 
