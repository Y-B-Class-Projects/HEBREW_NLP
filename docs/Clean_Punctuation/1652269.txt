עדכון פסגות לאורמת לאחר הדו"חות השנתיים :  מחכים ל-2012
מותירים המלצותם לאורמת טכנולוגיות ולאורמת תעשיות על 'תשואת חסר' ומורידים מחירי היעד ל-27.3 ד' לאורמת טכנולוגיות ו-25.7 שקל לאורמת תעשיות
בפסגות בית השקעות מותירים את ההמלצה שלהם על 'תשואת חסר' ומורידים את מחירי היעד ל-27.3 דולר לאורמת טכנולוגיות ו-25.7 שקל לאורמת תעשיות .  מחירי היעד נמוכים ממחירי השוק בכ-10% ו-16% בהתאמה ." הורדת מחירי היעד נובעת מדחיית פרויקטים והאטת קצב הצמיחה ביחס לתחזיותינו בעבר ,  שחיקת רווחיות והוצאות מוגברות בעקבות תקלות חמורות וחששותינו מפני אכזבה במקרה של עיכובים נוספים ",  אומר היום האנליסט טל שיריזלי ,  ממחלקת מחקר sell side בפסגות בית השקעות .  למרות ירידות חדות בשערי המניות בתקופה האחרונה ובין היתר גם לאור אכזבה ממחיקות ותיקון דוחות רטרואקטיבי ,  תוצאות הרבעון הרביעי והתחזית לעתיד ,  בפסגות מעריכים כי המניות עדיין נסחרות מעל לשוויין הכלכלי.בשנתיים הקרובות צפויה פעילות אורמת טכנולוגיות להתמקד בהתמודדות עם התקלות החריפות הפוגעות בתוצאות מגזר החשמל ובהנחת תשתית לחידוש הצמיחה בכושר יצור החשמל החל משנת 2012 .  למרות צבר פרויקטים מרשים ,  בשנים 2010 ו-2011 יחדיו ,  צפוי כושר יצור החשמל לצמוח בכ-28.5 מגה-ווט בלבד.בתחום המוצרים צפויה הפעילות להתכנס להיקפים ולרמות הרווחיות המקובלות מהעבר לאחר ביצועים חריגים בשנת 2009 במישורים של היקף ורווחיות.בשנת 2010 צפויה נסיגה כללית בתוצאות הפעילות העסקית של אורמת :  החל משורת ההכנסות וכלה בשורת הרווח תוך שחיקת הרווחיות .  הרבעון הראשון אף עלול להסתיים בהפסד למרות רווח הון בסך 6 מיליון דולר לפני מס.הצמיחה בהכנסות וברווח צפויה להתחדש בשנת 2011 ,  על בסיס מיצוי כושר היצור הקיים בתחנות הכוח שיופעלו עד לתום 2010 .  בעוד שבשנת 2011 לא צפויה הפעלה של תחנות כוח חדשות ,  הרי שבשנים 2012 ו-2013 צפוי גידול מאסיבי בכושר היצור .  על פי מצגת החברה ,  בשנים 2012 ו-2013 צפוי כושר היצור לגדול ב-76 מגווט וב-98 מגווט בהתאמה.מחמת העדר מנועי צמיחה משמעותיים לשנת 2010 וצמיחה ב-2011 המותנית בהפעלה מלאה של תחנות הכוח ,  הרי שעיכובים נוספים עלולים לפגוע בתחזיות הצמיחה והרווח ולהמשיך ולהכביד על המניה גם בהמשך .
 
עדכון פסגות לאורמת לאחר הדו"חות השנתיים :  מחכים ל-2012
מותירים המלצותם לאורמת טכנולוגיות ולאורמת תעשיות על 'תשואת חסר' ומורידים מחירי היעד ל-27.3 ד' לאורמת טכנולוגיות ו-25.7 שקל לאורמת תעשיות

