איומי השבתה במכללת ספיר בדרום
ועד העובדים במוסד צפוי להכריז על סכסוך עבודה במחאה על תנאי ההעסקה של המרצים . " אנחנו מפוטרים מדי סמסטר ומקבלים שכר של שמונה חודשים בשנה בלבד  מתייחסים אלינו כמו לעובדי קבלן "
 ארגון הסגל האקדמי של מכללת ספיר החליט להסמיך את הוועד שלו להכריז על סכסוך עבודה ולנקוט צעדים כדי להביא לשיפור בתנאי העסקת המרצים .  בכינוס של מרצי המכללה שהתקיים אתמול  ( רביעי )  ,  הוצגו הפעולות בהן נקטו נציגי העובדים מול הנהלת המוסד בכדי להימנע ,  לטענתם ,  מהגעה למצב זה .
 לטענת נציגי המרצים ,  במשך שנה וחצי נעשו ניסיונות לקיים משא ומתן עם ההנהלה ,  אך ללא תוצאות .  המרצים טוענים שהנהלת המכללה מבצעת הליכים של צמצום כח האדם בניגוד לחוק והיא מנציחה מבנה העסקה אשר פוגע במרצים .
" מרבית המרצים הם מרצים מן החוץ ,  המפוטרים מדי סמסטר ומקבלים שכר של שמונה חודשים בשנה בלבד "  הסבירה דוקטור תמי רזי ,  מוועד ארגון המרצים . " נוצר מצב ,  שבו המרצים הם כמו עובדי קבלן .  85% מהם ,  נמצאים במעמד של מרצים מן החוץ .  יותר מאשר בכל מוסד אקדמי אחר .  מדובר בהחלט בהתעלמות מהוראות המועצה להשכלה גבוה בעניין .  אנחנו רוצים להגיע לחתימה על הסכם קיבוצי ".  
לדבריה ,  הוועד הוסמך להכריז על צעדים כמו כינוסי עובדים והשבתת לימודים חלקית ,  כדי להפעיל לחץ על הנהלת המכללה להגיע עמם להסכמים .  מהמכללה נמסר בתגובה כי המגעים עם ועד ארגון הסגל נמשכים כל העת ברוח טובה ,  תוך הפעלת מאמצים להגיע להבנות ,  אך לא דרך אמצעי התקשורת .
 
איומי השבתה במכללת ספיר בדרום
ועד העובדים במוסד צפוי להכריז על סכסוך עבודה במחאה על תנאי ההעסקה של המרצים . " אנחנו מפוטרים מדי סמסטר ומקבלים שכר של שמונה חודשים בשנה בלבד  מתייחסים אלינו כמו לעובדי קבלן "
 
