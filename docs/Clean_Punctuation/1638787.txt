שלוש סכנות שאורבות לאג"ח הקונצרניות 
BenchMarker
 >  >  אפיק האג"ח הקונצרניות הניב ב-2009 תשואות חלומיות .  מדד תל בונד 60 ,  לדוגמה ,  טיפס ב-2009 ב-32% .  העלייה במחירי האג"ח הקונצרניות מיוחסת לשני גורמים - הבור העמוק שאליו נפלו האיגרות בסוף 2008 ,  והירידה בתשואות האג"ח הממשלתיות צמודות המדד .  העלייה החדה של 2009 גורעת ,  כנראה ,  מהסיכוי של האג"ח הקונצרניות להניב תשואות טובות גם ב-2010 .  ברמת התשואות הנוכחית ,  נראה שהסיכון באג"ח הקונצרניות מתחיל להאפיל על הסיכוי .  אילו סכנות אורבות למשקיעים באג"ח הקונצרניות ?  1 .  עליית תשואות באג"ח ממשלתיות המחיר של האג"ח הקונצרניות נמדד תמיד מול החלופה הממשלתית .  בתל בונד 60 מגיעה כיום התשואה של האג"ח החציונית לכ-3.3% .  המח"מ החציוני מגיע ל-4.7 שנים .  החלופה הממשלתית המקבילה נותנת תשואה של 1.5% - כלומר ,  פער התשואות בין שני הנכסים מגיע ל-1.8%  ( 180 נקודות בסיס )  ;  פער בהחלט סביר .  אם תתחיל זחילת תשואות מעלה באג"ח הממשלתיות ,  התשואה לפדיון הגלומה במדד תל בונד 60 תעלה ומחיר האג"ח יצטרך לרדת .  2 .  פתיחת מרווחים מול האג"ח הממשלתיות מרווח של 1.8% בין תיק אג"ח קונצרניות לאג"ח ממשלתיות נחשב לסביר .  קיים סיכוי שמרווח זה אף יצטמצם לרמה של 1.5% נקודות - מה שייצור רווחי הון באפיק הקונצרני .  אבל זה נכון בתרחיש נטול זעזועים .  אם יתרחש זעזוע כלשהו בשווקים ,  המרווחים עלולים דווקא לגדול לרמה של 2% ויותר - ולאג"ח קונצרניות ,  הנסחרות בתשואה של 3.3% בלבד ,  אין מספיק מקדמי הגנה כדי לספוג את הזעזוע .  3 .  נתוני צמיחה טובים מדי צמיחה מהירה מדי במשק מעודדת לרוב ביקושים ואינפלציה .  הצמיחה גם מאפשרת לבנק ישראל להאיץ את העלאות הריבית .  תהליך כזה ישפיע בדרך כלל גם על עליית התשואות באפיק הצמוד הממשלתי ,  ובעקבותיו גם באפיק הקונצרני .  לשם השוואה ,  בשנות הצמיחה של 2006 ותחילת 2007 נסחרו האג"ח הקונצרניות בדירוג גבוה בתשואות של 4.5%-5.5% - הרבה מעל התשואות הנוכחיות .  כרגע מדובר בתרחיש שהסיכוי להתממשותו אינו גבוה ,  אבל לא מזיק להתכונן לפעמים גם להפתעות לטובה .
 
שלוש סכנות שאורבות לאג"ח הקונצרניות 
BenchMarker

