דו"ח העוני : " מצבם של כמחצית מהעניים הידרדר "
 ארגון לתת פרסם את דו"ח העוני האלטרנטיבי ממנו עולה כי המשבר הכלכלי הביא להצטרפות של 15% למעגל המצוקה .  עלייה של 40% בשיעור המשפחות בהם מת אדם שלא יכול לשלם על תרופות .  6% מילדי הנזקקים הודו שהם גונבים אוכל
 ( צילום :  עוז מרון ,  עריכת וידיאו :  יאיר דניאל ) 
עמותות המזון וארגון  " לתת "  לסיוע הומניטרי ישראלי הציגו היום  ( שלישי )  בכנס ארצי את דו"ח העוני האלטרנטיבי המשקף לטענתם את המצב העדכני  " האמיתי "  בקרב השכבות החלשות בשנת 2009 .  
מהדו"ח עולה כי המשבר הכלכלי הביא להצטרפות של 15% נזקקים חדשים למעגל המצוקה .  6% מילדי הנזקקים הודו שהם גונבים אוכל .  עוד נמצאה עלייה של 40% בשיעור המשפחות בהם מת אדם כתוצאה מאי קבלת טיפול רפואי .  נמצאה גם עלייה של 20% בשיעור הנזקקים ששקלו לשים קץ לחייהם בשל המצוקה .  
בשיעור המתנדבים לעומת זאת חלה ירידה חדה .  רק אחוז אחד מהציבור מתנדב .  עוד עולה מהדו"ח כי 75% מילדי הנזקקים לא מקבלים טיפולי שיניים וכי 24% מהילדים הנזקקים נשלחים לעבוד כדי לסייע בכלכלת המשפחה .  כמו כן ישנה עלייה של 37% בשיעור הקשישים הנתמכים על ידי העמותות .  מצבם הכלכלי של 44% מהעניים התדרדר בשנה האחרונה ,  כך עולה עוד מהדו"ח .  20% מהנזקקים מדווחים כי אחד מילדיהם נוטה לאלימות .
 ערן וינטרוב ,  מנכ"ל ארגון לתת אמר כי  " לא רק שהמשבר לא נגמר יש כאלה שעבורם הוא רק מתחיל ועל כן אנו צופים הצטרפות של עשרות אלפי אנשים למעגל המצוקה במהלך שנת 2010 .  ממצאי הדו"ח משקפים החמרה והעמקה של העוני בקרב הנזקקים שמבוטא בהדרדרות וייאוש ,  כרסום מהותי בכוחם של העמותות לתת מענה בעיקר לאור המשבר הכלכלי וכן חששות וחוסר אמון ציבורי ביחס לטיפול הממשלתי בעוני .  על אף המציאות הקודרת אנו מצפים שב-2010 יחול מפנה שיתבטא בראש ובראשונה בלקיחת אחריות ממשלתית ותחילת טיפול בתופעת אי הביטחון התזונתי ".  
בכנס השתתפו 200 מנהלים ויושבי ראש של 150 עמותות המזון מכל רחבי הארץ .  בנוסף הגיעו לכנס גם מנכ"לים בכירים במשק ,  ביניהם ,  ליעד כהן ,  לשעבר מנכ"ל תנובה ,  מנכ"ל קרן רש"י ,  אלי אללוף ,  יו"ר הקרן לידידות דבור גנני ,  ד"ר דניאל גוטליב ,  פרופסור יוסי קטן ועוד .
 
דו"ח העוני : " מצבם של כמחצית מהעניים הידרדר "
 ארגון לתת פרסם את דו"ח העוני האלטרנטיבי ממנו עולה כי המשבר הכלכלי הביא להצטרפות של 15% למעגל המצוקה .  עלייה של 40% בשיעור המשפחות בהם מת אדם שלא יכול לשלם על תרופות .  6% מילדי הנזקקים הודו שהם גונבים אוכל

