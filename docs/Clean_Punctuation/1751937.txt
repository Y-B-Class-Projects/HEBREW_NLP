שחקני ראשון לציון יתחלקו בקנס הכבד של מורגן
שחקני הקבוצה החליטו לעזור לשחקן הצעיר שנקנס ב-12 אלף שקל בעקבות הרחקה .  אורלנד : " שיתוף פעולה מעל הכל "
 היועץ המשפטי של איגוד הכדורסל החליט שלשום  ( שלישי )  לא להעמיד לדין את שחקן מכבי ראשון לציון ריימר מורגן שהורחק במשחק ביום ראשון מול מכבי אשדוד .  כזכור ,  מורגן היה מעורב בתקרית עם שון דניאל בסיומה הורחק ,  וכתוצאה מהתקנה החדשה של המנהלת ואיגוד הכדורסל הוא חויב לשלם קנס בסך 12 אלף שקלים ולא קיבל הרחקה מהמשחק הבא .  שחקני ראשון לציון החליטו באקט מפתיע להשתתף עם מורגן הצעיר בתשלום הקנס ,  שמהווה חלק נכבד ממשכורתו החודשית .
" אנחנו מרגישים שריי חשוב לנו בדיוק כמו שחקן אחר ",  סיפר לוואלה !  ספורט הקפטן יהוא אורלנד , " הוא שחקן צעיר שנגרר לפרובוקציה שמתרחשת הרבה במשחק הכדורסל ואני לא חושב שזה משהו יוצא דופן .  הוא נגרר לזה ,  הגיב כפי שהוא הגיב ,  ואני לא רוצה להכנס יותר לזה .  אנחנו כקבוצה החלטנו שניקח את זה ביחד ונעזור לו בתשלום הקנס ,  כי ככה אנחנו מתנהגים אחד לשני ,  זה יצור הצלחה בסופו של דבר .  כדורסל זה לא מקום עבודה רגיל ,  השיתוף פעולה בכדורסל ועבודת הצוות זה מעל הכל .  אנחנו צריכים להיות גאים בעצמנו שעשינו את זה ". 

שחקני ראשון לציון יתחלקו בקנס הכבד של מורגן
שחקני הקבוצה החליטו לעזור לשחקן הצעיר שנקנס ב-12 אלף שקל בעקבות הרחקה .  אורלנד : " שיתוף פעולה מעל הכל "
 
