סחרחרת הסחורות 
מחירי המתכות התעשייתיות מאמירים על רקע שובו של הביטחון לשווקים והצמיחה המהירה בכלכלות המתפתחות ,  וזה מוביל אותנו לחברת הכרייה הגלובלית אנגלו אמריקן
 >  >  בחמש השנים האחרונות מצוי שוק הסחורות בסחרור .  בעבר ,  מחירי הסחורות נקבעו על ידי ביקוש והיצע .  בחצי העשור האחרון שווי המשקל הזה הופר עקב כניסתו של אלמנט ספקולטיבי חזק .  הציפיות לצמיחה בשווקים המתפתחים משחקות תפקיד מרכזי .  לצדן יש חשש מתמיד מאינפלציה ומהידלדלות היצע הסחורות על פני כדור הארץ - במיוחד של היצע הנפט .  רבים מתפתים להשקיע בסחורות ,  אבל השקעה שכזו אינה פשוטה .  לנפט ולזהב קל יחסית להיחשף באמצעות תעודות סל שמתומחרות היטב ,  אך השקעה בסחורות אחרות שמורה בעיקר לשחקנים מתוחכמים .  השקעה בסחורות דרך חברות הקשורות לתחום אפשרית ,  אך חשוב להבין לפני כן היכן הן ממוקמות בשרשרת הערך .  חקלאות ,  נפט ,  מתכות מזג אוויר קיצוני ושינויים והתרחבות מעמד הביניים העולמי היו בין הגורמים לעליית מחירים משמעותית של הסחורות החקלאיות .  מחירי התירס עלו בכ-29% מתחילת השנה .  המחיר עדיין רחוק מהשיא של 2007 אבל כבר מתחיל להכביד על תעשיית המזון לבעלי חיים ולבני אדם .  מחיר החיטה עלה השנה בשיעור דומה ,  ובשנה הקרובה צפויות העליות להימשך בגלל היצע נמוך .  מחיר האורז דומה למחיר בתחילת השנה אך גבוה ב-30% מהמחיר לפני חצי שנה .  ב-2008 הגיע מחיר האורז ל-24 דולר ל-50 ק"ג ,  לעומת 13 דולר כיום ,  כך שנראה כי יש עדיין לאן לעלות .  חברות הסחר החקלאיות חשופות לתנודות מחירים ,  והחוזים העתידיים לא תמיד מצליחים להגן עליהן .  החשיפה ההגיונית לתחום היא דרך חברות הדשנים וחברות הציוד החקלאי .  בענף האנרגיה יש שתי סחורות עיקריות עם מגמות מנוגדות :  הנפט ,  שההיצע שלו מידלדל והביקוש לו נראה קשיח ;  ומולו הגז הטבעי ,  שכיום יש בו עודף בשל שכלולים טכנולוגיים בהפקה ולכן מחירו נמוך יחסית .  בתחום המתכות נרשמה עליית מחירים מתחילת השנה לאורך כל הקו .  מי שחושב שהזהב עלה בצורה מרשימה כנראה פיספס את ידידו הפחות יוקרתי ,  הכסף ,  שעקף אותו בשיעור העליות בכל פרק זמן בחמש השנים האחרונות .  מאז 2005 עלה הכסף ב-300% מול 230% של הזהב .  אל מול המתכות היקרות שעולות ברציפות כבר חמש שנים ,  ישנן מתכות תעשייתיות בסיסיות - כמו עופרת ,  נחושת ,  ניקל ,  אבץ ואלומיניום שמחירן חזר לשיאי 2007 - בעיקר בשל הביקוש הסיני וההתעוררות שוק הרכב .  בניגוד לאדמה ,  שהיא הבסיס לסחורות חקלאיות ,  המכרות סחירים בהחלט באמצעות חברות ציבוריות .  השבוע אנו מכניסים לתיק ההשקעות שלנו את anglo american ,  חברת כרייה גלובלית עם חשיפה למגוון של מתכות .  לחברה תוכניות לצמיחה מואצת ,  והיא נהנית מרוח גבית בשל מחירי המתכות המאמירים .  - רן שחם הוא מנכ"ל משותף ומנהל הנוסטרו באלטשולר שחם ;  יותם עירוני הוא אנליסט ;  חברות בקבוצת אלטשולר שחם עשויות לסחור או להחזיק ני"ע המוזכרים בכתבה .  אין לראות בכתוב ייעוץ השקעות או המלצה לרכישה או מכירה של ני"ע .  ניהול התיקים המפורט בכתבה אינו מבוצע בפועל ,  אלא מהווה תיק וירטואלי לשם כתבה זו - חוזים עתידיים חוזים שמבטיחים לרוכש אותם מחיר קבוע מראש לכמות ספציפית של סחורה שתסופק במועד הקבוע בחוזה .  החוזים משמשים חקלאים להבטחת מחיר לסחורה שהם מגדלים כיום וימכרו בעתיד

סחרחרת הסחורות 
מחירי המתכות התעשייתיות מאמירים על רקע שובו של הביטחון לשווקים והצמיחה המהירה בכלכלות המתפתחות ,  וזה מוביל אותנו לחברת הכרייה הגלובלית אנגלו אמריקן

