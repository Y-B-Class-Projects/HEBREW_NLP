אלברז לויסה : " בוא נגמור ב-2:0 .  תראה איך אנחנו נראים "
 קשר הפועל פ"ת הפתיע בחדר ההלבשה :  מגן בית"ר ביקש שלא נשפיל אותם .  ההסכם על ביטון יידון שוב בקיץ : " חבל שהושעה "
 בהפועל פתח תקוה חגגו אמש  ( שבת )  באוטובוס חזרה הביתה את הניצחון  ( 2:0 )  הגדול בטדי על בית"ר ירושלים במסגרת המחזור התשיעי של ליגת העל .
 שחקני הקבוצה שוחחו ביניהם בעיקר על חולשתה של היריבה מירושלים ,  אבל הסיפור הבאמת מעניין התרחש בחדר ההלבשה .  עוד לפני העלייה לאוטובוס ,  הקשר הפרואני של פתח תקוה ג'וניור ויסה סיפר לחבריו בקבוצה כי לפני שהוחלף ניגש אליו המגן הצ'ילאני של בית"ר ,  כריסטיאן אלברז ,  ואמר לו : " תגיד לחברים שלך שעדיף שייגמר 2:0 ,  לא יותר .  אתם יכולים לתת לנו ארבע או חמש ,  תראה איך הקבוצה שלנו נראית ". 
האירוע הזה הובא לידיעת חלק אחר של השחקנים גם במהלך הנסיעה הביתה . " היינו המומים ששחקן מבית"ר בא ומבקש שנרחם עליהם ולא נבקיע יותר .  הם נראו קטסטרופה ,  הקבוצה הכי חלשה ששיחקנו נגדם העונה ,  אבל זה היה נשמע כמו צעד של ייאוש טוטאלי .  לא מתאים לשחקן כמו אלברז לדבר ככה ".  יובל נעים אמר לסובביו לאחר המשחק : " זה המשחק הכי חלש שלנו מאז שהגעתי לכאן ,  לפני שלושה מחזורים ". 
אפרופו ויסה ,  בפתח תקוה קיימת שביעות רצון גדולה ממנו . " זה השחקן שחיכינו לו מאז המחנה ",  אמרו בקבוצה . " נגד מכבי חיפה הוא להטט עם הכדור ,  אתמול הוא עשה מה שרצה במגרש .  אולי היה טוב לספסל אותו נגד באר שבע ,  הוא הבין שהוא לא לבד במשחק הזה "
 מי ששחרר אנחת רווחה גדולה לאחר שריקת הסיום הוא הבעלים של הקבוצה תומר סיני ,  שנכנס לחדר ההלבשה וחיבק את השחקנים .
 פתח תקוה הפתיעה לא רק בניצחון שלה בירושלים ,  שהושג שש פעמים בלבד בהיסטוריה שלה ,  אלא גם בתוצאה שהשיגה .  עד כה ,  בכל ששת הפעמים בהם ניצחה בטדי ,  היא ניצחה בתוצאה זהה - 0:1 .  לחלוץ דודו ביטון ,  היחיד שהבקיע לזכות הקבוצה העונה ,  יש כבר שמונה שערים והוא מוביל את טבלת מלכי השערים של הליגה .  שחקנים בקבוצה אמרו כי יובל נעים טעה בשבוע שעבר כשלא התעקש לשתף את ביטון בהפסד למכבי חיפה .
 לאור היכולת של החלוץ ,  בהפועל פתח תקוה מתכוונים לבקש עוד לפני תום העונה הבטחה מאריק איזיקוביץ' לקבל את ביטון בהשאלה לעונה נוספת .  כזכור ,  על פי ההסכם שנחשף ,  השחקן יוכל לעזוב לא רק בחודש ינואר הקרוב לקבוצה באירופה ,  אלא גם בתום העונה לקבוצה ישראלית .  איזיקוביץ' הבטיח להנהלת הקבוצה זכות ראשונים על ביטון ,  שחתום על חוזה לשלוש שנים ,  מותנה בחתימה על טפסי ההשאלה בקיץ .  לא ברור כיצד יגיב הבעלים של טוברוק אם יקבל הצעה מפתה ממכבי חיפה או ממכבי והפועל תל אביב .
 יובל נעים זכה לפרגון מחברי ההנהלה על היציבות במשחק ההגנה ,  אבל הוא מתכוון להמשיך ולחזק את הקבוצה בחלון ההעברות .  לפחות שחקן הגנה אחד יצטרף ,  כנראה מגן ימני .  מאז שהגיע לקבוצה ,  זו ספגה שער אחד בשלושה מחזורים .  הבלם גל כהן זכה ללא מעט מחמאות לאחר המשחק ,  משום שהקרין ביטחון על שאר שחקני ההגנה ,  בהם ניסן אלקלעי שחוסר הניסיון לא ניכר עליו ודניאל אדו שרשם משחק שקט ובטוח .
 הקשר רפי דהן והחלוץ עידו אקסברד ממתינים לתשובת ההתאחדות ,  שתתקבל כנראה השבוע ,  לאחר שהגישו תצהירים נגד השופט איתן תבריזי ,  בהם נטען כי קילל אותם .  דהן ,  כזכור ,  הורחק משלושה משחקים ,  אבל ריצה כבר שניים .  המשחק השישי ממנו ייעדר יהיה ביום שלישי ,  במסגרת המחזור האחרון של גביע הטוטו ,  והוא ייכלל בסגל במשחק הבא מול בני סכנין ,  שייערך ביום שני הבא בוינטר בעקבות שזרוע חורף באצטדיון רמת גן .  המשחק בשלישי מול רמת גן ,  אגב ,  ייערך באצטדיון בנתניה .
 השוער אוסטין אג'ידה שנכח באימונים בסוף השבוע ,  הפתיע את אנשי הקבוצה ,  שהודיע כי יחזור למגרשים בחודש ינואר .  אג'ידה צפוי להגביר את קצב האימונים ,  בתקווה לחזור לאימונים מלאים כבר בחודש הבא .  ייתכן ובמצב הנוכחי ,  אם אכן יחזור ,  פתח תקוה תשאיל אותו או את השוער הגנאי שלה ,  ויליאם אמאמו .
 
אלברז לויסה : " בוא נגמור ב-2:0 .  תראה איך אנחנו נראים "
 קשר הפועל פ"ת הפתיע בחדר ההלבשה :  מגן בית"ר ביקש שלא נשפיל אותם .  ההסכם על ביטון יידון שוב בקיץ : " חבל שהושעה "
 
