דסק"ש תרשום רווח הון של 1.2 מיליארד שקל בעקבות הצעת הרכש לשופרסל 
בעקבות השלמת הצעת הרכש ל-8.3% ממניות רשת השיווק שופרסל ,  תגיע דסק"ש לשליטה בחברה מבחינה משפטית - צעד שסולל את הדרך למכירה רעיונית של מניות שופרסל ולרווחי עתק
 >  >  קבוצת אי.די.בי ,  שבשליטת נוחי דנקנר ,  ממשיכה ליישם את תקני החשבונאות המתעדכנים כדי לגרוף רווחים נאים .  דיסקונט השקעות  ( דסק"ש )  ,  שבשליטת אי.די.בי ,  דיווחה אתמול כי תרשום ברבעון הראשון של 2010 רווח הון של 1.2 מיליארד שקל בעקבות השלמת הצעת הרכש ל-8.3% ממניות רשת השיווק שופרסל שהוחזקו בידי הציבור .  כעת תחזיק דסק"ש ב-46.2% ממניות שופרסל ,  ובכ-50.3% מזכויות ההצבעה בחברה .  אי.די.בי פיתוח תרשום רווח הון של 881 מיליון שקל ,  ואי.די.בי אחזקות תרשום רווח של 835 מיליון שקל .  בעקבות ההגעה של דסק"ש לשליטה בשופרסל מבחינה משפטית ,  כלומר אחזקה ביותר מ-50% מזכויות ההצבעה בחברה ,  תוכל דסק"ש לאחד את תוצאותיה הכספיות של שופרסל אל תוך מאזנה .  בעקבות כך ,  בהתאם ליישום תקן חשבונאי בינלאומי 3 ifrs  ( צירופי עסקים )  לשלב השני של התקינה הבינלאומית ,  בזמן שהחברה נהפכת לבעלת השליטה בחברה מוחזקת  ( אחזקה של פחות מ-50% )  מתבצעת לכאורה מכירה  ( "מכירה רעיונית ")  של מניות החברה הבת שהוחזקו קודם לכן על-פי שוויין ההוגן של המניות ,  ומיד לאחר מכן רכישה רעיונית של אותן המניות .  בהתאם לכך ,  הרווח שתרשום דסק"ש נובע מהפער בין שווי המניות שנמכר במכירה הרעיונית לבין שוויין בספרים של דסק"ש .  כחלק מההצעה התקבלו הצעות לרכישת 13.4% ממניות שופרסל ,  אך בסופו של דבר נרכשה כמות קטנה יותר של מניות .  ההצעה התקבלה לאחר שדסק"ש  ( בדומה למרבית הצעות הרכש שבוצעו בשנים האחרונות על ידי אי.די.בי )  העלתה את מחיר הצעת הרכש מ-20 שקל למניה ל-23.5 שקל למניה ,  כך שתמורת 18 מיליון מניות של שופרסל שילמה דסק"ש 423 מיליון שקל .  דסק"ש ,  הנסחרת לפי שווי שוק של כ-8 מיליארד שקל ,  היא חברת אחזקות הפועלת בתחומי התעשייה ,  התקשורת ,  המסחר והנדל"ן ,  ושולטת בחברות כמו כור ,  סלקום ,  שופרסל ,  נכסים ובנין ,  אלרון ,  גיוון ואימג'ינג .
 
דסק"ש תרשום רווח הון של 1.2 מיליארד שקל בעקבות הצעת הרכש לשופרסל 
בעקבות השלמת הצעת הרכש ל-8.3% ממניות רשת השיווק שופרסל ,  תגיע דסק"ש לשליטה בחברה מבחינה משפטית - צעד שסולל את הדרך למכירה רעיונית של מניות שופרסל ולרווחי עתק

