מתיחת פנים לפולקסווגן טרנספורטר :  זוכה לתיבה כפולת מצמד ומנוע דיזל חדיש
הגרסה הזולה של הטרנספורטר תעלה כ-210 אלף שקל ;  עלות הגרסה היקרה ברמת איבזור גבוהה מגיעה ל-436 אלף שקל
צ'מפיון מוטורס החלה בשיווק המהדורה המחודשת של הוואן פולקסווגן טרנספורטר .  מתיחת הפנים מתבטאת בשינויים חיצוניים קלים ,  הכוללים שבכה  ( גריל )  ופנסים חדשים מלפנים .  מתחת לשטח השינויים משמעותיים :  כל הגרסאות יגיעו עם מנועי tdi  ( דיזל בהזרקה ישירה ועם מגדש טורבו )  בנפח 2.0 ליטר ועם תיבת הילוכים רובוטית דו-מצמדית  ( dsg ) .מכוניות מסחריות נמכרות בשפע גרסאות מרכב ומנוע .  הגרסה בסיסית של פולקסווגן טרנספורטר מצוידת במנוע 2.0 ליטר בהספק של 84 כ"ס ובתיבת הילוכים ידנית .  גרסאות המרכב יהיו  " משלוח "   ( ואן סגור ,  ללא חלונות מאחור )  או  " קומבי "   ( יש חלונות ,  אין מושבים מאחור )  .  המחיר מתחיל ב-210 אלף שקל.גרסה חזקה יותר מצוידת במנוע עם 102 כ"ס ובתיבה ידנית .  היא תשווק בתצורת משלוח או קומבי ומחירה מתחיל ב-220 אלף שקל .  כמו כן ,  ניתן לרכוש את הטרנספורטר בהספק של 140 כ"ס .  גרסה זו תגיע עם dsg תיבה ידנית ובתצורת משלוח או קומבי ,  ומחירה מתחיל ב-240 אלף שקל .  כל הגרסאות נמכרות עם מרכב מאורך או מוגבה.גרסת קראוול החזקה מצוידת במנוע המפיק 180 כ"ס ,  המשודך לתיבה ידנית  ( 6 הילוכים )  או dsg .  היא תימכר בסידור מושבים של 8+1  ( שמונה נוסעים ונהג )  .  האיבזור כולל חלונות כהים ,  חישוקים קלים ,  מערכת קול והגה בציפוי עור .  המחיר - עם תיבה אוטומטית - מתחיל ב-363 אלף שקל .  אפשר לרכוש את המכונית ברמת איבזור גבוהה יותר ,  הכוללת חיישני חנייה ועיטורי כרום במחיר של 436 אלף שקל .
 
מתיחת פנים לפולקסווגן טרנספורטר :  זוכה לתיבה כפולת מצמד ומנוע דיזל חדיש
הגרסה הזולה של הטרנספורטר תעלה כ-210 אלף שקל ;  עלות הגרסה היקרה ברמת איבזור גבוהה מגיעה ל-436 אלף שקל

