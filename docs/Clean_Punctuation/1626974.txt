אישום :  בני משפחה הפעילו רשת הימורים
ארבעת בני משפחת טליס מרמת השרון נאשמים ,  יחד עם 8 נאשמים נוספים ,  כי הפעילו רשת בינלאומית להימורים לא חוקיים .  בין היתר שידרו משחקי רולטה בבתי קפה ברחבי הארץ .  היקף הכנסות הרשת :  כ-80 מיליון שקלים
פרקליטות מיסוי וכלכלה הגישה היום  ( רביעי )  לבית המשפט המחוזי בתל אביב כתב אישום נגד 12 נאשמים בהפעלת רשת הימורים .  במרכז הפרשה עומדים ארבעת בני משפחת טליס מרמת השרון - ההורים יהודה ורינה ושני בניהם שיר וגיא .  על פי כתב האישום ,  הארבעה ,  יחד עם הנאשמים הנוספים ,  הפעילו בין השנים 2001-2004 את  " קווין מרי ",  רשת בינלאומית לניהול וארגון הימורים בלתי חוקיים באמצעות מחשבים .  הרשת פעלה כחטיבה עסקית במסגרת חברת  " מוביל בפרסום "  שבבעלות משפחת טליס .
 על פי כתב האישום ,  הנאשמים הפעילו רולטה ממוחשבת בדירה ברחוב דיזינגוף בתל אביב ,  ממנה שידרו בשידור חי ,  24 שעות ביממה ,  את משחק הרולטה .  הם הפעילו מחשבים בבתי אינטרנט-קפה ברחבי הארץ שקלטו את שידור הרולטה הממוחשבת ושבאמצעותם היו הגולשים יכולים להמר .  
מכתב האישום עולה עוד כי הנאשמים שלטו באמצעות מחשב ובאמצעות מנגנון חשמלי מגנטי במקום נפילת כדור הרולטה ,  וכך שלטו למעשה בתוצאות ההימור והיטו את תוצאות המשחק כדי למנוע זכיות של מהמרים .  רשת ההימורים הניבה הכנסות של לפחות 80 מיליון שקלים ,  מתוכם כ-50 מיליון מפעילות הימורים בישראל ו-30 מיליון מפעילות הימורים בחו"ל .  הם נאשמים כי העלימו מרשות המסים הכנסות של לפחות 76 מיליון שקלים ,  ובנוסף נאשמים שהלבינו כארבעה מיליון שקלים .
 עוד כולל כתב האישום עבירות של איסור ארגון ועריכת הגרלות והימורים ,  קשירת קשר ,  קבלת דבר במרמה בנסיבות מחמירות ,  עבירות מס והלבנת הון .
 עורכי הדין קובי ואורי גולדמן המייצגים את המשפחה מסרו הערב בתגובה לכתב האישום כי  " העובדה שנדרשו לפרקליטות חמש שנים להגיש כתב אישום ,  די בה כדי לרמוז על הקשיים המשפטיים שעמם היא מתמודדת בתיק זה .  הסוגיות המשפטיות בתיקי הימורים באינטרנט הן סבוכות וטרם מוצו בפסיקה .  ניסיונה של המדינה להכניס  " בכוח "  לתוך כתב האישום עבירות לפי חוק איסור הלבנת הון ממחישה את השימוש הלא ראוי שעושה המדינה בחוק ". 

אישום :  בני משפחה הפעילו רשת הימורים
ארבעת בני משפחת טליס מרמת השרון נאשמים ,  יחד עם 8 נאשמים נוספים ,  כי הפעילו רשת בינלאומית להימורים לא חוקיים .  בין היתר שידרו משחקי רולטה בבתי קפה ברחבי הארץ .  היקף הכנסות הרשת :  כ-80 מיליון שקלים

