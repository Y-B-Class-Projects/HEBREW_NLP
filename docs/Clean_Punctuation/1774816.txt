מחיר הטעות של אפריקה :  קנס של 240 אלף שקל 
רשות ניירות ערך הטילה על אפריקה מגורים קנס בגין דיווחים שגויים על אחזקות בעלי עניין והציבור - שהובילו לבסוף לגריעת המניה ממדד תל אביב 100
 >  >  חברת אפריקה מגורים ,  מקבוצת אפריקה ישראל של לב לבייב ,  דיווחה בסוף השבוע כי קיבלה מרשות ני"ע דרישה לתשלום קנס כספי יחסית גבוה בסך 240 אלף שקל .  לטענת הרשות ,  החברה הפרה הוראה של חוק ניירות ערך להגשת מידע שגוי לגבי התאריכים וסיבת השיבוש של שינויים בהחזקות בעלי עניין בחברה ביוני 2010 - שינויים שבעקבותיהם נגרעה אפריקה מגורים בסוף יוני 2010 ממדד ת"א 100 .  התאריך הבעייתי היה 15 ביוני 2010 - היום הקובע לעדכון המדדים .  עמידתה של אפריקה מגורים בקריטריוני הבורסה לצורך הכללה במדד ת"א 100 היתה גבולית - אפריקה נסחרה אז לפי שווי שוק הנמוך מ-750 מיליון שקל ,  והיה עליה לעמוד בקריטריון נוסף של 25% החזקות הציבור לפחות .  לצורך חישוב אחזקות ציבור לא כוללים אחזקות נוסטרו  ( השקעות עצמיות )  של מוסדיים .  אחזקות הנוסטרו מסווגות בתור אחזקות של בעלי עניין .  באותה תקופה התעוררה בעיה של חוסר דיוק בחישוב אחזקות הנוסטרו של כלל פיננסים במניות אפריקה מגורים ,  שלוו בדיווחים שלטענת הרשות היו מטעים ויכלו ליצור מצב שבו אפריקה מגורים היתה נשארת במדד ת"א 100 על חשבון חברה אחרת ולכאורה נהנית מסחירות גבוהה יותר ,  שהיתה עשויה להשפיע על ביצועי המניה .  כך ,  ב-16 ביוני 2010 דיווחה אפריקה מגורים כי חברה האם דאז ,  אפריקה ישראל ,  מכרה יום קודם לכן 60 אלף מניות של אפריקה מגורים בתמורה כוללת של כ-3.3 מיליון שקל .  בעקבות מכירה זו אחזקות הציבור באפריקה מגורים הגיעו ליותר מ-25% והיא עמדה בקריטריונים של היכללות במדד ת"א 100 .  פחות משבע שעות לאחר מכן באותו היום ,  דיווחה אפריקה מגורים לבורסה על סדרת רכישות של 1,691 ממניותיה שביצעה כלל פיננסים בין 3 מאי ל-15 ביוני 2010 .  בעקבות הרכישות הללו אחזקות הציבור שוב ירדו מתחת ל-25% .  לאפריקה מגורים היו חסרות כ-920 מניות בלבד - בשווי של כ-50 אלף שקל - כדי להישאר בת"א 100 .  אלא שבכך לא הסתיימה הפרשה ,  שקיבלה ב-20 ביוני תפנית חדשה .  אפריקה מגורים דיווחה לבורסה כי חלה טעות בעניין הדיווח הקודם של רכישות כלל פיננסים - כך שהרכישות והנתונים נכונים ל-16 ולא ל-15 ביוני ,  ונכון לסוף המסחר ב-15 ביוני אפריקה מגורים אולי עמדה בקריטריוני הבורסה להיכלל במדד ת"א 100 .  אבל למחרת ,  ב-21 ביוני בערב ,  שיגרה אפריקה מגורים דיווח חדש לבורסה שבו ציינה : " חלה אי-הבנה ביחס לתאריך הנדרש למילוי בשדה תאריך השינוי בין מועד ביצוע הפעולה לבין המועד שנודע לחברה על ביצועה ".  משמעות הדבר כי בסוף המסחר ב-15 ביוני ,  אחזקות הציבור באפריקה מגורים היו נמוכות מ-25% והיא בסופו של דבר נגרעה ממדד ת"א 100 .  מאז שנגרעה ממדד ת"א 100 עלתה מניית אפריקה מגורים בכ-26% והחברה נסחרת לפי שווי שוק של כ-895 מיליון שקל .  בנוסף ,  אפריקה ישראל השלימה בסוף שבוע האחרון את עסקת מכירת השליטה באפריקה מגורים  ( כ-75% )  לידי חברה בת אחרת ,  דניה סיבוס ,  תמורת 648 מיליון שקל .
 
מחיר הטעות של אפריקה :  קנס של 240 אלף שקל 
רשות ניירות ערך הטילה על אפריקה מגורים קנס בגין דיווחים שגויים על אחזקות בעלי עניין והציבור - שהובילו לבסוף לגריעת המניה ממדד תל אביב 100

