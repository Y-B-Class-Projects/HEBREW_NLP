מנהיגי האיחוד האירופי הסכימו על הקשחת המדיניות הפיסקלית בגוש היורו
החוקים החדשים כוללים מנגנון למניעת משברי חוב וסנקציות על מדינות שאיפשרו לגירעונותיהן לצאת משליטה
מנהיגי האיחוד האירופי הסכימו היום  ( ו' )  להדק את החוקים התקציביים של גוש היורו בניסיון למנוע חזרה למשבר חובות ממשלתיים בסגנון יוון ,  שטילטל את האזור מוקדם יותר השנה.החוקים הנוקשים יותר ,  שנוסחו בידי שרי האוצר בגוש 27 המדינות ,  כוללים מנגנון קבע למניעת משברי חוב עתידיים ,  כמו גם סנקציות חדשות למדינות שאפשרו לגירעונותיהן לצאת משליטה.ההחלטה מסמנת ניצחון לקנצלרית גרמניה אנג'לה מרקל .  מאז משבר החוב של יוון ,  קידמה גרמניה את יצירת מנגנון הקבע ,  שיאפשר הליך חדלות פירעון מסודר למדינות שאינן יכולות לעמוד בחובותיהן.תשואות האג"ח של מדינות שנקלעו למשברי חובות כגון אירלנד ופורטוגל חזרו לעליות באחרונה ,  מה שמעלה את החששות מפני יציבותן הפיננסית.נשיא המועצה האירופית הרחיב על שלושת השינויים העיקריים שיחולו במסגרת החקיקה החדשה :  ראשית , " מסגרת מעקב מקרו-כלכלית ",  שנועדה לזהות חוסר איזון וסיכונים ,  כגון בועות דיור ,  בשלב מוקדם.האלמנט השני הוא הסכם יציבות וצמיחה נוקשה יותר ,  שבמסגרתו יוטלו סנקציות על מדינות שאינן שולטות בגרעונותיהן.היבט נוסף ,  ואולי החשוב ביותר ,  הוא ההסכמה להקים את מנגנון היציבות ,  על מנת להבטיח את יציבות היורו .  פרטי המנגנון עדיין לא הושלמו ,  אך לדברי גורמים באיחוד האירופי ,  הוא צפוי להפחית את ה"סיכון המוסרי ".  פרטים נוספים צפויים להתפרסם בדצמבר .
 
מנהיגי האיחוד האירופי הסכימו על הקשחת המדיניות הפיסקלית בגוש היורו
החוקים החדשים כוללים מנגנון למניעת משברי חוב וסנקציות על מדינות שאיפשרו לגירעונותיהן לצאת משליטה

