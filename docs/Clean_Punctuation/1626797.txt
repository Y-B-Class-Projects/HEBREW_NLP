פיאט טופלינו תיוצר בסרביה
זאת במסגרת השלמת רכישת מפעל הייצור של יצרנית הרכב הסרבית 'זאסטפה' על ידי הקונצרן האיטלקי
עכשיו זה רשמי :  פיאט טופולינו החדשה תיוצר במפעל העתיק של היצרן הסרבי 'זאסטפה'  ( Zavodi Crvena Zastava )  .  כך עולה כעת לאחר שהקונצרן האיטלקי הודיע על סגירת העסקה מול הממשלה הסרבית בסכום שמוערך בכמיליארד יורו .  סרגי'ו מרצ'יונה המכהן כמנכ"ל פיאט מאז 2004 ,  פקד את עמיתיו בסרביה אשתקד והכין את הקרקע להשתלטות האיטלקית ואישר את הדברים לאחרונה .  
הטופלינו המודרנית תהיה הזעירה ביותר בהיצע של פיאט .  היא תשמור אמונים לדגם המקורי מבחינת אופייה ,  אך תבוסס על פלטפורמת הפנדה הנוכחית ותשווק לא בסידור המסורתי אלא עם ארבעה מושבים למבוגרים .  אורכה צפוי להיות כ-3.2 מ' ובחזיתה ישכון מנוע בנפח 900 סמ"ק המייצר 65 כ"ס ,  מהדור החדש של מנועי ה'מולטי אייר' של פיאט שישתלבו במהלך 2010 בשורותיה .  היא צפויה להתחרות בכלי-רכב כגון ה-IQ של טויוטה ,  והסמארט של דיימלר .  
לזאסטפה ופיאט היסטוריה ארוכה ועמוסה .  מאז שנות ה-50 החברה האיטלקית הרכיבה בחסות המפעל המקומי כלי-רכב עממים ואילו הסרבים בראו קומץ כלי-רכב משלהם לשוק המקומי .  המפורסם והנודע ביותר הוא היוגו 45 שספג במשך חייו בדיחות רבות על אופן ייצורו ותפקודו על הכביש .  דוגמאות ?  איך גורמים ליוגו לנסוע מהר ?  דוחפים אותו מצוק גבוה ;  איך מכנים נוסעים בתוך יוגו 45 ?  בולמי-זעזועים ;  מדוע יש חימום לשמשה האחורית ?  כדי שלא נחטוף כוויות קור כשנדחוף את הרכב .  
האיטלקים שהשקיעו סכומי עתק במפעל ,  יודעים שעליהם לעמוד בתקנים מחמירים בעולם ,  תוך קפדנות מקיפה על נושא הבטיחות בכלי-הרכב .  בדיחות והלצות עוד ירוצו חופשי ,  אולם השאלה תהה אם הטופלינו האיטלקית תחטוף את הנעיצות על חשבונה ,  או שמא הסרבים יספגו את הביקורת .  מצד שני ,  הם כבר רגילים לזה .
 
פיאט טופלינו תיוצר בסרביה
זאת במסגרת השלמת רכישת מפעל הייצור של יצרנית הרכב הסרבית 'זאסטפה' על ידי הקונצרן האיטלקי

