בילוי קולינרי חדש :  ארוחות שף פרטיות - הזדמנות לטעום מאמנות חסרת פשרות
באחרונה נפוץ קונצפט חדש של חוויה קולינרית ■ שפים רבים פנו לשוק האירוח האישי :  בישול בבית הלקוח ,  בישול לפני האורחים וסיורים קולינרים ■ השף ארז שטרן :  יש בשוק הרבה שפים מוכשרים שלא מחזיקים מסעדה מסיבות שונות .  הם לא רוצים להתחייב כלפי משקיע או שהם 
בערב שישי לפני כמה שבועות ,  התדפקו עשרה זרים על שער ברזל בבית בשכונת עג'מי .  היו ביניהם בעל יקב ,  איש היי-טק ,  מסעדנית ואדריכל ,  שלא הכירו זה את זה עד לאותו רגע .  הם נכנסו אל החצר הפנימית המוארת והתיישבו אל שולחן ערוך .  כך התחילה ארוחה בת שש מנות שהשפית אורית פרי יצרה לכבודם .  לא מעט אנשים הכירו באחרונה את הקונצפט החדש של הבילוי הקולינרי :  שפים שמבשלים בביתם או בחדר ששכרו ארוחות יקרות ומושקעות לקבוצת אנשים מצומצמת .  הפרסום נעשה רק מפה לאוזן .  בקהל יש לעתים קרובות קולגות סקרנים ,  שפים אחרים שבאים לבדוק מה מתרחש אצל המתחרים ,  ובעיקר חובבי בישול עילי שרוצים ליהנות מתפריט שהורכב במיוחד עבורם ממנות מקוריות שבהן חומרי גלם אקזוטיים .  עבור השפים ,  הארוחה היא  " כרטיס ביקור "  - כדאי להם שהיושבים סביב השולחן ייצאו מרוצים ,  בין אם מדובר בשף אחר ,  במשקיע עתידי במסעדה שתיפתח ,  או בלקוח שיזמין אותם לבשל בבית .  רוב השפים המבשלים בבתיהם נמצאים ברגע שלפני או אחרי פתיחת מסעדה משלהם .  חלק מהם התעייפו מהעבודה הלוחצת במסעדה ,  מבקשים לעשות שינוי בקריירה ,  או בוחרים באופציה הזאת כדי לבשל בדיוק כרצונם .  שף יאיר פיינברג ,  המייעץ למסעדות ולעסקים ,  אומר כי אופנת השפים המארחים בבית נוצרה בעקבות שתי מגמות . " יש בשוק הרבה שפים מוכשרים שלא מחזיקים מסעדה מסיבות שונות .  לעתים הם לא רוצים להתחייב כלפי משקיע ולרצות אותו במשך זמן ארוך .  לעתים הם שחוקים מתקופת עבודה ארוכה .  הארוחות הפרטיות הן הזדמנות ליצור אמנות עד הסוף .  הם לא מתמודדים עם מגבלות תקציב ולא צריכים להתפשר . " מצד הלקוחות ,  בשנים האחרונות מתפתח קהל המכונה 'פודיז' - אנשים שמבלים במסעדות ,  אוהבים לבשל ,  קונים ציוד למטבח ומתעניינים בתחום .  הם הבינו שבמסעדות החוויה לא מושלמת :  צריך לחפש חנייה ,  לחכות בתור ,  להתפשר על איכות המנות .  הם מעוניינים במשהו אחר ".  כשהלקוח מתארח אצל שף זה עולה יותר מאשר לאכול במסעדה יוקרתית . " נכון ,  אבל השף בונה תפריט חלומות והלקוח מרגיש חלק מחוויה של יודעי דבר .  הרי יותר נחשב לשבת בסלון של שף מאשר במסעדה ".  השפים יוצאים מורווחים ?   " בדרך כלל הם עושים דברים נוספים למחייתם ,  אבל כמובן שאפשר להרוויח אם עורכים ארוחות כאלה פעמיים בשבוע .  מבחינתי ,  כשף ,  אם אני נהנה לבשל לחברים גם כך ,  למה לא להזמין עוד כמה אנשים ולהרוויח מזה כסף ?  תפישתית ,  זה דבר שמלהיב שפים ".   " הארוחות תמיד מרגשות"אורית פרי היתה בשנות ה-90 השפית והבעלים של מסעדת  " מועדון אלון "  בגבעת עדה ,  שהתמחתה בבשר ציד ,  ואספה סביבה מועדון של לקוחות אדוקים .  לפני שנתיים ,  לאחר שהמסעדה נסגרה ,  פתחה פרי ביסטרו קטן בצהלה בשם  " אוריתה "  שבו בישלה אוכל ביתי ,  אלא שגם הוא נסגר כעבור שנה .  פרי ,  המתמחה בשילוב של בישול כפרי עם מסורת צרפתית וים תיכונית ,  ומבינה בנתחי בשר ובדגים ,  התמקמה מחדש ביפו .  תצלומים :  אמיל סלמן ,  יעל אנגלהרט ,  תומר אפלבאום ותמר מצפי  " חיפשתי מקום שאוכל לבשל בו בדיוק לפי רצוני ,  ולא להיכנע לאילוצים ",  היא אומרת . " רציתי לבשל עם חומרי הגלם שיש כיום בשוק ,  ואת מה שאני רוצה באותו רגע .  הבית ביפו ענה על הצורך :  הוא קרוב לדייגים ולשווקים ,  ומעוצב בדיוק כמו שמתאים לי ".  פרי מספרת כי השיווק היה פשוט יחסית . " התקשרתי ללקוחות קבועים ,  שלחתי מיילים ,  וסיפרתי שהתחלתי לבשל ביפו .  מיד קיבלתי הזמנות ".  בכל ארוחה של פרי מוגשות בין חמש לשש מנות בליווי יינות ,  והמחירים הם בין 200 ל-450 שקל לסועד . " השמים הם הגבול ",  אומרת פרי . " הרי הארוחות מורכבות בשיתוף פעולה עם הלקוחות ובהתאם לסגנון שהם מעוניינים בו .  יש מי שרוצה פוקאצ'ה ,  פירות ים וסלט סלק ,  ויש מי שמעדיף נתחי בשר ".  בין הלקוחות הקבועים אצל פרי אפשר למצוא את הייננית כרמי לבנשטיין ,  המשמשת סמנכ"לית שיווק של יקבי ברקן ,  ואת המסעדנית אירית שנקר ,  שהקימה בשותפות עם השף חיים כהן את המסעדות  " קרן "  ו"דיקסי ".  לדברי לבנשטיין , " אני מכירה את אורית עוד מ'מועדון אלון' ,  וכשהיא אמרה לי שהיא מתחילה לבשל ביפו מיד ביקשתי להשתתף בארוחה .  הארוחות תמיד מרגשות כי לא הכל צפוי ,  וליד השולחן אפשר לפגוש אנשים מעניינים וגם ליצור קשרי עבודה .  נתקלתי באנשים מהתחום שלא פגשתי זמן רב ודברים התגלגלו ".  כיום פרי מקיימת ארוחות פעמיים בשבוע ,  שבהן משתתפים עשרה עד 18 איש . " המינון הזה מתאים לי ,  מפני שהוא שומר על איזון נכון בין מה שאני רוצה לבין המודל העסקי .  ייתכן שבקיץ אוכל לארח מעט יותר ,  בגינת הבית ".  ארוחה סביב תבלין אל הסעודות שמכינה השפית רימה אולברה בדירתה בפלורנטין מגיעים כל המי ומי של תחום המסעדנות .  אולברה ובן זוגה ,  איש ההיי-טק אלון וובמן ,  מארחים פעם בחודש קבוצת סועדים לארוחות נושא .  אולברה טורחת על הארוחות משלב בניית הקונצפט ,  דרך איסוף החומרים וכלה בבישול .  אולברה נולדה בקליפורניה להורים היפים שגידלו אותה בשמורת טבע ,  והיא מבשלת מגיל 14 .  כיום היא מתמחה באוכל מקסיקני ,  יפני ,  קליפורני ,  ובשילוב של כל הסגנונות .  בכל חמישי אחרון בחודש היא מקיימת ארוחה שהיא  " הגשמת פנטסיה קולינרית - בעיקר של עצמי ".  בין לקוחותיה הקבועים אפשר למצוא את המסעדן שאול אברון  ( "יועזר בר יין ")  ,  את השפים מנה שטרום  ( "רדיו רוסקו ")  ויונתן רושפלד  ( "הרברט סמואל ")  ,  ייננים בעלי מסעדות ,  וכן בכירים בתעשיית ההיי-טק . " כשהגעתי לישראל בישלתי במסעדות ,  אבל לא נהניתי במיוחד ",  מספרת אולברה שעשתה עלייה בעקבות נישואיה . " הרגשתי שאני לא יכולה לבשל בדיוק כמו שאני רוצה ולהשתמש בידע שצברתי ,  עם החומרים שאני אוהבת ושבאמת מעניינים אותי - כמו תבלינים מיוחדים מהמזרח הרחוק ואצות מיוחדות ,  שמסעדנים נרתעים מלהשתמש בהם כי הם לא מסחריים .  אחרי ניסיונות שונים ובישול במטבחים ,  בחרתי לעסוק בייעוץ קולינרי ובבישול לאחרים ,  ולפני שנתיים התחלתי להכין את ארוחות ה'אומניבור'  ( אוכל-כל )  ".  אולברה תיכננה את מטבח ביתה כמו מטבח של מסעדה .  מתחת לקולט האדים ,  למשל ,  היא יכולה לצלות עשרה נתחי בשר בבת אחת ,  ובדירה לא יריחו דבר .  את ערבי ה"אומניבור "  היא מקדישה לנושאים כמו  " אוכל רחוב וייטנאמי ",   " ארוחת סוף שנה בבנגקוק ",  ולעתים יוצרת ארוחה סביב תבלין או חומר גלם מסוים . " אני אוהב את הארוחות האלה ",  אומר שאול אברון . " הן נעימות ויש בהן תעוזה קולינרית כמו שאני מחפש ".   " ייתכן שהארוחות האלה לא מתאימות לכל אחד ",  אומר שמעון רוטנברג ,  איש היי-טק ולקוח קבוע . " כשבאים לאכול אצל רימה צריך להיות מצוידים בראש פתוח ,  כי היא מבשלת עם חומרי גלם שלא נראים בישראל .  זה מעניין ".   " בארוחות החודשיות משתתפים עשרה אנשים ,  שכמעט תמיד מגיעים בשיטת חבר מביא חבר ",  אומרת אולברה .  מחיר הארוחה הוא בין 100 ל-200 דולר לסועד במקרה שחומרי הגלם יקרים במיוחד ,  כמו לובסטרים שהשיגו במיוחד עבורה .  לעתים ,  היא אומרת ,  נרקמות בארוחות האלה שיתופי פעולה עסקיים , " אבל הכי חשוב שתהיה אווירה טובה .  אחרי כמה כוסות יין כולם משוחררים יותר ,  ואני מאמינה שזאת הדרך לקשור קשרים ".  התקציב לא מוגבל ארז שטרן הוא אחד השפים הוותיקים המארחים בבית :  כשחבריו למקצוע יצרו קשר עם משקיעים ופתחו מסעדות ,  שטרן בחר לארח בביתו ,  והוא עושה זאת בארבע השנים האחרונות .  הוא למד שנתיים בבית הספר לבישול של פול בוקוז בליון ,  וכשחזר לישראל התחיל לעבוד במסעדת  " לה רג'אנס "  הירושלמית . " כשהתחילה האינתיפאדה השנייה הראו לי את הדרך החוצה ,  וזאת היתה נקודת המפנה ",  הוא מספר . " החלטתי להיות עצמאי .  סיפקתי עוגות ומאפים לבתי קפה ולמסעדות .  מכיוון שלא היה לי תקציב לפתוח מסעדה ,  התחלתי לבשל בבית ,  וחשבתי שאמצא משקיע .  אחרי כמה אירוחים הבנתי שזה מה שאני מחפש ".  שטרן נהג לבשל בדירתו בשיכון בבלי ,  עד שלפני חצי שנה עזב אותה וכעת הוא מארח בלופט בבניין פנרמה בתל אביב .  הוא מודה שהוא מתגעגע לארח בדירתו הקטנה : " נכחתי ב-30 הצעות נישואים .  עם חלק גדול מהזוגות אני עדיין בקשר ".  הוא מבשל שלוש פעמים בשבוע ,  לקבוצות המונות בין שמונה ל-30 סועדים . " אני מכין עד 15 מנות לסועד ,  וגובה 250-400 שקל לאדם ,  אבל אפשר גם יותר ",  הוא אומר .  לדברי שטרן , " לשף שמבשל בבית או במתחם משלו מול עיני הלקוח יש יתרון :  הוא כל הזמן משוחח עם הלקוחות ,  עונה על שאלות ,  משתף .  אם אוהבים את זה - זה מספק מאוד ".  קהל הלקוחות שלו  " כולל בעיקר עורכי דין ,  אנשי היי-טק ובעלי מקצועות חופשיים ,  שמגיעים לרוב בעקבות המלצות . " לפעמים קשה לי לעקוב אחרי השרשור :  לקוח מסביר לי דרך מי הגיע ,  ולא תמיד אני זוכר או מקשר ".  לעתים אתה סופג ביקורת מהסועדים ?   " תמיד יהיו נשים מבוגרות שייגשו אלי ויעירו שאת המנה הזאת הן מכינות טוב יותר - במיוחד מרקים ,  נתחי בשר ומאפים הקשורים לעדות מסוימות .  מכיוון שאני כבר רגיל ומבין שהמטבח שלי פתוח בפניהן לטוב ולרע ,  אני מבקש מהן את המתכון - 'אם את מכינה טעים יותר ,  בואי נראה אותך נותנת מתכון' .  לא כולן מוכנות לתת ".  במקרה אחר שטרן מצא את עצמו בארוחה משפחתית שלא התקדמה היטב . " זה התחיל בהקנטות הדדיות ,  לכאורה ברוח טובה ,  אבל בשלב מסוים התחלתי להרגיש שהם עוברים את הגבול .  האווירה נהפכה לכבדה וזה היה לא נעים ".  שטרן מודה שלעתים מספר המשתתפים המצומצם יוצר אתגר חברתי . " הארוחות העסקיות עוברות בסדר ,  מפני שיש להם יותר מחויבות לעניין .  באירועים חברתיים יש כאלה שלא מוצאים את עצמם .  באירועים משפחתיים יכולות להתרחש תקלות - אנשים שלא מדברים זה עם זה בדרך כלל ,  אבל חייבים לשבת יחד כי הוזמנו לאותו אירוע .  במקרים כאלה יש לי לפחות יכולת לברוח למטבח .  אני מצליח להבין במהירות מי החזק ,  מי החלש ,  מי הנחמד .  רוב הארוחות מתנהלות מצוין ,  עם לקוחות שהזמינו זה את זה כי היו מעוניינים בכך ".  חלק מהשפים לא מסתפקים בבישול מול האורחים ,  ומשלבים את הארוחה בסיורים קולינריים .  כך עושה השפית טלי פרידמן ,  שלפני שלושה חודשים שכרה אטלייה מואר במתחם שוק מחנה יהודה בירושלים .  השוק זוכה בשנה האחרונה לשגשוג קולינרי - נפתחו בו בתי קפה ומסעדות ,  ושפים ירושלמים מוקירים אותו בזכות דוכני הירקות ופירות הבלדי ,  נתחי הבשר והדגים הטריים .  פרידמן לוקחת את הסועדים לסיור בשוק ,  שם הם קונים יחד את חומרי הגלם ,  ואז עולים לאטלייה ,  מבשלים בצוותא ואוכלים . " אני עורכת כבר כמה שנים סיורים בשוק המשולבים בסדנאות בישול ,  ותמיד ביקשתי מחברים שפים שישאילו לי מקום במטבחים שלהם לסדנאות ",  היא מספרת . " פתחתי את האטלייה כי היה ביקוש .  חיפשתי מקום מתאים זמן רב ,  עד שמצאתי את המתחם הזה ,  שצופה על כל השוק .  בקיץ אוכל לנצל גם את הגג ".  בתחילת הדרך החליטה פרידמן לא לשכור איש יחסי ציבור או לפרסם את הארוחות שהיא מציעה , " בעיקר מאילוצי תקציב .  כיום אני מבינה שהדרך הזו נכונה לי יותר .  אנחנו מסתובבים יחד בשוק ,  מבשלים יחד ואז אוכלים - זאת חוויה שיוצרת אינטראקציה טובה בין הסועדים ,  שלפעמים לא הכירו קודם לכן ".  פרידמן גובה עבור סיור וארוחה 270 שקל לאדם .  הקהל שלה מגוון ,  ויש גם לקוחות מהתחום או מתחומים נושקים ,  כמו הפקות אירועים .  מפיקת האירועים אפרת צור היא אחת הלקוחות של פרידמן . " שמעתי עליה דרך סמנכ"לית השיווק של יקב גדול .  גיביתי את ההמלצה בחיפוש ברשת והימרתי .  הלקוחות שלי מחפשים ריגושים כל הזמן ,  וזאת הרפתקה קולינרית מסוג אחר - ארוחה אקטיבית .  הגעתי אליה עם קבוצה של חמישה זוגות שיכולות הבישול שלהם מגוונות מאוד - אחד שורף חביתות ואחד מתכתב עם ג'יימי אוליבר .  כולם מצאו את מקומם ".  שף ירון וינקלר עבד במסעדת  " ארקדיה "  הירושלמית של עזרא קדם ,  אפה לחמים ללקוחות נבחרים ברחבי העיר ,  ונקלע לבישול הפרטי בבית כמעט מבלי שהתכוון .  אלא שהמודל העסקי מצא חן בעיניו . " לפני שנה וחצי בישלתי עבור אירוע פתיחת פסטיבל הסופרים בירושלים .  עבדתי עם צוות גדול של ארבעה טבחים ,  שני אופים ו-23 מלצרים .  האירוע הצליח והבנתי שזאת הנישה שמעניינת אותי .  יש בה ריגוש ,  היא מאפשרת לך להתפרע כשף ,  אתה עצמאי ויכול ליצור קשר בלתי אמצעי עם הלקוחות .  כך התחלתי לערוך ארוחות בבית ללקוחות קבועים ".  וינקלר ,  שמבשל בביתו בעין כרם ,  גובה כ-180 דולר לסועד כולל יין , " אבל יש גם ארוחות זולות יותר ".  מכיוון שהוא התחיל את דרכו כאופה ,  הוא נוהג לשלב לחמים בארוחה :  החל בבריוש שהושרה בציר טלה וכלה בנתחי בשר עטופים בבצק . " הסעודה בבית מאפשרת פרטיות ומציעה חוויה אחרת - גם לי כמובן ". 

בילוי קולינרי חדש :  ארוחות שף פרטיות - הזדמנות לטעום מאמנות חסרת פשרות
באחרונה נפוץ קונצפט חדש של חוויה קולינרית ■ שפים רבים פנו לשוק האירוח האישי :  בישול בבית הלקוח ,  בישול לפני האורחים וסיורים קולינרים ■ השף ארז שטרן :  יש בשוק הרבה שפים מוכשרים שלא מחזיקים מסעדה מסיבות שונות .  הם לא רוצים להתחייב כלפי משקיע או שהם 

