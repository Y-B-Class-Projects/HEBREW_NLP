סקירה עולמית ממיטב בית השקעות :  פתיתי השלג לא נערמו על המשק האמריקאי
ספר הבז' מצביע על כך שחרף סופות השלגים של חודש פברואר ,  הכלכלה האמריקאית המשיכה להתרחב ,  גם אם בקצב צנוע
ספר הבז' ודו"ח התעסוקה לחודש פברואר מצביעים על המשך התאוששות של הכלכלה האמריקאית ,  חרף מזג האוויר הקיצוניספר הבז' המפורסם על ידי הבנק המרכזי האמריקאי 8 פעמים בשנה ,  הוא הדיווח המעודכן ביותר למצבה של הכלכלה האמריקאית .  הספר ראה אור בשבוע שעבר.הדו"ח מבוסס על דיווחים המגיעים מ-12 מחוזות הבנקים המרכזיים בארה"ב .  מהדיווחים עולה כי הפעילות הכלכלית הושפעה במיוחד ,  לרעה ,  מסופות השלגים אשר התחוללו במדינה במהלך חודש פברואר .  אגב ,  ביחס לעיר ניו-יורק היה חודש פברואר המושלג ביותר בתולדותיה .  זאת ,  לפחות משנת 1869 שבה הוקם ה-national weather service אשר החל לתעד משקעים .  ככל הנראה ,  נכון הדבר גם בחס לערים אחרות.למרות מזג האוויר ,  9 מחוזות דיווחו על שיפור ,  אם כי צנוע למדי ,  בפעילות הכלכלית ,  לעומת תקופת הדו"ח הקודם .  ביחס לענפי פעילות שונים הדיווחים היו כדלקמן:1 .  מרבית המחוזות דיווחו על עלייה בהוצאה הפרטית ,  לעומת הדו"ח הקודם .  עם זאת ,  מזג האוויר הקשה על מידת ההתאוששות .  המלאים מנוהלים בזהירות ונשמרים ברמה נמוכה ,  באופן יחסי .  מעבר לכך ,  התגברות המכירות במחוז שיקגו הביאה לכדי בנייה מחודשת של המלאים הנמצאים ברמות נמוכות.2 .  מכירות כלי הרכב היו יציבות או הידרדרו.3 .  בתחום התיירות נרשמה יציבות או התגברות קלה .  מלונות התיירים באזור ניו-יורק ומנהטן דיווחו על עלייה משמעותית בהיקף התיירים ,  בהשוואה לשנה שעברה.4 .  ענפי השירותים  ( ללא פיננסים )  דיווחו על יציבות או על שיפור בהיקף הפעילות .  באזור ניו-יורק דווח על כך שמספר חברות מתעדות להגדיל את השקעותיהן.5 .  הפעילות היצרנית המשיכה להתגבר ב-9 מחוזות .  3 מחוזות נוספים דיווחו על מגמות מעורבות .  כתוצאה ,  דיווחו המחוזות על עלייה בשיעור ניצולת הייצור שלהן.6 .  ענף הנדל"ן למגורים רשם שיפור בתקופת הדוח ,  להוציא את המחוזות :  ניו-יורק ,  אטלנטה ושיקגו אשר הציגו נסיגה .  עם זאת ,  היקף הבתים הנבנים המשיך לסגת במרבית המחוזות.הפעילות בתחום הנדל"ן המסחרי נותרה חלשה במרבית המחוזות .  מספר מחוזות אף דיווחו כי שוכרים רבים ממשיכים לבקש ואף במקרים רבים מקבלים ,  הטבות ביחס לשכר הדירה .  כמו כן ,  קיים קושי לקבל אשראי לפעילות בתחום הנדל"ן המסחרי.7 .  בנקאות ופיננסים - הפעילות בתחום האשראי במשק היא עדיין חלשה למדי .  חלק מהאזורים אף דיווחו על ירידה בהיקף הדרישות לקבלת אשראי .  מרבית האזורים דיווחו כי הבנקים נותרו זהירים בכל האמור למתן אשראי .  התנאים לקבלת אשראי נותרו קשיחים למדי.8 .  מחירים - מרבית האזורים דיווחו על לחץ מוגבל למדי של עליות מחירים .  בעיקר בתחום הסחורות ,  הן האנרגיה והן המתכות לתעשייה.אין ספק כי דו"ח זה הוא מעודד למדי ,  חרף מזג האוויר הקשה אשר קשה על הפעילות הכלכלית .  הדו"ח מצביע על כך שהפעילות הכלכלית בארה"ב ממשיכה להתגבר ,  אם כי בעוצמה מתונה.מפאת מזג האוויר הקיצוני ששרר בארה"ב בחודש פברואר ,  היה השוק פסימי וציפה לדו"ח תעסוקה חלש למדי .  כך ,  תחזית השוק עמדה על עלייה של 0.1% בשיעור האבטלה לכדי 9.8% ועל גריעה של 68 אלף מקומות תעסוקה ,  כאשר מתוכם יגרעו 15 אלף מקומות תעסוקה בענפים היצרניים .  בדיעבד ,  שיעור האבטלה נותר ללא שינוי ,  ברמה של 9.7% ,  מספר המשרות שנגרעו היה צנוע יותר ,  36 אלף בלבד והענפים היצרניים אף יצרו מקומות תעסוקה  ( אלף מקומות ) .כתוצאה מדווח זה ,  איגרת החוב של ממשלת ארה"ב המיועדת להיפדות בעוד 10 שנים רשמה ירידה מהירה במחירה .  התשואה לפדיון על האיגרת עלתה ב-10 נ"ב לכדי 3.699%.עדיין לא תמו החדשות הטובות .  האשראי הצרכני ,  אולי הוא הבעיה הקשה ביותר של המשק האמריקאי והאיום הגדול ביותר על התאוששותו ,  רשם בחודש ינואר התרחבות .  זאת ,  לאחר שנה שלמה של התכווצות.מאוד ייתכן כי מזג האוויר ישפיע לרעה על נתוני פברואר ,  אולם אין ספק כי יש כאן חדשה חיובית נוספת לכלכלה האמריקאית ולעובדה שמידת ההתאוששות שלה היא משמעותית יותר מאשר של זו האירופית .  נציין כי ,  דיווח זה הביא לירידה קלה ,  נוספת ,  במחירי איגרות החוב של ממשלת ארה"ב.בסיכום שבועי טיפסה התשואה לפדיון של ה-ust ל-10 שנים ב-7 נ"ב וזו נסחרה בסופו בתשואה לפדיון של 3.68% .  ה-ust לשנתיים רשמה עלייה של 8 נ"ב ונסחרה בסוף השבוע בתשואה לפדיון של 0.891%.ההנהגה היוונית פועלת בכיוון הנכון .  היישום הוא הבעיהבית המחוקקים היווני  ( הכולל 300 חברים )  אישר ביום ו' את הצעת הממשלה להקטין את גירעון המדינה בהיקף של 4.8 מיליארד יורו  ( כ-6.5 מיליארד דולר ) .המהלך שווה ערך ל-2 אחוזי תוצר והוא שילוב של הן קיצוץ התקציב בהיקף של 2.4 מיליארד יורו ,  בעיקר בהוצאות השכר של הסקטור הציבורי ושל העלאת שיעור המע"מ מ-19% לכדי 21% והעלאת מסים  ( פעם שנייה השנה )  על בנזין ,  אלכוהול וטבק.נציין כי יוון פועלת לצמצום הגירעון מרמה של 12.7% לכדי 8.7% בשנת 2010 .  כלומר ,  גם לאחר מהלכים אלו ,  הדרך להשגת היעד היא עוד ארוכה.במקביל למהלך אישור החוק ,  עיר הבירה ,  אתונה ,  הייתה די תוססת .  מחוץ לבית הנבחרים נערכו הפגנות ,  אלימות למדי ,  בין המשטרה לאזרחים יווניים המתנגדים להפעלת מדיניות הצנע .  תוך כדי כך ,  שני ארגוני העובדים הגדולים  ( זה הציבורי וזה הפרטי )  ביצעו שביתה של 3 שעות ביום ו' האחרון.ביום ה' גייסה יוון חוב ל-10 שנים בהיקף של 5 מיליארד יורו .  הביקוש לאג"ח הסתכם ב-16 מיליארד יורו ,  היינו יותר מפי שלושה .  לשם השוואה ,  הביקוש היה מוצלח מאשר בהנפקות האג"ח של ממשלת ארה"ב בתקופה האחרונה  ( 2.67 בהנפקה האחרונה )  .  עם זאת ,  האג"ח הונפקה בתשואה לפדיון של 6.35% ,  השוואה ל-benchmark ל-10 שנים העומד על 6.09%.מעל לכל ,  פרמיית ה-cds של האג"ח של ממשלת יוון ל-5 שנים ירדה הסוף השבוע ל-298 נקודות בסיס .  זאת ,  לאחר שבסוף השבוע שעבר ,  עמד על 380 נ"ב .  גם איגרת החוב של המדינה ל-5 שנים רשמה רווח הון נאה בעוד התשואה לפדיון פחתה ב-32 נ"ב ,  במהלך השבוע ונסחרה בסופו בתשואה לפדיון של 5.892%.הסקירה נכתבה על ידי רון אייכל ,  כלכלן ואסטרטג ראשי במיטב בית השקעות

סקירה עולמית ממיטב בית השקעות :  פתיתי השלג לא נערמו על המשק האמריקאי
ספר הבז' מצביע על כך שחרף סופות השלגים של חודש פברואר ,  הכלכלה האמריקאית המשיכה להתרחב ,  גם אם בקצב צנוע

