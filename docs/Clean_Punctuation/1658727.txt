גלובל שקשוקה
ממחקר שנערך על ידי התאחדות התעשיינים עולה ,  כי החברה לישראל  ( כולל את צים וכי"ל )  היא החברה הישראלית הגלובלית הגדולה ביותר ,  והיקף נכסיה בחו"ל עומד על כ-4 מיליארד דולר
החברה לישראל  ( כולל את צים וכימיקלים ישראל )  היא החברה הישראלית הגלובלית הגדולה ביותר - היקף נכסיה הכולל בחו"ל עומד על כ-4 מיליארד דולר .  בשנה שעברה נמדדה כי"ל כחברה עצמאית .  
אלקו אחזקות ,  המחזיקה בחברת אלקטרה  ,  המייצרת ומשווקת מזגנים ומכשירים אלקטרוניםנמצאת במקום השני עם אחזקות בחו"ל בהיקף של 3.9 מיליארד דולר .  החברה שאחריה היא טבע ,  עם אחזקות בחו"ל בהיקף של כ-2.7 מיליארד דולר .  
הנתונים עולים ממחקר שנערך על ידי התאחדות התעשיינים ,  באמצעות פרופסור זאב הירש מהפקולטה לניהול באוניברסיטת תל-אביב ,  ד"ר ניראון חשאי מבית הספר למנהל עסקים של האוניברסיטה העברית ומרכז וייל של אוניברסיטת קולומביה בניו-יורק לחקר הגלובליזציה .  הסקר שהתבסס על נתוני 2008 בוחן את מאפייני הפעילות הבינלאומית של החברות הרב לאומיות הישראליות הגדולות .  
מהמחקר עולה ,  כי החברה לישראל ואלקו אחזקות מחזיקות ב-40% מסך הנכסים הבינלאומיים של 25 החברות הגלובליות המובילות בישראל .  היקף נכסי השתיים בחו"ל עמד על למעלה מ-7 מיליארד דולר בשנת 2008 .  
עוד עולה מהסקר ,  כי 25 החברות הישראליות הגלובליות מחזיקות בנכסים בשווי של 18 מיליארד דולר ;  היקף המכירות בחו"ל ,  בשנת 2008 ,  עמד על כ-40 מיליארד דולר ;  מספר המועסקים שלהן בחו"ל גדל ב- 36% ועמד על כ-93 אלף מועסקים .  
במקום הרביעי נמצאת אמדוקס עם נכסים זרים בהיקף 2.3 מיליארד דולר ,  במקום החמישי אורמת עם נכסים זרים ב-1.5 מיליארד דולר .  
עוד עולה מהמחקר כי לרשימת 25 החברות הגלובליות הישראליות נוספו השנה חברת אלרון ,  שנמצאת במקום ה-14 ,  פלרם ,  במקום ה- 15 ,  כרמל אולפינים ,  במקום ה- 17 ,  ריטליקס במקום ה- 18 ,  אליאנס ,  במקום ה-19 וחברת חוד אסף ,  סוגרת את הרשימה במקום ה-25 .  
מהתאחדות התעשיינים נמסר ,  כי למשבר הפיננסי העולמי הייתה השפעה מועטה בשנת 2008 על פעילויות החוץ של 25 החברות הישראליות הגלובליות המובילות .  חלקם של הנכסים הזרים והמכירות מסך הנכסים והמכירות ירד בשיעור קל ,  אך חלקם של המועסקים בחו"ל דווקא עלה .  ביצועים אלה עולים בקנה אחד עם ביצועי הכלכלה הישראלית כולה בשנת 2008 ,  אשר רשמה ירידה באבטלה של קרוב ל-15% .  
לחברות הישראליות היו 572 חברות בנות ברחבי העולם ב-2008 .  החברות הישראליות המשיכו להעדיף את אירופה כיעד להשקעותיהן .  כ-51% מהחברות הבנות נמצאות באירופה ,  22% בצפון אמריקה ,  16% באסיה ואוקיאניה ,  בדרום אמריקה הוכפל שיעורן ל-10% ובדרום אפריקה נמצא 1% מהחברות הבנות שלהן .  
החברות הישראליות הגלובליות הן בעיקר מתעשיות עתירות ידע ,  תעשיות הדורשות השקעה גדולה יחסית במחקר ופיתוח .  לדוגמא ,  טכנולוגיית הלייזר ,  תחנות כוח ,  תרופות וטכנולוגיית מידע מייצגות כ 50% מ-25 החברות המובילות בנכסים זרים .  כמו כן ,  7 מתוך 25 החברות הינן מתחום טכנולוגיית המידע .
 
גלובל שקשוקה
ממחקר שנערך על ידי התאחדות התעשיינים עולה ,  כי החברה לישראל  ( כולל את צים וכי"ל )  היא החברה הישראלית הגלובלית הגדולה ביותר ,  והיקף נכסיה בחו"ל עומד על כ-4 מיליארד דולר

