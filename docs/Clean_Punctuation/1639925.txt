משפחת דנקנר מגדילה החזקות הציבור באי.די.בי לקראת כניסת החברה למדדים ת"א 25 ות"א 100
החברה קיימה אתמול מכרז מוסדי למשקיעים מסווגים ;  ביום ראשון צפוי להתקיים מכרז ציבורי
בעלי שליטה בחברת אי.די.בי אחזקות - נוחי דנקנר ומשפחתו  ( 60.3% )  ,  וכן משפחות לבנת ומנור - החליטו לאחר התלבטויות להגדיל את החזקות הציבור בחברה לקראת כניסתה של אי.די.בי החזקות למדדי הבורסה המובילים ,  תל אביב 100 ותל אביב 25 .  לשם כך ,  אי.די.בי קיימה אתמול מכרז מוסדי למשקיעים מסווגים ,  שבמסגרתו תיכננה החברה להנפיק מניות לציבור בהיקף של לפחות 75 מיליון שקל ,  כשביום ראשון צפוי להתקיים מכרז ציבורי.מדובר בהנפקת מניות ראשונה מאז שקבוצת נוחי דנקנר רכשה את השליטה באי.די.בי מידי משפחות רקנאטי וקרסו במאי 2003 .  במסגרת החבילה ,  הוצעו למשקיעים כתבי אופציה הניתנים למימוש עד 3 ביוני 2010 ביחס של 1:2 לכמות המניות המוצעת .  כלומר ,  עבור כל מניה שתירכש - ניתנה זכות לרכוש חצי כתב אופציה .  מחיר החבילה המינימלי שנקבע במכרז שיקף שווי של 145 שקל לכל מניית אי.די.בי החזקות.שווי כל כתב אופציה שחושב באמצעות מודל לתמחור אופציות בלאק אנד שולס  ( s & b )  ,  הנו 8.94 שקל למניה .  כלומר ,  בהתחשב ביחס בין המניות לכתבי אופציה שנקבעו בהנפקה ,  מחיר מניית אי.די.בי החזקות במסגרת ההנפקה עמד על כ-140 שקל למניה .  זאת ,  תחת הנחות של סטיית תקן שנתית  ( המודדת את התנודתיות במחיר המניה )  של 34% וריבית היוון שנתית בשיעור של 1.25%  ( שנקבע על ידי בנק ישראל כנדרש בתקנון הבורסה )  .  את ההנפקה מוביל קונסורציום חתמים הכולל את כלל פיננסים חיתום ,  לאומי ושות' חיתום ,  לידר שוקי הון ורוסאריו קפיטל.אי.די.בי החזקות נסחרת לפי שווי שוק של כ-5.75 מיליארד שקל ,  כשהחזקות הציבור עומדות על כ-10.3% .  משמעות הדבר היא כי בכדי להיכנס למדדים המובילים ,  החזקות הציבור באי.די.בי צריכות לגדול ב-10% עד 15% .  כלומר ,  על החברה למכור מניות בהיקף של למעלה מ-600 מיליון שקל ,  כשבעלי השליטה הנוכחיים ידוללו בהתאם לשיעור ההנפקה.מניית אי.די.בי החזקות פתחה את המסחר במחיר של 152.5 שקל למניה ,  אך איבדה במהלך המסחר כ-7% והגיעה למחיר שקרוב למחיר החבילה בהנפקה .  החברה ריכזה מחזור מסחר של כ-13 מיליו שקל ,  הגבוה בכמעט פי 6 ממחזור הממוצע השנתי במונחים יומיים .  מניית אי.די.בי החזקות עלתה מאז תחילת השנה בכ-30% ,  בעוד שמדד תל אביב 100 עלה בכ-1% .  בהנחה שאין מחזור מסחר גבוה במניית אי.די.בי ,  לא ברור אם המשקיעים מאמינים כי מניית החברה תעלה בצורה משמעותית עד יוני ,  דבר שעשוי להשפיע על החלטתם על מימוש כתבי האופציה .
 
משפחת דנקנר מגדילה החזקות הציבור באי.די.בי לקראת כניסת החברה למדדים ת"א 25 ות"א 100
החברה קיימה אתמול מכרז מוסדי למשקיעים מסווגים ;  ביום ראשון צפוי להתקיים מכרז ציבורי

