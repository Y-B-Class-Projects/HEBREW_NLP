הוכרזו המועמדים לפרס קרן פרלוב
שישה סרטים דוקומנטרים ינסו להרשים שופטים כמו ארי פולמן ויעל פרלוב שיבחרו את הסרט הזוכה בפרס בשווי 40,000 שקלים
הוכרזו המועמדים לפרס קרן פרלוב ליצירה דוקומנטרית צעירה .  הפרס נוסד להנצחת דוד פרלוב ,  מגדולי הקולנוענים שפעלו בישראל .  השנה מועמדים ששה סרטים ולא חמישה כנהוג ,  בשל  " ריבוי דעות השופטים ",  כפי שמגדירים זאת בקרן .  
הסרטים המועמדים הם  " הסאלוקי "  של עדי מוזס ממכללת ספיר , " פילים בשלג "  של אביב שיין מאוניברסיטת תל אביב , " המספרה של גרייסי "  של מיכל אהרונסון מבית הספר של סם שפיגל , " לאט לאט ",  של ויטאלי קריביץ' מבית הספר מנשר  " ללא כותרת "  של טאהר מוסלמני מככללת אלמנאר מטייבה ו"מפגש 129 "  של עדיה אמרי אור מאוניברסיטת תל אביב .  
השנה הוגשו לסרט מספר שיא של 142 הצעות מ-23 מוסדות קולנועיים שונים .  חבר השופטים שיבחר את הסרט הזוכה יכלול את ארי פולמן ,  סיני אבט ,  ד"ר רעיה מורג ,  מנהל הפיתוח ב"קשת "  עמי גלם ובתו של פרלוב ,  יעל .  הפרס הראשון לסרט הוא 40,000 שקלים .  הסרט הזוכה יוכרז ב-15 בפברואר בסינמטק תל אביב באירוע לזכרו של פרלוב ,  שיכלול הקרנת קטעים מסרטו הראשון של פרלוב , " דודה צ'יינה הזקנה "  משנת 1957 .
 
הוכרזו המועמדים לפרס קרן פרלוב
שישה סרטים דוקומנטרים ינסו להרשים שופטים כמו ארי פולמן ויעל פרלוב שיבחרו את הסרט הזוכה בפרס בשווי 40,000 שקלים

