ראש ממשלת ספרד :  שוויון נשים צריך להיות יעד מרכזי בתוכנית 10 השנים של האיחוד 
" היעד הוא העלאת שיעור תעסוקת הנשים באיחוד ל-70% עד 2020 "
 ראש ממשלת ספרד ,  חוזה לואיס רודריגז זפאטרו אמר ביום ראשון כי על שיוויון נשים להיות חלק מתכנית 20 השנים החדשה של האיחוד האירופי ,  על מנת להפוך את כלכלת הגוש לתחרותית יותר .  זפאטרו ,  המחזיק בנשיאות האיחוד האירופי כיום ,  אמר כי היעד שלו הוא העלאת שיעור תעסוקת הנשים באיחוד ל-70% עד 2020 .  זפאטרו הוסיף כי יעד נוסף צריך להיות צמצום מירבי של פער השכר בין נשים לגברים .  זפאטרו אמר את הדברים בכנס בן יומיים בולנסיה  - " נשים למען עולם טוב יותר ". "אני תומך ברעיון שהאסטרטגיה הכלכלית לעשור הקרוב ,  המכונה  " אסטרטגיית 2020 ",  צריכה לכלול את היסודות לפיתוח מאוזן ,  יציב וחדשני יותר ,  המקדם שיוויון בין גברים לנשים ",  אמר זפאטרו בתום הכינוס .  הכינוס נערך מדי שנה מאז 2006 ,  והשנה נכחו בו יותר מ-500 נשים מרחבי העולם ,  בהן נשיאת פינלנד טריה הלונן ,  ראש ממשלת ליבריה ,  אלן ג'ונסון סירליף ,  ויותר מ-50 שרות בממשלות בעולם .  שרת החוץ האמריקאית הילרי קלינטון אמרה ,  בהודעה מוקלטת שהוצגה בתחילת הארוע ,  כי הבטחת שיוויון זכויות והזדמנויות לנשים היא המפתח לשגשוג עולמי.מדינות האיחוד האירופי מנסות כיום לגבש את תכנית 10 השנים שתחליף את תכנית 10 השנים שגובשה בשנת 2000 בליסבון ,  ונועדה להפוך את הגוש לכלכלה הדינמית בעולם עד סוף השנה הנוכחית .
 
ראש ממשלת ספרד :  שוויון נשים צריך להיות יעד מרכזי בתוכנית 10 השנים של האיחוד 
" היעד הוא העלאת שיעור תעסוקת הנשים באיחוד ל-70% עד 2020 "
 
