מה צריך לעשות כדי להגדיל את הפנסיה ?  רק לבקש
זכויות הפנסיה של עמיתים שעברו בין קרנות פנסיה ותיקות וצברו יותר מ-35 שנות ותק יוגדלו בעד מאות שקלים - רק למי שידרוש ההטבה
 >  >  החל ב-1 בפברואר הקרוב יוגדלו זכויות הפנסיה של עמיתים בקרנות הפנסיה הוותיקות והם יקבלו תוספת חודשית של כמה עשרות עד כמה מאות שקלים - כך קובע תיקון 6 שייכנס לתוקף בתקנון של שמונה קרנות הפנסיה הוותיקות שבהסדר  ( בניהול המדינה )  .  מדובר בעמיתים שצברו יותר מ-35 שנות ותק ביותר מקרן פנסיה ותיקה אחת .  השינוי בשיטת החישוב ייכנס לתוקף באופן רטרואקטיבי מאוקטובר 2003 .  האקטואר אבי עייש מציין כי ההטבה לא תינתן אוטומטית לעמיתים הזכאים לה - אלא רק למי שיפנו ביוזמתם לקרן המבטחת אותם ויבקשו להחיל עליהם את ההטבה .  לדברי עייש ,  עד כה ,  סכום הפנסיה החודשי של עמית בקרן פנסיה ותיקה שצבר מעל 35 שנות ותק בשתי קרנות פנסיה או יותר התבסס על החלק היחסי של הזכויות שצבר בכל אחת מהקרנות .  ואולם מעתה ,  חישוב זכויות הפנסיה - המחושבת לפי עד 35 שנות עבודה - יתבסס על התקופה בה היה העמית מבוטח לפי המשכורת הגבוהה יותר ורק יתרת התקופה תחושב לפי המשכורת הקובעת הנמוכה יותר שקיבל כאשר היה מבוטח בקרן השנייה .  ניקח לדוגמה אדם שעבד 40 שנה ,  מהן 20 שנה היה מבוטח בקרן מקפת ושכרו היה 8,000 שקל ,  ו-20 שנה נוספות היה מבוטח בקרן מבטחים ושכרו היה 12 אלף שקל .  עד כה ,  בחישוב הפנסיה של האיש ניתן משקל שווה לתקופת חברותו בכל אחת משתי הקרנות .  בהתאם לכך הפנסיה שלו ממקפת הסתכמה ב-2,800 שקל ,  בעוד שהפנסיה שלו ממבטחים הסתכמה ב-4,200 שקל - ובסך הכל ,  7,000 שקל .  מעתה ,  חישוב הפנסיה יתבסס קודם כל על 20 שנות העבודה בהן האיש היה עמית בקרן מבטחים ,  אז משכורתו היתה גבוהה יותר ,  בעוד מהתקופה שבה היה חבר במקפת ,  אז השתכר פחות ,  יילקחו בחשבון רק 15 השנים הנותרות לחישוב הפנסיה .  לפיכך הפנסיה של האיש ממבטחים תהיה 4,800 שקל ,  בעוד שהפנסיה שלו ממקפת תהיה 2,400 שקל - ובסך הכל 7,200 שקל . " העיקרון הוא שמתייחסים ראשית לזכויות שהעמית צבר בקרן שבה הוא קיבל משכורת גבוהה יותר ,  ורק לאחר מכן משלימים את יתרת התקופה מהקרן שבה משכורתו הקובעת לפנסיה היתה נמוכה יותר ",  אמר עייש .  הקרנות הוותיקות שבהסדר הן מבטחים ,  מקפת ,  קג"מ ,  נתיב ,  קרן הפנסיה של עובדי הבניין ,  קרן הפנסיה של העובדים בחקלאות ,  קרן הפנסיה הדסה וקרן הפנסיה של אגד .
 
מה צריך לעשות כדי להגדיל את הפנסיה ?  רק לבקש
זכויות הפנסיה של עמיתים שעברו בין קרנות פנסיה ותיקות וצברו יותר מ-35 שנות ותק יוגדלו בעד מאות שקלים - רק למי שידרוש ההטבה

