חזרה לסדר יום פנים ? אמריקאי
חודשים ארוכים ,  במהלך שנת 1975 ,  כיתת מזכיר המדינה האמריקני הנרי קיסינג'ר את רגליו במסעות דילוגים מתישים בין קהיר לירושלים ,  במאמץ לגבש הסכם ביניים בין ישראל למצרים בסיני .  אף שההסכם הנכסף הושג סוף סוף ב ? 1 בספטמבר 1975 ,  לא השפיעה הצלחה זו על מערכת הבחירות לנשיאות ב ? 1976 ,  שבסיומה נוצח הנשיא המכהן ג'רלד פורד על ידי המועמד הדמוקרטי ג'ימי קרטר .
 גם השלום הישראלי ? מצרי ,  שהנשיא קרטר השקיע משאבים רבים בעיצובו ,  לא סלל עבורו את הדרך לתקופת כהונה נוספת ,  והוא הובס על ידי המועמד הרפובליקני רונלד רייגן בבחירות 1980 .  על רקע תקדימים אלה ,  ועל רקע העובדה שברק אובמה נבחר לנשיא ב ? 2008 בצל המשבר הכלכלי החריף ,  קשה להניח שהתבוסה הצורבת שהוא עלול לספוג בבחירות הביניים תדרבן אותו ליזמות ולפעלתנות יתר בזירה הבינלאומית דווקא .
 נהפוך הוא - סיכויי הבית הלבן לשקם את מעמדו הרעוע בשנתיים הקרובות תלויים באופן בלעדי כמעט במידת יכולתו לקדם ולו גם מקצת מסדר יומו המקורי .  סדר יום זה כולל רפורמות בתחומי הכלכלה ,  הרווחה ,  החינוך ,  האנרגיה וההגירה .  ואולם ,  בנסיבות הקונגרסיונליות החדשות שאותן חוזים הסקרים ,  הנתיב המוביל לחקיקה מקיפה ופורצת דרך נראה רצוף מהמורות ומכשולים ;  אל מול בית נבחרים לעומתי ,  הנשלט בידי הרפובליקנים ,  ייאלץ אובמה להקדיש את מירב זמנו ומרצו בכינון קואליציות ,  בתקווה לממש ולו חלק קטן מתוכניותיו .
 לכן אין לצפות שממשל אובמה יתמקד בסוגיות חוץ ,  אלא אם כן המזה"ת ,  למשל ,  ייאלץ אותו לעסוק בניהול משברים .  אפשר להעריך שגם אם ימשיך הממשל בפעילותו לקידום המו"מ הישראלי ? פלסטיני ,  לא יתלוו לכך הלהט והנחישות הראשוניים .
 יתרה מזאת ,  גם אם ינסה הנשיא לחרוג מקווי המתאר הנוכחיים ולהציג תוכנית חדשה להסדר ,  ספק רב אם יזכה לתמיכה בגבעת הקפיטול ,  שכן בעוד באגף הליברלי הנוכחי בשני הבתים קיימים כיסי ביקורת כלפי ישראל ,  בסיס התמיכה הרפובליקני היה ויישאר גורף ומוצק .  החודשים הקרובים יבהירו אם אכן נסתם הגולל על עידן היזמות השאפתנית מבית מדרשו של ברק אובמה ,  לפחות בגזרה הפלסטינית .
 
חזרה לסדר יום פנים ? אמריקאי
nan
