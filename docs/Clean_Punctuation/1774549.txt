חותמי מכתב הרבנים זומנו לחקירה : " זוהי רדיפת התורה "
 הרב שמואל אליהו והרב יעקב יוסף זומנו לחקירה בעקבות חתימתם על מכתב הרבנים ,  והודיעו כי אינם מתכוונים להתייצב אליה ,  בטענה שזוהי רדיפה ." מפגינים נגד מתנחלים גם זומנו ?  "
 הרב שמואל אליהו ,  רבה הראשי של צפת והרב יעקב יוסף ,  בנו של מנהיגה הרוחני של ש"ס הרב עובדיה יוסף ,  זומנו בימים האחרונים לחקירה בעקבות חתימתם על מכתב הרבנים האוסר על מכירת והשכרת דירות לערבים .  
בשיחה עם וואלה !  חדשות אמר הבוקר  ( שישי )  הרב אליהו ,  מיוזמי המכתב ,  כי הוא אינו מתכוון להתייצב לחקירה והוסיף כי לפי מיטב ידיעתו ,  גם הרב יעקב יוסף לא יתייצב .  כמו כן טען הרב לאפליה ואמר : " ביקשתי לברר אם זומנו גם דוד גרוסמן ,  יוסי שריד או שולמית אלוני ,  שהפגינו נגד התיישבות יהודית בשכונת שמעון הצדיק .  אם הם לא זומנו לחקירה הרי שזו איפה ואיפה ,  אינני מתכוון לשחק לידיים של מערכת משפט שפועלת בצורה לא שיוונית ".  הרב הוסיף ואמר כי  " זכותו וחובתו של רב לפסוק הלכה לשואליו  ,  עשינו זאת בעבר ונעשה זאת גם בעתיד ". 
הרב חיים דרוקמן כתב במחאה מכתב ליועץ המשפטי לממשלה ,  יהודה ויינשטיין ,  בו כתב כי  " זכותם וחובתם של הרבנים היא להביע דעת תורה גם בנושאים ציבוריים .  פסקי ההלכה הם אינם גזענות .  המאבק על זהותה היהודית של מדינת ישראל הוא חלק מרכזי מתפקיד רבני ישראל ". 
חברי הכנסת יעקב כ"ץ ואורי אריאל ממפלגת האיחוד הלאומי מתחו גם הם ביקורת על זימון הרבנים לחקירה . " זוהי רדיפת התורה והרבנים .  ערך חופש הבידור נעשק מתלמידי חכמים על ידי המשטרה והפרקליטות ,  אשר לדעתם שייך רק לאנשי אקדמיה רדיקלים ופוסט ציוניים הקוראים שלא להשכיר בתים ליהודים בשכונות ערביות ". 
ח"כ מיכאל בן ארי אמר כי  " הזמנתו של הרב אליהו לחקירה היא עליית מדרגה ורדיפה של הפרקליטות כלפי הרבנים וניסיון לסתום פיות ".  בן ארי קרא לרבני ישראל שלא להתייצב לחקירות ,  והוסיף כי  " אם הפרקליטות כל כך רוצה לחקור שיתחילו מטיבי ,  זועבי והשמאלנים מהאקדמיה ". 
מול הביקורות הקשות ,  הגיבה התנועה הרפורמית ותמכה בזימון לחקירה : " זימונו של הרב אליהו למשטרה הוא איתות ראשון של רשויות אכיפת החוק להבנתן את חומרת המצב ואת הסכנה הטמונה בגל ההסתה הגזעני הנוכחי.יש לקוות כי בניגוד לעבר ,  רשויות החוק לא תתקפלנה בפני הרבנים ותומכיהם ותמצינה עמם את הדין ".  התנועה קראה לשר המשפטים ,  יעקב נאמן ,  לקחת אחריות ולפעול בנושא . " אנו שבים ודורשים משר המשפטים לצאת מאדישותו המקוממת ולהודיע ברבים כי אם הרב אליהו לא יתייצב לחקירה ,  יפתח לאלתר דיון בהליכים להדחתו .  המשך שתיקתו של שר המשפטים דינה כתמיכה עקיפה בדברי הרבנים הגזענים ובמעשיהם ". 

חותמי מכתב הרבנים זומנו לחקירה : " זוהי רדיפת התורה "
 הרב שמואל אליהו והרב יעקב יוסף זומנו לחקירה בעקבות חתימתם על מכתב הרבנים ,  והודיעו כי אינם מתכוונים להתייצב אליה ,  בטענה שזוהי רדיפה ." מפגינים נגד מתנחלים גם זומנו ?  "
 
