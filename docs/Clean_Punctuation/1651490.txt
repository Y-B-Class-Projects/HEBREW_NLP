אושרו 1,600 דירות חדשות במזרח ירושלים
בזמן בו מבקר סגן נשיא ארה"ב בישראל ,  אישרה הוועדה המחוזית לתכנון ובנייה תוספת של 1,600 יחידות דיור בשכונה חרדית שבמזרח ירושלים .  עמותת עיר עמים : " פרובוקציה ישראלית "
 מחדשים את המשא ומתן ובמקביל בונים במזרח ירושלים :  סגן נשיא ארצות הברית ג'ו ביידן מבקר היום  ( שלישי )  בישראל מתוך מטרה לקדם את חידוש המשא ומתן בין ישראל לרשות .  על רקע ביקורו הודיעה היום הוועדה המחוזית לתכנון ולבנייה מחוז ירושלים במשרד הפנים ,  כי אישרה תכנית לעיבוי השכונה החרדית רמת שלמה הממוקמת בין השכונות רמות לשועפט במזרח ירושלים  הכוללת תוספת של 1,600 יחידות דיור .
 במסגרת התוכנית ,  התואמת לתכנית המתאר של ירושלים 2000 ,  מוצעת הרחבתה של השכונה לכיוון דרום ומזרח ,  תוך שדרוג כביש הכניסה הקיים והוספת כביש גישה נוסף מכיוון מערב .  התוכנית כוללת 1,600 יחידות דיור ,  בתמהיל המבטיח לפחות 30% של יחידות דיור קטנות יחסית ,  המיועדות לזוגות צעירים  ( עד 95 מ"ר )  .  על פי הוועדה ,  התוכנית כוללת הקצאה נרחבת לצרכי ציבור ,  אשר  " עונה בין היתר גם על חוסרים קיימים בשכונה הותיקה ".  שטח התכנית עומד על כ- 580 דונם והגודל הממוצע של יחידת דיור הנו 120 מ"ר .
 מתכננת המחוז במשרד הפנים ,  דלית זילבר ,  אמרה כי  " התוכנית משתלבת עם מדיניות משרד הפנים לעבות ולשדרג את שכונות המגורים הותיקות בירושלים ולהגדיל את היצע יחידות הדיור לאוכלוסיות מגוונות בעיר ,  תוך העלאת איכות החיים של תושבי ירושלים ". 
עמותת  " עיר עמים ",  עמותה בלתי-מפלגתית העוסקת בסוגיית ירושלים בהקשר של הסכסוך הישראלי-פלסטיני ,  מיהרה לגנות את ההודעה ואמרה כי  " כל בנייה ישראלית נוספת בשכונות שמעבר לקו הירוק בירושלים עלולה להתפרש כפרובוקציה ישראלית ומעמידה בסימן שאלה את תום הלב הישראלי ערב פתיחת שיחות הקרבה בין ישראל לפלסטינים .  הבנייה פוגעת באווירה הדרושה לניהול שיחות פוריות ". 

אושרו 1,600 דירות חדשות במזרח ירושלים
בזמן בו מבקר סגן נשיא ארה"ב בישראל ,  אישרה הוועדה המחוזית לתכנון ובנייה תוספת של 1,600 יחידות דיור בשכונה חרדית שבמזרח ירושלים .  עמותת עיר עמים : " פרובוקציה ישראלית "
 
