ישראל מדורגת בדרג השני במוקדמות אליפות אירופה
פיב"א פירסמה את הדרגים לקראת הגרלת מוקדמות אליפות אירופה .  נבחרת הגברים מדורגת בקבוצה השנייה ,  כך גם הנשים
פיב"א הכריזה היום  ( חמישי )  על הקבוצות המדורגות לקראת הגרלת אליפות אירופה 2011 ,  שתיערך בעיר פרייזינג בגרמניה ב-16 בינואר .  על פי ההודעה הרשמית שהוציא הארגון ,  15 נבחרות יתחרו על חמישה מקומות באליפות שתיערך בספטמבר 2011 בליטא ,  כאשר הנבחרת השישית שתעפיל לאליפות תעשה זאת מתוך משחקי ההזדמנות האחרונה שיערכו לפני האליפות .  עשר הנבחרות שכבר העפילו לאליפות הן :  ספרד ,  סרביה ,  יוון ,  סלובניה ,  קרואטיה ,  צרפת ,  טורקיה ,  רוסיה ,  גרמניה והמארחת ליטא .
 נבחרת ישראל תהיה מדורגת בקבוצת הדירוג השנייה ,  ביחד עם נבחרות בריטניה ובולגריה ,  שלא יוכלו לשחק נגדה .  הנבחרות יחולקו לשלושה בתים של חמש נבחרות ,  כשכל נבחרת תשחק עשרה משחקים .  מנצחות הבתים ,  ושתי הנבחרות שיסיימו במקום השני עם המאזן הטוב ביותר ,  יעפילו לאליפות .  ששת הנבחרות עם המאזן הטוב מבין עשר הנבחרות שלא העפילו ,  ישחקו במשחקי ההזדמנות האחרונה .
 קבוצות הדירוג לקראת הגרלת מוקדמות אליפות אירופה :  דרג 1 :  פולין ,  מקדוניה ,  לטביה .  דרג 2 :  ישראל ,  בריטניה ,  בולגריה .  דרג 3 :  בלגיה ,  בוסניה ,  פינלנד .  דרג 4 :  איטליה ,  פורטוגל ,  הונגריה .  דרג 5 :  אוקראינה ,  מונטנגרו ,  גרוזיה .
 נבחרת הנשים הוצבה גם כן בקבוצת הדירוג השנייה לקראת משחקי מוקדמות אליפות אירופה .  הנבחרת תצטרך לסיים את בית המוקדמות באחד משני המקומות הראשונים בבית כדי להעפיל לאליפות שתיערך בפולין .  שיטת המוקדמות כוללת 2 בתים של 4 נבחרות ו-2 בתים נוספים של 5 נבחרות ,  כאשר מכל בית יעפילו שתי המנצחות .
 
ישראל מדורגת בדרג השני במוקדמות אליפות אירופה
פיב"א פירסמה את הדרגים לקראת הגרלת מוקדמות אליפות אירופה .  נבחרת הגברים מדורגת בקבוצה השנייה ,  כך גם הנשים

