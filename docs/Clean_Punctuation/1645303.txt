גוגל במשא ומתן ראשוני לרכישת סטארט אפ המדיה הישראלי Catch Media
גוגל תיעזר בחברה כדי להתחרות ב-iTunes של אפל ;  במו"מ מעורב ארי עמנואל ,  אחיו של ראש סגל הבית הלבן
חברת הסטארט אפ הישראלית catch media מנהלת מגעים עם ענקית החיפוש גוגל - כך דיווח אתר חדשות הטכנולוגיה cnet .  לפי הדיווח שהתפרסם בסוף השבוע ,  גוגל עשויה לרכוש את catch media - חברה ישראלית שלה מרכז פיתוח בהר חוצבים בירושלים - במטרה להתחרות ב-itunes של אפל.הטכנולוגיה של catch media ,  שמנוהלת על ידי האחים היזמים בועז בן יעקב ויעקב בן יעקב ,  מאפשרת למשתמשים גישה לתוכן הדיגיטלי שלהם שמאוחסן על המחשב בבית  ( סרטים ,  מוסיקה וקבצים )  גם ממכשירים אחרים ,  כמו הטלפון הסלולרי או נגן ברכב .  כמו כן ,  יכולים המשתמשים לחלוק את השירים עם חברים או לרכוש שירים חדשים.יעקב בן יעקב אמר ל-themarker כי  " הרבה חברות גדולות מדברות אתנו על כל מיני דברים .  אנחנו ,  כמובן ,  לא מעורבים בפרסום ב-cnet ,  אבל לכולם ידוע שגוגל רוצה שירות שיתחרה עם itunes של אפל .  בזמן הקרוב עוד תשמעו הכרזות רבות שלנו על שיתופי פעולה עם חברות נוספות ". מקורב לחברה מסר כי אף שאין לו מידע ,  אם גוגל אכן מתכננת לרכוש את catch media ,  הוא מעריך שמדובר בצעד מעניין של גוגל ,  שמספק לה פתרון טכנולוגי דומה ל-itunes של אפל .  itunes מאפשרת רכישה ושימוש במדיה רק על חומרה של אפל  ( מחשבים ,  אייפוד ,  אייפון )  ,  אם גוגל תרכוש את catch media היא תוכל לספק שירות דומה על כל מכשיר שפועל עם תוכנה של גוגל  ( מחשבים אישיים וסלולריים מבוססי אנדרואיד ) .play anywhere ,  השירות של catch media ,  מאפשר למשתמש גישה למדיה מפלטפורמות שונות .  התוכנה יודעת לזהות מהם תוכני המדיה של המשתמש ולספק לו אותם .  בעבור כל התכנים הדיגיטליים שמסופקים למשתמשים ,  נרכשים רשיונות לשימוש במסגרת הסכמי זכויות יוצרים.המודל העסקי של השירות מבוסס על תשלום לפי צריכת תוכן  ( חד-פעמי או במנוי )  .  התשלום עובר לספק הפלטפורמה  ( בריטיש טלקום ,  סקיי וכו' )  ו-catch media גובה עמלה או נתח מהתשלום וגם מהווה נקודת גבייה לספקים שהתשלום לא מתבצע ישירות עבורם.בנוסף ,  מערכת התוכנה של החברה מסוגלת להפוך את הממיר בבית  ( כבלים או לוויין )  לתחנת מדיה שמאפשרת שליטה על קבצים דיגיטליים .  ב-cnet מציינים כי טיב המגעים בין גוגל לסטארט אפ הישראלי ,  עדיין לא ברור.ל-catch media שותפות אסטרטגית עם אריאל  ( ארי )  עמנואל ,  אחיו של ראש הסגל בבית הלבן ומנהל אחת מסוכנויות השחקנים הבולטות בארה"ב ,  morris endeavor entertainment william .  עמנואל ,  שהוא גם אחד המשקיעים הפרטיים בחברה ,  הציג אותה לבכירים בתעשיית המוסיקה ,  הסרטים והטלוויזיה.ב-cnet כתבו על catch media שהיא חברת מדיה דיגיטלית המבקשת להיות בעבור התוכן הדיגיטלי מה שמכשירי הכספומט הם בעבור הבנקים .  catch media מאפשרת לחברות חומרה לנהל את התכנים הדיגיטליים שלהם על גבי פלטפורמות שונות .  המטרה היא שלקוחות יוכלו לצרוך מדיה דיגיטלית מכל נקודה שיבחרו  ( טלוויזיה ,  סלולר וכו' )  .  כיום יש לחברה שותפויות עם ארבע מחברות המוסיקה הגדולות בעולם :  יוניברסל מיוזיק גרופ ,  סוני מיוזיק ,  וורנר מיוזיק גרופ ו-emi מיוזיק.האחים בן יעקב הם יזמים ותיקים .  יעקב בן יעקב ייסד את חברת פיקצ'רויז'ן שנרכשה עת ידי איסטמן קודאק ביותר -150 מיליון דולר בשנת 2000 .  לפי חברת המחקר ivc-online ,  בחברה משקיעים גם ג'ון מדבד ,  היזם שמאחורי ורינגו ולשעבר מנהל בקרן הון סיכון יזראל סיד וחברת ההשקעות ליון פיק קפיטל .  החברה נוסדה ב‑2003 ויש לה משרדים בירושלים ובוורלי הילס.בגוגל הגיבו לידיעה של cnet וציינו כי  " בעוד אנו תמיד נמצאים בשיחות עם אנשים שונים על דברים שונים ,  אנחנו לא נוהגים להגיב על שמועות או הערכות ".  נציג מטעם catch media סירב להגיב לפרסום .
 
גוגל במשא ומתן ראשוני לרכישת סטארט אפ המדיה הישראלי Catch Media
גוגל תיעזר בחברה כדי להתחרות ב-iTunes של אפל ;  במו"מ מעורב ארי עמנואל ,  אחיו של ראש סגל הבית הלבן

