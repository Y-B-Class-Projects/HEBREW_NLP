לרודמקו לא נותר כסף לפירעון אג"ח - רוני יצחקי נאלץ לחלץ החברה וקנה אחזקותיה במינרום ב-18 מ' ש'
רשות ני"ע בוחנת מדוע יצחקי לא דיווח על עסקאות שעשה עם אביחי סטולרו מבעלי מנרום
איש העסקים רוני יצחקי נאלץ לרכוש מידי חברת שבשליטתו את אחזקותיה  ( 18.5% )  בחברת מיינרום ,  הפועלת בתחום ההובלה הימית והלוגיסטיקה ,  תמורת כ-18 מיליון שקל .  זאת בכדי לחלץ את רודמקו מהסדר החוב עם בעלי האג"ח ,  שכן בעקבות ההשקעות הכושלות בתחום החיטה בישראל ובחו"ל יחד עם קרן rp capital של רפי ברבר ,  היא צברה במהלך ינואר-ספטמבר 2009 הפסד של למעלה מ-25 מיליון שקל ,  ובקופתה נותרו כיום מזומנים כ-2 מיליון שקל ,  שלא יספיקו לה לתשלום של כ-13 מיליון שקל בדצמבר הקרוב.בעקבות ההתערבות של הרשות לניירות ערך ,  תתכנס בתוך 30 יום אסיפת בעלי המניות של רודמקו בכדי לאשר את העסקה ,  שלכאורה מיטיבה איתם ,  שכן שווי האחזקה של רודמקו במיינרום עומד כיום על כ-6.4 מיליון שקל בלבד.במארס 2007 השקיעו רודמקו ויהודה סייג 3 מיליון יורו כל אחד במיינרום שהייתה אז בשליטת איש העסקים אביחי סטולרו .  זמן קצר לאחר מכן הוכנסה מיינרום ליין לשלד הבורסאי אורליין ,  ושמו שונה למיינרום ליין לוגיסטיקה בע"מ .  רודמקו קבלה 18.75% ממניות החברה ,  סייג קיבל אף הוא 18.75% ממניות החברה ,  קרן פליינפילד שהשקיעה אף היא קבלה 10% ,  אביחי סטולרו החזיק ב 37.5% והשאר בידי הציבור.השקעה זו בוצעה תקופה קצרה לפני שהייתה אמורה להתבצע עסקה נוספת שבמסגרתה חברת הנדל"ן אסים ,  שהייתה אז בשליטת סטולרו ועו"ד ישראל שמעונוב ,  התחייבה להעמיד הלוואה של כ-10 מיליון דולר לתאגיד אמריקאי בשליטת יצחקי ושמעון ויינטרוב לרכישת בנין בניו יורק ,  ארה"ב .  העיסקה לא יצאה לפועל בבדיקה שערכה הרשות הועלתה סוגיית קשרים עסקיים בין יצחקי לבין סטולרו ,  הכוללים בין השאר הלוואה של כ-6.5 מיליון יורו שהעניק יצחקי לסטולרו .  בסוף 2008 החליטו השניים לסגור את ההלוואה תמורת העברה ליצחקי נדל"ן של סטולרו ברומניה בשווי הגבוה ב-467 אלף יורו .  באחד הנכסים המועברים התעוררה בעיה ברישום הנכס ולפיכך 50% ממנה הועברו בעוד שתמורת 50% הנותרים העביר סטולרו מיליון יורו ליצחקי ,  ובכך הסתיימה התחשבנות בין השניים .  בעקבות בקשת הרשות התבקשה רודמקו לספק פרטים לגבי העסקות הללו :  האם דירקטוריון החברה ידע על כך והאם ליצחקי היה עניין אישי בכך ,  כלומר שהיה מדובר בעסקות בעלי עניין שהייתה דרושה אישור של אסיפה כללית של רודמקו .  החברה ציינה כי בזמן שהיה דיון בעסקת ההלוואות שהועמדו לסטולרו דירקטוריון החברה לא היה מודע לעסקה זאת ,  למרות שחברי הדירקטוריון ידעו כי סטולרו נמנה עם חוג חבריו של יצחקי .  מי שידעה על עסקה הייתה ליזי פסטרנק-לוי ,  סמנכ"לית הכספים של רודמקו ,  וכן במקביל מנהלת הכספים של קבוצת יצחקי .  אולם פסטרנק-לוי טוענת כמו שהיא סברה אז היא סבורה גם כיום - אין רלוונטיות בין המידע לגבי מתן ההלוואות לבין עסקת רכישת המניות במיינרום.בנוסף לכך לאחרונה נאלץ רו"ח יצחק יוד ,  ששימש כדח"צ בחברה ,  להתפטר מתפקידו בשל הטענות של הרשות לניירות כי קיימים ניגודי עניינים בין העסקתו של יוד בחברות ציבוריות ופרטיות של יצחקי .
 
לרודמקו לא נותר כסף לפירעון אג"ח - רוני יצחקי נאלץ לחלץ החברה וקנה אחזקותיה במינרום ב-18 מ' ש'
רשות ני"ע בוחנת מדוע יצחקי לא דיווח על עסקאות שעשה עם אביחי סטולרו מבעלי מנרום

