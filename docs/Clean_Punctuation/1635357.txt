שחקני הוליווד בחרו ב"ממזרים חסרי כבוד "
 סרטו של טרנטינו זכה בפרס לאנסמבל השחקנים הטוב ביותר בטקס פרסי גילדת שחקני המסך ,  שחיזק גם את מעמדם של ג'ף ברידג'ס וסנדרה בולוק באוסקר . " מד מן "  ו-"Glee "  הן הזוכות בקטגוריית הטלוויזיה 
" ממזרים חסרי כבוד "  של קוונטין טרנטינו זכה בפרס לאנסמבל השחקנים הטוב ביותר ,  הפרס החשוב ביותר בטקס הפרסים של גילדת שחקני המסך  ( SAG )  שנערך הלילה  ( ראשון )  ב- Shrine Exposition Center בלוס אנג'לס בפעם ה-16 .  הסרט זכה בפרס נוסף ,  כשכריסטוף וולץ זכה כצפוי בפרס לשחקן המשנה הטוב ביותר על תפקידו בסרט .  
זהו הישג יוקרתי למדי לסרט ולטרנטינו בטקס שנחשב למנבא אוסקר כמעט ודאי בקטגוריות המשחק וברוב השנים גם בקטגוריית  " הסרט הטוב ביותר ".  אולם ,  לרוע מזלו של  " ממזרים חסרי כבוד ",  השנה ייתכן פער בין הזוכה בפרס האנסמבל לזוכה בפרס הסרט הטוב ביותר באוסקר ,  בשל היעדרו של  " אווטאר ",  זוכה גלובוס הזהב ,  מהמועמדויות .  הסיבה לכך היא שבסרט תלת המימד של ג'יימס קמרון אין אנסמבל שחקנים שיספיק למועמדות בפרס .  
לצד ניצחונו של  " ממזרים חסרי כבוד "  על  " Precious ",   " NINE ",   " מטען הכאב "  ו"לחנך את ג'ני ",  חוזקו מגמות שהחלו בפרס גלובוס הזהב :  סנדרה בולוק זכתה בפרס השחקנית הטובה ביותר על  " הזדמנות שנייה "   ( "The Blind Side ")  כך שייתכן מאד ותגבור מריל סטריפ וקארי מאליגן בפרס האוסקר ;  ג'ף ברידג'ס זכה בפרס השחקן הטוב ביותר על תפקידו ב"Crazy Heart "  וכעת נראה שדבר לא יעצור אותו בדרך לפרס אוסקר ראשון בקריירה .  מוניק זכתה כצפוי בפרס לשחקנית המשנה הטובה ביותר על תפקידה ב"Preciou ". 
בקטגוריות הטלוויזיה לא נרשמו הפתעות מרעישות או סיפורים גדולים ,  מלבד השבת הכבוד האבוד של טינה פיי ,  שזכתה בפרס לשחקנית הקומית הטובה ביותר על תפקידה ב"רוק 30 ",  אחרי שני הפסדים מפתיעים לטוני קולט  ( "טארה ")  בפרסי האמי וגלובוס הזהב .  אלק בולדווין זכה כצפוי בפרס לשחקן הטוב ביותר על תפקידו ב"רוק 30 "  אך הסדרה לא זכתה בפרס האנסמבל  הסדרה המוזיקלית  " Glee "  זכתה בכבוד ,  בהמשך לזכייתה בגלובוס הזהב .  
בקטגוריות המוקדשות לסדרות דרמה נרשם שחזור ישיר של פרסי גלובוס הזהב ,  עם פרסים ל"מד מן "  כאנסמבל הטוב ביותר ,  מייקל סי .  הול  ( "דקסטר ")  ,  שוב עם כובע גרב ,  כשחקן הטוב ביותר וג'וליאנה מרגוליס עם הכרה חשובה נוספת בהצלחת  " The Good Wife ".  דרו ברימור  ( "Grey Gardens ")  וקווין בייקון  ( "Taking Chance "   )  זכו בפרסי המשחק במיני סדרה/סדרות טלוויזיה .  סנדרה בולוק הציגה באופן מרגש את בטי ווייט ,  זוכת פרס הגילדה למפעל חיים בגיל 88 .  
גילדת שחקני המסך של נחשבת לאחת האגודות החזקות בתעשייה ,  אשר ל-120,000 החברים בה השפעה גדולה בהוליווד .  הטקס נחשב לסמן מהימן למדי לזוכים באוסקר באותה שנה ,  לצד טקסים כמו פרסי אגודת הבמאים וכמובן גלובוס הזהב .  בשנה שעברה זכה בפרס הסרט הטוב ביותר של הגילדה הסרט  " נער החידות ממומביי "  שהמשיך אחר כך גם לזכייה באוסקר ,  כמו גם שון פן  ( "מילק ")  שהפתיע את מיקי רורק  ( "המתאבק ")  בטקס ולאחר מכן - גם באוסקר .
  * אנסמבל השחקנים הטוב ביותר  - " ממזרים חסרי כבוד "
  * השחקן הטוב ביותר - ג'ף ברידג''ס , " Crazy Heart "
  * השחקנית הטובה ביותר - סנדרה בולוק , " The Blind Side "
  * שחקן המשנה הטוב ביותר - כריסטוף וולץ , " ממזרים חסרי כבוד "
  * שחקנית המשנה הטובה ביותר - מוניק , " Precious "
  * האנסמבל הטוב ביותר בסדרת דרמה  - " מד מן "
  * האנסמבל הטוב ביותר בסדרה קומית/מוזיקלית  - " Glee "
  * השחקנית הטובה ביותר בסדרה קומית - טינה פיי , " רוק 30 "
  * השחקן הטוב ביותר בסדרה קומית - אלק בולדווין , " רוק 30 "
  * השחקן הטוב ביותר בסדרת דרמה - מייקל סי.הול , " דקסטר "
  * השחקנית הטובה ביותר בסדרת דרמה - ג'וליאנה מרגוליס , " The Good Wife "
 
שחקני הוליווד בחרו ב"ממזרים חסרי כבוד "
 סרטו של טרנטינו זכה בפרס לאנסמבל השחקנים הטוב ביותר בטקס פרסי גילדת שחקני המסך ,  שחיזק גם את מעמדם של ג'ף ברידג'ס וסנדרה בולוק באוסקר . " מד מן "  ו-"Glee "  הן הזוכות בקטגוריית הטלוויזיה

