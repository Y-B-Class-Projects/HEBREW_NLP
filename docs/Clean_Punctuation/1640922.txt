אספן גרופ ניצלה את המשבר - עשתה סיבוב על אג"ח עצמי והפיקה רווח של 5 מיליון שקל
במהלך השנה וחצי האחרונה רכשה החברה אג"ח מסדרה א' במחיר 87 אגורות ומכרה אותן ב-115 אגורות
חברת הנדל"ן המניב  ,  בשליטת רוני צארום ,  דיווחה אתמול כי מכרה ,  באמצעות חברה בת ,  אגרות חוב מסדרה א' העצמיים בכ-10 מיליון שקל.מכירה זו מצטרפת למכירות נוספות שביצעה החברה במהלך החודשים האחרונים כך שמנובמבר 2009 ועד היום ,  מכרה החברה אג"ח א' בכ-17.3 מיליון שקל .  האגרות נרכשו לאורך התקופה שלאחר המשבר הפיננסי בשווקים תוך ניצול רמת מחירים הנמוכה .  בעקבות המהלך ,  תרשום החברה רווח של כ-5 מיליון שקל.אגרות החוב נרכשו על ידי החברה במהלך סוף השנים 2008 ו-2009 במחיר ממוצע של כ-87.3 אגורות ליחידה ונמכרו באחרונה במחיר ממוצע של 114.6 אגורות .  בסך הכל ,  האגרות נמכרו עתה בתשואה שנתית ממוצעת של כ-4.75% ,  בעוד שהם נרכשו בתקופות שבהן איגרות החוב הקונצרניות ,  ובמיוחד של חברות נדל"ן ,  נסחרו במחירים זולים והתשואות של האג"ח א' הגיעו בממוצע לכ-13%.נכון לשעת הסגירה אמש בבורסת תל אביב ,  נסחרו האג"חים מסדרה א' של החברה במחיר של 115.8 אגורות - מחיר המבטא תשואה השנתית של 4.8% .  אגרות אלו צמודות למדד המחירים לצרכן ומדורגות a3 על ידי חברת דירוג האשראי מידרוג .  הסדרה עמדות לפירעון הסופי בנובמבר 2014.אספן גרופ עוסקת בעיקר בנדל"ן מניב בארץ ,  בגרמניה ובשוויץ ,  בייזום ובהקמת מבנים לתעשייה ומסחר המיועדים להשכרה ולמכירה בארץ ובחו"ל .  החל מ-2007 החלה החברה בהעברת מנוע הצמיחה שלה לחו"ל ועוסקת באמצעות חברות בנות זרות ,  בעיקר ברכישת נכסים מניבים בגרמניה ובשווייץ .
 
אספן גרופ ניצלה את המשבר - עשתה סיבוב על אג"ח עצמי והפיקה רווח של 5 מיליון שקל
במהלך השנה וחצי האחרונה רכשה החברה אג"ח מסדרה א' במחיר 87 אגורות ומכרה אותן ב-115 אגורות

