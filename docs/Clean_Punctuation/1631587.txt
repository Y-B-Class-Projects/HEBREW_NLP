חשד :  האישה רצתה לעזוב ,  הגבר ירה בה והתאבד
חשד לרצח והתאבדות :  גבר ואישה נמצאו הערב ירויים בראשם בחדר השינה של דירתם בכפר סבא .  מחקירה ראשונית עולה כי האישה ביקשה לעזוב את בן זוגה ,  והוא בתגובה ירה בה למוות ושם קץ לחייו
 ( צילום :  טל אנגלנדר ,  עריכה :  דורון שטיין ) 
חשד לרצח והתאבדות בכפר סבא :  גופותיהם של גבריאל סהר ,  בן 57 ובת זוגו אורנה עידן בת 49 ,  נמצאו אמש  ( שלישי )  בחדר השינה בדירה ברחוב שאול המלך בעיר .  מהמשטרה נמסר ,  כי שכנים דיווחו שמהדירה נשמעו קולות רועשים של ויכוח בין בני הזוג ושלאחר מכן נשמעו מספר יריות .  שתיים מבנותיה של האישה היו בבית בשעת הרצח ,  והן אלה שקיבלו את פני השוטרים והצוותים הרפואיים .  
מחקירה ראשונית של שוטרי מרחב השרון ,  בראשות תנ"צ שמעון שומרוני ,  עולה כי האישה רצתה לעזוב את הגבר והודיעה לו על כך מוקדם יותר הערב .  בתגובה ,  בן הזוג רצח - לפי החשד - את האישה ביריות ,  ואז ירה בעצמו .  ככל הנראה ,  הגבר החזיק באקדח ברישיון ,  ובאמצעותו בוצע הירי .  
חלק מילדיה של האישה המתגוררים בסמוך הגיעו לדירה וגילו את המחזה הנורא .  לאישה תשעה ילדים מנישואים קודמים ,  ולגבר ארבעה ילדים .  השניים גרו יחדיו במשך עשר שנים בדירה ברחוב שאול המלך בעיר .
 כוחות המשטרה וצוותי מד"א שהגיעו למקום כוונו לחדר השינה על ידי בנותיה של האישה ,  שם מצאו את הגופות כשהן מוטלות זו לצד זו . " לצוותי מד"א ירקון שהגיעו למקום לא נותר אלא לקבוע את מותם של בני הזוג ",  מסר לוואלה !  חדשות זכי הלר ,  הדובר המבצעי של מד"א .
 דוד גיטלין ,  פרמדיק בתחנת מגן דוד אדום ירקון ,  סיפר לוואלה !  חדשות על המראות בזירת האירוע .  לדבריו , " זוג ,  בשנות החמישים המאוחרות לחייהם ,  הסתגרו בחדר פנימי בבית .  המשטרה הגיעה למקום ,  פרצה את דלת החדר ,  אבטחה את הזירה ,  ואז אנחנו נכנסנו .  ראינו גבר ואישה ירויים ונאלצנו לקבוע את מותם .  לא היו בחדר סימני אלימות ". 
עדכון ראשון :  20:48

חשד :  האישה רצתה לעזוב ,  הגבר ירה בה והתאבד
חשד לרצח והתאבדות :  גבר ואישה נמצאו הערב ירויים בראשם בחדר השינה של דירתם בכפר סבא .  מחקירה ראשונית עולה כי האישה ביקשה לעזוב את בן זוגה ,  והוא בתגובה ירה בה למוות ושם קץ לחייו

