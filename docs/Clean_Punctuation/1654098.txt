:8200 "  מכונה של נטוורקינג "
 יזמים בוגרי יחידת המודיעין 8200 מספרים על המנוף העסקי של השירות בחממת הסטארט-אפים של צה"ל  ?  חברת GiveTogether ,  שהקימו יוצאי 8200  " שרוצים לשנות את העולם דולר אחרי דולר ",  זכתה במקום הראשון בתחרות שנערכה בכנס הנטוורקינג השני של היחידה
 >  >  יחידת 8200 ,  יחידת המודיעין הגדולה בצה"ל ,  הצמיחה לא מעט חברות היי-טק ישראליות ,  בהן צ'ק-פוינט ,  נייס וורינט .  חברות אלה ,  לצד עשרות סטארט-אפים ויזמויות עסקיות ,  סייעו בהפיכתו של שם היחידה לשם נרדף ליזמות טכנולוגית ולמרכיב מנצח בקורות החיים .  כנס הנטוורקינג השני של יחידת 8200 בשיתוף themarker ,  שנערך שלשום בנמל תל אביב ,  ניסה למנף את יכולות היחידה לשדך אנשי היי-טק למעבידים אפשריים - אחרי שהמשבר הכלכלי ב-2009 הקשה גם על יוצאי היחידה למצוא עבודה .  בין החברות שניסו לגייס עובדים בכנס ניתן היה למצוא לא מעט סטארט-אפים וחברות שבראשם עומדים יוצאי 8200 .  ארבע חברות כאלה השתתפו בתחרות הסטארט-אפים של עמותת בוגרי היחידה שנערכה בכנס :  tawkon ,  המפתחת יישום למדידת קרינה במכשירים סלולריים ,  חברת הביוטק בריינסטורם ,  המפתחת שימושים רפואיים בתאי גזע ,  חברת mo'minis ,  היוצרת פלטפורמת פיתוח למשחקים סלולריים וחברת givetogether ,  היוצרת פלטפורמות אופטימיזציה לניהול קמפיינים להתרמה .  פאנל השופטים בתחרות - שבו נמנו בין היתר רונן ניר ,  שותף בקרן כרמל ונצ'רס ,  יהודה זיסאפל ,  נשיא קבוצת רד-בינת ויו"ר איגוד תעשיות האלקטרוניקה והתוכנה ועידו פולק ,  מנכ"ל themarker - העניק את המקום הראשון לחברת givetogether . " החברה שלנו קמה במטרה לשנות את העולם דולר אחרי דולר ",  הסביר במצגת בת ארבע דקות ארנון שפיר ,  נציג החברה הזוכה . " בישראל קיימות כיום 20 אלף עמותות ובארה"ב קיימות מיליון וחצי עמותות - שכולן רוצות לעשות טוב בעולם .  אנחנו עוזרים להן לעשות את זה ",  הוסיף .  המערכת שפיתחה givetogether מאפשרת לארגונים לעלות את אחוז המקרים שבהם מבקרים באתר הקמפיין הופכים לתורמים בפועל ,  בין השאר על ידי יצירת ממשק חברתי שבו התורם מודיע לאנשי הקשר שלו כי ביצע את התרומה . " הפלטפורמה שלנו איפשרה לעמותה הכוללת שני אנשים בלבד לגייס כ-36 אלף דולר לצורך מחקר של מחלת als  ( המחלה שממנה סובל סטיבן הוקינג ,  א"ה )  ",  ציין שפיר .  הזוכים במקום הרביעי בתחרות ,  יזמי mo'minis ,  סיפרו כי שלושה מבין ארבעת יזמי החברה שירתו יחד ביחידה . " בזמן השירות הצבאי היו לנו מחשבות על יזמויות שונות ,  אך העבודה האמיתית התחילה אחרי הצבא ",  סיפר אביב רווח ,  האחראי על הפיתוח בעסקי בחברה ,  שמעסיקה שבעה מיוצאי היחידה .  גם הזוכה במקום השלישי בתחרות ,  tawkon ,  מציגה נוכחות מרשימה של יוצאי 8200 - שלושת יזמי החברה הם יוצאי היחידה .  לפיהם ,  היתרונות שמקנה השירות ביחידה מתבטאים גם בגיוס המשקיעים . " משקיעים שפוגשים ביזמים יוצאי היחידה יודעים למה לצפות ",  טוען אורי גושן ,  מייסד החברה .  אסתי פשין ,  מנכ"לית שדולת ההיי-טק בכנסת ושותפה בקרן ההון סיכון detino ventures ,  הוסיפה כי יוצאי היחידה  " יכולים בשניים-שלושה טלפונים להגיע לכל אדם בעל השפעה - בין שהוא לקוח פוטנציאלי ,  רגולטור או ספק רלוונטי ".  אלעד פרנקל ,  אקווייז  " יחידת 8200 היא מותג חזק מאוד ">  >   " 8200 היא מותג חזק מאוד ",  קבע אלעד פרנקל ,  33 ,  מי שעומד בראש חברת אקווייז ,  חברת קלינטק המפתחת טכנולוגיות טיהור מים ,  שנבחרה באחרונה כחברה בעלת הצמיחה המהירה ביותר בישראל בדירוג ה-50 fast של דלויט . " עד לפני כמה שנים אסור היה להגיד את השם של היחידה ,  אך כיום איזכורה בקורות החיים נהפך לכלי חזק בעולם העסקי ",  אמר פרנקל ,  הפעיל בעמותת בוגרי היחידה . " כל המשרות שבהן החזקתי היו קשורות בצורה זו או אחרת ביוצאי היחידה - מעולם לא גויסתי בדרך השגרתית ,  שבה שולחים קורות חיים לחברה ,  ואז מזמינים אותך לראיון ",  אמר .  פרנקל ציין כי ארבעה מבין 30 עובדי חברת אקווייז הם יוצאי היחידה ,  שניים מהם הובאו לחברה על ידו . " 8200 היא לא רק מותג .  היחידה הזאת נותנת לאנשים ניסיון ניהולי שבעולם העסקי משיגים רק בגיל 50 ,  עם ניסיון בסביבה מלחיצה ומאתגרת ".  ואולם פרנקל מציין כי המיתוג החזק של היחידה כיחידת מחשב עלול להוות מכשלה : " מרבית יוצאי היחידה משתלבים בעולם התוכנה .  רק לאחרונה אנחנו מתחילים לראות יותר מיוצאי היחידה גם בתעשיות אחרות כמו קלינטק וביוטק ",  ציין .  גלית צוקרמן ,  מדה-סנס ביומטריקס  " משקיעים מרגישים בנוח ליצור קשר עם יוצאי היחידה ">  >  עם שחרורה הצטרפה גלית צוקרמן ,  32 ,  מייסדת חברת מדה-סנס ביומטריקס  ( medasense biomtercis )  ,  לחברת נייס ,  חברה שנוסדה על ידי יוצאי היחידה . " התקבלתי לנייס מיד אחרי שהשתחררתי מהצבא ,  במקביל להתחלת לימודי הנדסת מחשבים באוניברסיטת תל אביב .  אני מניחה שקבלתי לעבודה התבססה באופן ניכר על הניסיון מתקופת הצבא ",  היא מסבירה .  לפני שהקימה את חברת מדה-סנס ,  חברת מכשור רפואי שמפתחת מוניטור המודד רמות כאב אצל מטופלים ,  הספיקה צוקרמן לעבוד גם בחברות סיברידג' ואפלייד מטריאלס . " השירות ביחידה היווה עבורי קרש קפיצה ופתח בפני את עולם ההיי-טק ",  היא מספרת .  מדה-סנס מעסיקה חמישה עובדים ,  ופועלת במסגרת החממה הטכנולוגית באופקים ,  בהשקעה משותפת של קפיטל פוינט ו-cfh .  עד כה הושקעו בחברה ,  הנמצאת בשלב הניסויים לאבטיפוס ,  כ-2.5 מיליון שקל .  כיום נמצאת החברה בהליך גיוס כספי נוסף . " גם כיום מסייע לי השירות ביחידה - משקיעים מרגישים בנוח ליצור קשר עם יזם ששירת בה ",  ציינה צוקרמן .  לדבריה ,  בחירתה במסלול יזמי קשור לשירות ביחידה . " אין ספק שהיכרות עם יזמים אחרים מתקופת הצבא מעודדת אותך להקים חברה משלך ",  אמרה .   אביב רווח ,  mo'minis  " רואים בנו את החבר'ה של 'מסודרים' ">  >  לאביב רווח ,  25 ,  לא היו קשיים להשתלב במעגל העבודה :  יחד עם עוד שני חברים מהיחידה ויזם נוסף ,  הקים רווח לפני שלוש שנים את חברת ההזנק mo'minis . " עוד בזמן השירות הצבאי היו לנו מחשבות על יזמויות שונות ,  אך העבודה הממשית התחילה אחרי התקופה הצבאית ",  מספר רווח ,  האחראי על הפיתוח בעסקי בחברה המעסיקה כיום כ-20 עובדים . " השירות ביחידה נותן לך כלים רלוונטיים להשתלבות בעולם הסטארט-אפ ",  מסביר רווח ,  שטוען כי במפגש הראשון עם יזמי החברה מזהים אותם משקיעים כגרסה חיה של סדרת  " מסודרים ".   " כבר בתקופת השירות הצבאי הייתי אחראי כקצין על צוות של כ-12 מפתחים ".  לדבריו ,  היחידה מספקת לבוגריה תחושת מסוגלות . " זה הדבר העיקרי שקיבלתי - אתה יוצא מהצבא לשוק ואתה לא מפחד .  כשיצאתי מהצבא ידעתי שאני מסוגל לגייס כסף ,  ידעתי שאני יכול למכור ",  סיפר .  מבין 20 עובדי החברה שהקים ,  חברה המפתחת פלטפורמה לפיתוח של משחקים סלולריים ,  ארבעה מהם יוצאי היחידה . " התועלת של השירות הצבאי ביחידה בהיבט של גיוס כוח אדם היא אדירה ",  קובע רווח ,  שהוסיף כי באחרונה גייסה החברה מנכ"ל חדש - איציק פריד ,  שכיהן בעבר כסמנכ"ל aol . " מאז שפריד נכנס לתפקיד אנחנו רואים תנופה אדירה בפעילויות שלנו ",  הוסיף .  אסתי פשין ,  destino ventures  " מרחק של שני טלפונים מהרגולטור ">  >  מיולי האחרון יכולה 8200 להתגאות בקרן הון סיכון מייסודה - destino ventures .  שלושת השותפים בקרן - יאיר אורן ,  יוצא כרומטיס ,  אבי רובינשטיין ,  לשעבר סמנכ"ל בחברת אי.סי.טל ואסתי פשין ,  מנכ"לית שדולת ההיי-טק בכנסת - כולם יוצאי היחידה . " יזמים ששירתו ביחידה נמצאים בסיטואציה שבה הם יכולים בשניים-שלושה טלפונים להגיע לכל אדם בעל השפעה - בין שהוא לקוח פוטנציאלי ,  רגולטור או ספק רלוונטי ",  טוענת פשין . " זה יכול להישמע מרתיע ,  אך זו בהחלט המציאות ",  היא מוסיפה .  פשין הצטרפה לאחר שחרורה לחברת אי.סי.טל ,  שאליה גוייסה על ידי אבי רובינשטיין ,  כיום שותפה בקרן .  במקביל ,  לימדה פשין מחשבים בתיכון  " מתוך אידיאולוגיה ".  בהמשך הדרך הצטרפה פשין לורינט ,  גם היא חברה שנוסדה על ידי יוצאי 8200 ,  לאחר שהחברה רכשה את החטיבה הביטחונית של אי.סי.טל .  לדבריה , " לא כל חייל ששירת שלוש שנים ביחידה הוא חלק מהרשת .  שירות ביחידה הוא אמנם עוזר בקורות החיים ,  אך הקשרים נבנים ממה שעשית במהלך שירותך הצבאי .  המינוף האמיתי נמצא בידיהם של מי ששירתו שנים ארוכות ביחידה ",  היא מספרת . " ההבדל בין השירות ב-8200 לשירות ביחידות אחרות נוגע לדרך העבודה ביחידה - זו יחידה שבה אין הוראות מדוקדקות לדרך פעולה ;  מגדירים לך יעד ואת צריכה להגיע אליו .  בדרך נעשות הרבה טעויות שבונות את הניסיון .  הלימוד מטעויות מגבש גם את הביטחון העצמי - שתי התכונות המגדירות יזם ",  היא מסכמת .  אורי גושן ,  tawkon  " זוהי מכונה משומנת של נטוורקינג ">  >   " 8200 היא מכונה משומנת בכל מה שקשור לנטוורקינג ",  טוען אורי גושן ,  מייסד חברת ההזנק tawkon ,  מן החברות שהשתתפו בתחרות הסטארט-אפים יוצאי היחידה .  יחד עם גושן ,  24 ,  עובדים ב-tawkon עוד שני יוצאי 8200 - כמחצית מסך העובדים בחברה . " בכל בעיה טכנולוגית שאתה נתקל בה ,  יהיה מישהו מיוצאי היחידה שעוסק בתחום ",  מציין גושן .  tawkon מפתחת יישום אייפון המודד את רמות הקרינה הנפלטות מהמכשיר ומציג אותן בפני המשתמשים .  באחרונה עלתה tawkon לכותרות לאחר שחברת אפל סירבה להעלות את היישום שלה לחנות היישומים המקוונת של האייפון . " כולנו מודעים לבעיה של הקרינה הסלולרית ",  הסביר גושן , " היישום שפיתחנו מספק למשתמש מידע על רמת הקרינה שהטלפון פולט וטיפים על דרכים למזעור הקרינה ".  בימים אלה עוסקת החברה בהתאמה של היישום למכשירי בלאקברי ולמכשירים סלולריים המבוססים על מערכת ההפעלה אנדרואיד ,  מערכת ההפעלה הסלולרית של גוגל . " הטיפוס של 8200 הוא טיפוס יזמי .  מדובר באנשים עם ראש גדול ויכולת חשיבה ואנליזה .  זה מספק יתרונות הן בשלב גיוס העובדים והן בניסיון להשיג משקיעים ,  שסומכים על היכולות הטכנולוגיות של יוצאי היחידה .  משקיעים שפוגשים ביזמים יוצאי היחידה ,  יודעים למה לצפות ויודעים שלמוצר שהם משקיעים בו יהיה גב טכנולוגי חזק ".  רמי אפרתי ,  בריינסטורם  " 8200 מקטינה את הפער בין הצבא לאזרחות ">  >   " יש שוני גדול בין הצבא לאזרחות ,  אך השירות ב-8200 מקטין את הפער הזה ",  טוען רמי אפרתי ,  מוותיקי יחידת 8200 וכיום מנכ"ל חברת בריינסטורם ,  המפתחת טכנולוגיות רפואיות בתחום תאי הגזע . " ההבדל העיקרי בין אופי העבודה בצה"ל לבין אופי העבודה בעולם העסקי הוא ההבדל בין פיקוד לניהול ",  הסביר אפרתי . " צורת העבודה ב-8200 דומה לעולם העסקי ,  שבו נדרש דיאלוג פתוח עם העובדים ",  הוא מציין .  עם סיום שירותו הצבאי הצטרף אפרתי ,  אל"מ במיל' ,  לחברת נייס ,  שנוסדה על ידי יוצאי היחידה .  לדבריו ,  רשת הנטוורקינג של 8200 פחות מסייעת בתפקידו הנוכחי בתחום הביוטק . " כשנכנסתי לתעשייה הזאת לא מצאתי מישהו מבוגרי היחידה ",  הוא מציין .  למרות זאת ,  הוא מוסיף , " ההיכרות עם תרבות ארגונית גדולה ורצינית היא יתרון מהותי .  כך גם ההתנסות בעבודה עם חוקרים ומפתחים .  אלו בדיוק היכולות שאפשרו לי ללמוד את התחום מהר ולהחיל עליו את הכלים שבהם הייתי מורגל ",  הוא הסביר . " מייסד בריינסטורם פנה אלי ללא היכרות מוקדמת בינינו .  היה לי ברור שהמידע שהיה ברשותו הגיע מאנשי היחידה .  ברגע שיש לך מערך כזה גדול של קשרים ,  הרבה יותר קל להשיג מידע מהימן על מועמדים ",  הוא אומר .
 
:8200 "  מכונה של נטוורקינג "
 יזמים בוגרי יחידת המודיעין 8200 מספרים על המנוף העסקי של השירות בחממת הסטארט-אפים של צה"ל  ?  חברת GiveTogether ,  שהקימו יוצאי 8200  " שרוצים לשנות את העולם דולר אחרי דולר ",  זכתה במקום הראשון בתחרות שנערכה בכנס הנטוורקינג השני של היחידה

