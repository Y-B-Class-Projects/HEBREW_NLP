ההחלטה בעניין מכבי ת"א נדחתה בשלושה ימים
הצהובים עמדו לדין בעקבות זריקת נעל לעבר נאתכו בדרבי .  המנהל טוויטו ביקש לזכות את קבוצתו ,  הדיין ישוחח עם מאיר לוי
רוחות הדרבי התל אביבי הגדול בו ניצחה הפועל תל אביב 2:4 את מכבי אמנם נרגעו ,  אך עכשיו הגיע הזמן לטפל בספיחים .  הערב  ( רביעי )  התייצבה מכבי תל אביב בבית הדין המשמעתי של ההתאחדות לכדורגל בעקבות התנהגות אוהדיה במשחק ביום שני .  
השופט מאיר לוי ציין בדו"ח המשחק כי מהיציע בו ישבו האוהדים הצהובים נזרקה נעל לעברו של ביברס נאתכו לפני שניגש לביצוע בעיטת קרן .  כזכור ,  כנגד מכבי תל אביב עומד עונש של משחק רדיוס על תנאי ,  זכר לסינוור שחקני הפועל רעננה בניצחון 0:2 לפני כשלושה שבועות ,  אך גם עליו ערערה הקבוצה וטרם קיבלה את התוצאה .  אם העונש אכן יינתן ,  תיאלץ מכבי לארח את משחק הבית הבא מול הפועל באר שבע במגרש אחר ולא בבלומפילד .
 את מכבי ייצג המנהל אבנר טוויטו ,  שטען בדיון כי מי שהביא לידיעתו של השופט את דבר זריקת הנעל הוא משקיף המשחק מטעם ההתאחדות ,  וזאת לאחר שמאיר לוי או קווניו לא ראו את הנעל מגיעה למגרש .  
טוויטו טען בפני הדיין דוד לב שבגלל שהמשקיף אינו חלק מצוות השיפוט ,  דעתו ודברים שהוא אמר לשופט המשחק אינם צריכים לקבל ביטוי בבית הדין ועל כן ביקש לזכות את הקבוצה מאשמה .  בסיכומו של דבר החליט הדיין לשוחח עם שופט המשחק מאיר לוי על מנת להבין ממנו איך ידע על זריקת הנעל .  הודיע לטוויטו שהוא מבקש שלושה ימים בכדי להודיע על החלטתו .
 הפועל תל אביב ,  מנגד ,  עמדה לדין בעקבות ונמצאה זכאית בסעיף של התפרעות אוהדים ,  בעקבות זריקה לכאורה של כדור סנוקר לעברו של מאור בוזגלו .  עוד לפני כן ,  נקנסו האדומים ב-6,000 שקלים בעוון איחור בעלייה למגרש במשחק נגד אחי נצרת וב-3,000 נוספים בעוון איור בעלייה למגרש במשחק הגביע נגד הפועל חיפה .
 
ההחלטה בעניין מכבי ת"א נדחתה בשלושה ימים
הצהובים עמדו לדין בעקבות זריקת נעל לעבר נאתכו בדרבי .  המנהל טוויטו ביקש לזכות את קבוצתו ,  הדיין ישוחח עם מאיר לוי

