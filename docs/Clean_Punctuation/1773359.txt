הבנקאים בוול סטריט נגד אובמה : " הבעיה היא לא העוינות - אלא חוסר ההבנה "
 בכירים בבנקים הגדולים בוול סטריט ביקרו בחריפות את הממשל ,  בראיון לאתר החדשות פוליטיקו 
" נתנו לו כסף ,  והוא התחיל לקרוא לנו אנשים רעים ",   " הוא גרם לכולם לשנוא אותנו ",   " מדובר בחבורה של אקדמאים שמאלנים "   כך אמרו בכירים בבנקים ,  חברות השקעה פרטיות וקרנות בוול סטריט לאתר החדשות האמריקאי פוליטיקו ,  שדיווח היום על העוינות החזקה מתמיד כלפי נשיא ארה"ב ברק אובמה בקרב חברות הפיננסים.אובמה אמנם נפגש החודש עם המנכ"לים של 20 חברות אמריקאיות גדולות במסגרת מאמציו לשפר את היחסים בינו לבין הקהילה העסקית ,  אולם למרות שנפגש עם מנכ"לי חברות כמו גוגל ,  וול מארט ויבמ ,  אפילו נציג אחד מבין ששת הבנקים הגדולים בארה"ב לא נכח בפגישה . " אם הם לא שונאים אותנו יותר ,  למה אף אחד מאיתנו לא היה שם ",  אמר בכיר באחד מששת הבנקים הגדולים בארה"ב לפוליטיקו , " זה לא שאכפת לנו מהאירוע הזה ,  אבל הם כל הזמן אומרים שדברים הולכים להשתנות ,  שהם מעריכים את מה שאנחנו עושים ,  ששוקי הון חשובים ,  ואז נוקטים בצעדים שונים בתכלית ומנסים לרשום הישגים פוליטיים על גבנו ". בכירים נוספים בבנקים ביקרו בחריפות את אובמה ואת התנהלותו של הנשיא ,  שהוביל מוקדם יותר השנה את הקונגרס לאשר רפורמה מקיפה ברגולציה על המגזר ,  בטענה כי הממשל אינו מבין כיצד שוקי ההון עובדים ומעדיף להשתמש בוול סטריט כשק חבטות אותו ניתן לנצל כדי לגרוף נקודות זכות בקרב הציבור . " אתה הולך לבית הלבן ומתיישב לשיחה עם אחד מחברי המעגל הפנימי של אובמה ,  והבעיה היא כבר לא העוינות ,  אלא הבורות וחוסר ההבנה .  אנחנו מדברים על דברים שלא מעניינים אותם ושהם אינם מבינים ",  אמר בכיר באחד הבנקים הגדולים . " אתם צריכים להבין ,  מדובר בעניין אישי ",  אמר אחד הבנקאים כשהתבקש להסביר את העוינות כלפי אובמה בוול סטריט . " הוא גייס כסף מאיתנו ,  ואז התחיל לקרוא לנו אנשים רעים .  פלא שאנחנו לא רוצים לקנות לו משקה ,  אחרי שהוא החטיף לנו בעין ?  ".  בנוסף לרפורמה בפיקוח על המגזר והידוק הרגולציה ,  התבטאויותיו של אובמה נגד מגזר הפיננסים ,  בהן אחת בה תקף את  " החתולים השמנים של וול סטריט ",  עוררו שנאה כלפיו בקרב הבנקאים ." התקופה האחרונה בה וול סטריט שנאה כל כך את הממשל הייתה ב-1934 .  גם אז ,  ארה"ב הייתה לאחר משבר שוול סטריט עצמה יצרה ",  אמר לפוליטיקו צ'רלס גייסט ,  היסטוריון פיננסי ופרופסור במכללת מנהטן . " באותה תקופה ,  וול סטריט פחות או יותר יצאה לשביתה ולא הנפיקה אג"ח קונצרניות לחברות .  הם רקעו ברגליהם כמו ילדים קטנים .  אותו דבר קורה עכשיו ",  אמר גייסט .
 
הבנקאים בוול סטריט נגד אובמה : " הבעיה היא לא העוינות - אלא חוסר ההבנה "
 בכירים בבנקים הגדולים בוול סטריט ביקרו בחריפות את הממשל ,  בראיון לאתר החדשות פוליטיקו

