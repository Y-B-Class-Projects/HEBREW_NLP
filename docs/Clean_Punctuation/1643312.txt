צ'אם תנסה לגייס 40 מיליון שקל באג"ח 
 >  >  מאז עלתה לכותרות ב-2007 בעקבות הצהרותיו של ארקדי גאידמק על כניסה לעסקי הלולים ,  חזרה חברת צ'אם לפרופיל הנמוך שאיפיין אותה בעבר .  כעת היא מתכננת לתפוס שוב את תשומת הלב של הפעילים בשוק ההון .  החברה ,  שבשליטת משפחת שבי ,  מתכננת לגייס בתקופה הקרובה כ-40 מיליון שקל באיגרות חוב שצפויות לקבל דירוג של bbb פלוס מחברת מידרוג .  את ההנפקה תוביל חברת כלל חיתום בניהולה של טל רובינשטיין .  לצ'אם שלושה תחומי פעילות :  החברה מייצרת אבקות ביצים ומוצרי ביצים ,  אורז ודגנים כחומרי גלם לתעשיית המזון ,  עוסקת בפיתוח ,  עיבוד ואריזה של מוצרים לתעשיית המזון ותוספי המזון וכן באבקות ורכז עגבניות ואבקות ירקות אחרות .  מאחר שרוב פעילות החברה מתבצעת בארה"ב  ( 87% מהמכירות )  ,  דו"חותיה של צ'אם מוצגים בדולרים .  את שלושת הרבעונים הראשונים של 2009 סיימה צ'אם בהפסד של כ-38 אלף דולר ,  לעומת רווח של 6.1 מיליון דולר בתקופה המקבילה ב-2008 .
 
צ'אם תנסה לגייס 40 מיליון שקל באג"ח 
nan
