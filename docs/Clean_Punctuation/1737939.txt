 " מבול "  הוא הזוכה הגדול בפסטיבל הסרטים בחיפה
סרטו של גיא נתיב ,  בכיכובם של רונית אלקבץ ומיכאל מושונוב ,  נבחר לסרט הטוב ביותר וזכה בפרס הצילום .  פרסי המשחק הלכו למארק איווניר מ"שליחותו של הממונה "  ואורנה פורת מ"התפרצות X "
" מבול ",  סרטו של גיא נתיב ,  הוא הזוכה הגדול בתחרות הקולנוע הישראלי של פסטיבל הסרטים הבינלאומי בחיפה שננעל היום  ( חמישי )  .  הסרט ,  בכיכובים של רונית אלקבץ ,  יואב רוטמן ,  מיכאל מושונוב וצחי גראד ,  זכה בפרס הסרט העלילתי הטוב ביותר ויקבל 100 אלף שקלים מקרן תרבות חיפה .  בנוסף ,  זכה הסרט בפרס הצילום שהוענק לצלם פיליפ לבלט ובפרס לתרומה אמנותית בולטת שהוענק לשחקן הצעיר יואב רוטמן על תפקידו בסרט .
" זו הרגשה מדהימה ",  אמר הבמאי גיא נתיב לוואלה !  תרבות עם קבלת הפרס . " אנחנו די בהלם - רק אתמול חזרנו מחו"ל עם העותק הסופי של הסרט ".   " מבול "  מביא את סיפורה של משפחה שנאלצת להתמודד עם חזרתו הלא צפויה של הבן הבכור האוטיסט לאחר ששהה במוסד טיפולי במשך שנים . " זהו סרט מרגש שאיננו גולש לרגשנות ,  סרט מטפורי שעל אף השימוש הנוכח בסמליות תנכית מצליח ליצר עצב וחרדה ,  זעם ושמחה ,  שחוצים את גבול המטפורה ומייצרים מציאות נוגעת ",  נימק חבר השופטים ,  שבראשו ישב הבמאי אבי נשר ,  את החלטתו .
" בין השמשות ",  סרטו של אלון זינגמן ,  נבחר לסרט הביכורים העלילתי הישראלי הטוב ביותר . " היו בינינו שסברו שהוא אמור לזכות בפרס הסרט העלילתי ",  כתבו השופטים בנימוקיהם . " הבמאי מנהל כאן אנסמבל שחקנים מצוין ושואב אותנו ,  מבלי להשתמש באמצעים קולנועיים מניפולטיביים ,  לתוככי מארג הסיפורים של הסרט ".  בנוסף ,  העניק חבר השופטים ציון לשבח לסרט  " לנין באוקטובר "  של יבגני רומן ולשחקנו הראשי אלכסנדר סנדרוביץ' .
" שליחותו של הממונה על משאבי אנוש "  המשיך את רצף הפרסים שלו מאז פרסי אופיר של השבוע שעבר ,  כאשר מארק איווניר זכה בפרס השחקן הטוב ביותר .  מכיוון שאיווניר נמצא בצילומים באלסקה קיבלה זוהר יעקובסון ,  הסוכנת שלו ,  את הפרס עבורו .  פרס השחקנית הטובה ביותר הלך לאורנה פורת על תפקידה ב"התפרצות X ".  
בקטיגוריה התיעודית חלקו  " התליין "  של נטעלי בראון ואביגיל שפרבר ו"בגוף שלישי "  של ארתור יעקובוב ושרון אטיאס את פרס הסרט הדוקומנטרי הישראלי הטוב ביותר . " מבצע נפתלי "  של ורד ירוחם ואורן רייך זכה בציון לשבח .
" אף פעם לא מאוחר מדי ",  סרטו של עידו פלוק  ( חצי הצמד אלפנט פארייד )  ,  זכה במענק גייר לסרט שתהליך עשייתו לא הסתיים .  הסרט נמצא כעת בשלבי עריכה סופיים .  גובה המענק הוא 25 אלף יורו ,  שוודאי יעזרו לפלוק שהחל לגייס את הכסף לסרט לפני כשנה באמצעות קבוצת פייסבוק שביקשה מכל גולש לתרום 100 שקלים להפקתו .
" אני חושב שהוכחנו כאן נקודה ",  אמר היום במאי הסרט ,  עדו פלוק . " הוכחנו שאפשר אחרת .  שאפשר לעשות קולנוע מצוין בלי להיות תלוי בבעלי ממון .  בלי להתקפל מול תכתיבים של הממסד .  כל העבודה על הסרט הזה ,  שהופק בדם ובדמעות שלי ושל גל  ( גל גרינשפן ,  מפיק הסרט א.ד )  הרגישה כמו מאבק של דוד בחבורה גדולה מאוד של אנשי גוליית .  והנה ,  בכל זאת ,  היום זכינו בפרס שיאפשר לנו לגמור את הסרט בצורה הטובה ביותר .  וזו רק ההתחלה .  אנחנו נמשיך להילחם עבור הסרט ,  שהופק בהפקה קהילתית ,  על ידי קהל שהאמין בנו ,  והאמין בסיפור והאמין שיש מקום לסרט כזה בישראל ". 
 *  פרס לדרמה הטלוויזיונית הטובה ביותר   " חמץ "  של אלון לוי
 *  מענק הפצה של מרכז הסרט הישראלי בניו יורק  - " ז'ה טם איי לאב יו טרמינל "  של דני מנקין
 *  פרס פסטיבל Other Israel לסרט ישראלי תיעודי  - " הטורבינה האנושית "  של דני ורטה
 *  פרס עוגן הזהב לקולנוע ים תיכוני  - " קוסמוס "  של במאי ריאה ארדם  ( טורקיה ) 
 *  פרס הבמאים של מחר בחסות פדאורה ,  איגוד המבקרים של אירופה והים התיכון  - " אדם עדין למדי "  של הבמאי האנס פיטר מולנד  ( נורבגיה ) 
 *  פרס אלי גלפנד לסרט הקצר  - " אני מוכן "  של אסתר סיטון , " סרט אחד לשנינו "  של איגור ברגובסקי וגנריאטה פטיק ברגובסקי ו"אישיהארה "  של יואב בריל
 *  מענק קרן גשר לקולנוע רב תרבותי לסרט אנימציה קצר  - " גוף שלישי "  של לירון חדד ורותם אהרון 

" מבול "  הוא הזוכה הגדול בפסטיבל הסרטים בחיפה
סרטו של גיא נתיב ,  בכיכובם של רונית אלקבץ ומיכאל מושונוב ,  נבחר לסרט הטוב ביותר וזכה בפרס הצילום .  פרסי המשחק הלכו למארק איווניר מ"שליחותו של הממונה "  ואורנה פורת מ"התפרצות X "
 
