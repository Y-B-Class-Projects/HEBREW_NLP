ג'ימי צ'ו בקליק
לא חייבים לקנות כרטיס טיסה כדי לעשות שופינג בחנויות המעצבים הנחשבות בארה"ב ואירופה  ?  אתרי הרשתות והבוטיקים בחו"ל הרחיבו את ההיצע ומאפשרים גם לישראלים לרכוש את הפריטים הנחשקים מהמחשב הביתי  ?  מומחים לאופנה ממליצים על האתרים המובילים ועל הפריטים שלא כדאי לפס
 >  >  גן העדן המותגי האמריקאי כולל פריטים שקוסמים לרבים .  המותגים היוקרתיים בארה"ב ,  כמו חולצת טריקו של בננה רפבליק ,  תיק עור של מארק ג'ייקובס ונעלי ג'ימי צ'ו ,  הם מושאי שאיפתם של ישראלים רבים .  אבל הדרך אל הפריטים הנחשקים לא חייבת לעבור בטרמינל 3 .  אתרי הקניות המקוונים מציעים אלטרנטיבה נוחה בהרבה שאינה כרוכה בהכרח בשימוש במפלסת שלג .  חסמים רבים הקשו בעבר על הישראלים לבוא על סיפוקם באמצעות אתרי המסחר באינטרנט :  אזהרות מפני אתרים לא מאובטחים ,  תשלומי מכס גבוהים וחבילות שלא הגיעו ליעדן .  בשנים האחרונות חלה התקדמות עצומה בתחומים אלה - האתרים הידקו את אמצעי האבטחה ,  שיפרו את מערך המשלוחים והרחיבו את מגוון המוצרים המוצגים באתרים .  על-פי סקר שערכה קבוצת לידור ,  באמצעות חברת המחקר market watch ,  ביגוד ואופנה תופסים נתח של 63% מהרכישות האינטרנטיות בישראל .  הסקר ,  שנערך בדצמבר 2009 בקרב 250 איש ,  מעלה כי עבור צרכני האופנה באינטרנט גאפ הוא המותג הפופולרי ביותר  ( 16% )  ,  ואחריו בסדר יורד נמצאים נייק  ( 13.2% )  ,  ויקטוריה סיקרט  ( 8.7% )  ,  טומי הילפינגר  ( 5.9% )  ואולד נייבי  ( 5.5% )  .  קניית פריט לבוש ברשת רלוונטית במיוחד כאשר מדובר במותגים שאינם משווקים בישראל .  בדרך זו אפשר גם ליהנות ממגוון מבצעים המוצעים לברי המזל המקומיים ,  ולא לשלם את פערי התיווך של היבואנים ובעלי החנויות .  עם זאת ,  ההוצאה לא מסתכמת במחיר הפריט כפי שהוא מופיע באתר .  למחיר זה יש להוסיף עמלות משלוח ודמי טיפול לחברה המתווכת או לדואר ,  לצד מסי יבוא שונים  ( מע"מ ,  מכס ומס קנייה )  בהתאם לסיווג המוצר בתעריף המכס ולפי המיקום שבו יוצר ונרכש .  אתרים רבים מאפשרים משלוח של מוצרים בתחומי המדינה בלבד ,  והגולש הישראלי נותר מחוץ למשחק .  בשנים האחרונות העניקו מענה לבעיה זו אתרים שונים המאפשרים גם לישראלים לרכוש את כל טוב האתרים האמריקאים ,  ולקבל את הפריטים בדלת ביתם .  אחד האתרים המציעים זאת הוא ushops.co.il ,  שבבעלות קבוצת לידור .  מנכ"ל הקבוצה ,  מוטי מזומן ,  אומר כי הנרשמים לאתר מקבלים כתובת בניו ג'רזי שאותה הם מספקים בעת קנייה באתר .  כך נהפך המשלוח למקומי .  ההזמנות מגיעות אל המרכז הלוגיסטי של החברה ,  והלקוח מיודע באמצעות מייל כשמתקבלת החבילה .  לאחר מכן מטפלת החברה בשחרור המוצר מהמכס ובהובלה עד פתח הבית ,  בתוך שבעה ימי עבודה .  מחיר המינימום שגובה החברה למשלוח בדרך האוויר הוא 24 דולר לק"ג .  אתרים נוספים הפועלים בשיטה דומה הם www.ezbuyus.co.il ,  ו-www.mustop.co.il .  בנוסף ,  לפני כמה חודשים השיקה אמריקן אקספרס שירות בשם גלובל שופ ,  המספק ללקוחותיה כתובת משנית בארה"ב .  המערכת של אמריקן אקספרס מאשרת מול בתי העסק האמריקאים את הכתובת ,  שאליה נשלחים המוצרים שנרכשו - וגלובל שופ שולחת אותם ללקוח בישראל .  גם לקוחות אמריקן אקספרס המצטרפים לשירות נהנים מהטבות מיוחדות ,  כמו ביטוח חינם עד לסכום של 200 דולר ואפשרות להחזיר את המוצר בחינם .  חובב האופנה הישראלי נאלץ גם לשלם תוספת של מסים שונים על הרכישה בחו"ל .  פריטים שעלותם נמוכה מ-50 דולר ,  לא כולל טבק ומשקאות חריפים ,  לא מחויבים במס .  לגבי ספרים ,  מוצרי הלבשה והנעלה ,  הסכום המקסימלי לפטור ממס הוא 75 דולר ,  וזאת רק במקרה שהם נשלחו כמתנה מאדם פרטי בחו"ל לאדם פרטי בישראל .  שיעור המס אינו קבוע ,  ובמוצרי הלבשה למשל ,  הוא יכול להתחיל ב-16% ביבוא ממדינות שיש עמן הסכם מס ,  ולהגיע ל-30% ממדינות שאין עמן הסכם כזה  ( הפירוט המלא מופיע באתר רשות המסים )  .  לכל חבילת דואר שמגיעה לישראל מצורפת הצהרת ערך שלפיה מחשבים את המס שאותו יידרש מקבל החבילה לשלם .  לרוב ,  יחידת המכס מסתמכת על ההצהרה הזאת כאמיתית ,  אבל אם קיים חשד שההצהרה שקרית או אם החבילה נכללת במדגם בדיקה ,  היא נפתחת על ידי פקידי המכס של יחידת הדואר ללא חובת נוכחות הנמען ,  והערך של החבילה מחושב על-פי מחירוני המכס וקטלוגים בינלאומיים .  ברשות המסים מסבירים כי את התשלום עבור קבלת החבילה מבצעים בעת שחרורה ,  וחברת הדואר או המשלוחים מחויבת לעדכן את מקבל החבילה מראש כי קיימת דרישה לתשלום .  בנוסף למסים אלה ,  על-פי תקנה חדשה שיצאה באחרונה ,  נדרש נמען שמקבל חבילה החייבת במכס לשלם לחברת הדואר 35 שקל ,  המהווים עמלת שחרור ממכס .  על חבילות המחויבות במכס שערכן יותר מ-1,000 דולר ,  יידרש הלקוח לשלם עמלה גבוהה יותר של 154 שקל .   *  *  * לטייל בכלבו אמריקאי www.saksfifthavenue.com בית כלבו מהגדולים והיוקרתיים בארה"ב ,  עם מבחר ענק .  אפשר למצוא בו בתקופת הסייל בגדי מעצבים בהנחות של יותר מ-40% .  שירות חדש באתר מתרגם את המחיר לשקלים לנוחות הגולשים הישראלים .  משלוחים לישראל :  יש המלצת קנייה של הבלוג אפונה :  שמלת פאייטים של המעצבת האמריקאית nanette lepore מחיר באתר :  239 דולר במקום 598 דולר  *  *  * נעל בריטית במחיר סביר www.asos.com רשת בריטית המציעה בגדים אופנתיים ומבחר גדול של נעליים של הרשת ושל מותגים אחרים .  רוב המחירים באתר סבירים ,  גם אם יש באתר פריטי מותגים במחירים גבוהים .  המבחר מתעדכן בתדירות גבוהה .  משלוחים לישראל :  יש המלצת קנייה של הבלוג קאפקייקס :  שמלת פפיון מחיר באתר :  38 פאונד  *  *  * ווינדו שופינג www.net-a-porter.com בוטיק אינטרנטי יוקרתי שבו מבחר גדול של פריטי מעצבים :  בגדים ,  נעליים ,  תיקים ,  תכשיטים ואקססוריז מעודכנים שנבחרו ולוקטו בקפידה .  המבקרים באתר נהנים מחוויית קנייה וגלישה אסתטית ונוחה במיוחד .  המחירים בהתאם - פריטי מעצבים נעים מכמה מאות דולרים לכמה אלפים .  האתר מציע גם מגזין שמתעדכן בקביעות .  ובקיצור ,  כיף מאוד לעשות בו  " window shopping ",  גם אם לא קונים דבר .  משלוחים לישראל :  יש המלצת קנייה של הבלוג אפונה :  טבעת של איב סאן לורן מחיר באתר :  104 פאונד  *  *  * האאוטלט של פריטי המעצבים www.theoutnet.com האאוטלט האינטרנטי של אתר נט א-פורטה לפריטי מעצבים :  פריטים שלא נמכרו בנט א-פורטה מוצאים את דרכם לאאוטנט ונמכרים בהנחות של עד 80% .  אפשר למצוא בו מציאות לרוב ,  אך יש מספר פריטים מועט לכל דגם ,  ולא בכל המידות .  משלוחים לישראל :  יש המלצת קנייה של הבלוג קאפקייקס :  שמלת פאייטים נוצצת של אנטיק בטיק מחיר באתר :  167 פאונד במקום 339  *  *  * עם היד על הדופק www.forever21.com רשת צעירה ואופנתית ,  עם מציאות טרנדיות במחיר נמוך .  עדיף לא לבנות על איכות יוצאת דופן .  המבחר באתר משתנה באופן תדיר .  למותג יש כמה ליינים נוספים שנמכרים באתר ,  כמו 21 faith שהוא קו מיוחד למידות גדולות .  משלוחים לישראל :  יש המלצת קנייה של הבלוג ווי טו יילו :  חולצה עם ורדים אדומים מחיר באתר :  15.8 דולר  *  *  * חיקויים מוצלחים queenswardrobe.com הקוריאנים מתמחים בתרגום טרנדים לקהל הרחב ,  שלא לומר חיקויים ,  וזה בדיוק מה שאפשר למצוא באתר :  פריטים אופנתיים במחירים נוחים .  המבחר לא עצום ,  אבל בהחלט ממצה .  האתר זכה לקידום ניכר מהבלוגרית הצרפתיה cherry blossom girl .  משלוחים לישראל :  יש המלצת קנייה של הבלוג אפונה :  שמלה מבד מודפס בסגנון וינטג' מחיר באתר :  65 דולר  *  *  * הכוח בידיים של הגולשים www.modcloth.com חנות טרנדית בניחוח וינטג' .  האתר נוח ונעים לגלישה ,  וכולל מלבד הבגדים גם מבחר נאה של נעליים ואקססוריז .  הקטגוריה be the buyer מאפשרת לגולשים להצביע עבור פריטים אופציונליים שמוצגים באתר ,  וכך יחליט צוות הקניינות אם לרכוש אותם .  משלוחים לישראל :  יש המלצת קנייה של הבלוג ווי טו יילו :  חצאית זהב בעיטור פפיון מחיר באתר :  53 דולר  *  *  * אמנות השילוב www.oki-ni.com חנות קונצפט לבגדים ,  אקססוריז ומוסיקה ,  שמשלבת בין מעצבים נחשבים ומוכרים כמו ז'יל סנדר וראף סימונס ,  לייבלים אופנתיים כמו ליוויס ואדידס במהדורות מוגבלות ,  ומעצבים צעירים ובועטים כמו דמיר דומה וברנרד ווילהלם .  למביני עניין ,  מיטיבי לכת ובעלי ממון רב .  משלוחים לישראל :  יש המלצת קנייה של הבלוג הגרסונייר :  סריג של ריק אוונס מחיר באתר :  515 דולר  *  *  * לא רק ג'ינס www.acnestudios.com החברה השוודית שנוסדה כקולקטיב עיצוב ונודעה בזכות הג'ינס היוקרתי שלה בשלל גזרות ,  צבעים ומחירים יקרים ,  מציעה כיום גם פריטים נוספים במלתחה הגברית והנשית - מז'קטים ועד גרביים .  יקר ,  יפה ושווה .  משלוחים לישראל :  יש המלצת קנייה של הבלוג הגרסונייר :  ג'ינס mod a מחיר באתר :  199 דולר  *  *  *  הממליצים :  בעלי הבלוגים שעוסקים באופנה דר משיח  >  אפונה pea.blogspot.com עפר יגר  >  קאפקייקס cupcakes.co.il ספי ארליך  >  ווי טו יילו way2yellow.blogspot.com סהר שלו ואייל דה-ליאו  >  הגרסונייר hagarconniere.blogspot.com  *  *  * שימו לב למידות  >  >  אחת המלכודות הטמונות ברכישה ברשת היא מציאת המידה המתאימה בנעליים ובבגדים .  לוח המידות האירופי ,  הנהוג גם בישראל ,  שונה מזה האמריקאי והבריטי .  בנעליים ,  למשל ,  מידה 8 האמריקאית אינה זהה ל-38 הישראלית ,  אלא מקבילה דווקא למידה 39 .  בנעליים המיוצרות בארה"ב יש גם חצאי מידות .  רוב האתרים השכילו להקדים תרופה למכה ,  ומציעים לגולשים מדריך מידות מושקע ,  הכולל עבור כל מידה פירוט של רוחב האגן ,  המותניים והחזה ,  או אורך הרגל - בהתאם לפריט הנבחר .  כדי לוודא התאמה מראש ,  ולא לגלות הפתעה לא נעימה בדואר ,  כדאי להשקיע כמה דקות ,  למדוד את אחד הבגדים שלכם שיושב עליכם היטב ,  ולהשוות את המידות שלו למידות של הפריט שאתם רוצים לרכוש ברשת .
 
ג'ימי צ'ו בקליק
לא חייבים לקנות כרטיס טיסה כדי לעשות שופינג בחנויות המעצבים הנחשבות בארה"ב ואירופה  ?  אתרי הרשתות והבוטיקים בחו"ל הרחיבו את ההיצע ומאפשרים גם לישראלים לרכוש את הפריטים הנחשקים מהמחשב הביתי  ?  מומחים לאופנה ממליצים על האתרים המובילים ועל הפריטים שלא כדאי לפס

