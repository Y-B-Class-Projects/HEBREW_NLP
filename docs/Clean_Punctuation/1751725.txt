ניוז קורפ נתנה למייספייס אולטימטום :  להשתפר תוך כמה חודשים
הסמנכ"ל התפעולי של ניוז קורפ :  על מייספייס להציג נתיב ברור לרווחיות - ברבעונים ,  לא בשנים
ניוז קורפ ,  ענקית המדיה שבשליטת המיליארדר האוסטרלי רופרט מרדוק ,  העניקה למייספייס אולטימטום והורתה למנהליה לשפר את ביצועי האתר או לשאת בתוצאות .  הרשת החברתית רשמה הפסד של 156 מיליון דולר ברבעון שהסתיים בחודש ספטמבר ." הבהרנו כבר שמייספייס היא בעיה עבורנו .  ההפסדים הנוכחיים שלה לא מתקבלים על הדעת ,  או בני קיימא .  הנהלת האתר הנוכחית אמנם לא יצרה את ההפסדים האלה ,  אך היא יודעת שעליה לטפל בהם ",  אמר אתמול הסמנכ"ל התפעולי של ניוז קורפ ,  צ'ייס קרי ,  במהלך שיחת ועידה עם אנליסטים לאחר פרסום תוצאותיה הרבעוניות של ניוז קורפ.קרי הוסיף כי  " הנתונים על תנועת הגולשים לא מצביעים על הכיוון הנכון "  והבהיר כי ניוז קורפ דרשה מפייסבוק  " נתיב ברור לרווחיות ,  לפי לוח זמנים שנמדד ברבעונים ,  לא בשנים ".  ניוז קורפ רכשה את מייספייס ב-2005 תמורת 580 מיליון דולר ,  אולם בשנים האחרונות ספגה הרשת החברתית הפסדים בעקבות הצלחתה המסחררת של המתחרה פייסבוק ,  שצמחה ליותר מ-500 מיליון משתמשים.ניוז קורפ דיווחה אתמול על עלייה של 36% ברווחיה ברבעון השלישי ,  לעומת הרבעון המקביל ב-2009 ,  ל-775 מיליון דולר ,  מעל תחזיות האנליסטים בוול סטריט .  הכנסותיה של החברה עלו ל-7.4 מיליארד דולר ,  לעומת 7.2 מיליארד דולר ברבעון המקביל שנה קודם לכן .  עם זאת ,  מייספייס רשמה הפסד של 156 מיליון דולר במהלך הרבעון ,  לעומת הפסד של 126 מיליון דולר ברבעון המקביל ב-2009 .  הכנסותיו של האתר צנחו ב-25.5% במהלך הרבעון ל-298 מיליון דולר .
 
ניוז קורפ נתנה למייספייס אולטימטום :  להשתפר תוך כמה חודשים
הסמנכ"ל התפעולי של ניוז קורפ :  על מייספייס להציג נתיב ברור לרווחיות - ברבעונים ,  לא בשנים

