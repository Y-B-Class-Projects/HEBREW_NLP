מאות עצורים בהפגנת אופוזיציה במוסקבה
כעשרת אלפים בני אדם הפגינו מול הקרמלין במחאה על העלייה ביוקר המחייה ובאבטלה .  השוטרים עצרו כ-100 מפגינים ,  ביניהם את סגן ראש הממשלה לשעבר
משטרת מוסקבה עצרה במהלך הלילה  ( שני )  כ-100 איש ,  ביניהם מנהיג האופוזיציה בוריס נמצוב ,  במהלך הפגנת מחאה נגד ממשל פוטין שנערכה במרכז העיר .  כעשרת אלפים בני אדם הגיעו להפגנה ,  שלא קיבלה את אישור הרשויות למרות דרישות לאשר לקיימה מצידם של ארגוני זכויות אדם בינלאומיים .
 המפגינים דרשו את התפטרותו של ראש הממשלה ולדימיר פוטין בשל העלייה ביוקר המחייה ובאבטלה ברחבי רוסיה .  המפגינים מחו בנוסף נגד מה שהם מכנים  " הניסיון המתמשך של הקרמלין לפגוע בזכות החוקתית למחאה שקטה נגד השלטון ".  
נמצוב ,  לשעבר סגן ראש ממשלת רוסיה ומנהיג תנועת האופוזיציה  " סולידריות "  נחשב לאחד מהמבקרים הבוטים של הקרמלין ופוטין .  לפני שנעצר לחקירה על ידי השוטרים הוא הספיק להגיד למפגינים : " מעולם בחייכם לא הייתם מאמינים שבתי חולים ליולדות ובתי חולים אחרים ייסגרו במרכז אירופה .  מעולם לא הייתם מאמינים שהמסים יעלו בזמן משבר .  וכעת ,  הצעדים למניעת המשבר בהם נוקט פוטין הם להגדיל את המס על יבוא מכוניות ". 
אין זו הפעם הראשונה שכוחות הביטחון מתעמתים עם מפגינים נגד הממשל ועוצרים בכירים באופוזיציה .  בהפגנה דומה שנערכה בדצמבר 2009 עצרה המשטרה את ,  לודמילה אלכסייבה בת ה-82 הנחשבת לאחת מפעילות זכויות האדם הבולטות ברוסיה עוד מימיה כמתנגדת לשלטון הקומוניסטי .  בהלוויה שנערכה הלילה הוצמד קצין משטרה לאלסייבה בכדי למנוע מעצר נוסף שלה . " הם ארגנו את כל זה עבור חבורה של פנסיונרים ",  אמרה אלכסייבה לאחר העימותים עם השוטרים הלילה , " הם מפחדים מאתנו יותר ממה שצריך .  אנחנו אזרחים מתורבתים ". 

מאות עצורים בהפגנת אופוזיציה במוסקבה
כעשרת אלפים בני אדם הפגינו מול הקרמלין במחאה על העלייה ביוקר המחייה ובאבטלה .  השוטרים עצרו כ-100 מפגינים ,  ביניהם את סגן ראש הממשלה לשעבר

