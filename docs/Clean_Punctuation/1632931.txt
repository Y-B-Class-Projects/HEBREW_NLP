ב.ס.ר חתמה על אופציה לרכישת מגרש מחבס בפארק צמרת ב-137 מיליון שקל
מדובר במגרש האחרון שנותר לקבוצת חבס בפארק צמרת ,  לאחר שזו ניצלה 2 מגרשים להקמת 2 מגדלי YOO תל אביב
קבוצת בסר חתמה על אופציה לרכישת מגרש של קבוצת חבס בפארק צמרת בתל אביב ב-137 מיליון שקל .  המגרש מיועד ל-129 דירות ,  והאופציה תהיה תקפה ל-3 חודשים.מדובר במגרש האחרון שנותר לקבוצת חבס בפארק צמרת ,  לאחר שזו ניצלה 2 מגרשים להקמת 2 מגדלי yoo תל אביב ,  ומגרש שלישי מכרה לבסר לפני כחודשיים ב-127 מיליון שקל.המגרש המדובר הוא מגרש מספר 5 בפארק צמרת ,  והוא נמצא בצד המערבי של המתחם ,  הגובל בדרך נמיר .  המגדל סמוך למגרש הקודם שנרכש על ידי בסר מחבס ,  ועל פי התכנון ,  מדובר יהיה במגדל תאום למגדל הראשון ,  ושניהם יתוכננו על ידי האדריכל משה צור.בעל השליטה בקבוצת בסר ,  נחשון קיוויתי ,  מסר ,  כי מחיר הקרקע ליחידת דיור יגיע בממוצע ל-1.06 מ' שקל ,  וכי מחיר הדירות ינוע בין 3,600 ל-4,000 דולר למ"ר בממוצע .
 
ב.ס.ר חתמה על אופציה לרכישת מגרש מחבס בפארק צמרת ב-137 מיליון שקל
מדובר במגרש האחרון שנותר לקבוצת חבס בפארק צמרת ,  לאחר שזו ניצלה 2 מגרשים להקמת 2 מגדלי YOO תל אביב

