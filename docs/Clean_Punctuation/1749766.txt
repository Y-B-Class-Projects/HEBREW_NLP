החדשות הטובות :  חברות הענק מתאוששות
מצעד הדו"חות לרבעון השלישי מלמד שחברות רבות - מאינטל ועד לופטהנזה - חוזרות לשגרת עסקים נורמלית .  זהו תהליך חיובי ,  שעשוי לתת עוד דחיפה לשוקי המניות
 >  >  עונת הדו"חות לרבעון השלישי שנפתחה לא מכבר בוול סטריט מספקת איתותים לגבי מצב החברות ומצבה של הכלכלה העולמית .  לפי הדו"חות שפורסמו ,  נראה שהרבעון שהסתיים בספטמבר היה רווחי והתאפיין בצמיחה סולידית .  מצד שני ,  בכל הנוגע לעתיד נוקטות החברות טקטיקה של הנמכת ציפיות - או שהן באמת אינן יודעות למה לצפות .  ככלל ,  נראה ששוק המניות מושפע כיום בעיקר מהריבית הנמוכה .  ביצועי החברות נמצאים רק במקום השני .  למרות זאת ,  ניתן לזהות כמה סימנים חיוביים החוזרים בדו"חות של רוב החברות .  חברות רבות מחדשות את מאמצי המחקר והפיתוח ומקצות הון לרכישת פעילויות חדשות .  חלק מהן גם מחדשות ומרחיבות את קווי הייצור .  אחרות משקיעות את המזומנים שלהן ברכישה חוזרת של מניות .  פעולה כזו אופיינית לתאגידי ענק עם בעלי מניות וללא גרעין שליטה .  ההנהלות של חברות אלה נדרשות לאקטיביות ומתוגמלות לפיה .  התנהלות כזו עלולה לעתים לפגוע בהן ,  אך בתקופה של יציאה ממשבר היא דווקא מבורכת .  יצרנית השבבים אינטל ,  שפירסמה את דו"חותיה לפני כשבועיים ,  דיווחה שמכירותיה צמחו ב-3% לעומת הרבעון הקודם - ל-11.1 מיליארד דולר .  הרווח הרבעוני של החברה הגיע ל-3 מיליארד דולר - עלייה של 4.3% .  תחזיות הצמיחה של החברה לרבעון הרביעי הן לגידול 3%-4% .  מקור הצמיחה של אינטל נמצא בעיקר בשוקי המחשבים האישיים במדינות המתפתחות .  שבוע לאחר פרסום הדו"חות הודיעה אינטל כי תשקיע 6-8 מיליארד דולר בהקמת קווי ייצור ומרכז פיתוח חדשים בארה"ב .  חברה טכנולוגית אחרת ,  ibm ,  דיווחה על צמיחה של 3% במכירות ל-27 מיליארד דולר .  הרווח הנקי שלה צמח ב-12% ,  ל-3.59 מיליארד דולר .  קצב ההזמנות לשירותי החברה הצטמצם ב-7% ,  אך החברה העלתה את תחזית הרווח השנתית .  כשבוע לאחר פרסום הדו"חות הודיעה ibm שהדירקטוריון שלה אישר תוכנית חדשה לרכישה חוזרת של מניות - בנוסף לתוכנית הקיימת .  בסך הכל תרכוש ibm בחזרה 7% מהמניות ,  בשווי של 12.3 מיליארד דולר .  דו"ח נוסף שפורסם הוא של ענקית התעשייה ge ,  שגם היא דרכה במקום בצד המכירות .  עם זאת ,  רווחיותה צמחה יפה בזכות חטיבת הפיננסים המתאוששת .  עם ההפתעות של עונת הדו"חות נמנות חברות התעופה אייר פראנס ולופטהאנזה ,  שחזרו להרוויח למרות פגיעה בעסקיהן בתחילת השנה עקב התפרצות הר הגעש באיסלנד .  מהדו"חות שפורסמו עד כה עולה כי החברות המובילות מתאוששות לאטן .  המשמעות היא שגם לחברות היותר קטנות יש מקום לצמוח .  חברות שמחזיקות במוצר טוב ותחרותי יכולות לייצר בסביבה כזו קצבי צמיחה נאים - שטובים למשקיעים במניות .  - רן שחם הוא מנכ"ל משותף באלטשולר שחם .  יותם עירוני הוא אנליסט .  אין לראות בכתבה המלצה לרכישה או מכירה של ני"ע או ייעוץ השקעות כלשהו - רכישה חוזרת buy back - רכישת מניות עצמית על ידי החברה במטרה למחוק אותן מהמסחר .  אם בתהליך לא נגרמת ירידה ברווחיות ,  מחיקת המניות מעלה את הרווח לכל מניה - וכך מעלה את ערך החברה

החדשות הטובות :  חברות הענק מתאוששות
מצעד הדו"חות לרבעון השלישי מלמד שחברות רבות - מאינטל ועד לופטהנזה - חוזרות לשגרת עסקים נורמלית .  זהו תהליך חיובי ,  שעשוי לתת עוד דחיפה לשוקי המניות

