דולין מלניק תפקח על קרן ספיר של מפעל הפיס
דוברת המפעל תנהל את האגף שיפקח גם על קרן ספיר ותנסה לשקמה משערוריית הפרס הספרותי .  מלניק : " על הפרס להיות מוענק כבר השנה "
 דולין מלניק תנהל את אגף חדש לתרבות ואמנות במפעל פיס .  מלניק נבחרה על ידי ועדת מכרזים של הפיס ,  בסיומו של תהליך רה-ארגון בחברה שקבע כי יש להקים אגף חדש אשר יפקח על ניהול מועצת הפיס לתרבות ואמנות וכן ינהל את שתי הקרנות הוותיקות ,  קרן לנדאו וקרן ספיר ,  שידעה שנה קשה למדי לאחר שערוריית פרס ספיר ,  בסיומה בוטל הפרס לשנת 2009 וקיומו בשנת 2010 מוטל בספק . 
" האתגר המיידי העומד בפניי הוא ,  בראש ובראשונה ,  לגרום לכך שפרס מפעל הפיס לספרות ע"ש ספיר ישוב להיות מוענק כבר במהלך השנה הקרובה ",  התייחסה מלניק לנושא מיד עם היכנסה לתפקיד , " תוך שימור וביסוס מעמדו ויוקרתו וכן להוביל את המועצה לתרבות לשנת פעילות מגוונת עם יוזמות חדשות ופרויקטים תרבותיים בעלי משמעות ".  
מנכ"ל מפעל הפיס שאול סוטניק החמיא למלניק ואמר  " החשיבות הגדולה שמייחס מפעל הפיס לתמיכה בתרבות חייבה להציב בראש האגף החדש דמות ,  אשר יש לה כישורי ניהול ,  ניסיון והיכרות קרובה עם פעילות המועצה והקרנות יחד עם הבנה עמוקה של תהליכי העבודה במפעל הפיס ורגישות רבה למעמדו הייחודי בקהילה ".  
מלניק תוסיף ותעמוד בראש מערך הדוברות של מפעל הפיס ,  משם ניהלה את המערכה של המפעל מול הסופרים בפרשיית ספיר .  בנוסף ,  יזמה מספר פרויקטים בעלי אופי חינוכי העוסקים בנושא הסביבה ושימור כדור הארץ .
 
דולין מלניק תפקח על קרן ספיר של מפעל הפיס
דוברת המפעל תנהל את האגף שיפקח גם על קרן ספיר ותנסה לשקמה משערוריית הפרס הספרותי .  מלניק : " על הפרס להיות מוענק כבר השנה "
 
