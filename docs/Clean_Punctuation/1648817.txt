סטפק :  הרעידה הפיננסית הבאה היא כמו האיום האיראני
בכנס מיטב אמר מנהל בית ההשקעות כי הוא מעריך שהסיכוי של ארה"ב לחזור למיתון הוא 20 %
" אנחנו לא יודעים איפה רעידת האדמה הזו תתרחש ,  כלומר באיזו מדינה .  לא יודעים מתי ולא יודעים באיזו עוצמה היא תתרחש .  זה סיכון שאנחנו חיים בצילו כמו שאנחנו חיים בצל הסיכון האיראני ",  את הדברים האלו ,  בהקשר של המשבר במדינות אירופה וגוש היורו ,  אמר אמר צבי סטפק ,  יו"ר מיטב ,  בכנס שמקיים כעת בית ההשקעות במלון דייוויד אינטרקונטיננטל בתל אביב.בפתח דבריו הצביע סטפק על מנהלים רבים בשוק שפספסו את ההזדמנויות שהיו במשבר של 2008 : " המצבים האלו של משבר חריף בשווקים נוצרים אחת לכמה שנים וצריך לדעת לנצל אותם .  רוב מנהלי ההשקעות יודעים לזהות משבר אבל לא יודעים ליישם ולנצל אותו באורח נכון ומושכל ." למרות ההתאוששות של השנה האחרונה ,  ישנם מספר סיכונים שקיימים כיום בשוק ההון הישראלי והעולמי .  בניגוד לגל הראשון של המשבר שמוקד הרעש בו היה בארה"ב ,  כיום מדברים על משבר באירופה במדינות כמו ספרד ויוון שיש להם גירעונות ענק .  בעשור האחרון ביוון שיחקו בנתונים ויצרו מצג כוזב שכעת התגלה .  מצב כזה יצר משבר אמון מסוים שעלול להתפתח מעבר למדינות הבעייתיות באירופה ". שאלה אחרת שהעלה סטפק היא מה יקרה כשהשפעת התמריצים בארה"ב תתפוגג : " האם החולה שכל הזמן הונשם יצליח ללכת בכוחות עצמו או שיתברר כי כל התמריצים לא עזרו .  אם הכלכלה האמריקאית תחזור למיתון זה יחזיר את המשבר .  אני נותן לתרחיש כזה הסתברות של 20% ".  סטפק טען שהתשובה לכך תתבהר בחודשים הקרובים עם הגעת הנתונים השונים מארה"ב ." התממשות התרחיש הרע תוריד את שוק המניות ותעלה את אפיק האג"ח הממשלתי בשל הביטחון שבו והביקוש שייווצר שם .  עם זאת ,  אני לא ממליץ בכלל לשים את כל התיק בפק"מ או באג"ח ממשלתי .  חובה להכניס לתיק רכיב מנייתי משמעותי .  הסיכוי גדול מהסיכון ",  אמר סטפק.סטפק ממליץ כיום על האפיק השקלי ומעדיף אותו על פני הצמוד : " מי שקונה אג"ח ממשלתי צמוד למדד היום צריך לדעת שהוא לא מקבל את האינפלציה - הוא מקבל אינפלציה מינוס מס וזה לפני שחישבנו עמלות מכירה וקניה .  לכן כדאי לקחת אג"ח קונצרני צמודות בדירוג גבוה .  אני חושב שהאינפלציה תהיה נמוכה מ-2% בשנה ולכן אני מעדיף אג"ח שקליות לא צמודות .  הן נותנות 2.5% ריבית לשנה יותר מהצמודות ".  לגבי הריבית ,  סטפק צפה שהיא לא תעלה מעבר ל-2.75% בסוף 2010 : " כל עוד היא היא תהיה באזור הזה ,  זה בסדר .  אם היא תגיע לאזורים של 4% ,  זה יכול להוות סיכון ". סטפק התייחס לבעיות הקיימות עדיין בשוק האמריקאי :  הבעיה בבנקים בארה"ב נמשכת :  יש שם כל מיני נכסים רעילים שאף אחד לא יודע מה המחיר שלהם .  בנוסף ,  הצרכן האמריקאי חוסך הרבה יותר וצורך פחות ממה שהורגל בשנים האחרונות .  זו בעיה בדרך להתאוששות .  שיעורי האבטלה עדיין גבוהים ושיעור חדלות הפירעון של חברות ממשיך לעלות ." ברננקי עושה צעדים קטנים ומדודים .  הוא מחכה לפידבקים מהשוק ונמצא בבעיה :  אם הוא ימהר להעלות ריבית הוא עלול להיות מאושם שהצעד נעשה מוקדם מדי והוריד לטמיון את מאמצי החילוץ של הכלכלה האמריקאית .  אם הוא יתמהמה מדי זה עלול לגרום להתפרצות אינפלציונית הרסנית ". בסיכום דבריו אמר סטפק ,  שלאחר שנה רעה מאוד ושנה טובה מאוד ,  2010 היא שנה אי ודאות ותשואות הרבה יותר נמוכות : " ההתאוששות לא תהיה מהירה ,  אבל אני כן רואה התאוששות כזו בישראל ובעולם ,  עם סימן שאלה מסוים .  חשוב להקפיד על פיזור גיאוגרפי סקטוריאלי ואלטרנטיבי ,  שזה אומר להכניס לתיק ההשקעות גורמים מאזנים כמו זהב ". 

סטפק :  הרעידה הפיננסית הבאה היא כמו האיום האיראני
בכנס מיטב אמר מנהל בית ההשקעות כי הוא מעריך שהסיכוי של ארה"ב לחזור למיתון הוא 20%

