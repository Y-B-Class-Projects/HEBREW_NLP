קונאן מסיר את הכפפות
קונאן אובריאן הקדיש את רוב מונולוג הפתיחה שלו להשתלחות עוקצנית ודי משעשעת ברשת NBC ובג'יי לנו . " אולי במקום להנחות ,  אגדיל את הסנטר שלי ב-10 פאונד ",  התבדח המגיש על חשבון ג'יי לנו
קונאן אובריאן נראה מוכן מתמיד לעזוב את רשת NBC בעקבות הטלטלה בלוח שידורי הלילה של הרשת .  במונולוג הפתיחה שלו בתוכנית ששודרה הלילה  ( שני ,  זמן לוס אנג'לס )  חבט אובריאן ב-NBC ובג'יי לנו באופן ציני ואכזרי במיוחד .  
אובריאן פתח את המונולוג בעקיצה לגבי שעת השידור החדשה המיועדת לו : " צריך למהר ",  אמר אובריאן לקהל שהאריך את מחיאות הכפיים שלו , " אם לא נמהר ,  נגיע לשעה חצות וחמישה ואתם יודעים מה המשמעות של זה ".  לאחר מכן חיקה אובריאן את דיבורו של לנו וטען כי בקליפורניה התקיימה רעידת אדמה בעוצמה של 6.5 בסולם ריכטר . " רעידת האדמה הייתה כל כך חזקה שהיא העיפה את התוכנית של ג'יי לנו מהשעה 22:00 לשעה 23:30 ",  אמר אובריאן .  
המנחה המשיך ואמר  " כולם רוצים לדעת מה התוכניות שלי עכשיו .  ובכן ,  אני מתכוון להמשיך לעשות את התוכנית הכי טובה שאפשר ערב אחרי ערב ,  ולהמשיך לגנוב כמה שיותר ציוד משרדי ".  
באשר ל-NBC סיפר אובריאן שהרשת הודיעה כי תפסיד 200 מיליון דולר בעקבות שידורי אולימפיאדת החורף בחודש פברואר . " זה רק אני ,  או שהסיפור הזה ממש מצחיק ?  ",  אמר אובריאן . " רק 200 מיליון ?  עבורם זה ממש להיט ".  
לאחר מכן פירט אובריאן אילו אופציות עומדות בפניו בעתיד .  בין התוכניות שהציע היו  " מעבר ל-FOX עם המשך ללהיט '24' בשם '24:05' ",   " הוספת 10 פאונד לסנטר שלי "  וכן מעבר לערוץ BET המיועד לקהל האפרו-אמריקאי עם התוכנית  " White All Night ". 
תגובתו של אובריאן מגיעה לאחר אירועי הימים האחרונים ברשת NBC ,  שהחליטה כי תוכניתו של לנו לא תשודר בפריים טיים והיא מעוניינת לדחותה לשעה 23:30 .  במקרה כזה ,  תוכנית הלילה של קונאן אובריאן תידחה לשעה 24:00 ,  מהלך המרתיח את אובריאן ,  שמקורביו הדליפו לתקשורת האמריקאית כי הוא מנהל מגעים לעזיבה עם רשת FOX .
  * התוכנית המלאה תשודר במלואה מחר בערוץ yes Stars Comedy בשעה 20:45 .
 
קונאן מסיר את הכפפות
קונאן אובריאן הקדיש את רוב מונולוג הפתיחה שלו להשתלחות עוקצנית ודי משעשעת ברשת NBC ובג'יי לנו . " אולי במקום להנחות ,  אגדיל את הסנטר שלי ב-10 פאונד ",  התבדח המגיש על חשבון ג'יי לנו

