פוטבול :  הכרעות יש ,  אבל איפה הדרמה ? 
המפגש בין סיאטל לסט .  לואיס יכריע את זהות העולה ב-NFC מערב .  הקולטס צריכים ניצחון על טנסי .  פוקס מחוץ לקרוליינה
המחזור האחרון ב-NFL ישוחק כולו ביום ראשון .  בדרך כלל ,  זהו מחזור של הכרעות ,  אלא שהפעם ,  לפחות על הנייר ,  נקבל דרמות בזעיר-אנפין .  מצד שני ,  אתם יודעים ,  זו ה-NFL ומספיקה סנסציה אחת כדי לטלטל ליגה שלמה .  ואם בסנסציות עסקינן ,  המדור ניסה להפתיע בשבוע שעבר ,  אבל עם 6 מ-15 עלובים הגיע למאזן כולל של 133 מ-239  ( 55.6 אחוז )  .  ועכשיו ,  בואו נראה מה מכינות לנו הרשתות .
 METV :
 20:00 :  קליבלנד - פיטסבורג
23:00 :  גרין ביי - שיקגו
FOX :
 20:00 :  ניו אורלינס - טמפה ביי
23:15 :  וושינגטון - ניו יורק ג'איינטס
ESPN :
 3:15 ,  בין ראשון לשני :  סיאטל - סט .  לואיס
קליבלנד  ( 10:5 )  - פיטסבורג  ( 4:11 )  
בשבוע שעבר הייתה לבראונס הזדמנות לדפוק את שנואי נפשם מבולטימור ,  והשבוע הם מקבלים הזדמנות לעזור דווקא לרייבנס ,  כשיארחו את מובילת ה-AFC צפון .  המתמטיקה של הסטילרס פשוטה :  ניצחון ,  והם במקום השני בחטיבה ,  שמבטיח שבוע חופש ואירוח המשחק השני בפלייאוף .  הפסד וניצחון של הרייבנס ,  והם יורדים לעמדת הוויילד קארד . " אנחנו ממש לא רוצים לשחק בשבוע הבא ,  זו ליגה שהכל יכול לקרות בה ",  אמר התאקל של פיטסבורג קייסי המפטון .  
התחזית :  עוד שבוע להמר על הבראונס ?  לא ,  תודה .  ניצחון לסטילרס
בולטימור  ( 4:11 )  - סינסינטי  ( 11:4 )  
המשימה של הרייבנס נראית פשוטה ,  כשהבנגאלס יתייצבו למשחק ללא צ'אד אוצ'וסינקו וטרל אואנס הפצועים ,  אולם בולטימור תלויה בחדשות שיגיעו מקליבלנד .  אם הסטילרס ינצחו ,  היא תעלה מעמדת הוויילד קארד הראשונה ,  בדרך למפגש עם אינדיאנפוליס או קנזס סיטי .  סינסינטי שלחה את סן דייגו הביתה בשבוע שעבר ,  ובוודאי תשמח להכניס טעם מר גם לפה של העורבים .  
התחזית :  ניצחון לבולטימור
אטלנטה  ( 3:12 )  - קרוליינה  ( 13:2 )  
ההפסד לניו אורלינס אילץ את הפאלקונס לשחק עוד שבוע בהרכב מלא ,  על מנת להבטיח את הביתיות לאורך הפלייאוף .  אם תנצח אטלנטה ,  היא תזכה בראשות ה-NFC דרום לראשונה מאז 2004 ,  כשמייקל ויק הנהיג אותה לגמר החטיבה . " אני רק מקווה שהתקלה מול ניו אורלינס עוררה אותנו ובאה ברגע הנכון ",  אמר הליינבקר קוי וייר .  הפנת'רס הודיעו כי ג'ון פוקס לא ימשיך לאמן בעונה הבאה את הקבוצה .  תודה לאל .  
התחזית :  פאלקונס
ניו אורלינס  ( 4:11 )  - טמפה ביי  ( 6:9 )  
שתי הקבוצות צריכות עזרה ,  כל אחת מסוג אחר .  הסיינטס מקווים שקרוליינה תפתיע ,  איכשהו ,  באטלנטה ,  כדי למצוא את עצמם בעמדת זינוק נאותה למקום הראשון בבית ולשבוע חופש בפלייאוף .  הבאקנירס צריכים ניצחון והפסדים של גרין ביי לשיקגו ושל הג'איינטס לוושינגטון .  לא ממש מעודד . " זה משחק הפלייאוף שלנו ",  אמר המאמן רחים מוריס , " אין לנו משהו אחר לחשוב עליו בשלב זה ".  
התחזית :  ניצחון לסיינטס
קנזס סיטי  ( 5:10 )  - אוקלנד  ( 8:7 )  
הצ'יפס הבטיחו בשבוע שעבר את אליפות ה-AFC מערב בעקבות ההפסד של סן דייגו בסינסינטי ,  וכעת הם צריכים ניצחון אחד להשגת שתי מטרות עיקריות .  האחת - הבטחת המקום השלישי בשלב הראשון של הפלייאוף  ( מה שיקנה ,  כנראה ,  מפגש עם הג'טס בשבוע הבא )  .  השניה - מאזן ביתי של 0:8 ,  לראשונה מ-2003 .  גם לריידרס יש מטרה ,  כשעם ניצחון הם יסיימו במאזן 0:6 וסוויפ מרשים על הבית ,  ועונה ראשונה ללא מאזן שלילי לראשונה מאז עונת הסופרבול של 2002 .  
התחזית :  ניצחון לצ'יפס
ניו אינגלנד  ( 2:13 )  - מיאמי  ( 8:7 ) 
יש איזושהי קללה שמסתובבת ב-AFC ,  כשקבוצה שמסיימת עם מאזן 3:13 לא זוכה בסופרבול .  לא בטוח שביל בליצ'יק ושחקניו חושבים על זה ,  במיוחד כשהמדיניות של הפטריוטס היא לפתוח עם ההרכב החזק ביותר שלהם גם כשהמשחק לפרוטוקול .  מצד שני ,  הם זוכרים מה קרה לווס וולקר ביוסטון בשנה שעברה . " יש הרבה דברים שנצטרך לקחת בחשבון ",  אמר המאמן ביל בליצ'יק .  אחד הדברים הללו הוא שמיאמי הייתה השנה קבוצת חוץ מבריקה ומכוונת לעונה מוזרה של 1:7 בחוץ ו-7:1 בבית .  
התחזית :  על מה אנחנו הולכים ?  הימור קשה במיוחד .  מיאמי ,  כי בריידי לא ישחק יותר ממחצית
דטרויט  ( 10:5 )  - מינסוטה  ( 9:6 ) 
שתי הקבוצות הדהימו בשבוע האחרון .  הליונס ניצחו משחק שני ברציפות בפלורידה ,  הפעם את מיאמי ,  הווייקינגס השביתו את השמחה של פילדלפיה עם ניצחון בלינקולן פייננשל .  ברט פארב ,  שלא צלח מבדקי זעזוע מוח במהלך השבוע ,  יישאר כנראה בחוץ ,  כשג'ו ווב ימשיך לקבל את האשראי בעמדת הקוורטרבק .  שון היל צפוי לפתוח בדטרויט ,  שמחפשת רצף של ארבעה ניצחונות כדי לסיים את העונה בטעם טוב .  
התחזית :  ניצחון לליונס
ניו יורק ג'טס  ( 5:10 )  - בפאלו  ( 11:4 ) 
הג'טס יכולים עדיין להשיג את עמדת הוויילד קארד הראשונה ,  אם הם והרייבנס ינצחו ופיטסבורג תפסיד ,  אבל ספק אם החישובים הללו יעודדו את רקס ריאן להציב את מארק סאנצ'ז הרבה זמן במגרש ,  ומארק ברונל צפוי לזכות בנתח נכבד של דקות .  הקוורטרבק הפצוע יפתח ,  אך לא ברור כמה זמן ישחק .  הדאגה של ריאן היא ההגנה ,  שהרשתה ליריבותיה ממוצע של 309 יארדים למשחק בארבעת המשחקים האחרונים - לא בדיוק מתכון להצלחה בפלייאוף .  אבל עד אז ,  עוד חזון למועד .  
התחזית :  ניצחון לג'טס
אינדיאנפוליס  ( 6:9 )  - טנסי  ( 9:6 ) 
הקולטס הזכירו בשבוע שעבר את קבוצת הסופרבול של 2006 ,  לפחות בהרכב השחקנים ובאיזון ההתקפי על המגרש .  דומיניק רודס וג'וזף אדאי החזירו את מימד הריצה למשחק ,  ואינדי נראית מוכנה לפלייאוף .  אבל לפני שזה יקרה ,  היא צריכה לנצח את הטייטאנס ,  משום שהפסד שלה וניצחון של ג'קסונוויל ביוסטון יעלו את הג'אגוארס .  
התחזית :  אין שום סיכוי שהקולטס יפספסו את זה .  ניצחון לאינדיאנפוליס
יוסטון  ( 10:5 )  - ג'קסונוויל  ( 7:8 ) 
שתי הקבוצות עברו שבוע לא קל .  הג'אגוארס הפסידו בבית לוושינגטון והסיפור שלהם כמעט נגמר ,  הטקסאנס כבר חושבים על היום שאחרי גארי קוביאק ,  כשאוהדי הקבוצה מתארגנים בעד פיטורי המאמן .  אם לא די לג'קסונוויל בצרות ,  הקוורטרבק דייויד גרארד לא ישחק ואת מקומו יתפוס טרנט אדוארדס .  גם הרץ האחורי מוריס ג'ונס דרו ,  שיעבור ניתוח לאחר סיום העונה ,  לא ישותף ,  רשאד ג'נינגס יפתח במקומו .  
התחזית :  ניצחון לטקסאנס
גרין ביי  ( 6:9 )  - שיקגו  ( 4:11 )  
הפאקרס תלויים בעצמם - ניצחון על הברס והם בפלייאוף .  הם ייכנסו גם עם הפסד ,  במידה שניו יורק ג'איינטס וטמפה ביי יפסידו גם הן ,  אבל למה לקחת את הסיכון ?  באשר לברס ,  הם מחכים לראות מה יקרה במשחק באטלנטה .  במקרה שהפאלקונס ינצחו את קרוליינה ,  לא יישאר לדובים על מה לשחק ,  משום שהם יינעלו על המקום השני בחטיבה .  סביר להניח שאם זה יקרה ,  לאבי סמית' לא יעלה בהרכב החזק שלו .  
התחזית :  זה הבאנקר של השבוע ,  מכל כך הרבה סיבות .  שימו את הבית ,  את המשכנתא ,  את הרכב ואפילו את החמין של שבת על ניצחון של הפאקרס
פילדלפיה  ( 5:10 )  - דאלאס  ( 10:5 ) 
משחק לפרוטוקול בלבד .  האיגלס תקועים על המקום השלישי בחטיבה בעקבות ההפסד למינסוטה ,  בלי שום סיכוי לקבל שבוע חופש .  בשל כך ,  מייקל ויק לא ישחק בהתמודדות הזו בשל פציעה ברגל וקווין קולב יפתח במקומו .  הקאובויס מחפשים ניצחון מתוק בעונה מרה על היריבה המושבעת .  
התחזית :  ישיגו אותו .  ניצחון לדאלאס
וושינגטון  ( 9:6 )  - ניו יורק ג'איינטס  ( 6:9 ) 
שתי הקטסטרופות האחרונות גרמו לג'איינטס להיאחז בציפורניים בסיכויי הפלייאוף האחרונים ,  אבל גרין ביי עלולה לדרוך להם על הידיים ולגרום לנפילה הסופית .  ניו יורק צריכה ניצחון של שיקגו בלמבו פילד וכמובן ,  לצאת עם אחד משלה מלנדובר .  רקס גרוסמן ימשיך לקבל את האשראי ברדסקינס לאחר שני משחקי חוץ סולידיים ,  בדאלאס ובג'קסונוויל .  החשיבות היחידה מבחינת הג'איינטס במקרה של ניצחון של גרין ביי תהיה המשך הרצף מול הרדסקינס ,  שעומד כרגע על חמישה ניצחונות רצופים .  
התחזית :  ניצחון לג'איינטס
דנבר  ( 11:4 )  - סן דייגו  ( 7:8 ) 
משחק שאין לו שום השלכות ,  ולכן נחלוף על פניו מהר - ניצחון לצ'ארג'רס
סן פרנסיסקו  ( 10:5 )  - אריזונה  ( 10:5 ) 
משחק שאין לו שום השלכות ולכן נחלוף על פניו ..  .  רגע ,  צריך שורה אחרת ,  את זו כבר כתבנו .  טוב ,  הנה אחת :  איכסה .  ניצחון לפורטי ניינרס
סיאטל  ( 9:6 )  - סט .  לואיס  ( 8:7 )  - 3:20 ,  בין ראשון לשני
יש סיבה אחת שצריך שסט .  לואיס תנצח - מניעת האפשרות שלראשונה בהיסטוריה בעונה מלאה ,  תעלה קבוצה עם מאזן שלילי לפלייאוף .  סאם בראדפורד ינסה להמשיך את הקו של מאט ריאן וג'ו פלאקו ,  שהגיעו עם קבוצותיהם בעונות רוקי לינואר ,  והמשימה שלו עשויה להיות קלה יותר ,  כשצ'רלי וייטהרסט עשוי לפתוח בסיאטל במקום מאט האסלבק הפצוע  ( גם כשהוא בריא הוא סוס די גמור )  .  המתמטיקה פשוטה :  המנצחת לוקחת את ה-NFC מערב ,  אם המשחק יגיע להארכה ,  משתלם לראמס לשחק על תיקו .  
התחזית :  ראמס

פוטבול :  הכרעות יש ,  אבל איפה הדרמה ? 
המפגש בין סיאטל לסט .  לואיס יכריע את זהות העולה ב-NFC מערב .  הקולטס צריכים ניצחון על טנסי .  פוקס מחוץ לקרוליינה

