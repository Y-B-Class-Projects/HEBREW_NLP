אחרי ניסיון הפיגוע :  אובמה שוקל לתקוף בתימן
הממשל האמריקאי ,  בשיתוף עם זה התימני ,  הכין רשימת מטרות של אל קאעדה לתקיפה בתימן ,  כתגמול על ניסיון פיצוץ המטוס מעל דטרויט .  מומחים :  הזירה התימנית תהיה דומה לפקיסטן
ממשלות ארה"ב ותימן מנסות לאתר בימים האחרונים מטרות הקשורות לאל קעאדה בתימן ,  במטרה להנחית עליהן מכת תגמול על ניסיון הפלת מטוס הנוסעים האמריקאי בערב חג המולד .  כך טוענים גורמים אמריקאיים רשמיים .  ברשת CNN דוווח הלילה ,   ( רביעי )  כי ישנו ניסיון לאתר יעדים שהיו קשורים באופן ישיר לניסיון הפיגוע ,  והמטרה היא להכין רשימת אופציות שתהיה מוכנה אם וכאשר הנשיא ברק אובמה יורה לפתוח בפעולות גמול נגד ארגוני טרור בתימן .
 שר החוץ התימני אבו באקר אל קירבי אמר אמש ,  כי מאות פעילי אל קאעדה בארצו מתכננים התקפות טרור .  לדבריו ,  באחריותן של מדינות בעלות גורמי מודיעין חזקים ,  להודיע למדינות כמו תימן על תנועת חשודים .  אל קירבי אף ביקש מהקהילה הבינלאומית עזרה באימון כוחות לחימה בטרור וציודם .  דבריו באו לאחר שארגון אל קאעדה בתימן נטל אחריות לניסיון הפיגוע במטוס חברת דלתא בדטרויט ערב חג המולד .
 לפי הגורמים הביטחוניים בארצות הברית ,  שביקשו להישאר בעילום שם בשל רגישות הנושא ,  ישנם הסכם סודי בין ממשלת תימן לממשל האמריקאי לפיו שתי המדינות יעבדו יחד ,  כאשר ארצות הברית שומרת על שתיקה לגבי מידת מעורבותה בהעברת מודיעין וכלי נשק לביצוע התקיפות .  עלפי ההצהרות הרשמיות ,  הצבא האמריקאי לא הודה מעולם שביצע תקיפות אוויריות בשטח תימן ,  אולם בשיחות אישיות מגלים גורמים ביטחוניים בממשל כי צבא תימן לא היה מסוגל לבצע לבדו את התקיפות שבוצעו בחודשים האחרונים .  רק לפני כשבוע תקפו מטוסים של חיל האוויר התימנ יעדים של חמושים איסלמים במחוז שבווה ,  ככל הנראה במהלך פגישה שנערכה שם בין בכירים באל קאעדה ,  לקראת ביצוע פעולות טרור נגד הממשלה .  גורמים רשמיים במדינה מסרו כי קרוב ל-30 חמושים נהרגו בתקיפה .
 ההסכם החדש מתיר לארה"ב לשגר טילי שיוט אל מטרות בשטח תימן ולהפעיל מטוסי קרב או מל"טים נושאי פצצות נגד מטרות במדינה .  אחד המקורות אמר ,  כי תימן טרם נתנה את הסכמתה להנחית בשטחה מסוקים עם כוחות קומנדו אמריקאים שינסו ללכוד חשודים במאמץ לדלות מידע נוסף . " זו יכולת שארצות הברית היתה רוצה שתימן תפתח בעצמה ",  אמר המקור ל-CNN .  
בממשל האמריקאי מאמינים כי בשלב זה פועלים בתימן מאות טרוריסטים הקשורים לאל קאעדה ,  סביב קבוצה של כמה מנהיגי מפתח .  אנליסטים בוושינגטון העריכו ,  כי הזירה התימנית של צבא ארצות הברית תהיה דומה במידה רבה לפעולות הצבא בפקיסטן .  בשני המדינות מקיימת ארצות הברית התקפות של מלט"ים על מטרות חשודות ומפעילה כוחות מיוחדים נגד חשודים ,  ובשתי המדינות לא ניתנה מעולם הכרזה רשמית שקושרת אותה לפעולות אלה ,  בין השאר בגלל הסיבה שרוב האוכלוסייה בפקיסטן ובתימן מתנגדת למעורבות האמריקאית .
 
אחרי ניסיון הפיגוע :  אובמה שוקל לתקוף בתימן
הממשל האמריקאי ,  בשיתוף עם זה התימני ,  הכין רשימת מטרות של אל קאעדה לתקיפה בתימן ,  כתגמול על ניסיון פיצוץ המטוס מעל דטרויט .  מומחים :  הזירה התימנית תהיה דומה לפקיסטן

