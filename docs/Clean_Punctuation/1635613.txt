 " קחו פסק זמן בסחטנות "
 שליח קול ישראל להאיטי רן בנימיני תוקף במכתב חריף את ועד הטכנאים ,  שאינו מאפשר לו להעביר ראיונות מוקלטים מאזור רעידת האדמה .  גורם בועד : " הוא שליח לדבר עבירה "
 רן בנימיני ,  שליח קול ישראל להאיטי העביר היום למערכת החדשות של רשת ב' ,  בו הוא תוקף את ועד הטכנאים שאינו מאפשרים לו להעביר הקלטות של קולות וראיונות מאזור האסון .  הטכנאים משבשים את העבודה במחאה על צעדי החירום בהם נוקטת לאחרונה רשות השידור ,  במסגרתם צומצמה עבודת הטכנאים וכן הוחלט לשלוח את בנימיני להאיטי ללא ליווי של טכנאי .
 בנימיני מאשים את ועד הטכנאים בסחטנות ומוחה על מה שהוא מכנה ניצול ציני של האסון בהאיטי לטובת המאבק של וועד הטכנאים : " בהוראת הועד חובלו יומני חדשות ,  בהוראתו רשת ב' היא הרשת היחידה בעולם שלא הביאה קולות מוקלטים מאזור האסון ,  ובגללו נגרם נזק עצום גם לשם שלנו ".  
בנימיני קורא לחבריו ברשת ב' לא להמשיך להשלים עם המצב , " עם הכוחנות שמחזיקה את היד על השאלטר של רשת ב' ".  במכתבו של בנימיני מתואר מקרה נוסף בו הוא העביר טלפון למרואיין ,  דוקטור יובל לוי ,  רופא ילדים חבר במשלחת הישראלית להאיטי ,  במהלך שידור חי בתכנית  " כל היום ",  אולם  " מישהו החליט לסגור עליו את השאלטר ".  בנימיני מסיים את מכתבו וכותב : " הרגשתי בושה על הביזיון המקצועי שגרם לרשת ב' בבריונות ועד הטכנאים .  חשבתי עליכם אנשי הועד :  מול האיש הגדול הזה ,  אין לכם מושג כמה שאתם נראים קטנים ".  
גורם בועד עובדי ההנדסה בקול ישראל אמר היום לוואלה ברנז'ה : " אני לא יכול להתייחס למכתב כי עוד לא ראיתי אותו ,  אבל רן בנימיני לא מעניין אותי .  הוא לא פקטור מבחינתנו .  הוא נלחם בעובדים ופוגע בהם וכדי לקדם את עצמו הוא מוכן לדרוך על גופות .  הוא דוגמא שלילית בעיני ,  הוא שליח לדבר עבירה ". 
מרשות השידור נמסר : " המכתב נכתב מדם ליבו של כתב שנמצא בחזית ,  ומשקף היטב את היחסים הבעייתיים ביחסי העבודה המתבטאים בפירמידה ההפוכה ברשות השידור .  תוכנו של מכתב זה מעיד על הצורך ברפורמה שתתקן סדרי עולם ביחסי העבודה ברשות השידור .  חבל שטכנאי קול ישראל לא הבינו את גודל השעה ולא גילו שאר רוח מול אסון בקנה מידה עולמי ".   

" קחו פסק זמן בסחטנות "
 שליח קול ישראל להאיטי רן בנימיני תוקף במכתב חריף את ועד הטכנאים ,  שאינו מאפשר לו להעביר ראיונות מוקלטים מאזור רעידת האדמה .  גורם בועד : " הוא שליח לדבר עבירה "
 
