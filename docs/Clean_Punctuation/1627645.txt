ת"א :  כמה יעלה לכם לשכור ליום את רחוב אלנבי ומה התעריף של שדרות רוטשילד ? 
עיריית תל אביב ותיאטרון האבסורד :  בעבור יוזמות מסחריות העירייה מאפשרת שימוש חינם - בהפגנות יש תשלום
מה התעריף של שדרות רוטשילד ?  וכמה עולה להשכיר ליום את רחוב אלנבי ?  בתקופה האחרונה נראה כי העירייה מרבה להשכיר את המרחב הציבורי לגופים מסחריים או ציבוריים ,  כאשר פעם הדבר נעשה בתשלום ופעם היא מנדבת את השטח מבלי לגבות עבורו כסף .  לעתים הדבר מגיע לאבסורד :  בעוד שעבור יוזמות מסחריות העירייה מאפשרת שימוש במרחב מבלי לדרוש תמורה ,  דווקא עבור אירועים בעלי אופי אידיאולוגי כמו הפגנות או עצרות היא דורשת תשלום נכבד .  ניסיון לבקש מהעירייה את הקריטריונים שמנחים אותה בהחלטתה אם לגבות או לא ובאיזה תעריף - נחל כישלון .  אם יש קריטריונים ,  העירייה מסרבת לחשוף אותם ,  כמו גם את הסכמי ההתקשרות עם הגופים השונים.ביום שישי האחרון אישרה העירייה לסוכנות הרכב פיאג'ו להציג את מיטב דגמיה בשדרות בן גוריון ,  בד בבד עם אירועי ג'אז בשדרה שמתקיימים באזור מדי שבוע .  למעשה ,  השדרה הפכה לאולם תצוגה בשירות המותג - טוסטוסים הוצבו על במות ,  פוזרו עשרות דוכנים שהציגו את אביזרי החברה והאווירה הכללית היתה שיווקית באופן אגרסיבי .  במקרה הזה קיבלה פיאג'ו את האישור להשתמש בשדרה חינם .  לעומת זאת ,  לקראת מצעד זכויות האזרח שהתקיים לפני כחודש ,  ביקשה העירייה ממארגניו תשלום של 1,500 שקל - דמי שימוש ברחבת מוזיאון תל אביב .  סכום דומה ביקשה העירייה מהנוער העובד והלומד כתנאי לקיום עצרת לציון 1 במאי במקום ,  וכן ממארגני העצרת נגד הכיבוש.דוגמה נוספת שממחישה אותה נקודה :  בנובמבר האחרון נחסמה הגישה לכיכר מגן דוד  ( בפינת הרחובות אלנבימשינקין )  לצורך צילומי פרסומת לבנק הפועלים ,  וגם במקרה הזה נידבה העירייה את השטח מבלי לדרוש תשלום .  לעומת זאת ,  כאשר פנו אנשי ארגון מע"ן לעירייה וביקשו להשתמש ברחבת הסינמטק כדי לקיים בה הפגנה למען זכויות עובדים ,  נאמר להם שהדבר כרוך בתשלום ." השטח הציבורי שייך לתושבים ולא לעירייה ",  מתקוממת חברת המועצה רחל גלעד וולנר  ( עיר לכולנו )  ,  שגם בקשתה לקבל את הקריטריונים שלפיהם מאפשרת העירייה שימוש במרחב הציבורי טרם נענתה . " גופים כלכליים רבי עוצמה יכולים לנצל את המרחב הציבורי ולהפיק ממנו רווחים ,  חינם אין כסף .  לעומת זאת ,  התארגנויות חברתיות שמבקשות לממש את חופש הביטוי - משלמות ,  והרבה ". בעירייה ניסחו תגובה מעורפלת : " העירייה מאשרת מעת לעת ,  ובמינון נמוך ,  אירועים במרחב הציבורי הכוללים שיתופים עם חברות מסחריות .  כך היה באירוע פסטיבל החומוס בשוק הכרמל ,  בפסטיבל המשפחה של בנק מסחרי בכיכר רבין וכדומה .  נבחן את המינון הנכון לשיתופי פעולה מסוג זה כדי להגיע לאיזון בין שימוש במרחב הציבורי לבין הנאת המבקרים ". בהתייחס לאירוע בשדרות בן גוריון מסרה העירייה : " אושר שיתוף פעולה מסחרי באירוע הסיום של סדרת אירועי הג'אז ,  שכלל תערוכה של וספות עתיקות וחדשות וכן ביגוד אופנתי .  ככל הידוע לנו ,  וכך גם לפי נציג החברה ,  לא התקיימה מכירה במקום ". 

ת"א :  כמה יעלה לכם לשכור ליום את רחוב אלנבי ומה התעריף של שדרות רוטשילד ? 
עיריית תל אביב ותיאטרון האבסורד :  בעבור יוזמות מסחריות העירייה מאפשרת שימוש חינם - בהפגנות יש תשלום

