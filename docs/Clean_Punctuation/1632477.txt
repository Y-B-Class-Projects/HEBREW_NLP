אסטון וילה מתקרבת לגמר גביע הליגה האנגלי
ג'יימס מילנר העניק למרטין אוניל 0:1 על בלקבורן במשחק הראשון מבין שניים .  פורטסמות ממשיכה להסתבך כלכלית
בזמן שהכדורגל האנגלי נתון לשינויי מזג האוויר ,  נפגשו הערב  ( חמישי )  אסטון וילה ובלקבורן במשחק הראשון מבין השניים של חצי גמר גביע הליגה האנגלי .  המפגש הראשון הערב היה באיווד פארק של בלקבורן ,  שהיתה חסרה מספר שחקנים לאור פציעות ,  ולמפגש הערב המארחת נכנסה עם רצף לא מחמיא של שמונה משחקים רצופים ללא ניצחון .  וילה ,  מצידה ,  ניצלה זאת על מנת להשיג ניצחון 0:1 מאוד חשוב ,  לקראת הגומלין בין השתיים בשבוע הבא בבירמינגהאם .  החבורה של מרטין אוניל ,  שהיתה טובה ומסוכנת יותר לכל אורך המשחק ,  נהנתה משער בודד של ג'יימס מילנר בדקה ה-23 ,  שהגיע אחרי כדור רוחב מצוין של סטיאורט דאונינג .  
בינתיים ,  לא ממש על המגרש ,  מצבה הכלכלי הסבוך של פורטסמות הידרדר הערב  ( חמישי )  עוד יותר ,  כשהנהלת הפרמיירליג הודיעה שלא תעביר לקבוצה את חלקה ברווחים מהסכמי השידור של הליגה עם רשתות הטלוויזיה ,  בגובה שבעה מיליון ליש"ט ,  אותם תחלק בין קבוצות אחרות להן חייבת פומפי כספים .
 בהודעת הפרמיירליג נמסר שבימים האחרונים דנו ראשיה במצבה של פורטסמות תוך התחשבות במצוקתה ,  אך אנשי פומפי לא הצליחו לשכנע את ההנהלה כי ביכולתם לכסות את חובותיהם ,  ובכך לא היה מנוס מהצעד בו נקטו .
 בנוסף הוחלט להמשיך באיסור שמוטל על הקבוצה לרכוש שחקנים נוספים ,  המונע מגרנט לחזק את הסגל ,  למרות ההערכות לפיהן הוא יוסר בימים הקרובים ,  וכעת לא ברור אם פומפי תספיק להחתים רכש כלשהו לפני סגירת חלון ההעברות בינואר .
 
אסטון וילה מתקרבת לגמר גביע הליגה האנגלי
ג'יימס מילנר העניק למרטין אוניל 0:1 על בלקבורן במשחק הראשון מבין שניים .  פורטסמות ממשיכה להסתבך כלכלית

