אישום :  הגננת שכחה פעוט ברכב - וגרמה למותו
חייריה סלאטי ,  גננת בת 52 מאבו גוש ,  מואשמת בגרימת מוות ברשלנות של ילד בן 5 ,  שאותו ביקשה להסיע לביתו .  הנאשמת החנתה את הרכב ,  אך שכחה שהפעוט נמצא בתוכו וכעבור מספר שעות הוא מת
לבית משפט השלום בירושלים ,  הוגש היום  ( חמישי )  כתב אישום נגד חייריה סלאטי ,  גננת בת 52 מאבו גוש ,  בגין גרימת מותו ברשלנות של ילד בן 5 .  לפי כתב האישום ,  שהוגש על ידי עו"ד ג'ני גינזבורג מפרקליטות מחוז ירושלים ,  באוקטובר אשתקד ,  נהגה סלאטי לעבר גן הילדים כאשר הבחינה בילד שהיה תלמיד בגן והציעה להסיעו .  
הילד נכנס לרכב והתיישב במושב האחורי ,  והם נסעו יחד אל הגן .  כאשר הגננת החנתה את הרכב היא שכחה שהפעוט נמצא בפנים ,  יצאה ונעלה את הדלת .  רק בתום יום עבודתה ,  בסמוך לשעה 14:00 ,  כאשר שבה לרכב ,  היא הבחינה בילד כשהוא ללא רוח חיים ,  לאחר שמת כתוצאה מעליית הטמפרטורות בתוך הרכב הסגור .  היא הוציאה את הילד והשכיבה אותו תחילה על המדרכה בסמוך לרכב ,  ולאחר מכן ,  הניחה אותו מתחת לעץ סמוך לגן הילדים ועזבה אותו מבלי להודיע לרשויות .
 עוברים ושבים שהבחינו בילד ,  הזעיקו את צוותי מגן דוד אדום שהגיעו למקום וניסו לבצע בו החייאה .  בעקבות צוותי מד"א הגיעו למקום גם כוחות משטרה אשר פתחו בסריקות אחר הגננת ועוזרתה .  עוזרת הגננת נעצרה בביתה ואילו הגננת הגיעה מאוחר יותר לתחנת המשטרה וביקשה להסגיר עצמה .  

אישום :  הגננת שכחה פעוט ברכב - וגרמה למותו
חייריה סלאטי ,  גננת בת 52 מאבו גוש ,  מואשמת בגרימת מוות ברשלנות של ילד בן 5 ,  שאותו ביקשה להסיע לביתו .  הנאשמת החנתה את הרכב ,  אך שכחה שהפעוט נמצא בתוכו וכעבור מספר שעות הוא מת

