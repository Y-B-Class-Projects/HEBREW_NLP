משהו חדש באוויר
'קפה קפה' פוטרת אתכם מהצורך להזמין אספרסו רק כדי לגלוש ומשיקה רשת אינטרנטית חינמית ,  שאיננה מצריכה סיסמת התחברות
לבעלי מחשבים ניידים התסריט מוכר .  אם בחרתם לשבת עם מחשב נייד בבית קפה ולגלוש באינטרנט ,  כדאי שתזמינו משהו .  קפוצ'ינו או פרוסת עוגה ,  יעניקו לך לגיטימציה ליהנות מאינטרנט בחינם ,  תמורת סיסמת רשת שבית הקפה מעניק ללקוחותיו .  
הבעיה מתעוררת כשאתם מוצאים את עצמכם באמצע הרחוב ,  עם הצורך לשלוח אימייל דחוף או לברר כתובת של מסעדה באמצעות הטלפון הנייד ,  שמתחבר גם הוא לאינטרנט אלחוטי .  רוב הסיכויים הם שתתאמצו לשווא למצוא רשת אינטרנט חינמית שלא מצריכה סיסמת רשת ,  כדי לתפוס עליה טרמפ ובסוף תמצאו את עצמכם נכנסים לבית קפה ומזמינים אספרסו ,  רק כדי לגלוש .
 ברשת 'קפה קפה' החליטו לפנק את הסביבה ולרשת את הסניפים ברחבי הארץ ,  במשדרים המעניקים אינטרנט אלחוטי ,  חופשי ופתוח לכולם ולא רק ללקוחות הרשת .  בכל הסניפים יהיה אפשר להתחבר לאינטרנט ברדיוס של 300-1,000 מטרים . " אנו רוצים להעניק משמעות נוספת למושג קפה שכונתי ",  אומר אבינועם בן מוחא ,  מנכ"ל הרשת . " אנו רואים בבתי הקפה שלנו חלק בלתי ניפרד מהמרקם השכונתי בו הם פועלים ,  והיה חשוב לנו לתת משהו גם למי שהוא אינו לקוח באותו רגע ממש ".  הרשת האלחוטית עתידה להיפתח עד סוף ינואר .
 
משהו חדש באוויר
'קפה קפה' פוטרת אתכם מהצורך להזמין אספרסו רק כדי לגלוש ומשיקה רשת אינטרנטית חינמית ,  שאיננה מצריכה סיסמת התחברות

