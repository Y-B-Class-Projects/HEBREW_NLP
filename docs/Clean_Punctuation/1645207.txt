מכבי נתניה ניצחה את מכבי חיפה 0:1
יומיים לפני הדרבי ,  החזיר שלו מנשה את העניין לליגה עם שער בדקה ה-69 קבע 0:1 מדהים למכבי נתניה על מכבי חיפה
מכבי חיפה חזרה הערב  ( שבת )  למגרש בו חגגה אשתקד את האליפות ,  הקופסא בנתניה ,  וספגה בו במפתיע הפסד שני העונה - 1:0 למכבי נתניה של ראובן עטר .  המארחים הגיעו למשחק לאחר חמישה משחקים ללא ניצחון ,  אבל כשנתניה פוגשת את חיפה ,  משהו אצלה נדלק .  זו השנה הרביעית ברציפות שחיפה מפסידה במגרש צר המידות בעיר היהלומים ,  ויומיים לפני הדרבי התל אביבי הגדול ,  המשחק בבלומפילד מקבל אקסטרה משמעות  ( כאילו שהוא לא היה טעון ומותח גם ככה )  .  בכל מקרה ,  ועל אף הקיזוז ,  הפער יישאר גדול ,  אבל הליגה קיבלה מסר מעודד - מכבי חיפה בהחלט לא קבוצה בלתי ניתנת לעצירה .
 המחצית הראשונה התאפיינה בקצב מטורף ,  כשחיפה הסתערה על נתניה מהשניה הראשונה .  הירוקים הפעילו לחץ בחלק המגרש של נתניה ,  חטפו כדורים ויצרו מצבים בקלות .  הגנת נתניה נראתה מבוהלת ,  אבל למזלה ,  שוער נבחרת חוף השנהב אריסטיד זוגבו הגיע למשחק ,  ובגדול .  זוגבו רשם סדרה של הצלות מרהיבות ,  מנע בגופו פעם אחר פעם מצבים בטוחים לכיבוש ,  ולשיאו הגיע השוער כשהתעופף והדף נגיחה של דבאלישווילי מחמישה מטרים דקה לפני ההפסקה .  גם נתניה הייתה במשחק ויצאה למתפרצות מסוכנות ,  אך שתי הקבוצות ירדו לחדרי ההלבשה ללא שערים .  
הקצב נרגע מעט במחצית השנייה .  ההגנה הנתנייתית ,  בראשות ביוואן פרנסמן הנהדר ,  התייצבה ,  ומכבי חיפה ,  למרות שליטה מוחלטת במרכז השדה ,  מיעטה לסכן את השער .  החבורה של עטר הפגינה משחק לחימה מדהים ,  כששני צהובים הסתערו על כל שחקן של חיפה והמשחק התפתח בדיוק כמו שעטר רצה .  העקיצה הגיעה בדקה ה-69 .  כדור קרן של שניר גואטה נהדף לעבר שלו מנשה ,  שירה לרשת מחוץ לרחבה ,  הפתיע את דוידוביץ' והדהים את הליגה .  עד לסיום נתניה שמרה על קור רוח ולא קרסה תחת הלחץ .  יניב קטן אמנם החמיץ מצב של שער בטוח לפני שהסנסציה הושלמה ,  אך בסופו של דבר ,  חיפה רשמה הפסד ליגה שני העונה .  
מכבי נתניה עלתה בעקבות הניצחון למקום השישי .  הקבוצה של עטר ,  שכבר ניצחה את מכבי תל אביב ובית"ר ירושלים והוציאה נקודה מול הפועל תל אביב בבלומפילד ,  תיאבק על העלייה לפלייאוף העליון ויכולה רק להצטער על הנקודות שהלכו לאיבוד במשחקים נגד קבוצות התחתית .  מכבי חיפה ספגה הפסד שני העונה ,  שכמו הראשון הגיע לאחר 11 משחקים רצופים .  שתי התל אביביות יקבלו הזדמנות להחזיר עצמן לליגה בדרבי ביום שני .  שאר הקבוצות למדו שיעור חשוב - מכבי חיפה היא בשר ודם .  קבוצה ניתנת לעצירה .
 דקה 8 :  הגנת נתניה המבולבלת איבדה כדור בתוך הרחבה ,  קטן הוציא כדור רוחב לארבייטמן שבעט חלש לידיים של זוגבו .
 דקה 9 :  קטן העביר כדור מצוין מימין היישר לרגלו של דבאלישווילי שניצב בעמדה נפלאה במרכז הרחבה ,  אך בעט על גופו של זוגבו .  
דקה 14 :  מוגרבי החליק כדור בראש והשאיר את גואטה לבד מול דוידוביץ' ,  קינן גלש ברגע האחרון והציל שער .  
דקה 15 :  מנשה סובב כדור חופשי מ-25 מטרים ודוידוביץ' הדף לקרן .  מנשה ניסהלכבוש גם מנקודת הקרן ופגש את הקורה .  
דקה 24 :  ארבייטמן נותר חופשי ברחבה ובעט כדור חזק מזווית קשה ,  רק לרשת החיצונית .
 דקה 27 :  קטן שלח את דבאלישווילי לעימות ישיר מול זוגבו ,  השוער מחוף השנהב סיפק הצלה נהדרת ומנע שער .  
דקה 28 :  רפאלוב פרץ לאורך הקו השמאלי ,  התעלם מסבן וקרופניק ושלח כדור שטוח לרוחב השער שזוגבו הדף בקושי .  
דקה 44 :  הזדמנות כפולה לחיפה .  קטן העלה כדור חופשי לרחבה ,  טשיירה נגח פעם אחת ודבאלישווילי המשיך בנגיחה מתיבת החמש ,  אבל זוגבו בהתעופפות מדהימה הדף לקרן .  כדור הקרן ננגח על ידי קינן מעל המשקוף .  
דקה 55 :  מנשה ניסה בעיטה קשתית ממרחק ,  אך הכדור טס מעל השער .  
דקה 69 :  גול !  גואטה הגביה קרן משמאל ,  הגנת חיפה הרחיקה פעם אחת היישר לרגליו של מנשה שבעט כדור מסובב מחוץ לרחבה לפינה של דוידוביץ' .  0:1 למכבי נתניה 
דקה 84 :  הגנת נתניה הדפה כדור לעברו של קטן ,  שעמד לבדו על נקודת הפנדל ,  אך בעט גבוה מעל השער .  החמצה גדולה של חיפה .  
דקה 89 :  גדיר נותר לבדו מול זוגבו ,  אבל מסר לארבייטמן במקום לבעוט .  דגני גלש לרגלי החלוץ והציל שער בטוח .  
הרכב מכבי נתניה :  אריסטיד זוגבו ,  קלמי סבן ,  ביוואן פרנסמן ,  ליאוניד קרופניק ,  עומרי בן הרוש ,  אלמוג כהן ,  רביד גזל ,  שלו מנשה ,  שניר גואטה  ( אוראל דגני ,  85 )  ,  פיראס מוגרבי  ( דלה ימפולסקי ,  61 )  ,  דייויד גומז  ( אחמד סבע ,  62 ) 
הרכב מכבי חיפה :  ניר דוידוביץ' ,  אייל משומר ,  דקל קינן ,  ז'ורז'ה טשיירה ,  עלי עוסמאן ,  בירם כיאל  ( ישראל זגורי ,  84 )  ,  גוסטבו בוקולי  ( סאדאת בוקארי ,  71 )  ,  ליאור רפאלוב ,  יניב קטן ,  ולדימיר דבאלישווילי  ( מוחמד גדיר ,  57 )  ,  שלומי ארבייטמן .
 
מכבי נתניה ניצחה את מכבי חיפה 0:1
יומיים לפני הדרבי ,  החזיר שלו מנשה את העניין לליגה עם שער בדקה ה-69 קבע 0:1 מדהים למכבי נתניה על מכבי חיפה

