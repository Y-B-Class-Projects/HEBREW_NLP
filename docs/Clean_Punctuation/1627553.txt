אניימה : " הפועל תל אביב תצליח בלעדיי "
 השוער המריא לאליפות אפריקה ,  ואינו מודאג מכך שייחסר נגד בית"ר : " יהיה טירוף ,  מאמין שנצליח ".  בונדר עשוי לפתוח
צילום ועריכה :  איתי חסיד
שוער הפועל תל אביב ,  וינסנט אניימה ,  המריא הבוקר  ( שישי )  לניגריה ,  שם יצטרף למחנה האימונים של נבחרתו לקראת אליפות אפריקה שתיפתח בעוד מספר ימים .  רגע לפני שעלה למטוס ,  היה נשמע השוער הניגרי די אופטימי באשר להצלחת נבחרתו והצלחת קבוצתו בחודש הקרוב : " אני חושב שאליפות יהיה לנו קשה לקחת ,  אבל אני מאמין שנצליח ",  אמר השוער ,  שלא חושב על מעבר אפשרי עם תום העונה : " כרגע אני לא מדבר על קבוצה אחרת כי הפועל ואני רצים לאליפות .  יהיה משחק מאוד קשה מול בית"ר ירושלים ויהיה שם טירוף ,  אבל אני חושב שנצליח במשחק .  הפועל תצליח גם בלעדיי ",  סיכם השוער את דבריו .
 קצת יותר מאוחר היום ,  פתחו האדומים את השנה האזרחית החדשה ואת ההכנות למשחק מול בית"ר ירושלים ביום שני .  אחרי הבשורות הרעות בדמות ההיעדרויות של אניימה ובאדיר המורחק ,  הגיעו סוף סוף גם בשורות טובות לקבוצה ,  כאשר דני בונדר ערך היום אימון מלא וכרגע נמצא בתמונת ההרכב ,  ככל הנראה על חשבונו של עומרי קנדה .  בניגוד לבונדר ,  שערך אימון מלא ,  איתי שכטר ודדי בן דיין קיבלו בתחילת האימון שחרור משום שחשו ברע .  שני השחקנים אמורים לשוב מחר לאימונים ,  יחד עם זוראב מנטשאשוילי ,  ששוחרר לחופשת מולדת קצרה בכדי לחגוג את ראש השנה הנוצרי עם משפחתו ,  ואמור לנחות היום בלילה בארץ ולשוב מחר לאימוני הקבוצה .
 
אניימה : " הפועל תל אביב תצליח בלעדיי "
 השוער המריא לאליפות אפריקה ,  ואינו מודאג מכך שייחסר נגד בית"ר : " יהיה טירוף ,  מאמין שנצליח ".  בונדר עשוי לפתוח

