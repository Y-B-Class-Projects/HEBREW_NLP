תאריך המוות נכתב בתשקיף 
BenchMarker
 >  >  ביום חמישי תימחק חברת פסיפיקה אחזקות מהמסחר בבורסה של תל אביב ,  ארבע שנים לאחר שנולדה .  במארס 2006 נרכשה פסיפיקה שנקראה אז  " ולטר רוזנטל "  בידי nat east holdings limited ושלמה ולד .  תמורת 4 מיליון שקל והתחייבות להשקיע 12 מיליון שקל נוספים זכו הרוכשים ל-46% מהמניות ואופציה ל-10% נוספים .  הנכסים כללו קרקעות במפרץ חיפה ויסוד המעלה ,  ופעילות הובלה ודלק .  החברה דיווחה על הלוואות מהבנקים בסך 26 מיליון שקל .  שנה אחרי הרכישה כבר הנפיקו ולד ושותפיו אג"ח צמודות בהיקף של 40 מיליון שקל באחד הגיוסים המדהימים שנראו כנראה בשוק ההון הישראלי .  זאת משום שהדרך לסופה של פסיפיקה מותווית כמעט כולה בתשקיף .  איגרות החוב הונפקו בריבית של 2.5% לפירעון ב-2015 .  למרות הריבית הלא מרשימה ,  רוכשי האג"ח אולי התעודדו מהעובדה שהן ניתנות להמרה למניות החברה .  הם הדחיקו את העובדה שמניות החברה יצאו מרשימת השימור רק בהמשך 2007 .  הבטוחות המרשימות לבעלי האג"ח היו 2 מיליון שקל שהופקדו בצד ושיעבוד של חברה בת שהיתה עתידה להתקשר בעסקת מקרקעין עתידית ברומניה .  התשקיף ממשיך ומפרט את מצבת חובותיה של החברה .  את ההידיינות והמגעים שהיא מנהלת עם הבנקים ,  וכן הוא פורש את נתוניה הפיננסיים ,  שגם בעין בלתי מזוינת אין דרך לתארם אלא כעגומים .  לפני שנה הוגשה בקשה לאישור תביעה ייצוגית נגד פסיפיקה אחזקות .  עם הנתבעים נמנים הדירקטורים בחברה והמנכ"ל ,  בעלי השליטה ,  וכן חתמי ההנפקה .  התובעים ,  רוכשי אג"ח ומניות של פסיפיקה טוענים כי בתשקיף ההנפקה שפירסמה פסיפיקה במארס 2007 נכללו שורה ארוכה של פרטים מטעים .  בין השאר ביחס למערך ומבנה השליטה בחברה ,  חיסול הפעילות של החברה בישראל ,  פעילות החברה ברומניה ,  וכן ביחס לדו"חות הכספיים של החברה שצורפו לתשקיף .  גם בעלי המניות של החברה תבעו במקביל את החברה .  המהלך מדיף ריח של אי הגינות .  אך קריאת התשקיף והדו"חות ארבע שנים אחרי שפורסמו ,  כשהם רצופים בפירוט הפסדים והבטחות לרווח ,  מעלה כי גם אם מישהו ניסה להטעות הוא לא עשה זאת טוב - וכי השותפים בכישלון הם מי שבחרו לשים כספם בחברה .
 
תאריך המוות נכתב בתשקיף 
BenchMarker

