כל חברי הנהלת בנק ישראל המליצו להותיר את הריבית ללא שינוי על 1.25%
הבנק ההדרגתיות של תהליך תהליך העלאות הריבית מתבטאת בכך שאין משנים את הריבית מדי חודש
ארבעה חברי הנהלה המשתתפים בדיון ממליצים לנגיד לגבי גובה ריבית בנק ישראל הרצויה למשק .  בדיון לגבי החלטת הריבית לחודש פברואר ,  כל חברי ההנהלה המליצו להשאיר את הריבית ללא שינוי ברמה של 1.25% .  כך עולה מפרוטוקול דיוני הריבית שפירסם הבוקר בנק ישראל.חברי ההנהלה הדגישו כי העלאות הריבית בהן נקט הבנק בחודשיים הקודמים היו חלק מתהליך הדרגתי של החזרת הריבית לרמה שתואמת יותר את מצב המשק ,  כפי שמשתקף בסביבת האינפלציה הנמצאת בחלקו העליון של תחום היעד ,  במצב הריאלי המאושש של המשק ובעליית מחירי הנכסים ובפרט מחירי הדירות .  ההדרגתיות של התהליך מתבטאת בכך שאין משנים את הריבית מדי חודש .  לגבי חודש זה הועלו מספר נימוקים התומכים באפשרות להמתין ולהשאיר את הריבית ברמתה.חברי ההנהלה דנו באפשרות שההפתעה במדד המחירים לצרכן לחודש דצמבר מלמדת שסביבת האינפלציה נמוכה ממה שהוערך קודם לפרסום המדד .  בעקבות ההפתעה במדד דצמבר והירידה הלא צפויה ברכיב הדיור בבעלות ,  עולה האפשרות ששכר הדירה משנה כיוון ,  או לפחות שקצב עלייתו מתמתן .  לזה עשויה להיות השלכה להתמתנות האינפלציה במהלך שנת 2010 .  ביטוי לאפשרות זאת הוא העדכון כלפי מטה בציפיות החזאים הפרטיים ביחס לאינפלציה בחודשים הקרובים וביחס לשנת 2010 כולה.כנגד עדכון זה ,  משתתפי הדיון דנו בעלייה שחלה לאחר פרסום המדד המפתיע בציפיות לאינפלציה לשנה הנגזרות משוק ההון לעבר גבולו העליון של היעד .  חלק מהמשתתפים סברו שלאור מספר מוגבל של איגרות חוב  ( שממחיריהם נגזרים הציפיות )  והיקף מסחר דליל בחלק מסדרות איגרות החוב הנתון ,  אינו בהכרח משקף את השינוי בציפיות השחקנים בשוק ההון ,  ולכן יש לתת החודש לציפיות אלה משקל נמוך מהרגיל.חברי ההנהלה ציינו שהייסוף שהתרחש במהלך ינואר צפוי לתרום לירידת הלחצים האינפלציוניים במשק ובמדדי המחירים בחודשים הקרובים .  החברים דנו באפשרות שהעלאות הריבית לחודשים דצמבר וינואר היו בין הגורמים להתחדשות הייסוף ובחשש כי העלאת הריבית החודש תחריף את מגמת הייסוף .  בהקשר זה החברים הביעו עמדות שונות ,  כאשר חלק סברו כי העלאה נוספת בריבית עלולה לתמרץ הגדלה משמעותית ביבוא ההון  ( הגברת carry trade )  תוך הגברת הלחץ לייסוף ,  ואילו אחרים העריכו כי שיקולי הריבית לא היו דומיננטיים בתנועות ההון בחודשיים האחרונים ואינם צפויים להפוך משמעותיים בסביבת הריבית הנוכחית ,  גם אם תתבצע העלאה נוספת.אומנם ,  התרבו מאוד האינדיקטורים שהורו על האצה בצמיחה בסוף 2009 .  אולם ,  ההערכה של חלק ממשתתפי הדיון היתה כי כעת אינדיקטורים אלה התייצבו ושקצב השיפור הואט וקיימת אי וודאות לגבי התמשכות מגמת השיפור .  בפרט ,  התייחסו לדיווחים על עצירת מגמת העלייה בסחר העולמי יחד עם אי-הוודאות שגברה לאחרונה ביחס למידת ההתמדה של תהליך ההתאוששות בעולם .
 
כל חברי הנהלת בנק ישראל המליצו להותיר את הריבית ללא שינוי על 1.25%
הבנק ההדרגתיות של תהליך תהליך העלאות הריבית מתבטאת בכך שאין משנים את הריבית מדי חודש

