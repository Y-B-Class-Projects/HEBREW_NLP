אלי גוטמן : " השארנו הכל מאחור ,  מתעסקים בכדורגל "
 מאמן הפועל תל אביב סבור שחילוקי הדעות בהנהלה לא ישפיעו על הקבוצה לקראת ליון ,  והוסיף : " בלומפילד ייתן לנו את האנרגיות שחסרו לנו ",  ולא מזלזל : " את ההיסטוריה של ליון כולנו מכירים ".  פואל לא מקל ראש : " נצטרך להתרגל לחום ולאצטדיון הקטן "
 צילום ועריכת וידאו :  קובי אליהו 
ביום רביעי תפגוש הפועל תל אביב את ליון הצרפתית בבלומפילד ,  במסגרת המחזור השני של ליגת האלופות  ( 20:45 ,  שידור ישיר בספורט 5 ובספורט 5HD )  ,  כאשר נכון לכתיבת שורות אלו ,  רק 10,500 כרטיסים נמכרו למשחק .  ליון הגיעה לישראל ללא אוהדים ולכן 1,000 הכרטיסים שהוקצו לאוהדי ליון לשער 11 יוצעו למכירה בעלות של 220 שקל לכרטיס .  
הפועל תל אביב ערכה את מסיבת העיתונאים אתמול ,  בה אמר המאמן אלי גוטמן : " בלומפילד לובש חג .  התפאורה הזו מרגשת אותי .  אני גאה להיות המאמן שמוביל מועדון כמו הפועל תל אביב למשחק הראשון במסגרת כל כך משמעותית ובאצטדיון הזה .  אנחנו נמצאים בתחילת הקמפיין ,  עברנו משחק חוץ קשה מאוד בליסבון ואנחנו ערב משחק בית נגד ליון .  אם אני לוקח את הבית כולו ,  אז ליון זו הפייבוריטית בבית הזה .  את ההיסטוריה שלה כולנו מכירים .  הקבוצה הייתה בשנה שעברה בחצי הגמר של המפעל ,  שחקנים כמו גורקוף ,  באסטוס ,  טולאלן ועוד ולא צריך להוסיף ולדבר ". 
כידוע ,  הפועל תל אביב מגיעה למשחק לאחר ההפסד לעירוני קרית שמונה והידיעות על אווירה עכורה בין הבעלים למאמן ובינם לבין עצמם .  גוטמן התייחס לנושא ואמר : " בתוך המסגרת הזאת ,  הפועל תל אביב מגיעה להתמודדות בתקופה לא טובה ",  הוסיף גוטמן . " אני רואה את חצי הכוס המלאה ,  כי דווקא במשחק כזה ,  האצטדיון ייתן לנו את האנרגיות שחסרו לנו בתקופה הקרובה כדי להוכיח את היכולת האמיתית שלנו .  נצטרך להיות בשיאנו ,  הן מבחינה אישית והן מבחינה קבוצתית בכל הקשור למשמעת הטקטית שלנו .
" ראיתי את המשחק של ליון מול סנט אטיין ,  ליון הייתה צריכה לנצח את המשחק בהפרש של שער או שניים ",  אמר גוטמן . " יש תקופות בכדורגל וצריך לדעת לעבור אותן .  אני לא יכול לדבר על תוצאה ,  אבל אני יכול להאמין ביכולת של הקבוצה .  נקיים עוד אסיפה טקטית אחת ואת האימון המסכם שלנו ובתום האימון נדע בדיוק איך אנחנו הולכים להתמודדות הזאת .
" עברנו שבוע לא פשוט וכולנו מרוצים מהעובדה ששמנו את הכל על השולחן והשארנו את הכל מאחור .  אנחנו מתעסקים בכדורגל .  מערכת היחסים שלי עם אלי טביב היא טובה ומכובדת .  לפעמים יש אי הבנות ויותר מחילוקי דעות ,  אבל מבחינתי צריך לומר את הדברים ולהתקדם הלאה מתוך מטרה משותפת אחת - הצלחת המועדון שהוא ,  מבחינת כולנו ,  מעבר לקבוצת כדורגל .  יש כאלה שבשבילם זה מפעל חיים .  כך הרגשתי מיום שהגעתי למועדון הזה ". 
רומן רוקי ,  שצפוי לפתוח בהרכב ,  הוסיף : " העונה שלי התחילה ואני מקווה שהמשחק הזה ייתן לי את הדחיפה שאני והקבוצה צריכים .  אני מכיר את ליון היטב ,  היו לי נגדה משחקים טובים יותר וטובים פחות .  אנחנו צריכים את המשחק שייתן לנו את הביטחון .  אני מכיר את השחקנים של ליון על היתרונות והחסרונות שלהם .  נצטרך להיות מרוכזים ושההגנה שלנו תעמוד היטב על המגרש אחרי שבשבת לא הגנו היטב .  נצטרך לנצל מצבים ולא לספוג שער שיכניס את ליון למשחק .  מול הקהל הביתי ובמשחק כזה ,  זה הזמן שלנו להמשיך הלאה ". 
גם באימון המסכם תרגל גוטמן את ההרכב הגנתי שתורגל בימים האחרונים .  כזכור ,  המאמן מתכנן שלושה שינויים לעומת זה שהפסיד לקרית שמונה .  וואליד באדיר יחזור למרכז ההגנה במקומו של ביוואן פרנסמן ,  דני בונדר יחליף את עמרי קנדה בעמדת המגן הימני ואילו יוסי שבחון יפנה את מקומו לרומן רוקי .  
ההרכב המשוער :  וינסנט אניימה ,  דני בונדר ,  דגלאס דה סילבה ,  וואליד באדיר ,  דדי בן דיין ,  אביחי ידין ,  רומן רוקי ,  ערן זהבי ,  גילי ורמוט ,  בן סהר ,  איתי שכטר .
 גם אצל היריבה הצרפתית לא חסרות בעיות .  סגנית האלופה השיגה רק חמש נקודות משבעת המחזורים הראשונים בליגה .  בשבת ,  הפסידה הקבוצה  ( לראשונה מזה 16 שנה )  בדרבי ,  1:0 לסנט אטיין ,  וירדה מתחת לקו האדום .  הקהל נשאר במגרש ודרש את פיטוריו של המאמן קלוד פואל .  הנשיא ז'אן מישל אולאס ,  משדר מסרים סותרים בנוגע לעתידו של המאמן ,  אך ביקש מהאוהדים להמתין בסבלנות עוד חודש .  
דווקא בליגת האלופות ,  ליון פתחה את בית ב' עם 0:1 על שאלקה והיא מחפשת ניצחון שני שיקרב אותה להעפלה לשמינית הגמר .  הקבוצה נחתה בישראל בסגל חסר ללא הכוכב הארגנטינאי הפצוע ,  ליסנדרו לופז ,  והקשר הקמרוני ,  ז'אן מאקון ,  כאשר עם הקבוצה הגיעו גם ארבעה שחקני נוער להשלמת הסגל . 
" תוצאת תיקו לא תהיה טובה בשבילנו ,  אנחנו כאן בשביל לנצח .  אנחנו מכבדים את הפועל מאוד ,  אבל רוצים לנצח בכל מקום ",  אמר פואל בפתיחת דבריו .  כמו גוטמן ,  גם עמיתו הצרפתי ניסה לעשות הפרדה בין הליגה לליגת האלופות : " היו הרבה דברים טובים במשחק האחרון מול סנט אטיין וברור לי שבתקופה אחרת היינו מנצחים את המשחק .  כשאנחנו מגיעים לצ'מפיונס אנחנו שמים הכל בצד .  זו תחרות אחרת וצריך לעשות הכל כדי להוציא נקודות .  אנחנו צריכים להסתגל לאצטדיון הקטן ולחום כי כבר שכחנו מה זה .  להפועל יש שחקנים מצוינים כמו שכטר ו-ורמוט .  זו קבוצה מאורגנת שמניעה את הכדור היטב ".  
המגן אנתוני רבייר הוסיף : " זו בהחלט תקופה קשה עבורנו ,  אבל אנחנו צריכים לבוא למשחק ולהוציא את הקבוצה מהמצב הזה .  למרות ששיחקנו טוב מול סנט אטיין ,  אפשר היה לראות את המצב הקשה .  עכשיו חייבים להפריד בין הליגה לאלופות .  הגענו לשחק על תוצאה .  אני יודע שהפועל קבוצה טכנית ומאורגנת ,  אבל אנחנו מתעסקים בעצמנו .  אין לחץ על הקבוצה ".  
ההרכב המשוער :  הוגו לוריס ,  אנתוני רבייר ,  פאפ דיאקטה ,  דיאן לוברן ,  עלי סיסוקו ,  ז'רמי טולאלן ,  קים קלסטרום  ( מיראלם פיאניץ' )  ,  מישל באסטוס ,  יוהאן גורקוף ,  בפטימבי גומיס ,  ג'ימי בריאן .
 עדכון ראשון :  28/9 16:30עדכון אחרון :  29/9 00:00

אלי גוטמן : " השארנו הכל מאחור ,  מתעסקים בכדורגל "
 מאמן הפועל תל אביב סבור שחילוקי הדעות בהנהלה לא ישפיעו על הקבוצה לקראת ליון ,  והוסיף : " בלומפילד ייתן לנו את האנרגיות שחסרו לנו ",  ולא מזלזל : " את ההיסטוריה של ליון כולנו מכירים ".  פואל לא מקל ראש : " נצטרך להתרגל לחום ולאצטדיון הקטן "
 
