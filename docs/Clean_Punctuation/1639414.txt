ישראל כץ לשר התחבורה האיטלקי :  השמיים שלנו חסומים בשל המצב המדיני פוליטי באזור ,  נבקש עזרתכם
איטליה תסייע לצרף את אל על לברית התעופה האסטרטגית הבינלאומית  " סקיי טים "
 איטליה תפעיל השפעתה ותסייע לצרף את חברת אל על לברית התעופה האסטרטגית הבינלאומית  " סקיי טים "   ( sky team )  ,  שכוללת את חברת התעופה אליטליה - כך סיכמו שרי התחבורה של איטליה וישראל בפגישה ביניהם.בתום השיחה בין שר התחבורה של איטליה ,  אלראטו מטיאולי ,  לעמיתו מישראל ,  ישראל כץ ,  נמסר אתמול כי כץ הבטיח למטיאולי שראש הממשלה ,  בנימין נתניהו ,  ישוחח בעניין זה עם ראש ממשלת איטליה ,  סילוויו ברלסקוני.כץ אמר למטיאולי כי  " אנו צריכים את עזרתכם בנושא זה מפני שהשמיים שלנו חסומים בשל המצב המדיני פוליטי באזור .  בעבר פניתי לנשיא ארה"ב ,  כדי שיסייע לנו לטוס מעל סעודיה ולהקל עלינו ,  אך זה לא הצליח .  גם שר התחבורה הצרפתי הבטיח לעזור לנו בעניין הבריתות התעופתיות ,  אולם גם פה לצערי לא התקדם דבר ". שני השרים סיכמו על חידוש שיחות התעופה בין המדינות ,  במטרה לאפשר לחברות תעופה ישראליות לטוס לעוד יעדים באיטליה ,  מלבד רומא ומילנו.השר האיטלקי גילה עניין רב בשיטות הבידוק והאבטחה התעופתית בישראל ואמר כי  " אנו רוצים לקיים איתכם קבוצות עבודה כדי לדון בנושאים קריטים כרגע עבורנו ,  בעיקר בנושא בידוק הכבודה ,  הנוסעים וביטחון כלי הטיס המגיעים לישראל וממנה .  שמעתי על מערכת בידוק אלקטרונית ללא מגע יד אדם ,  שאתם מנסים כעת בנתב"ג והיינו רוצים יותר פרטים על כך ". 

ישראל כץ לשר התחבורה האיטלקי :  השמיים שלנו חסומים בשל המצב המדיני פוליטי באזור ,  נבקש עזרתכם
איטליה תסייע לצרף את אל על לברית התעופה האסטרטגית הבינלאומית  " סקיי טים "
 
