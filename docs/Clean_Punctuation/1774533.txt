סיכום השבוע בעולם הרכב
מי צריך נתיב מהיר ,  פלואנס דיזל במבחן ,  הוסקווארנה TE125 ,  תי'נק צומחת ,  טופ-גיר ,  והדקאר יוצא לדרך .  סיכום השבוע בעולם הרכב
הציבור נמק בפקקים והציבור ישלם .  שר התחבורה אמנם מקדם רפורמות רבות ,  אך הפעלת הנתיב המהיר בכביש 1 היא דוגמא נוספת ,  מקולקלת ,  כיצד לא לטפל בבעית סתימת העורקים על כבישי ישראל אלא לגבות בעבור פתיחתן הנקודתית תשלום כספי בתעריף משונה .  מישהו הלא צריך להרוויח מזה ,  וודאי שלא האזרח הקטן .
 ת'ינק הנורווגית מציידת את המכונית הקטנה של בעוד שני מושבים בתא הנוסעים .  מנוע חשמלי וזעיר מספק לה טווח נסיעה מצוין של 200 ק"מ ומהירות מרבית של 100 קמ"ש .  סימפטית וחמודה מחפשת תקעים .
 מכוניות דיזל משפחתיות .  אנחנו לא קונים אותן .  הפלואנס דיזל הידנית הגיעה אלינו למבחן דרכים ועמדה בכל המטלות השגרתיות ללא קושי .  אלמלא האחות הבנזינית שלה מנוע 2.0 ל' ו-140 כ"ס ,  קל היה להמליץ עליה לבחירה הפרטית .  בינתיים היא תענה על דרישותיהם של נהגי המוניות .
 תעריפי הנסיעה בתחבורה הציבורית מתייקרים ביחס לעלייה במחירי הדלק .  החל ממוצאי-שבת משלמים שלושה אחוזים נוספים לכל נסיעה ,  משמעותם עוד 20 אגורות .  עדכון התעריפים הנוכחי אינו כולל את הנסיעה ברכבת ישראל .  תעריפים אלו צפויים להתעדכן רק בחודש פברואר 2011 ,  אף הם בשיעור אחוזי עליית המדד .  המחירים עולים ,  האיכות בקושי .
 על רקע הגעתו של ההוסקווארנה TE125 ,  נערי התיכון החלו מגייסים כל שקל למטרה .  קובי ליאני נדד איתו לנסיעת מבחן ראשונה בישראל וסיכם שמדובר באחת ההפתעות הגדולות ביותר בקבוצת ה-125 סמ"ק .  יחד עם מחיר מפתה - 25 אלף שקלים ,  אפשר לומר שזה האופנוע לצעירים הכי אמיתי שיש כאן .
 לפני כמה חודשים צולם חלק מהספיישל לחג-המולד של תכנית הרכב הבריטית טופ-גיר בישראל .  ג'רמי קלארקסון מנחה תוכנית הרכב המיתולוגית טוען שהנוף הנשקף מכביש מבוא חמה ,  בסמוך להר-נמרון ,  הוא מהיפים שראה בחייו .  היו לו עוד כמה יציאות עוקצניות ,  אבל בשביל זה תצטרכו לצפות בתכנית .  קפטן סלואו עדיין מחלים מהטראומה ,  תרתי-משמע .
 היום יזנק לדרכו מירוץ הדקאר 2011 מבירת ארגנטינה בואנוס איירס .  430 אופנועים ,  טרקטורנים ,  מכוניות ומשאיות נרשמו לאתגר המפרך שיוביל אותם לאורך 9,500 ק"מ עד לגבול הצפוני של צ'ילה ובחזרה לבואנוס איירס בשבועיים .  האלוף המכהן קרלוס סיינז ינסה לשמור על תוארו ועל כבוד קבוצתו פולקסווגן אל מול מכוניות ב.מ.וו ומיני אחת .  באופנועים שוב ינסו אפריליה ,  ימאהה ואחרות לנשל את KTM ממעמדה כאלופה הנצחית .  כאן המקום לאחל בהצלחה לצוות הישראלי יזהר ערמוני ואביב קדשאי במכונית מס' 373 .
 
סיכום השבוע בעולם הרכב
מי צריך נתיב מהיר ,  פלואנס דיזל במבחן ,  הוסקווארנה TE125 ,  תי'נק צומחת ,  טופ-גיר ,  והדקאר יוצא לדרך .  סיכום השבוע בעולם הרכב

