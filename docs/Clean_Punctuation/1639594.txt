חשבוניה בסבבה ש'ך 
זיכרונותיו של מנהל בהיי-טק
 >  >  הדיון היום מוקדש להצגת הפתרון בנושא  " החשבונית כחוויית לקוח ".  רועי ,  ראש צוות צעיר ומחונן ,  הקדיש לנושא את חמשת החודשים האחרונים ,  כתב מסמך מרשים שהופץ לכולם ערב הדיון והכין מצגת שמותירה את הקהל פעור פה .  רועי מקדים ומסביר : " הלקוח שלנו ,  ישראפון ,  שואף לפנות לקהל הצעיר .  לבדל את עצמו .  לשדר נעורים ,  להיות מגנוב ,  לא כמו המתחרים המעפנים שמדברים אתך באבשלום-קורית ".  הוא ממשיך : " הכיוון שעליו הלכנו הוא החשבונית .  עם הפתרון הזה נשנה את כללי המשחק ".  רועי מציג את השקף הראשון . " חשבונית רגילה ".  ואכן נגלית לעינינו תמונה רגילה בתכלית :  לכבוד מר אורי כהן ,  פרץ סמולנסקין 7 ,  חולון חיובים קבועים :  267.31 ש"ח חיובים משתנים :  169.44 ש"ח זיכויים :  58.45 ש"ח מע"מ 16.5% :  38.5 ש"ח מע"מ 16.0% :  31.19 ש"ח רחש נשמע בקהל כשרועי עובר לשקף השני שכותרתו  " חשבוניה בסבבה ש'ך ":  לגיסנו אורי  ( הגבר )  כהן ,  פרץ סמקולסקי  ( משהו כזה )  7 ,  חולון  ( אחלה עיר אח שלי )  אל תתבאס אחי ,  יש חיוב קבוע בקטנה - 267.31 ג'ובות אכלת אותה גם במשתנה ,  אבל מה זה בקצת - 169.44 סטיפות מה חשבת ,  לא נפנק אותך בזיכוי ?  - 58.45 דירקט אצלך בכיס ,  יא מניאק מע"מ - אל תשאל איזה בלגן ,  שינו באמצע אז חישבנו בערך 40 שקל ,  נראה לנו קצת יותר אבל לא משנה כל העיניים נשואות אל מנהל החטיבה .  יאשר ,  והמהפכה יוצאת לדרך .  יפסול ,  ועשרות רבות של חודשי אדם יורדות לטמיון .  שוב ושוב הוא מעיף מבט בשקף .  אפשר להבחין במתח שעל פניו ,  בשערות שפמו הנרעדות בעצבנות .  כך נראה מנהיג מיוסר בבואו לקבל החלטה גורלית .  הוא נושם נשימה ארוכה ,  משתהה מעט ולבסוף מפטיר : " סבבה לגמרי ".  הקהל קם על רגליו תוך מחיאות כפיים סוערות ,  ומריע בקצב : " הו-הא מה קרה ,  פלאפון אכלה אותה ",   " סלקום ההומו ",  ו"אורנג' לערבים ".  החשבוניות החדשות נשלחות ללקוחות ומתקבלות בציבור בהתלהבות רבה .  רזי ברקאי מראיין את רועי בתכניתו  " למה מה בוער ?  ",  בעוד ירון דקל מסתפק בשיחה עם דובר החברה ב"הכל חרטא-ברטא ".  החברות המתחרות מגיבות מיד .  פלאפון משיקה שירות חדש בשם  " כבר חוזר אליך ,  נשמה ",  סלקום יוצאת עם  " בחיאת כפרה ,  מה נהיה איתך ?  "  המבריק .  בהוראת המנכ"ל ,  החברה מיישמת את השינוי גם מעבר לים .  תהליך ההטמעה מתנהל באופן יעיל ,  למעט בעיות קטנות שצצות מדי פעם .  מנכ"ל וודאפון בריטניה מתקשה להבין את משמעות הלוגו החדש  " a call for one shilling - it's a deal ahush-shilling ",  אך לבסוף משתכנע בעזרת מנהל האתר שלנו ,  שמביא לו צ'פחה ומרגיע אותו  - " don't you worry ,  our brother in-law ".  גם בפסיפיק-בל האמריקאית מנסים לפרש את פשרו של הכיתוב  " 2 minutes for a dime - it is pity on the time "  המתנוסס על שלט ענק בכניסה למשרדי החברה .  בתום הרבעון מפרסם המנכ"ל מכתב לעובדים : " היה אחלה רבעון .  איבדנו כמה לקוחות מחו"ל ,  ונשארנו רק עם ישראפון .  קצת מצומקים ,  אבל מלוכדים יותר מתמיד .  זימנתי אלי את נציג וודאפון בישראל לשיחת נזיפה ,  ואחרי שהושבתי אותו על השטיח ,  אמרתי לו שיחפש מי ינענע אותו .  היו צחוקים .  שיהיה לנו רבעון לא פחות מוצלח .  יאללה ביי ".  - הכותב היה מנהל בחברת היי-טק גדולה .  כיום עוסק בכתיבה

חשבוניה בסבבה ש'ך 
זיכרונותיו של מנהל בהיי-טק

