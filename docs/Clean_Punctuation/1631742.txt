וול מארט הורידה מהמדפים תכשיטים לילדים שיוצרו בסין והכילו מתכות רעילות
לפני כשנתיים מאטל הורידה מהמדפים צעצועים שיוצרו במדינה ;  סין חוקרת את חברות היצוא
סין חוקרת בימים אלה חברות יצוא לתכשיטים לאחר שענקית הקמעונות וול מארט הורידה צמידים ושרשראות לילדים ממדפיה מחשש שהם מכילים יסודות מתכתיים רעילים ." אנחנו משתדלים לברר כמה שיותר פרטים בנוגע לתכשיטים שנבדקו ,  כיצד הם יוצאו לארה"ב ומי חברות היצוא ",  אמר וואנג שין ,  מנהל וועדת הפיקוח של משרד בקרת האיכות ,  הפיקוח וההסגר הסיני.נציבות בטיחות מוצרי הצריכה בארה"ב הודיעה אתמול כי תפתח תקנים להימצאות מתכות במוצרי ילדים .  כמה יצרניות סיניות משתמשות בקדמיום בייצור צמידים ושרשראות נוצצים הנמכרים בארה"ב מכיוון שנאסר עליהן להשתמש במתכות - כך דיווחה סוכנות הידיעות אי.פי ב-11 בינואר .  וול מארט ,  הקמעונית הגדולה בעולם ,  הודיעה ב-11 בינואר כי תוריד מהמדפים את אותם תכשיטים לילדים שיוצרו בסין בגלל הקדמיום .  התכשיטים הם המוצרים האחרונים עד כה שמורדים מהמדפים בעקבות סכנה לצרכנים .  בשנת 2007 הורידה מאטל מהמדפים צעצועים שיוצרו בסין בעקבות חשש למרכיבים רעילים או חלקים קטנים שעלולים להביא לחנק .  בשנת 2008 הורדו מהמדפים מוצרי חלב לתינוקות אשר הביאו למותם של שישה תינוקות לאחר שהכילו מלמין .  בשנה שעברה נקשרו מוצרי גבס שיוצרו בסין לתלונות בריאותיות .  שאיפה של ריכוזים גבוהים של קדמיום עלולה לגרום למחלות ריאות ,  לפי אתר האינטרנט של הסוכנות למחלות והרעלות בארה"ב .  בליעה של חלקי מתכת עלולה לגרום להתכווצויות וגירויים במעי הדק ,  לפי האתר .  ילדים עלולים להיחשף ברמה נמוכה לקדמיום על ידי נשיכה או מציצה של מוצרים המכילים את המתכת ,  או בליעתם .
 
וול מארט הורידה מהמדפים תכשיטים לילדים שיוצרו בסין והכילו מתכות רעילות
לפני כשנתיים מאטל הורידה מהמדפים צעצועים שיוצרו במדינה ;  סין חוקרת את חברות היצוא

