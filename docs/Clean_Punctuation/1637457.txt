קלינטון לפרס : " לא היינו מסתדרים בלעדיכם "
 נשיא ארצות הברית לשעבר ביל קלינטון הודה לנשיא המדינה שמעון פרס על הסיוע הישראלי לנפגעי הרעש בהאיטי . " שמעון ,  איני יודע מה היינו עושים בהאיטי בלי בית החולים הישראלי "
 נשיא המדינה שמעון פרס הגיע היום  ( חמישי )  לדיוני הפורום הכלכלי העולמי בדאבוס ,  שוויץ .  את ביקורו במקום פתח בדיון עם נשיא ארה"ב לשעבר והשליח המיוחד של האו"ם להאיטי ,  ביל קלינטון ,  אשר פתח את דבריו בפני באי הוועידה באומרו : " שמעון ,  אינני יודע מה היינו עושים בלי בית החולים הישראלי בהאיטי .  המתחם הישראלי היה המתקן המבצעי היחיד שניתן היה לנתח בו ולבצע בדיקות מתקדמות ".  
פרס מצידו הגיב לדברים בפני באי הכינוס ,  מכל מדינות העולם ,  ואמר כי  " ישראל תשמח להעמיד את כל יכולותיה לסיוע במאמצי השיקום של האי ".  בעקבות הדברים נועדו השניים מאוחר יותר כדי לעמוד על הדרכים השונות בהן יכולה ישראל להוסיף ולתרום למאמץ הבינלאומי לשיקום העיר פורט או-פראנס והאיטי ככלל .
 
המשלחת הישראלית ,  המונה כ-240 קצינים קצינות ,  חיילים וחיילות בסדיר ובמילואים ,  נחתה היום בבוקר בנמל התעופה בן גוריון בתום שבועיים של פעילות מאומצת בין ההריסות באי .  חבריה התקבלו בטקס רשמי בשטח השדה במעמד ראש הממשלה בנימין נתניהו שפנה אל השבים מהאיטי ואמר : " רוממתם את רוח האדם ושמה של מדינת ישראל דווקא בימים האלו שיש מי מתנכל ומכפיש את שמה .  לא ראיתי שם צבאות שמטיחים בנו האשמות ",  אמר ראש הממשלה .  נתניהו התייחס לביקורו אמש במחנה אושוויץ-בירקנאו וציין כי  " אתמול חזרתי ממקום אחר שלא היה בו אסון טבע אלא אסון של טבע האדם  ההתאכזרות הקשה כלפי עמנו וכלפי האדם בהיסטוריה .  שם לא היה מי שיחלץ את עמנו ",  אמר נתניהו .  
גם הרמטכ"ל רב אלוף גבי אשכנזי ציין לטובה את חברי המשלחת ואמר כי  " מי שהיה עד להתגייסותכם המופלאה ,  למיומנות ולאיכות של הטיפול ,  למאבק שניהלתם על כל נפש חייה ,  ידע שאין אח ורע לרוח המיוחדת ולערכים הספוגים בחיילי צה"ל ". 

קלינטון לפרס : " לא היינו מסתדרים בלעדיכם "
 נשיא ארצות הברית לשעבר ביל קלינטון הודה לנשיא המדינה שמעון פרס על הסיוע הישראלי לנפגעי הרעש בהאיטי . " שמעון ,  איני יודע מה היינו עושים בהאיטי בלי בית החולים הישראלי "
 
