סילבן שלום :  הממשלה מתעסקת 90% מהזמן בחוץ ובביטחון כי זה מה שמעניין את האזרח
המשנה לראש הממשלה בחר להפנות את הביקורת דווקא לאזרחים ועל אופן ההצבעה בבחירות לכנסת
ענייני פנים אינם בראש סדר העדיפויות של הציבור ,  כך אמר היום בוועידת השלטון המקומי השר סילבן שלום ,  בתגובה לביקורת שמוטחת במדיניות הממשלה לאחר האסון בכרמל ." כשאנחנו מצביעים בבחירות הכלליות מצביעים לפי נושאי החוץ והביטחון .  ההנהגה נקבעת לפי היכולות בחוץ וביטחון - זה מה שמעניין את האזרח .  האזרח שואל את עצמו מי יכול לעשות את זה טוב יותר - לא בנושאי פנים ,  אלא רק על סמך חוץ וביטחון .  אל לנו להתפלא שהממשלה מתעסקת 90% מזמנה בחוץ וביטחון ",  אמר השר לבאי הוועידה.הבעיה לדעת שלום היא שענייני פנים אינם בראש סדר העדיפויות של הציבור ,  הממשלה והתקשורת . " הדליקה ביערות הכרמל הוא הנושא על סדר היום .  נניח שלא היתה שריפה .  מה שהיינו שומעים עליו זו ההחלטה של ארה"ב שלא להמשיך במסלול של הקפאת ההתנחלויות .  יש הרבה מה להגיד - האמריקאים הגיעו למסקנה שהגעתי אליה כבר לפני שנה .  זה נושא איזוטרי ,  טיפשי ,  שטותי ". גם התקציבים הולכים לדברי שלום בעיקר לנושאי חוץ וביטחון ,  והאשמה שוב ,  לדברי השר ,  היא דווקא באזרחים והאופן שבו הם מצביעים בבחירות . " אפשר לבכות ולקטר שהחינוך לא טוב ,  התשתיות לא מפותחות ,  הפריפריה ,  אבל ביום הבוחר אנחנו בוחרים לפי מה ?  חוץ וביטחון .  יש הרבה איומים .  אם הציבור היה יודע כמה - הוא היה על ואליום כל היום .  אבל לא צריך להתעסק רק בזה כל היום ",  אמר שלום.גם בעלי אינטרסים עסקיים לא נשארו נקיים בדבריו של שלום ,  כאשר אלה מונעים את פיתוחן של תשתיות תחבורה . " מנהלים קמפיין נגד רכבות .  מי נגד רכבות ?  יבואני הרכב ,  חברות הדלק ,  בתי הזיקוק ,  חברות ההובלה ,  חברות האוטובוסים .  אפילו חברות התעופה .  כל כך הרבה גורמים נגד פיתוח רכבות ואף אחד לא יודע מזה .  מה ששומעים בסופו של דבר הוא ש-80 איש נוסעים ברכבת מדימונה .  ולמה ?  כי התחנה מרוחקת 3 ק"מ מהעיר וכי כשאתה מחנה את האוטו בחניון של הרכבת ,  אתה לא בטוח שתמצא אותו כשתחזור ".  כדי להדגים את המשמעות של תשתיות תחבורה הביא שלום את הדוגמה של יקנעם וכביש 6 : " יקנעם היום זוכה לביקוש אדיר בגלל כביש 6 .  אזור תעשייה מדהים ,  עלייה במחירי הנדל"ן ,  הכל בזכות התשתיות ". 

סילבן שלום :  הממשלה מתעסקת 90% מהזמן בחוץ ובביטחון כי זה מה שמעניין את האזרח
המשנה לראש הממשלה בחר להפנות את הביקורת דווקא לאזרחים ועל אופן ההצבעה בבחירות לכנסת

