מיטב בסקירת מקרו 2010 :  עדיין קיימת אי-וודאות סביב ההמשכיות של התאוששות הכלכלה הריאלית 
" לאור ההתאוששות בשווקים הפיננסים אנו מצפים לראות ,  אחרי כמה שנים של בצורת ,  התעוררות בשוק הראשוני "
 למרות ההתאוששות המרשימה בשווקים הפיננסים בשנה החולפת ,  עדיין קיימת אי-וודאות סביב ההמשכיות של התאוששות הכלכלה הריאלית .  במקביל רוב מודלי התמחור מצביעים על תמחור מלא של המניות ולפיכך ,  התכנסות סביב משקולות הבנצ'מרק במניות נראה תהליך טבעי .  במסגרת זו יש עדיין מספר דגשים באסטרטגיית ההשקעות שלנו הראויים לציון.סלקטיביים לגבי יצואנים ,  מעדיפים בעיקר חברות מקומיות - הכלכלה הישראלית חזקה יחסית לעומת מדינות רבות בעולם וסביר להניח שהשקל יתחזק כפי שבנק ישראל צופה . " לפיכך אנו מעדיפים חברות הנשענות על הכלכלה המקומית ",  אומרים טרנס קלינגמן וניר זוננברג ממיטב בית השקעות .  ובכל זאת ,  בשוק ההיי-טק הישראלי קיימות חברות שכדאי לבחון נקודתית על רקע התפתחות בשווקי היעד  ( איתוראן )  או על רקע תמחור נמוך  ( גילת לוויינים ) .פוקוס על דיווידנדים - בעידן של צמיחה גלובאלית איטית יותר ,  משקיעים עשויים ליחס משקל רב להשקעות מניבות .  דוגמאות טובות לכך הן חברות התקשורת בישראל .  במיטב ממשיכים להיות חיוביים לגבי בזק  ( אפשר גם דרך סמייל )  וחושבים שפרטנר עדיפה על סלקום בתחום הסלולר.צריכה פרטית - משקי הבית בישראל אינם ממונפים והחדירה של מוצרי האשראי  ( כרטיסי אשראי חוץ בנקאיים )  צוברת תאוצה .  במקביל תחום המשכנתאות ממשיך להתרחב עקב ביקוש ער לנדל"ן ויחיסי מינוף  ( ltv )  גבוהים יותר מבעבר .  האשראי הצרכני מהווה את המגרש הביתי של הבנקים ,  שאינם חשופים לתחרות משמעותית מחברות הביטוח והגופים המוסדיים בתחום . " אנחנו חיוביים מאד על סקטור הבנקים עם העדפה ללאומי ולמזרחי ",  אומרים במיטב.השקעות קבועות במשק - הממשלה מנסה לעודד  " מיני-בום "  בהשקעות קבועות בעיקר בתחום המגורים .  אלקטרה היא דוגמה לחברה אשר צפויה להנות ממהלך זה.לקנות מה שאין  - " לאור ההתאוששות בשווקים הפיננסים אנו מצפים לראות ,  אחרי כמה שנים של בצורת ,  התעוררות בשוק הראשוני ",  אומרים במיטב , " ישנן מספר חברות איכותיות שעשויות להגיע לשוק בשנה הקרובה דוגמת עזריאלי וקרדן נדל"ן  ( נדל"ן )  ,  אלקטרה מוצרי צריכה ותנובה  ( שניהם עם פוקוס על הצרכן )  ונמל אילת  ( תשתיות )  ". כמובן ,  כלכלה מקומית חזקה  ( הנשענת על צריכה פרטית מוגברת וחגיגה בענף הבנייה )  יחד עם סביבת ריבית שעדיין נחשבת למרחיבה ,  עשויה לספק עדנה לשוק ההון  ( ההנפקות הראשוניות בדרך וחברות הגז רותחים )  .  התנאים הטובים בשוק ההון ייטיבו עם חברות הביטוח וכבר כעת ישנם מספר גופים המתעניינים ברכישת פעילות ביטוח . " אנחנו חיובים על הסקטור עם דגש על הראל ומנורה ",  מסכמים במיטב .
 
מיטב בסקירת מקרו 2010 :  עדיין קיימת אי-וודאות סביב ההמשכיות של התאוששות הכלכלה הריאלית 
" לאור ההתאוששות בשווקים הפיננסים אנו מצפים לראות ,  אחרי כמה שנים של בצורת ,  התעוררות בשוק הראשוני "
 
