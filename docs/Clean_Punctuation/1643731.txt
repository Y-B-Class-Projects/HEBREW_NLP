חברת החשמל מבקשת להקים עם אלסטום את תחנת הכוח הסולארית באשלים
החברה פנתה למדינה בבקשה לאשר לה הסכם קבלנות משנה בהיקף של עד 100מיליון דולר - אף שנאסר עליה להקים תחנות כוח חדשות ,  ואף שאלסטום היא ספקית ציוד של חברת החשמל
 >  >  חברת החשמל מבקשת להשתתף בעבודות להקמת תחנת הכוח התרמו-סולארית באתר אשלים שבנגב .  זאת ,  במסגרת קבוצת סולאר מילניום ,  שמתכננת להתמודד במכרז הענק .  חברת אלסטום הצרפתית ,  שאמורה לשמש קבלן עבודות בקבוצה ,  פנתה לחברת החשמל בהצעה שתשמש קבלנית משנה .  חברת החשמל פנתה באחרונה למשרד התשתיות בבקשה לאשר לה התקשרות של קבלנות משנה עם אלסטום לביצוע העבודות עבורה באתר - אם הקבוצה אמנם תזכה במכרז .  היקף העבודות מוערך בכ-50-100 מיליון דולר .  עם זאת ,  חוק משק החשמל אוסר על חברת החשמל לקחת חלק בהקמת תחנות כוח חדשות ,  כחלק מהמגבלות שהוטלו על היזמות בחברה .  סעיף 60  ( ד9 )  בחוק קובע ,  כי החל ב-1 בינואר 2009 החברה  " לא תעסוק בתחום התכנון ההנדסי של תחנות כוח ,  בהקמת תחנות כוח ,  בלוגיסטיקה ,  בטכנולוגיות מידע וברכישת דלק לסוגיו ",  וכן לא תעסוק בעיסוקים כאלה  " בעבור תאגיד אחר בעל רישיון לפי חוק זה ".  מדובר בתיקון לחוק משק החשמל ,  שעבר ב-2007 כחלק מהסנקציות שהוטלו על החברה בשל אי-יישום הרפורמה בה .  גם לפני כן עלה חשש להפרה לכאורה של החוק .  אז דיווחה חברת החשמל כי חתמה עם אפקון תעשיות על הסכם ,  שלפיו תתכנן ,  תקים ותרכיב טורבינות רוח בהיקף כולל של 44 מגה-ואט בגליל התחתון .  חברות האנרגיות המתחדשות הביעו אז חשש כי כניסה של המונופול לשוק הצעיר והמתפתח בישראל עלולה לפגוע בתחרותיות בענף .  לפני כשנתיים חתמה חברת החשמל עם אלסטום על חוזה ,  שלפיו חטיבת הפרויקטים ההנדסיים בחברת החשמל תשמש קבלן משנה של אלסטום בתכנון שש תחנות כוח פחמיות בדרום אפריקה ,  בהספק של כ-750 מגה-ואט כל אחת .  זאת ,  אף שבמקביל אלסטום היא אחת מספקיות הציוד של חברת החשמל ,  ומתמודדת כמעט קבועה במכרזי הענק שמפרסמת חברת החשמל לרכש טורבינות וציוד נלווה עבור תחנות הכוח שלה .  בקבוצת סולאר מילניום שותפות אקטליוס  ( actelios )  האיטלקית ,  מנרב הנדסה ,  דור-אלון וסולאר מילניום  ( solar millennium )  ,  שתשמש גם ספקית הפאנלים הסולאריים .  הקבוצה עברה בשנה שעברה את שלב המיון המוקדם במכרזים למימון ,  הקמה ,  הפעלה ותחזוקה של שתי תחנות כוח סולאריות בטכנולוגיה התרמו-סולארית בכושר ייצור שבין 80 ל-125 מגה-ואט כל אחת .  היקפם הכולל של המכרזים מוערך בכמיליארד דולר .  במכרז צפויות להשתתף ארבע מתמודדות נוספות :  קבוצה משותפת לכלל אנרגיה ואבנגואה הספרדית ;  קבוצת שיכון ובינוי וסולל-סימנס ;  קבוצה משותפת לברייטסורס אנרג'י  ( לוז 2 )  ו-dalkia שראל  ( מקבוצת ואוליה )  ;  וכן אורמת .  בתוך כך ,  אישרה אתמול מליאת רשות החשמל את רישיונות הייצור לזכייניות הפרויקטים - בתום מחלוקת ממושכת עם משרדי הממשלה .  מועד הגשת ההצעות במכרזים צפוי ב-29 באפריל .  במקביל מקדמת המדינה מכרז נוסף להקמת תחנת כוח בטכנולוגיה פוטו-וולטאית  ( p.v )  בהספק של 15 מגה-ואט  ( עם אופציה ל-15 נוספים )  בהיקף של כ-70 מיליון דולר .  מחברת החשמל נמסר בתגובה כי  " לאור הניסיון המשותף של החברות בתכנון ובהקמת 12 מתקנים בדרום אפריקה ,  פנתה אלסטום לחברת החשמל לקבלת הצעה לביצוע חלק מהעבודות כקבלנית משנה .  בהתאם לנדרש ,  פנתה חברת החשמל לקבלת אישור לביצוע העבודה .  טרם התקבלה תשובה ". 

חברת החשמל מבקשת להקים עם אלסטום את תחנת הכוח הסולארית באשלים
החברה פנתה למדינה בבקשה לאשר לה הסכם קבלנות משנה בהיקף של עד 100מיליון דולר - אף שנאסר עליה להקים תחנות כוח חדשות ,  ואף שאלסטום היא ספקית ציוד של חברת החשמל

