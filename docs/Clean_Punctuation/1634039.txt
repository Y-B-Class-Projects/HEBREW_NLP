חלבי ועדין בשטח
המועצה לשידורי כבלים ולווין מינתה יועצים להקמת ערוצים יעודיים :  רפיק חלבי ייעץ להקמת הערוץ בערבית ,  ואילו גלעד עדין ייעץ להקמת ערוץ החדשות
העיתונאי רפיק חלבי ישמש יועץ למועצה לשידורי כבלים ולווין במכרז שיתפרסם על הפעלת הערוץ הייעודי בשפה הערבית בטלוויזיה הרב ערוצית .  לוואלה !  ברנז'ה נודע ,  כי חלבי זכה במכרז שפרסמה המועצה לתפקיד .  חלבי ,  זוכה פרס סוקןלוב לתקשורת אלקטרונית ,  עבד ברשות השידור במשך קרוב ל-30 שנה ומילא תפקידים שונים בהם העורך הראשי של  " מבט "  וממלא מקום מנהל הטלוויזיה ברשות .  בנוסף ביים סרטי תעודה ולימד בבתי ספר ובחוגים לתקשורת במוסדות להשכלה גבוהה .  בשנים האחרונות מגיש חלבי את תכנית התעודה של רשת  " רפיק חלבי בשטח ". 
יועץ נוסף שזכה במכרז יועצי התוכן של מועצת הכבלים והלווין הוא גלעד עדין ,  מנכ"ל חברת החדשות של ערוץ 10 לשעבר ,  שימש יועץ במכרז שתפרסם המועצה להקמת ערוץ חדשות ייעודי בטלוויזיה הרב ערוצית .  עדין עבד כעורך ומגיש בערוץ 1 .  מאז 2004 עבד עדין בחדשות 10 ובמשך כשלוש שנים כיהן כמנכ"ל החברה .  עוד התמודדו על תפקיד יועץ לערוץ החדשות :  שמואל שם טוב ,  יאיר שטרן ויאיר אלוני .  

ערוץ החדשות הייעודי אמור היה לעלות לאוויר מספר פעמים בעבר לאחר שמכרז בעניינו פורסם לראשונה ב-2001 ובו התמודדו שתי קבוצות , " חדשות ישראל "  ו-"חדשות 24 ".  בתום הליכים משפטיים ארוכים נקבע  " חדשות ישראל "  תפעיל את הערוץ אולם בשל קשיים כלכליים ומשפטים וסכסוכים בין בעלי המניות לא עלה הערוץ לאוויר .  לאחר מבצע עופרת יצוקה יזמה מועצת הכבלים והלווין מכרז נוסף על הפעלת הערוץ ,  שאמור לפעול במתכונת דומה ל-CNN ולהיות ממומן מפרסומות .  הערוץ הייעודי בשפה הערבית חווה גם הוא קשיים לא מעטים לאחר שב-2004 התמודדה קבוצה אחת במכרז להפעלתו .  הערוץ לא עלה לבסוף לאוויר ולאחרונה הוחלט במועצת הכבלים והלווין להחיות את היוזמה להקמתו ,  בין היתר על רקע חולשתו של ערוץ 33 של רשות השידור המיועד לאוכלוסיה הערבית .  גם ערוץ זה רשאי לשדר פרסומות בכפוף לרישיון מיוחד .  ערוצים ייעודיים אלו עשויים להיכנס ,  לכשיוקמו ,  לחבילת הערוצים הדיגיטלית הצרה  ( DTT  )  .
 רפיק חלבי אמר היום לוואלה !  ברנז'ה : " אני מקווה שהתהליך הזה יקרום עור וגידים ושיקום כאן ערוץ ייעודי בשפה הערבית ".  גלעד עדין אמר : " אני אשמח לייעץ למועצת הכבלים והלווין בשלב בדיקת ההיתכנות לערוץ חדשות בארץ .  על פניו אין ספק שאם יש מדינה בעולם שמייצרת חדשות 365 ימים בשנה זו ישראל ואנחנו ספקי החדשות של כל העולם .  צריך לוודא שבאמת יש היתכנות כלכלית לערוץ כזה שלא יחזרו טעויות של מכרזים קודמים אשר דרשו אחר כך אין סוף התאמות וחקיקות ". 

חלבי ועדין בשטח
המועצה לשידורי כבלים ולווין מינתה יועצים להקמת ערוצים יעודיים :  רפיק חלבי ייעץ להקמת הערוץ בערבית ,  ואילו גלעד עדין ייעץ להקמת ערוץ החדשות

