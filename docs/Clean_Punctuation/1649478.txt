פי ג'יי טאקר חתם בבני השרון
שנתיים אחרי האליפות ההיסטורית עם הפועל חולון ,  חוזר הפורוורד המאסיבי לישראל .  אקוניס :  הוא מאד רעב להצלחה
באחת ההחתמות המעניינות של העונה החתימה הערב  ( רביעי )  בני השרון את פי.ג'יי טאקר עד סיום העונה .  השחקן צפוי לנחות בארץ כבר ביום שישי ויוכל לקחת חלק במשחקה החשוב של הקבוצה ביום שני בחיפה .  טאקר מגיע לקבוצה יום לאחר שהקבוצה שיחררה את הפורוורד אוגונה אוניקווה למכבי ראשון לציון ובמקביל לניסיון של בני השרון להחתים גארד ישראלי במקומו של דורי אסף שגמר את העונה .  בין המועמדים לאייש את עמדת הגארד נמצאים ליאור ליפשיץ מהפועל חולון וגוני יזרעאלי מגלבוע/גליל עליון . " קודם כל אני רוצה להודות לבעלים ונשיא הקבוצה לני רקאנטי .  המהלך הזה לא יכול היה להתבצע בלי החלטה ועזרה אישית שלו על מנת שנוכל להביא חיזוק ברמה הזאת ",  אמר לאחר ההחתמה יו"ר בני השרון אלדד אקוניס , " בתקופה האחרונה אנחנו סובלים מהרבה חוסר מזל ובעיות כאלה ואחרות ,  כשאחרון בשרשרת היה פציעתו של דורי אסף שגמר את העונה .  בעקבות כל זאת הרגשנו שאנחנו צריכים שינוי ,  ובעיקר שחקן שיוכל לשחק במספר עמדות ,  ולעזור בהובלת הכדור וביצירת מצבים בהתקפה ".  
" אנחנו מאמינים שטאקר יוכל מאד לעזור לנו בכל התחומים האלה ",  המשיך אקוניס , " מדובר בשחקן שהיה הMVP של הליגה לפני שנתיים והוביל את חולון לאליפות .  שחקן על ניסיון שמכיר את הליגה ואפילו חלק מהשחקנים שלנו ,  וככה שיכול להיות לו אימפקט מידי וחיובי על הקבוצה .  דיברנו איתו מספר פעמים בימים האחרונים ,  הוא מאד רעב להצלחה ומאד רעב לחזור למגרש ואנחנו מקווים שההצטרפות שלו תעזור לנו להגיע למטרות שהצבנו לעצמנו בתחילת השנה ". 
טאקר  ( 25 ,  1.98 )  ,  בוגר מכללת טקסס משנת 2006 ,  רשם בעונתו האחרונה במכללה 16.1 נקודות ו-9.5 ריבאונדים למשחק ,  בעונה שהכניסה אותו לשורה אחת עם שחקני המכללות הטובים ביותר של אותה עונה .  טאקר נבחר במקום ה-35 בדראפט 2006 על ידי טורונטו ,  ואף שיחק בעונה שלאחר מכן 17 משחקים במדי הקבוצה אך בעקבות פציעה עבר לליגת הפיתוח .  בתחילת עונת 2007/8 חתם בהפועל חולון ובין רגע הפך לשחקן הטוב ביותר בישראל .  טאקר העמיד ממוצעים של 14.6 נקודות ו-7 ריבאונדים למשחק ,  וזכה בתואר המצטיין בליגה בכל אחד ממשאלי סוף העונה .
 לאחר הזכייה באליפות הוזכר טאקר כמועמד למכבי תל אביב והפועל ירושלים ,  אך חתם בכסף הגדול של בי סי דונייצק האוקראינית .  טאקר הספיק לשחק חודשיים באוקראינה לפני שנפצע בצורה קשה ונעדר מהמגרשים לחודשיים .  במהלך העונה שעברה רשם 19.6 נקודות ו-5.9 ריבאונדים למשחק .  גם העונה המשיך להצטיין ,  אך דונייצק התפרקה לפני כחודש וחצי ומאז שמו שוב עלה בהקשר של ליגת העל ,  כשהפועל ירושלים בדקה אפשרות לצרפו .
 
פי ג'יי טאקר חתם בבני השרון
שנתיים אחרי האליפות ההיסטורית עם הפועל חולון ,  חוזר הפורוורד המאסיבי לישראל .  אקוניס :  הוא מאד רעב להצלחה

