סטודנט ואברך :  ישראל זקוקה ללומדי תורה
בשבוע האחרון נחשפנו לידיעות ולטורים רבים בתקשורת ש ( כמעט )  לכולם מכנה משותף :  גינוי גורף של הצעת החוק שנועדה להסדיר את הסיוע הכלכלי לאברכים לומדי תורה .  לא שמענו בתקשורת דיון בשאלה העקרונית :  האם ישראל זקוקה ללומדי תורה ?  האם העם היהודי זקוק לגרעין שימשיך את מסורת הדורות ?  
אין הכוונה ליידישקייט ,  לא לחוג פרשת השבוע ,  לא לדף יומי וגם לא לשילוב בין לימוד לעבודה - אלו דברים טובים שמעלתם במקומם ;  אני מדבר על לימוד תורה מלא ,  ללא הפסקה ,  מסירות נפש פשוטה כמשמעה על ליבת הקיום של העם היהודי .  האם ישראל זקוקה לזה ?  
אם התשובה חיובית ,  ואני מאמין שרוב הציבור חושב כך ,  אפשר להתחיל את הדיון לא בשאלה אם צריך לסייע ,  אלא מדוע לא מגדילים לסיירת התורנית הזאת את הסיוע .  ההשוואה הפופוליסטית בין האברכים לסטודנטים נואלת .  ההשכלה הגבוהה זקוקה להגדלת התקציב בלי קשר לתקציב הזניח של אותם אברכים עניים .  יתרה מזו ,  הסטודנט הממוצע לומד כמה שנים ,  נלחץ מעט ואז יוצא לשוק העבודה ומתחיל להרוויח .  מטרתו - לשפר את איכות חייו ולהתקדם בעבודתו .  אם נשאר באוניברסיטה כמרצה ,  מחכים לו חיים טובים ומעמד יוקרתי .  הוא ילמד כמה קורסים ובשאר הזמן יחקור ויכתוב מאמרים ,  ישתתף בכנסים בחו"ל ועוד יקבל משכורת יפה .  זה בסדר ומגיע לחוקרים במדעי הרוח והחיים .  אני הרי בא משם .  מדינת ישראל זקוקה לחוקרים ולמדענים .  אבל גם ללומדי תורה .
 האברכים המדוברים עזבו את החיים הטובים ובחרו בעיסוק בליבת הקיום היהודי :  לימוד תורה .  אין שם קידום ,  לא כנסים או נסיעות ,  אין יוקרה ,  רק כלימות ורוק מחלק מאחיהם .  יציגו אותם כפרזיטים אף על פי שהם עמלים רוב שעות היום ,  יביאו מקרי רמאות מקוממים ויצבעו בהם את כלל המרחב התורני .
 ההשוואה הנכונה אינה בין סטודנט לאברך אלא בין סטודנט לנזיר .  זאת דוגמה שחלק מאנשי התקשורת יבין יותר מאשר מהו תלמיד חכם יהודי .  אי אפשר להשוות סטודנט לנזיר המקדיש חייו לעבודה רוחנית .  הנזיר היהודי לא פורש אמנם מחיי משפחה ,  אבל בהחלט פורש מחיי העולם לטובת עיסוק מסורתי בתורה .  
ישראל קמה בעקבות המרד של האליטה הלמדנית במאה ה ? 19 ,  שראתה בדת ובממסד הדתי גורם עיקרי לניוון הפוליטי ,  הכלכלי והחברתי של העם היהודי .  
המרד הביא לניתוק בין האוונגרד היהודי לבין העולם היהודי הישן ,  ובעקב ? י ההיפרדות הזאת התאפשרה התגבשות של הקולקטיב היהודי המודרני בארץ ישראל ולאחר מכן במדינתו המתחדשת .  בשבוע האחרון התקבל הרושם שחרון האף של אותה אליטה מהמאה ה ? 19 נותר בעינו ,  רק שבינתיים הלך לעולמו דור הלמדנים המורדים ותחתיו קם דור בורים המתכבדים בקלון אחיהם ובזים לעצם לימוד התורה ,  מכיוון שזה שייך  " להם "  ולא  " לנו ".  
הרבה שנים עברו מאז ,  די זמן כדי להתפייס עם עברנו .  מהפכת החילון זקוקה לעולם התורה לשם הפריה הדדית .  המהפכה הציונית לא התכוונה לשפוך את הילד עם המים .  לא היתה ציונות ללא השאיפה לציון שעוגנה בעיקר בחיים הדתיים ,  בכתיבה התורנית ובמשפט העברי במשך אלפי שנים .  
במאה ה ? 11 ביסס הרמב"ם את מקומם של אותם נזירים יהודים שפרשו מקריירה ומהבלי הזמן .  כידוע ,  שבט לוי לא זכה בנחלה בארץ כשאר השבטים .  מדוע ?   " מפני שהובדל לעבוד את האל לשרתו ולהורות דרכיו הישרים ומשפטיו הצדיקים לרבים  (  ..  .)  ולא שבט לוי בלבד אלא כל איש ואיש מכל באי העולם אשר נדבה רוחו אותו והבינו מ ? ד ?  ? עו ?  להיבדל לעמוד לפני האל לשרתו ולעובדו לדעה אותו  (  ..  .)  ופרק מעל צווארו עול החשבונות הרבים אשר בקשו בני האדם ,  הרי זה נתקדש קדש קדשים ". 
יש כאן משימה הדדית .  אנשי שבט לוי - לומדי התורה הקבועים  ( לא מזדמנים ,  לא אורחים לכמה שנים ,  אלא כמפעל חיים )  - מסיקים את הכור הרוחני היהודי ואחיהם תומכים בהם .  
אין כאן התנשאות של צד אחד על משנהו ,  וגם לא פחיתות כבוד מצד שאר אנשי הרוח ,  אלא עבודה קבועה מתוך כבוד הדדי על משמר הרוח היהודית ,  שבלעדיה לא היינו עם .
 
סטודנט ואברך :  ישראל זקוקה ללומדי תורה
nan
