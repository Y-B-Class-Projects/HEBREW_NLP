מעלות S & P :  לא צפויה הרעה משמעותית נוספת באיכות האשראי של חברות תעשיה
מנכ"לית מעלות : " לשליש מחברות התעשיה תחזית דירוג שלילית ויש מקום לגוון אפיקי המימון שלהם "
 דורית סלינגר ,  מנכ"לית חברת דירוג האשראי s & p מעלות ,  אמרה בפורום מנהלי כספים בתעשיה שנערך ביום חמישי האחרון ,  כי למרות שלא צפויה הרעה משמעותית נוספת באיכות האשראי של חברות תעשיה ,  צופים ב-s & p התפתחות הדרגתית ואיטית של הכלכלה ,  וכן ביצועי חברות נמוכים יחסית .  בנוסף ,  בסוכנות s & p מגדירים את הערכתם לשנת 2010 כ"מטלטלים בתחתית ",  זאת ,  עקב איכות אשראי נמוכה יחסית ,  התאוששות כלכלית הדרגתית ומצבם הרגיש של שווקי ההון.סלינגר ,  ציינה את נטייתן של חברות תעשיה לפנות למימון בנקאי כולל ,  המממן גם את צרכי ההון החוזר ורואה מקום לגיוון אפיקי המימון של חברות אלו הן לטווח ארוך והן לטווח קצר .  זאת למשל באמצעות ניירות ערך מסחריים ,  על מנת להביא לאופטימום את עלויות המימון של חברות התעשיה .  ברקע נמצאת מגמת צמצום האשראי העסקי במערכות הבנקאיות עקב דרישות רגולאטוריות לבניית רזרבות הוניות.בהמשך התייחסותה לענף התעשיה ,  הסבירה סלינגר ,  כי מנתוני 16% החברות התעשייתיות המדורגות על ידי מעלות מכלל הענף מתקבל חציון יציב של תחזית הדירוג .  יחד עם זאת ,  שליש מחברות התעשיה המדורגות זכו לתחזית דירוג שלילית מאת כלכלני מעלות .  שיעור הדירוגים של חברות התעשיה ברמה הגבוהה גבוה יותר מזה של שאר הסקטורים ושיעור החברות בקבוצות הדירוג הנמוכות ביותר נמוך מזה של שאר הסקטורים .
 
מעלות S & P :  לא צפויה הרעה משמעותית נוספת באיכות האשראי של חברות תעשיה
מנכ"לית מעלות : " לשליש מחברות התעשיה תחזית דירוג שלילית ויש מקום לגוון אפיקי המימון שלהם "
 
