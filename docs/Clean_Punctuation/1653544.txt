מכבי תל אביב ניצחה את עפולה 86:89
שבוע לפני ההצלבה ,  עפולה סגרה פיגור של 20 הפרש מול מכבי ת"א וכמעט הדהימה ,  אלא שלבסוף הצהובים ניצחו 86:89
עריכת וידאו :  דורון שטיין
המחזור ה-17 בליגת העל ננעל הערב  ( שני )  בעפולה ,  שם ניצחה ,  בקושי רב ,  מכבי תל אביב את הפועל המקומית 86:89 .  בשני המפגשים הקודמים של העונה הביסו הצהובים את הצפוניים בלי בעיות ,  והערב שוב היה נראה שזה הולך בכיוון הזה ,  אלא שעפולה חזרה עם אופי נפלא ,  ואילולי מעט נאיביות בסיום גם היתה מחוללת הפתעה ענקית .  החבורה של פיני גרשון לא ממש יכולה לקחת דברים חיוביים רבים מהמשחק הערב לקראת סדרת רבע גמר היורוליג מול פרטיזן בלגרד שתיפתח בשבוע הבא ,  אך מצד שני ,  חשוב היה למכבי תל אביב שלא למעוד היום בצפון .  
הפתיחה היתה כולה של האורחים .  גיא פניני ורביב לימונד יצאו למטווח שלשות ,  רובן חופשיות ,  ובשלהי הרבע הראשון כבר הובילה האלופה בפער של 19 הפרש .  לעפולה לקח זמן רב לחזור ,  אבל שכשזה הגיע ,  זה הגיע בגדול .  גור פורת ,  ג'סטין דנטמון ודיונטה כריסמס החזירו את קבוצת התחתית של אלי רבי למשחק בצורה נפלאה ,  ושלוש דקות לסיום הראה לוח התוצאות 85:85 .  אלא ששם המארחת נתקעה ,  הידיים החלו לרעוד ,  והקאמבק הנפלא הסתיים ב-כמעט .  
כאמור ,  מכבי תל אביב לא תיקח הרבה מהמשחק הזה לקראת העתיד .  במחזור הבא מחכה לצהובים משחק מול הפועל חולון ,  ולאחריו תתחיל הסדרה שמפרידה ביניהם ובין הפיינל פור .  העובדה שגיא פניני ורביב לימונד בלטו הערב עוד עשויה להשתלם לפיני גרשון ברגעי האמת ,  כאשר נראה שכמה וכמה שחקנים בצהוב נמצאים במומנטום מוצלח .  עם זאת ,  נפילת המתח הבלתי מוסברת בתחילת הרבע האחרון לא מבשרת טובות לצהובים ,  ובהחלט מדובר בסוג של נורת אזהרה אפשרית .  מנגד ,  הפועל עפולה ,  שהביסה במחזור הקודם את עירוני רמת גן והכניסה מעט שקט למערכת ,  יכולה לשאוב הרבה נחמה מהקאבק הנפלא בתחילת הרבע האחרון ,  ובמובן הזה ,  אין ספק כי המומנטום של קבוצת התחתית מהצפון נמשך .
 מכבי תל אביב פתחה עם רביב לימונד ,  אנדרו ויז'נייבסקי ,  גיא פניני ,  צ'אק איידסון וד'אור פישר ,  בעוד עפולה עלתה עם ג'סטין דנטמון ,  דיונטה כריסמס ,  גור פורת ,  ניר כהן וסטפן ברדפורד .  עפולה התחילה עם 0:4 מהיר ,  אלא שפניני השיב עם שתי שלשות ,  מכבי רצה ל-0:12 ,  ועלתה ל-4:12 .  הצהובים המשיכו לטוס קדימה ,  כששתי נקודות קלות של רביב לימונד במתפרצת קבעו 7:19 לאורחת .  פניני הוסיף שלשה נוספת ,  לימונד הפציץ גם הוא ,  והאלופה עלתה ל-10:29 ,  ו-16:31 בתום הרבע הראשון .
 לימונד פתח את הרבע השני בדיוק באותה נקודה בה סיים את הראשון ,  עם שלשה חופשית ,  כאשר שתיים נוספות של בלות'נטאל העלו את הצהובים ל-18:40 .  דנטמון וכריסמס הצליחו לנגוס מעט ביתרון ,  אלא שלימונד השתווה לפניני ותפר את השלשה השלישית שלו ,  בדרך ל-25:45 .  פרקינס ולאזמה התעופפו לדאנקים מצוינים ,  בעוד שמהצד השני קלע גור פורת ארבע נקודות רצופות ששוב הורידו את ההפרש מעט מתחת ל-20 .  דרק שארפ עלה לשתי הדקות האחרונות של הרבע ,  קלע ג'אמפ קליל ,  ולחדרי ההלבשה ירדו הצהובים ביתרון 38:56 .
 עפולה התחילה את הרבע השלישי עם חמש נקודות רצופות ,  כאשר שתיים של פורת צימקו את ההפרש ל-58:45 .  פורת המשיך את היכולת הטובה והוריד את ההפרש ל-11 בלבד ,  אלא שמנגד פניני שוב התעורר ,  והעלה את הצהובים ל-54:69 .  ג'ייקוב ג'אקס הראה יד רכה מבחוץ ,  כאשר שתי נקודות של ברדפורד הורידו ל-73:63 ,  עם העליה לרבע המכריע .
 האלופה התחילה היטב את הרבע האחרון ,  כששלשה מצוינת של פניני הגדילה את היתרון בחזרה ,  ל-63:81 ,  שבע וחצי דקות לסיום .  כריסמס ודנטמון שוב דאגו לצמק במעט את הפער ,  וחמש וחצי דקות לסיום הובילה מכבי תל אביב 74:85 .  כריסמס המצוין איפס את הידית ,  תפר שתי שלשות רצופות ,  ולפתע זה 85:78 בלבד ,  ארבע דקות לסיום .  הגארד האמריקאי הנפלא המשיך ללהוט ,  ושלוש דקות לסיום השלימה עפולה ריצת 4:21 ,  והשוותה בצורה מדהימה ל-85:85 .  אלא שדווקא בשלב הזה האורחת לא מצאה את הטבעת ,  הצהובים דייקו מהעונשין ,  וארבע שניות לסיום הובילה מכבי 86:89 .  עפולה הלכה לכריסמס ,  אלא שהזריקה שלו פגעה בקרש ,  יצאה החוצה ,  והאלופה יצאה בעור שיניה .
 קלעו למכבי תל אביב :  גיא פניני 25 נקודות  ( 4 מ-5 לשלוש ,  6 ריבאונדים )  ,  סטפון לאזמה 12  ( 6 ריבאונדים )  ,  רביב לימונד 11 ,  דורון פרינקס  ( 4 איבודים )  ואנדרו ויז'נייבסקי  ( 6 אסיסטים )  9 כל אחד ,  דיאור פישר  ( 5 ריבאונדים )  ודייויד בלות'נטאל  ( 2 מ-9 מהשדה )  6 כל אחד ,  צ'אק איידסון  ( 9 דקות )  5 ,  אלן אנדרסון  ( 14 דקות )  3 ,  דרק שארפ 2 ,  יניב גרין 1 .
 קלעו לעפולה :  גור פורת 20 נקודות  ( 7 ריבאונדים ,  5 אסיסטים )  ,  דיונטה כריסמס  ( 5 אסיסטים )  וג'סטין דנטמון 19 כל אחד ,  ג'ייקוב ג'אקס 8 ,  ניצן חנוכי  ( 6 ריבאונדים ,  4 חטיפות )  וסטפון ברדפורד 6 כל אחד ,  ג'רמיין הול 4 ,  אורי כהן מינץ וניר כהן 2 כל אחד .
 
מכבי תל אביב ניצחה את עפולה 86:89
שבוע לפני ההצלבה ,  עפולה סגרה פיגור של 20 הפרש מול מכבי ת"א וכמעט הדהימה ,  אלא שלבסוף הצהובים ניצחו 86:89

