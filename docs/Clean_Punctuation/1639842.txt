אחר שנת המדדים בנק הפועלים קובע :  2010 תהיה  " שנת הפינצטה "
 כלכלני הפועלים : " מומלץ לבצע בחירה קפדנית בין המניות ,  שכן מניות רבות רשמו עליות חדות בחודשים האחרונים "
 כלכלני מגדירים את 2010 כ-"שנת הפינצטה "  שבה יצטרכו המשקיעים לבצע בחירה קפדנית של המניות ".   " אנו סבורים כי 2010 תהיה שנה מאתגרת למנהלי ההשקעות במיוחד על רקע השנה הקודמת .  להערכתנו ,  בניגוד ל-2009 שהיתה 'שנת המדדים' ",  כותבים כלכלני בנק הפועלים , " ב-2010 צפויה שונות גבוהה יותר בין המניות מומלץ ,  אם כן ,  'לשלוף את הפינצטה' ולבצע בחירה קפדנית בין המניות ,  שכן מניות רבות רשמו עליות חדות בחודשים האחרונים ,  וחלקן הגיעו לתמחור מלא ". עוד נכתב בסקירה כי : " ישנם סקטורים שבהם ההתאוששות צפויה להיות איטית יותר מהממוצע ,  ועל כן מניותיהם יתנהגו בהתאם .  לפיכך אנו ממליצים למקד את התיק במניות נבחרות ,  כפי שניתן למצוא ברשימת המניות המומלצות המפורסמת על ידינו באופן שוטף ". בהפועלים מציינים כי 2009 הייתה שנה מצוינת לשוק המניות המקומי ,  ולכן 2010 צפויה להיות שנה מאתגרת יותר שתאופיין בשונות גבוהה יותר בין המניות השונות .  המלצת הבנק היא למקד את הרכיב המנייתי בתיק ההשקעות במניות ספציפיות ,  ולא במדדים .  עם זאת ,  סבורים שם כי בהיעדר זעזועים בלתי צפויים ישנה סבירות גבוהה כי עוד השנה יישברו השיאים ההיסטוריים שרשמו מדדי המניות הכבדות בשנת 2007 .  בבנק סבורים כי אופי המסחר בשבועות האחרונים ימשיך לאפיין את שוק המניות המקומי בטווח הקצר - דשדוש תנודתי ללא מגמה ברורה לכאן או לכאן .  עם זאת ,  בהמשך השנה ישנה סבירות גבוהה כי השיא ההיסטורי של מדדי המניות הכבדות שנרשם ב-2007 עשוי להישבר עוד במהלך 2010 ,  בעיקר בתמיכתם של נתוני הכלכלה המקומית שממשיכה להשתפר בקצב מרשים בהשוואה לכלכלה המערבית.המשקיעים הזרים מאמינים בשוק המקומי .  לקראת תום 2009 הגבירו המשקיעים הזרים את חשיפתם לשוק המניות המקומי .  מנתוני בנק ישראל עולה ,  כי 2009 הייתה השנה השנייה בהיקף השקעות הזרים בישראל עם תזרים חיובי נטו של כ-2.1 מיליארד דולר  ( השיא נרשם ב-2005 - השקעה נטו של 2.15 מיליארד דולר )  .
 
אחר שנת המדדים בנק הפועלים קובע :  2010 תהיה  " שנת הפינצטה "
 כלכלני הפועלים : " מומלץ לבצע בחירה קפדנית בין המניות ,  שכן מניות רבות רשמו עליות חדות בחודשים האחרונים "
 
