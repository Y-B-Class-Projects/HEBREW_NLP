סגן הנשיא בישראל - משמעות ביקור ביידן
לישראל אין מדיניות חוץ .  נוהגים אצלנו להיאחז באמירתו של הנרי קיסינג'ר ,  מזכיר המדינה האגדי ,  שבאותו משפט קבע כי  " לישראל יש רק מדיניות פנים ".  וזוהי תשובתנו ,  בכל הכבוד והצניעות ,  לאמירתו של קיסינג'ר :  בימים אלה מנהלת ארה"ב את מדיניות הפנים שלה באמצעות מדיניות החוץ ,  ואת המדיניות הזו מבצע כרגע סגן הנשיא ג'ו ביידן ,  אשר הגיע לישראל ולמזרח התיכון בשליחותו של הנשיא אובאמה .  
המטרה המוצהרת של הביקור טמונה בחידוש המו"מ בין ישראל לרשות הפלסטניית לאחר שהשליח ג'ורג' מיטשל ,  בתמיכת הבית הלבן ,  הכשיר את הקרקע לכך .  
אך היעד האחר של הביקור הוא ,  כאמור ,  פנים ? אמריקני במובהק :  ביידן נתמנה לסגן נשיא כדי  " לאזן "  את היעדר ניסיונו של אובמה בתחום מדיניות החוץ .  אבל בפגישותיו כאן הוא מבקש ,  בנוכחותו ,  בדבריו הפומביים והדיסקרטיים ,  להחזיר את הישראלים אל חיקו של הנשיא אובמה אשר מעמדו בקרב הציבור הישראלי שרוי בשפל .  עד היום לא מיהר הנשיא לבקר בישראל .  הוא כן מיהר לבקר בטורקיה ,  במצרים ובסעודיה מתוך מגמה להשיק מדיניות אמריקנית חדשה ,  מאוזנת ,  כלפי עולם האיסלם .  לכן ביידן הוא האחראי על פיוס הישראלים והוא החוליה המקשרת ,  לעת עתה ,  בין הישראלים לבין הבית הלבן .  השקת שיחות הקירבה בין ישראל לבין הפלסטינים אינה נזקקת לנוכחותו של סגן הנשיא .  הרי הסיכוי להשגת הסדר בין הצדדים נמוך .  הוא כאן כדי לאזן את נאום קהיר בעיני הישראלים ,  ולכן בחמישי יישא נאום באוניברסיטת תל אביב .
 אם נאומי אובמה בארצות ערב נכתבו לאחר שאובמה חש ,  ובצדק ,  כי ארה"ב רחוקה מציבור של יותר ממיליארד מוסלמים ,  סגנו ינסה לשכך את התחושה הקיימת בבית הלבן כי ארה"ב תחת אובמה התרחקה מן הישראלים .  אולי עקב השפעה מזיקה של ראש המטה רם עמנואל .  
נראה כי בנאומו ירעיף ביידן אהבה על בעלת הברית המסורתית של ארה"ב .  סביר גם כי הציבור הישראלי ישמע על המחויבות של ארה"ב לביטחונה של ישראל על רקע תהליך התגרענותה של איראן.ביידן ,  איש המילים , " יעשה את העבודה "  למען הבוס .  ביידן אכן אוהד ישראל זה שנים רבות ופעם אף צוטט כאומר ש"תמיכתי בישראל מתחילה בבטן ,  עולה ללב ומסתיימת בראש ". 
אבל מה בעניין התכלס ,  איראן ?  ובכן ,  רבים וטובים מקרב הצמרת של ארה"ב כבר אמרו לנו  " סבלנות ",  וביידן ,  שהתבטא בעבר בזכות ריסון ישראל ,  לא ישנה את המגמה .  
ואיפה נמצא הנשיא אובמה ?  הוא כרגע לא עסוק בענייני ישראל והפלסטינים אלא בנושא הרבה יותר משמעותי לנשיאותו ולבוחריו :  הרפורמה בתחום ביטוח הבריאות .  הצלחה או כישלון באישור הרפורמה יכריעו את גורל נשיאותו :  האם אכן יהיה בסופו של דבר נשיא של כהונה אחת בלבד ?  האם בנובמבר יאבד את הרוב של מפלגתו בשני בתי הקונגרס ?  
זהו הנושא הראשי שמעסיק בימים אלו את אנשי הבית הלבן ,  ובכל הנוגע להסדר הישראלי ? פלשתיני ניתן לשער כי הנושא הזה יעסיק גם את יורשי אובאמה וסגנו .
 
סגן הנשיא בישראל - משמעות ביקור ביידן
nan
