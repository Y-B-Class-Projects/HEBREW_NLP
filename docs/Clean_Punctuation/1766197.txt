בדיקת TheMarker :  סל המוצרים של רמי לוי באינטרנט זול בעד 10% מהמתחרות
רמי לוי מנסה לחולל מהפכת מחירים בתחום קניות המזון באינטרנט ■ בינתיים ,  פיילוט האתר החדש זול מאתרי המתחרות ■ שופרסל ורבוע כחול כבר מחממות מנועים ■ זה הזמן למלא עגלות
רמי לוי לא אהב את התחרות שנוצרה לו ביישוב החרדי ביתר עילית מצד שופרסל ורבוע כחול .  ביום שני השבוע הוא הגיע לחנות ,  לקח את הרמקול של מערכת הכריזה והכריז : " שלום ,  מדבר רמי לוי .  כל מי שעומד בקופות 3 ו-7 ,  שייצא החוצה עם העגלה - חינם בלי לשלם ".  למחרת הוא הגיע שוב ,  לקח את מערכת הכריזה והכריז : " כל מי שעומד בקופות 2 ו-6 שייצא החוצה עם העגלה - חינם ".  למחרת ,  הרשת כבר שכרה חברת אבטחה שעמדה בכניסה כדי לעצור את ההתנפלות .  אבל רמי לוי לא הגיע.באותה טקטיקה נוקט לוי גם בסניף החרדי שלו בגבעת שאול .  הכרוז פתאום מודיע שכל מי שעומד בתור מסוים - מקבל את העגלה בחינם .  לוי היה זקוק לטקטיקה שיווקית אחרת כדי להגיע לתקשורת החרדית ,  שבניגוד לזאת החילונית ,  לא עטה על כל  " עוף בשקל ".  אז הוא מצא את אמצעי התקשורת החלופי שעובד הכי טוב אצל החרדים :  א' א' א' - אשה אחת אמרה .  כך הוא בנה את המותג ,  שיווק השקמה ורמי לוי ששווה כיום כ-1.36 מיליארד שקל .  רמי לוי משנה את כללי המשחק בעזרת גימיקים שיעשו רעש .  העיקר לעשות משהו שידברו עליו .  בבית ,  בשיחת יום שישי מסביב לשולחן או בגינה השכונתית .  כעת ,  אחרי שהצליח לשגע את הרשתות הגדולות והקטנות ,  הוא יוצא למשימה הבאה :  להעיר את תחום הזמנות המזון באינטרנט .  מיום ראשון יוכלו 3,000 גולשים תושבי תל אביב ורמת גן ,  לעשות את קניות המזון שלהם באינטרנט דרך האתר שהשיק לוי ,  במסגרת פיילוט ראשוני .  בעוד שלושה חודשים ,  כך לפי לוי ,  ייפתח האתר לקהל בכל חלקי הארץ .  אם לוי ינהג כפי שנהג עד כה ,  מדובר במהפכה צרכנית .  עד כה זירת האינטרנט היתה מנומנמת ולא תחרותית בגלל מחירים גבוהים - שופרסל ורבוע כחול מפעילת רשתות מגה ,  גובות באתר את המחירים של הפורמטים השכונתיים היותר גבוהים שלהן - שופרסל שלי ומגה בעיר .  רמי לוי מתכוון לשנות את מבנה השוק .  בדיקת themarker של האתר החדש ,  שכללה השוואה של 28 מוצרים ,  מראה כי שווי הסל באתר של זהה לזה שבחנות המוזלת שלו - ההבדל היחיד ללקוח יהיה עלות של 25 שקל דמי משלוח .  בהשוואה מול אתרי האינטרנט של המתחרות ,  רמי לוי זול יותר ב-10% .  מחיר הסל שלו הוא 622 שקל לעומת 687 שקל במגה באינטרנט ו-684 שקל בשופרסל ישיר כולל דמי משלוח .  גזרה חדשה הסיבה העיקרית לכך שהמכירות דרך האינטרנט לא הוכתרו עד כה כמנוע צמיחה של הרשתות הגדולות היא שמדובר באופרציה מסובכת לתפעול הדורשת מחסנים לאלפי מוצרים ,  לוגיסטיקה ושינוע ,  שעות עבודה רבות ועובדים ייעודיים ,  שתפקידם ללקט את המוצרים ולשוחח עם בעל ההזמנה אם אחד מהפריטים אינו בנמצא .  רבוע כחול אמנם מסרה באחרונה כי הכפילה את מכירותיה בתחום בשנה האחרונה ,  ואולם על פי הערכות בשוק ,  בתחילת 2010 הסתכם שיעור משקי הבית שעורכים את קניות המזון שלהם באמצעות האינטרנט ב-1% בלבד - נתון שווה ערך לכארבעה סניפים בינוניים של הרשתות הגדולות .  גם בארה"ב מכירות מצרכים ומזון באינטרנט היו ב-2009 רק 4.1% מהמכירות .  כניסתו של רמי לוי לשוק עשויה לשנות את המצב .  הרשתות כמובן מבינות שיש כאן גזרה חדשה וכבר מחממות מנועים .  לפני כשבוע ביצע שופרסל מהלך 'חוסם' לאתר של רמי לוי ,  כשהורידה מחירים של 50 מוצרים מובילים באתר המכירות המקוון שלה - שופרסל ישיר - בכ-15% .  בנוסף ,  הודיעה כי יבוטלו דמי המשלוח למזמינים בסכום של יותר מ-750 שקל ,  ויוענקו בונוסים ומתנות למזמינים - 200 שקל מתנה להזמנה הראשונה .  האם המחירים של לוי יישארו נמוכים גם כשייגמר הפיילוט וכשתסתיים תרועת הכותרות ?  והאם יצליח לתת שירותי אריזה טובים דיים שיצדיקו עבור הלקוחות את הרכישה מרחוק ?  עוד מוקדם לדעת .  בינתיים ,  אפשר ללכת לעשות קניות עם עגלה ,  כרגיל .
 
בדיקת TheMarker :  סל המוצרים של רמי לוי באינטרנט זול בעד 10% מהמתחרות
רמי לוי מנסה לחולל מהפכת מחירים בתחום קניות המזון באינטרנט ■ בינתיים ,  פיילוט האתר החדש זול מאתרי המתחרות ■ שופרסל ורבוע כחול כבר מחממות מנועים ■ זה הזמן למלא עגלות

