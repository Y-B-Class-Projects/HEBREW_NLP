יום האהבה :  מחסור בוורדים בחנויות
תכננת להביא לה זר ורדים ?  כדאי שתחשוב על רעיון אחר :  פרח החיזור האולטימטיבי חסר בחנויות הפרחים .  הסיבה למחסור  :  צימצום שטחי חממות הורדים ב-90% בחמש השנים האחרונות
בחג האהבה הבינלאומי וולנטיין דיי שחל היום ,  יתקשו המחזרים להשיג בחנויות הפרחים בישראל ורדים ,  הפרח האולטימטיבי של המחזרים הגדולים בהיסטוריה מקזנובה ועד סרקוזי וברלוסקוני .  מי שיתעקש שלא לוותר על המסורת ייאלץ להגיש לאהובתו ורדים מפלסטיק או מזכוכית ,  אשר דומים למקור וגם לעולם לא נובלים .
 הסיבה למחסור נובעת מצמצום שטחי הוורדים בישראל בשנים 2009-2005 מ-917 דונם ל-99 דונם ,  ירידה של 90% .  פרחים נוספים ששטחי הגידול שלהן צומצמו הן הגרברות  ( 80%- ) ,הגיפסנית  ( 50%- )  והסולידו  ( 50%- )  ,  כך על פי נתונים שפורסמו בסוף השבוע על ידי הקרן הממשלתית לביטוח נזקי טבע בחקלאות  ( קנ"ט )  .
 הסיבה העיקרית לקריסת גידול הורדים ופרחים נוספים היא התחרות על שווקי הפרחים באירופה בין המגדלים הישראליים למגדלים בקנייה ,  אתיופיה ,  דרום אפריקה ומדינות נוספות באפריקה .  במדינות אלו הוקמו בעשור האחרון חוות ענק לגידול פרחים ,  בעיקר ורדים .  מגדלי הפרחים מישראל מתקשים לעמוד בתחרות בעיקר בשל עלויות היצור הנמוכות באפריקה .  המגדלים הקנייתיים והאתיופיים מקבלים ממדינותיהם את המים בחינם ומשלמים לעובדיהם דולר עד דולר וחצי ליום ,  לעומת 35-30 דולר ליום בישראל .  בנוסף ,  מקבלים מגדלי הפרחים באפריקה ממשלותיהם מענקי השקעה בהיקף 80% מעלות הקמת החממות .
 עוד עולה מנתוני הקנ"ט כי בחמש השנים האחרונות צומצמו שטחי גידול הפרחים בישראל מ-20,00 דונם ל-15,000 דונם ,  ירידה של 25% .  כמו כן ,  יצוא הפרחים מישראל לבורסות הפרחים בהולנד - בורסות הפרחים החשובות בעולם - ירד בארבע השנים האחרונות מ-590 מיליון פרחים ל-480 מיליון פרחים  (  18.6%- )  .
 על אף הירידה הכוללת בייצור ,  כמה מינים צברו לאחרונה פופולאריות רבה ,  שהחשובים בהם הכלנית  ( גידול של 80% בשטחים )  והנורית  ( 40% גידול )  ,  כמו גם ענפי קישוט ירוקים בעיקר רוסקוס וארליה .
 
יום האהבה :  מחסור בוורדים בחנויות
תכננת להביא לה זר ורדים ?  כדאי שתחשוב על רעיון אחר :  פרח החיזור האולטימטיבי חסר בחנויות הפרחים .  הסיבה למחסור  :  צימצום שטחי חממות הורדים ב-90% בחמש השנים האחרונות

