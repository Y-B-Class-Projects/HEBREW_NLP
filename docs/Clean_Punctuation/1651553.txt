גודס : " עשינו את זה כמו גדולים "
 מאמן ירושלים היה מאושר אחרי הניצחון על גלאטסראיי וההעפלה לרבע הגמר ,  ולמשחק מול אלבה ברלין : " הם פייבוריטים על הנייר "
 הרבה מחמאות מגיעות להפועל ירושלים .  הערב  ( שלישי )  המשיכה הקבוצה ההפכפכה את העונה האירופית הנפלאה שלה ,  כשגברה 98:111 על גלאטסראיי בטורקיה ,  על מנת להבטיח מקום ברבע גמר היורוקאפ .  האדומים הציגו משחק התקפי נפלא ,  נעזרו ביכולת מצוינת של יובל נעימי וטרה סימונס ,  הפציצו 44 נקודות  (  !  )  ברבע האחרון והעפילו מהמקום השני של בית י' .  בשלב הבא מחכה לירושלמים אלבה ברלין ,  שגברה על חובנטוד והעפילה כראש בית ט' .  המפגש הראשון בין השתיים יהיה במלחה ,  ב-24 במרץ ,  בעוד הגומלין ייערך בדיוק שבוע לאחר מכן בברלין . 
" עשינו את זה בזכות עצמנו ",  אמר מאמן הפועל ירושלים ,  גיא גודס ,  עם תום המשחק . " הראנו בגרות ואופי אחרי שני הפסדים רצופים ,  במגרש לא קל .  בחצי השני הקצב לא היה שלנו ,  אבל בסופו של דבר עשינו את זה כמו גדולים ונמשיך הלאה .  זה כבוד גדול להגיע לשלב הזה ואני חייב לתת קרדיט ענק להנהלה ולצוות המקצועי וכמובן לשחקנים על ההישג הנפלא .  קיבלנו בית קשה מאוד ולעלות ממנו לשלב שמונה הגדולות - אני בהחלט חושב שזה הישג גדול ". 
המאמן המנצח התייחס לאיש המשחק שלו הערב ,  יובל נעימי ,  שהפציץ 20 נקודות במחצית הראשונה וסיים עם 27 ,  כשאמר : " הוא נכנס למשחק מצוין ,  ראיתי מההתחלה שהוא מרוכז .  הוא עשה את הדברים נכון ,  קלע מבחוץ ,  שמר טוב ,  הוא היה מצוין היום וחשוב שתהיה המשכיות .  הקבוצה הציגה משחק התקפה פנטסנטי ,  הטוב ביותר שלה בשנים האחרונות .  לקלוע 44 נקודות ברבע זה דבר מדהים ". 
לבסוף ,  התייחס המאמן האדום ליריבתו בשלב הבאה ,  אלבה ברלין . " אני מאוד מרוצה שלא קיבלנו את אריס סלוניקי .  שנית ,  אלבא ברלין היא קבוצה מצויינת ,  והיא פייבוריטית על הנייר אבל כמו שהוכחנו קודם ,  אנחנו לא נופלים מאף קבוצה .  נגיע לעשות הכול בשביל לעלות לשלב הבא ,  עד עכשיו באירופה באנו קטנים ויצאנו גדולים .  צפויים לנו בהחלט שני משחקים קשים מאוד ,  אבל אני מאוד מאמין בשחקנים ובצוות שלי ". 
טרה סימונס ,  שהיה פשוט נפלא ,  בעיקר במחצית השניה ,  אמר : " עלינו לשלב הבא והרווחנו את זה בעבודה קשה .  שיחקנו מול יריבה קשה והצגנו משחק כדורסל מצוין ,  בעיקר בצד ההתקפי .  מגיע כל הכבוד לצוות המקצועי ולשחקנים על ההישג המרשים .  כשקיבלנו את ההרגלה של הטופ 16לא האמינו שנוכל להעפיל לרבע גמר ,  ועשינו את זה .  קלענו 111 נקודות ו-44 נקודות ברבע הרביעי שזה דבר מדהים ,  ואנחנו בהחלט ראויים להיות בשלב הטופ 8 .  מחכה לנו משוכה קשה מאוד  אלבא ברלין - אבל הוכחנו כבר הרבה אופי במשחקים המכריעים וניתן את הכל בשביל לנצח גם אותם ".  
ברנדון האנטר ,  שדווקא לא היה בשיאו הערב אך הקפיד לשחק קבוצתי ,  הוסיף : " עשינו עבודה נהדרת הלילה .  לא סמכנו על אחרים ,  התמקדנו במשחק שלנו .  הרבע האחרון היה הטוב ביותר שלנו העונה ,  ואני שמח להיות ברבע הגמר ". 
מנגד ,  מאמן גלאטסראיי ,  צ'ם אקדג ,  החמיא ליריבתו : " ברכותיי להפועל ירושלים ,  הגיע להם לנצח ואני מאחל להם בהצלחה ברבע הגמר .  השחקנים שלנו היו קצת עייפים לאור המשחק ששיחקנו לפני יומיים מול אפס פילזן ,  וזה השפיע על המשחק ". 

גודס : " עשינו את זה כמו גדולים "
 מאמן ירושלים היה מאושר אחרי הניצחון על גלאטסראיי וההעפלה לרבע הגמר ,  ולמשחק מול אלבה ברלין : " הם פייבוריטים על הנייר "
 
