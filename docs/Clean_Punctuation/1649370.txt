רוצים אבל לא יכולים
מדוע קיים איסור על מגע מיני בזמן הנידה ?  הקבלה מסבירה ,  וכדאי שההסבר שלה יהיה באמת משכנע
אחד הנושאים המרכזיים ביהדות הנוגעים לשמירה על לכידות התא המשפחתי סובב סביב עניין טהרת המשפחה .  עניין זה נידון בהרחבה בקרב חכמי ישראל במרוצת הדורות דווקא בשל היותו מהווה אבן יסוד בקיום נישואין מאושרים ובריאים .  אם כן ,  מהי אותה טהרה ולשם מה היא נועדה  ?  
בספר ויקרא כתוב : " ואל אישה בנידת טומאתה לא תקרב לגלות ערוותה "( י"ח )  ,  ובמשנה כתוב : " טמאה טומאת נידה ..  .. לא תעשה לא תבוא אל הנידה "   ( מסכת כריתות ,  נידה )  .  אי שמירת מרחק גופני בין בני הזוג בימים אלה עלול להביא לפגיעה רוחנית קשה המוצאת ביטוי במציאות הגשמית בדרכים שונות :  פגיעה בפרנסה ,  באהבה ובזוגיות ,  בשלוות הנפש ואפילו בבריאות .  שנאמר : " הבא על הנידה מקצר חייו "   ( חז"ל )  .  
כאמור ,  האיסור על התקרבות פיסית בין האיש לאשה וקיום מגע מיני בזמן הנידה הוא חד משמעי ,  אינו מתפשר ונוגע בשני נושאים עיקריים - הראשון רוחני והשני בריאותי .  אדגיש כי הריחוק בזמן הנידה הוא רק מבחינה מעשית ,  אבל לא מבחינה רגשית ,  ואדרבא - זה זמן המבחן של הזוג כיוון שיש בזה הוכחה על הערכה וכבוד הדדי ללא תאווה עצמית .
 כמצוי בעולמן של נשים ,  לאחר ארבעה או חמישה ימים מעת קבלת הווסת ולאחר שהאישה בדקה כי היא נקייה ,  עליה לנקוט בהפסק טהרה ,  כלומר לספור שבעה ימים נקיים ובסופם לטבול במקווה טהרה .  מצווה זו הנראית במבט ראשון מעורפלת ומוזרה טומנת בחובה חכמה עתיקת יומין .  בזוהר נאמר : " הדם הוא נפש ועפרא דמכסיא עליו "   ( תיקונים )  .  זה מלמד כי הדם במהותו מרכיב את נפש החי באדם ,  וככזה הוא נושא עימו אנרגיה רוחנית בעוצמה גבוהה מאד .  
בזמן הווסת מופרש דם טמא המורה על איבוד פוטנציאל של חיים חדשים ומצב רוחה הנפשי של האישה ירוד ,  היא נוטה לרגישות יתרה ולחוסר נחת רוח .  זהו סימן מובהק למצב תוצאתי-רוחני בעל אופי אנרגטי שלילי המושפע מרוח התקופה .  כיצד אם כן טבילה במים שהם חומר פשוט לכאורה יכולה לגרום להשפעה עמוקה עד כדי טהרה מוחלטת  ?  חכמת הקבלה מלמדת כי המים הם היסוד הרוחני הגבוה והנשגב ביותר מכל החומרים הגשמיים בבריאה ,  ולראייה ,  מים לבדם יכולים לייצר חיים .  
הפסקאות הראשונות בספר בראשית  ( א' ,  ב'-כ"ב )  מתארות את השתלשלות הבריאה הגשמית לרבות בריאת האדם ,  אולם אף על פי שישנה התייחסות למים  ( "ורוח ה' מרחפת על פני המים "  - בראשית א ,'  ב' )  עדיין אין כל איזכור לבריאתם .  חז"ל מלמדים בדבריהם שהמים קדמו לארץ עצמה ולבריאת העולם לפני שאנו מונים אותו .  ואגב ,  זאת הסיבה מדוע לא מברכים על המים  " בורא "  אלא מברכים  " שהכל נהיה ".  
אם כן ,  הטבילה במקווה המכיל בתוכו מים שנקוו ממי גשמים או ממי מעיין ,  באמצעות כוחות הטבע ומבלי התערבות האדם ,  היא הדבר הרוחני השלם והקרוב ביותר לתחושת גן עדן עלי אדמות .  ככזאת ,  היא מעניקה לאיש ולאשה את האפשרות להיטהר ולחוש מעין לידה מחודשת בכל פעם מחדש .
 אם לא די בכך ,  בנוסף לכל הנאמר עולה תועלת משמעותית מבחינה בריאותית-רפואית .  בהיבט זה אנו נחשפים לבקיאות מופלאה של הקבלה בתחום המבנה הפיזיולוגי של גוף האישה .  את ההקבלה המדויקת בין ההלכה ובין מדע הרפואה מחלקים לשלושה שלבים המחלקים את ימי המחזור .  ככתוב בתלמוד הבבלי : " אין האישה קובעת לה וסת עד שתקבענה שלוש פעמים ,  ואין מטהרת מן הווסת עד שתעקר ממנה שלוש פעמים "   ( סד' )  .  
בשלב הראשון נפרד הקרום הרירי המצפה את הרחם ,  מתפרק ויוצר דימום .  תהליך זה נמשך ארבעה ימים בערך .  בשלב השני הרחם נערך ליצירת קרום חדש כהכנה לקליטת העובר ולהשתרשותו .  תהליך זה נמשך בדיוק שבעה ימים מסוף ההפרשה הדמית .  בתקופה זו של בניית רירית חדשה מצוי הרחם במצב פגיע בשל יכולתו לקלוט לתוכו חיידקים מבחוץ ולשמש להם קרקע פורייה להתרבות .  
מכאן הדרך קצרה לנזקים בריאותיים קשים העלולים להיגרם לאישה ,  ולכן על ידי התנזרות ממין בימים אלו נחסך סיכון מיותר .  השלב השלישי והאחרון הוא מועד הביוץ ,  דהיינו הפרדות הביצית מהזקיק בשחלה והמתנה להפריה על ידי הזרע .  משמעות הדבר היא כי היום שבו האישה טובלת הוא המועד הטוב ביותר להתעברות .  ככתוב  " אין האישה קולטת אלא אחר נידתה ובסמוך וביותר "   ( ויקרא רבה ,  י"ד )  .  
לסיכום ,  ניתן להבין כי הקורלציה המדויקת בין תורת הקבלה העתיקה ומדע הרפואה המתקדם מעניקה בסיס איתן לקיום החוק הגאוני ,  שבמהותו נועד לשמור ולשמר את המערכת הזוגית על כל גווניה .  שהרי זוגיות אמיתית אמורה לשרת מטרה רוחנית גבוהה של אחדות בלב ובנשמה .
 יצחק אהרון הוא איש קבלה ,  ראש מרכז  " חכמה "
 
רוצים אבל לא יכולים
מדוע קיים איסור על מגע מיני בזמן הנידה ?  הקבלה מסבירה ,  וכדאי שההסבר שלה יהיה באמת משכנע

