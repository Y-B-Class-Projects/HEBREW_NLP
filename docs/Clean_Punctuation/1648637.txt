פורטסמות מציעה שירותי ייעוץ פיננסי לאוהדים
הקבוצה פירסמה מודעה באתר האינטרנט שלה ,  האוהדים מגחכים : " זו בדיחה חולנית ".  האם הגלייזרים יעזבו את יונייטד ? 
לא תאמינו מה השירות החדש שמעניק אתר האינטרנט של פומפי לאוהדיו :  ייעוץ פיננסי .  כן ,  למרות החובות האדירים של המועדון ,  שנאמדים בכ-70 מיליון ליש"ט ,  הוא מתיימר לייעץ לאחרים .  מהמועדון השקוע מסרו שהשירות הוא  " זרוע חדשה של המועדון כשהמטרה שלנו היא לתת ייעוץ לאוהדי הקבוצה ומשפחותיהם ".  לא זו בלבד שהמועדון נותן שירותי ייעוץ ,  הוא גם ממליץ על כרטיס האשראי  " פורטסמות פ.צ ".  
למרות היומרה הגבוהה ,  את האוהדים זה הרבה פחות מרשים . " זו חייבת להיות בדיחה חולנית .  איך הם יכולים לייעץ לנו אחרי כל מה שקרה במועדון ?  ",  אמר אוהד הקבוצה , " אם כבר זה צריך להיות הפוך ".  
ארבעה ימים אחרי שנכנסה באופן וולנטרי להליכי פירוק ,  מתברר כי פורטסמות לא תצליח להימנע מדיון בבית המשפט .  כזכור ,  רשויות המס באנגליה הגישו תביעה לחיסול המועדון בשל חובות של 12.1 מיליון ליש"ט .  בלית ברירה ,  ומחשש שבית המשפט העליון יסגור את המועדון שקיים 112 שנה ,  מינתה פורטסמות מפרק והמשמעות היא הקפאת כל ההליכים המשפטיים עד הגעה להסדר חובות עם הנושים .  כעת מתברר כי רשויות המס באנגליה דורשות מבית המשפט לדון בתביעה נגד פורטסמות על אף העובדה שזו נמצאת בפירוק .  
הדיון יתקיים מחר  ( שלישי )  בשעות הצהריים והמפרק אנדרו אנדרוניקו נשמע מופתע מהחדשות ולא ממש הבין את הצעד המהלך הלא שגרתי של רשויות המס : " נצטרך להופיע בבית המשפט ואני לא מבין מה הסיבה .  פעלנו לפי הפרוטוקול הרגיל של הליכה לפירוק ולכן אני לא מודאג .  אנחנו מצפים שהעניינים יישארו כפי שהם ".  
עוד בשלישי אמורה הפרמיירליג להוריד לקבוצה פורמלית תשע נקודות .  כידוע ,  על פי חוקי הליגה ,  קבוצה שנכנסת לפירוק זוכה מיידית לעונש הפחתה של תשע נקודות .  למרות זאת ,  אנדרוניקו ואנשיו מקווים לשכנע את הנהלת הליגה שלא להפחית נקודות וכן יבקשו אישור מיוחד למכור שחקנים אחרי סגירת חלון ההעברות .  בתוך כך ,  אמר היום איש העסקים הניו זילנדי ,  ויקטור קאטרמול ,  כי עדיין לא ירד סופית מהרעיון לרכוש את המועדון .
 משפחת גלייזר ,  בעלי מנצ'סטר יונייטד ,  הודיעה אמש  ( שני )  שהמועדון לא עומד למכירה .  הגלייזרים ,  נגדם מנהלים אוהדי השדים האדומים מחאה ארוכה על מנת שימכרו את המועדון ,  הוציאו את ההודעה לאחר שקיבלו מסרים מקבוצת אנשים בעיר שמכונים  " האבירים האדומים "  ומעוניינים לרכוש את הקבוצה תמורת מיליארד ליש"ט .  
על פי הדיווחים ,  הקמפיין של האבירים האדומים עדיין נמצא בשלב מוקדם ,  אבל הרוח הגבית שיקבלו מקרן האוהדים של הקבוצה תקדם את העסקה בצורה משמעותית .  חובותיה של היונייטד עומדים על 700 מיליון ליש"ט ,  לפי ההערכות .  עדות ראשונה ומשמעותית על התקדמות העסקה ניתנה אמש ,  בפגישה שנערכה בין האנשים המעוניינים לרכוש את הקבוצה וביניהם בכירים בבנקים הגדולים באנגליה .
 
פורטסמות מציעה שירותי ייעוץ פיננסי לאוהדים
הקבוצה פירסמה מודעה באתר האינטרנט שלה ,  האוהדים מגחכים : " זו בדיחה חולנית ".  האם הגלייזרים יעזבו את יונייטד ? 

