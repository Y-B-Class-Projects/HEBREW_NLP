איום על ברק :  תירצח אם תפגע בהתנחלויות
שר הביטחון קיבל הבוקר מכתב בו איום מפורש לפגוע בו ובמשפחתו אם  " תפגע בהתנחלויות ".  המכתב הועבר לבדיקת השב"כ .  באחרונה תוגברה האבטחה סביב ברק
שר הביטחון אהוד ברק קיבל הבוקר  ( שלישי )  מכתב ובו איום מפורש על חייו .  במכתב ,  שנכתב בכתב יד ,  כתוב בין היתר : " אם תפגע בהתנחלויות אחסל אותך ".  מתוכן המכתב ,  שפורסם בערוץ 10 ,  עולה כי כותב המכתב אף איים לפגוע בילדיו של ברק .  לשכת שר הביטחון מיהרה להעביר את המכתב לטיפול השב"כ ,  אך סירבה להתייחס לנושא .  מהשב"כ נמסר כי  " הנושא נמצא בבדיקה ". 
השב"כ הזהיר באחרונה את הדרג המדיני ,  כי עשרות פעילי ימין קריצוי עלולים לפגוע בו או בפלסטינים ,  ברגע שתהיה התקדמות במשא ומתן עם הרשות הפלסטינית או כשיפונו ישובים .  לפי האזהרה ,  האיום החמור ביותר הוא על חייהם של ראש הממשלה בנימין נתניהו ושר הביטחון ברק .
 בשבוע שעבר הוחלט לתגבר את האבטחה על שר הביטחון ,  בעקבות איומים מפורשים שהתקבלו על חייו ,  לאחר שגורמים בימין הקיצוני שלחו מכתב איומים לברק ,  שדומה למכתב שנשלח גם למפכ"ל המשטרה ,  רב ניצב דודי כהן .  בעקבות קבלת המכתב ,  הוחלט בשירות הביטחון הכללי להכפיל את מספר המאבטחים שינועו עם ברק ויגנו עליו ,  לפחות במהלך התקופה הקרובה .  
במכתב ,  שהופנה אל המפכ"ל ,  נכתב בין היתר כי  " אתה סומנת לעולם הבא "  וכי  " יום הדין שלך קרב ".  כיוון החקירה המרכזי של השב"כ ,  שחוקר את הפרשה ,  מתרכז בימין הקיצוני .  זאת ,  בעקבות דברים שאמר המפכ"ל לאחרונה נגד המתנחלים שפועלים נגד הקפאת הבנייה ,  ולפיהם  " הפורעים חצו הפעם קו אדום ". 
פעיל הימין ברוך מרזל אמר בתגובה לפרסום המכתב כי הוא  " מציע לשב"כ לחקור את העוזרים של ברק אם ידם לא בדבר כדי להציל את ברק ממצבו העגום .  איש בימין לא ינסה לפגוע בברק היות והוא עושה זאת בעצמו יותר טוב מכולם ומחסל בעצמו את מפלגת העבודה ". 
מוועד מתיישבי השומרון נמסר כי  " הצטרפות השב"כ למקהלת המסיתים נגד המתיישבים היהודים היא מהלך שקוף שנועד להכשיר את דעת הקהל למעשי הגירוש הצפויים .  חבל שהשב"כ נותן ידו לדברי בלע אלו ". 
ח"כ מיכאל בן ארי סבור כי מכתב האיום הוא לא יותר מאשר ספין .  בן ארי אמר כי  " לפני כשבוע שמענו שהמפכ"ל מאויים ,  לאחר מכן שמענו כי השר לביטחון פנים מאויים והיום ברק .  השלב הבא ,  כפי הנראה ,  הוא שהעוזרת הפיליפינית של ברק תקבל מכתב איום .  מדובר בספין של דוברים ממולחים המדליפים במגמתיות .  זאת בדיחה ".  


איום על ברק :  תירצח אם תפגע בהתנחלויות
שר הביטחון קיבל הבוקר מכתב בו איום מפורש לפגוע בו ובמשפחתו אם  " תפגע בהתנחלויות ".  המכתב הועבר לבדיקת השב"כ .  באחרונה תוגברה האבטחה סביב ברק

