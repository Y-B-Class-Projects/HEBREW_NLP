הצרפתי שרוצה נתח משוק הסלולר בישראל
לידיעת הקורא פטריק דרהי :  המכרז להכנסת מפעיל סלולר חמישי לישראל מעניין את המיליארדר גזביה ניאל ,  בעלי ענקית התקשורת הצרפתית free .  ניאל בוחן את כדאיות המכרז בישראל
מכרז התדרים להכנסת מפעיל סלולר חמישי מעורר עניין רב בישראל - וגם בעולם .  ל-themarker נודע כי ניאל ,  הבעלים והמקים של ענקית התקשורת הצרפתית free ,  מתעניין בהתמודדות במכרז ובהקמת חברת סלולר ישראלית חדשה ,  חמישית במספר .  ניאל נעזר בשירותיו של מיכאל גולן שמבצע עבורו בדיקות לכדאיות המכרז ואף רכש ככל הנראה את מסמכי המכרז .  
ניאל הוא המייסד ובעל השליטה בחברת iliad הצרפתית .  הוא דורג בעבר במקום 18 ברשימת האנשים העשירים של צרפת עם הון מוערך של 2.3 מיליארד יורו .  iliad היא בעלת מותג התקשורת הצרפתי free .  החברה המציאה את חבילת הטריפל הצרפתית ב-2003 ,  ומאז היא מובילת שוק בכל הנוגע לתמחור מוצרי תקשורת והוזילה את מחירי ה-adsl במדינה בכ-40% .  
גולן היה מנכ"ל free הצרפתית ,  ולמעשה התחרה אז בחברת הכבלים הצרפתית של פטריק דרהי .  לפני כשנתיים עלה לארץ ,  ומאז עבד עם דרהי בישראל והיה מעורב בניהול החברות הישראליות שבבעלותו :  hot ומירס .  לאחרונה עזב גולן את תפקידו הרשמי ב-hot ,  וכעת הוא חוצה שוב את הקווים חזרה ל-free .  
נכון לעכשיו לחברה 400 עובדים ו-4.5 מיליון לקוחות פס רחב עם צפי הכנסות של 2 מיליארד שקל ב-2010 .  החברה מוכרת מוצר טריפל  ( אינטרנט ,  טלפון וטלוויזיה )  במחיר של 30 יורו בחודש .  
ב-2007 החליטה free לצרף גם חברת סלולר לקבוצה .  בדצמבר 2009 זכתה החברה במכרז תדרים בצרפת בהשקעה של 240 מיליון יורו .  החברה הסלולרית נמצאת בהליכי הקמה ותשיק פעילות מסחרית רק בסוף 2011 או בתחילת 2012 .  
free הובילה בצרפת אסטרטגיה צרכנית של מוצר פשוט וקל להבנה ,  ולא מן הנמנע כי אם וכאשר תפעל בישראל ,  תנקוט החברה אסטרטגיה דומה ,  שכן מוצר הסלולר הישראלי הוא מסובך יחסית .  
מכרז תדרי הסלולר אמור להסתיים בפברואר 2011 ,  ויאפשר לשתי חברות לרכוש מהמדינה את הזכויות על תדרי gsm ולהקים באמצעותם פעילות סלולרית .  מתמודדת ודאית אחת היא מירס ,  שצריכה לשדרג את הרשת שלה .  תחום התדרים השני פתוח לתחרות ועד כה הביעו בו עניין שלוש חברות :  אקספון ,  של איש העסקים חזי בצלאל ;  קשרנט ,  של היזם יחיאל בן-שושן ,  שמאחוריו עומדת משפחת גרמזיאן הקנדית מרובת הנכסים ;  והמתעניין השלישי הוא ניאל .
 
הצרפתי שרוצה נתח משוק הסלולר בישראל
לידיעת הקורא פטריק דרהי :  המכרז להכנסת מפעיל סלולר חמישי לישראל מעניין את המיליארדר גזביה ניאל ,  בעלי ענקית התקשורת הצרפתית free .  ניאל בוחן את כדאיות המכרז בישראל

