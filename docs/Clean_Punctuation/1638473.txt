17 הרוגים בשלושה ימים של מהומות בפקיסטן
המהומות בפקיסטן הגיעו גם לבירה הכלכלית קראצ'י ,  כתוצאה מעימותים בין חברי מפלגות יריבות .  מאז תחילת השנה נהרגו בקראצ'י 67 בני אדם
לפחות 17 בני אדם נהרגו בשלושת הימים האחרונים בגל חדש של אלימות שפוקדת את העיר קראצ'י .  בכירים במשטרת העיר מסרו היום  ( שני )  כי העימותים החדשים החלו ביום שישי ,  לאחר שפעילי ארגון  " מוטאהידה "  התעמתו עם חברי מפלגת  " אוואמי ".  שתי המפלגות חברות בקואליציה של הנשיא אסיף עלי זרדרי ,  שנמצא תחת לחץ כבד בשל התגברות האלימות מצד הטליבן ,  האשמות בשחיתות המופנות כלפי שריו והמצב הכלכלי הרעוע במדינה .  
מאז תחילת שנת 2010 נהרגו בקראצ'י כ-67 בני אדם .  לטענת הרשויות ,  כנופיות סמים ומנהיגי הפשע המאורגן במדינה מנצלים את המתיחות בין הקבוצות השונות ,  וההערכה היא שהמצב רק ילך ויחמיר .  
עד לא מזמן הצליחה קראצ'י לחמוק ,  במשך שנים ,  מהאלימות האיסלמית שמשתוללת בשאר רחבי המדינה ,  אבל פיגוע גדול שכוון נגד צעדה שיעית וגרם למותם של כ-30 בני אדם בחודש דצמבר ,  עורר חשש שהחמושים מרחיבים את מאבקם גם לעיר ,  הנחשבת לבירה הכלכלית של פקיסטן .  בקראצ'י חיים כ-18 מיליון תושבים ,  ונמצאים בה הבנק המרכזי של פקיסטן ,  הבורסה ורוב חברות התעשייה הגדולות .  שני הנמלים הגדולים במדינה פועלים גם כן בעיר ,  ורוב החברות הזרות המושקעות בפקיסטן מחזיקות בה משרדים .  בפקיסטן חוששים כי חוסר יציבות בעיר עשוי להשפיע גם על אספקת הציוד לכוחות נאט"ו באפגניסטן .
 
17 הרוגים בשלושה ימים של מהומות בפקיסטן
המהומות בפקיסטן הגיעו גם לבירה הכלכלית קראצ'י ,  כתוצאה מעימותים בין חברי מפלגות יריבות .  מאז תחילת השנה נהרגו בקראצ'י 67 בני אדם

