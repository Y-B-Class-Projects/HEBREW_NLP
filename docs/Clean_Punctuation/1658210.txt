יוון תנפיק אג"ח ל-7 שנים בהיקף 5 מיליארד יורו בהנפקה הראשונה מאז הסכם הסיוע
בשבוע שעבר הגיעו האיחוד האירופי וקרן המטבע הבינלאומית להסכם לסיוע ליוון עמוסת החובות
יוון השיקה היום הנפקת אג"ח ל-7 שנים הנקובות ביורו ,  בהיקף מתוכנן של כ-5 מיליארד יורו  ( 6.7 מיליארד דולר )  .  מדובר בהנפקת האג"ח הראשונה של יוון מאז ההסכם למתן סיוע למדינה הכורעת תחת חובותיה מצד האיחוד האירופי וקרן המטבע הבינלאומית  ( imf )  .  על ממשלת יוון לגייס עד 15.5 מיליארד יורו עד סוף מאי ,  לפי הערכות הממשל.ביום חמישי הסכימו מנהיגי האיחוד האירופי בפגישתם בבריסל על חבילת סיוע ליוון ,  בסיוע קרן המטבע הבינ"ל  ( imf )  .  תחת ההסכם ,  כל מדינה ממדינות גוש היורו תעניק הלוואה ליוון בהתבסס על גודל הנתח שלה בבנק המרכזי של אירופה ,  לפי החלטת המנהיגים .  אירופה תספק למעלה ממחצית ההלוואות ואילו קרן המטבע הבינ"ל תספק את שאר הסכום .  ההלוואות יינתנו ליוון רק אם המדינה שנקלעה למשבר החובות לא תצליח למצוא אפשרויות מימון אחרות .  בתחילת החודש ערכה יוון הנפקת אג"ח לעשר שנים ,  אשר זכתה לביקוש רב ,  שעלה פי שלושה על ההיצע .  הממשלה גייסה במכירת האג"ח 5 מיליארד יורו .  ביום שישי ירדה התשואה על האג"ח הממשלתיות של יוון לעשר שנים ל-6.193% ,  סימן לעלייה בביטחון המשקיעים ,  בעקבות הסכם בריסל .
 
יוון תנפיק אג"ח ל-7 שנים בהיקף 5 מיליארד יורו בהנפקה הראשונה מאז הסכם הסיוע
בשבוע שעבר הגיעו האיחוד האירופי וקרן המטבע הבינלאומית להסכם לסיוע ליוון עמוסת החובות

