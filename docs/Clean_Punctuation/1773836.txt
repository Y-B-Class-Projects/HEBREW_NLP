 " יודקובסקי - מורה דרך בתקשורת הישראלית "
 הנשיא פרס ספד לדב יודקובסקי בטקס ההלוויה שנערך בבית העלמין בקריית שאול בנוכחות מאות אישי ציבור ותקשורת ,  ביניהם אהוד ברק ,  הרב לאו ,  השר נאמן ,  נוני מוזס ,  נחום ברנע ואבי משולם
מאות אישי ציבור ,  עיתונאים אנשי תקשורת בני משפחה וחברים הגיעו היום  ( רביעי )  לבית העלמין בקריית שאול ללוות את דב יודקובסקי בדרכו האחרונה .  
יודקובסקי  ,  חתן פרס ישראל לתקשורת וזוכה פרס סוקולוב לעיתונות ,  עורך ידיעות אחרונות במשך 35 שנה ,  עורך מעריב במשך שנתיים ומייסד בית הספר  " כותרת ",  הלך לעולמו אתמול בגיל 87 .
 בין הנוכחים בהלווייתו ,  היו נשיא המדינה שמעון פרס ,  שר הביטחון אהוד ברק ,  שר המשפטים יעקב נאמן ,  הרב הראשי לישראל ישראל מאיר לאו ,  מפקד חיל האוויר אלוף עידו נחושתן ,  מו"ל ידיעות אחרונות ארנון  ( נוני )  מוזס ,  ג'ודי ניר מוזס שלום ,  עורך מעריב אבי משולם ועיתונאים ועורכים בכירים נוספים ,  בעבר ובהווה .
 איתן הבר ,  ראשון הסופדים אמר בטקס האשכבה : " לכל אחד היודקובסקי שלו .  אנחנו במשפחת ידיעות הלכנו אחריו ,  בראש ובראשונה כדי לרצות אותו ואחר כך כדי לרצות את הקוראים .  הוא היה צייר ,  אמן של מילים כשאנחנו היינו מכחוליו ".  
אחריו נאם נשיא המדינה שמעון פרס שאמר  :"  הוא היה מורה דרך בתקשורת הישראלית ,  הטביע חותם של ממש על העיתונות בישראל .  תפיסתו את העיתונות הייתה מתכון להצלחה שפנתה לכל החברה בישראל ".  שר הבטחון אהוד ברק : " השיח הציבורי הישראלי ללא יודקובסקי הוא דל יותר .  סיפור חייו הוא סיפור של העם היהודי ,  משואה לקוממיות ".  
נכדתו של יודקובסקי ,  נטע ,  פנתה אל סבה המנוח : " סבא ,  תמיד שמענו שאומרים שאתה גאון תקשורת ,  בשבילנו היית הסבא הכי משפחתי וקרוב .  אמנם לא היית הסב הכי צעיר ,  אבל אין ספק שהיית הכי מעודכן ובעניינים .  אנחנו מתגעגעים אליך ואוהבים אותך ". 
אחרון הדוברים היה נחום ברנע שאמר : " דב ידע לשאול ,  דחף לדעת עוד ועוד .  הוא היה הקורא שכולנו מייחלים לקבל .  לוחם מנוסה במלחמות הישרדות .  הוא היה מסוג האנשים שפורחים בצל ,  מאחורי הקלעים .  מפתיע לראות כיצד איש פרטי הבין כל כך את צרכי הציבור ". 
צילום :  דייב שחרעריכה :  עידן גוראל 

" יודקובסקי - מורה דרך בתקשורת הישראלית "
 הנשיא פרס ספד לדב יודקובסקי בטקס ההלוויה שנערך בבית העלמין בקריית שאול בנוכחות מאות אישי ציבור ותקשורת ,  ביניהם אהוד ברק ,  הרב לאו ,  השר נאמן ,  נוני מוזס ,  נחום ברנע ואבי משולם

