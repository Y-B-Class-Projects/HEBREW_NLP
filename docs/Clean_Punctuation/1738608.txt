אוטו ביאוס
יוליה כבר מכירה את כל סוגי נהגי האוטובוס .  הישמרו ,  אזרחים תמימים !  ואל תגידו לא ידענו
כל טינייג'ר ישראלי ממורמר וחסר רישיון מכיר אותם .  כולנו סוגדים להם כשהם מגיעים בזמן ,  ומתעבים אותם כשהם בורחים לנו מול העיניים .  לא ,  אלה לא פיתות עם פלאפל שהצמיחו רגליים .  אני מדברת על נהגי האוטובוס כמובן !  קבלו את ארבעת הטיפוסים הנפוצים ,  וכמה טיפים איך להתמודד איתם .
 לא להאמין ,  המושב הפייבוריט שלכם  זה שסימנתם עם מסטיק ליד החלון בשורה השלישיתבקו הקבוע - פנוי ,  ונראה שאף אחד לא ממהר לתפוס לכם אותו .  איזה מזל !  כל מה שאתם רוצים זה לנחות על ישבנכם ,  לעצום עיניים ,  ולהשלים כמה דקות שינה .  אך אבוי !  הנהג שלכם הוא מהטיפוס החברמן .  הוא מתחיל לדבר איתכם ,  לתחקר אתכם ,  לברר אם אתם נוסעים לאותו מקום כמו תמיד ואם הפריחה שלכם כבר עברה .  אתם לא רוצים לפגוע בו  ( כדי שימשיך להחזיר עודף מדויק )  ונשארים לפטפט איתו ומקריבים את פריווילגיית הישיבה הנחשקת .  בקיצור ,  אתם חפרתם לו על הקו ,  ובתמורה הוא יחפור לכם את החיים .
 איך מתמודדים איתו ?  אוזניות !  כשאתם מחכים בתור לניקוב המיוחל ,  אם אתם מבחינים בתסמיני החברמניות בנהג שלכם ואם הדבר האחרון שאתם רוצים כרגע זה להתאמן על כישורי שיחות החולין שלכם ,  הוציאו את זוג המושיעות מהכיס .  האוזניות ישר משדרות מסר של דיסטנס שימנע אפילו מהנהג החברותי ביותר להשאיר אתכם עומדים על הרגליים .
 אתם כבר שומעים צפצופים באוזניים ..  .  לא !  רגע !  זה אמיתי ,  זה הצלצול !  סוף סוף היום המייגע שלכם הגיע לקיצו ואתם חופשיים לחזור הביתה מבית הספר .  אתם הופכים כיסא  ( אולי ,  אם אתם נחמדים )  ומגיחים אל האוויר הצח ,  מרגישים כמו כורי פחם שלא ראו אור יום במשך חודשים .  אתם מתקדמים ,  מברברים ומגחכים עם חברים .  התחנה רק במרחק כמה צעדים ,  עוד מעט תגיעו הביתה לשניצל ולצ'יפס .   מוזיקת רקע דרמטית נשמעת ברקע  חלק קדמי של אוטובוס מגיח מעבר לפינה ,  אתם מציצים אל עבר המספר ,  מתפללים בכל כוחכם שזה לא יהיה הקו שאותו אתם צריכים .  לא !  זה הקו שלכם !  אתם מתחילים לרוץ ,  מנסים לאזן את התיק על הגב ,  אתם כבר במרחק נגיעה ממנו ואז  הוא נוסע .  
הנהג ראה אתכם ,  אתם בטוחים בכך כי ראיתם את השתקפות קרני השטן שלו במראה .  הוא עוזב במהירות ובהחלטיות ,  כאילו חייו תלויים בכך ומשאיר אתכם מותשים ומאוכזבים .  
איך מתמודדים איתו ?  כדי להתמודד עם הנהג הדווקאי יש לעשות מחקר לפני .  יש קווים ידועים לשמצה בזדוניותם ,  ולא משנה כמה מהר תרוצו ,  הם ייסעו בדיוק כשתגיעו לתחנה .  אז לקווים כאלה פשוט לא רצים ,  חבל על הבריאות שלכם .  יבוא עוד אוטובוס ובינתיים תוכלו להזמין את עצמכם לאיזו גלידה איכותית .
 הנהג המתפרע הוא המתעתע ביותר .  כשאתם עולים על האוטובוס בתחנות הראשונות שלו ,  הנהג עוטה חזות תמימה .  הוא מנקב את הכרטיסייה שלכם בפשטות ואולי אפילו מברך אתכם לשלום .  אתם נושמים לרווחה ,  בטוחים שנפלתם על הנהג החברמן ,  ומתחילים לבחור מקום ממגוון המושבים הרחב שמשתרע לאורך האוטובוס הריק .  
אתם מתחילים לפסוע אל עבר המושב הנבחר וחושבים לעצמכם : " וואו !  איזה כיף ,  אני כל כך מזליסט "  אבל ראו מה זה ,  יש ירידה חדה לפניכם .  אז הנהג המתפרע חושף את טבעו האמיתי ומתחיל לדהור לאורך הכבישים בקצב מסחרר שמגרד בגסות את המהירות המותרת .  אתם עפים מצד לצד לאורך המעבר ,  מנסים להיתפס בכל מה שנקלע לדרככם כשלעיניכם צצים זיכרונות טראומטיים מהביקורים בסופרלנד .  
איך מתמודדים איתו ?  כל נסיעה עם הנהג המתפרע היא מאבק של הישרדות .  כשאתם מוטלים מהדלת לשמשה האחורית ,  אתם סומכים אך ורק על האינסטינקטים שלכם  תיאחזו בכל מה שאפשר ותנחתו על המושב הקרוב ביותר .  אני מקווה שעוד נזכה לראות אתכם בחיים .
 הנהג הלא אכפתי מתעורר לפני קרקור התרנגול ויוצא מהבית לרחוב הדומם רק כדי להביא אותנו בזמן לבית הספר או לעבודה .  כל בוקר הוא מתיישב מאחורי ההגה ומסיע עשרות אנשים נחפזים ולחוצים .  הוא מנקב אוטומטית אבל מחזיר עורף לא מדויק .  הוא כנראה לא יתייחס אם תבקשו עזרה בכיוונים ,  אבל גם לא יהיה לו אכפת אם תעלו לאוטובוס עם גורילה .  
איך מתמודדים איתו ?  פשוט מאוד ,  לא מתמודדים .  כי תכלס ,  אין עם מה להתמודד .  אם לא תפריעו לו לעשות את העבודה שלו ,  הוא לא יציק לכם .  רק אל תקנו אצלו כרטיסיות עם שטר של מאתיים .
 
אוטו ביאוס
יוליה כבר מכירה את כל סוגי נהגי האוטובוס .  הישמרו ,  אזרחים תמימים !  ואל תגידו לא ידענו

