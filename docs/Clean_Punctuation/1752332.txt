צרפת :  ליון עצרה את ראן
הקבוצה של פרדריק אנטונטי החמיצה הזדמנות לעלות לפסגה עם 1:1 ביתי עם ליון .  סנט אטיין הפסידה בבית 2:1 ללוריין
המחזור ה-12 בצרפת נפתח הערב  ( שבת )  עם מעידה נוספת של ראן ,  שהסתפקה בתיקו 1:1 מול ליון והחמיצה הזדמנות לעלות לפסגה על חשבון ברסט ,  שתתארח אצל ליל מחר .  בורדו איכזבה עם 1:1 ביתי עם ולנסיין והתרחקה עוד יותר ממאבקי הצמרת .  גם סנט אטיין איבדה גובה עם הפסד ביתי 2:1 ללוריין .  ארל אביניון הקטנטנה רשמה ניצחון בכורה בליגה העליונה עם 2:3 דרמטי על קון .
 ראן - ליון 1:1
אחרי שבאמצע השבוע שוב נדחה המשחק המסקרן שלה מול מארסיי ,  המשיכה ראן לאבד גובה עם תיקו ביתי מול ליון .  הקבוצה של פרדריק אנטונטי ,  שבמשחקה האחרון מעדה בבית מול מונפלייה ,  עלתה ליתרון מוקדם כבר בדקה הרביעית של החלוץ הצעיר ז'ירס אקוקו ,  אבל מישל באסטוס איזן בדקה ה-54 ומנע מהקבוצה של קלוד פואל לרשום הפסד ליגה ראשון אחרי ארבעה משחקים .
 בורדו - ולנסיין 1:1
אחרי ששמטה עוד שתי נקודות באמצע השבוע עם תיקו 2:2 במשחק השלמה מול מונאקו ,  ניצלה הפעם הקבוצה של ז'אן טיגאנה מהפסד בדקות הסיום .  דויד דוקורטיו הוותיק העלה את האורחים ליתרון מפתיע בדקה ה-18 ,  ולאחר שז'וסייה החמיץ פנדל בדקה ה-50 היה נדמה שבורדו תישאר ללא נקודות ,  אבל ארבע דקות לסיום השווה מוסא מאזו וחילק את הנקודות .
 סנט אטיין - לוריין 2:1
גם סנט אטיין איבדה הזדמנות להיצמד לפסגה עם מעידה ביתית לא מתוכננת .  הירוקים רשמו משחק חמישי ברציפות ללא ניצחון ,  כשמנגד לוריין המשתפרת טיפסה עד המקום השביעי .  קווין גאמיירו נתן לאורחים יתרון בדקה ה-22 ,  ואחרי שבקארי סאקו איזן בדקה ה-56 השלים גאמיירו צמד בדקה ה-82 והשאיר את סנט אטיין ללא נקודה .
 ארל אביניון - קון 2:3
בשעה טובה יכולה גם ארל אביניון הצנועה להתהדר בניצחון ראשון ,  אחרי שתי תוצאות תיקו ותשעה הפסדים עד כה .  קון הייתה זו שהוליכה ראשונה משער של יוסף אל עראבי  ( 10 )  ,  אבל גאל ז'רמני השווה  ( 24 )  ,  וקאבה דיאוורה ניצח את המשחק בצמד  ( 33 ,  76 )  ,  כשבתווך איזן קנדיה טראורה  ( 66 )  .
 סושו - אוקזר 1:1
אוקזר נבלמה אחרי שני ניצחונות ליגה רצופים והחמיצה הזדמנות לעלות לחלק העליון .  פרדריק סמאריטנו כבש לאורחים בדקה ה-24 ,  אבל מודיבו מאיגה נתן לסושו את השוויון שמונה דקות לסיום .
 
צרפת :  ליון עצרה את ראן
הקבוצה של פרדריק אנטונטי החמיצה הזדמנות לעלות לפסגה עם 1:1 ביתי עם ליון .  סנט אטיין הפסידה בבית 2:1 ללוריין

