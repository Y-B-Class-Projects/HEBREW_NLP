החשב הכללי הנפיק בלונדון אג"ח ממשלתיות ב-1.5 מיליארד יורו
שוקי אורן :  אנחנו בליגה של השחקנים הראשיים בעולם .  אכזבה בירושלים מהחלטת S להותיר את דירוג האשראי של המדינה ברמה של A יציב
 >  >  החשב הכללי באוצר  ( החשכ"ל )  ,  שוקי אורן ,  השלים ביום חמישי בלונדון את ההנפקה הגדולה ביותר בחו"ל של אג"ח ישראליות ,  בהיקף של 1.5 מיליארד יורו - יותר מ-7.5 מיליארד שקל .  האג"ח הונפקו לטווח של 10 שנים ,  בתשואה לפדיון של 4.68% ,  המגלמת מרווח של 1.5% מעל לריבית ממשלת גרמניה ל-10 שנים ,  ומרווח של 1.3% מעל ריבית ה-swap הגרמנית ל-10 שנים .  ההנפקה בוצעה לאחר סיבוב מצגות  ( road show )  בן יומיים שערכו במקביל שלושה צוותים של החשכ"ל בחמש מדינות באירופה .  ההנפקה נוהלה על ידי החתמים ברקליס ,  מורגן סטנלי וגולדמן סאקס .  ההיענות של הגופים הזרים להנפקה היתה גבוהה במיוחד ,  ונרשמו ביקושים של כ-13 מיליארד יורו .  93% מההנפקה הוקצו למשקיעים זרים ורק 7% הוקצו למשקיעים ישראלים .  מרבית המשקיעים הזרים הם חברות ביטוח ,  מנהלי תיקים וקרנות גדולות במערב אירופה .  נרשמו גם משקיעים ממזרח אסיה .  הביקושים התקבלו מכ-300 משקיעים מ-35 מדינות .  מדובר בביקושים הגדולים ביותר אי פעם בהנפקת חוב זר של ממשלת ישראל .  התכנון הראשוני של החשב הכללי היה לגייס סכום בנצ'מרק של כ-750 מיליון יורו ,  אולם לאור הביקושים הגבוהים והמחיר האטרקטיבי ,  הוחלט להרחיב את גודל ההנפקה ל-1.5 מיליארד יורו .  שר האוצר ,  יובל שטייניץ ,  בירך על ההנפקה המוצלחת ואמר : " זו הצלחה לממשלת ישראל ,  למשרד האוצר ולמשק הישראלי .  מדובר בהבעת אמון חסרת תקדים בכלכלתה של ישראל ".  אורן ציין כי היקף ההנפקה והריבית על האג"ח , " מהווים הצלחה בכל קנה מידה .  לפני כמה שנים איש בישראל לא היה חולם על הנפקה בהיקף של 1.5 מיליארד יורו .  הביקוש של גופים פיננסיים בינלאומיים לאג"ח של ממשלת ישראל מלמד על האטרקטיביות של המשק הישראלי בעיני המשקיעים ועל הנגישות הגבוהה של ממשלת ישראל לשוקי ההון בעולם ".  מורת רוח מהחלטת s & p במקביל ,  חברת דירוג האשראי הבינלאומית סטנדרט אנד פורס  ( s & p )  הותירה בסוף השבוע את דירוג האשראי של ישראל ללא שינוי - a יציב .  ההחלטה התקבלה במורת רוח בקרב מקבלי ההחלטות בישראל ,  שכן ההערכות בישראל היו כי ביצועי המשק בשנים האחרונות ,  ובמיוחד בשנה האחרונה ,  על רקע הביצועים של משקים מפותחים אחרים ,  יביאו ב-2010 להעלאת דירוג האשראי של ישראל לרמה של aa - הרמה של פורטוגל וקפריסין .  s & p היא אחת משלוש חברות דירוג האשראי הבינלאומיות הגדולות בעולם .  כמו שתי החברות האחרות ,  פיץ' ומוד'יס ,  מעניקה s & p לישראל בשנים האחרונות דירוג a יציב .  לרמת הדירוג חשיבות בשוקי ההון הבינלאומיים על גובה הריבית שמדינת ישראל וחברות ישראליות צריכות לשלם .  בדו"ח שפירסמה s & p בסוף השבוע ,  מעריכה החברה כי לאחר הנסיגה בכלכלת ישראל ב-2009 ,  בין השאר בשל הפגיעה ביצוא הישראלי ,  לא צפויה עוד נסיגה בכלכלת ישראל .  החברה מציינת כי ישראל נהנית מעודף בחשבון השוטף שלה ,  וכי בנק ישראל הגדיל בשנה שעברה את יתרות המט"ח של ישראל ביותר מ-17 מיליארד דולר ,  ליותר מ-60 מיליארד דולר .  s & p מעריכה כי ישראל תמשיך בשנים הקרובות בביצוע רפורמות .  החברה העניקה דירוג a לאג"ח שישראל הנפיקה בסוף השבוע בלונדון .  כמו בדו"חות קודמים של חברת הדירוג ,  גם בדו"ח החדש נטען כי יחס החוב-תוצר של ישראל ,  העומד על כ-80% ,  הוא יחס גבוה .  לדעת החברה ,  המצב הגיאו-פוליטי של ישראל פוגע בדירוג שלה .  לדברי החברה , " כל קונפליקט מתמשך עם חמאס ,  חיזבאללה או מדינות באזור ,  במיוחד איראן ,  עלול להשפיע לרעה על הדירוג .  המחיר של עימותים כאלה יפגע במימון הציבורי של המדינה ובגמישותה התקציבית ".  התקדמות בתהליך השלום עשויה להביא להעלאת דירוג האשראי של ישראל ,  בעוד הידרדרות ביטחונית עלולה לפגוע בדירוג .
 
החשב הכללי הנפיק בלונדון אג"ח ממשלתיות ב-1.5 מיליארד יורו
שוקי אורן :  אנחנו בליגה של השחקנים הראשיים בעולם .  אכזבה בירושלים מהחלטת S להותיר את דירוג האשראי של המדינה ברמה של A יציב

