Subject :  צאן ברזל או צאן לטבח ? 
כל מיני זקנים מהאייטיז מצטלמים לפרסומות בטלוויזיה .  כל מיני עורכים בוואלה !  סובלים מיותר מדי זמן פנוי .  התוצאה :  חפירות ,  מדור המיילים שיוציא את המיץ מסוגיות תרבותיות בוערות - ומכם
בהתחלה זה דווקא נראה לי נחמד .  עולם הפרסום הישראלי שם את ידו על כוכבי הסוונטיז והאייטיז ,  אלה שכבר לא רלוונטיים בתרבות הישראלית בעלת הזיכרון הקצר ,  אלה שלא הסתדרו לכל חייהם בגלל גודל השוק המקומי והעובדה שאלבום מצליח לא מאפשר לך לפרוש לפנסיה ,  אלה שכבר בקושי מושמעים ברדיו ובטח שלא בחנות ההיא בדיזנגוף סנטר ,  שמכונה בחוגים מסוימים ערוץ 24 .  פתאום רואים שוב על המסך את כוכבי  " עד פופ ",  וכולם נראים מלאי הומור עצמי וחפים מהנפיחות שמאפיינת בדרך כלל את כוכב הבידור הישראלי  גם אם המטרה היא למכור כרטיס אשראי ,  ביטוח או שניצל דוחה ,  מהסוג שאמא שלך מכניסה למיקרו כשאין לה כוח להכין בעצמה .  
רק שאז בועז שרעבי הוריד את החולצה ,  בניסיון תסריטאי צולע להיצמד למסר של  " לתת ".  פתאום הבנתי שהפרסומות האלה לא עושות לסטארים מהעבר כבוד ,  אלא קצת משפילות אותם .  אבנר גדסי בגשם ,  דייויד ברוזה בטייק אוף על החיקוי שלו בארץ נהדרת ,  מתי כספי עוטה פאה מטופשת ,  בועז שרעבי מתפשט ,  והחבר'ה של עם אחד שיר אחד עושים צחוקים משיר שנועד להתרים כסף לצדקה .  זו לא קונטרה מחממת לב למצבם בשוק המוזיקה ,  אלא ניצול ציני של אותו מצב ,  בשם המשפט המאוס  " כל אחד צריך להתפרנס ".  
מעבר לכך ,  פתאום נראה שהפרסומאי המקומי לוקה ,  כהרגלו ,  בחוסר יצירתיות ומטפס על הטרנד הנוסטלגי החם ,  בדיוק כמו המשרד השכן ,  בדיוק כמו גל פרסומות הפלאש מוב ששוטפות את המסכים  ( אחת מהן מספקת לרזומה של צביקה הדר רגע מביך יותר מהקומדי סטור )  .  מסתבר שהאנשים שפועלים במציאות המפוצלת של הטלוויזיה המסחרית לא מצליחים למצוא שום נקודת אחיזה בתרבות הישראלית הנוכחית ,  וגולשים שוב ושוב לפתרון הקל :  לחזור לימים שלכל שיר היו מאה אחוזי רייטינג .
 אני מנסה להיכנס לראש של משרד הפרסום ,  שבוודאי יאמר ש-א' ,  מדובר בנכסי צאן ברזל שממילא כולם מכירים ולכן הגיוס שלהם לפרסומת עם קונספט  " משעשע "  הוא לגיטימי .  ב' - בוודאי יטען ,  שבעידן שבו ממילא הטיפול בקלסיקות לא נוגע לרוב עצום של האוכלוסייה ,  יש להציגם גם בפרסומת .  
אז ככה :  
הטיעון הראשון שצריך להוריד מסדר היום ביחס לפרסומות האלו הוא  " לפחות ככה מכירים את השירים ".  אם זו הצורה להכיר את השירים ,  עדיף פשוט לדלג עליהם וגם בועז שרעבי לא היה רוצה להיזכר כאיש ששר את  " לתת "  בגופיה .  
הטיעון השני שחייבים להיפטר ממנו הוא היחס של המפרסמים לשירים כאל  " נכסי צאן ברזל "  וכאן אני לא מסכים עם אודי .  הסיבה היחידה בגינה פונים המפרסמים לאבנר גדסי ,  היא שאין כסף לקובי פרץ וגם אם יש כסף לקובי פרץ  אי אפשר לעשות הכל עם קובי פרץ ,  בוודאי לא לגרום לו לשיר את  " בן של מלך "  בגופיה מול שודד בנק  ( לא בגלל הגופיה כמו בגלל שודד הבנק ,  למה מי יתחיל עם קובי פרץ עכשיו ?  )  .  בצר להם ,  פנו לגדסי ,  שהלהיט האחרון שלו התפרסם לפני 30 שנים בערך ,  מתי כספי ,  שאסור בתכלית האיסור לדעת מה מספר הטלפון שלו ,  ובועז שרעבי ,  שמעולם לא אמר לא לקצת יחסי ציבור  גם בגופיה .  אכן ,  קריאייטיב .
 כולכם צודקים ,  אבל אתם חייבים לזכור ,  משרדי פרסום ישראלים זה לא  " מד מן "  וזה אפילו לא  " שירת הסירנה ". 
דלפק יפה ,  כוסית בכניסה ,  שליטה בפאוור פוינט וזהו .  אפס קריאטיביות ,  מאה אחוז שמרנות .
 אין פה אידיאולוגיה או אג'נדה ,  רק קבוצת אנשים שהתבגרה באייטיז ודאחקות טלוויזיה ישנות עדיין מצחיקות אותה .
 זה התחיל בסטנד אפ בבית ציוני אמריקה לפני כמעט עשרים שנה ,  המשיך למסיבות יו טיוב עם במבה ובירה בפריפריה והגיע אפילו עד לקו טישירטים של קסטרו  ( איזה מגניב להסתובב עם הלוגו של פסוקו של יום ?  )  .  במשרדי הפרסום תמיד יגלו את הטרנד רגע אחרי שהוא הופך לקטע מאוס ונון קולי .  והביצועים הגמלוניים של הפלאש מוב שבים ומוכיחים את זה .  
חשוב להבהיר ,  אין לי מילה רעה לומר על האמנים .  אני בהחלט חושב ש"כל אחד צריך להתפרנס ",  בטח כשמדובר באנשים שלא עושים הרבה כסף אם בכלל ,  וגם במחיר הגחכה של קלאסיקה  ( "לתת ",  גם כן קלאסיקה ,  יותר שיר הנושא של  " אבא גנוב ")  .  ובעניין  " עם אחד שיר אחד ",  אודי  השיר הזה היה בדיחה כבר בפעם הראשונה שהוא הוקרן ב"סיבה למסיבה ".  למעשה ,  הערך היחיד שלו היה הפרודיה של טוביה צפיר  " עם אחד עם שר אחד "   ( שהרוטציה תגיע מהר ..  .)  .  
ולפני סיום שאלה ,  מישהו מכם יכול להסביר לי מה בדיוק חיה הלפרין מ"שעת כושר "  מפרסמת ?  
" יש כאלו שירצו להשפיל אותך ,  ויש כאלו שירצו להיות מושפלים על ידך ",  שרה פעם מוזיקאית בינלאומית ,  שגם היא לא ממש הזדקנה בכבוד ,  ולי לא נותר אלא להסכים איתה ולא להסכים עם משולם .  גדסי ,  ברוזה ,  שרעבי וכספי רוצים להיות מושפלים בפריים טיים ?  בעיה שלהם .  
הנוסטלגיה היחידה שהחבר'ה האלה מעוררים בי היא נוסטלגיה לימים ששיר היה שיר .  לא נעימת רקע של פרסומת ובטח לא רינגטון ואל תמכרו לי את הטיעון השחוק של  " גם הם צריכים לשלם משכנתא ".  אם בועז שרעבי לחוץ כל כך על הכסף שיתחיל לדרוש מצה"ל תמלוגים על החריש העמוק שעושים בשירים שלו בטקסים בבה"ד 1 .  
מה שהמוזיקאים האלה לא מבינים הוא שהקופה שהם דופקים בטווח הקצר תפגע בהם בלונג ראן .  אפילו אחרי מותם .  בדרך שבה הם יצרבו בתודעה הישראלית .  הפרסומות האלו מבזות אותם ואת האמנות שלהם והופכות קלאסיקות לפלסטיק .  באמת שעדיף לבועז שרעבי שלא יזכרו אותו מאשר שיזכרו אותו כהוא ששר את  " לתת "  בגופיה .
 אייל ,  אולי תפסיק לשבת בפרוזדור ובריפרף וצא לעולם האמיתי ,  שבו אנשים מקימים משפחה ,  משלמים משכנתא ושמים משקפיים רק אם יש בעיית ראיה ?  זה באמת מגוחך לבוא בטענות לאמנים על כך שהם רוצים להתפרנס .  אולי צריך לשאול מה במציאות הדפוקה כאן גורם לכך שאמנים לא מסוגלים להזדקן בכבוד ,  למה נדמה שהדלק היצירתי של זמרים כאן נגמר אחרי אלבום וחצי ולמה אנשים בני 50 נחשבים פה לחתיארים ,  בזמן שמקביליהם בעולם מתחדשים ושומרים על רלוונטיות .  רוב האנשים האלה צריכים לעשות פרסומת כי כבר מיליון שנה הם לא הוציאו שיר נורמלי .
 אני לא מבינה על מה הרעש .  בזמן ההמתנה מורטת העצבים בהפסקת הפרסומות של האח הגדול ,  מדוע לא להתענג על קלאסיקות ישראליות ?  הרי בערוץ 24 לא נמצא אותן ,  מקסימום את מירי מסיקה מתנסה בנישואים בתוך המשפחה עם אריק ברמן .  אפשר לחשוב ,  על מה הצעקה ?  שלום חנוך לא מכר את  " אהבת נעוריי "?  אריק איינשטיין לא מיסחר את  " אני ואתה "?  החברה הישראלית מתפשטת מנכסיה התרבותיים לא מאתמול .  והאמנים האלו משתפים פעולה עם השיטה ,  כי מי שלא עושה את זה יגמור בסופו של דבר כמו ג'קו אייזנברג .
 ג'קו מי ? 
לא ברור .  פשוט אין לי טלוויזיה .
 אחר כך אתה מתפלא למה החוזה שלך מתעכב .
 ותניחו עם נכסי תרבות והחברה הישראלית .
 שמים כסף על השולחן ,  לוקחים .  אף אחד לא מת מקצת הומור עצמי  ( חוץ ממבקרי תרבות חמורי סבר )  .
 בכל אופן ,  בגלל היחס החריג שלי לקופסא הזו שרובצת אצלי בסלון ומחוברת רק לדי.וי.די ,  לא באמת מפריע לי  ( מעבר לאמפטיה הקולגיאלית אליכם )  שמפריע לכם שבועז שרעבי מתפשט  ( מחולצתו או מנכסיו  מכל החפירות האלה לא הצלחתי להבין מה באמת מפריע לכם )  או שהרסו לכם את פאר היצירה של המוזיקה הישראלית , " עם אחד עם שיר אחד ".  גם לא נראה לי שמישהו מכם היה מסרב לכסף שהציעו לזמרים האלה בתמורה ל"השפלה הגדולה "   ( מי ישמע ?  )  שהם עברו  הרי זה לא יותר משפיל מלעבוד במקום שמעכב לך את החוזה חודשים .  
מה שכן מפריע לי זה כל החשיבות שאתם  גם אתם  מייחסים לפרסומות .  הרי מרגע שכל כך הרבה מלל ואנרגיה מתבזבזים על השטויות האלה ,  אין פלא שלא נותר לזמרים האלה מי שילך להופעות שלהם והם צריכים לעשות פרסומות .  אם פרסומת היא היצירה התרבותית החשובה במעלה בתרבות הישראלית  ואני לא חושב שיש תחום תרבותי אחר שכל כך הרבה שכלים זוינו אודותיו בשיחות סלון למיניהן ,  כולל זו עכשיו  מה פלא שלא נותר לאף אחד ברירה אלא לשתף איתם פעולה כדי להתפרנס ושלא נותר למפרסמים ברירה אלא לפנות למכנה המשותף שגובהו כגובה שולחן הקפה בסלון .  
בקיצור ,  פעם הבאה תמצאו נושא אחר לחפור עליו ,  אם התרבות הישראלית באמת כל כך חשובה לכם .   ( ורצוי שלא יהיה בענייני טלוויזיה ,  כי הרי אני לא באמת מבין בזה )  .
 
Subject :  צאן ברזל או צאן לטבח ? 
כל מיני זקנים מהאייטיז מצטלמים לפרסומות בטלוויזיה .  כל מיני עורכים בוואלה !  סובלים מיותר מדי זמן פנוי .  התוצאה :  חפירות ,  מדור המיילים שיוציא את המיץ מסוגיות תרבותיות בוערות - ומכם

