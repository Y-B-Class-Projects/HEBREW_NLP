אאודי מציגה :  מכונית יוקרתית קטנה בשם A1
מדובר במכונית סופר-מיני ,  שאמורה להתחרות מול מיני קופר ,  אלפא מיטו ,  וסיטרואן DS3
לקראת תערוכת ז'נבה ,  אאודי פירסמה פרטים על a1 .  מדובר במכונית קטנה  ( סופר-מיני )  ויוקרתית ,  שאמורה להתחרות מול מיני קופר ,  אלפא מיטו ,  סיטרואן ds3 ומכוניות אחרות בסגמנט החדש של מכוניות קטנות ,  אופנתיות ויוקרתיות .  המכונית מוצגת תחילה עם מרכב שלוש דלתות ,  ובהמשך השנה תצטרף אליו גם גרסת האצ'בק  ( חמש דלתות ) .העיצוב חד וספורטיבי ,  וכולל שורות של נורות לד שירמזו על בואכם גם מרחוק .  בעיצוב הפנים ניתן לבחור את הצבע של פתחי המיזוג ,  של נוריות לד נוספות הנמצאות בפנים וגם של כיסויי המושבים .  מערכת המולטימדיה כוללת עשרה רמקולים ודיסק קשיח פנימי בנפח 20 ג'יגה-בייט.ה-a1 מבוססת על הפלטפורמה של פולקסווגן פולו וסקודה פאביה ,  ומכאן בסיס הגלגלים הדומה  ( 247 ס"מ באאודי ,  לעומת 246 ס"מ בסקודה )  .  אורכה - 395 ס"מ ,  רוחבה - 174 ס"מ וגובהה - 142 ס"מ.המנוע הבסיסי בהיצע הוא בנפח 1.2 ליטר ,  מתודלק בבנזין ומייצר 86 כ"ס .  מנוע 1.4 ליטר עם הזרקת דלק ישירה ומגדש טורבו מחולל 122 כ"ס .  גרסה זו יכולה להגיע ל-100 קמ"ש תוך 9.1 שניות ולמהירות מירבית של 200 קמ"ש.שתי גרסאות דיזל מוצעות גם כן ,  שתיהן בנפח מנוע של 1.6 ליטר ובהספק של 90 או 105 כ"ס .  בהיצע תיבות ההילוכים יש תיבה רובוטית דו-מצמדית  ( dsg )  עם שבעה הילוכים ושתי תיבות ידניות ,  עם חמישה או שישה הילוכים.ה-a1 תגיע לישראל בהמשך השנה ,  ותהיה יקרה יותר מהפולו והפאביה המקבילות .
 
אאודי מציגה :  מכונית יוקרתית קטנה בשם A1
מדובר במכונית סופר-מיני ,  שאמורה להתחרות מול מיני קופר ,  אלפא מיטו ,  וסיטרואן DS3

