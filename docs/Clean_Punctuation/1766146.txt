יבשת במכירת חיסול
רוצים לרכוש שמלת מעצבים יוקרתית ב-10 יורו ?  חולמים על מגפיים אופנתיים בחצי מחיר ?  כל מה שתצטרכו לעשות הוא לעלות על מטוס בתחילת השנה החדשה  ?  מפת הסיילים האירופית - ההנחה כבר בפנים
ברצלונה ומדריד גן עדן של טקסטיל מתי :  כמו בכל שנה ,  עונת ההנחות בספרד נפתחת ב-7 בינואר למשך 30 יום ומסתיימת ב-6 בפברואר .  שעות פתיחה :  9:30-13:30 ;  15:30-19:30 חנות מומלצת :  כמעט בכל פינה בברצלונה ממוקמת חנות של זארה ,  אך החנות הענקית של הרשת בשדרת לה-רמבלה שמתפרשת על פני שבע קומות של גן עדן טקסטילי ,  בהחלט שווה ביקור .  מומלץ להתמקד בפרטי הבייסיק שזארה מצטיינת בהם .  במדריד כדאי להגיע לקניון centro commercial la vaguada .  מלבד שפע הרשתות המוכרות ,  כמו מנגו ,  זארה ו-h & m ,  תוכלו לאתר שם מותגים מקומיים כמו pimkie ו-promod ,  שמציעים תרגום מהיר לכל הטרנדים של מסלולי התצוגות במחירים נוחים ,  שיורדים אף מתחת ל-10 יורו .  לונדון פריטי מעצבים במחירים מצחיקים מתי :  יריית הפתיחה לעונת הסיילים בבריטניה היא כבר ב-26 בדצמבר ,  יום אחרי חג המולד .  שעות פתיחה :  9:00-17:30 חנות מומלצת :  החנות של טופ שופ ברחוב אוקספורד תגרום לכן לחזור עם מזוודות מלאות .  מלבד מותג הבית לנשים ,  מותג הבית לגברים טופ מן והמבחר האדיר בקומת הנעליים ,  החנות גם מארחת מותגים בריטיים מעולים ,  כמו מארק פאסט ,  ג'ונתן סונדרס ,  כריסטופר קיין ומייקל ואן דר-האם .  בחנות מתרוצצים עשרות מוכרים עם טעם אישי שמעודכן עד לגיליון האחרון של מגזין  " ניילון ",  מחלקת אקססוריז מרשימה .  שווה לחפש את ה"מציאון "  בקומה התחתונה .  שיעורי ההנחה הם מדהימים גם בימים רגילים ,  והם יורדים עוד קצת בתקופת החגים ומאפשרים לרכוש פריטי מעצבים שלא ניתן למצוא במקומות אחרים .  כתובת :  36-38 great castle street ,  oxford circus ,  w1w 8lg ברלין לחובבי האופנה האורבנית מתי :  כל חנות בברלין מחליטה בעצמה באיזה תאריך היא מתחילה את מבצעי סוף העונה .  לרוב נפתחות המכירות בשבוע השני של ינואר ונמשכות עד אמצע פברואר .  שעות פתיחה :  9:30-13:30 ;  17:00-20:30 חנות מומלצת :  מתחם cos הוא חובה לחובבי האופנה האורבנית .  במתחם תוכלו למצוא שילוב מושלם בין פריטי בייסיק איכותיים ,  טרנדים עונתיים במשורה ומחלקת גברים שצריכה לקבל אות הצטיינות .  צבעי הפריטים נעים על סקאלת הכחול-אפור-שחור-לבן בגזרות שמחמיאות לגוף ומייצרות מראה מוקפד ואלגנטי .  המחירים סבירים :  בלייזרים ב-150-190 יורו ,  חולצות וקרדיגנים ב-50-80 יורו וטייטס ב-17 יורו .  אחרי החגים נמכרים הפריטים בהנחות של 20%-50% .  כתובת :  sch ? nhauser str .  20 ,  mitte neue רומא נעליים כמו של גרטה גרבו מתי :  7 בינואר עד 6 בפברואר ,  אז מתחילה להיכנס קולקציות הקיץ למדפים .  שעות פתיחה :  9:30-13:30 ;  15:30-19:30 חנות מומלצת :  נעליים הן אחת הרכישות האהובות ביותר על תיירים באיטליה .  אם גם אתם מחובבי הז'אנר ,  סורו לחנות ferragamo האיכותית .  על מדפי החנות מסודרים בסדר מופתי אלפי זוגות נעליים אלגנטיות ,  שמושכת מאז היווסדה לקוחות מפורסמים ,  בהם גם כוכבת הקולנוע ההוליוודי גרטה גרבו .  קחו בחשבון שהחנות עמוסה גם בימי חול ,  וכי לעתים קרובות משתרכים ברחוב שמחוץ לחנות תורים ארוכים של לקוחות המחכים להיכנס .  אנחנו מציעים להתמקד ברכישת זוג מנעלי הערב האלגנטיות המוצעות בחנות ,  שלמרות העקבים ההיסטריים שמחוברים אליהן ,  הן נוחות להפליא הודות לאימום  ( תבנית העשויה בצורת כף רגל ,  שבאמצעותה מייצרים נעליים )  משובח ולחומרי גלם איכותיים .  כתובת :  73 via dei condotti פראג נסו את המותגים המקומיים מתי :  השבוע הראשון של ינואר שעות פתיחה :  8:00-18:00 חנות מומלצת :  מותגים כרוברטו קוואלי ,  ג'י סטאר ,  אוריג'ינל ,  קוויקסילבר ,  קונברס ,  אדידס ופייר קרדן ,  שוכנים יחד במבנה עתיק שנוסד ב-1840 ונהפך לקניוןcerna ruze .  פראג עדיין זולה יחסית למדינות אחרות במערב אירופה ,  ולכן הקניות בעיר שוות במיוחד .  למרות שפע המותגים ,  היינו ממליצים לנסות דווקא את המותגים המקומיים ,  כמו zerba או החנות לבגדי גברים olaf benz ,  שמציעים פרשנות מקומית לטרנדים עולמיים במחיר נמוך הרבה יותר מהמותגים המוכרים .  הנחות החג הופכות את כל העסק למשתלם במיוחד .  כתובת :  na prikope 12 פאריס שלוש קומות של מותגי יוקרה מתי :  מועדי המבצעים בפאריס אינם קבועים הם נעים בדרך כלל סביב השבוע הראשון של ינואר .  השנה פותחות החנויות את שעריהן להנחות ב-6 בינואר .  שעות פתיחה :  9:00-19:00 בכל יום ,  מלבד יום ראשון .  חנות מומלצת :  בוטיק קולט .  החנות ,  שנחשבת להיכל מותגי היוקרה הפאריסאים ,  משמשת גם כמוקד השראה עיצובי ואדריכלי ונמצאת ברחוב סנט אונרה .  החנות ,  המשתרעת על פני שלוש קומות ,  ממצה בצורה מופלאה את עילית הטעם הפאריסאי ומעידה על הבחירות המשובחות של קנייניה .  בר המים בקומת המרתף ,  המאפשר ללגום מים מינרליים ממותגים מכל העולם ,  נחשב לאטרקציה תרבותית .  מסביב פזורים בגדי מעצבים לגברים ונשים ,  מוצרי טיפוח עילית ,  ריהוט ומגזינים .  למרות שלא תמצאו סלסילות של הכל ב-10 יורו בפינת החנות ,  שווה לשאול את המוכרות על הסיילים .  אם כבר הגעתן ,  התמקדו בשמלות שחורות קטנות שנחשבות קנייה בטוחה והשקעה לעתיד ,  בעיקר עם תווית מעצב על שתפורה מבפנים .  כתובת :  rue saint-honore 213

יבשת במכירת חיסול
רוצים לרכוש שמלת מעצבים יוקרתית ב-10 יורו ?  חולמים על מגפיים אופנתיים בחצי מחיר ?  כל מה שתצטרכו לעשות הוא לעלות על מטוס בתחילת השנה החדשה  ?  מפת הסיילים האירופית - ההנחה כבר בפנים

