מסביב לעולם בשבוע :  חג מולד לבן - וקפוא
חופשת חג המולד מתאפיינת השנה בהרבה שלג שחוסם דרכים ומבטל טיסות ,  טקס פגאני נערך לכבוד היום הקצר של השנה ומאמינים שיעים היכו עצמם עד זוב דם לציון מותו של הנכד של מוחמד
 ( צילומים :  רויטרס ) 
אירופה המושלגת אולי נראית יפה ,  אך אזרחי היבשת סובלים מהקור וככל שמתקרב חג המולד הם גם הופכים לכועסים .  עשרות אלפי נוסעים נאלצו לוותר על טיסות או נסיעות ברכבת בשל השלגים הכבדים שחסמו את הדרכים ומסלולי ההמראה
ילדי ניו יורק מתלוננים קצת פחות ,  בזמן שהם נהנים מהשלג ומחופשת חג המולד
נשיא ארצות הברית ברק אובמה הודיע שהוא מוותר על חופשת חג המולד שלו ,  כדי להשלים את העברת רפורמת הבריאות שלו בסנאט .  למרות זאת ,  מצא הנשיא זמן לקפוץ לביקור בבית ספר בוושינגטון ולבדר את הילדים
ביום הראשון של החורף נאספו בסטונהנג' בבריטניה חברי כת הדרואידים ,  כת קדומה שחבריה הפגאנים מאמינים באל השמש .  אבני הענק במקום הושמו שם בסביבות שנת 3,500 לפני הספירה ובעזרתן יכלו מקימי האתר לצפות באירועים אסטרונומיים ,  כמו ליקויי ירח וחמה .  חברי הכת וכוהניה עולים בכל שנה למעגל האבנים הקדוש לקיים טקסים לכבוד השמש
מאות מאמינים שיעים בקאבול ,  בירת אפגינסטן ,  היכו את עצמם עד זוב דם באמצעות סכינים חדות ושרשראות בטקס דתי מסורתי ,  הנערך מדי שנה .  הטקס ,  שנקרא עשורא ,  חל ביום העשירי בחודש מוחראם לפי לוח השנה המוסלמי והוא מציין את יום מותו של האימאם חוסיין ,  נכדו של הנביא מוחמד ,  בקרב שהתחולל במאה השביעית ופילג לנצח את האיסלם בין השיעים לסונים
1,950 זוכים מאושרים יקבלו כל אחד סכום של 300 אלף אירו ,  לאחר שזכו בהגרלת הלוטו הספרדי  " אל גורדו "   ( השמן )  ,  שהפרס הכולל בה עמד על 2.32 מיליארד אירו .  ההגרלה נערכת בספרד מדי שנה לקראת חג המולד והיא נחשבת להגרלה הגדולה בעולם ,  בשל סכום השיא המחולק בה
הנסיך וויליאם ,  יורש העצר הבריטי יורש העצר בילה לילה קריר ליד גשר בלקפריירס ,  יחד עם מחוסרי בית . " אחרי לילה אחד אני לא יכול אפילו להתחיל לדמיין מה זה לישון ברחובות לונדון לילה אחר לילה "  אמר ויליאם שהסביר כי  " עוני ,  מחלות נפש ,  סמים ,  אלכוהול וקריסת התא המשפחתי הם בין הגורמים שמביאים אנשים להפוך לחסרי בית וגם להישאר ככה להמשך חייהם "
 ילד קטן ,  מהגר לא חוקי ממיאנמר ,  אוסף חלקי פלסטיק מערימת אשפה בעיירת גבול בתאילנד .  למרות החשש שיגורשו חזרה לארצם ,  חיים עשרות אלפי פליטים במקום ומרווחים דולר ביום עבור איסוף הפלסטיק
מותו בתחילת השבוע של האייתוללה חוסיין עלי מונטזרי ,  הנחשב לאב הרוחני של האופוזיציה באירן ,  ליכד את המחנה הרפורמי במדינה במחאתו נגד השלטון .  טקסי האזכרה הפכו לזירת עימותים בין מתנגדי שלטון אחמדניג'ד לכוחות משמרות המהפכה
אלפי תושבים במנילה ,  בירת הפיליפינים ,  יעבירו את חג המולד כמחוסרי בית ,  לאחר ששריפת ענק חיסלה רובע מגורים שלם בעיר .
 גם במזרח ירושלים מציינים הנוצרים את חג המולד ,  וסנטה מקומי אחד אפילו השויט יד לשלום לחייל מג"ב ישראלי .
 
מסביב לעולם בשבוע :  חג מולד לבן - וקפוא
חופשת חג המולד מתאפיינת השנה בהרבה שלג שחוסם דרכים ומבטל טיסות ,  טקס פגאני נערך לכבוד היום הקצר של השנה ומאמינים שיעים היכו עצמם עד זוב דם לציון מותו של הנכד של מוחמד

