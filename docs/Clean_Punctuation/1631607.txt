ד"ש ממאדים :  עב"ם יגיע מחר לביקור
עצם מסתורי מהחלל צפוי לחלוף מחר בשעות הצהרים קרוב מאוד לכדור הארץ .  המדענים סבורים כי מדובר באסטרואיד קטן ,  או בפסולת חלל מעשה ידי אדם
עצם מסתורי מהחלל צפוי לחלוף היום  ( רביעי )  קרוב לכדור הארץ .  כך דיווחה רשת הטלוויזיה האמריקאית ABC .  לטענת מדענים ,  החפץ אינו צפוי לפגוע בכדור הארץ ,  אך גם אם יפגע - הוא קטן מכדי לגרום נזק .  גודלו של האובייקט הוא בין 15-10 מטרים .  מנאס"א נמסר כי הוא יחלוף ליד כדור הארץ מחר בשעה 14:47 בצהרים ,  שעון ישראל .  העצם צפוי  " לפספס"את כדור הארץ בכ-128,000 ק"מ .
 האסטרונומים חלוקים בדעותיהם לגבי מהות העצם ,  ששמו הוא AL30  .  האסטרונומים האיטלקיים ,  ארנסטו גוידו וג'ובאני סוסטרו שצילמו את העצם ,  טוענים כי ייתכן כי מדובר בחפץ מעשה ידי אדם כגון מיכל דלק ריק .  עם זאת ,  אלן האריס ,  חוקר בכיר במכון למדע החלל בארה"ב אמר כי אין זה סביר שהאובייקט הוא מעשה ידי אדם .  אם חפצה נפשכם לחזות באובייקט החללי ,  תנאי הראות באזור מערב ארה"ב יהיו טובים דיים ,  ניתן יהיה לחזות בעצם גם בעזרת טלסקופ חובבים פשוט .  
בחודש מרץ בשנה שעברה חלף אסטרואיד בגודל של בנין בן עשר קומות סמוך לכדור הארץ .  האסטרואיד ,  בהיקף של כ-35 מטר ,  הגיע למרחק של כ-72 אלף קילומטר מכדור הארץ .  חוקרים העריכו מראש את מסלול האסטוראיד ,  אך לא צפו כי קיימת סכנת פגיעה .  בכל שנה פוגעים בכדור הארץ מספר אסטרואידים קטנים ,  ורובם נשרפים באטמוספירה או פוגעים באוקיינוס .
 
ד"ש ממאדים :  עב"ם יגיע מחר לביקור
עצם מסתורי מהחלל צפוי לחלוף מחר בשעות הצהרים קרוב מאוד לכדור הארץ .  המדענים סבורים כי מדובר באסטרואיד קטן ,  או בפסולת חלל מעשה ידי אדם

