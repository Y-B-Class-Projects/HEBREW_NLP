הליגה האירופית :  ליברפול ו-ולנסיה עלו לשמינית הגמר
ליברפול ניצחה 1:3 את אוניראה ועלתה לשמינית הגמר ,  יובנטוס עברה את אייאקס עם 0:0 ,  ולנסיה עברה את ברוז' אחרי הארכה
משחקי הגומלין של שלב הנוקאאוט הראשון בהיסטוריה של הליגה האירופית נמשכו הערב  ( חמישי )  עם ליברפול שהצליחה להעפיל לשמינית הגמר די בקלילות עם 1:3 .  ההפתעה הגדולה של הערב הגיעה מהאולימפיקו ברומא ,  כשפנאתינייקוס פירקה את רומא עם 1:3 כבר במחצית הראשונה ,  תוצאה שנשמרה עד לסיום ,  והדיחה את הקבוצה הלוהטת של קלאודיו ראניירי .  המבורג הפסידה 3:2 לפ.ס.וו איינדהובן ,  אבל עלתה לשמינית הגמר בזכות שערי החוץ .  
אתלטיקו מדריד הצליחה לנצח 1:2 בעלי סמי ין את גלאטסראיי בזכות שער של דייגו פורלאן בדקה ה-90 ועלתה לשלב הבא .  מארסיי טיילה ל-1:3 קליל מול פ.צ קופנהאגן ו-2:6 במצטבר ,  אנדרלכט דרסה 0:4 את אתלטיקו בילבאו ופולהאם סיימה בתיקו 1:1 שכולו ניצחון והדיחה את מחזיקת הגביע שחטאר דונייצק .
 במוקד המשחקים המאוחרים עמדה יובנטוס ,  שחלפה על פני אייאקס עם 0:0 ביתי .  ולנסיה הזיעה בהארכה לפני שניפנפה את קלאב ברוז' הטורדנית עם 0:3 ביתי ,  וולפסבורג חגגה עם 1:4 על ויאריאל ,  ו-ורדר ברמן הצטרפה עם 1:4 משלה על טוונטה .  אברטון הודחה בפורטוגל עם הפסד 3:0 לספורטינג ליסבון ,  וליל ניצלה ברגע האחרון עם 1:1 דרמטי על פנרבחצ'ה שהעלה אותה לשמינית הגמר .
 משחקי שמינית הגמר :
 בנפיקה - מארסייהמבורג - אנדרלכטרובין קאזאן - וולפסבורגאתלטיקו מדריד - ספורטינג ליסבוןפנאתינייקוס - סטנדרד ליאז'ליל - ליברפוליובנטוס - פולהאם ולנסיה - ורדר ברמן
ליברפול אמנם מתקשה בליגה האנגלית ,  אבל בליגה האירופית היא לא התקשתה לנצח את אוניראה אורזיצ'ני .  הקבוצה של רוני לוי עלתה ל-0:1 ואיזנה את התוצאה הכללית בדקה ה-19 מנגיחה של ברונו פרננדס ,  שנהנה מקרן מדויקת של ראזבן פאדורטו .  בדקה ה-30 איזנה ליברפול את התוצאה ועשתה צעד חשוב לקראת שמינית הגמר ,  כשחאבייר מסצ'ראנו בעט בעוצמה וברגל ימין מ-25 מטר לפינה אחרי ערבובייה ברחבה .  
בדקה ה-41 סגרה ליברפול את הסיפור באופן מעשי כשעלתה ל-1:2 משער ראיין באבל .  בדקה ה-58 עלתה ליברפול ל-1:3 משער של סטיבן ג'רארד אחרי בישול של יוסי בניון .
 משחק רב תהפוכות התקיים באצטדיון פיליפס ובסיומו הצליחה המבורג ,  שתארח את גמר גביע אירופה באצטדיון הביתי שלה העונה ,  לעלות לשמינית הגמר .  המארחת איזנה את המאזן הכולל כבר בדקה ה-2 משער של אולה טויבונן .  ההולנדים עלו ליתרון 0:2 בדקה ה-41 מפצצה ברגל שמאל של באלאש דזודזאק .  הגרמנים ,  שיארחו את גמר הליגה האירופית העונה ,  חזרו למשחק בדקה ה-47 משער של מלאדן פטריץ' שקבע 1:2 ובעיקר נתן להמבורג שער חוץ חשוב .  דזודזאק מפ.ס.וו הורחק בדקה ה-57 אחרי שספג כרטיס צהוב שני .
 אז כנראה שצריך לתת הרבה יותר כבוד לליגה הבלגית מאשר אנחנו נותנים .  אנדרלכט הדהימה בקלות בה הצליחה להביס את אתלטיק בילבאו ,  שנמצאת במקום השביעי בספרד .  הקבוצה המקומית עלתה ליתרון כבר בדקה ה-4 משער של רומלו לוקאקו .  בדקה ה-26 הכפילו הבלגים את התוצאה משער עצמי אומלל של מיקל סאן חוזה .  בדקה ה-49 עלתה אנדרלכט ל-0:3 משער של רולאנד זוהאס .  בדקה ה-68 קבע ג'ונתן לוגיר את תוצאת המשחק עם שער מדהים לחיבורים .  0:4 קליל לבלגים בסיום .
 השיפור של אתלטיקו מדריד ,  שהתחיל כשעלתה מהמקום האחרון בליגה למקום ה-13 לאחרונה ,  הגיע גם לליגה האירופית .  הקולוצ'נרוס ניצחו בעלי סמי יין הקשה 1:2 משער דרמטי של דייגו פורלאן בדקה ה-90 .  אתלטיקו מדריד עלתה ל-0:1 משער של סימאו סברוסה בדקה ה-63 ,  אחרי בישול של אנטוניו לופז .  היתרון החזיק מעמד שלוש דקות בלבד עד שהטורקים איזנו משער של אבדולקאדר קייטה .  בדקה ה-90 ,  כשהיה נראה שהמשחק הולך להארכה ,  הצליח פורלאן לכבוש מתוך הרחבה בבעיטה יפה לפינה ולשלוח את אתלטיקו מדריד לשמינית הגמר .
 מארסיי לא התקשתה במיוחד מול פ.צ קופנהאגן ושיכפלה למעשה כמעט באופן מושלם את המשחק הקודם .  הצרפתים עלו ליתרון שגמר למעשה את הסיפור בדקה ה-42 משער של חאטם בן ארפה מזווית קשה ,  שהעלה את מארסיי ל-1:4 במאזן המצטבר .  הטיול של מארסיי המשיך בדקה ה-62 כשבקארי קונה כבש מול שער ריק .  קונה כבש שער נוסף בדקה ה-78 והגדיל את התוצאה ל-0:3 .  בדקה ה-87 הצליחה קופנהאגן להקטין את ההשפלה כשאייטון חוזה אלמיידה כבש .
 חמש דקות של פנאתינייקוס הדהימו את אירופה כשהיוונים כבשו שלושה שערים ,  עלו ל-1:3 והכריעו את גורל ההתמודדות מול אחת הקבוצות הלוהטות ביותר באירופה .  ההזדמנות הראשונה במשחק הגיעה בדקה ה-9 כשמירקו ווצ'יניץ' בעט כדור חזק מחוץ לרחבה ,  אלכסנדרוס צובראס הדף .  בדקה ה-11 עלתה רומא ליתרון מבעיטה חופשית נפלאה של ג'ון ארנה ריסה ,  שהלכה לקורה ופנימה .  
בדקה ה-40 התחילו חמש הדקות המדהימות של פנאתינייקוס שזכתה תחילה בפנדל מפוקפק ,  אלא שאת ג'יבריל סיסה זה לא עניין והוא איזן ל-1:1 .  בדקה ה-43 השלימה פנאתינייקוס את המהפך משער של סוטיריס ניניס .  בתוספת הזמן של המחצית הראשונה כבש סיסה שער נוסף מזווית קשה ,  השלים צמד ומהפך ענק וקירב את היוונים לשמינית הגמר .  דניאל דה רוסי הספיק עוד לצמצם ל-3:2 בדקה ה-57 ,  אך לא יותר מזה .
 מי היה מאמין שבסוף הערב דווקא ברד האנגלאנד יהיה הגיבור של פולהאם ?  הבלם הנורבגי גם כבש וגם נתן משחק הגנה מצוין בתיקו החוץ של האנגלים שהעלה אותם לשלב הבא .  פולהאם עלתה ליתרון חוץ בדקה ה-33 מנגיחה של ברדה הנגלאנד ,  אחרי הרמה מדויקת של דמיאן דאף .  ג'אדסון משחטאר דונייצק איזן בדקה ה-69 והכניס תקוות בקבוצה האוקראינית ,  אלא שהיא לחצה אבל לא הצליחה לכבוש שער נוסף והודחה בסיום .
 שתיים מהקבוצות היותר מאכזבות העונה בנו על הצלחה יבשתית כדי לפצות את אוהדיהן על הצגות לא משכנעות בליגה ,  אבל רק האלופה הגרמית עמדה במטרה ,  ואחרי 2:2 בספרד השלימה את העבודה עם ניצחון ביתי מוחץ .
 הזאבים ,  שחגגו השבוע ניצחון מול מאמנם לשעבר פליקס מגאת' בליגה ,  הפציצו גם את הרשת של הצוללת הצהובה כשאדין זדקו פתח את החגיגה בדקה התשיעית ,  וכעבור חמש דקות כבש אנחל לופז שער עצמי שהכפיל את התוצאה .  חואן קאפדווילה העניק תקווה לאורחים עם שער מצמק בדקה ה-30 ,  אבל כריסטיאן גנטנר כבש את השלישי בדקה ה-41 ,  וגראפיט קבע את תוצאת המשחק בדקה ה-64 .
 הלוס צ'ה אמנם הופתעו במשחק הראשון בבלגיה ,  אבל לא האמינו שגם בגומלין הם יתקשו כל כך לפני שיבטיחו את העלייה לשמינית הגמר ,  שם מחכה להם מפגש מרתק מול ורדר ברמן .  הפתיחה לא בישרה על הבאות כשחואן מאטה קיבל כדור רוחב ובעט חזק פנימה כבר בדקה הראשונה ,  בשער שביטל מיידית את הניצחון של הבלגים במשחק הראשון  ( 0:1 )  ,  אבל עד שריקת הסיום לא הצליחה ולנסיה לכבוש פעם נוספת ,  והמשחק נכנס להארכה .
 ברוז' ,  המדורגת שנייה בליגה הבלגית ,  כבר חלמה על הפתעה ענקית במסטאייה ,  אבל שער של פאבלו בדקה ה-97 הוציא לה את האוויר מהמפרשים ,  ואחרי עוד עשרים דקות של חרדה ביציעים הוסיף הקשר הנהדר את השני שלו ששלח סופית את העטלפים לשלב הבא .
 פיינליסטית השנה שעברה לא התרשמה מהיומרות של סטיב מקלארן ושחקניו ,  שהשיגו ניצחון ביתי נאה 0:1 במשחק הראשון ,  ודרסו את קבוצת הצמרת מהולנד מהפתיחה .  קלאודיו פיזארו המצוין דאג להשקיט את תקוות האורחים בצמד בזק בדקות 15 ו-20 ,  ונאלדו נעץ את השלישי כעבור שבע דקות והפך את שארית המשחק לגארבג' טיים .
 לוק דה יונג עוד צימק לטוונטה בדקה ה-33 ,  אבל המילה האחרונה הייתה של פיזארו ,  כשהחלוץ הפרואני השלים שלושער בדקה ה-58 וקבע את תוצאת המשחק .
 המשחק הדרמטי של השבוע שעבר היה בבלגיה ,  שם זלצבורג איבדה את המאזן המושלם שלה במפעל אחרי שהחזיקה ביתרון כפול ולבסוף ירדה מנוצחת ,  3:2 .  הערב קיוו האוסטרים להפוך את הקערה על פיה במגרשם הביתי ,  אבל לא היו תכליתיים מספיק למרות שליטתם במשחק ,  והבלגים העיקשים ,  ששוב חיפו על הכישלון המתמשך שלהם בליגה עם הישג אירופי נהדר ,  יצאו עם תוצאה נהדרת מבחינתם מעירו של מוצרט ,  כשגם רמי גרשון זכה להשתתף בחוויה כשנכלל בסגל של ליאז' למשחק ,  אך נותר על הספסל במשך כל 90 הדקות .
 אחרי שהשיגה ניצחון חוץ מבטיח באמסטרדם ארנה  ( 2:1 )  ,  לא הייתה צריכה יובנטוס להתאמץ יותר מדי כדי לחלוף על פני ההולנדים ,  שהיו זקוקים לשני שערי חוץ בטורינו כדי לחולל סנסציה .  גם ללא לואיס סוארז הפצוע הפגינו שחקניו של מרטין יול רוח לחימה ראויה לציון ותקפו לא מעט את שערו של אלכס מאנינגר ,  שהחליף את ג'יאנלואיג'י בופון הפצוע שייעדר כחודש ,  אך לא מצאו את הרשת .
 הגברת הזקנה ,  שתנסה להציל את העונה אחרי הכישלון של צ'ירו פרארה בליגת האלופות ובליגה האיטלקית ,  שוב לא הרשימה גם תחת אלברטו זאקרוני ,  אך לפחות נחלצה בשלום מהסכנה ההולנדית ,  בדרך למפגש לא קל נוסף בשלב הבא ,  מול פולהאם .
 הטופיז הגיעו לליסבון אחרי שהפילו ברשתם את צ'לסי ומנצ'סטר יונייטד ,  אבל בליגה האירופית היה מדובר בסיפור שונה ,  והשער המאוחר אותו ספגו בגודיסון פארק במשחק הקודם  ( 1:2 )  עלה להם ביוקר .  אחרי שעמדו בפרץ במשחק יותר משעה ,  ספגו שחקניו של דייויד מויס מרגליו של מיגל ולוסו בדקה ה-64 .
 אברטון יצאה למתקפה כדי להשיג את שער החוץ המיוחל ,  אך ספגה את השני בדקה ה-77 מבעיטה חזקה מרחוק של פדרו מנדז ,  ומתיאס פרננדז סגר את הסיפור והשלים שבוע מוצלח לצ'יליאנים ברחבי היבשת עם השלישי בתוספת הזמן ,  והעמיק את הטראומה הפורטוגלית של הכחולים ,  שכבר הוכו בשלב הבתים פעמיים על ידי בנפיקה  ( 5:0 ו-2:0 )  .
 כשעל כף המאזניים מונח מפגש יוקרתי מול ליברפול בשלב הבא ,  יצאה ליל המוכשרת ,  המדורגת במקום השלישי בליגה הצרפתית ,  לגוב האריות באיסטנבול עם האמונה שהניצחון הביתי 1:2 במשחק הקודם יספיק לה ,  אבל הסיפור היה קשה מהצפוי .
 הקבוצה הלחוצה של כריסטוף דאום ,  שהפסידה השבוע בליגה לבורסאספור ,  איימה לשלוח את הצרפתים הביתה כשאמרה בלוזגלו כבש בדקה ה-34 ,  אבל חמש דקות לפני הגונג עלה אדיל ראמי היטב לכדור גובה ודחק מקרוב פנימה את השוויון ,  שסידר לליל ביקור באנפילד בשמינית הגמר .
 
הליגה האירופית :  ליברפול ו-ולנסיה עלו לשמינית הגמר
ליברפול ניצחה 1:3 את אוניראה ועלתה לשמינית הגמר ,  יובנטוס עברה את אייאקס עם 0:0 ,  ולנסיה עברה את ברוז' אחרי הארכה

