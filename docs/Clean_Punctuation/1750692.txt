שאלה של 150 מיליון שקל 
חוק האברכים
 >  >  הצעת החוק למתן מלגות לתלמידי כוללים ,  העוקפת את החלטת בג"ץ שקבע כי מתן קצבה לאברכים איננה שוויונית ,  עוררה סערה ציבורית רבה .  התקציב שאותו משקיעה המדינה במימון המלגות הוא כ-150 מיליון שקל .  במקביל ,  עלות המימוש של תוכנית להגברה דרמטית של גיוס חרדים שהכין צה"ל ,  מוערכת גם היא ב-150 מיליון שקל ,  אך אישורה מתעכב .  אם כן אנו ניצבים בפני השאלה מהו השימוש הנכון בסכום לטובת הציבור החרדי ואל מול האתגרים העיקריים של המשק ?  המתווה הקיים שבו מתקדמת החברה הוא של עלייה במספר הצעירים החרדים שאינם מתגייסים לצה"ל .  לפי התחזיות של הגופים הממלכתיים ,  תוך עשור יגיע מספרם של דחויי השירות מטעמים של  " תורתם אומנותם "  לכ-105 אלף .  כאשר דחויי שירות אלה יוצאים לשוק העבודה ,  אין להם כישורים וניסיון שהצבא מספק לבוגריו הצעירים ,  או הטבות הניתנות לחיילים משוחררים .  אחד המפעלים החשובים לשילוב החרדים בחברה הוא הקמת מסלולים ייעודיים לחרדים בשירות בצבא ,  המכונים שח"ר .  כיום קיימים כמה מסלולים כאלה ,  המשלבים חרדים באגפי הצבא השונים ,  שבהם רוכשים המשרתים מקצוע טכנולוגי וניסיון בעבודה .  כל תקן פנוי בתוכניות ייחודיות אלה מתמלא במהירות ,  עובדה המעידה על כך שיש עניין בציבור החרדי בהשתלבות בצבא והבנה של יתרונות התוכניות האלה .  במקום להיכנע לסחטנות הסקטוריאלית ולעסקנות ,  וכדי שנימנע מהנצחת האי-שוויון ביחס לסטודנטים ולחיילים המשוחררים ,  ניתן להשתמש באותם 150 מיליון שקל להוספת תקנים ומסלולים לשירות חרדי בצבא .  לפי עבודת המטה שנערכה בצבא ובמועצה הלאומית לכלכלה ,  הקצאת סכום דומה לזה שנקבע על ידי בג"ץ כי אינו עומד בעיקרון השוויון ,  יוכל לשמש להרחבת תוכניות שילוב החרדים ולאפשר לאלפים מהם הזדמנות להצטרף לשירות .  בנוסף ,  מחקרים מראים כי 85% מהמתגייסים הרוכשים הכשרה הניתנת במסלולים אלה צפויים להשתלב לאחר השחרור בשוק העבודה ולפרנס את עצמם ואת משפחתם בכבוד .  השקעה כזו כדאית למדינה הן בחיזוק צה"ל כצבא העם ,  והן בהפיכת בוגרי שירות זה למועסקים המשלמים מס הכנסה ותורמים למשק הישראלי .  הממשלה הכריזה כי בכוונתה להגיע למצב שבו 65% מהחרדים ישתלבו בשוק העבודה .  המבחן העומד כיום בפני שר האוצר וראש הממשלה הוא להוכיח כי אינם נוקטים מדיניות של אחד בפה ואחד בלב .  זהו הזמן לקבל החלטות מכריעות שישפיעו לטווח הארוך על גם עתיד המשק וגם על החברה .  אם הכסף יגיע כהבטחת הכנסה ,  לא יחול שינוי באבטלה במגזר החרדי והמצב הקיים ,  שבו משפחות גדלות בדלות על חשבון משלם המסים .  האתגר העומד עכשיו בפני ראש הממשלה ומשרד האוצר הוא לבחור :  האם להמשיך ולהיכנע ללחצים פוליטיים ולממן את המצב הקיים ,  או להשתמש באותם המשאבים כדי לאפשר פרנסה בכבוד באופן שיחזק לטווח הארוך של משק העבודה בישראל .  הכותב הוא חבר כנסת מטעם קדימה ויו"ר הוועדה לבחינת היישום של חוק טל

שאלה של 150 מיליון שקל 
חוק האברכים

