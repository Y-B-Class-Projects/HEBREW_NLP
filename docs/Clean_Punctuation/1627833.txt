הירשזון לא צריך שוינרוט יחזיק לו את היד
עו"ד יעקב וינרוט ,  שהואשם בשוחד והלבנת הון ,  ממשיך במסורת האצלת סמכויות לעורכי הדין שגידל במשרדו .  עו"ד מוריאל מטלון ,  מנהל משרד גורניצקי : " הוא ייהפך ליועץ סתרים עד יעבור זעם "
  >  >  עורכי דין שנהפכים לנאשמים חווים מעבר כואב ממייצגים למיוצגים .  ההיסטוריה מוכיחה כי הבכירים שבהם מצליחים להתאושש יפה מהטראומה .  כך עו"ד רם כספי שהורשע בהטרדת עד בפרשת הפגישה הלילית ואביגדור קלגסבלד שהורשע בגרימת מוות ברשלנות בתאונת דרכים .  כספי מנהל ביד רמה משרד מסחרי מצליח ושומר על מעמדו הייחודי כבא-כוחם של בעלי ההון .  קלגסבלד ,  שריצה מאסר בפועל ,  פתח בינתיים משרד עצמאי משגשג לאחר שותפות ארוכת שנים עם עו"ד יורם דנציגר שעבר לכהן כשופט בבית המשפט העליון .  הבעיה המרכזית של עו"ד יעקב וינרוט היא הסטיגמה של עבירת השוחד ,  שנחשבת חמורה ביותר .  יחסי התן וקח הנטענים עם פקיד השומה הבכיר ,  רו"ח שוקי ויטה ,  מעוררים תחושה לא נעימה ,  גם אם לא תוכח אשמה הפלילית - בכך מודים גם מקורבי וינרוט .  ביום חמישי הועמדו וינרוט וויטה לדין .  הראשון בשל מתן שוחד והלבנת הון והשני בגין קבלת שוחד ,  מרמה והפרת אמונים .  בין וינרוט לוויטה ,  טוענים בפרקליטות ,  התפתחה מערכת יחסית של  " יד רוחצת יד "  שהתהדקה עם השנים .  לפי הראיות שבידי הפרקליטות ,  מערכת היחסים איפשרה לוויטה לזכות בטיפול אישי של וינרוט להסרת המכשולים שעמדו בפני קידומו המקצועי ברשות המסים ,  מעבר לשכר הטרחה הנמוך יחסית ששילם - 20 אלף שקל בלבד - בעבור שירותים משפטיים שונים .  מנגד ,  נטען ,  זכה וינרוט ל"גישה מיטיבה של ויטה ",  כזו שבאה לידי ביטוי בכריתת הסכמי מס חריגים עם ארבעה לקוחות כבדים של וינרוט ,  בהם אנשי העסקים מיכאל צ'רנוי וארקדי גאידמק .  שכר הטרחה של וינרוט מהסכמים אלה היה יותר מ-30 מיליון שקל - סכום השקול לתקבולי משרד וינרוט בשנה שלמה .  יועצת התקשורת של וינרוט ,  עו"ד תמר פול-כהן ,  מסרה כי וינרוט לא משעה את עצמו מטיפול בתיקיו ,  אלא יפעל לפי הוראות לשכת עורכי הדין .  סעיף 78 לחוק הלשכה קובע כי לאחר הגשת כתב אישום נגד עורך דין רשאי בית דין של הלשכה להשעותו זמנית מהלשכה - אם מצא שבנסיבות העניין היה בעבירה קלון .  עו"ד דרור ארד-אילון ,  ראש ועדת האתיקה הארצית של לשכת עורכי הדין הסביר כי רק במקרים קיצוניים כמו גניבה מלקוחות או אלימות קשה ,  תחל הוועדה בהליכי השעיה של עורך דין לפני הרשעתו בפלילים .  העדיף את וינשטיין אחת השאלות המעניינות היא עתידו של משרד י .  וינרוט ,  אחד ממשרדי הליטיגציה המבוקשים ביותר .  אין מחלוקת שעיקר הפגיעה במשרד בשנה האחרונה וכנראה גם בשנים הקרובות תהיה ירידה במספר התיקים הכבדים בתחום הצווארון הלבן - תחום התמחותו העיקרי של וינרוט - שיזרמו למשרד .  אהוד אולמרט ,  למשל ,  שקל לפני שנה לשכור את שירותיו של וינרוט ,  אך לבסוף ביכר את עו"ד יהודה וינשטיין שמונה באחרונה ליועץ המשפטי לממשלה .  מקורב לווינרוט טוען שלולא החקירה ,  היה אולמרט שוכר את שירותיו . " אנשים כאלה באים בשביל יעקב ",  אמר .  מקורבי אולמרט מסבירים כי אין קשר בין התיק נגד וינרוט לבחירה בווינשטיין .  התיק הפלילי תפש את וינרוט בנקודה בקריירה שבה החל ממילא להאציל סמכויות לעורכי הדין שגידל במשרד .  בתיק הפלילי של ח"כ צחי הנגבי  ( קדימה )  על המינויים במשרד לאיכות הסביבה ניהלו את רוב דיוני ההוכחות עורכי הדין ד"ר גרשון גונטובניק ועודד גזית .  וינרוט אמנם פצח בנאום פתיחה בשלב הסיכומים ,  אך את הירידה לפרטים כבר השאיר לגונטובניק .  בתיק מניות בזק שבו וינרוט מייצג שנים רבות את מיכאל צ'רנוי מנהל עו"ד ירון קוסטליץ ממשרדו את החקירה הראשית .  וינרוט הגיע לביהמ"ש רק בחקירות הראשונות אף שמדובר בלקוח חשוב ביותר עבורו .  במשרד כבר התרגלו לשחיקה של וינרוט מחד גיסא ,  ולצורך לטפל בענייניו המשפטיים ,  מאידך גיסא .  למעשה ,  אין כיום תיק שבו המעורבות של וינרוט היא כה אישית עד שלא ניתן בלעדיו .  משרד וינרוט מונה כ-20 עורכי דין ,  בהם פרופ' אחד ,  ארבעה דוקטורים  ( כולל וינרוט עצמו )  ושאר עורכי הדין סיימו את לימודיהם בהצטיינות ובעלי תואר שני לפחות .  במשרד וינרוט אין כמעט דור ביניים .  יש צעירים מוכשרים רבים שמקבלים אחריות נכבדה לידיהם .  עורכי הדין שצמחו על ברכי וינרוט ואמורים היו לאייש את דור הביניים ,  פרשו לפני זמן רב ויצרו פרקטיקה מצליחה משלהם ,  כמו עו"ד בעז בן-צור ועו"ד נבות תל-צור שנמנה עם צוות ההגנה של וינרוט .  אחיו הצעיר של וינרוט ,  עו"ד אבי וינרוט שעוסק בתחום האזרחי ,  מקבל כיום את ההחלטות במשרד .  הוא היועץ המשפטי השוטף של מד"א ,  עמידר והחברה לאיתור נכסי שואה . " אני מניח שלא ייכנסו תיקים פליליים גדולים מהסוג שתהילתו של המשרד נבנתה עליהם ",  אומר מקור שמצוי בענייני המשרד .  מנגד רק באחרונה נכנס תיק אזרחי גדול שעוסק בסכסוך של בני משפחה מוכרת מאזור המרכז .  לא איש ציבור השותף המנהל של משרד גורניצקי ,  עו"ד מוריאל מטלון : " אני זוכר ימים של עורך דין אחר ,  רם כספי ,  שהיה במעין נבצרות זמנית בפרשת הפגישה הלילית והוא חזר לתפקד ולהוביל את המשרד קדימה .  אני מאחל לווינרוט שטחנות הצדק יפעלו מהר והוא ימשיך להוביל ".  כיצד יפעל המשרד בתקופה כזו ?   " משרד וינרוט בנוי סביב תיקים ואני מניח שאת התיקים הבולטים הוא יחלוק עם עורך דין בתוך המשרד או מחוצה לו .  הוא ייהפך אולי ליועץ סתרים עד יעבור זעם .  אין דוגמה מובהקת יותר לעינוי דין מאשר המצב שבו הוא לא יכול לעבוד עוד לפני שהורשע .  צריך לזכור שהוא לא איש ציבור ".  מי מטפל בלקוחות של וינרוט מיכאל צ'רנוי מואשם בקבלה במרמה של מניות בזק יחד עם גד זאבי .  עו"ד ירון קוסטליץ ממשרד וינרוט מנהל בפועל את משפטו וחוקר אותו בימים אלה חקירה ראשית אברהם הירשזון שר האוצר לשעבר מערער לעליון אף שכבר החל לרצות מאסר של חמש שנים וחמישה חודשים .  ייתכן כי וינרוט עצמו ייצגו בערעור .  בתביעה אזרחית נגדו בסך 190 מיליון שקל מגן בפועל על הירשזון עו"ד אלירם בקל ממשרד וינרוט עו"ד ישראל פרי הורשע בגניבת מיליוני מארקים בפרשת הפנסיה הגרמנית ומרצה מאסר של עשר שנים .  התיק ממתין לדיון נוסף בעליון ופרי מבקש משפט חוזר .  עו"ד צבי אגמון והפרופסורים עמרי ידלין ומרדכי קרמניצר חברים בצוות ההגנה לצד וינרוט אביגדור ליברמן שר החוץ חשוד בקבלת שוחד ,  קבלת דבר במרמה בנסיבות מחמירות ,  מרמה והפרת אמונים ,  שיבוש הליכי משפט ,  הטרדת עד והלבנת הון .  הפרקליטות אמורה להכריע בעניינו .  עו"ד ירון קוסטליץ ממשרד וינרוט מטפל בענייניו ח"כ צחי הנגבי נאשם בשורת עבירות בנוגע למינויים פוליטיים בתקופה שהיה השר לאיכות הסביבה .  שלב העדויות במשפט הסתיים והצדדים ממתינים לפסק דין - עורכי הדין ד"ר גרשון גונטובניק ועודד גזית ממשרד וינרוט ניהלו את רוב המשפט

הירשזון לא צריך שוינרוט יחזיק לו את היד
עו"ד יעקב וינרוט ,  שהואשם בשוחד והלבנת הון ,  ממשיך במסורת האצלת סמכויות לעורכי הדין שגידל במשרדו .  עו"ד מוריאל מטלון ,  מנהל משרד גורניצקי : " הוא ייהפך ליועץ סתרים עד יעבור זעם "
 
