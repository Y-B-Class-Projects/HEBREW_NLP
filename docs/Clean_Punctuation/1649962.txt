מתי תהיו השכנים של ברק ? 
תל אביב נהפכה בשנים האחרונות לעיר של עשירים בלבד - כך טוענים רבים מתושביה הצעירים  ?  השבוע אישרה העירייה קריטריונים לבניית דירות בהישג יד עבור זוגות צעירים  ?  ההבטחה :  דירה תמורת 420 אלף שקל  ?  המימוש :  לפחות בעוד 5 שנים  ?  הביקורת :  מי שירוויח יהיו היזמים
 >  >  והרי הודעה חשובה :  למכירה דירת 80 מ"ר ,  חזיתית ,  קומה שלישית בלי מעלית ,  זקוקה לשיפוץ ,  במרכז הסוער של תל אביב .  המחיר המבוקש :  420 אלף שקל .  הקונים הדרושים :  זוג צעיר עם ילדים .  המתווכת :  עיריית תל אביב .  נשמע פנטסטי ?  זוהי התוכנית של עיריית תל אביב בראשות רון חולדאי ,  שאישרה השבוע את הקריטריונים להקמת פרויקטים למגורים בהישג יד לזוגות צעירים .  אישור המלצות הוועדה יאפשר לזוגות צעירים לרכוש דירת 80 מ"ר ב-420 אלף שקל או לשלם דמי שכירות בשיעור של 25% בלבד מגובה השכר הממוצע במשק לזוג  ( 12,000 שקל )  ,  שיגיע לכ-3,000 שקל בלבד .  המיזם ייושם באמצעות מתן תמריצים ליזמים ,  כמו הגדלת זכויות בנייה בפרויקטים לבנייה בהישג יד .  לא סתם שוקדת העירייה על דיור בר השגה .  מצוקת צעירים המבקשים לגור בתל אביב ונדחקים ממנה החוצה בגלל יוקר המחייה ,  היתה אחת הסוגיות הבוערות במערכת הבחירות האחרונה לראשות העירייה - והקלף המרכזי שבו נפנפו האופוזיציונרים כנגד חולדאי .  ואכן בשנים האחרונות נהפכה תל אביב לאבן שואבת לעשירים .  הנה רשימה חלקית :  מגדל g באבן גבירול ,  שבו בונה שרי אריסון את ביתה ;  מגדלי אקירוב ,  שבהם מתגורר בין היתר שר הביטחון אהוד ברק ;  מגדלי yoo ;  מגדל נחושתן בנווה צדק ומגדל אסותא ,  שבו רכשו דירות גליה מאור ואלי יונס .  המחירים במגדלים אלה נעים בין 30-56 אלף שקל למ"ר .  גם הדירות הרגילות בעיר נמצאות במגמה של עליות :  דירת 3 חדרים לא משופצת בלב העיר מגיעה לרמות מחירים של 1.8 מיליון שקל - 50% יותר ממחירה לפני 5 שנים - ודמי השכירות עליה מגיעים גם ל-6,000 שקל בחודש .  מובן שבתנאים כאלה זוג צעיר ,  שמשתכר שכר ממוצע של 12 אלף שקל נטו בחודש ,  לא יכול לחיות בעיר .  לפי התוכנית ,  יוקמו במסגרת פרויקטים לדיור בר השגה דירות קטנות בשטח של 60-80 מ"ר שיוצעו לזוגות לצעירים ילידי העיר או תושבים שגרים בה יותר משלוש שנים ,  זאת בהתחייבות שאין בבעלותם דירה נוספת .  הדירות ייבנו על קרקעות עירוניות וביזמות פרטיות ויועמדו להשכרה לתקופה מוגבלת של 5-15 שנה ,  זאת במטרה להרחיב את מספר התושבים שייהנה מההטבה .  בתום תקופת השכירות ,  תתאפשר מכירת הדירות בשוק החופשי .  ואולם התוכניות ,  שנראות נהדר על הנייר ,  זוכות לביקורות . " איזה תוכנית יוצאת לדרך ומתממשת בתוך פחות מחמש שנים ?  ",  משיבה ד"ר אמילי סילברמן ,  מי שעמדה בראש צוות הייעוץ בוועדת ההיגוי מטעם המרכז לחקר העיר והאזור בטכניון ,  על השאלה מתי צפוי חזון אחרית תל אביב להתממש .  בנוסף ,  נטען כי לתוכנית תאריך תפוגה בתוך 10 שנים .  אז כמה זמן יצטרכו צעירי העיר לחכות כדי להשיג דירה בזול ?   " לא ניתן לחייב יזם שכבר יש לו תוכנית בניין עיר מאושרת לבנות דירות בהישג יד ",  אומרת סילברמן , " אלא אם הוא מגיש תוכנית בניין עיר חדשה ,  ואז מדובר בפרק זמן של כחמש שנים ",  מסבירה סילברמן .  ביקורת נוספת נובעת מכך שבדו"ח המסכם של ועדת ההיגוי לקידום דיור בר השגה ,  מציעה העירייה לשווק ארבעה מתחמים בלבד ,  שיקומו בשכונת שפירא ,  בתל כביר ,  באזור צפון מערב ובמתחם רבינא - ולבנייה של 278 דירות בסך הכל .  כפיילוט ראשוני ,  תקודם בעירייה תוכנית הבנייה לדיור בר השגה בגני שפירא ,  לבנייה של 72 יחידות דיור .  עוד ,  נטען כי היוזמה לא נכללה בפרטי תוכנית המתאר לעיר תל אביב ופעילויות העירייה בשטח מצביעות על מדיניות הפוכה .  יו"ר ועדת הביקורת בעירייה ,  יואב גולדרינג  ( סיעת עיר לכולנו )  ,  טוען כי  " התוכנית פונה לתושבים מהעשירון השביעי ומעלה ,  כך שמי שייהנה ממנה יהיו אלה המשתייכים לרף הגבוה של המעמד הביניים .  מעבר לכך ,  התוכנית לא באה לידי ביטוי בתוכנית המתאר ולכן קיימת התחושה כי העירייה מתייחסת לנושא כעיסוק יחצ"ני ,  שנועד להסתיר מדיניות אחרת . " העירייה נוטה לשמור על האינטרס של היזם ,  אך את ההקלות והגדלת זכויות הבנייה היזמים מקבלים כבר כיום .  העירייה מציעה מגרשים מוגבלים שנמצאים בבעלותה לדירות בהישג יד ,  בעוד שמגרשים גדולים יותר ובמיקומים טובים ,  היא שומרת לעצמה כדי למכור בשוק החופשי לכל המרבה במחיר ".  גולדרינג מתכוון גם לשטחים שנמכרו באחרונה במכרזים ומיועדים לבניית מגדלי יוקרה חדשים בעיר .  כך למשל ,  מכרז של מתחם רמז  ( ליד גמנסיה הרצליה )  ,  שבו הקרקע נמכרה לקבוצות רכישה ב-305 מיליון שקל - במקום יבנה מגדל מגורים בן 29 קומות ובו 108 דירות יוקרה . " הגבלת התוכנית ל-10 שנים היא אמנם לא פתרון מושלם ",  מודה גם סילברמן , " ואילו בארה"ב הזמן מוגבל ל-25-30 שנה ,  אבל שם דיור בר השגה קיים כבר משנות ה-70 וכאן רק התחלנו .  מעבר לכך ,  בארה"ב קיים סבסוד של המדינה .  כאן עיריית תל אביב יוצאת לדרך ללא תמיכה ממשלתית .  זו מכשלה לא קטנה .  התוכנית אולי לא מושלמת ,  אבל בסך הכל עשינו עבודה לא רעה ",  מסכמת ד"ר סילברמן .  יו"ר הוועדה לדיור בר השגה ,  חבר מועצת העיר ארנון גלעדי  ( ליכוד )  ,  מסר בתגובה : " דיור בר השגה יוטמע הן בתוכנית המתאר והן יקבל תוקף בתוכניות בניין עיר נקודתיות .  לראשונה רשות מקומית מתמודדת בצורה עמוקה ויסודית עם הכנת תשתית לפתרונות דיור ברי השגה .  יצירת התשתית תאפשר בעתיד היצע רב של דירות בעיר תל אביב ".   " צריך פיקוח של העירייה והממשלה על מחירי הדירות בתל אביב ">  >  הכינוי שהוצמד לבעלי הבתים בתל אביב ,  שמתאר אותם כשייכים לזן של בעל חיים שהיהדות אינה מחבבת ,  מוצדק מבחינתה של עינת פלגי : " הם משכירים דירות מעופשות במצב מזוויע ,  שיכול גם לסכן את הדיירים - וגובים עליהן מחירים מופקעים .  בעלי הדירות מנצלים את התחרות הגדולה ואת המחסור בדירות ומעלים מחירים באופן לא הגיוני .  הדירה הקודמת שגרתי בה לא שופצה זמן רב ,  ולמרות זאת בעלת הבית העלתה כל שנה את מחיר הדירה - כי היו ביקושים ".  לדבריה , " הדירות בתל אביב מתאימות רק למי שיש הרבה כסף .  גם רמת גן וגבעתיים אינן אטרקטיביות ,  שכן גם בהן מחירי הדירות עלו משמעותית ".  הפתרון ,  לפי פלגי ,  יכול להיות רק בהתערבות הממסד : " השוק לא יוכל להכריע .  יש צורך בפיקוח לא רק של העירייה ,  אלא גם של הממשלה ,  משרד השיכון או המועצה לצרכנות .  אפשר ליזום אכלוס של מבנים תעשייתיים או כאלה שעומדים נטושים - ויש רבים מהם בתל אביב ".  שביב של אופטימיות אפשר למצוא אצל פלגי בתוכנית הנוכחית של העירייה . " גם אם התוכנית לא תצא לפועל במתכונתה הנוכחית ,  היא תגרום לתנועה בשוק הדירות - כשבמקביל יעלו יוזמות נוספות .  צריך לחשוב על העתיד .  לבנות מגדלים זה לא הפתרון ".  עינת פלגי מצב משפחתי :  רווקה גיל :  39 עיסוק :  אדריכלות ועיצוב מגורים :  שכירות - דירת 45 מ"ר במרכז תל אביב שכר דירה :  3,000 שקל בחודש  " עסקות הענק של עיריית תל אביב מרחיקות את הצעירים ">  >  גם בתור בני זוג ששפר עליהם גורלם ,  ושלפי עדותם מרוויחים  " יפה מאוד יחסית לזוגות צעירים ",  מיכל וצחי שושן אינם אופטימים בנוגע לסיכוי שירכשו דירה בתל אביב . " רמות המחירים בתל אביב גבוהות מאוד ולא ריאליות ",  אומר צחי . " גם אנחנו רוצים לגור בעיר ,  אבל החלטנו לפנות לפריפריה - ולרכוש דירה בקרית אונו או בפתח תקוה .  בבדיקות שערכנו גילינו כי דירות 3-4 חדרים בתל אביב באזור טוב עשויות להגיע לכ-2 מיליון שקל ".  שושן מאמין כי המהלך של עיריית תל אביב לא יביא לשינוי דרמטי בשוק הדירות בעיר : " התוכנית של העירייה טובה ,  אבל היא לא מציעה כמות גדולה של דירות .  בנוסף ,  היא פחות נוגעת אלינו ,  כי אנחנו מרוויחים יותר מהממוצע ולא נכללים בקריטריונים ".  את האשמה ,  לפחות חלקה ,  תולה שושן בעירייה : " העירייה היא רשות ציבורית שצריכה לדאוג לעניינים החברתיים בעיר .  עסקות הענק שהיא מבצעת על קרקעות בבעלות ציבורית  ( כמו ברמז ,  רנ"ה )  ,  מרחיקות את הצעירים מהעיר ".  הפתרון ,  לטעמו ,  מצריך את התערבות הרשויות והגבלה של מחירי הדירות - ובמקביל הגדלת ההיצע במרכז .  מיכל וצחי שושן מצב משפחתי :  נשואים טריים גיל :  צחי - 31 ,  מיכל - 29 עיסוק :  צחי - מהדנס תוכנה ,  מיכל - בודקת תוכנה מגורים :  שכירות - דירת 3.5 חדרים בהדר יוסף ,  תל אביב שכר דירה :  4,400 שקל בחודש  " רק כשנגיע לפנסיה נחזור לתל אביב ">  >  אין כמעט תושב עיר שלא חוטא מדי פעם בחלום לנטוש את העיר הסואנת ולעבור לבית בכפר ,  לשמוע את ציוצי הציפורים ולראות רק מרחבי דשא מוריקים .  אלעד וגילי שפיר החליטו להגשים את החלום הזה : " אני יליד תל אביב ,  אבל בספטמבר האחרון עברנו לכפר יונה ",  מספר אלעד . " רכשנו בית בשטח של 180 מ"ר בנוי תמורת 1.3 מיליון שקל .  במחיר הזה לא היינו יכולים לרכוש אפילו דירת שלושה חדרים בתל אביב ".  אלעד מונה כמה סיבות למעבר : " הגענו למסקנה שלא נוכל לגדל את ילדינו בתל אביב .  ראשית ,  הדירות בעיר די קטנות ,  לפחות אלה שאפשר לקנות במחירים נורמליים ;  אין מספיק סביבה בריאה וירוקה בעיר ;  וחיפשנו מקום בטוח לילד עם מרווחים - וזאת במרחק נסיעה סביר לתל אביב .  גם החברים שעמם גדלתי לא נשארו בתל אביב ,  בגלל המחירים .  חלקם עבר לרחובות ,  חלקם לחולון ".  המעבר לכפר לא היה קל לאלעד . " זה מוזר ",  הוא מספר . " חתמתי עם אשתי על הסכם שלקראת גיל הפנסיה נחזור לתל אביב .  בגיל הזה אין כמו לגור בעיר ,  שיכולה להציע הרבה שירותים במרחק הליכה ".  עד שיגיעו לגיל הפנסיה ,  גם התוכנית של עיריית תל אביב לא תחזיר את אלעד לעיר : " לא הייתי רוכש דירה בפרויקט שהעירייה יוזמת ,  כי מלבד למחיר אני מצפה שהיא תדאג לסביבה איכותית ,  ירוקה וחינוכית שמתאימה למשפחה .  בנוסף ,  מדובר במעט דירות שלא ישפיעו על שוק הדירות בתל אביב ".  אלעד וגילי שפיר מצב משפחתי :  נשואים +1 גיל :  אלעד - 37 ,  גילי - 34 עיסוק :  מאלעד - בתחום הפרסום ,  גילי - וטרינרית מגורים :  בית בבעלותם בשטח של 180 מ"ר בכפר יונה מחיר הבית :  1.3 מיליון שקל  ( נרכש בספטמבר )   " תל אביב היא עיר יקרה ולא ידידותית למשפחות צעירות ">  >  לא מעט זוגות צעירים כרעו תחת הנטל של מגורים בתל אביב ,  והחליטו לנטוש אותה .  אחד מהזוגות האלה הם ליאור ומור גוטליב ,  שרכשו לפני שלוש שנים וחצי דירת 3.5 חדרים בגודל 100 מ"ר בגבעתיים תמורת 700 אלף שקל בלבד . " לא יכולנו להרשות לעצמנו לקנות דירה ברמה שרצינו בתל אביב ",  אומרת מור . " כשחיפשנו דירה דומה ,  הוצעו לנו דירות תמורת כ-1.2-1.4 מיליון שקל .  המיקום היה חשוב לנו ,  מתוך כוונה להעניק חינוך טוב לילדים שלנו בסביבה שקטה ובטוחה .  זה לא סוד שלא קל לחיות בתל אביב - היא אחת מהערים היקרות ולא ידידותיות למשפחות צעירות ".  גם התוכנית הנוכחית של העירייה לא תחזיר אותם לעיר הגדולה : " התוכנית מציעה פיתוח ובנייה ביפו ,  אזור שבו לא היינו קונים דירה ,  מכיוון שלדעתנו ,  זהו לא מקום לגדל ילדים .  כדי להחזיק צעירים בעיר נדרש ,  מלבד להוריד את המחירים ,  גם סביבת מגורים נוחה ,  טובה ובטוחה למשפחה צעירה ,  עם גנים ושטחים ירוקים ומוסדות חינוך ראויים . " דרושה מדיניות כוללת שתגביל את מספר מגורי היוקרה בעיר ,  שהם הגורם העיקרי לעליות המחירים ".  ליאור ומור גוטליב מצב משפחתי :  נשואים + 2 גיל :  בני 32 עיסוק :  מור מזכירה במשרד עו"ד מגורים :  בית בבעלותם בגודל של 100 מ"ר בגבעתיים מחיר הבית :  700 אלף שקל  ( נרכש לפני שלוש שנים ) 

מתי תהיו השכנים של ברק ? 
תל אביב נהפכה בשנים האחרונות לעיר של עשירים בלבד - כך טוענים רבים מתושביה הצעירים  ?  השבוע אישרה העירייה קריטריונים לבניית דירות בהישג יד עבור זוגות צעירים  ?  ההבטחה :  דירה תמורת 420 אלף שקל  ?  המימוש :  לפחות בעוד 5 שנים  ?  הביקורת :  מי שירוויח יהיו היזמים

