שיבק : " אני יודע שלכולם כואב מה שעברנו בקיץ האחרון "
 מאמן הנבחרת כינס מפגש עיתונאי ראשון : " כספי נלהב לחזור ".  קטש : " כדי להיות מאמן הנבחרת לאו דווקא צריך להיות אהוד "
 צילום ועריכת וידאו :  יותם רונן
מאמנה החדש של נבחרת ישראל בכדורסל ,  אריק שיבק ,  כינס היום  ( שני )  מפגש ראשון עם כלי התקשורת .  כזכור ,  לפני כחודשיים מונה שיבק לנבחרת ,  כשלא מכבר אושרו המינויים של עודד קטש ודן שמיר לעוזריו .  שיבק וקטש נכחו במפגש ,  כאשר שמיר נפקד ממנו .
" אני לא מתכוון לדבר על מטרות ויריבות וכו' ,  לכן ביקשתי שזו לא תהיה מסיבת עיתונאים אלא משהו יותר א-פורמלי ",  אמר שיבק בתחילת דבריו . " הצוות שלי יהיה דן שמיר ,  עודד קטש ויורם מנחם .  עודד זה שחקן הנבחרת הראשון אחרי רלף קליין שהופך להיות מאמן נבחרת .  נעשה הכול בשביל להביא את כל השחקנים כדי שיהיו בסגל .
" אני לא מכיר מאמן נבחרת שיגיד שהוא יפתח שחקנים צעירים על חשבון הצלחות הנבחרת ",  אמר שיבק . " צריך ליצור שביל זהב של הצערת הנבחרת בשילוב עם הישגים .  נבחרת זה שפיץ שנמצא למעלה ,  שאליו מגיעים כל השחקנים הצעירים שאנחנו מפתחים במשך שנים .  כולנו רוצים לעשות הכול בשביל לקדם את השחקן הישראלי .  אני יודע שלכולם כואב מה שעברנו בקיץ האחרון ,  וכולם רוצים שהקיץ הזה יהיה יותר טוב בנבחרות הצעירות .
" בנבחרת זו מסגרת שונה מקבוצה .  גם כשהייתי עוזר של צביקה שרף ,  הרגשתי שאני מאמן בנבחרת .  לא הייתה לי בעיה עם זה .  כשהחלטתי שזה יהיה הצוות ,  בניתי לעצמי פרופיל ,  איך אני רואה את הצוות שלי .  כל אחד יכול לתרום את חלקו ואישיותו .
" כשקיבלתי את התפקיד ",  הוסיף שיבק , " אשתי אמרה לי שהיא נורא גאה ,  אבל נורא חוששת .  אמרתי לה שעברנו הרבה דברים ,  וכבר למדתי שאם ננצח יהיה טוב ואם נפסיד אז יחתכו אותי .  אני לא חושש מזה .  זה טבעו של עולם ,  וככה דברים נעשים .
" זה חשוב שיהיה תפקיד של מנהל מקצועי באיגוד .  התפקידים האלה הם לא סתם ,  הם נועדו שמי שיקבל את ההחלטות וייתן את הכיוון והתכנים יהיו אנשים מקצוע ולא עסקנים .  אני חושב שזה תפקיד שצריך לעשות אותו ". 
לגבי ההגרלה של מוקדמות אליפות אירופה אמר שיבק : " אני חושב שנקודת הפתיחה שלנו היא קשה .  ההגרלה שלנו היא הגרלה קשה .  אין בכלל ספק שהאקס פקטור צריך להיות קהל ,  אם נצליח ליצור אווירה של יד אליהו בימי חמישי ,  זה יהיה אקס פקטור ". 
שיבק התייחס כמובן אחר כך לגבי השאלה האם השחקן הישראלי הראשון ב-NBA ,  עמרי כספי ,  יהיה בנבחרת ,  וענה : " אני בקשר עם עמרי פעמיים-שלוש בשבוע ,  הוא נלהב ורוצה להגיע .  הוא יגיע לאפריל לארץ ,  יחזור להתאמן אחרי זה ,  ויחזור לאימוני הנבחרת ". 
אחר כך התפנה שיבק גם לדבר על השחקנים שיזומנו לסגל והתייחס בפרטניות לשחקנים באופן ספציפי . " נפרסם את רשימת המוזמנים ונעשה הכול בשביל להביא את מי שאנחנו חושבים שיכול לעזור לנבחרת ,  כולל דייויד בלות'נטאל ויניב גרין .  המטרה שלנו היא שיהיה לנו את הצוות הטוב ביותר לקראת אחד הקמפיינים הקשים ביותר בשנים האחרונות .  אנחנו צריכים את מיטב הכוחות בשביל לעשות את הכול בשביל לעלות לאליפות אירופה .
" הייתה לי שיחה עם יניב גרין ,  סיכמנו שנדבר שוב לקראת סוף העונה .  כולנו יודעים שיש לו בעיה .  אני מקווה שבתחילת אפריל תהיה לנו שוב שיחה .  אנחנו צריכים אותו ואין לנו תחליף ליניב גרין .  בכל עמדה כמעט יש לנו שחקנים בעמדות כאלה ואחרות ,  אני אומר את זה בצער ,  אבל אין לנו תחליף לו .  אנחנו מאוד רוצים אותו .  זה בחור שאנחנו מאוד אוהבים אותו ,  ואני יודע שגם הוא רוצה ,  אבל יש איזושהי בעיה .
" פעלתי בדרכים מקובלות ומכובדת שזה יגיע לבלות'נטאל שאני רוצה אותו .  אני מאמין שאנחנו נדע בזמן הקרוב מה קורה איתו .  אני חושב ששחקן שהוא ישראלי ,  צריך לשחק בנבחרת ישראל .  אני לא חושב שזה יהיה חכם ללכת כמה צעדים קדימה וליצור בעיה שכרגע אין ". 
לגבי רוברט רות'בארט אמר המאמן : " הוא בהחלט רלוונטי ,  אני מכיר אותו מספר שנים מאז שהוא בארץ .  אני עוקב אחריו ואני נמצא בקשר עם המאמן העכשווי שלו .  איגוד הכדורסל הקציב משאבים לטובת רות'בארט ולטובת כל מה שצריך בשביל להפוך אותו לטוב יותר .  הוא צריך להיות איזשהו פרוייקט ,  כי אין לנו הרבה כאלה ,  מעבר לזה שהוא מוכשר .  לא הכול תלוי בנו ,  הרוב תלוי בו .  כולנו נשמח אם הוא יתפתח להיות שחקן ". 
עודד קטש ,  שכאמור ,  גם נכח בפגישה ,  אמר : " אני מאוד שמח להיות פה .  זו זכות גדולה בשבילי להיכנס לכל הדבר הזה של נבחרות ישראל ,  אני אפילו מתרגש .  כמו שאריק אמר ,  הולכת להיות משימה קשה מאוד לפנינו .  כל אחד יביא את היתרונות שלו ,  ואריק ידע לכוון את זה למקומות שצריך .  אני הייתי רוצה שגם מבחינת השחקנים תחזור הגאווה לחזור לשחק בנבחרת ,  ששחקנים ירגישו שזו זכות בשבילם .  אני חושב שזה לא ראוי כששחקנים לא רוצים לשחק בנבחרת .
" אני מאוד שמח לשמש כעוזר מאמן של אריק ,  אני חייב להודות שלא רציתי להיות מאמן נבחרת ,  אז אני שמח להיות במצב שבו אני נמצא ",  הוסיף קטש ,  המשמש גם כמאמנה של הפועל גלבוע/גליל . " אני חושב שלהיות מאמן נבחרת ,  ובכלל בתפקיד של מאמן ,  צריך מידה מסוימת של קונצנזוס ,  ולאו דווקא של מישהו אהוד .  זה מבוסס על הרבה שנים של מקצועיות .  ככה היה במכבי תל אביב ,  אולי קפצנו מהר מידי .  צריך להיות קונצנזוס לגבי הזמן שיתנו לך לטעות ". 

שיבק : " אני יודע שלכולם כואב מה שעברנו בקיץ האחרון "
 מאמן הנבחרת כינס מפגש עיתונאי ראשון : " כספי נלהב לחזור ".  קטש : " כדי להיות מאמן הנבחרת לאו דווקא צריך להיות אהוד "
 
