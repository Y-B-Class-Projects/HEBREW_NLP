דירוג האשראי של איסלנד הורד לרמת  " זבל "  על ידי חברת הדירוג פיץ'
בפעם השניה בתולדות המדינה הנשיא הטיל וטו על חוק - לא אישר פיצוי לקוחות זרים בשל קריסת בנק אייסייב
חברת דירוג האשראי פיץ' רייטינגס הורידה את דירוג האג"ח של איסלנד לדרגת  " זבל ",  לאחר שנשיא המדינה ,  אולפור גרימסון ,  הטיל וטו על הסכם להחזרת יותר מ-5 מיליארד דולר מכספי הבנק המקוון icesave שהפסידו לקוחותיו בבריטניה ובהולנד עם קריסתם של הבנקים הגדולים במדינה ,  כך דיווח ה"טיימס "  הלונדוני.פיץ' הורידה את דירוג האג"ח לטווח ארוך של איסלנד הנקובות במטבע זר לרמה של bb פלוס ,  מרמה של bbb מינוס .  את דירוג האג"ח לטווח ארוך הנקובות במטבע מקומי הורידה החברה ל-bbb פלוס ,  לעומת a מינוס .  פיץ' הותירה את תחזית הדירוג שלילית ,  צעד שפירושו כי דירוג האשראי של איסלנד עלול להמשיך לרדת בחודשים הקרובים .  תקרת דירוג האשראי של איסלנד הורדה מ-bbb מינוס ל-bb פלוס ." החלטתו של נשיא איסלנד היום להעביר את הסכם אייס-סייב למשאל עם יוצר גל חדש של חוסר ודאות פוליטית ,  כלכלית ופיננסית מבית ",  אמר פול רוקינס ,  מנהל בכיר בפיץ' . " הדבר מייצג גם מכשול משמעותי לנסיונותיה של איסלנד להשיב לסדרם את היחסים הפיננסיים עם יתר העולם ",  הוסיף.החלטתו של גרימסון הגיעה לאחר דיונים סוערים בנושא באיסלנד ,  ולאחר שבערב השנה החדשה אישר הפרלמנט האיסלנדי ברוב זעום הסכם להשבת הכספים .  רבים טענו שההסכם יסייע להצטרפותה של איסלנד לאיחוד האירופי ,  ולהשבת הכלכלה האיסלנדית למסלולה .  עם זאת ,  משלמי המסים באיסלנד זעמו על תנאי ההסכם ,  ו-40 אלף איש חתמו על עצומה המתנגדת אליו - כרבע מבעלי זכות הבחירה .  זוהי הפעם השנייה בלבד בתולדות איסלנד בה הנשיא אינו מאשר חוק שהועבר בפרלמנט .  ממשלות בריטניה והולנד כבר פיצו חלקית יותר מ-320 אלף תושביהם ,  שהיו לקוחות icesave והפסידו את כספם כשבנק לנדסבנקי - החברה האם שלו - קרס באוקטובר 2008 .  איסלנד אמרה כי תחזיר את הכסף בהדרגה להולנד ולבריטניה ב-14 השנים הקרובות.שר האוצר של איסלנד ,  סטיינגרימור סיגפוסון אמר בראיון כי ממשלתו אינה צפויה ליפול בעקבות הוטו ,  וכי הקואלציה בראשה עומדת יוהאנה סיגורדרדוטיר תעשה כל שביכולתה על מנת לכסות את התביעות .
 
דירוג האשראי של איסלנד הורד לרמת  " זבל "  על ידי חברת הדירוג פיץ'
בפעם השניה בתולדות המדינה הנשיא הטיל וטו על חוק - לא אישר פיצוי לקוחות זרים בשל קריסת בנק אייסייב

