רוביניו : " החלום שלי הוא לזכות באליפות איטליה עם מילאן "
 חלוץ הרוסונרי יודע שניצחון על יובנטוס  ( ש' )  משמעותי בדרך להגשמת השאיפות .  זלטאן : " אני יודע שקייליני מסמן אותי "
 ביום שבת תפגשנה שתי הענקיות של הכדורגל האיטלקי ,  כשמילאן תארח את יובנטוס בסן סירו הגועש  ( שבת ,  20:40 ,  ספורט 5+ )  .  הפער בין הרוסונרי לגברת הזקנה עומד על חמש נקודות ,  ואם יובה רוצה להישאר צמודה לצמרת ,  היא חייבת לצאת עם נקודות ממילאנו .  מנגד ,  קבוצתו של מאסימיליאנו אלגרי חייבת ניצחון כדי להמשיך להשקיף על היריבה העירונית השנואה ואלופת איטליה אינטר ,  מלמעלה .  
מי שמחכה בקוצר רוח למשחק הוא חלוץ מילאן זלטאן איברהימוביץ' . " באתי לכאן כדי לנצח ולוודא שמילאן תזכה בהכל ",  אמר החלוץ השבדי כשנחת במילאן באוגוסט ,  וזה משחק שבו עליו להוכיח זאת . " אני יודע שג'ורג'יו קייליני מסמן אותי ,  והוא יהיה יותר קשוח מהרגיל ",  אמר איברהימוביץ' לקראת המשחק , " קשה לשחק נגד קייליני ,  הוא לא משאיר לך שנייה לנשום ,  אבל אני מאוד מעריך אותו ,  הוא נאמן והוא לוחם אמיתי ".  כשנשאל איברהימוביץ' מה היה עושה בחיים אם לא היה כדורגל ,  השיב : " הייתי עורך דין ,  ואם לא הייתי איברהימוביץ' הייתי רוצה להיות קסיוס קליי ".  
גם רוביניו מחכה למפגש עם אלסנדרו דל פיירו וחבריו . " החלום שלי הוא לזכות באליפות איטליה עם מילאן ועם ברזיל בגביע העולם .  אנחנו רוצים לנצח בכל משחק ,  אנחנו מצפים למשחק קשה ועובדים קשה כדי להצליח בו ",  אמר הברזילאי .  רוביניו אמר שהוא מוכן לשחק בכל עמדה שיידרש ,  אבל  " אני הכי טוב כחלוץ ,  כמו שאני משחק בנבחרת ברזיל .  אם המאמן ירצה אותי כפליימייקר זה בסדר ,  יש לנו התקפה חזקה מאוד ויש לנו את הכישרון ". 
גם ביובנטוס מתמרקים ומתכוננים למשחק הגדול ואלסנדרו דל פיירו ,  האיש והסמל ,  סופר את הדקות .  הנסיך יודע שלא נשארו לו עוד הרבה משחקים קלאסים וגדולים שכאלה ,  וחלומו הגדול הוא להפוך לכובש הגדול ביותר ששיחק אי פעם בשורות הביאנקונרי .  דל פיירו לא אמור לפתוח ,  אבל פציעותיהם של וינצ'נזו יאקווינטה ואמאורי יכולים להקנות לו מקום בהרכב .  
דל פיירו בן ה-35 השווה החודש את שיאו של ג'אמפיירו בוניפרטי כשכבש את שערו ה-178 כזברה בסרייה A ,  ואין משחק ראוי וגדול יותר מאשר משחק נגד מילאן בסן סירו כדי להפוך לגדול הכובשים . " זה כבוד להשתוות אליו ",  אמר דל פיירו , " והולך להיות משחק גדול מול מילאן ". 

רוביניו : " החלום שלי הוא לזכות באליפות איטליה עם מילאן "
 חלוץ הרוסונרי יודע שניצחון על יובנטוס  ( ש' )  משמעותי בדרך להגשמת השאיפות .  זלטאן : " אני יודע שקייליני מסמן אותי "
 
