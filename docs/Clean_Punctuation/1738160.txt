המרפקים שלהם כואבים אך האוזניים שלהם חשובות :  איך לדבר עם משקיעים ?  דרך העיתונות
אף מנהל לא אוהב עיתונאים רחרחנים המחפשים את השערורייה הבאה ,  אבל הם שם בין אם רוצים זאת או לא ■ יותר מרבע מהחברות שהתגלו בהן ליקויים פיננסיים זוהו בראשונה על ידי התקשורת ■ להלן מספר דרכים להפוך את העיתונאי לידיד
מנהלים בחברות ציבוריות ממעיטים לעתים קרובות בערך תפקידה של העיתונות כאמצעי לתקשורת פיננסית .  בריאן בושי ואנוכי אספנו מידע על יותר מ-200 חברות שנסחרות בנאסד"ק ובבורסות אחרות בעולם ,  וגילינו כי רוב החברות הקטנות והבינוניות נתקלות בקשיים בהשגת כיסוי מאנליסטים .  השגת כיסוי של המדיה היא זולה וקלה הרבה יותר מאשר המרדף אחר האנליסטים ,  אך הבעיה היא שמנהלים פיננסיים רבים אינם מבינים את חשיבות ניהול העיתונות.תאהבו זאת או לא ,  המשקיעים והאנליסטים ,  ולעתים אפילו רשויות ניירות הערך ,  ניזונים במידע מהתקשורת .  במהלך המחקר שערכתי בנושא תפקיד העיתונות בכיסוי הונאות כספיות ,  גיליתי שיותר מרבע מהחברות שהתגלו בהן ליקויים פיננסיים זוהו בראשונה על ידי התקשורת ,  עוד לפני שהרגולטורים הוזעקו ,  ועוד לפני שהחברות פירסמו הודעות רשמיות .  העיתונאים מתוחכמים אף יותר כשמדובר בדו"חות פיננסיים .  גם אם אתה מתמקד ביחסי החברה עם המשקיעים ,  העיתונות היא קהל שאינך יכול להתעלם ממנו.ידיד או אויב כאשר אתה רק מתחיל והניראות שלך נמוכה ,  המטרה היא ,  כמובן ,  להשיג תשומת לב ,  וכאן מדובר רק בשמירה על קשר והיכרות עם תחומי העניין של עיתונאים ספציפיים .  חשוב להראות להם שיש לך משהו חכם להגיד .  טיפוח הקשרים הבסיסיים עם העיתונות הוא לעתים הצעד הראשון ביצירת הכרה וניראות בקרב המשקיעים והאנליסטים.שערוריות ,  כידוע ,  מוכרות ,  וחברות קטנות ובינוניות יגלו לעתים שהסיכוי שלהן לקבל תשומת לב גדל כאשר יש סיפור שלילי .  במקרים כאלה ,  ניהול ההודעות לעיתונות הוא חיוני עד מאוד .  התעלמות או האשמות הן אולי טבעיות ומוצדקות ,  אך הן חסרות תועלת בתיקון הרושם הציבורי שנוצר .  הדבר הראשון שיש לעשות הוא לבדוק את הנחות היסוד הבסיסיות שלכם - אולי העיתונות צודקת ואתם טועים .  אם אתם בטוחים שהדיווח מוטעה ,  אל תכנסו למגננה - עברו להתקפה.בדקו שוב ושוב את החומרים שפורסמו עליכם ,  עצבו אותם מחדש ושפרו אותם עד כמה שנדרש .  לדוגמה ,  ענקית הנפט הצרפתית טוטאל עוקבת באופן פעיל אחר כל הפרסומים עליה .  כמה סיפורים שליליים רדפו אחר החברה במשך שנים ,  כמו דליפת הנפט במיכלית אריקה .  מנהלי החברה הסבירו שוב ושוב ,  תוך שהם מגלים סבלנות אין קץ ,  מדוע הכיסוי העיתונאי היה מטעה .  על ידי לקיחת אחריות על הסיפור ,  מנהלי החברה סייעו לעיתונות ולבעלי המניות להבין כשורה את הפעולות שנקטה טוטאל .  טוטאל זכתה אפילו לשבחים בתעשייה על היחסים שלה עם התקשורת הכלכלית.לא מעט פעמים תסבול החברה מחדשות רעות בנוגע לביצועיה ,  ומחיר המניה יצנח כמעט בוודאות .  כדי להקטין את המהלומה ,  מנהלים נבונים מטפחים קשרים עם העיתונות בתקופות הטובות כמו גם הרעות .  לא מדובר בספינים .  חוסר הגינות יחבל במערכת היחסים ,  אך ניתן לסייע לתקשורת להבין אתכם טוב יותר ולספק להם נקודת השקפה נבונה .  במקרה כזה ,  כשיהיה עליכם להסביר ,  נאמר ,  בעיה במוצר או שינוי לא צפוי בהנהלה ,  אולי תראו ידיעות שמאזנות את החדשות הרעות עם המאמצים הידידותיים לסביבה שלכם ,  או עם מאגר המועמדים האיכותיים שלכם להנהלה.עיתונאים אינם בשום אופן הקהל היחיד ,  או אפילו החשוב ביותר של החברה .  אך אם אתם זקוקים לתשומת לב המשקיעים ,  העיתונות יכולה לשמש ככרוז נוח .  אם יש לכם די והותר תשומת לב ,  העיתונות יכולה להיות ידיד או אויב .  בכל מקרה ,  אתם רוצים לשמור אותה בסביבה .-  הכותב הוא מרצה לחשבונאות בבית הספר למינהל עסקים של אוניברסיטת הרווארד - הסוגייה :  איך תהפוך עיתונות  ( ועיתונאים )  לכרוז נוח עבורך ועבור משקיעיך ? הפתרון :  אל תמעיט בערך תפקידה של העיתונות כאמצעי לתקשורת פיננסיתהדרך :  טפח יחסים טובים בתקופות טובות ורעות  ( למען דיווח מאוזן )  ,  שמור על קשר קבוע עם עיתונאים בתחומך .  אל תתעלם מהתקפה עיתונאית .  בדוק את עצמך היטב .  קח אחריות .  אם הדיווח מוטעה ,  צא להתקפה ,  אך סייע לעיתונות להבין שטעתה

המרפקים שלהם כואבים אך האוזניים שלהם חשובות :  איך לדבר עם משקיעים ?  דרך העיתונות
אף מנהל לא אוהב עיתונאים רחרחנים המחפשים את השערורייה הבאה ,  אבל הם שם בין אם רוצים זאת או לא ■ יותר מרבע מהחברות שהתגלו בהן ליקויים פיננסיים זוהו בראשונה על ידי התקשורת ■ להלן מספר דרכים להפוך את העיתונאי לידיד

