אופטימיות לגבי כלכלת ארה"ב דחפה את הנפט לשיא של 5 שבועות ;  נסגר מעל 79 דולר לחבית
הזהב נסגר בירידות קלות במחיר של 1,118.7 דולר לאונקייה בבורסת הסחורות של ניו יורק
מחיר הנפט זינק ביותר מ-2% ונסגר מעל ל-79 דולר לחבית - שיא של חמישה שבועות - על רקע נתוני מקרו חיוביים שפורסמו היום בארה"ב ,  וחיזקו את ההערכות כי נמשכת ההתאוששות בכלכלתה של צרכנית האנרגיה הגדולה בעולם .  העלייה במחיר הנפט נרשמה למרות גידול חד מהצפוי במלאי הנפט הגולמי בארה"ב.החוזים על הנפט הגולמי למסירה במארס נסגרו במחיר של 79.06 דולר לחבית ,  עלייה של 2.2% ,  בבורסת הסחורות של ניו יורק .  עוד בשוק הסחורות :  החוזים על הזהב למסירה באפריל נסגרו בניו יורק במחיר של 1,118.7 דולר לאונקייה ,  ירידה של 0.1% .  מלאי הנפט הגולמי בארה"ב גדל בשבוע שעבר ב-3.1 מיליון חביות ,  כך מסר היום משרד האנרגיה האמריקאי .  העלייה היתה חדה מתחזיות האנליסטים לעלייה של 1.8 מיליון חביות .  עם זאת ,  מלאי הדלקים המזוקקים ,  הכולל דיזל ונפט להסקה ,  צנח בשבוע שעבר ב-2.9 מיליון חביות ,  נפילה חדה יותר מתחזיות האנליסטים לירידה של 1.5 מיליון חביות .  שורה של נתוני מקרו פורסמו היום בארה"ב ,  ומרביתם הצביעו על התאוששות הכלכלה הגדולה בעולם .  מדד פעילות מגזר הייצור באזור פילדלפיה עלה בפברואר לרמה של 17.6 נקודות לעומת 15.2 בינואר ,  מסר היום הבנק הפדרלי של פילדלפיה .  העלייה היתה בהתאם לתחזיות הכלכלנים .  מדד מעל לרמה של אפס משקף צמיחה בפעילות ,  ואילו מדד מתחת לרמה זו מצביע על התכווצות בפעילות .  מדד המדדים הכלכליים המובילים בארה"ב עלה בינואר ב-0.3% - עלייה חודשית עשירית ברציפות - לאחר עלייה של 1.2% בדצמבר ,  מסר היום חברת המחקר קונפרנס בורד .  כלכלנים צפו עלייה חדה יותר של 0.5% לאחר עלייה של 1.1% שעליה דווח במקור בדצמבר.מדד המחירים ליצרן בארה"ב עלה בינואר ב-1.4% - העלייה החדה ביותר מאז נובמבר - מסר היום משרד העבודה האמריקאי .  העלייה היתה חדה מתחזיות הכלכלנים לעלייה של 0.9% .  בניכוי מחירי מזון ואנרגיה ,  עלה מדד הליבה ב-0.3% - מעל לתחזיות לעלייה של 0.1% .  לעומת ינואר 2009 ,  עלה מדד המחירים ליצרן ב-4.6% - העלייה השנתית החדה ביותר מאז פרץ המשבר הפיננסי בשלהי 2008 .  מדד הליבה עלה ב-1% בשנה החולפת .  מספר תביעות האבטלה הראשונה בארה"ב גדל בשבוע שעבר ב-31 אלף ל-473 אלף ,  מסר היום משרד העבודה האמריקאי .  תחזית הכלכלנים היתה לירידה במספר התביעות הראשונות ל-438 אלף .
 
אופטימיות לגבי כלכלת ארה"ב דחפה את הנפט לשיא של 5 שבועות ;  נסגר מעל 79 דולר לחבית
הזהב נסגר בירידות קלות במחיר של 1,118.7 דולר לאונקייה בבורסת הסחורות של ניו יורק

