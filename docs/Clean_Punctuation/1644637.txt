חייל נפצע קל ממטען שפוצץ סמוך לכיסופים
חייל צה"ל נפצע הבוקר  ( חמישי )  באורח קל מפגיעת רסיסים ברגליו ממטען שהופעל כלפי סיור בו היה סמוך לרצועת עזה .  המטען הופעל מרחוק בשעה שחיילים עסקו בסיור בגבול בין ישראל לרצועה סמוך לקיבוץ כיסופים .  פונה לטיפול בבית החולים בסורוקה .  החיילים בסיור פתחו באש לעבר החשודים בהפעלת המטען .  החיילים ביצעו סיורים באזור על מנת לוודא שאין מטענים נוספים .
 כוח של צה"ל סיכל לפני כשבוע ניסיון להנחת מטעני חבלה צפונית לאזור כיסופים סמוך לרצועת עזה .  הכוח זיהה ארבעה חמושים פלסטינים מתקרבים לגדר ומניחים מטען נפץ סמוך אליה .  הכוח ירה לעברם ירי מנשק קל וירי מרגמות ובאזור התפתחו חילופי אש .  למקום הוזנק בנוסף מסוק קרב שפתח באש לעבר החמושים ,  אולם המחבלים הצליחו להימלט .  מדובר צה"ל נמסר אז כי לא היו נפגעים לכוחותינו ולא נגרם נזק .
 
חייל נפצע קל ממטען שפוצץ סמוך לכיסופים
nan
