צה"ל מציג :  המל"ט שיכול להגיע לאירן 
" איתן "  הוא מטוס בלתי מאויש חדש מבית היוצר של חיל האוויר .  בצה"ל אומרים כי המטוס יכול להגיע לזירות רחוקות ,  להרקיע ל-40 אלף רגל ולשהות יותר מיממה רצופה באוויר
 ( צילום :  שי מכלוף ודו"צ ,  עריכה :  דורון שטיין ) 
חיל האוויר הציג היום  ( חמישי )  את המטוס ללא טייס  ( מל"ט )   " איתן ",  המוגדר בידי החיל כמטוס הטוב בעולם מסוגו .  ה"איתן "  מסוגל להגיע לטווח טיסה של מאות קילומטרים ,  שיאפשר לצה"ל להשתמש בו בפעילויות מבצעיות גם באזורים מרוחקים ,  כדוגמת אירן .
 בין יתר יכולותיו מגיע המל"ט לגובה של 40 אלף רגל ויכולת שהייה של כ-24 שעות רצופות באוויר .  חשיפת המל"ט נעשתה במסגרת הצגת טייסת חדשה בבסיס חיל האוויר במרכז הארץ ,  וביום ראשון צפוי המל"ט לבצע את טיסתו המבצעית הראשונה .  עד כה ביצע המל"ט מספר טיסות בודדות שהוגדרו כטיסות ניסוי ,  חלקן התבצעו במהלך מבצע  " עופרת יצוקה ".   
" מטוס שכזה מביא לשינוי משמעותי בכל שדה קרב ובכל זירה ",  אמר קצין בכיר בחיל האוויר . " האמצעים שבמטוס מאפשרים לכוחות ולצה"ל להשתלט על שדה הקרב ,  ומשפיעים באופן ממשי על הנעשה בו .  כמו כן הוא מפגין כושר ביצוע אפקטיבי גם בטווחים רחוקים ",  הוסיף .
" אין זו הטייסת האחרונה של כלי טייס בלתי מאויישים שיפתח חיל האוויר ",  אמר קצין בכיר נוסף . " יש למערך רגישויות רבות אך מנגד יש לו יתרונות רבים ומשמעותיים ,  כגון שבירת המגבלות שחלות על כלי טייס מאויישים והפחתת הסיכון לחיי אדם ". 
בחיל האוויר סירבו להתייחס לסוגיית השאלה האירנית ,  אך אמרו כי איתן  " יכול לטוס למרחקים ארוכים מאד ולזירות רחוקות ".  בנוסף ,  על אף יכולתו להגיע גם למדינות  " המעגל השלישי ",  ה"איתן "  צפוי לשמש גם בזירות קרובות יותר .
 
צה"ל מציג :  המל"ט שיכול להגיע לאירן 
" איתן "  הוא מטוס בלתי מאויש חדש מבית היוצר של חיל האוויר .  בצה"ל אומרים כי המטוס יכול להגיע לזירות רחוקות ,  להרקיע ל-40 אלף רגל ולשהות יותר מיממה רצופה באוויר

