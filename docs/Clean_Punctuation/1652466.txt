ותודה לשוטרים שרשמו לנו דו"חות 
תאונות הדרכים הקשות בימים האחרונים גרמו לנו לשכוח את המספרים האמיתיים :  ירידה דרמטית של 27% במספר ההרוגים נרשמה בין 2005 ל-2009  ?  במשטרת התנועה מסתכלים לאחור בסיפוק ומתכננים את המשך המאבק - אך תקועים עם תקציבים מקוצצים ומחסור בניידות
 >  >  ארבעה הרוגים - זה מה שנותר בשטח בתאונת הדרכים הקשה שאירעה ביום ראשון בנגב .  נהג ברכב צבאי יצא לעקיפה מסוכנת ,  פגע בעוצמה בשלושה כלי רכב והרג ארבעה בני משפחה .  התאונה הצטרפה לשרשרת תאונות דרכים קשות שאירעו בימים האחרונים וגבו הרוגים רבים .  הגורמים לתאונות כמעט תמיד ידועים מראש :  נהיגה פרועה ,  עקיפות מסוכנות תוך חציית קו לבן ונסיעה במהירות מופרזת .  בישראל יש גוף אחד שאמון על אכיפת חוקי התנועה כדי למנוע מקרים כאלה :  משטרת התנועה .  הכותרות האדומות שמספרות על התאונות הקשות אולי משכיחות את המספרים ,  אבל אלה טובים משנדמה :  מ-2005 עד 2009 נרשמה צניחה של 27% במספר ההרוגים בתאונות דרכים בישראל - מ-476 ל-348 .  מספר ההרוגים ב-2009 הוא הנמוך ביותר בישראל מעולם ,  ודירג את ישראל במקום השמיני בעולם במספר ההרוגים ביחס לק"מ נסיעה - לפני מדינות כמו גרמניה ,  יפן וארה"ב .  על שם מי רשומה ההצלחה ?  משטרת התנועה היא לא גוף אהוד במיוחד ואין הרבה אנשים שישמחו לפרגן לה .  אבל יש מי שסבור שיש לה חלק מרכזי בהצלחת המאבק בתאונות . " מכל הגופים הממשלתיים שעברו היערכות למלחמה בתאונות הדרכים ,  המשטרה היא זאת שהתקדמה יותר מכולם ",  אומר אבי נאור ,  מייסד עמותת אור ירוק למלחמה בתאונות . " ממצב של פעילות אקראית ,  הם עברו לעבוד לפי תוכניות רב-שנתיות ויעדים מדידים .  זה ניכר בהישגים ".  השינוי בפעילות המשטרה לא אירע באורח מקרי .  ב-2005 הקימה המדינה ועדת מומחים בנושא המלחמה בתאונות הדרכים ,  בראשותו של הכלכלן יעקב שיינין .  מסקנות הוועדה כללו קביעת תקציב שנתי של 550 מיליון שקל להקמת רשות לאומית לבטיחות בדרכים וקביעת מדיניות ברורה לכל הגופים המטפלים בנושא .  אלה אומצו על ידי הממשלה ,  והשינוי אכן התחולל .  ניצב אבי בן-חמו ,  מפקד משטרת התנועה ,  רואה עצמו שותף מלא להישג הגדול של הפחתת תאונות הדרכים ב-2009 .  ואולם השאלה הגדולה היא אם יהיה אפשר להמשיך את המגמה . " בדברים שהיה קל יחסית לטפל ,  כבר טיפלנו ",  הוא אומר . " המשך הפחתת התאונות מחייב העמקת הפרישה והנוכחות של המשטרה ".  המשמעות הישירה של דבריו היא ,  כמובן ,  תוספת משאבים - אבל אלה דווקא מקוצצים .  כוח ההרתעה מלות המפתח במאבק של משטרת התנועה בתאונות הדרכים הן  " כוח ההרתעה ".   " כשנכנסתי לתפקיד ב-2007 מיפיתי את כל החולשות שלי .  התברר לי מיד שחסרות לי ניידות ",  אומר בן-חמו . " ועדת שיינין המליצה להעמיד לרשותי 450 ניידות ,  אך בפועל יש לי 130 בלבד - כך שלא מתאפשר לי לתת כיסוי שטח מלא .  הגעתי למסקנה שאני לא יכול לטפל בכל הבעיות שגורמות לתאונות הדרכים ,  ולכן אני צריך להתמקד בכמה בעיות ספיציפיות שיתנו לי מקסימום תוצאות עם מקסימום כוח הרתעה ".  הבחירה הראשונה של בן-חמו היתה להגביר את הנראות של ניידות משטרת התנועה .  מגובה במחקרים ,  הוא קבע לניידות שלו יעדי פעילות שנתיים :  3 מיליון מפגשי נהג-שוטר - כלומר שכל ניידת במשמרת של שמונה שעות חייבת לערוך 18 מפגשים עם נהגים .  כל המפגשים מתועדים ,  הם חייבים לכלול בדיקת מסמכים ובחלק גדול מהמקרים גם בדיקה במסוף - לוודא שהנהג אינו בשלילה .  מתוך 18 המפגשים ,  בשלושה לפחות השוטרים חייבים לערוך בדיקת אלכוהול .  המפגשים ,  כמו בדיקת האלכוהול ,  הם אקראיים .  הניידות אינן מתמקדות בבדיקת נהגים שניצפו מבצעים עבירה ,  אלא פשוט בבדיקה לשם הבדיקה . " מחקרים שערכנו הוכיחו ששוטר שמבצע פעילות - נהגים רואים אותו עוצר מכונית ובודק אותה - מייצר הרבה יותר הרתעה ",  אומר בן-חמו . " המחקרים גם לימדו אותנו שיש חשיבות עצומה למיקוד פעילות .  אם אני מציב שתי ניידות על 100 ק"מ כביש ,  לא השגתי כלום .  15 ניידות על אותה רצועת כביש כבר משפיעות על הנהיגה ".  למעשה ,  היעד המבצעי של משטרת התנועה מתמקד כיום בנראות של הניידות .  מסיבה זו ,  למשל ,  בן-חמו אומר כי הפחית את השימוש בניידות מוסוות ,  או ניידות שמסתתרות בצד הכביש כדי לתפוס נהגים על מהירות מופרזת . " המטרה שלי היא שיראו את הניידות שלי ,  ויראו אותן עובדות ,  כדי לייצר הרתעה ".  ואולם אין די בכוח ההרתעה ונראות בשטח .  מכת הנהיגה בשכרות ,  שהיא אחד הגורמים לתאונות קשות ,  חייבה טיפול פרטני . " רציתי להשיג מיקוד על נושא מסוים ,  שהתברר כגורם חשוב לתאונות דרכים קשות ,  ודרך זה להשיג הרתעה ותודעה ציבורית ",  אומר בן-חמו .  מספר בדיקות השכרות של המשטרה גדל מכ-60 אלף בשנה לפני כמה שנים לכ-700 אלף ב-2009 .  היעד ל-2010 הוא מיליון בדיקות . " הצלחנו להשיג הרתעה בתחום הנהיגה בשכרות באמצעות אכיפה ממוקדת במוקדי הבילויים בלילות ",  אומר בן-חמו . " הצלחנו אפילו להביא לשינוי בתרבות הבילויים - המבלים מגיעים במונית כדי שלא יצטרכו לנהוג חזרה ".  בן-חמו מציג את הירידה הגדולה במספר דו"חות התנועה על נהיגה בשכרות - מ-250 בסופי שבוע לפני כשנה לכ-70 בלבד בחודשים האחרונים - כהוכחה להצלחת האכיפה המשטרתית בעניין .  לאור נתונים אלה הרחיבה המשטרה את בדיקות השכרות לכל המדינה וגם בשעות היום ,  כדי לוודא שההרתעה לא תצומצם לאזורי הבילויים .  לניידות המשטרה נקבע גם יעד דו"חות תנועה .  בן-חמו אומר כי אין לניידות המשטרה חובה למספר מינימלי של דו"חות ,  אלא חובה איכותית .  לפחות 80% מהדו"חות ששוטר רושם צריכים להיות על עבירות שזוהו כגורמות העיקריות לתאונות  ( מהירות מופרזת ,  סטייה מנתיב ,  אי-חגירה וחציית רמזור אדום )  . " אני לא מחייב אותם לרשום דו"חות ",  אומר בן-חמו , " אני רק מוודא שכשהם רושמים דו"ח זה יהיה בעיקר בעבירות הליבה ולא בעבירות זניחות כמו חנייה ".  כדי לממש את היעד של ירידה של 6% במספר התאונות ב-2010 ,  קבעה לעצמה המשטרה יעדים שונים לפעילותה השנה :  מספר מפגשי שוטר-נהג יגיע ל-3 מיליון מפגשים  ( בדומה ל-2009 )  ;  ייערכו מיליון בדיקות שכרות ;  גידול של 10% במספר הפעמים שבהן המשטרה תפסול רישיון או תשבית רכב ;  וגידול במספר השוטרים והמתנדבים שיעברו הכשרות מקצועיות .  יעד נוסף הוא הגברה של בדיקות השימוש בסלולר בעת נהיגה ,  לאחר שהוכח כי הסלולר  ( גם בצירוף דיבורית )  הוא גורם חשוב להסחת דעת ולתאונות .  לצד היעדים הכמותיים ,  הגדירה משטרת התנועה תחומי התמקדות באוכלוסיות בעייתיות .  האוכלוסיות שהוגדרו ל-2010 הן הולכי הרגל בערים .  33% מההרוגים בישראל הם הולכי רגל - שיעור כפול מהמקובל בעולם .  אוכלוסייה נוספת היא צעירים שנוהגים בסופי שבוע .  האוכלוסייה השלישית היא המגזר הערבי ,  ששיעורו מסך כל הנהגים הוא 15% ,  אך מעורב ב-40% מהתאונות הקטלניות .  חזרה למציאות רשימת היעדים הארוכה והמפורטת של משטרת התנועה מותירה הרבה מקום לאופטימיות לגבי מספר ההרוגים ב-2010 .  ואולם בפועל התמונה נראית אחרת לגמרי ויישום היעדים נראה רחוק .  בן חמו ספג ב-2009 וב-2010 קיצוץ של 70 מיליון שקל בשנה בתקציבו ,  כתוצאה מהקיצוץ שנערך בתקציבי הרשות לבטיחות בדרכים .  בנוסף ,  מספר הניידות של משטרת התנועה הוא כשליש בלבד מהמספר המומלץ - 130 במקום 450 .  בן-חמו תיכנן להגדיל את נוכחות המשטרה בכבישים באמצעות רכישת 50 אופנועים ,  אך התוכנית נגנזה .  כך גם לא ייושמה המלצה חשובה נוספת של ועדת שיינין - לרשת 1,000 ק"מ של כבישים במצלמות דיגטליות מקוונות ,  שיהיו תחליף למחסור בניידות .  הממשלה החליטה להקצות לכך 470 מיליון שקל ,  אבל פרשה את הסכום על פני 12 שנה .  בינתיים ,  ממשיכה המשטרה להשתמש במצלמות ישנות שעובדות על פילם ,  שאפילו חלקי חילוף אי אפשר להשיג להן .
 
ותודה לשוטרים שרשמו לנו דו"חות 
תאונות הדרכים הקשות בימים האחרונים גרמו לנו לשכוח את המספרים האמיתיים :  ירידה דרמטית של 27% במספר ההרוגים נרשמה בין 2005 ל-2009  ?  במשטרת התנועה מסתכלים לאחור בסיפוק ומתכננים את המשך המאבק - אך תקועים עם תקציבים מקוצצים ומחסור בניידות

