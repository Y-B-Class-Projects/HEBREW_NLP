חוקרים מאוניברסיטת ת"א פיתחו גלאי חומרי נפץ שנישא על היד
הגלאי ,  המבוסס על ננו-טכנולוגיה ,  בעל רגישות ואמינות גבוהות יותר לזיהוי חומרי נפץ מאלה הקיימות בכלבים
צוות חוקרים בראשותו של פרופ' פרננדו פטולסקי מבית הספר לכימיה ע"ש סאקלר באוניברסיטת תל אביב ,  פיתח גלאי  ( sensor )  חשמלי רב עוצמה לזיהוי סוגים רבים של חומר נפץ .  הגלאי החדש קל לניוד ,  והוא בעל רגישות ואמינות גבוהה יותר לזיהוי חומרי נפץ מאלה הקיימות בכלבים .  התגלית שפורסמה לאחרונה בכתב העת המדעי החשוב angewandte chemie ,  מעוררת עניין רב בקרב מדענים ובקרב חברות העוסקות בביטחון ואבטחה.פרופ' פטולסקי מסביר כי אחת הבעיות המרכזיות הקיימות במכשירים לאיתור חומרי נפץ כמו t.n.t היא בהיותם יקרים מאוד ,  מגושמים ,  תהליך הפענוח שלהם אורך זמן רב ויש צורך במומחה ובמעבדות כדי לפענח את ממצאיהם . " קיים צורך במתקן קטן וזול ,  שאפשר יהיה לשאתו ביד ,  ושיאפשר זיהוי מהיר ,  אמין ויעיל של חומרי נפץ ",  הוא אומר.הגלאי שפיתח פרופ' פטולסקי מורכב משבב שעליו התקן של ננו-סיבים  ( nano-wires )  העשויים מסיליקון .  הסיבים יוצרים התקן חשמלי  ( ננו-טרנזיסטור )  ,  שהינו בעל רגישות רבה לסביבה החשמלית מסביב לסיב .  החוקרים ציפו את הסיבים בשכבת קישור של קולטנים כימיים לחומרי נפץ .  על מנת להגביר את הרגישות של השבב ,  הוא צוייד ב-200 התקנים ,  או סנסורים ,  המאפשרים לזהות סוגים רבים של חומרי נפץ באמינות ,  ביעילות ובמהירות שעד כה לא ניתן היה להשיגן - גם לא באמצעות כלבים.יתרון מובהק של הגלאי החדש הוא בכך שהוא קל לניוד - ניתן לשאת אותו בכף היד .  בנוסף ,  הוא מאפשר חישה מרחוק .  כך למשל ,  ניתן להתקינו על קיר ,  ואין צורך לקרב אותו לעצם הנבדק .  בניגוד לגלאי חומרי נפץ אחרים ,  הוא מאפשר זיהוי ודאי של חומר הנפץ בו הוא נתקל .  אין לו טעויות ואין החמצות.כאמור ,  הגלאי החדש מעורר עניין רב מאוד בקרב גורמים העוסקים בביטחון ואבטחה .  חברת  " ננרג'י "   (  ( nanergy פיתחה אב-טיפוס המבוסס על הפטנט ,  והיא כבר מנהלת מגעים עם חברות המפתחות גלאים וסנסורים לאיתור חומרי נפץ.קבוצת החוקרים בראשותו של פרופ' פטולסקי ,  שחזר רק לפני ארבע שנים מאוניברסיטת הרווארד ,  נחשבת לאחת הקבוצות המובילות בעולם בתחום של פיתוח גלאים  ( סנסורים )  ננו-מטריים לחישה של מולקולות כימיות וביולוגיות .  מדובר לא רק בסנסורים המיועדים לאיתור חומרי נפץ ,  אלא גם בסנסורים לרעלנים ביולוגיים  ( כמו אנתרקס ,  כולרה או בוטוליניום )  .  היישומים של גלאים אלה הינו בתחום הביטחון הלאומי ,  אך גם בביולוגיה וברפואה .
 
חוקרים מאוניברסיטת ת"א פיתחו גלאי חומרי נפץ שנישא על היד
הגלאי ,  המבוסס על ננו-טכנולוגיה ,  בעל רגישות ואמינות גבוהות יותר לזיהוי חומרי נפץ מאלה הקיימות בכלבים

