פקיסטן :  25 הרוגים בפיגוע בטקס דתי
במהלך טקס לציון יום העשורא ,  שהועבר בשידור חי בטלוויזיה המקומית ,  פוצץ עצמו מחבל מתאבד בעיר קראצ'י .  לאחר הפיגוע נשמעו יריות ,  והמתפללים תקפו כלי רכב של התקשורת
 ( צילום :  רויטרס .  עריכה :  לירז לבנה ) 
לפחות 25 בני אדם נהרגו היום  ( שני )  בפיצוץ של מחבל מתאבד במהלך טקס דתי בעיר קראצ'י בפקיסטן .  הפיצוץ אירע במהלך שידור של הטלוויזיה המקומית של טקס שיעי שנערך לכבוד אירועי חג ה"עשורא ",  כאשר במקום התרחש לפתע פיצוץ עז .  לפי הדיווחים ,  יש במקום לפחות 25 הרוגים ועוד כ-60 פצועים .  חלק מהנוכחים בטקס ירו באוויר ותקפו כלי רכב של כלי תקשורת ,  בשל זעמם על הפיגוע .
 בחג העשורא מציינים השיעים את יום מותו של האימאם חוסיין ,  נכדו של הנביא מוחמד ,  במהלך קרב כרבלא .  מנהגי האבל כוללים תהלוכות שבהם קורא הקהל בשמו של חוסיין .  יש שיעים שאף מצליפים בעצמם או פוצעים עצמם לאות אבל ולאות חרטה על כך שאבותיהם לא מנעו את המוות .
 יותר מ-500 איש נהרגו בפקיסטן בפיגועים מאז חודש אוקטובר ,  אז יצא הצבא למערכה צבאית נרחבת נגד הטליבן בצפון מערב המדינה .  מאות חמושים נהרגו בקרבות לאורך הגבול עם אפגניסטן ,  ואנשי הטליבן איימו בפעולות נקמה .  אמש נהרגו לפחות שמונה בני אדם ,  בהם שוטרים ,  בפיצוץ של מחבל מתאבד ליד מתפללים שיעים בעיר מוזפרבד שבחלק הפקיסטני בחבל קשמיר .  עוד 80 בני אדם נפצעו בפיגוע ,  באזור שבדרך כלל אינו מתאפיין באלימות על רקע דתי .
 
פקיסטן :  25 הרוגים בפיגוע בטקס דתי
במהלך טקס לציון יום העשורא ,  שהועבר בשידור חי בטלוויזיה המקומית ,  פוצץ עצמו מחבל מתאבד בעיר קראצ'י .  לאחר הפיגוע נשמעו יריות ,  והמתפללים תקפו כלי רכב של התקשורת

