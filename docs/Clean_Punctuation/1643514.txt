פסגות על ישראמקו :  המלצת  " תשואת יתר "  ומחיר יעד למניה של 0.58 שקלים
פסגות : " השקעה בישראמקו ,  דרך שקולה להיחשף לתחום חיפושי הגז בישראל "
 בית ההשקעות החל לסקר את  ,  שבשליטת קובי מימון וחיים צוף ,  בהמלצת  " תשואת שוק "  ונקב במחיר יעד של 0.58 שקל למניה .  זאת בדומה למחירה בבורסה ,  המשקף לה שווי של כ-5.5 מיליארד שקל ,  בהתבסס על הערכת השווי הקשורה לתמחור המאגרים תמר ודלית ב-5.5 מיליארד דולר .  האנליסטית טל שיריזלי מפסגות כותבת כי : " בצל קדחת ההשקעות האוחזת לאחרונה במגזר חיפושי גז ונפט ,  אנו משיקים עבודה על ישראמקו  ,  כשחשוב להדגיש כי ההנחות עליהן התבססנו נעשו תחת ודאות מוגבלת הנובעת הן מהעדר תוכנית פיתוח מסודרת למאגר תמר  ( הצפויה להתפרסם בחודשים הקרובים )  והן בשל אי בהירויות לגבי עלויות הפיתוח  ( טווח גס של 2-3 מיליארד דולר )  ,  משך הפיתוח ,  תעריפים ,  מכירות כמותיות ועוד ". שיריזלי מציינת כי למרות המלצת תשואת השוק והחפיפה בין מחיר היעד למחיר השוק ,  רואים בפסגות בהשקעה בישראמקו  " דרך שקולה להיחשף לתחום חיפושי הגז בישראל .  מחיר היעד הנוכחי מגלם את הסיכון הכרוך בשלב מוקדם .  בנוסף ,  להערכתנו מחירה של ישראמקו בשוק אינו כולל מרכיב ספקולטיבי הנמצא בתמחור השותפויות המקבילות ,  מרכיב הנובע מציפיות לגילוי תגליות אשר בשלב זה טרם ניתן לכמת את שוויין הכלכלי ". ישראמקו מחזיקה ב-28.75% מהזכויות במאגרי תמר ודלית ,  כשהרזרבות המוערכות של הגז במאגרים הללו עומדות לפי פסגות על 221 bcm  ( מיליארד מ"ק )  ,  מתוך זה 207 bcm בתמר והיתר בדלית .  שותפים נוספים במאגרים הללו הנם נובל אנרג'י ,  ואלון חיפושי גז טבעי.בפסגות עשו שימוש בשיעור היוון של 11% למאגרי תמר ודלית ,  המשקף למאגרים שווי של 5.5 מיליארד דולר .  עם זאת ,  טוענת שיריזלי כי : " התקדמות התהליך בהתאם להנחות המודל ,  התבהרות התמונה הכוללת וצמצום הסיכונים צפויים להוביל לעלייה דרמטית בשווי המוערך של המאגרים וכנגזרת במחיר היעד של ישראמקו ". בפסגות מעריכים כי עם השקת הפעילות ומעבר להפקה מסחרית ישוערך התזרים הצפוי בריביות היוון נמוכות יותר בשיעור 8%-9% שישקפו בצורה נאותה יותר את הסיכונים הכרוכים בעיקר בהיקפי מכירות ,  תעריפים  ( התלויים גם במחירי מקורות אנרגיה אלטרנטיביים דוגמת מזוט ,  סולר ופחם )  וזמינות מתקנים .  שיריזלי מוסיפה ששימוש בשיעורי היוון של 8%-9% היה מעלה את ההערכות השווי למאגרים תמר ודלית ל-7.5-8.8 מיליארד דולר ואת מחיר היעד לישראמקו ל 0.79-0.92 שקל ." ההמלצה מתבססת על ההכרה בחשיבות האסטרטגית של פיתוח שדות הגז והגידול החד הצפוי בביקושי המשק לגז מטעמי צמיחה כלכלית ,  הוזלת עלויות ואיכות סביבה .  נתח החשמל המיוצר על בסיס גז טבעי עומד כיום על 40% וההערכות הן כי הוא יעלה ל 50% עד 2015 .  בהעדר הקמת התחנה הפחמית המתוכננת ל 2015  ( תחנה אשר הקמתה שנויה במחלוקת )  עשוי הנתח להמשיך ולעלות ",  מציינת שיריזלי.בנוסף לתמר ודלית ,  לישראמקו אחזקה של 79% ברישיון שמשון- רישיון ימי בו בוצע בעבר סקר סיסמי תלת מימדי אשר הצביע על קיום מבנים גיאולוגיים שונים .  בכוונת ישראמקו לסיים עד לחודש יוני 2010 הכנת פרוספקטים לקדיחה באזור .  כמו כן מחזיקה השותפות בחזקת מד יבנה  ( 49% )  הכוללת את מאגר  " אור "  אשר הוכרז כתגלית מסחרית ובהיתר הימי דניאל  ( 59% )  .  האחזקות לעיל לא שוקללו בהערכת השווי ולהערכתנו גם אינן מקבלות ביטוי במחיר יחידות ההשתתפות בשוק .  עם זאת ,  הן עשויות להציף ערך בעתיד .
 
פסגות על ישראמקו :  המלצת  " תשואת יתר "  ומחיר יעד למניה של 0.58 שקלים
פסגות : " השקעה בישראמקו ,  דרך שקולה להיחשף לתחום חיפושי הגז בישראל "
 
