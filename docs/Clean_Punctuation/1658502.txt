 " הבעיה היא שגיל העובדים הממוצע הוא 50 "
 מנכ"ל חברת החשמל עמוס לסקר הוסיף בראיון בעיתון פנימי של החברה : " אני מאמין בטיפוח ופיתוח מנהלים בגילאים 30-40 לקראת תפקידי ניהול בכירים "
" אחת הבעיות המרכזיות שלנו היא שהגיל הממוצע של עובדי החברה קרוב ל-50 .  הדבר נכון גם לגבי העובדים וגם לגבי מנהלי החברה .  אני מאמין בטיפוח ופיתוח מנהלים בגילאים 30-40 לקראת תפקידי ניהול בכירים "  - כך אמר מנכ"ל חברת החשמל ,  עמוס לסקר ,  בראיון שהופיע בעיתון הפנימי  " החשמל "  שהופץ ערב החג בקרב עובדי החברה ,  ועסק בתוכניות החברה לשנה הקרובה . 
" מטבעו ,  ניהול דורש חדשנות ויצירתיות ",  הוסיף לסקר , " ומערכת ניהולית שאינה משתנה חליפות מסתיידת ודורכת במקום .  לכן חייב כל ארגון לרענן באופן שוטף את שדרת הניהול ,  ואני מאמין שזה יהיה חלק מתוכנית ההתייעלות ".  
בוועד המהנדסים של חברת החשמל ,  בראשות יעקב חי ,  טענו ערב החג כי התבטאויותיו של לסקר כרוכות בתוכנית ההתייעלות  " מצפן "  אותה הוא מתכוון ליישם עוד השנה ,  ובה תוכנית פרישה לדרג הניהולי בחברה ,  הכוללת את פרישתם של 25 מהמנהלים בחברה .  בראיון אמר לסקר כי השינוי המבני והארגוני יעמוד השנה בראש סדר העדיפויות של החברה ,  וכי השינוי הארגוני ישולב בתוכנית התייעלות במתווה של תוכנית  " מצפן "  שהציע .  באשר לשינוי המבני אמר לסקר כי זה יבוסס על  " הוצאת ניהול מערכת החשמל אל מחוץ לחברה החשמל - ורה-ארגון של תחנות הכוח הקיימות והעתידיות ",  ולא התייחס לפיכך לפיצול מקטע החלוקה .  
לסקר הודה כי כניסתה של חברת החשמל לשווקים חדשים  ( כמו שוק התקשורת )  תתאפשר  " רק כחלק מעסקת חבילה של השינוי המבני והארגוני ",  אך ציין כי בכוונת החברה להשקיע מדי שנה כ-8 מיליארד שקל בתוכניות הפיתוח .  באשר לסוגיית מימון התוכניות ,  העומדת כיום בפני מחלוקת קשה ,  אמר כי החברה פועלת  " בכמה מישורים "  כדי למצוא מקורות מימון ,  וציין כי  " בניגוד לשנים קודמות ,  עיקר המאמץ אינו בגיוס כספים מהמערכת הבנקאית או בשוק ההון ,  ויצירת חוב חדש - אלא במציאת פתרון דרך תקציב הממשלה ותעריף החשמל ".  

" הבעיה היא שגיל העובדים הממוצע הוא 50 "
 מנכ"ל חברת החשמל עמוס לסקר הוסיף בראיון בעיתון פנימי של החברה : " אני מאמין בטיפוח ופיתוח מנהלים בגילאים 30-40 לקראת תפקידי ניהול בכירים "
 
