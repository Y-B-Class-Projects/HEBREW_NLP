לנהל את הזמן שלכם כמו ג'ים קולינס
אחד ממחברי הספר  " לנצח נבנו "  מסביר למה כדאי לנסות לרוקן את לוח הזמנים ככל האפשר
 >  >  ספר הניהול המפורסם  " לנצח נבנו :  18 חברות מופת ",  המככב ברשימת רבי המכר של  " ביזנסוויק "  זה יותר משש שנים ,  מתאר את העוצמה הפנימית של החברות והמנהיגים המצליחים ביותר .  ג'ים קולינס ,  אחד משני מחברי הספר וגם אצן ומטפס הרים ,  נודע כאדם בעל משמעת ברזל ותפוקה אדירה והתגלמות הכושר הגופני .  כיצד הוא מנהל את זמנו ?  כשפגשתי בג'ים קולינס בכנס cipd למשאבי אנוש שנערך בחודש שעבר ושאלתי אותו בנוגע לסגנון העבודה שלו הופתעתי לגלות שבמקום למלא את הלו"ז שלו ,  הוא עסוק באופן אינטנסיבי דווקא בריקונו .  קולינס הוציא פיסת נייר וצייר תמונה של ארבע לבנים שניצבות זו על זו .  הוא הצביע על הלבנה העליונה ואמר : " אני מפנה את הבקרים מ-8:00 עד הצהריים לחשיבה ,  קריאה וכתיבה ".  בשעות האלה הוא מנתק את כל המכשירים האלקטרוניים ,  כולל את חיבור האינטרנט שלו .  אחרי ארוחת הצהריים ,  הוא מבלה עד הערב במשרדו .  בשעות הערב המוקדמות הוא יוצא לריצה ארוכה או לטפס על סלעים כדי לנקות את הראש .  לאחר מכן הוא אוכל ארוחת ערב ,  לעתים ממשיך לכתוב קצת והולך לישון .  עבור קולינס ,  עבודה באיכות גבוהה דורשת פרקי זמן ממושכים של חשיבה איכותית  - " מרחב לבן "  כפי שהוא מכנה זאת ,  זמן נטול תוכניות בו הוא יכול לרוקן את מחשבתו ולמלא אותה במחשבות חדשות .  בשנה הבאה מתכנן קולינס לבלות במרחב הלבן לפחות 100 ימים .  מן הסתם תגידו  " החיים של קולינס שונים משלנו ,  משום שכסופר רב מכר ,  הוא יכול להרשות זאת לעצמו ".  זה לא מדויק .  גם כשעסק בחשיבה ומחקר על הספר הראשון שכתב , " לנצח נבנו ",  הוא דחה לא מעט הצעות לשמש כיועץ בחברות גדולות ,  תפקידים שהיו כרוכים בנסיעות מרובות .  הוא מייחס את הצלחת הספר לזמן ש"בילה במערה ".  קולינס קורא לנו  " להרשות לעצמנו "  זמן של מרחב לבן .  הוא מטיל ספק בכך שהקצב התזזיתי מסייע לחברות להתקדם .  בסוף הנאום שלו בכנס ,  הוא הפציר במנהלי משאבי האנוש שנכחו באולם ליצור לעצמם מרחב לבן ,  גם אם רק לחצי שעה מדי יום .  הקשבתי לקולינס וממש יכולתי לשמוע את מחשבות המשתתפים : " רעיון נהדר ",  הם בוודאי אמרו לעצמם , " אבל למי יש זמן !  ".  הכותב הוא עורך ב"הרווארד ביזנס ריוויו "   *  *  *  הסוגיה :  האם הקצב התזזיתי עוזר לנו להתקדם ?  הפתרון :  לפי ג'ון קולינס ,  ממחברי  " לנצח נבנו ",  ההפך הוא הנכון הדרך :  עלינו להרשות לעצמנו זמן נקי מעבודה  - " מרחב לבן ",  שבו נוכל לנקות את הראש ולפנות מקום למחשבות חדשות harvard business monday morning מפרסומי בית הספר למינהל עסקים של אוניברסיטת הרווארד

לנהל את הזמן שלכם כמו ג'ים קולינס
אחד ממחברי הספר  " לנצח נבנו "  מסביר למה כדאי לנסות לרוקן את לוח הזמנים ככל האפשר

