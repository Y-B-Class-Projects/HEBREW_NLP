הוחרמו רכבי הראלי של 'טופ דרייב'
אגף התנועה במשטרת ישראל החרים את שני רכבי הראלי ששימשו להדרכה ועצר את מדריכי בית הספר שהפעיל אותם
היחידה המרכזית של אגף התנועה במשטרת ישראל הודיעה אמש  ( חמישי )  כי עיכבה לחקירה חמישה בני אדם החשודים כי הפעילו בית ספר לנהיגת מירוץ והחרימה שני רכבי ראלי שברשותם .  מדובר בבית הספר 'טופ דרייב' ,  אשר עמד במרכזה של כתבת תחקיר בערוץ 2 .  באגף התנועה מציינים כי מדובר בפעילות  " ספורט מוטורי ברכבים לא מורשים תוך סיכון הנהגים ומפעילי האתר ".  
ביום חמישי בשבוע שעבר ,  לאחר חקירה ותצפיות של בלשי היחידה המרכזית באזור חקלאי בסמוך לקיבוץ שפיים בו נערכה הפעילות ,  עוכבו כאמור החשודים ונפתחו כנגדם תיקים בגין עבירות התעבורה הבאות - נהיגה ברכב ללא רישיון רכב וללא ביטוח ,  נהיגה ברכב ללא לוחיות זיהוי ,  שינוי מבנה רכב וללא רישוי שנתי  ( טסט )  וכן נהיגת רכב מנועי ברשלנות ,  בקלות ראש ובמהירות שיש בה בנסיבות המקרה סכנה לציבור .
 יש לציין כי מדובר במכוניות מסוג סובארו איפרזה טורבו אשר הורדו מהכביש בשל סיבות שונות כמו תאונה למשל ,  והן ללא רישיונות או מספרי רישוי בתוקף .  מכוניות אלה עברו הסבה מקצועית לרכבי ראלי בהתאם לתקנוני הבטיחות והמירוצים המחמירים של הפדרציה הבינלאומית הכוללים כלוב הגנה מקצועי למקרה התהפכות ,  מושבים ורתמות מתאימים ועוד .  מדובר בכלי רכב ללא רישוי לנהיגה בכביש והם אינם מותאמים לכך ,  אלא לנהיגה בשבילי עפר .  מכוניות אלה ושכמותן תאושרנה לנהיגת מירוצים לאחר שחוק הנהיגה הספורטיבי יאושר על כל תקנותיו .
" אנו פועלים בשליחות מבורכת שעיקרה לקדם חזון משותף העומד לנגד ענינו ,  שיפור מיומנויות הנהיגה בישראל והפחתה בתאונות הדרכים .  לשם כך אנו מקדישים את כל זמנינו וכישורינו ליצירת דרך לתרבות נהיגה חכמה המאפשרת לנהגים צעירים כוותיקים להטמיע הרגלי נהיגה נכונה ובטוחה . " אנו עורכים פעילויות נהיגה במגוון שבילי עפר בטוחים וסטריליים לחידוד פוטנציאל הסכנה הקיים במגוון סיטואציות שכיחות בנהיגה ובין היתר המחשת המגבלות של הנהג והרכב במצבי נהיגה שונים ,  מאידך .  השילוב בין השניים יוצר הרגלי נהיגה מתונים יותר והפחתה ברמת הסיכון שנוטה הנהג לקחת בכביש .
" רכבי הפעילות הינם רכבי שטח בטיחותיים העומדים בתקנים המחמירים ביותר של פדרציית המרוצים העולמית FIA ,  המשמשים אותנו בעיקר ללימוד בטוח בתנאי דרך מגוונים ואין בהם שימוש תחרותי המסכן את יושבי הרכב ". 

הוחרמו רכבי הראלי של 'טופ דרייב'
אגף התנועה במשטרת ישראל החרים את שני רכבי הראלי ששימשו להדרכה ועצר את מדריכי בית הספר שהפעיל אותם

