חיים נתן ,  מנורה :  השמועות על התמיכה ביוון מתדלקות את השוק
סוף שבוע ארוך ועמוס בנתונים מתדלק את השווקים .  האם העליות בשווקים משאירים מאחור את הטרגדיה היוונית או שמא הם שלב נוסף בסיפור ? 
סוף שבוע ארוך ועמוס בנתונים מתדלק את השווקים .  סוף השבוע התחיל עם הערת העסק החי של aig והמשיך בשמועות חדשות על הצלת יוון .  השבוע הנוכחי נפתח בהתבהרות התמונה ביוון ומכירת החטיבה האסייתית של aig .  האם העליות בשווקים משאירים מאחור את הטרגדיה היוונית או שמא הם שלב נוסף בסיפור ? המשקיעים בעולם באופוריה :  כמויות הכסף הנזיל והזול מתדלקות את השווקים על כל טיפת אופטימיות שזולגת החוצה ;  ועל כל טיפת אופטימיות יש טיפת פסימיות כבדה שמתעלמים ממנה .  בראש החדשות האופטימיות ,  נתוני התמ"ג המעודכנים של ארה"ב ובריטניה :  ביום שישי פורסם שבריטניה צמחה ב-0.3% ברבעון הרביעי של 2009.הנתון טוב מהצפי וטוב מהקריאה הקודמת של 0.1% .  הכותרות בעיתונים מיהרו לפרסם את העובדה שבריטניה יוצאת מהמיתון במהירות .  חבל שצמיחה של 0.3% ברבעון אינה מספיקה לעזור למדינה בה שיעור האבטלה הוא 7.8% ושהגרעון התקציבי בה הוא כ-12.5% .  אבל שלא ניתן למספרים לבלבל אותנו .  בהמשך פורסם כי ארה"ב צמחה ב-5.9% ברבעון הרביעי בחישוב שנתי  ( כלומר :  1.49% ברבעון )  - קצב צמיחה מרשים.הנתון המעניין הוא נתון הצמיחה בהודו שפורסם ביום שישי בבוקר :  הודו צמחה ברבעון הרביעי בקצב שנתי של 6.0% .  הצפי היה ל-6.9% כך שמדובר היה בנתון מאכזב .  אבל לא זו הסיבה מדוע הנתון מעניין ,  אלא ..  .  הייתכן שארה"ב צומחת בקצב של הודו ?  האם צריך להחליף את ה-bric ב-bruc ?  סיבות אלו ,  נתוני ה-gdp הטובים של ארה"ב ובריטניה ויעד הצמיחה של הודו ל-7.2% בשנה הפיסקאלית שמסתיימת במרץ היו תמריץ מספיק לשוק להפגין עליות משמעותיות.מאוחר יותר פורסמו התוצאות הרבעוניים של aig .. .הויכוח על עתיד החברה נחתם ב"הערת עסק חי "  שרואי החשבון שלה הצמידו לה אף על פי ש-80% מהחברה מוחזק על ידי הממשל ,  שהזרים 182 מיליארד דולר על מנת להציל אותה לאחר קריסת להמן ברדרס .  היום  ( 01/03/10 )  התפרסם ,  כי חברת הביטוח הבריטית פרודנשיאל תרכוש את חטיבת ביטוח החיים האסייתית של aig בעבור כ-35.5 מיליארד דולר.רכישת ענק זו תעניק לחברה הבריטית כ-20 מיליון לקוחות באזור הגיאוגרפי הצומח ביותר בעולם כיום .  כמובן שמכירה זו תזרים ל-aig מזומנים שהיא צריכה ,  אך תגרע ממנה עוד מנוע צמיחה .  אם aig תמשיך במכירת חטיבות רווחיות וצומחות ,  הרי שלבסוף נקבל aig רזה אך לא אטרקטיבית מבחינת רווחיות ,  או פוטנציאל צמיחה.עוד שמועות על הצלת יוון הורידו את הפחד בשווקים מחוב ממשלתי .  בפעם הראשונה ,  בה נסע טרישה מאוסטרליה לבריסל להשתתף בכנס שרי האיחוד ,  הגיע האג"ח היווני ל-2019 למחיר 100 .  כמובן שלאחר שהתברר שמדובר ב-buy on the rumors ,  sell on the news חזר מחיר האג"ח ל-96 סנט .  כיום ,  עלה שוב מחיר האג"ח ל-98 לאור שמועות חדשות על הצלת יוון :  האיחוד האירופי דורש מיוון לקצץ את התקציב בכ-4% בכל שנה עד ליעד גרעון תקציבי של כ-4%.הכותרות בתקשורת מדברות על austerity measures ,  שנדרשים מיוון .  austerity היא מדיניות כלכלית נוקשה ,  הנובעת מתוכנית ממשל לצמצם את הגרעון התקציבי על ידי קיצוץ הוצאות והעלאת מסים .  במקומותינו נהוג לכנות מדיניות כזו  " משטר צנע ",  כגון אותה תקופה בישראל של שנות ה-50 אז גם שולבה מדיניות קיצוב מזון ומצרכים.סיפור החוב של יוון פשוט :  היא צריכה לגלגל כ-5 מיליארד יורו במהלך חודש מארס ,  וכ-30 מיליארד יורו במהלך השנה .  הגלגול הקרוב יהיה נקודת מבחן לקבלת החוב החדש של ממשלת יוון .  אחת מהאפשרויות שהוצעו הינה שממשלת גרמניה וצרפת ירכשו את האג"ח של יוון ,  וכך יסייעו בעקיפין למדינה.דעת הקהל בגרמניה מתנגדת להצלת יוון .  כיצד גרמניה יכולה להמשיך ולחלץ מדינות באיחוד כאשר בטחון הצרכנים שלה יורד והמצב הכלכלי לא מזהיר ? אם יצליחו ביוון להגיע לתוכנית כלכלית שתניח את דעת ראשי האיחוד האירופאי ותביא לסיוע למדינה ,  הרי השווקים יראו צעד זה כחיובי .  אבל ,  משמעות תוכנית כזו ,  היא ויתור על צמיחה לתקופה ארוכה .  נקודת הדמיון ל-aig ברורה :  על מנת להחזיר את הלוואת הענק לממשל ,  חייבת aig  " לוותר "  על חלק מנכסיה ו"לשלם "  בתקופה של אי צמיחה ארוכה.התמונה שמסתמנת הינה שהמדינות יצטרכו להמשיך ולחלץ ..  .( ועכשיו אני ממליץ להסתכל על כל התמונות שוב .. .אשר נלקחו ממייל שהופץ בשיא המשבר והשווה את ה-tarp לסיפור שבתמונות ) תיק השקעות מומלץ:הנחות עבודה : 	הריבית בארה"ב תישאר נמוכה לפחות עד יוני 2010 . 	הגידול בשיעור האבטלה מאט ,  אך האבטלה תישאר גבוהה מ-9% לאורך רוב שנת 2010 . 	האינפלציה במדינות המפותחות עדיין נמוכה ,  אין לחצים אינפלציוניים במרבית מדינות העולם . 	מצד אחד היקף ההנפקות בארה"ב ,  הגידול בחוב והגרעון הגבוה צפויים להביא לעליית תשואות באג"חים הארוכים .  מצד שני ,  סביבת הריביות הנמוכה ,  הציפיות האינפלציוניות הנמוכות באופן יחסי והביקוש הגבוה להנפקות מביא לירידת התשואות .  כרגע מאזן הכוחות מביא לסביבת תשואות של 3.5%-3.7% באג"ח לעשר שנים . 	התשואות הגלומות באג"חים בדירוג השקעה נמוכות .  עדיף לרדת בדירוגים באופן מבוקר וסלקטיבי ,  אנו מעדיפים אג"חים בינוניים בדירוג bbb ומטה המעניקים לפחות מרווח של 1.5 מעל הממשלתי .  אנו מעדיפים חברות ממדינות צומחות או יציבות . 	ישנה עדיפות לשווקים במדינות צומחות :  טייוואן ,  דרום קוריאה ,  ברזיל ,  הודו ,  אינדונזיה.תיק מומלץ:אנו מעדכנים את תיק השקעות החו"ל שלנו לשקף את ראייתנו הנוכחית	האחזקה העיקרית שלנו  ( 30% )  הינה אחזקה באג"ח קונצרניות בדירוג bbb ומטה מנוטרלות חשיפה מטבעית .  אחזקה זו מהווה עדכון של התיק הקודם בו המלצנו על דירוג a ומטה באחוזים זהים . 	את האחזקה בלונג-שורט אג"ח מדינה הורדנו מ-20% ל-15% . 	את האחזקה שלנו ביפן הורדנו ל-5% עקב ראיה פסימית לגבי הצמיחה בשווקים מפותחים . 	את האחזקה בארה"ב הורדנו ל-15% עקב הנחה שהצמיחה תהיה חלשה מהצפי . 	את האחזקה בשווקים מתעוררים  ( 5% )  ואסיה  ( 12% )  איחדנו לאחזקה של 20% בשווקים צומחים  ( כפי הגדרנו בעבר )  הכוללים את ברזיל ,  רוסיה ,  טורקיה ,  אינדונזיה ,  סין ,  הונג קונג ,  קוריאה וטיוואן . 	בחרנו להגדיל את שיעור הנזילות ל-10% בהמתנה לניצול הזדמנויות בשווקים.הכותב הוא מנהל צוות השקעות חו"ל ,  מנורה מבטחים קרנות נאמנות .
 
חיים נתן ,  מנורה :  השמועות על התמיכה ביוון מתדלקות את השוק
סוף שבוע ארוך ועמוס בנתונים מתדלק את השווקים .  האם העליות בשווקים משאירים מאחור את הטרגדיה היוונית או שמא הם שלב נוסף בסיפור ? 

