70% מבכירי קהילת ההון סיכון בישראל תומכים בתוכניות התמריצים של האוצר
לפי סקר של Deloitte בריטמן אלמגור זהר ,  43% מהמנהלים סבורים שיש להתמקד בפיתוח חברה בדמות נוקיה
תוכניות התמריצים של הממשלה ,  ובראשן היוזמה המתוכננת של משרד האוצר לעודד גופים מוסדיים ישראלים להשקיע בקרנות הון סיכון מקומיות על ידי השתתפות המדינה בהפסדים מהשקעה בקרנות אלו ,  זוכות לתמיכה בקרב בכירי קהילת ההון סיכון ,  כך עולה מסקר ה-vc indicator הרבעוני שערכה פירמת ראיית החשבון והייעוץ deloitte בריטמן אלמגור זהר .  במסגרת הסקר ,  שנערך בקרב מנהלים ושותפים בקרנות הון סיכון בישראל ,  הביעו 70% מהמשיבים תמיכה ביוזמת משרד האוצר ,  ולעומתם רק 15% התנגדו לתוכנית .  כל המשיבים לסקר היו תמימי דעים ,  וציינו כי ליוזמה זו תהיה השפעה על התעשייה ,  כאשר 67% מתוכם סבורים כי תהיה לכך השפעה רבה או רבה מאוד.כמו כן עולה מן הסקר ,  כי מרבית בכירי קהילת ההון סיכון  ( 54% )  סבורים שעל משרד האוצר להתמקד בתמריצים לתתי-סקטורים על פי עדיפות לאומית ,  כדוגמת התוכנית להשקיע 24 מיליון דולר בחברות מתחום הביומד אשר תצלחנה לגייס 76 מיליון דולר .  23% מהמשתתפים בסקר ציינו כי תמריצי הממשלה אינם צריכים להינתן באמצעות השקעות ישירות בחברות ,  לעומת 12% אשר סבורים שעל משרד האוצר להשקיע ישירות בחברות עצמן .  רק 11% מהמשיבים ציינו כי אין מקום להשקעות ספציפיות בתת סקטור מסוים אלא בענף הטכנולוגיה בכללותו.רו"ח טל חן ,  ראש מגזר הטכנולוגיה ,  המדיה והתקשורת בפירמת ראיית החשבון ,  גורס כי בנוסף לתוכניות התמריצים הללו , " על משרד האוצר להגדיל את תקציב המדען הראשי ,  להגדיל את התמריצים לחברות החל משלב ההזנק ועד להנפקה ,  ולבצע תיקון לחוק המחקר והפיתוח ,  על מנת שיאפשר הוצאת ידע אל מחוץ לישראל בעלויות נמוכות יותר ". אף על פי שיכולת התאוששותו של ענף קרנות ההון סיכון עדיין נותרה בגדר שאלה ,  מרבית המשיבים  ( 87% )  סבורים כי גל הרכישות והמיזוגים צפוי להגיע אל השוק הישראלי במהלך השנה הקרובה .  עוד עולה מן הסקר ,  ששאלת מיליון הדולר היא האם תעשיית ההון סיכון צריכה להתמקד בפיתוח חברת היי טק גדולה נוסח נוקיה הפינית או לפתח מספר רב של חברות היי טק בינוניות לטובת אקזיטים מהירים .  57% מהמשיבים לסקר ציינו כי לדעתם על התעשייה להתמקד בפיתוח חברות לעסקות מיזוגים ורכישות ,  ורק 43% ציינו כי על התעשייה להתמקד בפיתוח חברה בדמות נוקיה הפינית.ממצאי הסקר מעידים על אופטימיות בקרב מנהלי הקרנות ,  כאשר 61% מהמשיבים סבורים כי היקף העסקות בענף יעלה במהלך ששת החודשים הקרובים .  ביטוי זה מקבל משנה תוקף מעצם העובדה שאף לא אחד מהמשיבים לסקר צופה כי היקף העסקות יקטן במהלך ששת החודשים הקרובים.בכל הנוגע לתחום העסקות ,  הרי שהמכשור הרפואי מוסיף להיות התחום החם ביותר ,  עם 64% שצופים עלייה במספר העסקות בתחום זה במהלך ששת החודשים הקרובים .  בנוסף ,  גם תחומי הביוטכנולוגיה והקלינטק נתפסים כתחומים חמים עם 62% ו-57% בהתאמה אשר צופים צמיחה בהשקעות בתחומים אלה .  כל זאת ,  בעוד שתחום התקשורת  ( 18% )  והמוליכים למחצה  ( 21% )  נתפסים כתחומים הפחות אטרקטיביים להשקעה בקרב קרנות ההון סיכון.צילום :  ישראל הדרי

70% מבכירי קהילת ההון סיכון בישראל תומכים בתוכניות התמריצים של האוצר
לפי סקר של Deloitte בריטמן אלמגור זהר ,  43% מהמנהלים סבורים שיש להתמקד בפיתוח חברה בדמות נוקיה

