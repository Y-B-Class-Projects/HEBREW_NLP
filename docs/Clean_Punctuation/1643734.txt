צינורות של תוכן 
שב לברצלונה
 >  >  חברות הסלולר ויצרני המכשירים הבינו השנה את מה שאפל וגוגל הבינו כבר לפני שנתיים ושלוש .  הנוקיות והסמסונגים של העולם ,  הוודאפונים והסלקומים ,  מצאו את מקומם - הם הבינו כי עדיף להם להיות צינורות של תוכן .  הערך המוסף שלהם ,  כלומר הפוטנציאל לרווח ,  טמון ביכולת הטכנולוגית שלהם להעביר על הרשת שלהם ביטים ובייטים ממשתמש אחד לשני - להעביר תוכן בזול ,  ביעילות ובמהירות ,  אך בשום אופן לא להיות מעורבים בו .  הם סוף-סוף הבינו כי תוכן הוא ממלכה שונה משלהם בה אין להם כל יתרון תחרותי .  הבנה זו עומדת בבסיס ההחלטה של נוקיה לבסס את מערכת ההפעלה העתידית שלה על קוד פתוח .  מוטורולה הבינה זאת כבר לפני שנה כשקשרה את גורלה בגורל מערכת ההפעלה אנדרואיד של גוגול .  במקביל ,  הבינו מפעילות הסלולר של העולם כי הן לא יכולות לשמור על גן התוכן הסגור שאיפיין את הימים הראשונים של רשתות הדור השלישי .  זו אחר זו ,  כולל החברות הישראליות ,  נפרצו הגנים הסגורים ,  וכיום מציעות החברות גלישה באינטרנט הפתוח כמעט ללא הגבלה ובמחיר הוגן .  הגדילה לעשות ורייזון האמריקאית ,  שהכריזה על שיתוף פעולה עם סקייפ ,  הגורם המשבש ביותר בתעשיית הטלקום העולמית שמסכן את המודל העסקי הישן והטוב ,  שהביא את תעשיית הסלולר עד הלום .  המרוץ בין יצרני המכשירים מגיע עתה למשתמש הסופי .  כל יצרני המכשירים ,  וכל מפתחי מערכות ההפעלה ,  רודפים אחרי מפתחי האפליקציות העצמאיים .  הם מבינים כי עולם התוכן עובד לפי חוקים אחרים .  ההצלחה בעולם זה תלויה במגוון ובטיפול יעיל במספר אדיר של נישות .  מגוון הטעמים של משתמשי הסלולר בעולם הוא הרבה מעבר ליכולת הטיפול של סמנכ"לי התוכן של החברות .  הם מבינים כי הצלחתם טמונה ביכולת למשוך מפתחים עצמאיים שיפתחו מגוון רחב ככל הניתן של אפליקציות המתואמות למכשירים שלהם .  אפל וגוגל נמצאים ביתרון אדיר מול יתר המתחרים ,  כלומר נוקיה ,  סמסונג ומיקרוסופט ,  כשלראשונה יש כיום יותר מ-140 אלף אפליקציות ולשנייה יותר מ-18 אלף .  על פי הניסיון שנרכש בעולם המחשוב הביתי ,  אין מקום להרבה מערכות הפעלה .  בסופו של דבר יישארו שתיים או שלוש ,  לא יותר .  כנראה שגוגל ואפל יהיו בניהם .  מגמה מובהקת נוספת בתערוכה היא המרדף אחרי משתמשי הרשתות החברתיות .  מפעלי הסלולר מבינים כי הצורך של המשתמשים לעדכן ולבדוק את הסטטוס שלהם בפייסבוקים של העולם יהיה המנוע הגדול של התנועה על הרשתות שלהם בעתיד .  אמנם שירותי הקול ,  כלומר שיחות טלפון רגילות ,  הן עדיין יצרן המזומנים הגדול של חברות הסלולר ,  אך כנראה שהדבר צפוי להשתנות .  רשתות חברתיות הופכות למרכזי התקשורת ,  אשר עשויים להחליף בעתיד את שיחת הטלפון הרגילה .  השנה הפכו אפליקציות חברתיות לגורם המוכר מכשירי סלולר ,  לא פחות מעיצוב ,  או חומרה חדשנית .
 
צינורות של תוכן 
שב לברצלונה

