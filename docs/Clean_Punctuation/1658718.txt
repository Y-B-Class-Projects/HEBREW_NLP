רשתות השידור בארה"ב נלחמות בממשל האמריקאי על תדרי השידור
הרשתות מתנגדות לתוכניתה של נציבות התקשורת הפדרלית לשנות את ספקטרום התדרים
רשתות השידור בארה"ב מתכוננות למלחמה נגד תוכנית הממשל לשנות את ספקטרום התדרים ולבסס את האינטרנט בפס רחב כרשת התקשורת הדומיננטית במדינה.איאון מדיה נטוורקס ,  בעלת רשתות הטלוויזיה המקומיות הגדולה בארה"ב ,  ביחד עם שלוש רשתות נוספות לפחות ,  מתנגדות לתוכנית נציבות התקשורת הפדרלית  ( fcc )  להשיב לידיה את ספקטרום התדרים שנתנה להן ,  ולהציע אותו לחברות הסלולר.לדברי ה-fcc ,  מפעילות סלולר כגון at & t זקוקות ליותר תדרים ,  משום שהטלפונים החכמים - כמו אייפון של אפל - הכפילו את כמות המידע הנשלח באמצעות הרשתות בארה"ב מדי שנה.שינוי התדרים הוא חלק מתוכנית שאפתנית של הנציבות ל-10 שנים ,  אשר צפויה לשנות את סדר העדיפות התקשורתי בארה"ב .  הנציבות ממליצה על מתן סובסידות לספקיות אינטרנט לצורך חיבור אזורים כפריים בארה"ב לאינטרנט בפס רחב ,  מכירות פומביות של תדרים כדי לפנות מקום למכשירי וויירלס ,  ופיתוח ממיר אוניברסלי אשר יתחבר לאינטרנט ולשירותי הכבלים.התוכנית מייצגת את השקפת הממשל האמריקאי ,  לפיה רשת אינטרנט בפס רחב הפכה להיות המדיום הנפוץ בארה"ב ,  והחליפה את תעשיות הטלפון והטלוויזיה .
 
רשתות השידור בארה"ב נלחמות בממשל האמריקאי על תדרי השידור
הרשתות מתנגדות לתוכניתה של נציבות התקשורת הפדרלית לשנות את ספקטרום התדרים

