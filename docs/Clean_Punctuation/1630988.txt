טקסטורה בעייתית
המדור  " מאסטר "  במוסף  " גלריה "  אירח את דני קרוון ,  אך פרסם דברים שנכתבו על ידי האדריכל דוד רזניק לפני ארבעה חודשים .  קרוון : " התפוצצתי מכעס ".  הראיון הנכון יפורסם מחר
תקלה מביכה במוסף גלריה של עיתון הארץ :  הפינה  " מאסטר ",  בה מתארח בכל פעם אישיות חשובה אחרת מתחום התרבות ונותן טיפים לאמנים מתחילים ,  הוקדשה לפסל דני קרוון ,  אולם הדברים שהודפסו נכתבו על ידי האדריכל דוד רזניק . 
" הייתה שם טעות פטאלית ",  אישר קרוון את הפרטים לוואלה !  בשיחה מפריז . " התשובות שם הן לא שלי ,  אלא של אדריכל בשם רזניק ומחר הם יפרסמו התנצלות בגודל שווה לטעות הזו שהם עשו היום .  אני לא רק שכעסתי ,  ממש התפוצצתי כי כתבתי ותיקנתי וגם ביקשתי להכניס משהו ברגע האחרון ואמרו לי שאי אפשר כי זה כבר בדפוס .  מה בדיוק היה בדפוס אם זה מה שהתפרסם ?  אני מקווה שהם מקימים ועדת חקירה ".  
" שמע ,  נראה לי שכן ,  כי זה לא נעשה מתוך רוע לב .  הבעיה שלי היא שהרבה אנשים יחשבו עכשיו שאני אדריכל ומה לעשות  אני פסל ,  לא למדתי מעולם אדריכלות .  עוד מישהו יבקש ממני לבנות לו בית ואני אסרב והוא יחשוב שזה בגלל שאני לא רוצה לעבוד איתו ,  כשבעצם אני פשוט לא עושה דברים שאני לא יודע ".  
מ"הארץ "  נמסר בתגובה : " במדור 'מאסטר' במגזין גלריה אכן התפרסם היום בטעות ראיון עם חתן פרס ישראל לאדריכלות דוד רזניק אשר כבר פורסם לפני ארבעה חודשים ,  במקום הראיון עם חתן פרס ישראל לאמנות דני קרוון .  הראיון הנכון יתפרסם מחר ב'גלריה' ". 

טקסטורה בעייתית
המדור  " מאסטר "  במוסף  " גלריה "  אירח את דני קרוון ,  אך פרסם דברים שנכתבו על ידי האדריכל דוד רזניק לפני ארבעה חודשים .  קרוון : " התפוצצתי מכעס ".  הראיון הנכון יפורסם מחר

