פיטנגו הובילה השקעה של 11 מיליון דולר בחברת LiveU
כרמל ונצ'רס וקיינן פרטנרס השתתפו אף הן בסבב ;  LiveU מאפשרת העברת שידורים חיים בטלוויזיה ובאינטרנט
חברת liveu ,  המפתחת טכנולוגיה המאפשרת העברת שידורים חיים לטלוויזיה ולאינטרנט ,  השלימה סבב גיוס הון שלישי בהיקף של 11 מיליון דולר בהובלת פיטנגו ונצ'ר קפיטל ובהשתתפות המשקיעים הקיימים - כרמל ונצ'רס וקיינן פרטנרס .  בסך הכל גייסה liveu למעלה מ-23 מיליון דולר עד היום ,  חלקם מאנג'לים פרטיים ובראשם יגאל יעקובי.liveu ,  אשר נוסדה בשנת 2006 ,  פיתחה טכנולוגיה להעברת שידורים חיים באיכות גבוהה מהשטח לאינטרנט ולטלוויזיה באמצעות רשתות אלחוטיות ,  סלולריות ,  wi-fi ו-wimax ללא צורך בהקמת תשתית ייעודית .  ל-liveu מרכז פיתוח בכפר סבא ,  המונה כ-40 עובדים ,  ומטה שיווק ומכירות בניו ג'רזי בארה"ב.מנכ"ל liveu ,  שמוליק וסרמן ,  ציין כי  " השלמת הגיוס הנוכחי תאפשר לחברה להרחיב את נוכחותה הגלובלית ,  זאת במקביל להשלמת הפיתוח של דור המוצרים הבא ". צחי הלל ,  שותף מנהל בפיטנגו ,  הוסיף : " בעידן שבו זמינות המידע וההכרח בהזרמת תכנים בשידור חי הפכו לצורך טריוויאלי עבור הגולש או הצופה הטלוויזיוני ,  הצליחה liveu להעניק את הפיתרון האולטימטיבי עבור ספקי התוכן הגדולים בעולם ". בין לקוחות החברה נמנות רשתות שידור ,  סוכנויות חדשות וחברות מדיה ואינטרנט המעבירות שידורים חיים באמצעות מערכותיה מעשרות נקודות שידור בארץ ובעולם .  מוצרי החברה שימשו לאירועים חדשותיים בולטים ביניהם שידורים מהמונדיאל בדרום אפריקה ,  טקס פרסי הגראמי ,  נאום הנשיא אובמה מפסגת הגרעין בפראג ,  מפגש מנהיגי האזור בשארם א-שייח בחודש ספטמבר ועוד.באחרונה השיקה החברה את פלטפורמת שידורי ה-hd ,  המאפשרת שידור באיכות גבוהה מכל מקום ,  כולל נדידה בין מדינות ובתנאים שנחשבו בעבר לבלתי אפשריים לשידור ,  כולל באיזורי קליטה סלולרית נמוכה .
 
פיטנגו הובילה השקעה של 11 מיליון דולר בחברת LiveU
כרמל ונצ'רס וקיינן פרטנרס השתתפו אף הן בסבב ;  LiveU מאפשרת העברת שידורים חיים בטלוויזיה ובאינטרנט

