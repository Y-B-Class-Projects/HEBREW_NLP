ועד עובדי ארקיע לגיורא רום :  נכשלת בתפקידך - עליך להתפטר
יגאל כהן ,  יו"ר ועד עובדי ארקיע ,  שיגר מכתב נוקב לרום בו הוא מאשימו כי  " לא מילא את תפקידו הציבורי "
 בתום דיון שקיים ועד עובדי ארקיע ,  שיגר היו"ר ,  יגאל כהן ,  מכתב לרום בו הוא מאשימו ,  כי  " לא מילא את תפקידו הציבורי כראוי ונכנע ללחציו של שר התחבורה ,  ישראל כץ "  בנושא.מכתב הדרישה להתפטרות ,  שנשלח לרום והגיע ל-themarker ,  פותח ואומר : " בחודשים האחרונים אתה מנהל הליך בו רשות התעופה האזרחית  ( רת"א )  מקבלת החלטות ומעבירה המלצות לשר ;  השר משנה את ההמלצות ,  מקבל החלטות סותרות ורת"א מתיישרת לפי חלילו של השר .  עכשיו הצלחתם - היום פתחתם את הדלת להשתלטות של ענקית התעופה על הקו לאילת ;  חיסול פעילותה של חברת ארקיע וריסוק עובדיה ". יו"ר ועד עובדי ארקיע ממשיך וכותב למנהל רת"א : " לפני מינויו של שר התחבורה הנוכחי עמדת איתן ;  דחית מספר פעמים את בקשותיה ולחציה הבלתי פוסקים של חברת אל על להתמנות למוביל נקוב לאילת וקבעת נחרצות ,  כי 'מתן רישיון לאל על עלול לפגוע ביציבות התעופה הפנים ארצית עד כדי חיסול חברות ארקיע וישראייר .  עם מינויו של שר התחבורה החדש - נשברת .  לא יכולת לעמוד עוד מול הלחצים שהופעלו ככל הנראה ,  על ידי גורמים שונים ומשונים והחלטת שוב לפתוח את ההחלטה שהתקבלה רק 4 חודשים קודם לכן לדיון מחדש ". כהן מפרט בפנייתו את  " הזיזג "  כהגדרתו ,  שעבר רום עד המלצותיו האחרונות לשר התחבורה : " מאז כניסתו של השר החדש - זיגזגת .  פתחת את ההחלטה  ( שלא לאפשר לחברת אל על לטוס לאילת - ז.ב .)  וללא כל הליך מקצועי ראוי התקבלה החלטה באוגוסט 2009 ההחלטה העקרונית של השר לאשר לאל על להתמנות למוביל נקוב לאילת .  רק לאחר מכן ,  קיימת הליך 'מסודר' שחששנו ממנו והתרענו כבר ב-13 בדצמבר 2009 במכתבנו אלייך כדלקמן :  'אנו איננו נביאים אך אנו שואלים את עצמנו ואתכם ,  האם בשבועות הקרובים נתבשר שוב ,  כי רת"א שינתה גם המלצה זו ותאפשר לענקית התעופה אל על ,  לקיים יותר טיסות לאילת ?  ". גם לאחר הליך זה ,  לא הצליח רום ,  לטענת יו"ר ועד עובדי אל על ,  לעמוד ולשכנע בנכונות המלצותיו . " המלצת לאפשר לאל על להפעיל טיסה אחת עד שתיים ליום אולם גם המלצה זו התהפכה בעקבות מה שהגדרת ,  'עבודת מטה מקיפה' תמוהה וזגזנית .  בכל התקופה הזו ,  מאז שהודעת שאתה חושש ,  כי כניסת אל על בטיסות לאילת ועד היום לא חל שום שינוי בנסיבות .  אתה יודע היטב פנימה כי לא הנסיבות השתנו ,  הדבר היחיד שהשתנה זה השר ". כהן ממשיך במכתבו לרום ומותח בקורת על שר התחבורה ,  ישראל כץ . " לא הופתענו מהחלטת השר וגם לא תלינו כל תקווה בשר הנוכחי .  כוונותיו היו ברורות מלכתחילה ,  סימון המטרה היה נהיר לכולם וההליך הבלתי ראוי והבלתי מקצועי היה נהיר לכל מי שעיניו בראשו .  אולם ,  ציפינו שאדם בעל שיעור קומה כמוך יעמוד בלחצים ,  יבצע עבודת מטה אמיתית וראויה כעובד ציבור ולא ייכנע לתכתיבים וישנה את המלצותיו והחלטותיו השכם וערב .  כל החלטה שקיבלת התהפכה בבוקר שלמחרת ,  כל המלצה שנתת הושלכה לפח האשפה ,  כל 'עבודת המטה' נראתה כפרסה אחת גדולה ומעוותת .  התוצאה היא שנכשלת כישלון חרוץ ". בסיום מכתבו לרום כותב יו"ר ועד עובדי ארקיע : " כמי ששירת את מדינת ישראל במשך שנים כה רבות ,  ציפינו כי תעמוד כצוק איתן - אבל כוחך ככל הנראה לא עמד לך מול השר הנוכחי לאור זאת ,  זו העת להודות בכשלון לקחת אחריות ,  להחזיר את המפתחות ולהתפטר לאלתר .  מי שלא מסוגל להעביר את החלטותיו ומי שהמלצותיו 'אינן נספרות' ,  חייב להודות בכשלון - אין מוצא אחר ואין דרך אחרת ;  מי שנכשל חייב ללכת הביתה ". מנהל בכיר להסברה ויחסים בינלאומיים במשרד התחבורה ,  אבנר עובדיה ,  התייחס בתגובה לשינוי במספר הטיסות ואמר ל-themarker כי  " מדובר היה בטיוטא ראשונית ולא סופית ;  לאחר השימועים ולאחר עבודה מקצועית נוסח מסמך המלצות חדש בו מופיעות שלוש טיסות יומיות ,  כפי שהחליט שר התחבורה ,  ישראל כץ .  לא היה שום לחץ מצד חברת אל על בנושא ". 

ועד עובדי ארקיע לגיורא רום :  נכשלת בתפקידך - עליך להתפטר
יגאל כהן ,  יו"ר ועד עובדי ארקיע ,  שיגר מכתב נוקב לרום בו הוא מאשימו כי  " לא מילא את תפקידו הציבורי "
 
