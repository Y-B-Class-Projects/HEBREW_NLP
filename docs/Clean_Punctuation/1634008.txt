חברה של קלוני מדגמנת לנז'רי
זוגתו של ג'ורג' קלוני ,  הדוגמנית האיטלקייה אליזבטה קנליס ,  נבחרה לככב בקמפיין ההלבשה התחתונה של רוברטו קוואלי
הדוגמנית ומנחת הטלוויזיה האיטלקייה אליזבטה קנליס  ( 31 )  ,  הידועה יותר בתור הצמודה הנוכחית של ג'ורג' קלוני  ( 48 )  ,  נבחרה להוביל את קמפיין ההלבשה התחתונה של המעצב בן ארצה ,  רוברטו קוואלי ,  לאביב 2010 .
 הברונטית הסקסית צולמה בחזיות ותחתונים זעירים בהדפסי חיות בר ,  סימן ההיכר של קוואלי ,  בסט שעוצב בסגנון איטלקי-בארוקי  ( שטיח וריפודי קטיפה ,  מסגרות מוזהבות ווילונות כבדים )  .  על התמונות החושניות ,  שצולמו בנובמבר האחרון בלונדון ,  אחראיים צלמי האופנה מרט אלאס ומרקוס פיגוט  ( Mert  &  Piggott )  והמנהלת האמנותית אווה קוואלי ,  זוגתו של המעצב מזה 31 שנה .
 בראיון שהעניק השבוע למגזין הבריטי Hello ,  אמר קוואלי על קנליס : " אליזבטה היא יפה וחושנית ,  עבור גברים רבים היא חלום אירוטי .  זה המיקס של יופי שאין להתכחש לו עם ספונטניות פרקטית של בת-השכן ".  על הרומן עם קלוני הוסיף :  בהתחלה תהיתי כיצד בחורה איטלקייה כמו אליזבטה תוכל לצאת עם בחור אמריקאי כמו ג'ורג' ,  אבל הזמן הוכיח שהאהבה הגדולה הזאת תימשך .. .ואני מוכן להמר על כך ." 

חברה של קלוני מדגמנת לנז'רי
זוגתו של ג'ורג' קלוני ,  הדוגמנית האיטלקייה אליזבטה קנליס ,  נבחרה לככב בקמפיין ההלבשה התחתונה של רוברטו קוואלי

