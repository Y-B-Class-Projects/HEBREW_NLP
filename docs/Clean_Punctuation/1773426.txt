אושרה התוכנית להרחבת קיבוץ יקום ולהקמת מלון בשטחו
 >  >  הוועדה המחוזית לתכנון ובנייה מרכז ,  בראשות ממונה מחוז מרכז במשרד הפנים ד"ר שוקי אמרני ,  החליטה השבוע להפקיד שתי תוכניות לתוספת יחידות דיור ולהקמת פרויקט מלונאי בקיבוץ יקום .  תוכנית אחת מאפשרת את הרחבת אזור המגורים בקיבוץ יקום ב-222 יחידות דיור .  100 מהן יהיו בשטח ממוצע של 160 מ"ר ליחידה ,  80 בשטח שלא עולה על 55 מ"ר ועוד 28 יחידות דיור כחלק מציפוף אזור הבינוי הקיים בקיבוץ .  הוועדה המחוזית החליטה להרחיב את שטח הקיבוץ ,  לאחר שהשתכנעה ששטחי הבינוי המוצעים סמוכים לשטח הבנוי ואין בהם כדי לשנות את אופי הקיבוץ או לפגוע בגישת הציבור לחוף .  בנוסף ,  אישרה הוועדה המחוזית הקמת פרויקט מלונאי מצפון מערב ליקום .  התוכנית משתרעת על שטח של כ-577 דונם ,  וכוללת מלבד הפרויקט המלונאי גם חורש טבעי לשימור ,  אזור חקלאי ומקווה מים - כך שמוקדי התיירות ישולבו בטבע .  המלון יכלול 100 יחידות אירוח ושירותי אירוח ותיירות .
 
אושרה התוכנית להרחבת קיבוץ יקום ולהקמת מלון בשטחו
nan
