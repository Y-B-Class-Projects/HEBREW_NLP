סין מגבירה האכיפה :  האיש העשיר בסין הואשם בשוחד ובמסחר לפי מידע פנים
הואנג גואנגיו ,  מייסד קמעונית האלקטרוניקה הסינית גומי ,  נעצר בנובמבר 2008
הואנג גואנגיו ,  לשעבר יו"ר קמעונית האלקטרוניקה הגדולה בסין והאיש העשיר במדינה ,  הואשם היום בסחר לפי מידע פנים ,  בשוחד ובביצוע עסקים לא חוקיים ,  לאחר 15 חודשי מאסר בהם הוחזק ללא משפט.הואנג ,  המייסד של קמעונית האלקטרוניקה גומי  ( gome )  ,  נעצר בנובמבר 2008 בחשד לסחר לפי מידע פנים וניסיון להרצת מניות ,  אולם פרטים נוספים על האישומים נגדו לא פורסמו .  לפי דיווחים בסין ,  הואנג נעצר בעקבות תנודות חדות במחיר המניה של חברה אשר בה משמש אחיו כמנכ"ל ,  יצרנית התרופות שנדונג ג'ינטאי.למרות שהוא צפוי להיות מורשע ,  ייתכן כי הואנג יצליח להיחלץ מעונש מוות .  אחיו ורעייתו של הואנג נעצרו גם הם ,  ולפי התקשורת בסין החקירה נגדו הפלילה גם קרוב ל-1,000 בכירים ממשלתיים ,  כולל ראש עיריית שנזן וסגן שר המשטרה ,  שנעצרו גם הם .  מעצרו של הואנג ב-2008 לווה במספר ימים בהם לא ניתן היה לאתרו ,  והיעלמותו הפתאומית הובילה לירידה חדה במניית גומי.הואנג ,  שהחזיק באימפריית נדל"ן משגשגת בנוסף לאחזקותיו בגומי ,  נחשב לאחד מסיפורי ההצלחה הבולטים של סין .  ב-2008 הוערך הונו של הואנג ,  שהחל את הקריירה שלו במכירת מכשירי רדיו ואלקטרוניקה זולים ממפעלים במחוז הולדתו גואנגדונג ,  ב-6.3 מיליארד דולר .  גומי ,  קמעונית האלקטרונית שייסד ,  הפכה לקמעונית האלקטרוניקה הגדולה בסין בשל מחיריה הזולים במיוחד .
 
סין מגבירה האכיפה :  האיש העשיר בסין הואשם בשוחד ובמסחר לפי מידע פנים
הואנג גואנגיו ,  מייסד קמעונית האלקטרוניקה הסינית גומי ,  נעצר בנובמבר 2008

