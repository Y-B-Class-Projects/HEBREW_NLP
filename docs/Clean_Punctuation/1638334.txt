הנדסת התפלה של תשובה ועופר זכתה בפרויקט של 230 מיליון דולר בהודו עם שותף מקומי
ממשלת קליפורניה החליטה לסבסד את עלות גיוס החוב למימון פרויקט שבו מעורבת הנדסת התפלה לצורך בניית מתקן התפלה בעל כושר ייצור של 60 מיליון מ"ק בשנה
 >  >  חברת הנדסת התפלה ,  שבבעלותן השווה של כיל וקבוצת דלק ,  זכתה יחד עם חברת va tech wabag ההודית במכרז של רשות המים והביוב של העיר צ'נאיי  ( chennai )  בהודו בהיקף כספי של 230 מיליון דולר .  va tech wabag והנדסת התפלה יקימו מיזם משותף ,  שהזכויות בו יתחלקו בין וובג  ( 70% )  לבין הנדסת התפלה  ( 30% )  .  המיזם המשותף יבצע פרויקט של תכנון ,  רכש והקמה של מתקן להתפלת 30 מיליון מ"ק של מי ים בשנה בטכנולוגיה של אוסמוזה הפוכה באתר 35 nemmeli ק"מ דרומית לעיר צ'נאי בעלות של 120 מיליון דולר .  המיזם קיבל גם את הזכות להפעיל את המתקן במשך 7 שנים תמורת 110 מיליון דולר .  המתקן ,  שאמור להימסר לרשות המים והביוב של העיר צ'נאי ולהתחיל בהתפלה בתוך שנתיים ,  יספק מים לפרבריה הדרומיים של צ'נאיי  ( לשעבר מדרס )  ,  כולל לאזור ההיי-טק של העיר .  צ'נאיי היא העיר החמישית בגודלה בהודו ,  היצואן המוביל של מכוניות מהודו והיצואן השני בגודלו ,  לאחר בנגלור ,  של שירותי תוכנה .  wabag ,  שבשליטת קרן ההשקעות הפרטית ההודית icici ,  העריכה שצ'נאיי שוקלת להרחיב את כושר הייצור של מים מותפלים .  שכן הביקוש למים בעיר זו צפוי לעלות מרמתו הנוכחית ,  1.2 מיליון מ"ק ביום ,  ל-2.0 מיליון מ"ק ביום ב-2025 ,  ושהביקוש למים מותפלים בהודו יצמח בקצב שנתי של 15% בשנים הקרובות .  הקונסורציום של va tech wabag והנדסת התפלה זכה במכרז של צ'נאיי לאחר שמסירתו של פרויקט דומה בגודלו באתר minjur בעבור צ'נאיי ,  שהוקם בידי החברה הספרדית befesa במתכונת build operate transfer )  bot )  ,  התעכבה ב-4 שנים .  זאת משום שהחברה הספרדית התחייבה ללוח זמנים לא ריאלי של 15 חודש להשלמתו והתקשתה בסגירת הליווי הפיננסי לפרויקט .  הנדסת התפלה שמנוהלת בידי אבשלום פלבר נבחרה בשל המוניטין שיש לה בהקמת מתקני התפלה גדולים בטכנולוגיה של אוסמוזה הפוכה ,  וכן הניסיון שלה בהקמת מתקני התפלה בתת היבשת ההודית .  בתוך כך שופרו סיכויי הביצוע של אחד הפרויקטים הגדולים שבהם מעורבת הנדסת התפלה ,  כשוועדת ההקצבות של מדינת קליפורניה אישרה בשבוע שעבר הקצאה של מכסת איגרות חוב פטורות ממס  ( private activity bonds )  בהיקף של 530 מיליון דולר בעבור הקמת מתקן התפלה של כ-60 מיליון מ"ק בשנה עבור עיריית קרלסבד בקליפורניה .  ההקצאה פוטרת ממס את תשלומי ריבית שיקבלו המשקיעים באיגרות חוב שיונפקו בידי חברת פוסיידון ריסורסס שהיא היזם של הפרויקט ,  ובכך יסבסדו ויסייעו להקטנת עלות המימון של הפרויקט .  מעמד של pab ניתן לפרויקטים שיש בהם תועלת ציבורית ומוקמים בידי יזמים פרטיים .  הנדסת התפלה תחזיק ב-50% מחברת ההקמה של הפרויקט ותהיה המפעילה הבלעדית של מתקן ההתפלה .  סגן נשיא פוסיידון ריסוררס ,  פיטר מקלגן ,  אמר שההקצאה של איגרות חוב פטורות ממס סוללת את הדרך לסגירה פיננסית של הפרויקט ולהתקדם בהקמתו .  הנדסת התפלה שהוקמה ב-1965 מעסיקה 300 איש ופועלת בשתי טכנולוגיות התפלה :  אוסמוזה הפוכה והתפלה תרמית .  החברה מוכרת מתקני התפלה ,  וכן עוסקת בייזום ,  הקמה והפעלה של מתקנים במתכונת bot .  זאת כפי שהיא עושה במתקנים שהקימה באשקלון ובחדרה  ( בשותפות שווה עם ויאוליה ושיכון ובינוי בהתאמה )  להתפלת 118 מיליון מ"ק בשנה ו-127 מיליון מ"ק בשנה בהתאמה ,  וכפי שתעשה בפרויקט ההתפלה בשורק ,  שבו תקים יחד עם קרן הצ'יסון מתקן להתפלת 150 מיליון מ"ק בשנה ותמכור אותם במחיר של 2.01 שקלים למ"ק במשך 23 שנה .  הנדסת התפלה סיימה את ינואר-ספטמבר 2009 ברווח של 66 מיליון דולר ,  בהשוואה לרווח של 10.7 מיליון דולר ב-2008 כולה .
 
הנדסת התפלה של תשובה ועופר זכתה בפרויקט של 230 מיליון דולר בהודו עם שותף מקומי
ממשלת קליפורניה החליטה לסבסד את עלות גיוס החוב למימון פרויקט שבו מעורבת הנדסת התפלה לצורך בניית מתקן התפלה בעל כושר ייצור של 60 מיליון מ"ק בשנה

