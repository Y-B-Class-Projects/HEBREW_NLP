הקץ לטריווית הסלולר ? 
אישור על קבלת שירותי מידע והודעה מוקדמת על ניצול חבילת גלישה הן חלק מהתקנות הסלולריות שמוציא משרד התקשורת
משרד התקשורת ממשיך במאמצים לשנות את דרכי התנהלותו של השוק הסלולרי .  שר התקשורת משה כחלון הורה על סדרה של 16 תיקונים צרכניים חדשים במטרה  " לשים קץ לעוולות צרכניות קשות ".  המשרד פתח בהליך של שימוע מול החברות הסלולריות ומבקש את התייחסותם לתיקונים .  התיקונים הבולטים ברשימה הם :
 1 .  עמוד אחד של עיקרי התחייבות הלקוח - ללא  " אותיות קטנות ". 
כדי להגביר את השקיפות ולמנוע אי הבנות וחילוקי דעות מיותרים בין הלקוח לחברה ,  הסכם ההתקשרות יכלול בתחילתו מסמך נפרד  - " עמוד עיקרי פרטי התכנית ".  מסמך זה יהיה בן עמוד אחד בלבד ,  מודפס ,  שיפורטו בו ללא כל תוספת או שינוי בכתב יד ,  פרטי תוכנית התעריפים של המנוי .
 2 .  איסור לחייב לקוח בגין שירות עליו לא חתם במפורש .
 תיקון מהותי שלמעשה חוסם את שלל השירותים הקיימים כיום וגורמים ללקוחות להירשם לשירותי מידע וחידונים מבלי שהם מבינים שהם מבצעים פעולה זאת .  על החברות הסלולריות תוטל החובה להציג בפני כל מנוי חדש בעת ביצוע ההתקשרות  " טופס גישה לשירותים "  שבו יידרש המנוי לסמן האם ברצונו שהמכשיר שברשותו יהיה  " פתוח "  או  " חסום "  לשירותים .  במידה ויבחר ב"חסום "  - לא יוכלו שירותים אלה לחייבו .
 3 .  איסור לחייב בעד שירות ללא קבלת בקשה מפורשת מצד המנוי .
 כדי שחברת הסלולר תוכל לחייב מנוי על שירות כלשהו יהיה עליה לקבל ממנו אישור בכתב  בין אם מסמך חתום או אי-מייל ,  SMS והרשמה באתר החברה .  
4 .  מתן הודעה מוקדמת על ניצול חבילת גלישה .
 מנוי אשר רכש חבילת גלישה יקבל מסרון למכשיר הנייד שלו ולמכשיר נייד אחד נוסף על פי בחירתו ,  בסמוך לניצול 75% ו-95% ממכסת הצריכה של חבילת השירות ,  במידה והתעריף מחוץ לחבילת הגלישה יהיה גבוה ביותר מפי 1.25 מהתעריף בתוך חבילת הגלישה .  ההודעות יתריעו בפני המנוי כי הוא עומד לחרוג ממכסת הצריכה במסגרת חבילת הגלישה שרכש וכך הוא יוכל לכלכל את צעדיו ולהימנע מחיובים גבוהים בגין חריגה ממכסת הצריכה .  5 .  עדכון על שינוי תעריפים בתכניות תעריפים ללא התחייבות .
 על החברות יהיה להודיע בכתב ,  למנוי ולמשרד ,  על העלאת תעריף בתוכנית תעריפים ללא התחייבות 14 יום לפחות לפני מועד כניסת התעריף החדש לתוקף ,  בעוד שעל הפחתת תעריף תוכל החברה להודיע למנוי ולמשרד עד חודש לאחר ההפחתה .
 במידה ולא ייכשל התהליך ,  צפויים התיקונים להיכנס לתוקף עוד שלושה חודשים .
 
הקץ לטריווית הסלולר ? 
אישור על קבלת שירותי מידע והודעה מוקדמת על ניצול חבילת גלישה הן חלק מהתקנות הסלולריות שמוציא משרד התקשורת

