פאר : " אני מרוצה מהרמה שלי "
 הישראלית ,  שהעפילה לרבע הגמר בדובאי אחרי 2:6 ,  5:7 על ווזניאקי ותפגוש את נה לי : " הייתי אגרסיבית ושלטתי בנקודות "
 אם למישהו היה ספק ששחר פאר חוזרת בדהרה לקדמת הסבב ,  הישראלית נתנה הבוקר  ( רביעי )  איתות נוסף לכך שהיא מסתערת .  פאר ,  המדורגת 22 בעולם ,  הבטיחה את מקומה בין שמונה האחרונות של טורניר דובאי  ( פרסים בסך שני מיליון דולר )  ,  אותו טורניר שהיא לא נכנסה אליו בשנה שעברה לאחר שלא קיבלה ויזה ,  כשהעפילה לרבע הגמר אחרי ניצחון מפתיע על המדורגת 3 בעולם ,  קרוליין ווז'ניאקי 2:6 ,  5:7 .  הניצחון של פאר הוא על המדורגת הגבוהה ביותר בסבב .
 הישראלית ,  שעד היום לא ניצחה באף אחד משלושת המשחקים שלה מול הדנית ,  התעללה במדורגת ראשונה בטורניר במערכה הראשונה ושברה אותה לא פחות מארבע פעמים .  במערכה השנייה זה כבר הלך הרבה יותר צמוד ,  אבל פאר ניצלה את המומנטום כדי לשלוח את הדנית הביתה ולנקום בה על ההפסד מלפני מספר שבועות באליפות אוסטרליה הפתוחה ,  אז פאר הובסה  ( 6:4 ,  6:0 )  .
 אחרי הניצחונות גם על ינינה וויקמאייר ווירג'ינה רזאנו ,  הניצחון היום מזכה את שחר פאר בסכום נאה של 40 אלף דולר ו-225 נקודות דירוג ,  כשהיריבה הבאה שלה אמורה להיות נוחה יותר אולי מבחינת הדירוג ,  אך בטח לא תהיה יריבה קלה :  נה לי ,  שמדורגת 10 בעולם .  הסינית התגברה על מריון ברטולי בשמינית הגמר אחרי שהפסידה 6:3 במערכה הראשונה ,  אבל התאוששה עם 5:7 ו-0:6 נאה שסידרו לה מקום בין שמונה האחרונות .
 האבטחה סביב פאר ממשיכה להיות צמודה ,  כאשר שבע דקות לאחר המשחק היא כבר הייתה במלון .  על המשחק עצמו אמרה הישראלית : " שיחקתי טוב מאוד .  לאורך כל המשחק הייתי אגרסיבית ושלטתי בנקודות .  לא הגשתי הכי טוב ,  אבל מכות ההחזרה היו מצויינות .  היה מאוד מאוד חם ושתינו כבר היינו עייפות מאוד .  אני מאוד מרוצה מהרמה שאני מציגה בטורניר ,  אני מקווה להמשיך לשחק טוב גם בהמשך .  אני שוב רוצה להודות לכולם על התמיכה היוצאת דופן שאני מקבלת ". 
ווז'ניאקי אמרה : " היא שיחקה ממש טוב .  היא שמרה על הקצב כל הזמן .  היו לי טעויות לא מחויבות בשלב מוקדם של המשחק ולא הצלחתי להפעיל עליה לחץ ".  על שינוי המגרש מהמרכזי למגרש מספר 1 ,  היא אמרה : " אם זה פגע בה ,  זה פגע בי באותה צורה .  אני מעדיפה להיות בטוחה מאשר להצטער על זה .  שינוי המגרש יצר מעט בעיה ,  מכיוון שהוא היה מעט מהר יותר מאשר במגרש המרכזי ,  אבל התנאים היו אותו דבר לשתינו ואני לא יכולה להתלונן ". 
פאר הצליחה להפתיע אפילו את עצמה בתחילת המשחק כששברה את ההגשות של ווז'ניאקי ועלתה ל-0:1 ,  אבל פאר התקשתה עם ההגשות של עצמה ומהר מאוד נשברה בחזרה ל-1:1 .  מאבק השבירות נמשך גם במשחקון השלישי ,  ופאר השיגה שבירה שנייה כשעלתה ל-1:2 .  במשחקון הבא פאר העלתה את אחוזי ההגשה שלה ומשחקון מצוין שלה העלה אותה ל-1:3 .  פאר הצליחה לשבור פעם נוספת ,  שלישית במשחק ,  אבל מיד לאחר מכן נשברה בעצמה ,  והובילה 2:4 .  פאר לא התייאשה ולמרות שפיגרה במשחקון השביעי ,  היא שברה באופן מפתיע פעם נוספת ,  עלתה ל-2:5 ומהר מאוד השלימה את המשימה עם זכייה במשחקון ההגשה שלה ,  שסידר לה 2:6 בסוף המערכה הראשונה .
 ווז'ניאקי הצליחה מעט לשפר את ההגשות במערכה השנייה ואחרי משחקון צמוד היא עלתה ל-0:1 בתקווה לשנות את המומנטום .  פאר עשתה את שלה והשוותה ל-1:1 ,  כשבמשחקון השלישי היא השיגה שבירה ראשונה במערכה הזו ועלתה ל-1:2 .  אלא שווז'ניאקי שברה בחזרה ושמרה על ההגשות ,  זאת כדי להפוך ל-2:3 .  למרות האחוזים הרעים בהגשות במערכה הזו ,  פאר הסתדרה עם ווז'ניאקי והשוותה ל-3:3 .  שבירה שנייה של פאר במערכה הזו הגיעה מיד במשחקון הבא ,  שהעלה את הישראלית ל-3:4 ,  אבל ווז'ניאקי חזרה ל-4:4 .  עוד שבירה של פאר הגיעה בהמשך ,  מה שהעלה אותה ל-4:5 ,  אבל ווז'ניאקי החזירה עם עוד שבירה ל-5:5 .  עוד שבירה לפאר סידרה לה 5:6 ומפה הישראלית דהרה לניצחון 5:7 במערכה ובמשחק כולו .
 
פאר : " אני מרוצה מהרמה שלי "
 הישראלית ,  שהעפילה לרבע הגמר בדובאי אחרי 2:6 ,  5:7 על ווזניאקי ותפגוש את נה לי : " הייתי אגרסיבית ושלטתי בנקודות "
 
