נו ,  ההיא מהזה
מחפשים קוקטית עם מראה מתוחכם ושריר קומי לא מפותח ?  סוכנות שחקני המשנה של גיא שמי שולפת את התיק של ביבי ניווירת'
ביאטריס  " ביבי "  ניווירת' נולדה ב-1958 בפרינסטון ניו ג'רזי ,  שם גדלה ורקדה בלט עד עזיבתה לבית הספר היוקרתי ,  ג'וליארד ,  בניו יורק ,  שם גם למדה בלט .  אם נתעלם לרגע מ"קסאנדו "  שיצא בשנת 1980 ,  קריירת המשחק של ניווירת' החלה רק בסוף האייטיז ,  עם תפקיד ב"אמרי לי כן "   ( ופרק אחד ב"תהילה "  האגדי )  .  זליגתה לקולנוע הגיעה חיש מהר עם פרוץ שנות התשעים : " גרין קארד ",   " באגסי ",   " דקלים פראיים ",   " בכוונת זדון "  ו"ג'ומאנג'י "  הם רק חלק מלא המון סרטים בהם שיחקה ניווירת' .  ובכל זאת ,  הפנים שלה מוכרות לנו מאוד ולא בכדי ,  היות ולמרות שני פרסי טוני ושני פרסי אמי תחת חגורתה ,  רובנו נזהה אותה דווקא כלילית' ,  אשתו הקרה של ד"ר פרייז'ר קריין ,  מימי  " חופשי על הבר ".  מאוחר יותר הוצע לה תפקיד קבוע בסדרה  " פרייז'ר "  אותו לא לקחה ,  החלטה שבדיעבד היתה נכונה .  
ביבי ניווירת' היא אישה נמוכת קומה אך מרשימה ,  שמצטיירת כמאוד אינטליגנטית ,  ורוב תפקידיה הם בהתאם .  היא משחקת בכמה סרטים מצחיקים ,  אולם לשריר הקומי שלה עדיין לא היה יצוג הולם .  היא טוענת שתפקיד הזונה שמלמדת את ג'ודי דייוויס כיצד לבצע מין אוראלי על בננה ב"סלבריטי ",  נכתב במיוחד בשבילה  ( אפילו לזונות בסרטים של וודי אלן יש קלאס )  .  בעלה הנוכחי ייסד את  " ייקבי דסטינו "  בעמק נאפה והיא יהודייה כשרה ,  גרושה .
 שני רעיונות מבריקים צצים במוחם של שני גיבורינו  ( מת'יו מק'קונהי וקייט הדסון )  בתחילתה של הקומדיה הפחות ממבריקה הזו .  עקב כך ,  יוצא שבן החתיך משכנע את הבוס שלו שאם יגרום לבחורה להתאהב בו תוך עשרה ימים ,  הוא יקבל את חוזה הפרסום הנחשק במשרד ,  ואנדי החמודה משכנעת את הבוסית שלה שהיה ותגרום לבחור לזרוק אותה תוך עשרה ימים ,  תוכל לכתוב על החוויה בטור בעיתון .  
מפה ואילך ,  זה די מה שהייתם מצפים מקומדיית טעויות להיות ,  שזה לאו דווקא דבר רע אבל לא מאוד מרגש .  לנה  ( ניווירת' )  ,  לעומת זאת ,  הבוסית של אנדי במגזין האופנתי ,  היא נקודת אור של קלולסיות שיקית ,  ויש לה השגות רציניות לגבי התפתחותה של אנדי כעיתונאית רצינית  ( "את יכולה לכתוב על מה שאת רוצה !  נעליים ..  .  איך להתלבש לפי סוג הגוף שלך ..  ."  )  וכמובן הציטוט הבלתי נשכח :-   " מי זה הבודהיסט השיקי הזה שריצ'רד גיר תמיד מסתובב איתו ?  "-   " הדלאי לאמה ?  "- "He's Fabulous !  "
 אוסקר  ( אהרון סטנפורד )  בן החמש עשרה הוא ילד ניו יורקי שגדל בצרפת אצל אימו ומרגישים שכך .  אוסקר דובר צרפתית שוטפת קורא וולטר ואוהב את הבחורות שלו עם קצת נסיון .  הרבה נסיון ליתר דיוק ,  כיוון שאהבת חייו  ( לפחות באותו רגע )  היא איב  ( סיגורני וויבר )  אשתו של אביו  ( ג'ון ריטר )  שכל עת שהיא נכנסת לחדר ,  מוחו פוצח בשיר .  לדאבונו ,  דיאן  ( ניווירת' )  ,  חברתה הטובה של איב ,  לווה את הצעיף שלה ולאחר ערב של שתית וויסקי מוצא אוסקר את דרכו לביתה ,  מריח את אותו צעיף והשניים מבלים יחד את הלילה .  מאותו רגע אנחנו לומדים לחבב מאוד את דיאן ,  שנראה שלוקחת את הענין הרבה יותר בקלות מאוסקר .  אולם בארוחת ערב של השניים ,  יחד עם אביו של אוסקר ואשתו ,  קלפים מסוימים מונחים על שולחן כלשהו .  התפקיד של ביבי ניווירת' הוא אולי מעולה ,  אך לא רק בגללו אני ממליץ לראות את הסרט הזה .
 נקודת המבט של ספייק לי על הקיץ הלוהט בניו יורק של שנת 77 - השנה בה הטיל הרוצח דיוויד  " בנו של סאם "  ברקוביץ את אימתו על ברונטיות העיר - נחשבת בעייני רבים לרימייק לא מוצלח ל"עשה את הדבר הנכון "  עם קאסט לבן .  ויני  ( ג'ון לגוויזמו )  נשוי לדיונה  ( מירה סורבינו )  עובד במספרה ורוקד דיסקו .  ריצ'י  ( אדריאן ברודי )  חוזר לשכונה לאחר העדרות ממושכת והוא כולו פאנקיסט ,  מה שלא כל כך מוצא חן בעייני ויני וחבריו .  גלוריה  ( ניווירת' )  היא הבוסית של ויני במספרה ואנחנו מקבלים ממנה את ההרגשה שהבגידות הבלתי פוסקות שלו באשתו החלו איתה .  בסופו של דבר ,  כאשר מדרדר ויני לסמים ,  הוא נאלץ לוותר על הפילגש ברגע אחד של עצבים .
 חייזרים השתלטו על בית ספר תיכון בעיירה שקטה באמריקה וחוץ מהמאמן ג'ו  ( רוברט פאטריק )  שיחוטף ראשון ,  למנהלת הגב' ואלרי דרייק  ( ניווירת' )  זה מגיע עוד לפני כותרות הפתיחה .  קייסי קונור  ( אלייז'ה ווד )  הוא הראשון ששם לב שמשהו לא בסדר והסתתרות בארון יחד עם דלילה  ( ג'ורדנה ברוסטר )  ,  הכוסית של הכיתה ,  מאשרת את פחדיו .  שיחה של המנהלת דרייק עם הוריו מדגימה לנו כמה ביבי ניווירת' טובה בלחייך חיוך הנראה כממתיק סוד .  ברגע מפתיע וגורלי אנחנו חוששים לשלומה של הגב' דרייק ואף חושדים שמא טעינו ,  אך כאמור ,  כל זה נמשך רק רגע קט .
 
נו ,  ההיא מהזה
מחפשים קוקטית עם מראה מתוחכם ושריר קומי לא מפותח ?  סוכנות שחקני המשנה של גיא שמי שולפת את התיק של ביבי ניווירת'

