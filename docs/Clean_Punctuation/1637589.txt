לואיס וקלאץ'
רשארד לואיס קלע 1.3 שניות לסיום והעניק לאורלנדו 94:96 על בוסטון אחרי חזרה מפיגור 16 .  פיניקס - דאלאס 106:112
כהרגלם בקודש ,  ב-NBA נחו הלילה  ( בין חמישי לשישי )  לקראת ליל משחקים גדוש ולכן נערכו שלושה משחקים בלבד ,  אם כי גם הם היו מאוד מעניינים .
 אורלנדו  ( 16:30 )  - בוסטון  ( 14:29 )  94:96
המהלך האחרון היה מיועד לוינס קרטר ,  אבל ג'יי ג'יי רדיק לא הצליח למצוא אותו ורשארד לואיס היה האיש שקלע את סל הניצחון של הקבוצה מפלורידה 1.3 שניות לסיום .  ראשיד וואלאס עוד פיספס שלשה עם הבאזר האחרון והמג'יק ניצחו את הסלטיקס בפעם השניי מתוך שלוש העונה ואחרי שחזרו ממינוס 16 .  לואיס עצמו גם הוליך את הקלעים המקומיים עם 23 נקודות ,  דוויט הווארד עזר עם 19 ו-10 בנקודות וריבאונדים וג'אמיר נלסון קלע 10 .  ריי אלן ,  שקלע 20 ,  שימש ככלי חשוב בבריחה של הסלטיקס ל-40:56 בתחילת המחצית השנייה ,  אבל משם הכיוון היה הפוך .  ראשיד וואלאס עלה מהספסל וקלע 17 ורייג'ון רונדו תרם 11 נקודות ,  8 אסיסטים ו-7 ריבאונדים .
 כריס בוש ייסע בקרוב הביתה ,  לדאלאס ,  למשחק האולסטאר ,  והלילה הוא הראה מדוע עם 27 נקודות ו-15 ריבאונדים .  הידו טורקוגלו רשם שיא עונתי של 26 נקודות ,  אליהן הוסיף 11 ריבאונדים והראפטורס הגדילו את המאזן החיובי אחרי שג'ארט ג'ק קלע אחת מהעונשין וסחט עבירה תוקף מאל הרינגטון לקראת הסיום .  אנטואן רייט עזר הלילה עם 13 וחוסה קלדרון הוסיף 12 ,  שניהם מהספסל וזה היה קצת יותר מדי עבור הניקס .  דייויד לי הוליך את הקבוצה מהתפוח הגדול עם 29 נקודות ו-18 ריבאונדים ,  הריגנטון קלע 20 ודנילו גלינארי 18 .
 הסאנס הגיעו לרבע האחרון אחרי שספגו 90 נקודות .  לא עניין נדיר כלל ,  אבל ברבע האחרון הם החליטו לעשות הגנה ובזכות 16:28 באותן 12 דקות ,  ניצחו .  גוראן דראגיץ' ,  שממשיך לבסס את מעמדו כשחקן ספסל מצוין ,  קלע 13 ולואיס אמונדסון הוסיף 12 והשניים הללו שעלו מהספסל ,  לקחו חלק מרכזי באותו רבע אחרון .  אמארה סטודמאייר הוליך עם 22 נקודות ,  סטיב נאש קלע 19 וחילק 11 אסיסטים וג'ייסון ריצ'רדסון קלע 17 .  ג'ייסון טרי הוליך חמישיית מאבריקס בדאבל פיגרס שנראתה כך :  טרי 21 ,  דירק נוביצקי 19 ,  שון מריון 15 ,  ג'ייסון קיד 13 ,  ארקי דמפייר 12 .
 
לואיס וקלאץ'
רשארד לואיס קלע 1.3 שניות לסיום והעניק לאורלנדו 94:96 על בוסטון אחרי חזרה מפיגור 16 .  פיניקס - דאלאס 106:112

