כשבעה מיליארד שקל שולמו על ידי שבעה מיליון גולשים בפורטל הממשלתי gov.il ב-2009 
התשלום הפופולרי ביותר :  עבור הזמנת נסח טאבו ;  הטופס המבוקש - בקשה לדרכון
ב-2009 ,  גלשו לפורטל gov.il קרוב ל-7 מיליון גולשים ,  עלייה של אלפי גולשים לעומת 2008 .  כמות הכניסות הכללית לפורטל עלתה ביותר מ-50% מאז שנת 2006 .  בשנת 2009 ,  ניכרת עלייה של 10% במספר התשלומים שביצעו אזרחים דרך שירות התשלומים ,  והסכום הכולל עומד על כ- 7 מיליארד שקלים ,  עלייה של מיליארד שקלים משנת 2008.רוב התשלומים בשנה האחרונה היו במסגרת תשלומי רשות המסים ,  כאשר התשלום השכיח ביותר היה בגין צפייה בנוסח טאבו של משרד המשפטים .  כמו כן ,  נוספו כ- 10 תשלומים חדשים לשירות התשלומים הממשלתי .  מבין הטפסים המקוונים ,  הטופס המבוקש ביותר היה טופס בקשה לדרכון או תעודת מעבר .  כמו כן ,  נוספו 270 טפסים מקוונים ראשונים של רשויות מקומיות.השנה נוספו 8 מדריכים למשפחת המדריכים השימושיים בפורטל gov.il ,  בהם מדריך לקריאת תלוש השכר החדש ,  מדריך הקלות ותיאום מס ,  מדריך לקשישים ובני גיל הזהב ועוד .  כמו כן ,  חודשו ועודכנו מספר מדריכים נוספים ,  בהם המדריך להוצאת תעודת יושר והמדריך לרכישת דירה .  מספר הכניסות לענף המדריכים עלה השנה ב-20% לעומת 2008 והגיע ליותר מ-100 אלף.בשנת 2009 תורגמו לערבית 8 מדריכים במגוון נושאים ,  ממדריכים להוצאת תעודות ממשרד הפנים דרך מדריך לפתיחת עסק ועד מדריך זכויות אנשים עם מוגבלות .  התכנים החדשים שנוספו לאתר בערבית הביאו לעלייה ניכרת בכמות הגולשים ,  אשר הגיעה לממוצע חודשי של כ- 15 אלף גולשים .  לאתר באנגלית הועלו מדריכים בנושא תחבורה ונוסף פורום שעיקרו מענה לדוברי אנגלית בנושאי שירותים ממשלתיים .  סגן בכיר לחשב הכללי לענייני מחשוב וטכנולוגיה ,  טל הרמתי ,  ציין כי  " בשנת 2010 נבחן העלאת יישומים ראשונים של הממשלה לסלולר ,  שנועדו להגדיל את זמינות המידע והשירותים שהממשלה מספקת ". 

כשבעה מיליארד שקל שולמו על ידי שבעה מיליון גולשים בפורטל הממשלתי gov.il ב-2009 
התשלום הפופולרי ביותר :  עבור הזמנת נסח טאבו ;  הטופס המבוקש - בקשה לדרכון

