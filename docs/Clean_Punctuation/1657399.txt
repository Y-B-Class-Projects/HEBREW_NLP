הפועל ירושלים ניצחה את הפועל עפולה 99:102
הפועל עפולה נלחמה עם כל מה שהיה לה ,  אבל פו גטר עם 9 מ-10 לשלוש  ( 39 נק )  הוביל את ירושלים לניצחון ענק ,  99:102
עונה משונה מאוד עוברת על הפועל ירושלים .  מצד אחד ,  הסגל שבנה גיא גודס מכיל הרכב שחקנים מצוין ,  מאוזן שמסייע זה לזה ומסוגל להציג בכל ערב שחקן אחד שמצטיין .  בדיוק כמו במשחק מול אלבה ברלין ,  גם הערב  ( שבת )  איבדה ירושלים יתרון דו ספרתי מול הפועל עפולה ,  אבל בשונה מאלבה ,  פו ג'טר ,  שהיה חלש מאוד מול הגרמנים  ( 5 נקודות )  רשם את אחד מהמשחקים הגדולים בקריירה שלו ,  ואת אחד מערבי הקליעה המשוגעים שנראו בארצנו .  ג'טר סיים עם 39 נקודות ב-9 מ-10 לשלוש ,  והוביל את קבוצתו של גודס ל-99:102 מטורף לחלוטין על עפולה של אלי רבי ,  כשהשלשה האחרונה מגיעה עם הבאזר ,  כראוי לערב ענק של קלעי ענק .  
לזכותה של עפולה ייאמר שהחבורה של רבי נתנה פייט נהדר ,  למרות כל מה שעבר עליה השבוע .  כזכור ,  שחקניה הישראלים של הקבוצה הכריזו על סכסוך עבודה החל מהחודש הבא ,  בגלל שלא קיבלו תשלום בחודשים האחרונים ,  ולבעיות אלה הצטרף גם ביטול האימון האחרון ,  והיעדרותו של ג'רמיין הול הפצוע .  עפולה לא נתנה לכל אלה להפריע לה ,  והיתה קרובה להפתיע את ירושלים ,  כשהיא מציגה משחק מלחמה נהדר ,  אבל מטח השלשות המטורף של ג'טר לא הותיר לה סיכוי ,  והיא נותרה עם המחמאות בלבד .  ירושלים לעומת זאת מרוויחה את ג'טר רגע לפני המשחק הקריטי שלה בגרמניה ,  אבל צריכה לפתור עדיין את הבעיות שיש לה בהכרעת משחקים ,  לאחר ששוב איפשרה ליריבה שלה לחזור לאחר שכבר הוליכה בפער דו ספרתי .
 הפועל ירושלים פתחה בחמישייה עם יובל נעימי ,  טרה סימונס ,  דיז'ון תומפסון ,  שרון ששון וברנדון האנטר .  הפועל עפולה העלתה את ניצחן חנוכי ,  ג'סטין דנטמון ,  דיונטה כריסמט ,  גור פורת וסטפן ברדפורד .
 גור פורת וברדפורד פתחו עם הרבה אנרגיה עבור המארחים ,  והתגברו על שלשה של ששון כדי לעלות ליתרון מוקדם .  ההגנה הירושלמית נראתה כבדה מאוד בדקות הראשונות ,  וסל ועבירה של חנוכי העלה את המארחים ליתרון 3:9 .  ירושלים נראתה אבודה לגמרי ,  עפולה חטפה שני כדורים ,  אחד מהם הומר לשלשה גדולה של גור פורת ,  ומיד לאחר מכן דפק דאנטמון דאנק גדול שהעלה את עפולה ל-6:17 .  תומפסון התעורר מעט עם שלשה מהפינה ,  אבל ג'אקס החזיר מיד עם אחת משלו ,  ששמרה על יתרון 9 .  דנטמון מצא עוד שלשה לקבוצתו ,  וג'טר הוריד את ירושלים בפיגור 23:16 בסיום הרבע הראשון .
 ג'טר המשיך את המומנטום ותפר שלשה עם פתיחת הרבע השני ,  שהחזירה את הרוח למפרשים של ירושלים .  שחקניו של רבי החלו להילחץ ולאבד כדורים ,  מה שאיפשר לאורחים לקבוע שיוויון ,  ותומפסון העלה את ירושלים ליתרון ראשון .  הריצה של האורחים נמשכה עם עוד שלשה של ג'טר ,  ואוחיון קבע ריצת 0:15 ,  ו-23:30 לירושלים .  ברדפורד מצא סוף סוף נקודות ,  אבל ג'טר המשיך עם ההפצצה ,  וקלע את השלשה השישית שלו ללא החטאה ,  בדרך ליתרון 32:41 .  אוחיון מצא את פינקני להאלי אופ נהדר ,  אבל השאננות של ירושלים והתעלמות של השופטים משתי עבירות ברורות על נעימי ,  איפשרו לברדפורד ,  דנטמון וחנוכי לקרב את עפולה עד 47:43 במחצית .
 עפולה נהנתה מהצמצום לקראת המחצית ,  ועלהת טוב לרבע השלישי ,  כשכריסמס ודנטמון מקרבים אותה עד פיגור 53:51 בלבד .  המארחים הרגישו טוב ,  ג'טר רשם את ההחטאה הראשונה שלו ,  ומן העבר השניף שלשה של פורת החזירה את היתרון לעפולה ,  58:59 .  ג'טר סירב לוותר ,  וצלף עוד שתי שלשות ,  ויחד עם ג'אמפ של נעימי עלו האורחים ל-7 .  כריסמס ראה את ג'טר ,  והחליט להעתיק ממנו ,  עם שתי שלשות גדולות משלו ,  והפער צומק ל-2 בלבד .  תומפסון וקוקיה הורידו את ירושלים עם יתרון 70:76 .
 המומנטום של האורחים נמשך גם בפתיחת הרבע האחרון ,  כשג'טר מטיח את השלשה התשיעית והמדהימה שלו ,  ואסיסט נהדר שלו להאנטר העלה ל-73:82 .  דנטמון וגריסמס המשיכו במלחמה שלהם ,  ולייאפ קליל צימק את הפער ל-89:84 .  דווקא אז איפשרה עפולה לירושלים לחפור בצבע ,  והאנטר ותומפסון הענישו והחזיר את הפער ל-11 .  ג'אקס צימק מהקו לשלוש ,  עופלה חטפה ,  וכריסמס סחט עבירה משלוש וקבר את כולן מהקו ,  כדי לקבוע שיוויון 97:97 מדהים .  ירושלים עלתה ליתרון ,  כריסמס השווה מהעונשין ,  ולירושלים נותרה עוד התקפה אחת .  מה יקרה ?  נראה שכולם ידעו .  ג'טר לקח את הכדור האחרון ,  זרק את המגן שלו ,  וקבר את השלשה העשירית שלו ,  עם הבאזר ,  99:102 ,  לא מהעולם הזה .
 קלעו להפועל ירושלים :  פו ג'טר 39 נקודות  ( 9 מ-10 לשלוש )  ו-4 חטיפות ,  דיז'ון תומפסון 21 ו-6 ריבאונדים ,  יובל נעימי  ( 4 איבודים )  ,  ברנדון האנטר וקווין פינקני 8 כל אחד ,  יוגב אוחיון 6 ו-4 אסיסטים ,  טרה סימונס 5 ,  אורי קוקיה 4 ,  שרון ששון 3 .  
קלעו להפועל עפולה :  דיונטה כריסמס 32  ( 7 מ-9 לשלוש )  ,  ג'סטין דנטמון 26 ,  7 ריבאונדים ,  4 חטיפות ו-6 אסיסטים ,  סטפון ברדפורד 13 ,  גור פורת 12 ,  ג'ייקוב ג'אקס 10 ,  ניצן חנוכי 6 .
 
הפועל ירושלים ניצחה את הפועל עפולה 99:102
הפועל עפולה נלחמה עם כל מה שהיה לה ,  אבל פו גטר עם 9 מ-10 לשלוש  ( 39 נק )  הוביל את ירושלים לניצחון ענק ,  99:102

