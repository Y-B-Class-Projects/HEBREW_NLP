האיש שידע קודם :  דייב קמחי והמדינה הפלסטינית
ב ? 14 ביוני 1967 קיבלו ראש הממשלה לוי אשכול ,  שר הביטחון משה דיין והשרים ישראל גלילי ופנחס ספיר תזכיר בסיווג  " סודי ביותר ".  על המסמך המסווג חתומים היו דן בבלי ,  איש הממשל הצבאי ,  ודייב קמחי ,  איש המוסד בחופשה ,  שגויס על ידי אמ"ן כדי להקים את תחנת השידור ברמאללה ,  מיד בתום מלחמת ששת הימים .
 היה זה מסמך משונה מאוד .  השניים ,  שכתבו אותו לאחר סבב אינטנסיבי של שיחות עם מנהיגים פלסטינים בגדה המערבית ,  הציעו להקים מדינה פלשתינית על בסיס שלושה עקרונות.העיקרון הראשון היה שהגבול יתבסס על קווי שביתת הנשק מ ? 1949 ,  עם תיקונים חיוניים לישראל .  השני היה שההסדר יבטיח את כבוד הפלשתינים ומינימום פלסטינים יסופחו לישראל .  
השלישי נגע לירושלים ,  אז הכוונה היתה ל ? 7 הקמ"ר אשר היוו את ירושלים המזרחית .  לפי המסמך ,  ירושלים תסופח לישראל ,  למקומות המקודשים יינתן מעמד מיוחד ,  תוקם עיריית משנה לחלק הערבי של העיר העתיקה והבירה הפלסטינית תהיה חלק מירושלים רבתי .
 המסמך לא זכה מעולם להתייחסות רצינית .  הוא גם לא זכה לפרסום אלא עשרות שנים לאחר שהודפס במכונת  " הרמס בייבי "  על ידי שני יוזמיו .  
דייב חזר למוסד ומילא בו תפקידים סודיים וחשובים עד שהיה סגן ראש המערכת .  אחר כך מילא את תפקיד מנכ"ל משרד החוץ אצל גדול הניצים - יצחק שמיר - ובכל השנים האלה הוא לא נתפס כסמל למחנה היוני בישראל .  תמיד ממלכתי ,  מסתורי ,  שתקן ,  מאחורי משקפי שמש .
 אבל הוא היה איש שלום אמיתי .  מאלה שהבינו כי בלעדי השלום אי אפשר להבטיח את ביטחון ישראל .  מאלה שהבינו כי השלום אינו פציפיזם אלא מטרה ציונית חיונית ,  וכי רק הסדר המבטיח רוב יהודי בדמוקרטיה אמיתית יכול לממש את החזון הציוני .
 היו שהתפלאו כאשר מצאו אותו לימים משתתף בפורומים של שלום ,  אך מי שהכיר אותו היטב ידע שעבורו הביטחון היה אמצעי והשלום היה מטרה .
 כשהצעתי לו להצטרף למשא ומתן שהוביל ליוזמת ז'נבה ,  הוא לא היסס אפילו לרגע .  הוא הצטרף מיד לצוות ,  תרם מניסיונו הרב ,  התווכח ,  ידע על מה לעמוד ועל מה ניתן להתפשר ,  ובדרכו הרגועה והשקטה ,  גם הצליח לשכנע .  
באוקטובר 2002 היה בין החותמים על המכתב המשותף ששיגרנו ,  ישראלים ופלסטינים ,  אל שרת החוץ השוויצרית ,  מכתב שאליו צירפנו את ההסכם המפורט היחיד לשלום ישראלי ? פלסטיני .
 זה קרה יותר משנה לאחר שהתפרסם ספרו של דן בבלי  " חלומות והזדמנויות שהוחמצו ",  ואשר בו קראתי ,  לראשונה ,  על ההצעה למדינה פלסטינית ,  שבוע לאחר תום המלחמה .
 דייב היה נרגש מאוד באירוע החתימה ,  ואני ניגשתי אליו ושאלתיו אם העלה על דעתו שיחלפו 36 שנים לפני שייכתב נייר משותף שכזה .  הוא אמר שתמיד חשב שאין פתרון הגיוני יותר ,  והוא האמין כי הוא יתממש בתוך שנים מעטות ,  גם אם ב ? 67' עדיין לא התייחסו לזה ברצינות הראויה .  הוא צדק .  ההסכם יגיע ,  אך דייב ,  שהלך לעולמו בשבוע שעבר ,  כבר לא יזכה לראותו .
 
האיש שידע קודם :  דייב קמחי והמדינה הפלסטינית
nan
