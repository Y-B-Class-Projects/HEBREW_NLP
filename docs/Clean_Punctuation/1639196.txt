חגיגות היובל
לברון והלהקה קצרו ניצחון תשיעי ברצף במשחק ה-50 של הקאבס העונה ,  89:105 על ממפיס .  הת'אנדר גברו על ההוקס
עוד לילה  ( בין שלישי לרביעי )  מרתק עבר על הליגה הטובה בעולם .  קליבלנד ואורלנדו ,  שתי קונטנדריות שמוכנות ללכת עד הסוף במזרח ,  השיגו ניצחונות על ממפיס ומילווקי ,  בהתאמה  .  לברון וחבורתו הרחיבו בכך את מספר הניצחונות הרצופים של הקבוצה לתשעה ,  לראשונה העונה .  אינדיאנה רשמה סוג של הפתעה קטנה בבית ,  כשגברה על טורונטו החמה עד הלילה ,  115:130 .  הפתעה נוספת נרשמה כאשר אוקלהומה סיטי ת'אנדר גברה בביתה על ההוקס 99:106 .  הנטס לא הפתיעו אף אחד ושוב נוצחו ,  הפעם לדטרויט בבית ,  בעוד שהקליפרס רשמו ניצחון חוץ נאה בשיקגו על הבולס 82:90 .  יוסטון לא התקשתה בביתה מול גולדן סטייט וניצחה 97:119 .
 כל תוצאות הלילה :
 אורלנדו מג'יק  ( 16:33 )  - מילווקי באקס  ( 26:21 )  82:99קליבלנד קאבלירס  ( 11:39 )  - ממפיס גריזליס  ( 22:26 )  89:105אינדיאנה פייסרס  ( 32:17 )  - טורונטו ראפטורס  ( 23:26 )  115:130ניו ג'רזי נטס  ( 43:4 )  - דטרויט פיסטונס  ( 31:16 )  97:93שיקגו בולס  ( 23:23 )  - לוס אנג'לס קליפרס  ( 27:21 )  90:82אוקלהומה סיטי ת'אנדר  ( 21:27 )  - אטלנטה הוקס  ( 17:30 )  99:106יוסטון רוקטס  ( 22:26 )  - גולדן סטייט ווריורס  ( 34:13 )  97:119
הקבוצה של מייק בראון מתחילה להזקיף קומה ,  ולראשונה העונה היא מגיעה למאזן של תשעה ניצחונות רצופים ,  ובכך פותחת פער קטן על פני יתר קבוצות הליגה .  הקאבס לא זלזלו לרגע בדובים ,  ולפיכך קצרו גם ניצחון ללא הרבה בעיות .  לברון לא נתן משחק ענק ,  אך המשיך לעשות את העבודה בצורה הטובה ביותר עם 22 נקודות  ( 7 מ-14 מהשדה )  כשהוא אף קובע שיא אישי של 15 אסיסטים .  מלבד ג'יימס ,  הקאבס קיבלו תשורה נאה מדניאל גיבסון ,  שקלע 16 נקודות ,  הפורוורד ג'יי ג'יי היקסון ,  שסיים את המשחק עם 15 נקודות ו-8 ריבאונדים ושאקיל אוניל ,  שגמר עם דאבל דאבל של 13 ו-13 .  זידרונאס אילגאוסקס הוסיף 14 נקודות .
 הקאבס גם עבדו חזק בהגנה כאשר השאירו את הכוכב של הגריזליס ,  זאק ראנדולף על 8 נקודות בלבד .  רודי גיי הוביל את האורחים עם 15 נקודות ,  ג'מאל טינסלי הוסיף 12 ,  מארק גאסול ואו ג'יי מאיו קלעו 10 נקודות כל אחד .
 שיקגו בולס  ( 23:23 )  - לוס אנג'לס קליפרס  ( 27:21 )  90:82
הבולס חיפשו ניצחון שישי ברציפות ,  לראשונה מזה שלוש שנים ,  אבל כריס קיימאן ,  שחזר מפציעה לאחר שני משחקים ,  ואריק גורדון הוכיחו לקבוצה היחידה שמממנת יחידה צבאית ,  שלא רק צריך להזרים כספים אלא להילחם כמו חיילים ,  גם בבית .  הבולס חזרו ממסע ניצחונות חוץ  ( חמישה ,  כאמור )  אבל 38 אחוז מהשדה ביחד עם 20 איבודים הביאו לשבירת הרצף .
 גורדון הוליך את הקבוצה האורחת מעיר המלאכים עם 24 נקודות ,  קיימאן עם 21 ו-11 כדורים חוזרים ,  רסואל באטלר ,  שתקע סל על הבאזר לפני ההפסקה ,  גמר עם 16 .  מרקוס קמבי הוסיף 11 ו-9 ריבאונדים .  לואל דנג הוליך את השוורים עם 18 ו-7 ריבאונדים ,  דרק רוז 16 ,  קירק היינריך 10 ,  טיירוס תומאס עם 9 נקודות ו-9 ריבאונדים .
 המג'יק יצטרכו הרבה עזרה מוינס קרטר אם הם רוצים להגיע רחוק במזרח ,  והפעם הם קיבלו ממנו תפוקה לא רעה בכלל .  קרטר קלע 17 נקודות ב-40 דקות ,  הוריד 10 ריבאונדים ומסר 7 אסיסטים ,  לאחר שב-14 משחקים ב-2010 הוא רשם ממוצע לא מחמיא של 8.7 נקודות למשחק .  רק כך יהיה אפשר לתת פייט רציני לקאבס .
 המג'יק ,  שהשיגו ניצחון שביעי בשמונת משחקיהם האחרונים ,  עצרו ברבע השני את הבאקס על 10 נקודות ובכך בעצם גמרו את המשחק .  דוויט הווארד הוביל את המארחים עם 22 נקודות ו-11 שאיבות ,  רשארד לואיס סיים את המשחק עם 13 נקודות ,  מאט בארנס  ( 7 ריבאונדים )  וג'ייסון וויליאמס קלעו 11 נקודות כל אחד .  מן העבר השני ,  לוק רידנאוור וצ'רלי בל הובילו את הבאקס עם 13 נקודות ,  אנדרו בוגוט סיים עם 10 ו-10 .
 אינדיאנה פייסרס  ( 32:17 )  - טורונטו ראפטורס  ( 23:26 )  115:130
שבעה שחקנים קלעו בדאבל פיגרס ,  כששנים נוספים מוסיפים 8 נקודות וכך עצרו ההוז'רס את רצף חמשת הניצחונות של הקבוצה מקנדה .  האורחים הוליכו אחרי הרבע הראשון ,  אבל 19:26 ברבע השני ורבע שלישי רותח של 42 של הקבוצה מאינדיאנפוליס  ( לעומת 33 של האורחים )  הביאו להם למעשה את ה-W .
 מי אם לא דני גריינג'ר הוליך את אינדיאנה עם 23 נקודות ו-7 ריבאונדים ,  טרוי מרפי קלע 20 ו-14 ריבאונדים ,  רוי היברט 18 ו-9 ,  ארל ווטסון 15 ו-11 .  כריס בוש במשחק עילאי של 35 נקודות ו-15 ריבאונדים ,  אנדריאה ברינאני עם 34 ,  מרקו בלינלי 21 הוליכו את הראפטורס .
 קווין דוראנט מהת'אנדר וג'ו ג'ונסון מההוקס נתנו קדימון לצופים לפני משחק האולסטאר בתחרות קליעות משל עצמם .  ג'ונסון סיים עם 37 נקודות ,  דוראנט תפר  " רק "  33 והוריד 11 ריבאונדים בניצחון השלישי ברציפות של הת'אנדר .  אטלנטה איזנה ל-89 קצת יותר מחמש דקות לסיום ,  אבל אקורד הסיום היה בעיקר של דוראנט והחברים .
 מי שעוד עזר לדוראנט בת'אנדר היו ג'ף גרין עם 19 נקודות ו-6 ריבאונדים ,  ראסל ווסטברוק היה קרוב לטריפל דאבל עם 12 נקודות ,  9 ריבאונדים ומספר דומה של מתנות .  מלבד ג'ונסון ,  עוד קלעו להוקס :  ג'וש סמית' 15 ,  אל הורפורד 14 ומייק ביבי עם 12 נקודות ו-6 אסיסטים .
 יוסטון רוקטס  ( 22:26 )  - גולדן סטייט ווריורס  ( 34:13 )  97:119
הטילים רתחו ברבע הראשון והמטירו 39 נקודות על הראש של הלוחמים .  בכלל ,  נראה שמול גולדן סטייט הקבוצה מטקסס יכולה להיות רגועה כשהיא משיגה ניצחון תשיעי ברציפות על חשבונה .  ארון ברוקס תפר 24 נקודות והוריד 8 ,  כשגם קארל לאנדרי הצטרף לחגיגה עם 24 משלו ,  טרבור אריזה סיפק 18 ,  צ'ייס באדינגר קלע 14 ,  צ'אק הייז עם מפגן מרשים של 13 ריבאונדים ו-7 נקודות .  מונטה אליס להט אצל המנוצחים עם 34 נקודות ,  סטפן קרי 14 ,  קובי קארל 12 נקודות ,  7 ריבאונדים ו-7 אסיסטים .
 ניו ג'רזי נטס  ( 43:4 )  - דטרויט פיסטונס  ( 31:16 )  97:93
גם השינוי ה-15 במספר בהרכב הפותח ב-47 משחקי הקבוצה לא עזר לנטס למצוא ניצחון חמישי והם נשארו תקועים על ארבעה .  בן וואלאס הוכיח שוב שהוא חומה בצורה כשחגג במשחק חסימה מספר 2,000  (  !  )  בליגה .  ריפ המילטון הוביל את הבוכנות עם 22 נקודות ו-7 אסיסטים ,  רודני סטאקי תרם 21 ו-8 תופינים .  טיישון פרינס עם 15 ו-8 כדורים חוזרים .  ברוק לופז קלע 27 למנוצחים והוריד 7 ריבאונדים ,  דווין האריס עם משחק יפה של דאבל דאבל ,  24 ו-14 אסיסטים .  קורטני לי 15 קבר נקודות .
 
חגיגות היובל
לברון והלהקה קצרו ניצחון תשיעי ברצף במשחק ה-50 של הקאבס העונה ,  89:105 על ממפיס .  הת'אנדר גברו על ההוקס

