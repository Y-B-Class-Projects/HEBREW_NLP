החרפת צעדי החירום ברשות השידור נדחית
חוות דעת משפטית שתושלם בתחילת השבוע הבא תבחן את היתכנותם של צעדים אלה על פי הסכמי העבודה הקיימים .  בינתיים נמשכים הנסיונות להגיע להסכמות
רשות השידור לא תחל בצעדי חירום נוספים בימים הקרובים .  הנהלת הרשות החליטה להמתין לחוות הדעת המשפטיות הדרושות ,  בטרם תפתח בצעדים נוספים בהם קיצוץ 5% ממשכורות בעלי החוזים האישיים ,  מעבר שידורי הטלוויזיה לשידור ממחשב בשעה 23:00 והשבתת ניידת שידור בסופי שבוע שאושר עקרונית על ידי הועד המנהל .  ביום ראשון תושלם חוות הדעת המשפטית שתבחן את היתכנותם של צעדים אלה ,  על פי הסכמי העבודה הקיימים .  
הנהלת הרשות ביקשה בשבוע שעבר מהוועד המנהל שורה של צעדי חירום נוספים במסגרת המהלך לצמצום הוצאותיה .  במקביל ,  החליט היום מנכ"ל רשות השידור מוטי שקלאר כי צעדי החירום הנוספים ברדיו שכוללים מעבר לשידור ממחשב בשעה 22:00 בתחנות המוזיקה של קול ישראל וסגירת אולפן תל אביב של קול ישראל בין השעות 22:00-06:00 ,  לא יוחלו כבר ביום ראשון הקרוב אלא יידחו בשבוע .  גם צעדים אלו צפויים לחסוך לרשות סכומים לא מבוטלים .
 לצד החרפת צעדי החירום ממשיכה הרשות בדיונים עם העובדים והאוצר בניסיון להשלים את הסכמי העבודה החדשים במסגרת הרפורמה .  השבועות האחרונים הוגדרו על ידי הצדדים כתקופה הקריטית להשלמת הרפורמה ובתקופה הקרובה יתקיים מפגש הפסגה עם בכירי ההסתדרות והאוצר שיכריע ככל הנראה את גורל הרפורמה .  אתמול  ( רביעי )  נפגשה הנהלת הרשות עם נציגי ההסתדרות לדיון בן כשמונה שעות בו נרשמה התקדמות משמעותית בדיונים על הסכמי טכנאי הטלוויזיה ,  אולם בדיונים על ההסכמים עם עובדי הרדיו עדיין קיימות מחלוקות רבות .  מחר צפוי שקלאר לשוחח שוב עם עורך הדין אבי ניסנקורן מטעם ההסתדרות ועם סגן הממונה על השכר באוצר ברק שטרוזברג בניסיון להמשיך להגיע להסכמות .
 
החרפת צעדי החירום ברשות השידור נדחית
חוות דעת משפטית שתושלם בתחילת השבוע הבא תבחן את היתכנותם של צעדים אלה על פי הסכמי העבודה הקיימים .  בינתיים נמשכים הנסיונות להגיע להסכמות

