דירוג החברות המוערכות בעולם של  " פורצ'ן ":  אפל ,  גוגל ,  ברקשייר התאוויי ,  טויוטה וגולדמן סאקס
טויוטה - החברה הזרה בעלת הדירוג הגבוה ביותר ;  גולדמן סאקס  הראשון מבין חברות הפיננסים
ענקית האלקטרוניקה אפל שמרה השנה על מקומה כחברה המוערכת ביותר בעולם ,  לפי הדירוג השנתי של המגזין  " פורצ'ן "  וחברת הייעוץ היי גרופ .  אחרי אפל ,  ששמרה על ההובלה זו השנה השלישית ברציפות ,  דורגו גוגל ,  ברקשייר התאוויי וג'ונסון אנד ג'ונסון.לפי עורכי  " פורצ'ן ",  זכתה אפל במקום הראשון בשיעור הגבוה ביותר בתולדות הסקר ,  המתבסס על תשובותיהם של אנשי עסקים שנשאלו אילו בחרות הם מעריכים יותר מכל ,  בכל מגזר ,  ומדרג את 50 החברות המוערכות בעולם .  אם תשמור על מקומה גם בשנתיים הבאות ,  היא תשווה את השיא שקבעה ג'נרל אלקטריק .  אפל היא הראשונה בקטגוריית המחשבים ,  כשאחריה מדורגות מבין החברות במגזר hp ,  emc ,  זירוקס ודל .  בתחום התוכנה ,  דורגה אדובי במקום הראשון ואחריה אורקל ,  אינטויט ,  סימנטק ומיקרוסופט ." מה הופך את אפל לכל כך נערצת ?  המוצרים ,  המוצרים ,  המוצרים .  זאת חברה ששינתה את הדרך שבה אנחנו עושים כל דבר ,  מרכישת מוסיקה ועד עיצוב מוצרים שבאמצעות אנחנו מתקשרים עם העולם סביבנו .  מוניטין החדשנות של אפל והנאמנות האדוקה ששומרים לה לקוחותיהם מיתרגמת לכבוד עצום בקרב החברות הגדולות ביותר ",  נכתב במגזין.במקום השני עקפה גוגל את ענקית האחזקות ברקשייר התאוויי של וורן באפט ,  בעקבות שליטתה המתמשכת בשוק החיפושים המקוונים וההערכות כי אתר שיתוף הווידאו הפופולרי יו טיוב אותו רכשה ב-2006 תמורת 1.6 מיליארד דולר יהפוך לרווחי בשנה הבאה .  ברקשייר התאוויי ,  לעומת זאת ,  ירדה מהמקום השני לשלישי לאחר שלא הצליחה להביס את ביצועיו של מדד s & p ב-2009 .  טויוטה ,  ענקית הרכב היפנית המנסה בימים אלה לשקם את תדמיתה ,  לאחר שנאלצה להחזיר למוסכים יותר מ-9 מיליון כלי רכב ברחבי העולם בשל תקלות בטיחות ,  דורגה במפתיע במקום השביעי בדירוג הכללי ובמקום השני מבין יצרניות המכוניות  החברה הלא-אמריקאית בעלת הדירוג הגבוה ביותר - למרות המשבר התדמיתי .  הסיבה לדירוג הגבוה ,  הסבירו עורכי  " פורצ'ן ",  היא שהסקר הושלם בחודשי הסתיו ,  לפני שמבצע איסוף עליו הכריזה טויוטה באוקטובר הורחב בחודש ינואר למיליוני כלי רכב נוספים .  מבין חברות הפיננסים דורג בנק גולדמן סאקס במקום הראשון ,  ובמקום השמיני בדירוג החברות המוערכות ביותר בעולם ,  זינוק של 7 מקומות לעומת הדירוג הקודם .  גולדמן סאקס היה הראשון מבין הבנקים הגדולים בארה"ב שהחזיר את כספי הסיוע הממשלתי שקיבל במהלך המשבר ,  מנייתו זינקה ב-85% בשנה האחרונה ורווחיו עלו לשיא .  למרות שתדמיתו של הבנק ניזוקה בשנה האחרונה בעקבות הבונוסים הנדיבים שהעניק לעובדיו והדיווחים לפיהם סייע לממשלת יוון להסתיר את גירעונותיה במשך שנים ,  המוניטין שלו במגזר הפיננסים נותר חזק מאי פעם .
 
דירוג החברות המוערכות בעולם של  " פורצ'ן ":  אפל ,  גוגל ,  ברקשייר התאוויי ,  טויוטה וגולדמן סאקס
טויוטה - החברה הזרה בעלת הדירוג הגבוה ביותר ;  גולדמן סאקס  הראשון מבין חברות הפיננסים

