המורצ'ילאגו חוגגת 4,000
מכונית ה'על' האיטלקית מתקרבת לערוב ימיה והחברה מציינת את היחידה ה-4,000 שירדה מפס הייצור .  הרוכש המאושר ?  מסין
4,000 מכוניות מדגם המורצי'לאגו הרכיבה למבורגיני במשך עשר שנים של פעילות .  במונחים עממים אף אחד לא היה טורח להבחין בנתון איזוטרי כזה ,  אבל היות ומדובר ביצרנית ספורט טהרנית ,  המאורע חייב להיות מצוין בדרך רשמית .  אי לכך ,  היצרנית האיטלקית החליטה לקראת החלפת המודל ש-4,000 זה מספר נוצץ דיו כדי לעצור ולהתרפק על התחושות ,  ולהלן התמונה המנציחה את הרגע ההיסטורי .  
המכונית ה-4,000 הינה מגרסת ה-SV LP-670-4 ,  אחת מתוך 350 יחידות בלבד שתרדנה מפס ההרכבה של החברה שבעיירה סנטה אגתה דה בולונז ונמצאת כיום בבעלות פולקסווגן .  באחוריה של הלמבו השרירית שוכן מנוע רב-עוצמה בנפח 6.5 ל' המפיק מ-12 צילינדרים כ-670 כ"ס ומשגר אותה ל-100 קמ"ש ב-3.2 שניות בלבד ,  ומייד מאפסן אותה בקרב מכוניות 'על' מוקצנות שתכנסנה לפנתיאון .  
לאן הגיעה המכונית ה-4,000 ?  לא לאירופה או ארה"ב כי אם לסין ,  שוק רווחי שצומח מידי שנה לממדי ענק ומאפיל על נתוני המכירות בארה"ב .  מנתוני היצרנית עולה כי השוק הסיני מהווה רבע מסך המכירות העולמיות של למבורגיני ,  והיא נחשבת לאחת מיצרניות ה'על' הנמכרות ביותר במדינה האסייתית .  חשוב לציין כי גם פרארי השכילה לנצל את הגאות בזירה הסינית ואף הציגה מהדורות מוגבלות ייחודיות אך ורק עבורה .
 רק נזכיר לצורך העניין כי המכונית הקודמת שאכלסה בתחומה מנוע V12 הייתה הדיאבלו הזועמת ,  וממנה מכרה למבורגיני כ-38 אחוזים פחות לעומת המורצ'ילאגו בתקופה מסכמת של 11 שנים  ( כ-2,900 מכוניות )  .  העתיד על כל פנים לא יחזיר את הדיבאלו וגם לא יחדש לעולם את המורצי'לאגו ;  למבורגיני מתכוננת לחשוף את היורשת שתכונה ג'וטה  ( JOTA )  שכבר נמצאת על מסלולי המבחן באירופה ,  ובמקביל בודקת כיצד להטמיע לשורותיה מכונית 'על' היברידית ,  מבלי לפגוע במורשת המותג .
 
המורצ'ילאגו חוגגת 4,000
מכונית ה'על' האיטלקית מתקרבת לערוב ימיה והחברה מציינת את היחידה ה-4,000 שירדה מפס הייצור .  הרוכש המאושר ?  מסין

