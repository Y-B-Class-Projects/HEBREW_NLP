בדרך לישראל :  הונדה PCX
חטיבת הדו-גלגלי של הונדה בישראל תקבל בקרוב חיזוק בדמות קטנוע חדש המשלב מנוע 125 סמ"ק עם מנגנון 'עצור וסע'
המגמה הירוקה והיעילה מגיעה גם לעולם הדו-גלגלי בהונדה והשגריר הראשון להוביל את המהפכה הירוקה בענף זה נבחר להיות ה-PCX .  מדובר למעשה בדו-גלגלי חדש מבית הונדה ,  שביצורו נקטה החברה גישה שונה מהמוכר עד כה כדי להופכו לקטנוע הגלובלי שלה ,  אשר יימכר בכל העולם בתצורה אחת ובעיצוב זהה .
 הקטנוע החדש שמיוצר בתאילנד יציע מלבד הבטחות לאיכות גבוהה ,  גם יחידת כוח חדשה לגמרי .  זו בנויה ממנוע בנזין ארבע פעימות ,  מוזרק דלק  ( PGM-FI )  ומקורר מים בנפח 125 סמ"ק ,  שבו הושקעו מאמצים רבים להפחתת חיכוך רכיביו הפנימיים .  אל מנוע זה משודך גנרטור חשמלי זעיר המחליף את האלטרנטור והמתנע  ( סטרטר )  גם יחד .  
השילוב החשמלי מאפשר את דימום מנוע הבנזין בעת עצירה רגעית והתנעתו המיידית עם סיבוב המצערת להתחלת רכיבה כפי שקורה במערכות 'עצור וסע' .  לדברי הונדה ,  הקטנת החיכוך ברכיבי המנוע וכן בעזרת היחידה החשמלית ,  צריכת הדלק הממוצעת של ה-PCX צפויה לעמוד על 46 ק"מ לליטר .  מעבר למערכת החשמלית ,  ה-PCX יצוייד גם במערכת הבלימה המשולבת של הונדה לגלגל הקדמי והאחורי  ( CBS )  ,  שמסייעת בבלימה חלקה ובטוחה יותר .
 ה-PCX יגיע לישראל בחודש הקרוב ויתכן ויעשה את הופעת הבכורה שלו בתערוכת אוטומוטור שתיערך בחול המועד פסח .  הונדה ישראל תולים תקוות של ממש בקטנוע החדש ,  בייחוד לנוכח מחירו שצפוי להיות נמוך מ-20 אלף שקל .  
מבחן ל-PCX של הונדה תוכלו למצוא כאן מייד לאחר השקתו בישראל .
 
בדרך לישראל :  הונדה PCX
חטיבת הדו-גלגלי של הונדה בישראל תקבל בקרוב חיזוק בדמות קטנוע חדש המשלב מנוע 125 סמ"ק עם מנגנון 'עצור וסע'

