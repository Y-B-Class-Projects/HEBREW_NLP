הפועל עכו - מ.ס אשדוד :  דרוש ניצחון ביתי
העולה החדשה מקווה לשבור את המנחוס באצטדיון בנצרת עילית מול הקבוצה החמה של יוסי מזרחי המגיעה בסגל חסר מאוד
אחרי שני ההפסדים האחרונים שהביאו לפתיחה לא טובה לסיבוב השני ,  הפועל עכו רוצה לחזור למסלול ולזכות בניצחון ביתי ראשון העונה במשחק נגד מ.ס אשדוד  ( שבת ,  19:00 )  .  בכדי לעשות זאת ,  עכו צריכה לצאת מהשבלונה הקבועה שלה ולנסות להעיז יותר בהתקפה .  עד עתה עכו השיגה במגרשה הביתי בנצרת עילית חמש נקודות בלבד ,  כולן מתוצאות תיקו .  
את רוח הניצחון ניסה להחדיר היום המאמן ירון הוכנבוים באסיפת השחקנים כשאמר לשחקניו : " אם אתם רוצים בקיץ לשדרג את עצמכם גם בשכר וגם במעמד ,  זה הזמן להתעורר ,  לנצח בבית ולנסות לברוח מהתחתית .  אשדוד תגיע עם הרבה חסרונות בהגנה ,  נצלו אותם ". בצד המקצועי ,  הוכנבוים לא מתכנן שינויים בהרכב לעומת זה שהפסיד בנתניה 1:0 .  בן בנימין יעדר מהסגל עקב חמישה כרטיסים צהובים ואדק מ'בה ,  שהוכנבוים הסכים לקבלו לקבוצה בחזרה ,  אמור להשתלב מהספסל .  השחרור הבינלאומי של הקשר הגנאי איברהים עבדול ראזאק לא הגיע והוא לא יוכל ליטול חלק במשחק ,  כמו אמייה טגה שהגיע מנתניה ועדיין לא עבר בבקרה .  הרכב משוער :  דודו גורש ,  ליאור ראובן ,  גבע ברקאי ,  איציק כהן ,  דודי פדלון ,  רון בן נחום ,  עמנואל אמנגואה ,  ג'וני טננבאום ,  שחר סימנטוב ,  עומרי אלמקייס ,  אושרי גיטא .
 מ.ס .  אשדוד תגיע למשחק החוץ מול הפועל עכו כשלמאמן יוסי מזרחי יש כאב ראש לא קטן בכל הנוגע להרכב הפותח .  מזרחי יחסר את הבלם ישראל ראש ששבר את אצבע רגלו ,  את אדיר טובול שסובל מפציעה וכן את רחמים צ'קול שמרותק לבסיסו הצבאי בשל עבירות משמעת שביצע בתקופה האחרונה .  האשדודים ,  שצברו שמונה מתוך 12 הנקודות האפשריות בארבעת המשחקים האחרונים ,  מגיעים למשחק במומנטום טוב ואחרי שני נצחונות רצופים נגד בני יהודה בחוץ ונגד הפועל חיפה בבית .  שחקניו של יוסי מזרחי ינסו לקחת נקודות גם מול המארחת מעכו שטרם ניצחה העונה משחק ביתי .
 הבלם מתן אוחיון שמתאושש בעצמו מפציעה עשוי לשוב להרכב ולשחק לצידו של כריסטיאן גונזאלס ,  כאשר גם הבלם הצעיר עופר ורטה ,  בוגר מחלקת הנוער ,  נמצא בכוננות ועשוי לקבל את חולצת ההרכב בהופעת בכורה בליגת העל .  עידן ציון ימשיך לשחק בעמדת המגן הימני כאשר מאור פרץ צפוי לפתוח כמגן שמאלי במקומו של צ'קול .  ניר ביטון הצעיר עשוי לפתוח בקישור האחורי לצידם של סטפן קינגווה ומשה אוחיון ,  כאשר שי רביבו צפוי לשוב להרכב הפותח במרכז המגרש .  עידן שריקי ודימיטאר מקרייב ,  שחזר לכושר הבקעה בשבועות האחרונים ,  יפתחו בצוותא בחוד ההתקפה .  
הרכב משוער :  דראגן סטויקיץ' ,  עידן ציון ,  כריסטיאן גונזאלס ,  עופר ורטה  ( מתן אוחיון )  ,  מאור פרץ ,  סטפן קינגאווה ,  משה אוחיון ,  שי רביבו ,  עידן שדה ,  עידן שריקי ,  דימיטאר מקרייב

הפועל עכו - מ.ס אשדוד :  דרוש ניצחון ביתי
העולה החדשה מקווה לשבור את המנחוס באצטדיון בנצרת עילית מול הקבוצה החמה של יוסי מזרחי המגיעה בסגל חסר מאוד

