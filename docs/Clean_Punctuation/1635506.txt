ורד דר מפסגות על ארבעת האירועים שגרמו להתפתחויות סוף השבוע בשווקים
אז מה היה לנו שם .  ארבעה אירועים גרמו להתפתחויות .  כולם השפיעו לאותו כיוון ,  כולם סיפורים של השבוע האחרון
לוותיקי 2008 הירידה בת 5% במדד ה-s & p בתוך שלושה ימים היא מצחיקה ,  אבל בכל זאת .  עזר קצת לאדרנלין גם העובדה שהתשואות על אג"ח ממשלת ארה"ב לעשר שנים ירדו בשלושת הימים הללו ב-10 נקודות בסיס ל-3.60% ,  התחזקות של הדולר ב-1.6% מול סל המטבעות הרלוונטי לו ,  וירידה בת 4-4.5% במחירי הזהב והנפט.אז מה היה לנו שם .  ארבעה אירועים גרמו להתפתחויות שתוארו לעיל .  כולם השפיעו לאותו כיוון ,  כולם סיפורים של השבוע האחרון.א .	 סין נוקטת בצעד נוסף לייבוש עודפי הנזילותבמהלך השבוע שחלף התווסף צעד הצרה נוסף :  הגבלה של האשראי הבנקאי על ידי צעד מדיניות יצירתי העושה שימוש במילה האחרונה בטכנולוגיה :  הטלפון .  פקיד בממשל מרים טלפון למנהלי מחלקות אשראי בכמה בנקים שנבחרו היטב ומורה להם להפסיק לתת אשראי עד לסוף החודש .  גאוני .  הצמיחה בסין חזרה לשיעור דו ספרתי .  מדד המחירים עדיין בשליטה  ( עלייה של 1.9% בשנת 2009 )  ,  אבל מתפתחים כבר סימני בועה ברורים בכל מיני מוקדים .  ייבוש הנזילות הוא צעד ברור ומתבקש בשלב זה של היציאה מהמיתון.למרות זאת ,  העולם לקח את הצעדים הללו קשה .  פתאום נבהלו שאולי צעדים מסוג זה יפגעו בעוצמתה של הצמיחה .  ברור שזה מה שהם יעשו !  מה לעשות שאי אפשר להמשיך עם ההנשמה המלאכותית של הממשלות והבנקים המרכזיים בעולם לעד .  הרי ,  זו אחת  ( משלוש )  הסיבות בגללן אנחנו מאמינים שאחרי זינוק ראשוני בקצבי הצמיחה בארה"ב ובישראל ,  ייצא האוויר מהצמיחה.התוצאה של המהלך של סין :  פגיעה במחירי הסחורות בעולם ,  עקב היותה צרכנית הסחורות הגדולה בעולם .  פגיעה זו הובילה לירידה במניות של חברות הסחורות ולירידה כוללת במדדי המניות של מדינות הסחורות :  ברזיל ,  למשל .  היא הובילה גם להחלשות המטבעות של השווקים המתעוררים  ( = התחזקות הדולר ) .ב .	 אובדן הרוב המיוחס שהיה לדמוקרטים בסנאטעם לכתו של טד קנדי ,  הסנטור הדמוקרטי ממסצ'וסטס ,  ועם בחירת סנטור רפובליקאי במקומו ,  איבדו הדמוקרטים את הרוב בן 60 מושבים  ( מתוך 100 )  שהיה להם בסנאט .  רוב מיוחס העניק לדמוקרטים שלווה ובטחון ,  שלא יהיה להם מעתה .  תוכניות פיסקליות של הממשל שהיו יכולות לעבור בקולות הדמוקרטים בלבד ,  יסבלו עתה מהצקות של הרפובליקאים ,  בין השאר ,  בצורה של פיליבסטרים ,  שנחסכים ממפלגה לה רוב מיוחס.התוצאה :  ירדו סיכויי ההיתכנות של תוכנית הבריאות של אובמה .  ירדו גם סיכויי ההיתכנות של כל תוכנית תמרוץ נוספת שאובמה חשב להעביר .  סיכוי נמוך יותר לעוד תוכניות פיסקליות ,  עשה טוב לאג"ח ממשלת ארה"ב ,  שהרי כל תוכנית כזו פירושה הגדלת החוב והגדלת צרכי הגיוס .  מאותה סיבה גם הדולר נהנה מאובדן הרוב המיוחס .  המניות ,  לעומת זאת ,  סבלו מכך .  בין אם תוכנית התמרוץ מוצלחת ובין אם לאו ,  מעצם הגדרתה תמיד יימצא המגזר שייהנה ממנה ,  ועתה ירד הסיכוי שזה יקרה.ג .	" ועדת בכר "  של אובמההודעת אובמה על כוונתו לבצע רפורמה מקיפה בתחום הבנקאות בארה"ב היתה הפתעה גמורה .  עיקרי הרפורמה : 	מניעת קיומם של בנקים שיהיו  " גדולים מכדי ליפול "  - אובמה אמר מפורשות שהרפורמה תחול גם על בנקים שהיום אין שום בעיה ביציבותם או בהונם . 	מגבלות על מסחר לצורכי נוסטרו - לא נאמר מה בדיוק יהיו מגבלות אלו ,  אבל הן נועדו למנוע ניגודי אינטרסים בין הבנק לבין לקוחותיו .   ( פסגות לא חיכתה לאובמה וביצעה מהלך דומה בחודשים האחרונים )  . 	מגבלות על בעלות על קרנות גידור ו-pe.מסיבה לא ברורה הדגישו אנשי אובמה שאין מדובר בחזרה ל"גלאס סטיגל ".  זה כן ,  רק קטן יותר .  תזכורת :  חוק גלאס-סטיגל כלל פרק שהיה למעשה ועדת בכר הראשונה של האמריקאים .  הסעיף הרלוונטי הפריד בין בנקאות מסחריים לבנקאות השקעות ולחברת ביטוח ,  והוא נחקק  ( יחד עם סעיפים נרחבים מאוד נוספים ,  ביניהם הקמת ביטוח פדרלי לבנקים )  אחרי המשבר של שנות ה-30 והיה בתוקף עד 1999.עוד לפי כן ,  היו מהלכי כרסום בו ,  אבל ביטולו הרשמי נעשה עקב הטענה שכשמצב המשק לא טוב ,  כספי החוסכים מוצאים דרכם בעיקר לפקדונות בנקאיים ,  וכשהוא כן טוב  למכשירי השקעה .  איחוד בנק מסחרי עם בנק השקעות ,  כך נטען ,  ייצב את החברה .  איך שבוטל הסעיף נוצרו המפלצות הפיננסיות דוגמת סיטי למשל שכלל גם בנק מסחרי ,  גם בנק השקעות ,  גם בית השקעות ,  גם חברת ביטוח ,  גם בנק למשכנתאות ,  ועוד.עכשיו שם אובמה מגבלות רכות יותר ,  אבל הן באותה רוח .  עיקר הביקורת על המהלך ,  שפרטיו עדיין לא גובשו ,  הוא שהוא נובע מיצר נקמנות בבנקים .  המתנגדים טוענים שהבעיה במשבר החולף בכלל לא היתה בנוסטרו ,  היא היתה במתן הלוואות לא ראויות לאנשים לא ראויים  ( ואיגוח אותן הלוואות )  .  הטוענים נגדו שמדובר ביצר נקמנות בלבד ,  מביאים כראיה את העובדה שהרפורמה לא נוגעת ולא תחול על כמה מכוכבי המשבר :  aig ,  פרדי מאק ופאני מיי.התוצאה :  מניות הבנקים הגדולים נפלו בכל העולם  ( בכל העולם יש לבנקים חשיפה לבנקים בארה"ב )  .  תשואות אג"ח ארה"ב ירדו כפי שקורה תמיד כאשר אי הוודאות עולה .  אפילו הירידה במחירי הסחורות יוחסה לרפורמה .  הטענה היתה שהמגבלות על הנוסטרו יצמצמו את מעורבות הבנקים במסחר בנגזרים על הסחורות ,  ועל כן יפחת הביקוש להם .  לא לגמרי הגיוני ,  אבל כשמציגים רפורמת ענק ברמה של סיסמאות ,  לא צריך להתפלא שהיא מעיפה שבבים לכל עבר.ד .	 בעיות בהארכת הקדנציה של ברננקיהקדנציה מסתיימת בסוף ינואר ועדיין לא נקבעה הצבעת סנאט לשם הארכתה .  ברננקי זקוק ל-60 מתוך 100 קולות חברי הסנאט בשביל לזכות בקדנציה נוספת .  ההערכה היא שהוא בסוף יקבל אותה  ( גם אם באיחור )  ,  אבל זה הולך להיות מאוד צמוד .  מדי הרבה אנשים רואים בו אחראי לפרוץ המשבר  ( עת היה חבר בפד ,  גם אם לא עמד בראשו )  ולטיפול קלוקל במשבר משהחל  ( נפילת ליהמן ,  חלוקת כסף לבנקים ..  .) .התוצאה :  שוב אי ודאות ,  שוב ירידת תשואות אג"ח.דרך אגב ,  אם הארכת הקדנציה לא תאושר בזמן ,  מי שימלא את מקומו יהיה דונלד קון ,  חבר פד מוכר.הוזלת מחיר החשמלעל פי פרסום ב-themarker ,  תעריפי החשמל צפויים לרדת בחודש הבא בשיעור של 10-12% .  ההפחתה במחירי החשמל נובעת מכך חברת החשמל מעדכנת את סל הדלקים בו היא משתמשת לייצור החשמל .  בעקבות העדכון  ( שהתעכב מאפריל 2009 )  ,  גז טבעי ,  שהוא חומר גלם זול יחסית ,  יהווה כ-40% מסל הדלקים ,  מה שחוסך לחברה כ-2.2 מיליארד שקל בשנה.יש לציין עם זאת ,  שעדכון התעריפים עדיין איננו סופי וצפוי לעמוד תחת לחצים של גופים שונים במשק בניהם איגוד התעשיינים  ( שמשלמים תעריף שונה )  ,  חברת החשמל ויצרני החשמל הפרטיים .  בנוסף ,  היום ,  בישיבת הדירקטוריון של חברת החשמל תבקש החברה ללא קשר לנאמר לעיל ,  לייקר את התעריפים על מנת לממן תוכנית חירום להקמת פרויקטים שיתנו מענה למחסור הצפוי בכושר ייצור החשמל בעתיד.ההערכה שלנו היא שהתעריפים יוזלו אך בשיעור נמוך משהוצהר.בכל מקרה ,  הפחתת מחיר החשמל ב-10% צפויה לתרום לירידה של 0.3% במדד המחירים לצרכן  ( סעיף החשמל מהווה כ-3% מהמדד )  ,  זאת לפני גלגול הפחתת עלויות הייצור לשאר סעיפי המדד .  הסעיפים העיקריים שצפויים להיות מושפעים מירידת מחירי החשמל הם סעיפי המזון וההלבשה והנעלה בהם מהווה החשמל חלק ניכר מההוצאות על חומרי הגלם.החלטות ריבית של בנק ישראל  ( יום ב' )  ושל הפד  ( יום ד' ) אנו מעריכים שריבית בנק ישראל לא תועלה .  בעיקר בגלל שהיא הועלתה כבר פעמיים ברציפות ,  וגם בגלל שברבעון הקרוב צפויים המדדים להיות שליליים באופן מצטבר.השאלה לגבי החלטת הפד אינה נוגעת לריבית - ברור שהיא לא תועלה - אלא לנוסח ההודעה .  ספציפית ,  האם יחזור הפד על האמירה שריבית הפד תישאר  " נמוכה באופן חריג "  על פני  " זמן ממושך ".  או שמא ייבחר ניסוח גמיש יותר .  למשל : " המדיניות תישאר מרחיבה במשך זמן ממושך ".  אנחנו מעריכים שבפד יחליטו שעדיין לא בשלה השעה לשינוי הנוסח.הכותבת היא כלכלנית ואסטרטגית ראשית בפסגות בית השקעות .
 
ורד דר מפסגות על ארבעת האירועים שגרמו להתפתחויות סוף השבוע בשווקים
אז מה היה לנו שם .  ארבעה אירועים גרמו להתפתחויות .  כולם השפיעו לאותו כיוון ,  כולם סיפורים של השבוע האחרון

