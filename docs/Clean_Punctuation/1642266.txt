פרק 11
כשהחברה הכי טובה בוגדת בך עם החבר שלך ,  אין הרבה מה לעשות .  מחברת הציורים - סיפור בהמשכים
את הנשיקה עם תומר לא אשכח לעולם ,  את השיחה שבאה מיד אחריה דווקא הייתי שמחה למחוק ." יעל ,  אני ..  ."  הוא פתח ואמר כשכמעט התרחקנו.הרגשתי את הסומק עולה בלחיי ,  והתרחקתי ממנו במהירות ,  מופתעת מהמעשה הנועז שעשיתי .  אני לא יודעת מה גרם לי להניח כל טיפת הגיון שהייתה לי בצד ,  ולפעול אך ורק מהרגש .  רגשות חרטה עלו בי בזמן שגייסתי את שארית האמוץ שנותרה בי והסתכלתי בעיניו .
" זה בסדר ,  אתה לא צריך להגיד כלום ",  מלמלתי בעודי רצה לעבר הדלת .  כבר הייתי במעלית כשדמעות חמימות זלגו על לחיי .  טעם הבגידה ,  התשוקה ,  האהבה האסורה .  נעמדתי מול המראה במעלית ותהיתי מי זו שעומדת מולי .  לפני כמה חודשים לא הייתי מעלה בדמיונותיי הפרועים ביותר שאעשה כזה דבר .  לא ידעתי מה לעשות קודם- להתעמת עם ענבל ,  חברתי הטובה שהייתה לצידי בכל רגעי הקשים ,  ודווקא עכשיו בוחרת לבגוד כך באמוני ?  או אולי עם יותם ,  שנאבק כ"כ להתקרב אלי ,  רק כדי שיוכל לפגוע בי בצורה הגרועה ביותר .
 נכנסתי למיטה והתכסתי עד מעל הראש ,  עוצמת את עיני בחוזקה ומנסה בכל כוחי להרדם .  אולי כמה שעות של שינה ישכיחו את הכאב ..  .  שכבתי כך במיטה ,  מתהפכת מצד לצד ללא יכולת להרדם .  בראשי חלפה תמונת הנשיקה הנכספת עם תומר ,  ומיד התחלפה בנשיקת הבגידה של ענבל ויותם ,  שהיו האנשים הקרובים לי ביותר במשך התקופה האחרונה .  בריזר עלה על מיטתי ונשכב לידי ,  מזכיר לי שעדיין יש מישהו אחד לצידי .  ליטפתי את ראשו ,  ונשארנו כך עד היום למחרת .
" יעל ,  קומי ,  בית ספר !  ",  קמתי למשמע קריאותיו של אבי . " לא מרגישה טוב ..  "  מלמלתי ,  וחזרתי להתכרבל בשמיכה ,  מודה למזלי הטוב שאני צריכה להתמודד עם אבא שלי ,  ולא עם אמא ורמי ביום שכזה .
" אוי ,  יעלי ,  את באמת נראית חיוורת !  הכל בסדר ?  להתקשר להודיע שאני נשאר בבית היום ?  ",  שאל בדאגה . " לא ,  זה בסדר אבא ,  אני אסתדר לבד "  עניתי ,  מקווה שיסתפק בתשובה הקצרה כדי שאוכל להמשיך לשקוע ביגוני . " אם את רוצה לדבר ,  את יכולה להתקשר בכל שעה ",  אמר בזמן שליטף את ראשי ויצא מהבית .  
לאחר שלוש שיחות שלא נענו מענבל וחמש מיותם ,  כיביתי את הפלאפון והנחתי אותו רחוק ממיטתי ככל האפשר ,  משתדלת להרחיק יחד איתו גם את המחשבות .
 ידעתי שאצטרף להתעמת איתם בסופו של דבר ,  אך העדפתי לדחות זאת כמה שניתן .  התחלתי קצת לרחם על בריזר ,  ולמרות הדכדוך לקחתי את הרצועה וירדתי איתו למטה ,  מקווה מאוד לא להתקל בתומר .  במשך הטיול רצו בראשי שיחות אפשריות עם ענבל ויותם .  מה אגיד להם ?  האם הם ינסו להכחיש את מה שנתגלה ?  ומיהו בכלל השולח האלמוני ? 
ביום למחרת קמתי לבית ספר בחוסר חשק מובהק ,  מדליקה את הפלאפון כדי לגלות עשרות שיחות שלא נענו ואסמסים- מחברים ,  מאמא ובעיקר מענבל ויותם .  התקשרתי להרגיע את אמא והלכתי לבית הספר .  בכיתה פגשתי את ענבל שהסתכלה עלי במבט זועם . 
" למה לא ענית לי ?  !  חיפשנו אותך כמו מטורפים !  ",  כמעט צעקה עלי ." לפני או אחרי שהתנשקתם ?  "  אמרתי בקול חזק וברור ,  משחררת את כל כעסי ומתעלמת מחברי לכיתה .  ענבל קפאה ,  על פניה ניכרת תדהמתה מהמילים שהטחתי בה .  נשארנו כך לעוד כמה שניות .  את המתח באוויר ניתן היה לחתוך בסכין .  כשהמורה נכנסה כולם התיישבו בשקט ,  והשיעור עבר לאט מתמיד .
 עוד לפני שיצאה המורה ,  יותם כבר היה בכיתה .  מהמבט בפניו הבנתי שענבל הספיקה כבר לעדכן אותו באירועים האחרונים .  הוא הביט בי במבט מתנצל ולא אמר מילה . " חכי ,  אנחנו צריכים לדבר ",  אמר כשקמתי ללכת .  הוא ניסה לאחוז בידי ,  אך התחמקתי ממגעו . " אין על מה לדבר ,  תמונה אחת שווה אלף מילים "  אמרתי ,  מנסה לשמור על קור רוח . " יעל ,  אני אוהב אותך "" היית צריך לחשוב על זה לפני שדחפת את הלשון שלך לפה של החברה הכי טובה שלי !  לשעבר "  העפתי מבט לכיוון ענבל.הרגשתי דמעות של זעם עולות בגרוני ויצאתי מהכיתה .  מאחורי יכולתי לשמוע את יותם קורא בשמי ואת ענבל פורצת בבכי .
 
פרק 11
כשהחברה הכי טובה בוגדת בך עם החבר שלך ,  אין הרבה מה לעשות .  מחברת הציורים - סיפור בהמשכים

