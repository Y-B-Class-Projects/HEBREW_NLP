אתלטיקה :  שיא אישי ליוחאי הלוי במשולשת
הקופץ הישראלי קבע 16.76 מ' בתחרות גביע החורף בהדר יוסף .  קרויטר פסל שלוש פעמים בנסיון לעבור גובה של 2.25 מ'
למרות מזג האוויר החורפי ,  תחרות גביע החורף באתלטיקה קלה התקיימה כסדרה בהדר יוסף .  מי שרשם היום  ( שבת )  את ההישג המרשים ביותר שם היה קופץ המשולשת יוחאי הלוי ,  שקבע 16.76 מ' ברוח חוקית ,  ושיפר ב-11 סנטימטרים את שיאו הקודם שנקבע בקיץ האחרון .  הלוי קבע למעשה את הקריטריון להשתתפות באליפות אירופה ,  שתתקיים בקיץ הקרוב בברצלונה .  בנוסף ,  הלוי ניצח גם בתחרות הקפיצה לרוחק אחרי שניתר ל-7.69 מ' .  
מי שכמעט וקבע את הקריטריון לברצלונה היה הקופץ לגובה דימיטרי קרויטר ,  שהיה קרוב לעבור 2.25 מ' בנסיונו השלישי ,  אבל כשל בסופו של דבר והסתפק בתוצאה של 2.16 מ' שהספיקה לו כדי לנצח .  בתחרות לנשים ניצחה מעיין פורמן ממכבי חיפה עם גובה של 1.74 מ' ,  תוצאה זהה לזו של דניאל פרנקל ממכבי תל אביב שסיימה שניה .  
אנטולי מיננקו מהפועל עמק חפר השלים דאבל כשזכה בריצות ל-60 מטרים  ( 7:09 שנ' )  ו-60 משוכות  ( 8:58 שנ' )  .  אולגה לנסקי ממכבי י.ג ראשון לציון ניצחה ב-60 מטרים לנשים בזמן של 7:96 שנ' ,  בעוד שאמה אירנה לנסקי ניצחה בריצת ה-60 משוכות בזמן של 8:44 שנ' .  
בתחרות שבה השתתפו שמונה אגודות ניצחה מכבי תל אביב בגברים וגם בנשים .  מכבי חיפה סיימה במקום השני לשני המינים ,  בעוד שהפועל עמק חפר סיימה שלישית בגברים ,  ומכבי בני הנגב באר שבע שלישית בנשים .
 
אתלטיקה :  שיא אישי ליוחאי הלוי במשולשת
הקופץ הישראלי קבע 16.76 מ' בתחרות גביע החורף בהדר יוסף .  קרויטר פסל שלוש פעמים בנסיון לעבור גובה של 2.25 מ'

