סינגפור :  מנוע של מטוס נוסעים התפרק באוויר
מטוס איירבוס A380 של חברת התעופה האוסטרלית  " קוואנטס "  ביצע נחיתת חירום כשש דקות אחרי המראתו מסינגפור לסידני ,  עקב תקלה במנוע .  לא היו נפגעים .  החברה קירקעה את ששת מטוסי האיירבוס 
 ( צילום :  רויטרס ,  עריכת וידאו :  גדי וינסטוק ) 
חברת התעופה האוסטרלית  " קוואנטס "  קרקעה הבוקר  ( חמישי )  את ששת מטוסי איירבוס A380 שברשותה ,  לאחר שאחד מהם ביצע נחיתת חירום בסינגפור ,  אחרי שהמריא בדרכו לסידני .  
התקלה אירעה כשש דקות לאחר ההמראה ,  כשעל סיפונו של המטוס הדו-קומתי 459 נוסעים ואנשי צוות .  הנוסעים אמרו כי שמעו רעש חזק וראו חתיכות נופלות מהמנוע השמאלי .
" שמעתי פיצוץ גדול ,  כמו אקדח שיורה ",  סיפר אחד הנוסעים לרשת טלוויזיה אוסטרלית . " חלק מהמנוע התקלף וראית את הקצף מתחת ,  וחתיכות חוטים שבלטו ".  לנוכח התקלה ,  הטייסים השליכו דלק וחגו מעל סינגפור ,  ואז חזרו לנמל התעופה צ'אנגי בסינגפור .  לדברי  " קוואנטס ",  אנשי הצוות והנוסעים ירדו מהמטוס בשלום ,  ולא היו נפגעים באירוע .
 קוואנטס נחשבת לאחת הבטוחות בעולם ללא שום התרסקות במשך 90 שנות קיומה .  בנסוף ,  האירוע הלילה הוא החמור ביותר שאירע למטוסי A380 ,  מטוס הנוסעים הגדול בעולם .  מנכ"ל קוואנטס הודיע כי התקלה אירעה באחד ממנועי חברת רולס רויס של המטוס ,  וכי המטוסים יקורקעו עד לסיום חקירה מקיפה בנושא .
 
סינגפור :  מנוע של מטוס נוסעים התפרק באוויר
מטוס איירבוס A380 של חברת התעופה האוסטרלית  " קוואנטס "  ביצע נחיתת חירום כשש דקות אחרי המראתו מסינגפור לסידני ,  עקב תקלה במנוע .  לא היו נפגעים .  החברה קירקעה את ששת מטוסי האיירבוס 

