החקלאים הישראלים לא מצטיינים ברווחיות אבל הפיתוחים שלהם מסעירים את העולם ומכניסים כסף רב לאחרים
תערוכת החקלאות נפתחה אתמול בסימן 150 שנה להתיישבות החקלאית ■ בין הפיתוחים המוצגים בתערוכה :  שום ללא קליפה ,  הפלפל החריף בעולם ,  פרי בטעם גלידת וניל וקרפיון צבעוני ב-7,000 יורו
 >  >  החקלאים בישראל לא מצטיינים בעשיית כסף .  לעומת זאת ,  הם כן מצטיינים בפיתוח זנים חדשים המביאים לסיטונאים ולרשתות השיווק בישראל ובעולם הרבה כסף .  עשרות מינים וזנים של ירקות ,  פירות ופרחים - שחלקם פותחו על ידי חקלאים פרטיים ומכוני המחקר החקלאי ,  וחלקם אוקלמו והותאמו לגידול בישראל - מוצגים בתערוכה החקלאית הבינלאומית אגרו-משוב שנפתחה אתמול ותימשך היום בגני התערוכה בתל אביב .  בתערוכה ,  המתקיימת בסימן 150 שנה לחקלאות ולהתיישבות החקלאית בארץ ישראל ,  מתארחים 200 מציגים ומשלחות של חקלאים ואנשי עסקים ממדינות רבות בהן טורקיה ,  ירדן ,  הרשות הפלסטינית ,  אתיופיה ,  קניה ,  איטליה ,  סין וסינגפור .  כאן תוכלו למצוא ,  למשל ,  שום שלא צריך לקלף אותו ושאינו מסריח את הידיים ;  פרי דמוי שעועית באורך חצי מטר בטעם גלידה וניל ;  את הפלפל החריף ביותר בעולם ;  ומי שלא יודע מה לעשות עם הכסף ,  יוכל להכין גפילטע פיש מקרפיון צבעוני במחיר 7,000 יורו לדג .  אך קרוב לוודאי שהביתן שימשוך את מרב תשומת הלב יהיה ביתן החידושים בו יוצגו ,  בין היתר ,  פטריות מאכל שהותאמו לגידול בישראל - בהן צפצפה שחורה ,  פטריות חורש  ( פורטובלו )  ,  פטריות יער ופטריית פיאפיונו האקזוטית שמוצאה מסין .  בסין מגדלים 50 זנים של פטרייה זו ומוכרים 8.7 מיליון טונה ממנה בעולם . " אין שום סיבה ",  אומרים החקלאים ביישובי צפון הארץ שהחלו לגדל את הפטרייה , " שלא נשתתף בחגיגה ".  בביתן גם יוצגו סוגי הפטריות המבוקשות ביותר בתעשיות תוספי המזון והתרופות ללא מרשם ,  שהידועות ביותר הן השיטאקי ,  הפיטאקי והאינוקי .  קרפיון ב-7,000 יורו אפשר להכין ממנו גפילטע פיש - אבל לא בטוח שזה ישתלם .  עדיף ,  אם כך ,  למכור אותו ליפנים חובבי דגי הנוי ב-7,000 יורו לדג .  זהו הקרפיון הצבעוני ,  שפותח בחוות דגי הנוי של הקיבוצים גן שמואל ומעברות .  הקרפיון ,  שאורכו מגיע לחצי מטר ,  כבר כבש את לבם וכיסם של חובבי דגי הנוי בארה"ב ,  בריטניה ,  גרמניה ויפן .  הוא מוצג בשלל צבעים באקווריום ענק .  שום שלא דורש קילוף ידי הטבחים כבר לא יסריחו מקילוף שום .  החקלאי אושרי אשר מכפר יהושע פיתח שום קטן מימדים - שום שקליפתו כה עדינה שניתן לבשל אותו ללא קילוף .  מצד שני ,  טעמו וריחו חזקים כשל שום רגיל .  אשר מציג בתערוכה גם מיני פלפלים בצבעים שחור ,  לבן ,  ירוק ,  אדום וכתום ,  שצומחים על ענפים ארוכים ודקים .  עץ הגלידה עץ הגלידה עשה עלייה לישראל .  העץ המוזר בעל הפריחה המדהימה יכול להתנשא לגובה של 10 מטר .  הוא מייצר פירות ארוכים  ( חצי מטר )  ושעירים ,  שטעמם המתקתק מזכיר גלידת וניל משובחת .  בעולם זכה העץ לכינוי  " המרשמלו של האמזונס "  בגלל מוצאו ביערות העד של ברזיל .  הפלפל החריף בעולם הפלפל החריף בעולם מזן האבאנרו פותח במשקו של החקלאי עזריאל זהבי מהיישוב ניצן ב' .  הפלפל כבר מיוצא בהצלחה לבריטניה ונהפך במהרה לחביב על הקהילות הפאקיסטנית וההודית .  כמו כן ,  מנוצל הפלפל למחקרים רפואיים בישראל וקרוב לוודאי שיזכה להכרה כ"פלפל החריף בעולם "  בספר השיאים של גינס ,  שנציגיו יגיעו בקרוב למשקו של זהבי כדי לבדוק את חריפותו .  פרי הקרמל הספידולה  ( פרי הקרמל )  מהווה את אחת האטרקציות הבולטות בתערוכה .  הוא ניחן בטעם מתוק שמזכיר תמרים וחרובים .  תעשיית המזון כבר גילתה את הפוטנציאל הגלום בפרי ,  ומיהרה לנצלו לייצור  " סטייקים צמחוניים אורגניים "  הזוכים להצלחה סביב הגלובוס .
 
החקלאים הישראלים לא מצטיינים ברווחיות אבל הפיתוחים שלהם מסעירים את העולם ומכניסים כסף רב לאחרים
תערוכת החקלאות נפתחה אתמול בסימן 150 שנה להתיישבות החקלאית ■ בין הפיתוחים המוצגים בתערוכה :  שום ללא קליפה ,  הפלפל החריף בעולם ,  פרי בטעם גלידת וניל וקרפיון צבעוני ב-7,000 יורו

