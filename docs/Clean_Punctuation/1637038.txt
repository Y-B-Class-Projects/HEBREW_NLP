למרות המתיחות הפוליטית :  נטפים חונכת מפעל מערכות השקיה מתקדם בטורקיה
המפעל הוקם על שטח של כ-60 דונם באיזור תעשייה בסמוך לעיר אדנה
המשבר הדיפלומטי בין ישראל לטורקיה לא שינה בינתיים את התכניות העסקיות של נטפים במדינה .  החברה הודיעה היום כי תחנוך מחר מפעל גדול ליצור מערכות השקיה ליד העיר אדנה .  בחנוכת המפעל צפויים להשתתף נציגים ממטה נטפים בישראל ,  בראשות המנכ"ל המשותף אלי שוחט ,  שגריר ישראל בטורקיה ,  גבי לוי ואנשי ממשל ותעשייה בכירים מטורקיה .  המפעל הוקם על שטח של כ-60 דונם באזור תעשייה גדול ומתפתח הסמוך לעיר אדנה ,  העיר הרביעית בגודלה בטורקיה .  על פי התכנון ניתן יהיה להרחיבו בעתיד כדי שישרת חלקים גדולים יותר בשוק הטורקי ובמדינות שכנות .  מדובר במפעל ה-14 של נטפים מחוץ לישראל.אלי שוחט ,  מנכ"ל משותף בנטפים אמר ,  כי  " בשנים האחרונות טורקיה התפתחה כזירה בעלת חשיבות ופוטנציאל גבוהים .  נטפים רואה עצמה מחויבת להתייצב לצד החקלאים בתורכיה עם הטכנולוגיות והידע המתקדמים ביותר ,  ולאפשר להם לקבל יותר תוצרת ובאיכות גבוהה יותר ,  תוך שימוש בפחות משאבים - פחות מים ,  פחות דשנים ופחות אנרגיה ".  עופר עובד ,  מנכ"ל נטפים טורקיה אמר ,  כי  " נטפים מעורבת בשנים האחרונות במגה-פרויקטים חקלאיים ברחבי טורקיה ,  בעיקר במטעים ,  כרמים ,  כותנה ,  גידולי ירקות ופרויקטים בתחום החממות ".  נטפים פועלת ב-110 מדינות בעולם באמצעות 35 חברות בנות וכ-2,300 עובדים .  מכירותיה ב-2008 הסתכמו בלמעלה מ-600 מליון דולר .  ב-2009 נפגעו המכירות כתוצאה מהמשבר העולמי ומצמצום מימון ממשלתי לתחום החקלאות בכמה מהמדינות בהן נטפים פועלת .  בשנה זו דווח על פיטורים של כ-200 עובדים בנטפים .  באחרונה גיבש היו"ר החדש של נטפים ,  ישראל מקוב ,  תכנית עבודה חדשה ומקיפה לחברה ,  שנועדה לחלץ אותה מבעיות אליהן נקלעה .
 
למרות המתיחות הפוליטית :  נטפים חונכת מפעל מערכות השקיה מתקדם בטורקיה
המפעל הוקם על שטח של כ-60 דונם באיזור תעשייה בסמוך לעיר אדנה

