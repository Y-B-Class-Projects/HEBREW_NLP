בעקבות חששות המצביעים מפני הגירעון :  אובמה יבקש להקפיא חלק מההשקעות הממשלתיות
בנפרד חשף תוכניות לסיוע בני מעמד הביניים לשלם חשבונות ,  לחסוך לגמלאות ולשלם על הטיפול בילדים קטנים
בעקבות הזעם של בוחריו בנוגע לגירעון התקציבי ,  נשיא ארה"ב ברק אובמה צפוי לבקש מהקונגרס האמריקאי להקפיא חלק מתוכניות ההשקעה הממשלתיות לשלוש שנים החל משנת 2011 - כך דיווחו מקורבים לממשל לסוכנות הידיעות אי.פי .  בנפרד חשף אובמה תוכניות לסיוע לבני מעמד הביניים לשלם חשבונות ,  לחסוך לקראת ימי הגמלאות ולשלם על הטיפול בילדים קטנים והורים מזדקנים.הקפאת התוכניות תהיה תקפה לגבי חלק קטן מהתקציב הפדרלי בשווי כולל של 477 מיליארד דולר ,  המיועד לסוכנויות ממשלתיות .  את התוכנית יגיש אובמה לקונגרס האמריקאי ב-1 בפברואר ,  כך אמרו המקורבים ,  ויחשוף אותה לעם האמריקאי בנאומו לאומה ביום רביעי.סוכנויות ממשלתיות אשר יהיו מנועות מההקפאה יהיו הפנטגון ,  תוכניות ממשלתיות ותיקות ,  תוכניות סיוע למדינות זרות וסוכנויות של המשרד לביטחון פנים .  החיסכון מהקפאת התוכניות יהיה קטן בתחילה - אולי 10-15 מיליארד דולר ,  אבל לטווח הארוך הוא עשוי לחסוך 250 מיליארד דולר.הבית הלבן נמצא תחת לחץ להקטין את הגירעון התקציבי ,  אשר הגיע לכדי 1.4 טריליון דולר השנה .  בעקבות ניצחונו של המועמד הרפובליקני לתפקיד סנאטור מסצ'וסטס ,  הרפובליקנים דוחקים בנושא ,  והסקרים בארה"ב מראים שגם המצביעים מודאגים.בהצעה נפרדת של אובמה אמר נשיא ארה"ב כי הוא מעוניין להעניק הטבות מס לבני מעמד הביניים ולעסקים אשר יעודדו את עובדיהם לחסוך לקראת הפנסיה .  הצעות אלה יכללו בין יתר הצעותיו של נשיא ארה"ב לתקציב לשנת הכספים שתחל מ-1 באוקטובר.בין יתר ההצעות :  הכפלת הטבות המס אותו מקבלות למשפחות המרוויחות פחות מ-85 אלף דולר לשנה עבור טיפול בילדים ,  וגם לחלק מהמשפחות המרוויחות עד ל-115 אלף דולר לשנה ;  הגבלת התשלום החודשי על הלוואות לסטודנטים ;  הגדלת התקציב לקרנות ממשלתיות שמסייעות למשפחות לשלם עבור טיפול בילדים ;  לדרוש ממעסיקים שלא מפרישים כספים לטובת קרן פנסיה של העובדים להציע השקעות אלטרנטיביות לקראת ימי הפרישה ;  הגדלת התקציב לסיוע ממשלתי למשפחות המטפלות בקשישים .
 
בעקבות חששות המצביעים מפני הגירעון :  אובמה יבקש להקפיא חלק מההשקעות הממשלתיות
בנפרד חשף תוכניות לסיוע בני מעמד הביניים לשלם חשבונות ,  לחסוך לגמלאות ולשלם על הטיפול בילדים קטנים

