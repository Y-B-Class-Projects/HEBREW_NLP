קונספירציה :  מארב אמריקני לטויוטה ? 
ריח של פעולת תגמול עולה מפרשיית טויוטה ,  כך זועקת התקשורת היפנית .  האם יש בסיס לתיאוריית הקונספירציה נגד טויוטה ? 
טויוטה נמצאת בימים אלה בצרתה הגדולה ביותר מאז הוקמה לפני כ-75 שנים .  מותם של נוסעים ,  תלונות לקוחות ,  חקירה פדראלית בארה"ב והתנצלות של הנשיא אקיו טויודה בעצמו ,  החזירו למוסך מיליוני מכוניות במסגרת הקריאה לתיקון הגדולה ביותר בהיסטוריית עולם הרכב .  וחמור מכך ,  אחרי מבול הכותרות השליליות להן זכתה טויוטה בכל מדיות החדשות בעולם ,  גם מעבר לאלה המסקרות באופן קבוע את תחום הרכב ,  נראה שהצרות לא נגמרות ,  הן רק באות בצרורות .  עניין זה גרם ללא מעט אנשים מסביב לגלובוס להרים גבה ואף לחשוש מהמותג היפני הוותיק והמוערך ולהדיר את רגליהם מאולמות התצוגה שלו .  
אבל ההתפתחות הזו גרמה ליפנים לנסות ולבהות במרחק מה מהמקרה ולתהות ,  האם מישהו מנצח מאחורי המקהלה הזו ?  מי עשוי להיות המושך בחוטים מאחורי הקלעים ?  ולמי עלול להיות המניע לפעולה שכזו ?  
" נקמה ,  היא מנה שיש להגיש קרה ",  כך אומר הפתגם העתיק .  משום שרגעים לאחר שפגעו בנו וחיללו את כבודנו ,  הדם חם ,  המוח סוער ודורש נקמה והעצבים מתוחים .  זה גם הזמן שבו עושים טעויות ולכן כדאי להמתין ,  להירגע ורק אז לתכנן את המעשה הנקמני והמתוק .  ומי לדברי הבלוגרים היפניים ואתרי החדשות עשוי להתגלות כנפגע הנקמני ?  בכירי תעשיית הרכב האמריקנית .  
החשד העיקרי שעולה מהמזרח הוא שאחרי שהתדרדרו לתחתית ,  הציגו הפסדים בקנה מידה של מדינות והגיעו עד לפשיטת רגל ,  יתכן וקברניטי תעשיית הרכב האמריקנית הגיעו לשפל מדרגה חדש - סימון סמל מטרה על המצח של טויוטה ,  היצרנית היפנית שהשפילה אותם במשך שנים בטבלאות המכירות ולכאורה ,  לאחר שהחלו בפעולות השיקום העצמי ,  ביצעו ירי מכל הקנים לעבר הציון .  פעולה שלדעתם מטרתה היא אחת - חיסול המתחרים ליצרניות המקומיות .
" בבעיה המלוכסנת הזו חייבים לטפל ",  כך עלפי החשד אמר מישהו בחלונות הגבוהים אי שם בדטרויט ,  רגע לפני ששלח צבא של יועצים ,  חוקרים ולוביסטים פוליטיים לרחובות כדי למצוא רפש על טויוטה .  והם מצאו ,  אוהו מה שהם מצאו .  כמו סיפורי זימה ,  סמים וטינופת שמוצאים מנהלי קמפייני הבחירות לנשיאות על כל אחד מהמתמודדים ,  כך הם מצאו דוושת דלק שנתקעת ומסרבת להפסיק להאיץ ,  מצאו בלמים שלא עוצרים ,  מצאו צינורות שמן שנקרעים ומה לא .  בקיצור ,  מצאו את כל הדלק האפשרי שיזין את המדורה במוקד שאליו נקשרה טויוטה ולפי סדרת כתבות ותכתובות באתרים שונים ,  היפנים נעלבים עד עמקי נשמתם ומנסים לדוג עוד ועוד  " הוכחות "  לתיאוריית הקונספירציה שלהם .  אבל האם זה נכון להפנות את האצבע המאשימה כך לעבר האמריקנים ? 
גם בלי קונספירציות משונות ,  לנו אין לנו ספק כי כל יצרנית באשר היא ,  שתזכה לוועדת ביקורת חקרנית ולהעמדה מתחת לזכוכית מגדלת שכזו ,  לא תציג ממצאים שונים  אצל רבות יתגלו ליקויים כאלה ואחרים .  השאלה היא מה מידת הרעש שמפיקים מהממצאים .  אז האם טויוטה פשוט הייתה שם בסביבה ומספיק הרגיזה את הייאנקיז כשתקעה את GM וקרייזלר במקומות נמוכים בטבלאות המכירות ובכל סקרי חוות דעת קהל הרוכשים ?  כן ,  אם תשאלו את היפנים .  אחת ההוכחות החותכות שלהם לכך ,  בין אם קשורים לטויוטה או לא ,  היא כי לאחרונה ,  קם אפילו סנטור מקומי בארה"ב שדרש משר התחבורה לבטל לחלוטין את שיווקן של מכוניות יפניות בארה"ב .  האם ניתן להיות שקופים יותר מכך בדרישה הזויה שכזו ?  ריח חריף של פעולת תגמול עולה באוויר .
 ליפנים אין טענות על ממצאי הבדיקות ועל כך שאת הליקויים החמורים יש לתקן בדחיפות .  בכך הם לא רואים עלבון ,  אלא ביזניס נטו ,  עם התערבות של קצת גורל .  אך אם אכן יתגלה ויוכח הדבר כי אלה האמריקנים שעומדים מאחורי העלאת טויוטה על המוקד ,  היפנים לא יופתעו .  לאמריקנים יש חשבון ארוך עם יריביהם ה"צהובים ",  החל מפרל-הארבור ,  דרך החשש מהשתלטות יפנית על הכלכלה האמריקנית בשנות השמונים  ( שבא לידי ביטוי בסרטים כמו  " השמש העולה "  עם שון קונרי )  וכעת גם המשבר בתעשיית הרכב .  לאמריקנים תמיד היה חשוב להיות אלה שיאמרו את המילה האחרונה .  
ויתכן שגם הפעם הם מעוניינים להיות אלה שיאמרו את המילה האחרונה ובטח שלא לצאת פראיירים לנוכח ההפסדים בקרבות החדשים מול היפנים .  קרבות שבהם לא נלחמים עם תותחים ,  רובים או סכינים ,  אלא עם עורמה ,  מספרים וכסף .  האם זו הדרך לשקם את תעשיית הרכב האמריקנית הגוססת ?  כן ,  לפי הקונספירציה היפנית .  אולם אין בכך כדי להקל ראש בממצאי התחקירים כנגד טויוטה ,  בוודאי אם אלה חשפו ליקויים שעלולים לגבות שוב חיים .  אך בין אם מזינים את המתקפה כנגד טויוטה או רק קופצים על העגלה ,  אל להם לאמריקנים לשכוח שהעולם הוא גלגל והיפנים מזהירים את ידידנו מהמערב כי הם עלולים למצוא את עצמם שוב עמוק בבור ,  אם מישהו יחליט להשיב להם באותו מטבע ולהעמיד אותם תחת אותה זכוכית מגדלת .
 
קונספירציה :  מארב אמריקני לטויוטה ? 
ריח של פעולת תגמול עולה מפרשיית טויוטה ,  כך זועקת התקשורת היפנית .  האם יש בסיס לתיאוריית הקונספירציה נגד טויוטה ? 

