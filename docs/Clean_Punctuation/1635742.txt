חברות הסיעוד לוחצות על חברי הכנסת להתנגד לתשלום ישיר של גמלאות למטופלים 
 >  >  חברות הסיעוד והמרכז לשלטון מקומי לוחצים על חברי הכנסת בוועדת העבודה והרווחה להתנגד להצעת החוק שלפיה דמי גמלת הסיעוד ישולמו ישירות למטופלים ,  ולא יועברו באמצעות חברות הסיעוד וכוח האדם .  בשנתיים האחרונות עורך המוסד לביטוח לאומי ניסיון שבמסגרתו מקבלים את הגמלה באופן ישיר מטופלים בארבעה אזורים בישראל - אשקלון ,  נהריה ,  רמת גן ובני ברק .  הח"כים שלי יחימוביץ  ( העבודה )  וחיים כץ  ( הליכוד )  הגישו הצעת חוק המאריכה בשנה את הניסוי ,  וקובעת כי יורחב לתשעה אזורים .  יחימוביץ' וכץ טוענים כי חלק ניכר מדמי הגמלה ,  המיועדים לטיפול בקשיש ,  מגיע בסופו של דבר למנגנון ביורוקרטי מיותר ומסורבל של קבלני כוח האדם .  ואולם איגוד חברות הסיעוד והמרכז לשלטון מקומי מתנגדים לחוק .  הבוקר יפגינו נגדו עובדים סוציאלים ,  אחיות ,  חברי הסתדרות הגימלאים ועובדי סיעוד .  באיגוד טוענים כי גמלת הסיעוד ניתנת כיום לחברות הסיעוד כדי למנוע מצב שבו קשישים ננטשים ללא טיפול בשל הזנחה של בני משפחתם ,  וכי החוק יגרום לפיטוריהם של אלפי עובדי סיעוד ,  אחיות ,  עובדים סוציאלים ועוד .
 
חברות הסיעוד לוחצות על חברי הכנסת להתנגד לתשלום ישיר של גמלאות למטופלים 
nan
