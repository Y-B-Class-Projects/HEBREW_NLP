סבסטיאן סנסוני חתם במכבי פתח תקוה
במועדון מאושרים : " יחד איתו נוכל להפוך לקבוצת צמרת ".  גולן : " אנסה למצות את האופציות בחו"ל ,  אם לא ,  אחזור לקבוצה "
 הקשר הצרפתי סבסטיאן סנסוני חתם הבוקר  ( שני )  על חוזה רשמי עד תום העונה במכבי פתח תקוה לאחר שעבר את הבדיקות הרפואיות .  סנסוני בן ה-31 צפה במשחקה של הקבוצה אתמול ,  שגברה 0:3 על הפועל רמת גן .  הקבוצה הכניסה סעיף בחוזה של השחקן לפיו תהיה לה אופציה להאריך את חוזהו בתום העונה .  השחקן ,  ששיחק בחצי השנה האחרונה בחימקי מוסקבה ,  מוכר במולדתו בזכות זכייתו באליפות העולם בכדורגל חופים עם נבחרת צרפת ב-2005 .  אחרי הטורניר המוצלח תחת המאמן אריק קאנטונה הגיע סנסוני לויטסה ארנהיים ההולנדית ,  שם שיחק לתקופה קצרה לצד חיים מגרלשווילי ,  והתפרסם הודות לתקרית במהלך דרבי סוער מול ניימיכן ב-2007 בה נשך את אפו של שחקן יריב .
 כפי שפורסם אתמול ,  עומר גולן צפוי לסכם לארבע שנים בקבוצה אם לא ימצא קבוצה אחרת באירופה שתקלוט אותו .  בכל מקרה ,  גולן לא מתכוון לחזור ללוקרן . " אנסה למצות קודם את האופציות שלי בחו"ל ,  אם לא אמצא קבוצה אחזור למכבי פתח תקוה ",  אמר החלוץ שעודד אתמול את חבריו מהיצי כשישב לצד הנשיא עמוס לוזון והיו"ר משה זוארץ .  בקבוצה החמיאו אתמול לעומר דמארי ,  קובי גנון ולשחקני שחקני הרכש ,  אורי אוזן ודרגוסלאב יבריץ' . " אנחנו יוצאים לעידן חדש ",  אמרו אתמול בקבוצה , " יחד עם סנסוני נוכל להפוך לקבוצת צמרת ". 
בקבוצה עדיין מנהלים משא ומתן עם סוכניו של החלוץ הבוסני אדמיר אגאנוביץ'  ( 23 )  ,  שהוצע לקבוצה .  מדובר בשחקן ששיחק בשנים האחרונות בליגות בשוויץ ,  סרביה ובלגיה .  בשלוש השנים האחרונות בילה השחקן בסטנקום הסרבית ,  בדנדר מבלגיה ובנוישאטל קסאמקס השווצרית ,  לה הוא שייך כעת .  השחקן שיחק בעבר בנבחרות הצעירות של בוסניה ויש לו הופעה אחת בנבחרת הבוגרת .
 
סבסטיאן סנסוני חתם במכבי פתח תקוה
במועדון מאושרים : " יחד איתו נוכל להפוך לקבוצת צמרת ".  גולן : " אנסה למצות את האופציות בחו"ל ,  אם לא ,  אחזור לקבוצה "
 
