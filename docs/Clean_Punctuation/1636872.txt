בעקבות פיצול המניות :  ברקשייר התאוויי תצורף למדד S & P 500
ברקשייר תחליף את חברת הרכבות BNSF שרכשה לאחרונה ;  מניות ברקשייר עלו ב-8% בעקבות ההודעה
חברת סטנדרד אנד פור'ס הודיעה אתמול כי ברקשייר התאוויי ,  חברת האחזקות של המיליארדר וורן באפט ,  תצורף למדד s & p 500 ,  בעקבות רכישת חברת הרכבות ברלינגטון נורתרן סנטה פה  ( bnsf )  .  בעקבות ההודעה עלו מניות b קלאס של ברקשייר ב-7.9% במסחר שלאחר הסגירה ,  בעוד שמניות a קלאס ,  אשר לא פוצלו ,  עלו ב-8.1%.ברקשייר תחליף את ברלינגטון נורתרן במדד s & p 500 ובמדד s & p 100 של החברות הגדולות ביותר בוול סטריט ,  במועד שעדיין לא נקבע.ברקשייר צפויה להשלים את רכישת bnsf ברבעון הנוכחי ,  בעסקה בשווי 26.4 מיליארד דולר .  בשבוע שעבר אישרה ברקשייר את פיצול המניה הגדול בתולדותיה במטרה לסייע במימון רכישת bnsf .  החברה החליטה על פיצול מניות קלאס b של החברה ל-50 מניות חדשות ,  כדי להוריד את מחירן ולהגדיל את מספר המשקיעים ." הפיצול יספק לחברה יותר נזילות ,  מה גם שמשקיעים במדד חייבים לרכוש את המניה - שני הדברים האלה עשויים לעודד את המניות ",  אמר סטיבן צ'ק ,  סמנכ"ל השקעות בחברת צ'ק קפיטל בקליפורניה . " ההצטרפות למדד היא משהו שאני לא חושב שבאפט עודד ,  אך אני בטוח שזה משהו שהוא היה רוצה ",  הוסיף.ברקשייר התאוויי ,  ששווי השוק שלה הוא כ-158 מיליארד דולר ,  היא החברה הציבורית הגדולה ביותר בארה"ב שאינה כלולה במדד s & p 500 .  החברה לא היתה כלולה במדד עד כה מכיוון שמניותיה לא היו נזילות מספיק .  ברקשייר לא הגיבה לידיעה .
 
בעקבות פיצול המניות :  ברקשייר התאוויי תצורף למדד S & P 500
ברקשייר תחליף את חברת הרכבות BNSF שרכשה לאחרונה ;  מניות ברקשייר עלו ב-8% בעקבות ההודעה

