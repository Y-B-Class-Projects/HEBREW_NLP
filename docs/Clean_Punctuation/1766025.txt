חשש לקריסת עצים וסחף קרקע ביערות הכרמל ;  משרד החקלאות סגר את הכניסה למבקרים
משרד החקלאות פירסם הערב צו מיוחד ,  לפיו יחול האיסור על כניסת מבקרים עד סיום עבודת השיקום והגיזום
בשל חשש כבד לקריסת עצים וסחף קרקעות בשטחי היער שנשרפו ,  סגר משרד החקלאות את יערות הכרמל בפני הציבור .  בתוקף סמכותו כממונה על היערות בישראל מפרסם הערב המשרד צו מיוחד  - " צו היערות "  - הסוגר את אזור השרפה לכניסת מבקרים לא מורשים עד סיום עבודת השיקום והגיזום ההכרחיות.הצו נחתם על ידי השר יצחק הרצוג ,  שקיבל את סמכויות שר החקלאות ,  שלום שמחון ,  בנושא היערות ,  בשל מעורבותו של שמחון במרוץ לתפקיד יו"ר הקק"ל .  בהודעת משרד החקלאות נאמר כי סגירת יערות הכרחית לשיקומם ולבטיחות הציבור ,  והצו יהיה בתוקף עד 26 לדצמבר.בנוסף הזהיר המשרד כי הגשמים הצפויים לרדת בכרמל בסוף השבוע עשויים להיות מלווים בשיטפונות ובסחף קרקע ,  זאת בשל העובדה שהשטח נותר חשוף ללא העצים שהגנו על הקרקע מסחף בעוד ששכבת האפר אטמה את הקרקע מפני חלחול .  לפי התחזית צפויים לרדת בכרמל ,  החל מיום שישי ,  כמויות גשמים שיגיעו ל-100 מילימטר ויותר ,  והגשמים עלולים לגרום לשיטפונות שיסכמו את הציבור .
 
חשש לקריסת עצים וסחף קרקע ביערות הכרמל ;  משרד החקלאות סגר את הכניסה למבקרים
משרד החקלאות פירסם הערב צו מיוחד ,  לפיו יחול האיסור על כניסת מבקרים עד סיום עבודת השיקום והגיזום

