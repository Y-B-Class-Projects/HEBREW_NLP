הקשר בין המזון המתועש לבין המחלות שלנו 
 >  >  אתם יודעים כמה צריכה לשקול ביצה שראויה למאכל ?  70 גרם .  פחות מהמשקל הזה - צריך לזרוק את הביצה לפח .  מה עושים החקלאים כדי להימנע מפרידה מביצה מבלי להרוויח עליה כסף ?  פרופ' פייר זינגר ,  מנהל מכון חקר התזונה בבלינסון והיו"ר לשעבר של החברה הישראלית לתזונה קלינית ,  טוען שהם מאכילים את התרנגולות בהרכבים עשירים של שומנים רווים באומגה 6 ,  שיוצרים תהליך חמצוני בכלי הדם ועלולים לגרום לטרשת עורקים ,  כולסטרול גבוה וסכרת .  התרנגולת באופן טבעי מעבירה נתונים אלה לביצה ,  וממנה אל הצרכן . " בשנים האחרונות התפרסמו מחקרים הקובעים שנשים צעירות ,  שצרכו בילדותן כמויות גדולות של צ'יפס מטוגן ,  חלו בשיעורים גבוהים יותר במחלת הסרטן מבחורות שלא צרכו כמויות ציפס גדולות כל כך ",  טוענת רינת קריצ'בסקי ,  נטורופתית בוגרת מדיסין . " הסיבה לכך היא השמן המזוכך הלא בריא שמטוגן לאורך זמן ,  וכתוצאה מכך נוצרים בו רדילקים חופשיים שידועים כאחד הגורמים להתפתחות מחלת הסרטן ".  עם זאת ,  לדבריה יש מזונות בעייתים יותר ויש פחות .  כך לדוגמה שומן מן הצומח - פחות בעייתי ,  לעומת שומן רווי מן החי או שומן טראנס - בעייתי יותר .  ובכל מקרה אין ביטחון שאדם שיאכל בריא לא יחלה בסרטן .  במזון המתועש ,  המכיל רכיבים שונים ולא חומר גלם נקי ,  הבעיה מורכבת עוד יותר . " רוב האוכל שאנו אוכלים הוא לא מזון "  טוענת דורית אדלר ,  מנהלת מחלקת תזונה ודיאטה של בית החולים הדסה . " מדובר בשילוב מרכיבים כמו של קמח לבן שמחובר למרגרינה שמחובר למלח וגם סוכר ,  ואז מקבלים משהו שנראה כמו של מלאווח או בורקס או עוגה מזרחית ,  אבל בכל המקרים הוא ריק מרכיבים תזונתיים טובים ומכיל רכיבים שמזיקים לנו ".  בריג'יט כוכבי ,  ראש צוות דיאטניות של בית החולים ספרא לילדים במרכז הרפואי שיבא ,  מסבירה שיצרני המזון מרגילים את הצרכן לסף טעם גבוה יותר ,  שימנע ממנו לרצות מאכלים נטולים אותם תוספים ,  ולבסוף גורמים לו לאכול מזון מתוק יותר ,  מלוח יותר ,  שומני יותר ועם רכיבים שונים שמיועדים לשיפור הטעם .  כך הצרכן עלול לפתח בטווח ארוך השמנה או מחלות סכרת - 60% מהאוכלוסיה כבר סובלים מבעיית השמנה .  אדלר מחזקת : " אפשר לראות את תוספות המלח אפילו במוצרי מזון שכביכול אמורים להיות בריאים ,  כמו לחם או קורנפלקס ,  וגם בעוף ,  כחלק מהליך ההכשרה שלו ".  אם לא מספיקים המלח והסוכר שבמזונות המתועשים גם שומן הטראנס ,  הידוע לשמצה כשומן מזיק ,  נמצא במזון המתועש ועלול לגרום לטרשת עורקים ,  מחלות לב וסכרת . " ליצרנים קל מאוד להוציא את הטראנס ,  אבל צריך להבין שזה יגדיל את כמות השומן הרווי במוצר .  כך לדוגמה ,  אם הוציאו מהמרגרינה את שומן הטראנס אז עכשיו המוצר יכיל יותר שומן רווי ,  כך שעדיין מדובר במזון מזיק "  מסבירה אדלר .  רעות חולות נוספות מגיעות למזון מהסביבה עצמה ,  מבלי שתהיה כל דרך לנחש או לדעת זאת . " מספיק שרפת שוכנת בסמוך לאתר פסולת כדי שחומרים מסוכנים שמתפזרים ברוח ינחתו על המספוא של הפרות ",  אומרת ליאורה אמיתי ,  המנכ"לית היוצאת של הקואליציה לבריאות הציבור  ( עמותה הפועלת לקידום מודעות לזיהום תעשייתי בישראל )  .
 
הקשר בין המזון המתועש לבין המחלות שלנו 
nan
