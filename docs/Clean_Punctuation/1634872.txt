חודש אחרי :  השלט שנגנב יוחזר לאושוויץ
השלט עליו נכתב  " העבודה משחררת "  יוחזר היום למנהלי המחנה בפולין .  מומחים מטעם המוזיאון ישחזרו אותו ,  וככל הנראה הוא יוצג מעתה במקום מאובטח
השלט שנגנב מהכניסה למחנה אושוויץ יוחזר היום  ( חמישי )  למנהלי האתר .  דובר מוזיאון אושוויץ פאבל סאוויקי אמר כי המשטרה תמסור היום את השלט  " העבודה משחררת "  שנמצא חתוך לשלוש חתיכות ,  לאחר ששודדים גנבו אותו ב-18 בדצמבר .
 מומחים לשחזור מטעם המוזיאון יתקנו את השלט כדי להחזירו למצבו המקורי ,  אך ,  ככל הנראה הוא לא יוצב בכניסה למחנה בטקסים שייערכו לציון 65 שנים לשחרור אושוויץ ב-27 בינואר .  לפי דיווח ברדיו הפולני ,  לאחר שהשלט יתוקן ,  הוא יוצג במקום מאובטח באשוויץ ,  שכיום משמש כמוזיאון .  
במקביל ,  השומר שהיה אחראי לאבטחה בלילה שבו נגנב השלט פוטר מתפקידו .  כך מסר אתמול המוזיאון . " מצאנו שהאשמה היא בתקלה אנושית .  ראש צוות הביטחון באותו ערב שוחרר ",  אמר דובר המוזיאון יארוסלאב מנספלט .  שניים משלושת השומרים שעבדו באותו לילה חזרו לעבודה לאחר תקופת השעיה .  
חמישה אזרחים פולניים נעצרו בחשד לגניבה .  לפי הערכות ,  ניאו נאצים שבדים הזמינו את השוד ותכננו למכור את השלט על מנת לממן התקפות אלימות נגד ראש ממשלת שבדיה והפרלמנט במדינה .
 
חודש אחרי :  השלט שנגנב יוחזר לאושוויץ
השלט עליו נכתב  " העבודה משחררת "  יוחזר היום למנהלי המחנה בפולין .  מומחים מטעם המוזיאון ישחזרו אותו ,  וככל הנראה הוא יוצג מעתה במקום מאובטח

