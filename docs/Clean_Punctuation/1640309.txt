איטליה :  הביאו אותך כדי לנצח ,  לא ?  
זאקרוני ממשיך לחפש ניצחון בכורה לאחר ה-1:1 של יובנטוס בליבורנו .  1:2 על פארמה העלה את פאלרמו למקום החמישי 
משחקי שבת בליגה האיטלקית עמדו בניסיון של אלברטו זאקרוני לרשום ניצחון ראשון כמאמן יובנטוס ,  אבל הגברת הזקנה שוב אכזבה וסיימה רק ב-1:1 במשחק החוץ בליבורנו ,  תוצאה זהה לזו שהשיגה במשחק הביתי בשבוע שעבר נגד לאציו .  בפני המאמן הוותיק צפויה עוד עבודה קשה על מנת להביא את הביאנקונרי למוקדמות ליגת האלופות .  
עוד לפני כן נפגשו פאלרמו ופארמה ברנצו ברברה ,  שם המארחת ניצחה הערב  ( שבת )  1:2 ועלתה זמנית למקום החמישי .  עבור פרנצ'סקו גווידולין ,  מאמנה של פארמה שהעביר שלוש קדנציות כמאמן פאלרמו ,  הייתה זו חוויה מרגשת לחזור למגרש בו עבר כל כך הרבה רגעים יפים ,  אבל קודם כל הוא רצה לקטוע את רצף הכישלונות עם ארבעה הפסדים בחמישה משחקים לאחרונה .  
ליבורנו - יובנטוס 1:1 
הביאנקונרי סוגרים משחק חמישי ברציפות ללא ניצחון ומתחילים לאבד קשר עין עם המקום הרביעי המוביל למוקדמות הצ'מפיונס .  ליבורנו ,  שסחטה בשבוע שעבר 1:1 ממשחקה נגד מילאן ,  עלתה ראשונה על הלוח .  מתפרצת קטלנית בדקה ה-26 הסתיימה בהגבהה של לואיג'י ויטאלה לראשו של אנטוניו פיליפיני הוותיק שנגח פנימה .  השוויון הגיע כעבור 16 דקות .  דייגו הגביה כדור חופשי וניקולה לגרוטלייה המשיך בנגיחה לרשת וקבע חלוקת נקודות .  המחצית השניה הייתה דלה באירועים ליד השערים והאירוע המרכזי היה הרחקתו של פליפה מלו בצהוב שני שמונה דקות לסיום .  מיד לאחר ההרחקה ביצע זאקרוני חילוף סימבולי כאשר העניק בכורה לילד מנואל ג'אנדונאטו  ( 18 )  על חשבונו של הסמל ,  אלסנדרו דל פיירו הוותיק .  ביובנטוס יחפשו לחזור למסלול הניצחונות בשבוע הבא מול גנואה .  ליבורנו ,  מצידה ,  אספה נקודה חשובה במאבקי התחתית .  
פאלרמו - פארמה 1:2 
פאלרמו שאפה כאמור לעקוף את יובנטוס ,  אבל פבריציו מיקולי ואדיסון קבאני לא דייקו מול השער במחצית הראשונה .  בפארמה היה זה לואיס חימנזה הצ'יליאני ,  שערך הופעת בכורה וסיכן לא מעט את שערו של סלבטורה סיריגו .  בדקה ה-62 קבאני סוף סוף פרץ את הסכר ,  כשנגח אחרי בישול של מיקולי ,  אבל ג'ונתן ביאביאני הצרפתי איזן אחרי עשר דקות .  כשנדמה היה כי המשחק יסתיים בחלוקת נקודות ,  מיקולי החליט לרשום אסיסט שני וסידר לפאביו סימפליסיו המחליף את שער הניצחון בדקה ה-87 .
 
איטליה :  הביאו אותך כדי לנצח ,  לא ?  
זאקרוני ממשיך לחפש ניצחון בכורה לאחר ה-1:1 של יובנטוס בליבורנו .  1:2 על פארמה העלה את פאלרמו למקום החמישי 

