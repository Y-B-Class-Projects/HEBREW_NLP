איציק אמסלם מונה לסגן נשיא התאחדות הקבלנים ;  בוב ברוקס יחליף את נייג'ל ויטמן כמנכ"ל טיטניום
אפרת בן שושן מונתה למנהלת הגיוס במרטנס הופמן שירותי מיחשוב ■ תומר מוסקוביץ יחליף את שמואל בירנבוים כמנכ"ל חברת הבניה משהב ■ משה פלנר מונה למנהל מכירות וסחר רומניה ,  הונגריה ומלטה בחברת IDEALHEAT ■ גלי ניר ,  סמנכ"ל השיווק של מעבדות מטרנה ב-
איציק אמסלם מונה לסגן נשיא התאחדות הקבלנים ויו"ר אגף יזמות ובנייה .  הוא יחליף את ראול סרוגו .  אמסלם הוא הבעלים והמנכ"ל של חברת אלמוג כ.ד.א.י ושימש גם כיו"ר פורום נדל"ן חו"ל בארגון הקבלנים והבונים תל אביב ,  כיו"ר ועדת יזמים וחבר בועדת הכספים.טל רז ,  מנכ"ל כלל פיננסים הודיע היום על שורת מינויים בהנהלת טיטניום .  בוב ברוקס מונה לתפקיד מנכ"ל טיטניום ויחליף את נייג'ל ויטמן .  ויטמן סיים תפקידו הן כמנכ"ל והן כדירקטור בדירקטוריון החברה .  כמו כן ,  בוצעו מינויים במטה טיטניום :  בריאן ג'ברי מונה כסמנכ"ל התפעול וישמש גם כמנכ"ל של חב' הבת בויד ;  ג'ון הניקי מונה כסמנכ"ל הכספים ,  גזבר ומזכיר טיטניום ,  ויחליף את סמנכ"ל הכספים שכיהן עד אותה עת.מינויים נוספים בטיטניום :  בוב קלי וטל רז מונו ליו"רים משותפים של החברה ;  רון ברוורמן מונה לדירקטור עצמאי ועמנואל גיל מונה לדירקטור עצמאי ולסגן יו"ר הדירקטוריון ;  יורם נוה המשנה למנכ"ל בכלל פיננסים והיועץ המשפטי ,  מונה לדירקטור מטעמה של כלל פיננסים ;  וג'ק פישר ,  מנכ"ל חברות בת של טיטניום מונה כדירקטור נוסף.קובי גוטמן מונה לסמנכ"ל קמעונאות ולוגיסטיקה בקבוצת פלאנט וישמש כמנהל רשת פלאנט .  גוטמן רו"ח במקצועו ,  כיהן בתפקידו הקודם כחשב הקבוצה.תומר מוסקוביץ מונה למנכ"ל חברת הבניה משהב .  מחליף בתפקיד את שמואל בירנבוים שכיהן בו ב-20 השנים האחרונות .  מוסקוביץ ,  בוגר משפטים באוניברסיטה העברית בירושלים ולימודים בישיבה הגבוהה מרכז הרב בירושלים .  הוא שימש בעבר בין היתר ,  כמשנה למנכ"ל מנהלת סל"ע ,  כיועץ המשפטי של משרד התעשיה המסחר והתעסוקה ,  כיועץ משפטי של משרד העבודה והרווחה וכעו"ד ושותף במשרד עורכי דין גלס ברסלע .  כמו כן ,  שימש מוסקוביץ כיו"ר הוועד המקומי באלון שבות ,  ועסק בפעילות ציבורית במועצה לקידום ערכי שלטון חוק ודמוקרטיה.אפרת בן שושן מונתה למנהלת הגיוס במרטנס הופמן שירותי מיחשוב .  קודם לכן שימשה כמנהלת משאבי אנוש וגיוס בגופים שונים במשך 10 שנים .  בן שושן מחזיקה בתואר ראשון בפסיכולוגיה מטעם האוניברסיטה הפתוחה ובתעודת הנדסאית תעשייה וניהול.נוי סבן מונה לסמנכ"ל מכירות בחברת יאיר דורם תאורה .  ב-11 השנים האחרונות כיהן כמנהל מכירות ויועץ תאורה.משה פלנר מונה למנהל מכירות וסחר רומניה,הונגריה ומלטה בחברת idealheat .  פלנר הצטרף לחברה בשנת 2008 ומשמש בתפקיד מנהל המכירות וסחר שוק מקומי  ( ישראל וירדן )  .  פלנר מוסמך במנהל עסקים ,  כיהן בעבר כמנהל לקוחות אסטרטגיים ומפיצים בחטיבת המוצרים המקצועיים של לוריאל ישראל.גלי ניר ,  סמנכ"ל השיווק של מעבדות מטרנה ב-6 השנים האחרונות ,  הודיעה על רצונה לפרוש מתפקידה .  את תפקידה תתפוס אורלי רגב ,  כיום מנהלת תחום בכירה בצוות חטיבת השיווק של מטרנה .  רגב בעלת תואר שני במנהל עסקים עם התמחות בשיווק אוניברסיטת תל אביב.עו"ד אריק רמות מצטרף כשותף למשרד עו"ד מישל אוחיון ושות' .  שימש כיועץ משפטי לחברות רב-לאומיות בחו"ל ,  כיהן כשותף בכיר בפירמת עורכי-דין ועסק במתן שירותי בנקאות להשקעות לחברות ,  יזמים ומשקיעים בארץ ובחו"ל.סיגל יחזקאל קריינר ,  מונתה לסמנכ"ל סחר ושיווק של אתר המסעדות rest.co.il .  קריינר ,  בעלת תואר ba בפילוסופיה יהודית וספרות עברית של אוניברסיטת תל אביב ותואר mba במנהל עסקים עם התמחות בשיווק ,  של שלוחת פוליטכניק ניו יורק .  בתפקידה הקודם שימשה כמנהלת קטגורייה כלי בית וטקסטיל בית בחברת אייס רשתות .  לפני כן ,  שימשה כמנהלת קטגורית ציוד משרדי בחברת אופיס דיפו.אורן אלדד מנכ"ל כלל פורקס ,  הודיע על מינוי אטואל ויזמן-סימני לתפקיד סמנכ"ל השיווק בחברה .  אטואל ויזמן-סימני ,  בעלת תואר ראשון בהצטיינות יתרה בתקשורת ,  כיהנה בשנה וחצי האחרונות כמנהלת השיווק והפרסום בחברה ,  ולפני כן ניהלה את תחום האינטראקטיב בקבוצת  " מגזרים ". רונן בנבניסטי מונה למנכ"ל חטיבת one1erp בחברת המחשוב one1 ,  בכפוף לשי אוזון ,  מנכ"ל חברת one1up ומנהל מגזר ה- erp בחברת one1 .  לבנבניסטי מעל 20 שנות ניסיון בתחום ניהול מערכות מידע ,  פיתוח פרויקטי תוכנה ויישום מוצרים.בנבניסטי מצטרף ל-one1erp לאחר 11 שנים בקבוצת מלם-תים ,  בהם ביצע מספר תפקידי ניהול בכירים .  בתפקידו האחרון שימש כסמנכ"ל בכיר ומנהל קבוצת ה- erp .  קודם לכן שירת בצה"ל ,  בין תפקידיו כיהן כראש ענף מערכות מידע וראש ענף ארגון ותקציבים באגף כ"א .  בנבניסטי בעל תואר ראשון בהצטיינות במנהל עסקים ותעשייה וניהול מאוניברסיטת בן גוריון ,  תואר שני בהצטיינות במערכות מידע  ( msc )  ומוסמך לימודי המשך  ( mba )  בניהול השיווק מאוניברסיטת תל אביב.ד"ר דורון טאובר מונה לסמנכ"ל ומנהל חטיבת היישומים של חברת טלדור .  במסגרת תפקידו יעסוק בניהול פעילות erp ו-mes .  טאובר ,  שימש בשנתיים האחרונות כמנהל תפעול של חטיבת היישומים בטלדור .  קודם לכן ,  שימש בתפקידים בכירים בתחום מערכות מידע ותקשו"ב בחיל הים .  טאובר מרצה בתחום מערכות מידע בתוכנית לתואר שני באוניברסיטת בר-אילן בה שימש כחבר סגל ,  ובמכללת נתניה .  טאובר ,  בוגר ממר"מ ,  בעל תואר ראשון בהצטיינות במתמטיקה ומדעי המחשב באוניברסיטת חיפה ,  תואר שני במנהל עסקים מאוניברסיטת בן גוריון ותואר שלישי בהתמחות מערכות מידע מאוניברסיטת בר-אילן .
 
איציק אמסלם מונה לסגן נשיא התאחדות הקבלנים ;  בוב ברוקס יחליף את נייג'ל ויטמן כמנכ"ל טיטניום
אפרת בן שושן מונתה למנהלת הגיוס במרטנס הופמן שירותי מיחשוב ■ תומר מוסקוביץ יחליף את שמואל בירנבוים כמנכ"ל חברת הבניה משהב ■ משה פלנר מונה למנהל מכירות וסחר רומניה ,  הונגריה ומלטה בחברת IDEALHEAT ■ גלי ניר ,  סמנכ"ל השיווק של מעבדות מטרנה ב-

