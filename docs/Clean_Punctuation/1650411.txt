כסף למחייה
איך זה ייתכן שניתוחים לבעלי חיים הם עסק כ"כ יקר ,  שבסופו אפילו לא מובטחת הצלחה בטוחה ?  
אני רוצה לחלוק אתכם דילמה ישנה שלי .  כולנו חרדים מהרגע בו חיית המחמד שלנו תזדקק לטיפול מציל חיים ,  שברוב המקרים יעלה לנו אלפי שקלים .  חברה טובה מירושלים חוותה בחודש האחרון על בשרה את הקושי שבמעמד רשימת שיק על סך 15,000 שקלים ,  מול הרדמת הכלבה שלה .  בחירה קשה ובלתי נתפסת .  ניסיתי להבין בשיחה איתה את הרגשות העזים שמהדהדים בסיטואציה שכזאת .
" מיקה איננה ",  היא מספרת . " היא מתה על מיטת הווטרינר .  אני לא מצליחה להוציא את התמונה הזאת מהראש שלי .  החברה הטובה שלי שוכבת שם עם עיניים עצומות ,  לא מגיבה לחיבוקים ולבכי .  אני קוראת לה בקול שבור מעצב אך היא איננה .  הווטרינר אומר לי : " אני מבין אותך ".  כמובן שהוא לא מבין ,  הוא מנסה לנחם אותי ,  דוחק בי שאעזוב את המרפאה ,  כך שהקליינט הבא יכנס .
 יום אחד ,  יצאתי עם מיקה לטיול וביקור חברה .  בדרך ראיתי שמיקה לא מאחורי ,  היא התיישבה ולא יכלה לזוז .  התקשרתי לווטרינר ,  הוא אמר לי להביא אותה .  חשבתי לתומי שאולי ישנה בעיה באגן .  הרי ידוע שלרועים גרמניים יש בעיות מסוגים שונים בגב .  הווטרינר אישר ובישר לי שמדובר בבעיות בגב .  הוא נתן כדורים ,  ואמר שכנראה שמיקה תצטרך לחיות איתם .  נתתי אותם יומיים שלושה ,  המצב השתפר קלות ,  אבל היא הפכה עצובה ,  כבויה .  שאלתי את הווטרינר לפשר השינוי ,  הוא אמר שמיקה בדיכאון .  נתתי לה לאכול בשר ,  לבדוק אם היא בסדר .  היא אכלה את הבשר ,  אבל הקיאה אחרי 5 דקות .  זו היתה הארוחה האחרונה שלה ". 
חיות המחמד שלנו לא יכולות להסביר לנו מה כואב להן .  לנו נשאר להבין את הסימנים .  הבעיה היא שחיות המחמד שלנו ,  כדרכן בטבע ,  אלופות באמנות ההסתרה .  כולם יודעים שאם בעל החיים אינו אוכל או שותה ,  ישנה בעיה .  גם כאן ,  בשלב הזה ,  בהרבה מקרים ,  כבר מאוחר מידי . 
" ביום שבת בערב מיקה ישבה על השטיח ולא הפסיקה לבכות .  לקחתי אותה שוב לווטרינר .  הוא הרגיע אותי ונתן לי כדורים מעוררי תאבון ,  ואמר שאין לי מה לדאוג .  אבל מיקה המשיכה להקיא כל הלילה ,  והבטן שלה התנפחה .  בבוקר התקשרתי לרופא שאמר שאין ברירה ,  וצריך לקחת אותה לבית חולים ווטרינרי .  בבית החולים ,  הרופאה הסתכלה עלי במבט מאשים ,  'למה הבאת אותה רק עכשיו ? ' .  הרופאים אמרו שהיא סובלת מכאבים חזקים .  יש לה בבטן נוזל מוגלתי ,  שהמצב הוא קריטי והיא בסכנת חיים .  אמרו לי שהוא עומדת למות ,  התחלתי לבכות .  הרופאה אמרה :  'אני רוצה לידע אותך שמדובר בהוצאה של 15,000 ש"ח .  את צריכה להחליט מה את עושה .  הסיכוי היחיד שלה לשרוד ,  זה ניתוח' ". 
המצב המסויט הזה ,  שבו רופאים מודיעים לך שחיית המחמד שלך עומדת למות ,  הוא בלתי נסבל .  כדי להוסיף לדרמה הקשה הם מציבים אותך מול עובדה כלכלית יבשה והרת גורל בו זמנית .  חשוב לציין לפני הכל ,  כי איני מדבר על אנשים שמצבם הכלכלי הוא מצוין .  אפילו לא מצב כלכלי טוב מאוד .  מדובר פה על אנשים כמוני וכמו רובכם ,  שמשלמים שכר לימוד ,  שכר דירה ,  חשבונות ומחייה ,  שלא משנה היכן אתם גרים ,  היא יקרה .  וכאמור ,  אין לנו אלפי שקלים בשלוף .  מה עושים ?  ברור לכולנו שתיאורטית ,  חיי הכלב או החתול הם יקרים מפז .  אין סכום שלא נוציא ברגע האמת .  יחד עם זאת ,  חשוב ברגעים אלה לשקול בצורה רציונאלית את היכולת הכלכלית האמיתית שלנו ,  כך שיהיה לנו איפה לגור ויכולת לספק לחיית המחמד שלנו את כל צרכיה . 
" גייסתי את הכסף שאין לי ,  ואת הכוחות האחרונים שלי .  חיכיתי עם מיקה חמש שעות עד שהכניסו אותה לניתוח .  היא נכנסה לניתוח רק בחצות ,  כי הגיעו מקרים יותר דחופים .  נפרדתי מהיצור שהיה לי הכי יקר בעולם .  הרגשתי את זה מאוד אחרי המוות ,  את הלבד .  כל פעם שאני הולכת במדרגות ,  אני רואה אותה איתי .  כשאני חוזרת הביתה אני עדין רואה אותה קופצת ,  מברכת אותי לשלום ". 
15,000 שקלים זה לא מעט .  למה הטיפולים הרפואיים בבעלי חיים כל כך יקרים ?  קשה לי להתעלם מעמדת הכח של מרפאות החירום ,  שיודעות שהבעלים ישלמו כל סכום ולו רק בכדי להשקיט את מצפונם .  למה המדינה לא עוזרת לנו ?  כמו שמשרד הבריאות מגן על תושבי המדינה ,  הוא צריך לדאוג גם לבעלי חיים .  לא לכולם יש את הכסף הזה .  למה אף חבר כנסת לא חושב על זה אפילו ? 

כסף למחייה
איך זה ייתכן שניתוחים לבעלי חיים הם עסק כ"כ יקר ,  שבסופו אפילו לא מובטחת הצלחה בטוחה ?  

