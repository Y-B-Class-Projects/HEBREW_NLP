מחזיקי האג"ח של אפריקה דורשים מגושן הבהרות לגבי הנכסים ברוסיה 
בלעדי TheMarker
 >  >  נציגות מחזיקי האג"ח של אפריקה ישראל פנתה אתמול לרשות ניירות ערך ,  בראשות זוהר גושן ,  בבקשה לקבל את דו"ח הביקורת על נכסי החברה-הבת של אפריקה ,  אפי פיתוח ,  ברוסיה שאותו העבירה לאפריקה ,  ולפרט את השפעות הביקורת על זכויות מחזיקי האג"ח - כך נודע ל-themarker .  פניית נציגות מחזיקי האג"ח נעשתה בעקבות פרסומים בעניין בכלי התקשורת . " עצם ביצוע הביקורת וכן מסירת הדו"ח לחברה נודע לנציגות מחזיקי האג"ח מפרסום בכלי התקשורת ,  וזאת בשעה שנציגות מחזיקי האג"ח מצויה בסוף המו"מ על ההסדר המפורט שהתגבש עם החברה .  הסדר זה כולל ,  כידוע לכם ,  גם קבלת מניות באפי פיתוח ,  ואין ספק כי חברה בת זו מהווה חלק מרכזי בשיקולי מחזיקי האג"ח בנוגע להסדר עם החברה ",  נכתב בפניית נציגות מחזיקי האג"ח ,  המיוצגת על ידי עוה"ד ליפא מאיר ואמיר ברטוב .  הנציגות כוללת נציגים של פסגות ,  הראל ,  מנורה מבטחים ,  כלל ומגדל .  בתוך כך הודיעה אתמול אפריקה כי דירקטוריון החברה אישר את הנוסח המפורט של ההסדר שהושג בין נציגות מחזיקי 13 סדרות האג"ח של אפריקה לראשי החברה לפרישת חובותיה של החברה .  ההסדר אושר על ידי ועדת הביקורת של אפריקה ,  הוגש לאישור בית המשפט וצפוי להיות מוגש לאישור מחזיקי האג"ח ב-14 במארס .  לפי ההסדר ,  מחזיקי האג"ח צפויים לקבל כ-33% ממניות אפריקה ישראל תמורת ויתור על החוב של כ-1.4 מיליארד שקל ,  מניות בחברות הבנות  ( אפריקה נכסים ואפי פיתוח )  בשווי כ-1.2 מיליארד שקל .  בנציגות אישרו את הפנייה לרשות ניירות ערך והוסיפו כי הם עוקבים בעניין אחר הנושא .
 
מחזיקי האג"ח של אפריקה דורשים מגושן הבהרות לגבי הנכסים ברוסיה 
בלעדי TheMarker

