מכתב האיום לח"כ רגב התגלה כגימיק שיווקי
האם מכתבים מאיימים הם דרך לגיטימית להשיג פרסום ?  חברת הממתקים כרמית חשודה ששלחה מכתבים מטרידים לחברות כנסת ועיתונאיות במטרה לפרסם את מוצריה : " אם לא תבואי ,  אני כבר אגיע אליך "
 ח"כ מירי רגב הגישה אתמול  ( שלישי )  תלונה למשטרת ראש העין בעקבות מכתב מטריד ומאיים שנשלח אליה .  הכותב ביקש לקיים עמה קשר רומנטי ואף איים  " להגיע אליה "  אם לא תיצור איתו קשר .  בעקבות תלונתה של רגב הוחלט במשטרה להכריז עליה כנמצאת תחת איום ואף נעשו פעולות בנושא .  
למעשה ,  התברר כי המכתב היה גימיק שיווקי לא מוצלח של חברת כרמית ממתקים .  אמש דווח כי חברת כרמית שלחה את המכתבים לחברות כנסת רבות ואף לעיתונאיות וכי ה"מטריד האלמוני "  הוא בעצם ממתק אותו היא מייצרת .  בעקבות הגילוי פתחו שוטרי תחנת ראש העין בחקירה נגד החברה וזימנו את מנהלה ואת איש השיווק שלה לתחנה .
" תסלחי לי שאני ישיר ",  נאמר במכתב . " זה כבר כמה ימים שאני מחפש את המילים הנכונות ולא מוצא .  האמת היא שמעולם לא פניתי כך למישהי ,  אבל בברנז'ה מספרים עלייך שאת מוכנה לנסות דברים חדשים ..  .  אני יודע שעדיין לא יצא לנו להיפגש ,  אבל אני הולך להיות הרבה בסביבה ..  .  ראיתי אותך בהפסקת הצהריים ליד המעלית ,  כמהה למשהו חדש ,  ומאז אני כבר מדמיין את הפגישה שלנו .  לא יכול לחכות .  בואי ניפגש על קפה ,  לצהריים או לפגישה מסוג אחר לגמרי בערב ..  ."  .  בהמשך המכתב מספקת החברה קישור לדף פייסבוק וחותם במילים : " אבל תזכרי ,  גם אם לא תבואי ,  אני כבר אגיע אלייך ". 
חברת הכנסת רגב הודיעה כי תשקול הצעת חוק שתמנע הישנות מקרים כאלו .  בשיחה עם וואלה !  חדשות אמרה רגב כי  " זאת חוצפה וזה גועל נפש .  הבעיה היא שלאנשי עסקים אין גבול .  מדובר בביזיון .  עד לאיזה רמה הם מוכנים להגיע כדי לפרסם את המוצרים שלהם ".  לדבריה , " צריכה להיכנס כאן מעורבות של המשטרה או הכנסת שתמנע הישנות מקרים כאלו .  הטרדת נשים הפכה להיות כלי שיווק ובמה תקשורתית ?  "
 מחברת כרמית נמסר בתגובה כי  " מדובר בקמפיין הומוריסטי במסגרתו נשלחו למאות מעצבי דעת קהל מכתבים ,  בתוכם יש את שם המוצר החדש  " אגו ",  בייגלה מצופה שוקולד .  מטרת מכתבים אלו הייתה להפנות את הקוראים לקמפיין פייסבוק פרסומי למוצר החדש ,  בו חשפנו מוצר לראשונה באמצעות הפייסבוק .  כחברה העובדת יד ביד ,  באופן שוטף ,  עם עמותות חברתיות רבות ,  הדבר האחרון שרצינו הינו לגרום למישהו תחושה לא נעימה ,  ולכן אם חלילה מישהו נפגע מהקמפיין ,  כמובן שאנו מביעים את התנצלותנו הכנה ". 

מכתב האיום לח"כ רגב התגלה כגימיק שיווקי
האם מכתבים מאיימים הם דרך לגיטימית להשיג פרסום ?  חברת הממתקים כרמית חשודה ששלחה מכתבים מטרידים לחברות כנסת ועיתונאיות במטרה לפרסם את מוצריה : " אם לא תבואי ,  אני כבר אגיע אליך "
 
