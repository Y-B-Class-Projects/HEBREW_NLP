המסחר בת"א ננעל בשיא של 1,330 נקודות
יום המסחר הרביעי בבורסת תל אביב ננעל בעוד שיא חדש ,  כשברקע הדיווחים על כמות הגז במאגר לווייתן .  ת"א 25 עלה ב-1.9% לרף חדש של 1,330 הנקודות ות"א 100 התחזק ב-1.8%
יום המסחר הרביעי השבוע החל אמנם בעליות שערים ,  אך המשקיעים בוודאי לא ציפו לסגירה כה דרמטית .  החברות השותפות בקידוח לוויתן פירסמו בשעות הצהרים את תוצאות האמת ,  מהן עולה כי כמות הגז במאגר עומדות על 16 TCF - פי שניים יותר מקידוח בתמר .  המשקיעים בבורסה שאבו עידוד מהתוצאות ,  ולקראת סיום המדדים המריאו לעלייה של עד 2% .  
ת"א 25 עלה ב-1.9% לרמה של 1,330 נקודות ,  ומדד ת"א 100 הוסיף 1.8% גם הוא לרמה של 1,228 נקודות .  מדד מניות הבנקים זינק ב-2.2% ומדד מניות הנדל"ן התחזק ב-0.6% .  
המסחר במניות השותפות בקידוח לוויתן נעצר בשעה 13:56 לקראת פרסום תוצאות האמת ,  אך חודש בשעה 16:00 .  טרם חידוש המסחר ,  המניות אבנר  ( 4.44%  ,  259.0 )   ( 22.5% )  ,  רציו  ( 10.27%  ,  58.0 )   ( 15% )  ,  דלק קידוחים  ( 4.98%  ,  1434.0 )   ( 22.5% )  ,  והחברות האם שלהן דלק אנרגיה  ( 3.67%  ,  147000.0 )  ,  כהן פיתוח וקבוצת דלק  ( 3.57%  ,  94250.0 )  זינקו במחזורים הגבוהים בבורסה .  
לפי ההודעה , " במסגרת הקידוח נתגלו בשכבת המטרה חולות מאגר באיכות טובה מאוד ,  המכילות גז טבעי ,  בעובי כולל  ( נטו )  של לפחות 67 מטר במספר שכבות שונות .  המידע שנתקבל מהקידוח מאשר את הערכותיה של המפעילה טרום הקידוח בדבר טווח המשאבים המשוער לפיו ממוצע הפוטנציאל הכלכלי של משאבי הגז הטבעי הניתנים להפקה בשדה לויתן מוערכים בכ-16 TCF  ( כ-BCM 453 )  ".   
" מדובר בתגלית הגז הגדולה ביותר בעולם במים עמוקים בעשור האחרון ",  אמר גדעון תדמור ,  מנכ"ל דלק אנרגיה ואבנר חיפושי נפט עם פרסום ההודעה , " התוצאות הן בשורה משמחת למשק האנרגיה בישראל ובעלות משמעות כלכלית ואסטרטגית עצומה ".  בהתאם לתכנון המקורי ,  אסדה נוספת צפויה להגיע למימי ישראל בתחילת 2011 במטרה לבצע קידוח הערכה בשדה לויתן ,  ואולם טרם נתקבלה החלטה מחייבת בדבר ביצוע הקידוח ,  מיקומו ותקציבו .
 הפתעה חיובית למשק הישראלי :  הצמיחה השנה הסתכמה ב-4.5% והתוצר לנפש  ( רמת החיים )  עלה ב-2.7% ,  כך עולה מאומדנים מוקדמים לחשבונות הלאומיים ל-2010 שפירסמה היום הלשכה המרכזית לסטטיסטיקה .  
עד כה ,  העריכו בבנק ישראל כי המשק יצמח השנה ב-4% ואילו האוצר העריך כי המשק יצמח ב-3.8% .  בשנה שעברה צמח המשק ב-0.8% בלבד ואילו ב-2008 צמח ב-4.2% .  
נתונים על הצמיחה לפי רבעונים מראים שההתאוששות בצמיחה לאחר המשבר העולמי החלה כבר ברבעון השני של 2009 ומאז קצב הגידול מדי רבעון הוא כ-4% עד 5% בחישוב שנתי .  ברבעון השלישי של 2010 גדל התוצר ב-4.4% בחישוב שנתי .  אין עדין נתונים לגבי הרבעון הרביעי .
 
המסחר בת"א ננעל בשיא של 1,330 נקודות
יום המסחר הרביעי בבורסת תל אביב ננעל בעוד שיא חדש ,  כשברקע הדיווחים על כמות הגז במאגר לווייתן .  ת"א 25 עלה ב-1.9% לרף חדש של 1,330 הנקודות ות"א 100 התחזק ב-1.8%

