העצרת של ג'ון סטיוארט וסטיבן קולבר יוצאת לדרך
תחת הססמה  " מחזירים את השפיות "  יתכנסו מאות אלפי אמריקאים בגבעת הקפיטול שבוושינגטון לעצרת שארגנו שני הקומיקאים .  קטעים מהאירוע יועברו בשידור חי בוואלה !  תרבות
בעוד מספר שעות זה יקרה :  מאות אלפי אמריקאים ישטפו את גבעת הקפיטול שבוושינגטון ויפגינו בעד  " החזרת השפיות "  לארצות הברית .  עצרת שכזו איננה דבר נדיר וכבר היו אי אלו התכנסויות שכאלה בעבר ,  אבל זו תהיה הפעם הראשונה בהיסטוריה של אמריקה ,  אם לא של העולם כולו ,  שמי שיוביל את הרבבות יהיו שני קומיקאים :  ג'ון סטיוארט וסטיבן קולבר .  
השניים ,  שתוכניותיהם משודרות בערוץ קומדי סנטרל ,  הצהירו כי העצרת מיועדת  " לקול השפוי באמריקה ",  אלו שמתנגדים להתגברות של הקולות השמרניים בארצות הברית .  היא באה גתגובה לעצרת שארגן באוגוסט האחרון מגיש הטלוויזיה האולטא-ימני גלן בק תחת הססמה  " להחזיר את הכבוד ".  נשיא ארצות הברית ברק אובמה כבר הודיע על תמיכתו בעצרת ,  המתקיימת שלושה ימים לפני הבחירות הגורליות לקונגרס .  השבוע אף התארח אובמה בתוכניתו של סטיוארט .
 גם וואלה !  תרבות נרתמת למשימה .  במהלך היממה הקרובה נעביר קטעים חיים מהעצרת המדוברת ,  אחת הגדולות והמתוקשרות בתולדות ארצות הברית .  הצטרפו אלינו היום בשעה 18:00 .  

העצרת של ג'ון סטיוארט וסטיבן קולבר יוצאת לדרך
תחת הססמה  " מחזירים את השפיות "  יתכנסו מאות אלפי אמריקאים בגבעת הקפיטול שבוושינגטון לעצרת שארגנו שני הקומיקאים .  קטעים מהאירוע יועברו בשידור חי בוואלה !  תרבות

