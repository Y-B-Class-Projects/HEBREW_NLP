האיסלם משכתב את ההיסטוריה 
לפני שנים רבות שאל אחד מחברי בית הלורדים הבריטי את חיים ויצמן מדוע מתעקשים היהודים על ארץ ישראל דווקא ,  בשעה שיש כל כך הרבה ארצות לא מפותחות שבהן ניתן ליישב יהודים .  ויצמן השיב ללורד בשאלה : " מדוע מדי יום ראשון אתה נוהג למרחק של 200 ק"מ כדי לפגוש את אמך ,  כאשר כל כך הרבה גברות זקנות מתגוררות ברחוב שלך ?  ".  
מישהו צריך לספר את הסיפור הזה לאנשי מחלקת המדינה של ארה"ב ,  שהגדירו את הכללת קבר רחל ומערת המכפלה ברשימת אתרי המורשת הלאומית שלנו כפרובוקציה ,  ולהסביר להם שאצלנו די בנסיעה של 400 מטר מירושלים לקבר רחל ושל 40 ק"מ למערת המכפלה כדי לבקר את האבות והאמהות שלנו .
 לעומת זאת ,  למתפרעים המוסלמים אתמול בהר הבית ובחברון אין טעם לספר זאת ,  ואולי עלינו להודות להם שעשו עימנו חסד וחשפו את השורש האמיתי של הסכסוך בינינו לבינם :  לא סכסוך לאומי ? טריטוריאלי ,  אלא סכסוך דתי ? תרבותי על מורשת וזהות .
 לפני שנים לא רבות הצטרפתי לקבוצת סטודנטים לארכיאולוגיה שביקרה במורדות הקדרון בירושלים .  חבריה ביקשו להציל שרידים ארכיאולוגיים מערימות העפר שהווקף חפר בהר הבית ושפונו לאפיק הנחל .  איש ווקף שהבחין בנו פתח בצעקות ,  ומשפט אחד נחרת בזיכרוני היטב : " אין לכם מה לחפש כאן ,  כפי שלצלבנים לא היה מה לחפש כאן .  ירושלים היא מוסלמית ". 
בשנים הבאות התעצמה ההסתה חסרת הבסיס : " אל ? אקצה בסכנה ".  אנשי הדת המוסלמים אמרו בפה מלא כי  " הנוכחות היהודית מטמאת את מוסלמיותה של ירושלים ".  ד"ר מרוואן אבו חלף ,  מנהל המכון הארכיאולוגי באוניברסיטת אל ? קודס ,  אף טען ש"תחת כל אבן ובכל פינה ,  בכל רחוב ובכל עיקול בירושלים ,  יש שרידים שאומרים :  אנו ערבים .  אנו מוסלמים ".  ההכחשה הרחבה של כל זיקה יהודית לירושלים ולקודשיה הוטמעה בקהילות ערביות ואיסלאמיות ,  ושיאה היה בכינוי בית המקדש  " אל ? מזעום ",  דהיינו השקרי או המתיימר .
 מכאן היתה הדרך קצרה להגדרת ירושלים כאדמת  " ריבאט "  - שיש ציווי דתי לשחררה למען האיסלאם - לא רק על ידי דוברי החמאס ,  אלא גם על ידי אנשי הרש"פ .  מכאן היתה הדרך קצרה גם לאיום באינתיפאדה שלישית ,  למרות שלהחלטה הישראלית בעניין קבר רחל ומערת המכפלה אין כל השפעה מעשית על מעמד המוסלמים במקומות אלו .
 מי שמוביל את בני עמו בדרך זו לא יירתע מחילול קברים יהודיים בהר הזיתים - ממש בימים אלה נופצה שם בפטישים כבדים המצבה על קברו של האדמו"ר מלעלוב - כמו גם ממלכוד מוט שעליו מונף דגל פלשתיני בראש מנזר כרמל בבית לחם .
 הרוח שאיפשרה למחבלי הרש"פ להפוך את כנסיית המולד לעמדת קרב מול צה"ל ,  לחלל את בית הקברות הנוצרי בעיר ולהצית את מנזר האחיות שם - היא זו שהכשירה את הלבבות להשלכת רימונים על קבר רחל ,  להצתת קבר יוסף וליידוי אבנים על מתפללי הכותל ממרומי הר הבית ,  שאתמול נבלם ע"י המשטרה .
 ראשי הדת הנוצרית אמנם מתייצבים פומבית לצד  " אחיהם הפלשתינים ",  אבל מאחורי הקלעים הם מדברים אחרת .  ב ? 1995 ,  לדוגמה ,  הם שלחו את אליאס פריג' ליצחק רבין והתחננו בפניו שלא יפנה את העיר .  היום התמעטה מאוד האוכלוסייה הנוצרית בבית לחם ובבית ג'אלה ,  שמכנסיותיה ירו לפני שנים לא רבות על גילה .  את מושבות הנוצרים יוצאי המקומות הללו ניתן לאתר היום בצ'ילה ובמקומות אחרים בדרום אמריקה .
 אפשר להביא עוד עשרות דוגמאות לזלזול ולפגיעה במקומות קדושים ליהדות ולנצרות תחת שלטונה של הרש"פ או בקרבה למקום שלטונה .  אפשר להרחיק עד ימי  " סכסוך הכותל "  בתרפ"ט ,  אז טבע  " המופתי הגדול "  את הסיסמה  " אל ? אקצה בסכנה ",  ואפשר פשוט לגשת אל הכתבים הרשמיים של האיסלאם ואש"ף מלפני עשרות שנים ,  ולראות איזה מרחק הם עשו מאז זוהו שם אתרים כהר הבית ,  קבר רחל ומערת המכפלה כבעלי זיקה מובהקת ליהדות ועד לימים אלה ,  שבהם ממציאים המוסלמים את ההיסטוריה של המקומות הללו מחדש ,  ומכחישים כל זיקה כזאת .
 
האיסלם משכתב את ההיסטוריה 
nan
