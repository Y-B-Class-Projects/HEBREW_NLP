המכלאה נסגרה - הכלבים בחיפה יחפשו בית חדש
מנהל השירותים הווטרינרים במשרד החקלאות הורה לעיריית חיפה לסגור את הכלבייה העירונית .  הסיבות :  הצפות וליקויים שנמצאו במבנה ובתשתית
מנהל השירותים הווטרינרים במשרד החקלאות ,  ד"ר משה חיימוביץ' הורה היום  ( ראשון )  לסגור את הכלבייה העירונית בחיפה .  ההחלטה התקבלה לאחר שגשמים הציפו לפני כשלושה שבועות את תחנת ההסגר .  כמו כן הוחלט לסגור את התחנה בעקבות ליקויים קשים במבנה ובתשתית ,  שלא תוקנו על ידי עיריית חיפה .  
בשירותים הווטרינרים של משרד החקלאות אומרים כי מצב הכלבייה חמור ביותר ואינו ראוי לכלביית עיר גדולה ולתחנת תצפית לגילוי כלבת אזורית .  ד"ר חיימוביץ ,  הורה לראש העיר ,  יונה יהב ,  להודיע לו לאיזו כלבייה יועברו כלבים מתחום העיר לצורך הסגר .   הכלבייה העירונית בחיפה ממוקמת בשטח נמוך יחסית לסובב אותו ,  מצב שהולך ומחריף עקב הבנייה באזור .  בכל חורף ,  עם רדת הגשמים ,  מוצף שטח הכלבייה עד למצב המחייב את פינוי הכלבים מהמקום .  בנוסף ,  תשתית הביוב באזור לקויה ואירועי הצפות מהביוב מתרחשים לעיתים קרובות .
 משרד החקלאות טוען כי שני מבני הכלבייה אינם מתאימים להחזקת כלבים .  לשני המבנים גגות אזבסט ,  המסכנים את בריאות העובדים במקום ,  את בריאות התושבים המגיעים לאסוף את כלביהם ואת הכלבים עצמם .  בנוסף ,  המבנים נמוכים ואינם מאווררים כראוי - מצב הגורם לעומסי חום כבדים בחודשי הקיץ ולקור רב בחורף .  
עוד נטען ,  כי רוב התאים קטנים מהנדרש בתקנות השירותים הווטרינרים במשרד החקלאות ואינם מתאימים למטרתם ,  סורגי המתכת בתאים ובדלתותיהם ישנים וחלודים וחלקם בשלבי התפוררות והתפרקות .  
מעיריית חיפה נמסר כי היא  " נערכת לסגירת תחנת תצפית כלבת ,  בהתאם לדרישת מנהל השירותיים הוטרינרים במשרד החקלאות לסגור את התחנה עד תאריך 15.02.2010 .  עיריית חיפה תסתייע זמנית בתחנת תצפית כלבת בעיריית נצרת .  ראש העיר הנחה את הגורמים המקצועיים לאתר מקום חילופי במיידי ולהיערך להקמת תחנת תצפית כלבת חדשה שתעמוד בדרישות החוק ".  כמו כן פנתה עיריית חיפה למשרדי הממשלה הנוגעים לנושא לקבל עזרה תקציבית להקמת התחנה .
 
המכלאה נסגרה - הכלבים בחיפה יחפשו בית חדש
מנהל השירותים הווטרינרים במשרד החקלאות הורה לעיריית חיפה לסגור את הכלבייה העירונית .  הסיבות :  הצפות וליקויים שנמצאו במבנה ובתשתית

