סוון גוראן אריקסון מונה למאמן חוף השנהב
השבדי קיבל את התפקיד לאחר שהידינק סירב וידריך את הפילים במונדיאל .  ההתאחדות הודיעה : " המטרה - הופעה מכובדת "
 סוון גוראן אריקסון השבדי מונה למאמן נבחרת חוף השנהב וידריך את הפילים במונדיאל ,  כך הודיעה הלילה רשמית סולימאן במבה ,  מראשי ההתאחדות ,  בשידור חי במדינה .  אריקסון חתם על חוזה בתום פגישה שנערכה בלונדון .  חוף השנהב פיטרה את מאמנה ואהיד חלילודז'יץ' אחרי שהנבחרת הודחה ברבע גמר אליפות אפריקה .  בחוף השנהב חישפו מאמן בכיר ומנוסה שידריך את הפילים בדרום אפריקה ופנו לחוס הידינק ,  אך ההולנדי סירב ובחר להתמקד במשרתו החדשה בטורקיה . 
" כולם יודעים שהידינק היה הבחירה הראשונה שלנו ,  אבל זה לא יצא אל הפועל .  אריקסון היה האלטרנטיבה הטובה ביותר .  יש לו את הניסיון הדרוש ",  אמר אוטארה הגו ,  המזכיר הראשי של ההתאחדות . " אריקסון הוא המאמן החדש של חוף השנהב ויוביל את הנבחרת במונדיאל ,  שם המטרה שלו היא הופעה מכובדת ",  נכתב בהודעה רשמית .  
אריקסון בן ה-62 הוביל את אנגליה בשני המונדיאלים האחרונים אשר בשניהם הודחה הנבחרת ברבע הגמר .  בחודש אפריל 2009 פוטר בבושת פנים מתפקידו כמאמן מקסיקו לאחר רצף תוצאות עלובות .  העונה שימש כמנהל מחלקת הכדורגל בנוטס קאונטי הקטנה ,  אך פוטר שוב בחודש פברואר .  אריקסון היה מועמד מוביל לאמן את נבחרת ניגריה ,  אך לארס לגרבק ,  בן ארצו ,  הועדף על פניו .  בחוף השנהב העדיפו למנות את אריקסון על פני מועמדים כמו מארק יוז ,  ברנד שוסטר ופיליפ טרוסייה .
 
סוון גוראן אריקסון מונה למאמן חוף השנהב
השבדי קיבל את התפקיד לאחר שהידינק סירב וידריך את הפילים במונדיאל .  ההתאחדות הודיעה : " המטרה - הופעה מכובדת "
 
