החרדים :  לומדים יותר ,  משכילים פחות
נתונים שאסף מינהל מחקר וכלכלה במשרד התמ"ת מציגים תמונה קשה בנוגע למגזר החרדי :  החרדים לומדים יותר שנות לימוד מהחילונים בממוצע ,  אבל רק כ-26% מהם דוברים אנגלית
בעוד 46% מהחילונים מוגדרים כמי שיודעים אנגלית היטב ,  רק 26.4% מהחרדים נחשבים כאלה ,  כך חושפים היום  ( שישי )  נתונים שאסף מינהל מחקר וכלכלה במשרד התמ"ת בנוגע לתעסוקת המגזר החרדי .  הנתונים התפרסמו לקראת דיון על שילוב חרדים בשוק העבודה שיתקיים בשבוע הבא בוועדת העבודה ,  הרווחה והבריאות של הכנסת .  
מהנתונים עולה ,  כי ממוצע שנות הלימוד של החרדים עולה על זה של החילונים :  החרדים לומדים 14.2 שנות לימוד בממוצע  ( בעיקר לימודי תורה שאינם ישימים בשוק העבודה )  ,  ואילו החילונים 13.3 שנים בממוצע .  
הפערים בין החילונים לחרדים אינם נמדדים רק בידיעת השפות הזרות ,  אלא גם בהכרת הטכנולוגיה .  71% מהנשים החילוניות ו-76% מהגברים החילונים משתמשים במחשב .  לעומת זאת ,  בקרב החרדים משתמשים במחשב רק 39% מהנשים ו-38% מהגברים .
 הנתונים מראים עוד ,  כי שיעור גבוה מהנשים החרדיות  ( 66.6% )  ומהגברים החרדים  ( 45.1% )  עובדים במינהל ציבורי ,  חינוך ,  בריאות ושירותים קהילתיים ,  בהשוואה לנשים חילוניות  ( 42% )  וגברים חילונים  ( 20% )  .
 במגזר העסקי בישראל מועסקים 48 אלף עובדים חרדים ,  המהווים רק 2.3% מכוח העבודה במגזר .  יש לציין ,  כי האוכלוסייה החרדית מהווה כ- 10% מהאוכלוסייה בישראל ,  וכי 36.6% מקרב האוכלוסייה החרדית הינם בגילאי עבודה  ( 20-64 )  ונחשבים לכוח עבודה פוטנציאלי .
 מהנתונים עולה תמונה קשה בנוגע להשתתפותם של החרדים בשוק העבודה .  בין היתר ,  עולה כי 56% מהחרדים בישראל נמצאים מתחת לקו העוני ,  וכי חברי המגזר מהווים כ-20% משיעור כלל העניים בישראל .  נתון זה אינו מפתיע ,  שכן 71.7% מהחילונים עובדים לפחות 35 שעות בשבוע .  לעומתם ,  רק 52.5% מהחרדים משקיעים כמות שעות זהה בעבודה .
 
החרדים :  לומדים יותר ,  משכילים פחות
נתונים שאסף מינהל מחקר וכלכלה במשרד התמ"ת מציגים תמונה קשה בנוגע למגזר החרדי :  החרדים לומדים יותר שנות לימוד מהחילונים בממוצע ,  אבל רק כ-26% מהם דוברים אנגלית

