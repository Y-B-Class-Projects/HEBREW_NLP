בנק אוף אמריקה מאכזב :  הפסד של 5.2 מיליארד ברבעון הרביעי ;  הפסד שנתי של 2.2 מיליארד דולר
הכנסות הבנק ברבעון עלו ל-25.1 מיליארד דולר ,  לעומת הכנסות של 15.7 מיליארד דולר ברבעון המקביל ב-2008
בנק אוף אמריקה דיווח היום  ( רביעי )  על התרחבות הפסדיו ברבעון הרביעי של 2009 ,  ועל מעבר להפסד כולל של 2.2 עבור כל שנת 2009 .  ברבעון הרביעי של 2009 התרחבו הפסדיו של הבנק ל-5.2 מיליארד דולר ,  או 60 סנט למניה ,  לעומת הפסד של 2.4 מיליארד דולר ,  או 48 סנט למניה ברבעון המקביל ב-2008.הכנסותיו של בנק אוף אמריקה ברבעון הרביעי עלו ל-25.1 מיליארד דולר ,  לעומת 15.7 מיליארד דולר ברבעון המקביל .  ההפסד היה גבוה מתחזיות אנליסטים ,  שצפו הפסד של 43 סנט למניה והכנסות של 27 מיליארד דולר.בניכוי 4 מיליארד דולר ששילם בנק אוף אמריקה לממשל האמריקאי במסגרת החזרת כספי הסיוע שקיבל בתוכנית חילוץ הבנקים  ( tarp )  ,  הפסיד הבנק 194 מיליון דולר ברבעון .  ב-2009 הפסיד בנק אוף אמריקה 2.2 מיליארד דולר ,  או 29 סנט למניה ,  בהשוואה לרווח של 2.6 מיליארד דולר ,  או 54 סנט למניה ,  עבור שנת 2008 ." אף כי ההפסד ברבעון הרביעי הוא מאכזב ,  היו מספר הישגים משמעותיים שכדאי לציין ",  אמר נשיא ומנכ"ל בנק אוף אמריקה ,  בריאן מויניהן . " ראשית ,  השבנו למשלמי המסים האמריקאיים את כספי ה-tarp ,  בריבית .  שנית ,  נקטנו בצעדים לחיזוק המאזן שלנו באמצעות הנפקות מוצלחות .  ולבסוף ,  כל חטיבותינו מחוץ לעסקי האשראי תרמו באופן חיובי לתוצאות ",  הסביר .  מויניהן הוסיף כי הוא אופטימי לגבי 2010 ו"מעודד מסימנים שמראים שהכלכלה משתפרת ",  אך אמר כי התנאים עדיין לא יציבים ,  משום ששיעור האבטלה צפוי להיות גבוה .
 
בנק אוף אמריקה מאכזב :  הפסד של 5.2 מיליארד ברבעון הרביעי ;  הפסד שנתי של 2.2 מיליארד דולר
הכנסות הבנק ברבעון עלו ל-25.1 מיליארד דולר ,  לעומת הכנסות של 15.7 מיליארד דולר ברבעון המקביל ב-2008

