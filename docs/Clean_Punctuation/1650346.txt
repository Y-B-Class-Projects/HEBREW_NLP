רייטינג שבועי :  חטיף אנרגיה
קשת סוגרת שבוע מצויין ,  עם פתיחה גבוהה לדרמה  " חטופים "  ועם  " ארץ נהדרת "  שלא מסתכלת למטה .  התכנית הנצפית ביותר של ערוץ 10 השבוע :  תחקיר  " שומר מסך "  על אורן זריף
סדרת הדרמה של קשת  " חטופים "  הושקה אמש וזכתה ל-27.4% לפרק הבכורה הארוך .  נתון מרשים בהתחשב בכך שמדובר בסדרת דרמה .  מהדורת השבת של חדשות 2 מציגה גם היא נתונים יפים ואורן וייגנפלד יכול לרשום 23.1% על החגורה .  מהדורת חדשות 10 זכתה אמש ל-7.6% ושידור חוזר של הסרט הדוקומנטרי של מוטי קירשנבאום  " בכל זאת סרט טבע "  עם 6.8% .  אקטואליה בשבת : " פגוש את העיתונות "  עם 4.6% , " מועצת החכמים "  עם 2.3% .
 קשת מציגה נתונים גבוהים גם בשישי ,  כבר בבוקר זוכים טלי מורנו ודן שילון לנתון דו ספרתי של 10.1% ובהמשך היום  " מועדון ארוחת הערב "  עם 11.6% ,  ו"ארץ נהדרת "  עם 27.7% . 
" אולפן שישי "  עם 21.4% ,  הנתון הגבוה ביותר מאז ינואר 2008 ואילו מהדורת שישי של ערוץ 10 עם 4.4% ואחריה  " אין דברים כאלה "  של דני רופ עם 3.1% . " יומן "  של ערוץ 1 עם 3.3% .
 חגיגות  " האח הגדול "  והשקת חטופים מסדרות לקשת את השליטה בטבלה השבועית .  הזכיינית חולשת על חמשת המקומות הראשונים בטבלה .  התכנית הנצפית ביותר של רשת בשבוע החולף היא  " צחוק מעבודה "  עם 22.3% במקום השביעי והזכיינית מיוצגת בטבלה עם תכנית נוספת : " החיים זה לא הכל "  במקום העשירי עם 19.3% .  
חברת החדשות מיוצגת בעשיריה הראשונה שלוש פעמים .  מהדורת השבת במקום השישי , " אולפן שישי "  במקום השמיני והמהדורה המרכזית עם ממוצע שבועי של 20.3% במקום התשיעי .  ממוצע חדשות 10 עומד השבוע על 8.3% ,  הממוצע של  " מבט "  עם 5.8% .  
התכנית הנצפית ביותר השבע בערוץ 10 היא  " שומר מסך "  שתחקיר אורן זריף סיפק לה 13.2% ,  המשדר הנצפה ביותר של ערוץ 1 הוא מישחק הכדורגל בין מכבי חיפה למ.ס אשדוד שזכה ל07.4% .
 
רייטינג שבועי :  חטיף אנרגיה
קשת סוגרת שבוע מצויין ,  עם פתיחה גבוהה לדרמה  " חטופים "  ועם  " ארץ נהדרת "  שלא מסתכלת למטה .  התכנית הנצפית ביותר של ערוץ 10 השבוע :  תחקיר  " שומר מסך "  על אורן זריף

