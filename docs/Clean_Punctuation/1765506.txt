נס עם סוכר
מכירת מעצבות ביתית ,  בולמוס הנחות בחנויות ועודפי סופגניות אצל שרה בראון .  המכירות והמבצעים המומלצים של סוף החג
מי שלא הספיקה לבזבז את דמי החנוכה שלה  ( ומסוגלת להיכנס לבגד שהוא לא שק יוטה אחרי כל הסופגניות האלו )  ,  תוכל להגיע בסופ"ש הקרוב למכירה ביתית בתל אביב שתציג אוסף פריטים של מעצבות מקומיות כמו :  יאנה ,  מיה ,  בלאש ,  גוסטה והדס קולודני ,  לצד תכשיטים של המותג דאמה שיימכרו בהנחה של 20% על פריט שני ו-30% על פריט שלישי .  על הנייר : " אווירה עליזה ונעימה כמו תמיד ,  נשנושים ואלכוהול ".  פלוס גדול :  בקניית ארבעה פריטים ,  קבלו פריט על חשבון הבית .
 איפה :  וילסון 7 ,  תל אביב.מתי :  11-9 בדצמבר .  חמישי  21:00-17:00 ,  שישי  18:00-11 ,  שבת  19:00-11:00 .
 מבצע בחנות הטרייה של המותג מייקה  ( MYKA )  :  לרגל הדלקת הנר השמיני של החג יוענקו 8% הנחה סימבוליים על כל הנעליים והמגפיים .  מי שתיכנס לבולמוס קניות או תגיע עם חברות תצא מורווחת  על הזוג השני תקבלו 16% הנחה ועל הזוג השלישי 24% .  על נעליים מקולקציות קודמות ,  שנמכרות בהנחה בלאו הכי ,  יוענקו 8% הנחה .  מחירים לפני הנחה :  1289-590 שקלים .  
איפה :  רבי נחמן 5 ,  פינת יהודה מרגוזה 10 ,  שוק הפשפשים .  054-4548241מתי :  חמישי ,  9 בדצמבר .
 גם המשביר לצרכן במדורגים .  מבצע במחלקת ההלבשה התחתונה של הרשת :  פריט ראשון ב-20% הנחה ופריט שני ב-40% ,  על המותגים שבמבצע  ( בין היתר  פיקס ,  בוניטה דה מאס ,  גו אנדר ,  בליסימה ועוד )  .  בנוסף ,  בחנויות המותג הספרדי וומן סיקרט ,  כמו גם במשביר ,  מתקיים מבצע 1+1 על פיג'מות ,  תחתונים ,  חזיות פוש אפ או נטולות ריפוד ,  נעלי בית וזה וזה .
 איפה :  רשת המשביר לצרכן ורשת וומן סיקרט.מתי :  עד 11 בדצמבר .
 מעצבת האופנה שרה בראון מנסה לחתום את החג המשולהב והעגום הזה באקורד חיובי ,  ועורכת מסיבת סוף חנוכה שבה תשיק את קולקציית החורף שלה לנשים ולגברים ותעניק עליה הנחה של עד 30% .  עוד על הנייר :  מוזיקה ,  קוקטיילים ועודפי סופגניות .
 איפה :  דיזנגוף 162 ,  תל אביב.מתי :  10-9 בדצמבר .  חמישי  24:00-10:00 ,  שישי  15:00-10:00 .
 MAL ,  מותג הנעליים והאקססוריז של המעצבת מלי רוקח גבאי ,  חוגג 8 שנים להיווסדו ב-8 ימים שבהם יוענקו 20% הנחה על כל התיקים והארנקים בחנויות .  טווח המחירים לאחר ההנחה :  1080-240 שקלים .
 איפה :  תל אביב - לבונטין 13 ,  077-5607300 ;  בזל 37 ,  03-6023718מתי :  17-10 בדצמבר .
 מכירה ביתית משולשת של המותגים אגלי דאקלינג ,  פיו פיו ונורדיק ,  ברחוב פינסקר בתל אביב .  מה יהיה :  הלבשה תחתונה ובגדי ים ,  למי שממש מתקשה להבחין שהקיץ נגמר ,  ושלל פריטי חורף מהקולקציות החדשות .  על הנייר :  מחירים מיוחדים לכבוד האירוע .  
איפה :  פינסקר 5 ,  קומה א' ,  תל אביב.מתי :  10-9 בדצמבר .  חמישי  16:00-10:00 ,  שישי  20:00-12:00 .
 גם מעצבת הנעליים מיכל מילר יוצאת במבצע ליום אחד ,  ומעניקה 20% הנחה על כל הקולקציה החדשה .  טווח מחירים  ( אחרי הנחה )  :  1030-520 שקלים .
 איפה :  ידידיה פרנקל 7א ,  קומה 3 ,  תל אביב.מתי :  שישי ,  10 בדצמבר ,  בין השעות 17:00-10:00
מבצע ברשת נעלי אלדו  30%-15% הנחה על נעלי ומגפי נשים מהקולקציה החדשה .  מחירים לדוגמה :  נעליים  215 שקלים במקום 299 .  מגפיים  245 שקלים במקום 349 .
 איפה :  סניפי רשת אלדו.מתי :  עד סוף החודש .  
הסנונית שמבשרת את סוף העונה ברשת מנגו :  50%-20% הנחה על כל הקולקציה הנוכחית ,  כולל אביזרים .
 איפה :  סניפי רשת מנגו.מתי :  עד סוף החודש .
 
נס עם סוכר
מכירת מעצבות ביתית ,  בולמוס הנחות בחנויות ועודפי סופגניות אצל שרה בראון .  המכירות והמבצעים המומלצים של סוף החג

