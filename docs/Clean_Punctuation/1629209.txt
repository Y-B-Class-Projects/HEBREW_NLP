פרסי הארווין ובריאן קושינג רוקיס השנה
התופס של מינסוטה והליינבקר של יוסטון זכו במרבית הקולות .  שנאהאן בוושינגטון ,  פיצוץ בין קלינטון פורטיס לג'ייסון קמפבל
פרסי הארווין ובריאן קושינג הם רוקיס השנה ב-NFL .  הארווין ,  התופס של מינסוטה שנבחר במקום ה-22 בדראפט האחרון ,  נתן עונה מצוינת ,  במסגרתה תפס 60 כדורים ל-790 יארד ושישה טאצ'דאונים ,  רץ 15 פעמים ל-135 יארד והחזיר 42 בעיטות ל-1,156 יארד ושני טאצ'דאונים . " אני קורא לו 'הפנומן הקטן' ,  אמר חברו של הארווין לקבוצה אדריאן פיטרסון , " יש לו לב של אריה כשהוא משחק ".  
קושינג ,  הליינבקר של יוסטון שנבחר במקום ה-15 ,  זכה ב-39 מ-50 קולות הבוחרים .  קושינג סיים את העונה עם 133 תיקולים ,  ל-86 מהם היה האחראי הראשי ,  חמש הפלות קוורטרבק ,  ארבע חטיפות ,  שתי השמטות כפויות וסייפטי אחד .  הוא סייע לטקסאנס לסיים עונה ראשונה בתולדותיהם במאזן חיובי .  
מייק שנאהאן מאמן וושינגטון ,  ועכשיו זה רשמי .  שאני ,  שבעונה החולפת לא אימן לאחר שסיים את דרכו בדנבר בסיום 2008 ,  חתם על חוזה לחמש שנים ,  שנע סביב ה-7 מיליון דולר לעונה ,  לאחר שעמל על החוזה במשך היממה האחרונה עם ה-GM ברוס אלן והנשיא דניאל שניידר .  
בינתיים ,  חם בגזרה של הרדסקינס ,  לאחר שהרץ האחורי קלינטון פורטיס התנגח בקוורטרבק ג'ייסון קמפבל . " הוא לא מנהיג ,  הרגשתי שהוא לא מסוגל לעמוד בלחץ הזה ",  אמר פורטיס על הקוורטרבק וזכה לתגובה כמעט מיידית מקמפבל : " מי שאומר את זה למרות שלא היה בסביבה רוב הזמן  ( פורטיס היה פצוע רוב העונה - ד.ר .)  כנראה מעיד בעצמו על האישיות שלו ". 
לאבי סמית' יישאר בעמדת המאמן של שיקגו ,  אבל העוזרים שלו פוטרו .  המהלך מגביר את ההערכות שצ'רלי וייס יגיע לסולג'רספילד פארק וישמש מתאם התקפה .  מייק הולמגרן ייפגש עם אריק מנג'יני ואמר : " יש לו סיכוי לאמן את קליבלנד גם בעונה הבאה ". 

פרסי הארווין ובריאן קושינג רוקיס השנה
התופס של מינסוטה והליינבקר של יוסטון זכו במרבית הקולות .  שנאהאן בוושינגטון ,  פיצוץ בין קלינטון פורטיס לג'ייסון קמפבל

