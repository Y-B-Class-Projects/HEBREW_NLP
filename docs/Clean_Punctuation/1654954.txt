אלפי שוטרים התפרסו בי-ם מחשש למהומות
בסופו של שבוע מתוח במיוחד ,  נערכת משטרת ירושלים בפריסה מוגברת לקראת תפילת יום השישי בהר הבית .  2,500 שוטרים מאבטחים את הנעשה בעיר
 ( צילום:רויטרס ,  עריכה:רן צימט ) 
על רקע המתיחות הגבוהה בבירה ,  משטרת ירושלים נערכת היום  ( שישי )  בכוחות מתוגברים לקראת תפילת יום השישי בהר-הבית .  המשטרה תגביל היום את כניסתם של מתפללים מוסלמים להר הבית ותאפשר את הכניסה לגברים בני 50 ומעלה ,  בעלי תעודות זהות ישראליות ,  ולנשים .  
דובר מחוז ירושלים ,  סגן ניצב שמוליק בן רובי ,  מסר לוואלה !  חדשות כי  " 2,500 שוטרים ושוטרי מג"ב מאבטחים את מזרח ירושלים ,  סביב הר הבית ובכפרים שמסביב .  נכון לרגע זה השקט והסדר נשמרים .  להר הבית מורשים לעלות גברים בעלי תעודות זהות כחולות בני 50 ומעלה ,  ונשים מכל גיל .  ההערכות תימשך עד שעות אחר הצהריים .  אנו מעריכים שהתפילה תעבור בשקט ,  אך ערוכים למקרה שיהיו ניסיונות להפרות סדר בשוליים ". 
ביום שלישי ,  שהוכרז ע"י הפלסטינים כ"יום הזעם ",  דווח על 30 פלסטינים שנפצעו במהלך עימותים בין צעירים לכוחות הביטחון .  הפלסטינים מחו על מה שהם מכנים  " ייהוד הר הבית ",  והזהירו מאינתיפאדה נוספת .  
ברביעי התפשטו ההפגנות והגיעו לנצרת ,  סכנין ואף ליפו .  בכיכר המעיין בנצרת מפגינים נשאו שלטים שבהם תקפו את המדיניות הישראלית ואילו בסכנין התקיימה הפגנה קטנה יותר ביוזמת התנועה האיסלאמית בהשתתפות פעילים בודדים .  כמו כן ,  עשרות פעילי  " בני הכפר "  הפגינו בסמוך לאום אל-פחם במחאה על המדיניות הישראלית בירושלים .
 המחאה הגיעה אף ליפו ,  וביום רביעי נערכה הפגנת הזדהות עם מחאת הפלסטינים בהשתתפות כמה עשרות תושבי העיר  .
 
אלפי שוטרים התפרסו בי-ם מחשש למהומות
בסופו של שבוע מתוח במיוחד ,  נערכת משטרת ירושלים בפריסה מוגברת לקראת תפילת יום השישי בהר הבית .  2,500 שוטרים מאבטחים את הנעשה בעיר

