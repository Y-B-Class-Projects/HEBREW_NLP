הרכישה הממונפת הגדולה מאז תחילת המשבר :  אייפקס במגעים לרכישת ISS ב-8.5 מיליארד דולר
חברת ההשקעה הפרטית הבריטית במגעים עם גולדמן סאקס וקרן EQT לרכישת ענקית שירותי הניקוי הדנית
חברת ההשקעה הפרטית הבריטית אייפקס ,  שסגרה באחרונה את רכישת בית ההשקעות הישראלי פסגות ,  פתחה במגעים בלעדיים לרכישת ענקית שירותי הניקוי ,  האבטחה והקייטרינג iss תמורת סכום מוערך של 8.5 מיליארד דולר - עסקה שבמידה שתצא לפועל תהיה הרכישה הממונפת הגדולה ביותר בעולם מאז תחילת המשבר הפיננסי הגלובלי .  כך לפי מספר דיווחים ,  בהם מקורות של סוכנויות הידיעות בלומברג ורויטרס .  iss הדנית ,  ספקית שירותי הניקוי הגדולה בעולם ,  נרכשה על ידי גולדמן סאקס וקרן eqt פרטנרס בשנת 2005 תמרות 3.9 מיליארד דולר .  גולדמן ו-eqt הודיעו בחודש אוגוסט כי הם שוקלים מכירה של החברה .  בה בעת ,  הם עדיין שוקלים אפשרות להנפיק בבורסת את iss .  במקרה שההנפקה אכן תצא לפועל ,  תהיה זו ההנפקה הראשונה לציבור  ( ipo )  הגדולה ביותר באירופה זה מספר שנים .  אייפקס היא בעלת השליטה בתנובה הישראלית.iss מספקת שירותי ניקוי ותחזוקה לבנייני משרדים ב-53 מדינות ,  מעסיקה יותר מ-500 אלף עובדים ,  והכנסותיה הסתכמו ב-12.6 מיליארד דולר בשנת 2008 .
 
הרכישה הממונפת הגדולה מאז תחילת המשבר :  אייפקס במגעים לרכישת ISS ב-8.5 מיליארד דולר
חברת ההשקעה הפרטית הבריטית במגעים עם גולדמן סאקס וקרן EQT לרכישת ענקית שירותי הניקוי הדנית

