מת קוורטרבק העבר ג'ורג' בלנדה
הקוורטרבק האגדי הלך לעולמו בגיל 83 .  טרנט אדוארדס שוחרר מהבילס ,  פציעת ברך לוויטן ,  פוטר מתאם ההתקפה של הניינרס
ג'ורג' בלנדה ,  קוורטרבק העבר המעולה ,  הלך הערב  ( שני )  לעולמו בגיל 83 .  בלנדה ,  חבר בהיכל התהילה ,  שיחק 26 עונות כשחקן פוטבול מקצועני  ( קוורטרבק ובועט )  ,  פרק הזמן הממושך ביותר בהיסטוריה של הענף .  הוא הוחתם ב-1949 על ידי שיקגו ברס ,  עבר ב-1958 ליוסטון אוילרס ושיחק באוקלנד מ-1967 עד הפרישה .  הוא נבחר ארבע פעמים לאולסטאר והצעיד את האוילרס לאליפות ה-AFL ב-1960 וב-1961 .  ב-1967 ,  עונתו הראשונה באוקלנד ,  הצעיד את הריידרס לסופרבול ,  בו הובסו 33:14 על ידי גרין ביי .  ב-1976 פרש ממשחק כשהוא בן 48 וב-1981 נכנס להיכל התהילה .  הוא נחשב לאחד הקוורטרבקים הגדולים בכל הזמנים .  
טרנט אדוארדס כבר לא בבפאלו .  הקוורטרבק שהחל את העונה בעמדת הפותח פינה את מקומו לריאן פיצפטריק ,  וכעת קיבל כרטיס אדום מהקבוצה .  הבילס צפויים להחתים מחדש את ליוויי בראון ,  אותו צירפו בסיבוב השביעי בדראפט האחרון ושחררו לאחר מכן .  בריאן ברום יגבה את פיצפטריק ביום ראשון ,  במשחק בו יארחו הבילס את ניו יורק ג'טס .  
דאלאס ניצחה ביוסטון ,  אבל שילמה מחיר בפציעתו של הטייט אנד ג'ייסון וויטן .  וויטן נפגע ברצועות ברכו  ( לא קרע אותן )  והסטטוס שלו לא ברור .  מהניסיון עם פציעות ברך ,  סביר להניח שיחמיץ לפחות משחק אחד .  גם הגארד קייל קוסייר עבר פציעה דומה ,  אותה פציעה שהשביתה אותו ממשחק הפתיחה בוושינגטון .  
לאחר שזכה להרבה רגעי תהילה בעונה שעברה ,  גארט הארטלי ,  הבועט של ניו אורלינס ,  לא פוגע .  ההחטאה של הארטלי לשער שדה מ-29 יארד עלתה לסיינטס במשחק מול אטלנטה והייתה השלישית שלו בשבעה ניסיונות ,  וכעת שוקל המאמן שון פייטון מה לעשות עמו .  הוא הודה כי עלתה האפשרות להחליף בועט ,  אך הוסיף : " החלטות שנלקחות יום לאחר משחק לא טובות בדרך כלל ".  
ולבסוף ,  בסן פרנסיסקו מצאו את האשם ביכולת הנרפית של הקבוצה - מתאם ההתקפה ג'ימי ריי שהולך הביתה . " אני נושא באחריות לכל מה שקורה בהתקפה של הקבוצה ",  אמר ריי לאחר משחק ההפסד 31:10 בקנזס סיטי וקיבל גיבוי מהמאמן מייק סינגלטרי .  פחות מיממה עברה ,  והוא יצטרך לחפש לעצמו ג'וב חדש .
 
מת קוורטרבק העבר ג'ורג' בלנדה
הקוורטרבק האגדי הלך לעולמו בגיל 83 .  טרנט אדוארדס שוחרר מהבילס ,  פציעת ברך לוויטן ,  פוטר מתאם ההתקפה של הניינרס

