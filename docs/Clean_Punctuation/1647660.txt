הפועל ב"ש-אחי נצרת :  איפה המוטיבציה ? 
ג'ון גרגורי ביקש משחקניו לשכוח מהצרות הכלכליות ,  עזורי ביטל הרצאה טקטית ואמר לשחקניו  " תדברו על המגרש "   ( שבת ,  19:00 ) 
עם כל הצרות הכלכליות ,  חוסר הוודאות והשביתה האפשרית באופק ,  ינסו מחר  ( שבת ,  19:00 )  שחקני אחי נצרת לנצח את הפועל באר שבע ולברוח מהמקום האחרון . " אני מבין מה אתם עוברים ומבין את המצוקה שלכם ",  אמר ג'ון גרגורי לשחקניו . " זה קשה ,  המצב לא ברור ,  אבל בואו נעשה את הטוב ביותר שאנחנו יכולים בצד המקצועי ונשים את כל השאר בצד .  תנו לקשיים לחשל אתכם ולהפוך אתכם לשחקנים טובים יותר לקראת העתיד ". 
בצל כל בשורות האיוב ,  גרגורי קיבל לפחות בשורה טובה אחת כשז'וסלן מאייבי שהחרים את האימונים עקב החזרת רכבו שב לאימוני הקבוצה ויעמוד לרשותו מחר .  מאייבי צפוי לפתוח בין הקורות .  גם איסמעיל עמאר שהחרים את חלק מאימוני השבוע אמור להמשיך ולפתוח בהרכב .  גרגורי לא צפוי לערוך שינויים בהרכב שהפסיד למכבי פתח תקוה בשבוע שעבר .  יניב לוזון ,  שהתאמן באופן סדיר השבוע ,  יהיה כשיר למשחק אך רק סמוך לפתיחתו יוחלט האם הוא יכול לפתוח .
 הרכב משוער :  ז'וסלן מאייבי ,  נאור פסר ,  רמי דואני ,  מארק גורמן ,  איסמעיל עמאר ,  מייקל טוקורה ,  גיא דיין  ( יניב לוזון )  ,  שלומי חנוכה ,  לוהאב כיאל ,  טצ'ם נטויה ,  תומר חמד
מאמן הפועל באר שבע ,  גיא עזורי ,  החליט לוותר על האסיפות הטקטיות וההרצאות לחניכיו במהלך השבוע .  המאמן שהבהיר לחניכיו ש"עדיף לכם לדבר במגרש ",  חזר על דבריו גם היום במהלך האסיפה המסכמת .  בבאר שבע מקווים להתאושש מההפסד לאשדוד ולנצח בבית את אחי נצרת ,  שעליה אמרו שחקנים בקבוצה : " אם לא ננצח קבוצה שמתאמנת בלי תנאים וחשק ,  המקום שלנו בפלייאוף האמצעי ולא בפלייאוף העליון ". 
עזורי תרגל את נדב קידר על חשבונו של הבלם הברזילאי וויליאם סוארז שייעדר בעקבות הרחקה .  אביתר אילוז שהתאמן במהלך השבוע למרות שלא התאושש לחלוטין מהפציעה ימשיך לפתוח בצד ימין כשהמאמן ימשיך בשיטה שכוללת שלושה קשרים אחוריים .  מוחמד אדמו ימשיך לפתוח לצד אייל שן ויוסי אופיר למרות שעד הוא לא התגלה כזר ברמה גבוהה .  בצל המתיחות עם המאמן ,  דוד רביבו דווקא יפתח בהרכב למרות שביקר אותו לעיני שחקנים במחצית המשחק באשדוד .  ברק בדש ימשיך לפתוח בחוד ,  כשאוהד קדוסי וחנן פדידה ימתינו להזדמנות שלהם מהספסל .
 בצל התבוסה באשדוד ,  אוהדי הקבוצה יגבירו את מחאתם וכפי שנכתב אתמול יגיעו למגרש אך לא יעודדו את הקבוצה וילבשו חולצות שחורות .
 הרכב משוער :  טברטקו קאלה ;  אביתר אילוז ,  דנילו מוריירה ,  נדב קידר ,  אופיר דוידזאדה ;  אייל שן ,  מוחמד אדמו ,  יוסי אופיר ,  מאור מליקסון ,  דוד רביבו ;  ברק בדש .
 
הפועל ב"ש-אחי נצרת :  איפה המוטיבציה ? 
ג'ון גרגורי ביקש משחקניו לשכוח מהצרות הכלכליות ,  עזורי ביטל הרצאה טקטית ואמר לשחקניו  " תדברו על המגרש "   ( שבת ,  19:00 ) 

