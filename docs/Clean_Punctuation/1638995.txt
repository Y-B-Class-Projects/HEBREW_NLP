באיירן מינכן לריברי :  חוזה חדש או ספסל
איביצ'ה אוליץ' חשף שהמועדון הבווארי הפציר בצרפתי להאריך את החוזה עד מארס ,  והוסיף : " רובן הרבה יותר מקצוען מריברי "
 הרבה דובר בקיץ על כך שפרנק ריברי יעזוב את באיירן מינכן .  דובר על ריאל מדריד ,  צ'לסי וברצלונה שמעוניינות בצרפתי המחונן ,  שהחליט לבסוף להישאר במועדון הבווארי ,  לפחות עד תום חוזהו בקיץ 2011 .  
עם תום חלון ההעברות של ינואר ,  החליט חברו לקבוצה איביצה אוליץ' לדבר על מצבו של הקשר המחוזר וחשף שריברי קיבל אולטימום מבאיירן מינכן :  חתום על חוזה חדש עד מארס ,  או שלא תשחק .
 אוליץ' התייחס גם לתקרית שהתרחשה בין לואיס ואן חאל ,  מאמן באיירן מינכן ,  לריברי כשהאחרון הודה שהיחסים ביניהם עכורים : " לריברי היו בעיות עם ואן חאל בתחילת העונה ,  אבל עכשיו הכל בסדר ".  
אוליץ' בן ה-30 חיזק את סטיגמת הרס"ר הקשוח שדבקה בואן חאל : " הוא מאמן מאוד תובעני ,  אנחנו מנתחים כל משחק לעומק והוא רוצה שנחשוב הרבה על כדורגל .  אצל ואן חאל צריך לתת 100 אחוז בכל אימון כדי לפתוח בהרכב ".  
לפי דבריו ,  נראה שהחלוץ הקרואטי גם לא יזדקק לממחטות במידה וייאלץ להיפרד מריברי : " אריאן רובן הוא הרבה יותר מקצוען ממנו ,  למרות שריברי יותר מוכשר ". 

באיירן מינכן לריברי :  חוזה חדש או ספסל
איביצ'ה אוליץ' חשף שהמועדון הבווארי הפציר בצרפתי להאריך את החוזה עד מארס ,  והוסיף : " רובן הרבה יותר מקצוען מריברי "
 
