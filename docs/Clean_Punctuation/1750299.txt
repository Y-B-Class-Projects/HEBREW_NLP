בעקבות הביקוש הגובר בסין ובהודו :  מחירי השמנים לבישול בעולם בעלייה
מלאי שמן הסויה והדקל צפויים לרדת ב-12% בשנה הקרובה בעקבות העלייה בצריכה מצד סין ,  ברזיל והודו
מחיר השמן לבישול ,  אשר עדיין לא הדביק את עליית מחירי הדגנים השנה ,  צפוי לעלות הודות לביקוש ההולך וגובר אשר הוריד את המלאים בשיעור החד זה 17 שנה  כך דיווחה בלומברג .  מלאי שמן הסויה והדקל ,  בהן משתמשות יצרניות מזון גדולות כמו נסטלה ויוניליבר למאכלים שונים ,  צפויים לרדת ב-12% בשנה הקרובה בעקבות העלייה בביקוש מצד סין והודו  כך העריך משרד החקלאות האמריקאי .  מחירי המזון טיפסו בחודש ספטמבר לרמתם הגבוהה מאז תחילת משבר המזון בשנת 2008 ,  אשר הוביל להתפרעויות מהאיטי ועד מצרים ." כלכלת סין צומחת ואין שום סיבה מדוע תושבי המדינה יצרכו פחות מזון בשבוע הבא ,  בחודש הבא או בשנה הבאה ",  כך אמר סטיב ניקולסון ,  מומחה לסחורות בחברת ההפצה והייעוץ לתעשיית המזון אינטרנשיונל פוד פרודקטס לבלומברג .  העלייה ברמת העושר בברזיל ,  בהודו ובסין מגדילה את הביקוש לדגנים ,  למוצרי חלב ,  לבשר ולשמן לבישול .  מחיר שמן הדקלים בבורסת הנגזרים של מלזיה עשוי לעלות ב-18% לכדי 1,161 דולר לטון עד לחודש מארס ,  לאחר עלייה של 15% השנה  לפי הערכות שפורסמו בבלומברג .  מחיר שמן הסויה בבורסת הסחורות של שיקאגו עלול לעלות ב-16% בשנה הקרובה לאחר עלייה של 21% השנה ,  לפי בלומברג .
 
בעקבות הביקוש הגובר בסין ובהודו :  מחירי השמנים לבישול בעולם בעלייה
מלאי שמן הסויה והדקל צפויים לרדת ב-12% בשנה הקרובה בעקבות העלייה בצריכה מצד סין ,  ברזיל והודו

