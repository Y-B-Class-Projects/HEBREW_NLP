בעקבות ויקיליקס :  כבר לא צריך לעשות שלום
בחוגי הימין נשמעו צהלות רמות מאז פרסומי ויקיליקס האחרונים :  סוף סוף התברר שמדינות ערב חוששות מאיראן ,  בלי שום קשר לסכסוך הישראלי ? פלשתיני .  המסקנה היא שאין צורך לפתור את הסכסוך שלנו כדי להקים קואליציה אמריקנית ? מזרח ? תיכונית נגד המאמץ הגרעיני האיראני .
 אפשר לחשוב שהרצון לשלום באזורנו נבע ,  כל כולו ,  מן הצורך להקים קואליציה אנטי ? איראנית ,  ושעכשיו אפשר כבר ללחוץ על צופר ההרגעה ,  כי התברר שפיתוח היכולת הגרעינית באיראן הוא גורם דאגה ראשון למדינות המפרץ ,  ולכן - מסתמא - יצטרפו לקואליציה הנגד ? איראנית ,  גם בלי שיהיה שלום ישראלי ? פלשתיני .
 כמובן ,  מדובר בהבל הבלים .  ראשית - מי שחותר לשלום בינינו לבין שכנינו עושה זאת כדי להבטיח שישראל לא תהא נטע זר במזרח התיכון ,  וכדי להבטיח שהשטחים שכבשנו במלחמת ששת הימים לא יהפכו את היהודים למיעוט בארצם .  מחנה השלום קם עוד בימי השאה הפרסי ,  כאשר איש לא חלם על חומייני או חמינאי ,  ואילו אחמדינג'אד היה ילד .  שנית - למחנה השלום לא היו שום אשליות לגבי הזדהות העולם הערבי עם הפלשתינים .  את העוינות של מדינות המפרץ לפלשתינים ניתן היה לחוש כאשר המוני פלשתינים גורשו מכוויית וממדינות מפרץ אחרות על רקע תמיכת יאסר ערפאת בסדאם חוסיין לאחר פלישת חוסיין לכוויית .  הטענה של אישים כיצחק רבין הי"ד ורבים אחרים שהיו אחיו לדעה היתה שאיראן מנצלת בציניות את הסכסוך באזורנו ,  ומציגה את עצמה כמי שמזדהה עם הפלשתינים משום שבדעת הקהל הערבית זהו הנושא המייצר את ההזדהות הרגשית הגבוהה ביותר .
 אם ארה"ב מעוניינת בקואליציה ערבית שתתמוך בה על רקע עזיבתה את עיראק ואת אפגניסטן ,  ושתסייע בהפסקת מיזם הגרעין האיראני ,  היא תתקשה מאוד לעשות זאת כאשר היא מזוהה עם ישראל ועם אי פתרון הבעיה הפלשתינית .  
ויקיליקס חשף סוד ידוע - הבעיה הפלשתינית אינה מדירה שינה מעיני רוב מנהיגי העולם הערבי ,  אבל אין חומר הצתה יעיל ממנה לציבור הערבי הרחב .  כיוון שמנהיגי ערב קשובים לרחוב שלהם ,  משום שבלעדיו סיכוייהם לשרוד אינם גבוהים ,  אין שום משמעות לתחושות האישיות שלהם ,  המתגלות במברקים של שגרירי ארה"ב אל הממונים עליהם במחלקת המדינה .
 מי שאינו מאמין בשלום ,  אם משום שאינו מוכן לשלם את מחירו או משום שהוא משוכנע שאין עם מי לדבר ,  וכי כל הסכם שייחתם יופר - אינו זקוק למברקי ויקיליקס .  מי שמבין כי הסכסוך הוא תירוץ ולא סיבה - לא היה זקוק למברקים האלה .  מי שמבין כי בלי הסדר מדיני לא תוכל ישראל להמשיך להיות יהודית ודמוקרטית - לא יחפש בכל דבר את הסיבה שלא לעשות שלום .
 
בעקבות ויקיליקס :  כבר לא צריך לעשות שלום
nan
