שוק הנדל"ן טיפס גבוה מדי .  גם הפוליטיקאים
מלים בקבלנות
 >  >  מילים רבות הוקדשו בשבועיים האחרונים לסיכומי שנה ועשור בתחום הנדל"ן .  אבל נראה כי אף אחד מהסיכומים אינו משקף את הדרמה האמיתית שהתחוללה כאן ב-2009 - כמו שעשו תוצאותיה של בדיקה קטנה שביצע מינהל הכנסות המדינה .  הבדיקה אימצה את מתודת מדד הדירות האמריקאי קייס-שילר ,  שעוקב אחר מכירות ומכירות חוזרות של אותן דירות - וכך בודק את שינויי המחירים בערים הכלולות במדד .  ב"גרסה הישראלית ",  שביצעה מנהלת תחום מחקר כלכלי במינהל הכנסות המדינה ,  גלית בן נאים ,  נלקח מדגם של 3,017 דירות ,  שמה שמאפיין אותן הוא שהן נרכשו ב-2008 ונמכרו בין פברואר לנובמבר 2009  ( והוחזקו במשך 16 חודשים בממוצע )  .  בן נאים בדקה מה היו מחירי הרכישה ,  מתי הן נמכרו שוב ,  באילו מחירים ואילו תשואות השיגו בעליהן .  כאמור ,  אין כמו תוצאות בדיקה זו כדי להעיד על מה שקרה כאן בשנה שעברה .  האווירה בתחילת השנה היתה קודרת ,  והתחושה הכללית היתה שמחירי הדירות עתידים להתמוטט .  על רקע זה ,  מוכרי הדירות בתחילת השנה ,  שהשתתפו במדגם ,  ספגו הפסדים ניכרים על השקעותיהם .  מי שמכר בפברואר הפסיד 14% בממוצע ,  בהשוואה למחיר ששילם בשנה שלפני כן ;  מי שמכר במארס הפסיד 10% - וכנראה חשב שעוד יצא בזול .  המפנה חל באפריל-מאי .  אלה שרכשו דירות ב-2008 ומכרו אותן בחודשים אלה ,  שבהם האווירה השתפרה ,  הצליחו להשיג עליהן מחירים דומים למחירי הרכישה .  ביוני החלה דהירת המחירים  ( והרווחים )  .  מוכרי הדירות בחודש זה כבר הרוויחו עליהן 16% .  ביולי הרווח אמנם ירד ל-15% ,  אבל מי שמכר דירה באוגוסט כבר הפיק עליה רווח ממוצע של 21% .  בספטמבר הרווח עלה ל-24% ,  והשיא נרשם באוקטובר - 32% .  הרווח הממוצע במדגם היה 259 אלף שקל .  שיעור התשואה שרשם מי שרכש דירה ב-2008 ומכר אותה בנובמבר ירד ל-29% .  האם בסוף 2009 חל מפנה שני בשוק ?  אולי .  כצפוי ,  בימים האחרונים החלו פוליטיקאים לטעון שהנה ,  המדיניות של שר השיכון אריאל אטיאס להוזלת הדירות נותנת אותותיה .  מדובר בטענות ללא סימוכין וללא היגיון .  מדיניותו של אטיאס מכוונת לטווח הארוך ,  ואין ביכולתה להשפיע תוך פרק זמן כה קצר .  מחירה של אף דירה לא ירד משום ששר השיכון הבטיח להציף את המדינה בקרקעות .  הגרף המצורף מרמז על סיבה אפשרית והגיונית לירידה :  ייתכן כי לקראת סוף 2009 שוק הנדל"ן טיפס על ענף גבוה מדי ,  ועם תחילת העלייה בריבית - ויותר מכך ,  הציפיות לעלייה כזו - והחששות שהמחירים הגיעו לרמות גבוהות מדי ,  השוק החל להתאזן והמחירים ,  לרדת .
 
שוק הנדל"ן טיפס גבוה מדי .  גם הפוליטיקאים
מלים בקבלנות

