ידידות :  נבחרת ישראל ניצחה את רומניה 0:2
הנבחרת לא הרשימה עם אלי אוחנה מאחורי הקווים ,  אבל ניצחה בחוץ 0:2 את רומניה ,  משערים של בניון  ( 45 )  וברדה  ( פנדל ,  82 ) 
מילים רבות נשפכו על הנבחרת בחודשים האחרונים ,  בעיקר על זהותו של המאמן הבא ,  ועל ההגרלה הנוחה יחסית לה זכתה נבחרת ישראל ,  במוקדמות 2012 .  כל כך הרבה מילים שניתחו את סיכוייה של ישראל במידה ושם כמו רוברטו דונאדוני יגיע בכדי לעמוד מאחורי הקווים ,  שכבר כמעט ונשכחה היכולת האמיתית של השחקנים הישראליים .  הערב  ( רביעי )  חזרה ישראל אל הדשא ,  והשיגה ניצחון חוץ מרשים על הנייר ,  0:2 ברומניה מול הנבחרת המקומית .  למרות הניצחון ,  חייבים לומר שישראל היתה רחוקה מלהרשים במשחק ,  שנשלט ברובו על ידי הרומנים .
 שחקניו של אוחנה נראו אנמיים מאוד על המגרש ,  במיוחד בחלק הקדמי ,  ולא הצליחו באמת לסכן את שערו של השוער הרומני במחצית הראשונה ,  שנותר במשך דקות ארוכות ללא הזדמנות למתוח את אבריו .  גם רומניה לא ממש הרשימה באותם רגעים ,  אם כי החל מהדקה ה-20 היא השתלטה על המשחק ,  והחלה תוקפת את ההגנה המבוהלת של ישראל ,  שהתקשתה להרחיק היטב כדורים .  אלא שאז ,  כשהיה נדמה שהמחצית הולכת להסתיים בתיקו מאופס ,  הגיע אחד ,  יוסי בניון ,  ועשה את השינוי .  קפטן הנבחרת ניצל איבוד כדור בחצי המגרש של הרומנים ,  ועם מהלך נאה שביצע עם שכטר ,  מצא את עצמו פנוי מול השוער כדי להעלות את ישראל ליתרון .  
לכאורה ,  השער היה אמור להכניס קצת יותר מוטיבציה בקרב הנבחרת הרומנית במחצית השניה ,  אבל בפועל לא הרבה השתנה ,  ומלבד החמצה מסמרת שיער של מאריקה בדקה ה-46 ,  המארחים לא הצליחו לחבר מהלכי כדורגל טובים מספיק בכדי לסכן את שערו של ניר דוידוביץ' ,  שנכנס במחצית .  גם ישראל המשיכה ביכולת החלשה ,  הלכה צעד אחורה וכמעט ולא ביקרה ברחבה הרומנית ,  כשנראה שהיא מסתפקת בשער היתרון של בניון .  8 דקות לסיום יצאה ישראל למתפרצת ,  ברדה השתלט טוב על הכדור ,  הוכשל ברחבה ,  ואת הפנדל הוא שלח פנימה ,  כדי להבטיח את הניצחון הראשון  ( ואולי האחרון )  בעידן אלי אוחנה .
 דקה 5 :  הזדמנות ראשונה טובה לנבחרת ,  כשבניון מצא את קולאוטי ברחבה ,  אבל הבעיטה של החלוץ לא התלבשה ,  ונהדפה לקרן .  
דקה 11 :  ההגנה הישראלית שוב איפשרה לרומנים להסתובב חופשיים ,  ורומן שלח בעיטה טובה ושטוחה ,  אבל אוואט הדף והכדור הורחק מהרחבה .  
דקה 42 :  הרומנים החלו להתקרב לשער ,  רומן הרים כדור לרחבה ,  אבל הנגיחה של ניקולאו הלכה היישר אל אוואט .  
דקה 45 :  שער !  יוסי בניון ניצל איבוד כדור אומלל של הרומנים ,  פרץ קדימה ,  החליף דאבל פס עם שכטר ברחבה ,  ואז מול השוער הרומני כבש את שערו ה-20 במדי הנבחרת ,  0:1 לנבחרת ישראל .  
דקה 46 :  הזדמנות מדהימה לרומנים עם פתיחת המחצית השניה ,  כשהכדור הוגבה לרחבה ,  ההגנה הישראלית קפאה ,  ומאריקה עמד כשלושה מטרים מול השער ,  אבל הבעיטה הרעה שלו נהדפה על ידי יואב זיו .  
דקה 56 :  ארבייטמן ביצע עבירה טיפשית ,  הרומנים קיבלו בעיטה חופשית ,  ותאמאש שלח טיל נהדר מ-30 מטרים ,  שחלף ליד הקורה של דוידוביץ' .  
דקה 81 :  עומר גולן רק נכנס ,  וכבר קיבל כדור מושלם בתוך הרחבה ,  אבל לא הגיע אליו מוכן ,  ואיבד אותו ברשלנות גדולה .
 דקה 83 :  שער !  אליניב בדרה רדף אחרי כדור ארוך ,  חטף אותו ופרץ אל הרחבה .  נשו הכשיל אותו והשופט סימן על הנקודה הלבנה .  ברדה ניגש לבעוט ,  ושלח כדור גבוה אל החיבור השמאלי ,  0:2 לנבחרת ישראל .  
הרכב נבחרת ישראל :  דודו אוואט  ( ניר דוידוביץ' ,  46 )  ,  קלמי סבן ,  אבי סטרול  ( דקל קינן ,  54 )  ,  טל בן חיים  ( דין מורי ,  70 )  ,  יואב זיו ,  אביחי ידין  ( תמיר כהן ,  46 )  ,  בירם כיאל  ( רוני גפני ,  90 )  ,  גילי ורמוט  ( ביברס נאתכו ,  70 )  ,  יוסי בניון  ( עומר גולן ,  80 )  ,  איתי שכטר  ( אליניב ברדה ,  46 )  ,  רוברטו קולאוטי  ( שלומי ארבייטמן ,  46 )  .
 הרכב נבחרת רומניה :  קוסטל פנטילימון ,  ואסילה מאפטיי ,  דורין גויאן ,  מירל ראדוי ,  מיחאי נשו ,  מיחאי רומן ,  פול קודריאה ,  ראדו פלורסקו ,  באנל ניקוליצה ,  דניאל ניקולאו ,  צ'יפריאן מאריקה .
 
ידידות :  נבחרת ישראל ניצחה את רומניה 0:2
הנבחרת לא הרשימה עם אלי אוחנה מאחורי הקווים ,  אבל ניצחה בחוץ 0:2 את רומניה ,  משערים של בניון  ( 45 )  וברדה  ( פנדל ,  82 ) 

