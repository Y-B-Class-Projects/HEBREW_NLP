סקירה מאיזי פורקס :  הרבה אירועים ,  מעט ימים
השבוע בשוק המט"ח מגמות ,  ניתוח טכני ואירועים חשובים
הדולר האמריקאי התחזק השבוע מול מרבית המטבעות בשבוע עמוס באירועים כלכלים .  הירידה באהבת הסיכון ,  החששות מבועת אשראי ונדל"ן חדשות בסין ,  הרגולציה של הנשיא אובמה ונתונים כלכלים מעורבים בארה"ב חיזקו את הדולר בשבוע מסחר מקוצר לאחר שביום שני לא התקיים מסחר עקב יום מרטין לותר קינג.השבוע התחיל באווירה אופטימית לאחר שהמדדים בוול סטריט נסחרו בשיא של 15 חודשים אך זה לא הפריע לסוחרים לשוב לדולר האמריקאי .  החששות בנוגע לבועת אשראי חדשה בסין יחד עם ההתדרדרות הכלכלית בכלכלות ה"קטנות "  של אירופה מעלים סימן שאלה גדול בנוגע להתאוששות הכלכלית ברחבי הגלובוס .  בסין פורסם השבוע כי הכלכלה התרחבה ברבעון האחרון של 2009 ב-10.7% ,  מדובר בקצב המהיר ביותר מאז 2007.למרות הנתון החיובי ,  הסוחרים מודאגים בעיקר מדבריו של המפקח על הבנקים בסין שטען כי חלק מהבנקים יצטרכו להקטין את מתן האשראי .  בהמשך השבוע ,  המשך התחזקות הדולר הגיע גם עם ירידות חדות בוול סטריט מה שמחזיר אותנו לאופי המסחר שבו הדולר מתחזק כמטבע הגנתי .  הסיבה להיפוך בשווקים היה נאומו של הנשיא אובמה.נשיא ארה"ב קרא להידוק הרגולציה על מוסדות הפיננסיים .  אובמה הציע חבילת רגולציה להגבלת סיכונים של הגופים הפיננסים ,  רגולציה אשר עלולה לפגוע ברווחיות של הבנקים הגדולים .  מבחינת נתונים כלכלים ,  הנתונים היו בעיקר מעורבים .  מצד אחד פורסם נתונים חיובים כמו כניסת הון זר אשר עלה ל126.8 מיליארד דולר ,  הרמה הגבוה ביותר מאז חודש יולי 2007 ומדד המחירים ליצרן אשר עלה ב-0.2% מצד שני ,  מספר דורשי העבודה עלו ל-482 אלף תביעות ,  הרמה הגבוהה ביותר מזה חודשיים ,  ומדד פילדלפיה לחודש ינואר אשר ירד ל-15.2 מול צפי לירידה מתונה יותר ל-18.1.האירועים הכלכלים צפויים להמשיך גם השבוע כאשר צפוי להתפרסם התמ"ג הראשוני לרבעון האחרון של 2009 וההחלטה על גובה הריבית .  הצפי לתמ"ג הוא שכלכלת ארה"ב התרחבה בשלושה החודשים האחרונים של 2009 בכ- 4.6% .  בנוגע לריבית ,  לא מצפים להפתעות והיא צפויה להישאר ללא שינוי ברמה של 0-0.25%.מחיר של הנפט צנח השבוע מתחת ל-75 דולר לחבית .  הירידות החדות בוול סטריט יחד עם הצעדים שננקטו על ידי ממשלת סין פוגעים בביקושים לזהב השחור .  השבוע ,  כמו כל שבוע פורסם בארה"ב מלאי נפט אשר הצביעו על ירידה חדה במאגרי הנפט של 0.4 מיליון חביות אך הנתון לא הצליח לשנות את כיוונו של הנפט .  גם הזהב צנח השבוע אל מתחת לרמה של 1,100 דולר לאונקייה .  מדובר על ירידה של יותר מ-10% מהשיא שרשם לפני כחודש.מה מצפה לנו השבועלאחר שגם הבורסות המובילות בעולם נכנעו לעובדה שעוד רבה הדרך להתאוששות כלכלית עולמית מלאה והמדדים המובילים עברו למגמה של ירידות שערים יגיע שבוע גורלי נוסף שבו יתפרסמו מספר רב של נתונים כלכליים משמעותיים שאכזבה מהן יכולה להעצים עוד יותר את העובדה שימים קשים עדיין נמצאים באופק הכלכלי העולמי.הנתון המשמעותי הראשון שנקבל יהיה מספר מכירות הבתים הקיימים בארה"ב,ביום שלישי נקבל את גובה הריבית ביפן שצפויה להישאר ללא שינוי,האקלים העסקי בגרמניה ונתוני התמ"ג של אנגליה ,  בארה"ב יתפרסם מדד המחירים לצרכן .  ביום רביעי נקבל את מדד המחירים לצרכן באוסטרליה ,  סקר מכירות באנגליה ,  מכירות הבתים החדשים בארה"ב ומלאי הנפט השבועיים.בשעה 21:15 שעון ישראל יפרסם הפד את גובה הריבית בארה"ב שגם כן צפויה להישאר ללא שינוי .  לאחר שעה קלה יפרסם גם הבנק המרכזי בניו זילנד את גובה הריבית שגם כן לא צפוי לשנות את גובה הריבית .  ביום חמישי נקבל את המכירות הקמעונאיות ביפן,נתוני התעסוקה בגרמניה ומכירות מוצרים בריי קיימא בארה"ב .  ביום שישי לפנות בוקר יתפרסמו ביפן מדד המחירים לצרכן ,  אחוז האבטלה ופרוטוקול ישיבת הפד .  בשעות הצהריים יתפרסמו מדד המחירים לצרכן ואחוז האבטלה בגוש היורו ולאחר מכן נקבל את הברומטר הכלכלי החשוב בשוויץ .  עוד ביום שישי העמוס בנתונים יתפרסם התמ"ג בקנדה והתמ"ג בארה"ב שילווה גם במדד מנהלי הרכש של אזור שיקגו ומדד אמון הצרכנים שלאוניברסיטת מישיגן.eur/usdהיורו נחלש מול הדולר בשבוע המסחר האחרון אך הצמד הצליח לשמור על הרמה של 1.4000 דולר ליורו כתמיכה משמעותית לצמד .  מצבה הכלכלי החמור של אחת מהחברות הבכירות בגוש היורו יוון ונתונים כלכליים מאכזבים שממשיכים להתפרסם בגוש היורו מעלים בספק את קצב התאוששות הכלכלה האירופאית.חבר הבנק המרכזי של אירופה טען השבוע כי הגידול הכלכלי במזרח ומרכז אירופה צפוי להיות נמוך יותר מאשר הגידול במערב אירופה .  מבחינת נתונים פורסם השבוע בגרמניה סנטימנט המשקיעים של zew אשר ירד בפעם הרביעית ברציפות .  הנתון הראה כי הסנטימנט ירד ל-47.2 מול צפי לירידה מתונה יותר ל 49.8.הנתון המשוכלל של כל גוש האירופי ירד ל-46.4 ,  הרמה הנמוכה ביותר מאז חודש יולי האחרון .  מדד מנהלי הרכש למגזר השירותים ירד באירופה בחודש דצמבר ל-52.3 ,  מדובר על הירידה הראשונה במדד מזה 6 חודשים .  בנוסף ,  הבנק המרכזי של אירופה פרסם הדו"ח החודשי בו חזר והבהיר כי הריבית על האירו תואמת את המצב הכלכלי של אירופה .  השבוע צפוי להתפרסם באירופה בין היתר נתוני אבטלה ,  מאזן הסחר ומדד המחירים לצרכן.ההיבט הטכניהיורו עובר למגמת ירידה על פי תבנית שנקראת תבנית מניפה .  זהו מעבר הדרגתי לקווי מגמה עולים בשיפוע נמוך יותר .  יש שלושה קווים כאלו במניפה והירידה מתחת ל-1.437 פרצה את השני .  לטווח הארוך ,  היורו אמור להמשיך לרדת .  לטווח הקצר יהיו כמובן גם תיקונים למעלה .  התמיכה הבאה יכולה להיות או ב-1.383 או ב-1.35 .  התנגדות בין 1.43 ל-1.44 .  ההתנגדות הזו יכולה להשתנות קצת עם חלוף הזמן.usd/ilsהמסחר בדולר שקל שינה השבוע כיוון ולאחר שהצמד נסחר בשפל של 15 חודשים ,  התחזק הדולר מול השקל בשבוע המסחר האחרון והצמד חזר להיסחר מעל הרמה של 3.7000 ,  רמה בעל חשיבות משמעותית לצמד .  התחזקות הדולר בעולם ורכישות נוספות של בנק ישראל הצליחו לחזק את הצמד שנסחר ביום האחרון של השבוע סביב רמות של 3.7300 שקל לדולר.השבוע פורסם המדד המשולב של בנק ישראל אשר עלה ב-0.4% בחודש האחרון של השנה ,  דבר שמצביע על המשך התאוששות במשק המקומי .  אך למרות העלייה ,  עודכנו כלפי מטה המדדים הקודמים של אוקטובר ונובמבר .  השבוע צפוי בנק ישראל להותיר את הריבית ללא שינוי ברמה של 1.25%.ההיבט הטכניעלייתו של הדולר-שקל אינה מלמדת ,  בינתיים ,  על שינוי מגמה למגמת עליה .  מדובר בתיקון למהלך הירידה החד שקדם לה .  השער החשוב כרגע ביחס לדולר הוא 3.75 .  מהלך מעל 3.75 ילמד בהסתברות גבוהה על מעבר של הדולר למגמת עליה .  עליה עד 3.75 היא בבחינת תיקון .  התמיכה לדולר היא בין 3.62 ל-3.64.צמד מעניין לשבוע הקרוב ,  לסוחרים שבינינו xau/usdהזהב מתקרב לרמת התמיכה המשמעותית מאוד ב-1,070 דולר לאונקייה .  שבירה של רמה זו יכולה לשנות את המומנטום לטווח הבינוני ולבדיקה מחודשת של רמת ה-1,000 דולר לאונקייה .  לפני כן הזהב יכול להיתמך באזור 1,080 דולר לאונקייה שמשמש כרמת תמיכה נוספת .  התנגדות לזהב נמצא ב-1,100 דולר לאונקייה אך הרמה המשמעותית יותר קיימת ב-1,120 דולר לאונקייה .
 
סקירה מאיזי פורקס :  הרבה אירועים ,  מעט ימים
השבוע בשוק המט"ח מגמות ,  ניתוח טכני ואירועים חשובים

