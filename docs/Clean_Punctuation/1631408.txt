 " שופט לא נקי לא יהיה בכדורסל הישראלי "
 יו"ר איגוד הכדורסל ,  שי שני ,  הקים רשות לאתיקה מקצועית ואמר : " אנחנו לא באים לטייח ,  אלא לתת לאיגוד את הכלים "
 וידאו :  נועם אשל .  עריכה :  גדי וינסטוק
ראשי איגוד הכדורסל התכנסו היום  ( שלישי )  במשרדי האיגוד ,  כדי לדון בהתפתחויות האחרונות בפרשת חקירותיהם של השופטים סמי בכר וירון זריף .  בסיום הישיבה הדחופה ,  הודיע האיגוד על הקמת רשות לאתיקה מקצועית ,  בראשה יעמוד ניצב בדימוס אריה עמית .  כזכור ,  בכר וזריף נחשדים כמי שהעלימו כספי מס ,  והשתמשו בהם לצורך השקעה בבנק של מוני פנאן - במקביל הם שפטו את משחקיה של מכבי תל אביב .
 יושב ראש האיגוד ,  שי שני ,  אמר בתום הדיון : " המטרה של הרשות תהיה לרשום קוד אתי מאוד ברור לכל העוסקים בענף ,  לרשות יהיו גם את הסמכויות לבדוק ולחקור שאלות אתיות שעלו במהלך הזמן .  שאלות של מה מותר ומה אסור יקבלו סימני קריאה ולא סימני שאלה .  מי שלא יפעל על פי הקוד האתי לא יהיה בכדורסל .  אנחנו לא באים לטייח ,  אלא לתת את הכלים שהאיגוד יעבוד כמו שצריך . 
" לגבי השופטים והחקירות האחרונות ,  אנחנו הודענו ששופט כדורסל צריך להיות ללא רבב ,  אנחנו לא מתכוונים לעל יד וכאילו ,  שופט שלא יהיה נקי מכל רבב לא ישפוט בכדורסל הישראלי .  הזכירו את סמי בכר ,  הוא כרגע לא שופט בכדורסל הישראלי וזו החלטה שהתקבלה פה ,  אבל צריך לזכור שעדיין אין נגדו כתב אישום .  אני חש שהאווירה לא טובה ,  נעשה את כל הפעולות כמה שיותר מהר על מנת לטהר את האווירה ולהסיר כל עננה קיימת ".  
אריה עמית ,  שיעמוד בראש הרשות לאתיקה מקצועית : " לא באתי להיות ראש מח"ש של הכדורסל הישראלי .  מה שאני הולך לעשות זה ללמוד היטב את האיגוד ,  להכיר את נושא הכדורסל בישראל ובעולם ,  וביחד לכתוב קוד אתי שיהיה מסמך ברור ויבהיר מה נכון ומה לא .  אני אבחר את האנשים שיהיו איתי בהתייעצות עם איגוד הכדורסל ".  

" שופט לא נקי לא יהיה בכדורסל הישראלי "
 יו"ר איגוד הכדורסל ,  שי שני ,  הקים רשות לאתיקה מקצועית ואמר : " אנחנו לא באים לטייח ,  אלא לתת לאיגוד את הכלים "
 
