קולו של דנקנר לא נשמע 
שוק ריכוזי
 >  >  לא בכל יום מתקשר מנכ"ל של רשת שיווק גדולה לספקים גדולים וצועק עליהם - מה לעזאזל הם עושים במבצע של רשת מתחרה .  אבל לפי הספקים של שופרסל ,  נראה כי זה מה שקרה בדצמבר 2008 ,  כאשר מנכ"ל הרשת אפי רוזנהויז גילה שהם משתתפים בו-זמנית במבצעים בשופרסל וברבוע כחול .  ניתן לראות בכתב האישום שהוגש נגד רוזנהויז תשובה של רשות ההגבלים למה שנראה כניסיון שלו להשפיע גם על מבצעים עתידיים אצל מתחרים .  כל זה ,  בנוסף למה שנראה לרשות כהפרת תנאי המיזוג בין שופרסל לקלאבמרקט ,  בהם התחייב רוזנהויז לא לנצל לרעה את כוח הרשת הגדל באמצעות פגיעה במתחריו .  בית המשפט יצטרך להכריע ,  מה בדיוק נאמר בשיחות בין רוזנהויז לספקים ,  האם הן כללו איום או רק דיון עקרוני על משמעות המותג .  שופרסל היא אחת מעשר חברות בקבוצת אי.די.בי ,  שהעומד בראשה ,  נוחי דנקנר ,  הגדיר כחברות ליבה .  אלה נהנות מיחס מועדף בסדר יומו של דנקנר .  כך ,  מהלכי שופרסל עוברים לעיונו ,  לעיתים עד רמת הסרת המילקי מהמדפים כחלק ממאבק על הסכם עסקי שנתי עם שטראוס .  האם ניתן להסיק מכך ,  כי דנקנר מצדד בהתנהלות עסקית כוחנית ,  עד כדי הפרת תנאי מיזוג ?  בעבר העניק דנקנר גיבוי לרוזנהויז .  בימים האחרונים ,  כשהתברר הלך הרוח ברשות ההגבלים ,  הוא הזיזו ממקומו - אך לא הדיח אותו .  הרושם שהתקבל היה שדנקנר סבור כי לא טוב לתדמית הרשת שמנכ"לה מועמד לדין .  מהתנהלות דנקנר לא ברור אם הוא עדיין מגבה את ההתנהלות הכוחנית של רוזנהויז או שהוא מסתייג ממנה .  אי.די.בי היא התאגיד הגדול והריכוזי במשק ,  כך ששתיקתו של דנקנר עשויה לחזק את הקריאות שהחלו להישמע באחרונה להקמת ועדה להגבלת הריכוזיות במשק .
 
קולו של דנקנר לא נשמע 
שוק ריכוזי

