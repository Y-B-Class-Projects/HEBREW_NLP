אישום :  שילמו כספים לנער בן 17 תמורת מין
שני תושבי המרכז מואשמים כי שילמו אלפי שקלים לנער בן 17 כדי לקיים יחסי מין עם אחד מהם ועם ידידה קרובה .  הפרקליטות טוענת כי הנאשמים ידעו שמדובר בקטין .  הנאשמים מכחישים
לבית משפט השלום בתל אביב הוגש אתמול  ( ראשון )  כתב אישום נגד תושב תל אביב בן 33 ותושב פתח תקווה בן 42 ,  בגין ניצול קטין לזנות ,  לאחר ששילמו לנער בן 17 כדי שיוכלו לבצע בו מין אוראלי ,  למרות שידעו שמדובר בקטין .
 לפי כתב האישום ,  שהוגש באמצעות עו"ד ספי ברא"ז-יונג מפרקליטות מחוז תל אביב ,  בסביבות חודש יוני השנה ,  נסע הנאשם הראשון ששמו נאסר לפרסום ,  יחד עם אישה ברכבו ,  והשניים הבחינו בקטין בשעה שעמד בתחנת אוטובוס ברחוב סלמה בתל אביב .  הנאשם פנה לנער ושאל אותו אם ירצה לקיים יחסי מין עם ידידתו .  לאחר שהנער השיב בחיוב ,  נסעו השלושה לדירתו של הנאשם בשכונת התקווה ,  ושם קיים הנער יחסי מין עם האישה .  הנאשם צילם את השניים מקיימים יחסי מין באמצעות הטלפון הנייד שלו .  
לאחר מספר ימים הביא הנאשם הראשון את הנער פעם נוספת לדירה ,  ושם הוא הציע לו לאפשר לנאשם השני לבצע בו מין אוראלי תמורת 500 שקלים .  תחילה הנער סירב ,  אולם לאחר כמה ימים הסכים לכך .  במשך כשלושה חודשים נהג הנער להגיע לדירה פעם בשבוע ולאפשר לנאשם לבצע בו מין אוראלי ,  תמורת סכומי כסף הנעים בין 200-500 שקלים .	  .  
הפרקליטות מבקשת מבית המשפט לשלוח את השניים למעצר בית עד תום ההליכים המשפטים נגדם .  מבקשת המעצר עולה כי השניים פעלו באופן דומה כלפי קטין אחר  הציעו לו לקיים יחסי מין עם האישה ואחר כך שידלו אותו לזנות . " מעשיהם של המשיבים מעידים על מסוכנותם לקטינים בכלל ולמתלונן בפרט ",  נכתב בבקשת המעצר . " כך גם קיים חשש ממשי כי שחרורם ישבש הליכי משפט ". 

אישום :  שילמו כספים לנער בן 17 תמורת מין
שני תושבי המרכז מואשמים כי שילמו אלפי שקלים לנער בן 17 כדי לקיים יחסי מין עם אחד מהם ועם ידידה קרובה .  הפרקליטות טוענת כי הנאשמים ידעו שמדובר בקטין .  הנאשמים מכחישים

