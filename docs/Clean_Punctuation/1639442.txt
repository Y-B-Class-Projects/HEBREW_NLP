מאפיונר איטלקי :  סילביו ברלוסקוני עשה את הונו הראשוני בעזרת המאפיה
כך טוען מסימו צ'יאנצ'ימינו ,  בנו של בוס מאפיה שהיה מקורב לראש המאפיה הסיציליאנית ,  ברנרדו פרובנזנו ■ ברלוסקוני הצעיר הצליח בשנות ה-70 להשיג מימון לפרויקט שאפתני במילנו ,  הכולל אגמים מלאכותיים ומגרשי טניס למרות שהגיע מרקע צנוע וללא מוניטין עסקי ■ 
ראש ממשלת איטליה והאיש השני בעושרו במדינה ,  סילביו ברלוסקוני ,  עשה את הונו הראשוני בפרויקט דיור שבו הייתה מושקעת בכבדות המאפיה האיטלקית - כך אמר היום מסימו צ'יאנצ'ימינו ,  בנו של בוס מאפיה שהיה מקורב לראש המאפיה הסיציליאנית ,  ברנרדו פרובנזנו ,  בעדות שהשמיע בפני בית משפט בפלרמו.בעדותו ,  טען צ'יאנצ'ימינו כי אביו ,  ויטו צ'יאנצ'ימינו ,  יחד עם שני בכירי מאפיה אחרים שהיו מקושרים לתעשיית הבנייה האיטלקית ,  השקיעו בשנת ה-70 הון שהולבן באמצעות חברות קש באחד מפרויקטי הבנייה הראשונים והגדולים של ברלוסקוני במילאנו , " מילאן 2 ". "אבי גיוון את השקעותיו ,  כדי להתחמק מחקירות משטרה .  הוא חשב שהפרויקט במילאנו הוא מעט פרעוני והיסס בהתחלה ,  אך לבסוף החליט להשקיע באמצעות החברות שבבעלותו ",  אמר צ'יאנצ'ימינו .  עדותו של צ'יאנצ'ימינו מגיעה על רקע השערות רבות בנוגע למקור המימון שהצליח ברלוסקוני הצעיר להשיג למימון הפרויקט השאפתני ,  הכולל אגמים מלאכותיים ,  מגרשי טניס ,  בתי ספר וחנויות ,  למרות שהגיע מרקע צנוע וללא מוניטין עסקי מוכח.פרקליטו של ברלוסקוני ,  ניקולו ג'דיני ,  הכחיש את טענותיו של צ'יאנצ'ימינו ואמר כי ראש הממשלה האיטלקי יגיש נגדו תביעת דיבה ,  בטענה כי מעולם לא קיבל כספי מאפיה . " כל ההשקעות שזרמו לפרויקט מילאן 2 התבצעו בשקיפות ,  ועמדו לביקורת פעמים רבות ",  אמר ג'דיני .  הרווח שגרף ברלוסקוני מהפרויקט איפשר לו להקים את אימפריית המדיה שלו ולהפוך לאחד מהאנשים העשירים בעולם .  צ'יאנצ'ימינו העיד במשפטו של קצין משטרה שהואשם בסיוע למאפיה הסיציליאנית להסתיר את פרובנזנו ,  שנמלט מהחוק במשך עשרות שנים עד למעצרו באפריל 2006 .  הוא הוסיף כי לפרובנזנו היה קשר ישיר עם הסנאטור האיטלקי מרצ'לו דלוטרי ,  ממקורביו הפוליטיים של ברלוסקוני המערער כיום על עונש מאסר בסך תשע שנים שנגזר עליו בשל קשרים למאפיה .  האשמות שהועלו בנוגע לקשרים בין ברלוסקוני עצמו למאפיה נפסלו על ידי בית המשפט .
 
מאפיונר איטלקי :  סילביו ברלוסקוני עשה את הונו הראשוני בעזרת המאפיה
כך טוען מסימו צ'יאנצ'ימינו ,  בנו של בוס מאפיה שהיה מקורב לראש המאפיה הסיציליאנית ,  ברנרדו פרובנזנו ■ ברלוסקוני הצעיר הצליח בשנות ה-70 להשיג מימון לפרויקט שאפתני במילנו ,  הכולל אגמים מלאכותיים ומגרשי טניס למרות שהגיע מרקע צנוע וללא מוניטין עסקי ■ 

