הרפורמה יוצאת לדרך :  בית הנבחרים אישר את התיקונים ברפורמת הבריאות בארה"ב
ההצעה הסופית לחוק אושרה ברוב של 220 תומכים מול 207 מתנגדים בבית הנבחרים
בית הנבחרים האמריקאי אישר את השינויים ברפורמת הבריאות בארה"ב ,  ונתן את האור הירוק הסופי ליישומה .  ההצעת החוק ליישום רפורמת הבריאות תשוב לנשיא ארה"ב לחתימה נוספת ." העם האמריקאי חיכה לרגע הזה מאה שנה ",  אמר מנהיג מפלגת הדמוקרטים בסנאט ,  הארי ריד ,  במסיבת עיתונאים ,  והוסיף : " זוהי רפורמה בבריאות ,  אבל היא גם תסייע לשוק התעסוקה ,  למצב הכלכלי ,  להורדת הגירעון התקציבי ולסיום האפלייה .  זוהי רפורמה לזכויות ,  וכעת היא חוק במדינה ".  בשל התנגדות הרפובליקאים ,  הצעת חוק רפורמת הבריאות הוחזרה לבית הנבחרים לאישור מחדש .  הרפובליקאים בקונגרס האמריקאי טענו כי שני שינויים ברפורמת הבריאות אינם תואמים את חוקי התקציב ,  וכי יש לבחון אותם מחדש .  אותם שינויים קשורים להלוואות לסטודנטים .  הסעיפים בהצעה נמחקו ,  אושרו על ידי הסנאט וכעת גם על ידי בית הנבחרים.ההצעה הסופית לחוק אושרה ברוב של 220 תומכים מול 207 מתנגדים בבית הנבחרים ,  ו-56 תומכים מול 43 מתנגדים בסנאט .  כל נציגי מפלגת הרפובליקנים התנגדו להצעה .  נשיא ארה"ב ברק אובמה קרא לרפובליקנים לנסות ולקרוא תיגר על הצעת החוק ,  ולנסות לבטלה .  כדי לעשות זאת יצטרכו הרפובליקנים לזכות ברוב בקונגרס . " הגישה שלי כלפי הענין היא :  לכו על זה ",  אמר אובמה בכנס באייווה . " אם איש הקונגרס בוושינגטון רוצה לבוא לפה ,  לאייווה ,  ולהגיד לבעל העסק הקטן שהוא מתכנן לקחת ממנו גם את הטבות המס וגם בסופו של דבר להעלות לו את המסים ,  שיהיה לו בהצלחה ",  אמר אובמה.באייווה הציג אובמה לראשונה את עיקרי תוכנית רפורמת הבריאות שלו בארה"ב ,  במאי 2007 . " הודות לכם ",  אמר אובמה לקהל ",  זהו המקום שבו השינוי מתחיל .
 
הרפורמה יוצאת לדרך :  בית הנבחרים אישר את התיקונים ברפורמת הבריאות בארה"ב
ההצעה הסופית לחוק אושרה ברוב של 220 תומכים מול 207 מתנגדים בבית הנבחרים

