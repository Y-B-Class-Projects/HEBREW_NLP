תביעה :  שוטרים הפשיטו וביזו בנות אולפנה
חמש תלמידות אולפנה תובעות פיצוי מהמשטרה ,  לאחר שלטענתן בוצע בהן חיפוש גופני בהפשטה ותוך שימוש בכוח . " זו חוויה נפשית הדומה לאונס "
 חמש תלמידות אולפנה מהשומרון תובעות חצי מיליון שקל מהמשטרה ,  לאחר שלטענתן הושפלו ובוזו כאשר בוצע בהן חיפוש בהפשטה ,  לאחר שעוכבו לחקירה בגין כניסה לשטח צבאי סגור .  המשטרה טוענת כי החיפוש בוצע על פי הנהלים .  
על פי התביעה ,  שהוגשה השבוע לבית משפט השלום בירושלים באמצעות עו"ד אורית יפת ממשרד פוריס-העצני ובסיוע ארגון זכויות האדם ביש"ע ,  לפני כשנתיים נעצרו הנערות יחד עם שתי נערות נוספות ב"גבעת האור "  שליד בית אל .  לטענתן ,  על אף שהחשד נגדן היה כניסה לשטח סגור בלבד ,  הן הובלו לתחנת המשטרה בשער בנימין ,  ושם על מנת להרתיע אותן בוצע בהן חיפוש גופני בהפשטה ,  בכפייה ותוך שימוש בכח רב או באיומים . 
" החיפוש הבלתי חוקי בוצע בתובעות ממניעים זרים וחמורים ,  בבחינת  " עונש "  ו/או אמצעי הרתעה עתידי ,  בשל סירובן של התובעות למסור לשוטרים את פרטיהן האישיים ובשל סירובן לנטילת אמצעי זיהוי ",  נכתב בתביעה . " מדובר בשימוש באמצעי אכיפה אשר בנסיבות שהיו קיימות לא היה לו היתר בדין ,  ובכך הפך לסנקציה בלתי חוקית ,  ומבלי לגרוע מכך  סנקציה אשר עמדה בחוסר פרופורציה משווע למעשיהן של התובעות ".  
לטענת התובעות ,  שבעת המקרה היו בנות 14-15 ,  הן הובלו לתחנת המשטרה תוך הפעלת אלימות ואיומים מצד השוטרים .  בשל היחס שהן קיבלו סירבו הנערות להזדהות ,  והשוטרים איימו שיבצעו בהן חיפוש בעירום .  התובעות הופגשו עם עורכת דין שאמרה להן שחיפוש כזה יהיה בלתי חוקי .  לאחר שעורכת הדין עזבה את התחנה בוצע חיפוש בגופה של כל אחת מהנערות .
" בעת האירוע סבלו התובעות ממצוקה נפשית קשה ומחרדה רק מעצם המחשבה כי אדם זר יראה את החלקים המוצנעים בגופן וימשש אותם .  כן חשו התובעות תחושת השפלה קשה ,  בושה וביזוי עת בוצע בהן החיפוש .  תחושות אלה לא עזבו את התובעות גם זמן רב לאחר האירוע ",  נכתב בתביעה .  מנהלת מרכז לנפגעות תקיפה מינית לציבור הדתי ,  שנפגשה עם הנערות ,  אפיינה את החוויה הנפשית שעברו כ"אונס ".  
מהמשטרה נמסר בתגובה ,  כי  " הטיפול בתחנת המשטרה מבוצע על פי סמכות החיפוש על גופם של עצורים הקבוע בחוק .  גם במקרה זה החיפוש בוצע על פי הנהלים ,  בצנעה ותוך פגיעה מינימלית בפרטיותן של העצורות ". 
 ( עדכון ראשון :  06:00 ) 

תביעה :  שוטרים הפשיטו וביזו בנות אולפנה
חמש תלמידות אולפנה תובעות פיצוי מהמשטרה ,  לאחר שלטענתן בוצע בהן חיפוש גופני בהפשטה ותוך שימוש בכוח . " זו חוויה נפשית הדומה לאונס "
 
