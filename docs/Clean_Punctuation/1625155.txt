עורך דין שהורשע בגניבת 300 אלף שקל מלקוחותיו ירצה שנתיים מאסר בפועל
השופטת החמריה בגזר דינו בעקבות הרשעות קודמות במעשים דומים
גד אייזמן ,  שהורשע בעבירות של גניבה מלקוחותיו ומשיכת שיק ללא כיסוי בעת היותו עורך דין ,  ירצה עונש של שנתיים מאסר בפועל - כך קבע היום בית משפט השלום בתל אביב.אייזמן ,  בן 65 שהודח מלשכת עורכי הדין לצמיתות ,  הורשע בכך שבשנים 1999-2000 גנב מלקוחותיו כ-100 אלף דולר ,  כביכול לצורך תשלום חובותיהם לנושים .  כדי לטשטש את מעשי הגניבה ,  העביר אייזמן ללקוחות שיק על סך כ-380 אלף שקל ,  אך זה חולל בהיעדר כיסוי מתאים.השופטת מרים דיסקין קבעה כי  " חומרת מעשיו של הנאשם אינה שנויה במחלוקת .  די בעצם שליחת יד בסכומי עתק אלה ,  של מאות אלפי שקלים ,  אשר הופקדו בנאמנות בידי הנאשם לצורך הסדרת חובות ,  והוא שלשלם אותם לכיסו מתוך בצע כסף ותאוות ממון ,  כדי להציבם במרום סולם החומרה .  על אחת כמה וכמה כאשר העבריין הינו לא אחר מאשר עורך דינו של הקורבן ,  ששם בו מבטחו ותלה בו את תקוותיו כי יפעל ביושר למענו ויסדיר את ענייניו ,  והנה תחת מילוי תפקידו השתמש הנאשם בידע המשפטי שלו ,  בניסיונו ובנגישותו לכספים הללו כדי להונות את לקוחו ולגזול את כספו ". השופטת ציינה עוד כי לאייזמן הרשעות משמעתיות קודמות בעבירות דומות שגם אותן ביצע כלפי לקוחותיו.לאור האמור הטילה השופטת על אייזמן שנתיים מאסר בפועל ,  12 חודשי מאסר על תנאי ,  קנס בסך 30 אלף שקל וכן פיצוי למתלוננים בסך 220 אלף שקל .
 
עורך דין שהורשע בגניבת 300 אלף שקל מלקוחותיו ירצה שנתיים מאסר בפועל
השופטת החמריה בגזר דינו בעקבות הרשעות קודמות במעשים דומים

