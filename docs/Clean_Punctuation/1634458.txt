דלק אנרגיה גייסה 320 מיליון שקל בשלב המוסדי של הנפקת איגרות חוב משועבדות
המכרז לציבור יתקיים מחר ובו תציע החברה עד כ-80 מיליון שקל נוספים
חברת דלק אנרגיה ,  שבשליטת יצחק תשובה ,  השלימה אתמול גיוס בהיקף של כ-320 מיליון שקל .  הגיוס נעשה באמצעות הנפקת איגרות חוב משתי הסדרות החדשות ד' ו-ה' במכרז למשקיעים מוסדיים .  החברה נהנתה מביקוש יתר של כמעט פי 2 מההיקף המוצע.הגופים המוסדיים שהשתתפו במכרז והתחייבו לרכוש את איגרות החוב המונפקות :  קרנות נאמנות של מגדל ,  כלל ,  מיטב ,  אלטשולר שחם ,  מנורה מבטחים ;  קופות גמל של פסגות ,  לידר הנפקות ,  אלומות ספרינט ועוד .  המכרז לציבור יתקיים מחר ,  בו תציע החברה עד כ-80 מיליון שקל נוספים משתי הסדרות ,  כך שסך הגיוס הכולל צפוי להסתכם ב-400 מיליון שקל.ביקושי יתר של 420 מיליון שקל בסדרה ד' ,  גרמו לקביעת ריבית שנתית של 7.44% ,  שתישא האיגרת .  ריבית זו נמוכה ב-0.56% מהריבית המקסימלית ההתחלתית על פי הצעת המדף .  כמו כן ,  ביקוש יתר של 285 מיליון שקל הוריד את הריבית על קופון של סדרה ה' ל-5.28% במקום 6% - הריבית המירבית המקורית .  איגרות חוב מסדרה ד' החדשה אינן צמודות למדד כלשהו ,  הן עומדות לפירעון סופי בינואר 2017 ובעלות משך חיים ממוצע המסתכם ב-5 שנים .  סדרת אג"ח ה' החדשה צמודה למדד המחירים לצרכן ,  תיפרע סופית ביולי 2019 והיא בעלת משך חיים ממוצע המסתכם ב-6.4 שנים.למרות שהחוב החדש אינו מדורג על ידי חברות דירוג האשראי ,  אג"ח מסדרות ד' ו-ה' מגובות בבטוחות .  החברה שיעבדה לרוכשים - בשעבוד ראשון - את יחידות ההשתתפות של אבנר ודלק קידוחים ,  אשר מניותיהן נסחרות בבורסה במדד תל אביב 25 ,  בשיעור של 130% מיתרת החוב .  ההנפקה החדשה מצטרפת לגיוס של כ-300 מיליון שקל אשר ביצעה החברה באמצעות הנפקת אג"ח מסדרה ג' לפני כ-3 חודשים .  איגרות חוב צמודות מדד מסדרה זו של דלק אנרגיה ,  נסחרות כיום בתשואה שנתית של 4% ,  משלמות קופון דומה לסדרה החדשה ה' ובעלות מח"מ של 4 שנים.קונסורציום החתמים הובל על ידי מנורה מבטחים חיתום ואקסלנס חיתום ,  ביחד עם ברק קפיטל ,  כלל חיתום ,  פועלים אי.בי.אי ,  לידר ,  לאומי פרטנרס ,  דיסקונט חיתום ,  מיטב ואנליסט .  גדעון תדמור ,  מנכ"ל דלק אנרגיה : " עוצמת הבטוחות ואטרקטיביות העסקה ,  הובילו לתוצאות המרשימות ואנו מודים למשקיעים שנתנו אמון בדלק אנרגיה ,  ועל ההכרה בפוטנציאל הטמון בתחום חיפושי הנפט והגז בישראל ". גבי לסט יו"ר דלק אנרגיה הוסיף כי  " קבוצת דלק מודה לציבור בישראל על הבעת האמון בהנהלת החברה ובפוטנציאל הקיים בתגליות הגז תמר ,  דלית וים תטיס ". 

דלק אנרגיה גייסה 320 מיליון שקל בשלב המוסדי של הנפקת איגרות חוב משועבדות
המכרז לציבור יתקיים מחר ובו תציע החברה עד כ-80 מיליון שקל נוספים

