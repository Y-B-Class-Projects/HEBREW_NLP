רמי לוי : " שופרסל לא אומרת אמת ";  הרשות השניה הורידה הפרסומת
רמי לוי טען בקמפיין טלוויזיוני ראשון כי שופרסל לא ציטטה את סקר TheMarker במלואו ולפיו הוא הזול ביותר
המלחמה האישית בין רשתות השיווק מחריפה .  רמי לוי ,  הבעלים של רשת רמי לוי שיווק השקמה ,  שחרט על דגלו לא לפרסם בטלוויזיה ,  בטענה כי את העלויות הגבוהות שהיה מוציא על פרסום הוא נותן לצרכנים ,  החליט לעלות לראשונה עם קמפיין טלוויזיוני .  זאת בכדי להודיע לציבור על הטעיה בפרסומת של מתחרתו שופרסל.תחילתה של הפרשה לפני כשבוע וחצי ,  אז החליטו ברבוע הכחול להעלות בקמפיין אגרסיווי במיוחד לרשת מגה בול .  בניגוד לנהוג ,  רבוע כחול ציינה מפורשות את שמה של שופרסל דיל ,  זרוע הדיסקאונט של שופרסל .  כדי להשיק את הקמפיין החדש בחרה רבוע כחול במועד עתיר רייטינג במיוחד ,  כששידרה את הפרסומת כמה פעמים בתוכנית  " גמר האח הגדול "  בערוץ 2.בפרסומת ,  בכיכובו של הפרזנטור אברי גלעד ,  מקבלות שתי נשים רשימת קניות שבה 34 מוצרים זהים ונשלחות לרכוש אותם ,  האחת בסניף מגה בול והשנייה בשופרסל דיל .  לאחר הקניות הן מדווחות כי אותו סל מוצרים שעלה בשופרסל דיל כ-642 שקל ,  עלה במגה בול 582 שקל בלבד - הפרש של 60 שקל .  מבדיקת themarker ,  שכללה סל של 13 מוצרים ,  שהתקיימה לפני שבוע ,  עלה כי מגה בול מציעה סל דווקא יקר יותר מזה של שופרסל דיל בכ-8 שקלים ,  ואילו רמי לוי היא הזולה ביותר בהפרש של כ-39 שקל ממגה בול ובכ-30.5 שקל משופרסל דיל.מספר ימים לאחר פרסום תוצאות הבדיקה ,  עלתה שופרסל עם קמפיין מצידה בו ציינה את תוצאות הסקר כי שופרסל דיל היתה זולה ממגה בול .  שופרסל לא ציינה בכתבה כי רמי לוי שיווק השקמה הייתה זולה יותר .  בתגובה ,  עלה היום בבוקר רמי לוי עם קמפיין בטלווזיה בו נאמר : " הודעה לצופים :  שופרסל דיל אינה מציגה את סקר themarker במלואו .. .רמי לוי שיווק השקמה זול יותר משופרסל דיל וממגה בול ". נכון לרגע זה ,  הרשות השניה הורתה ללוי להוריד את הקמפיין .  ככל הנראה עד שישנה את המשפט הפוגע בשופרסל.רמי לוי אמר ל-themarker בתגובה : " זה בסך הכול כדי שהציבור ידע את האמת ,  עקב כך ששופרסל לא מיידעים אותם .  אין לי כוונה להתחיל לפרסם בטלוויזיה באופן קבוע .  רכשתי שישה ספוטים בסך הכול ,  ומתוכם שודרו שניים ". 

רמי לוי : " שופרסל לא אומרת אמת ";  הרשות השניה הורידה הפרסומת
רמי לוי טען בקמפיין טלוויזיוני ראשון כי שופרסל לא ציטטה את סקר TheMarker במלואו ולפיו הוא הזול ביותר

