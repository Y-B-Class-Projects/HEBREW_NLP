הטייס שהתרסק בטקסס רצה לנקום במס הכנסה ? 
מטוס קל התרסק לתוך בניין בן שבע קומות באוסטין טקסס .  כתוצאה מההתרסקות עלה הבניין באש ושתי גופות חולצו מהבניין .  ההערכה כי הטייס החליט להתאבד לאחר שהתאכזב מרשויות המס
 ( צילום :  רויטרס ,  עריכת וידיאו :  דורון שטיין ) 
לפחות שני בני אדם נהרגו לאחר שמטוס קל התרסק הערב  ( חמישי )  לתוך בניין משרדים בן שבע קומות באוסטין טקסס שבארצות הברית .  ההערכה היא כי טייס המטוס מת אף הוא בהתרסקות ואדם נוסף עדיין נעדר .  משרדי ה-FBI נמצאים סמוך לבניין בו התרסק המטוס .
 מחקירה ראשונית עולה כי מדובר במטוס פרטי .  דובר מטעם מחלקת המדינה של ארצות הברית מסר כי אין סיבה להאמין שהתרסקות המטוס היא פיגוע או קשורה לפעילות פלילית .  הסוכנות הלאומית לבטיחות התחבורה בארה"ב מסרה כי ייתכן שמדובר במעשה מכוון .  לפי דיווחים ברשת החדשות האמריקאית פוקס ניוז ,  טייס המטוס ,  ג'וזף אנדרו ,  הצית את ביתו ואז עלה למטוס והתרסק עמו לתוך הבניין .  משרדי מס הכנסה ממוקמים בבניין ואחת ההשערות היא שאנדרו ביקש לנקום במס הכנסה .  
אתר אינטרנט אמריקאי פרסם מה שנראה כמכתב התאבדות החתום לכאורה בידי האיש שריסק את המטוס .  לפי הדיווח באתר ,  המכתב תוקף את רשויות המס בארצות הברית ,  ובו כתוב : " ובכן ,  מר מס הכנסה ,  האח הגדול ,  הבה ננסה לעשות משהו אחר .  קח את ליטרת בשרי ושן היטב ".  על החתום מופיע השם  " ג'ו ג'ק ".  עם זאת ,  לא ניתן לקבוע אם המכתב מקורי .
 שדה התעופה הקרוב ביותר למקום ההתרסקות מרוחק מהמקום בכ-24 קילומטרים ואזור ההתרסקות נמצא בנתיב הטיסה לשדה התעופה .
 עדכון ראשון :  18:51

הטייס שהתרסק בטקסס רצה לנקום במס הכנסה ? 
מטוס קל התרסק לתוך בניין בן שבע קומות באוסטין טקסס .  כתוצאה מההתרסקות עלה הבניין באש ושתי גופות חולצו מהבניין .  ההערכה כי הטייס החליט להתאבד לאחר שהתאכזב מרשויות המס

