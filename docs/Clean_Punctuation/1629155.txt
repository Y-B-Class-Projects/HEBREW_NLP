ציידי הלוויתנים צדו את פעילי הסביבה
דייגים יפנים השיטו את ספינתם היישר אל תוך גוף ספינת הפעילים ופערו בה חור .  הספינה החלה לשקוע וששת נוסעיה חולצו בשלום לאחר ששיגרו אותות מצוקה
 ( צילום :  רויטרס .  עריכה :  רן צימט ) 
פעילים נגד ציד לוויתנים טענו הבוקר  ( רביעי )  כי ספינת דייג יפנית ניגחה את כלי השיט שלהם והביאה לטביעתו ,  אל מול חופי אנטרטיקה .  לדברי הפעילים ,  הם שטו בסמוך לספינת הדיג בניסיון להפריע לה במהלך הציד על ידי הברחת הלוויתנים ,  ואז פגעה בה ספינת הציד ,  בכווונה תחילה .  לדברי הפעילים ,  ספינת הדיג שטה היישר לכיוונם ומההתנגשות בין שני כלי השיט נפער חור במרכז ספינת הפעילים .  כשהחלו לזרום מים לסיפון .  כלי השיט של הפעילים החל לשקוע וששת אנשי הצוות שהיו על הסיפון שיגרו אותות מצוקה .
 הפעילים חולצו מאוחר יותר על ידי כלי שיט שלישי ודובר הקבוצה אמר כי מדובר בעליית מדרגה במאבק נגד ציד לוויתנים וכי יהיו לו השלכות בעתיד . " הם בטוחים שהם יכולים לפגוע במורל שלנובאמצעות טקטיקות כאלה ,  אבל אנחנו נמשיך לרדוף אחרי ציידי הלוויתנים ,  כל עוד יהיו לנו ספינות לעשות את זה ",  אמר קפטן הספינה פול ווטסון .  דובר ארגון הגג של הדייגים ביפן ,  מסר בתגובה כי אכן ידוע לו על התנגשות כלי שיט באזור ,  ונפתחה חקירה לבירור המקרה .
 ביפן נפתחה בימים אלה עונת ציד הלוויתנים ,  כאשר חלק מהציידים שטים לכיוון אנטרקטיקה והחוף האוסטרלי .  שר החוץ היפני כבר הבהיר בעבר כי איסור על ציד לוויתנים כלל לא כלול במדיניות החוץ של ארצו . " יש לנו מסורת של אכילת בשר לוויתן ",  הוא אמר .  משלחת גדולה של ציידים ומומחים עזבה בימים האחרונים את יפן בדרכה לדרום האוקיינוס השקט כדי לצוד 935 לוויתנים מסוג מינקה ו-50 מסוג פין ,  שמסווגים כזנים בסכנת הכחדה .  פעילים אוסטרלים וניו-זילנדים למען ההגנה על הלוויתנים הודיעו כי יפריעו לצייד ולשם כך הם אף הצטיידו בספינה חדישה ומשוכללת , " האדי גיל "  שיורה קרני לייזר לכל עבר ומפריעה לפעולת הצייד .  כעת הטביעו הציידים את הספינה החדשה .
 
ציידי הלוויתנים צדו את פעילי הסביבה
דייגים יפנים השיטו את ספינתם היישר אל תוך גוף ספינת הפעילים ופערו בה חור .  הספינה החלה לשקוע וששת נוסעיה חולצו בשלום לאחר ששיגרו אותות מצוקה

