הודו :  9 הרוגים בפיגוע בבית קפה בפונה
בפיצוץ במרכז תיירותי במערב המדינה ,  לא רחוק מבית חב"ד ,  נהרגו לפחות תשעה בני אדם ,  מתוכם אזרח אחד זר .  עוד 33 בני אדם נפצעו .  משרד החוץ :  בשלב זה לא ידוע על נפגעים ישראלים
 ( צילום :  רויטרס ,  עריכת וידאו :  עידן גוראל ) 
לפחות תשעה בני אדם נהרגו ועוד 33 נפצעו בפיצוץ שאירע אמש  ( שבת )  בבית קפה בעיר פונה שבמערב הודו .  המשטרה המקומית מסרה ,  כי בין ההרוגים ,  אזרח אחד זר שארץ מוצאו טרם ידועה .  בנוסף ,  חמישה מהפצועים הם תיירים .  אף ארגון לא נטל אחריות לפיגוע .  
הפיצוץ אירע בבית הקפה  " מאפייה גרמנית ",  בית קפה פופולרי בעיר .  כתוצאה מהפיצוץ נגרם הרס רב למקום :  חלונות נופצו ושלט המקום נפל .  בית הקפה ממוקם ליד אושו אשרם  מקדש אותו פוקדים תיירים רבים .  בית חב"ד ממוקם אף הוא בסמוך לבית הקפה .
 הפיצוץ בבית הקפה קרה בשעות הערב המאוחרות ,  כאשר המקום היה עמוס בתיירים ואזרחים .  המשטרה המקומית מסרה כי הפצצה הוחבאה בתוך תיק שננטש במסעדה . " נשמע קול של פיצוץ עז .  במקום היה תיק נטוש שככל הנראה הכיל מטען נפץ ",  אמר רג'נדרה סונאוון ,  קצין משטרה בכיר .
 דייל ,  אחד מעובדי המקום ,  סיפר על הזוועה : " שמענו רעש גדול וכולנו יצאנו מיד החוצה .  עוצמת הפיצוץ הייתה כה חזקה ,  עד שהגופות בותרו לחלקים קטנטנים שהיו מפוזרים בכל מקום ".  
שר הפנים ההודי פלאניאפן צ'ידמברם הפציר בכתבים שנכחו במקום לא להיחפז למסקנות מהירות בדבר מבצע הפיגוע . " בואו נחכה לתוצאות בדיקת הראיות בשטח לפני שאנו קופצים למסקנות .  בואו לא נשער ". 
ממשרד החוץ בישראל נמסר כי מדובר בשלב ראשוני של הבדיקות וכי אין מידע ששולל או מאשר את קיומם של אזרחים ישראלים במקום .  קונסולית משרד החוץ במומביי נמצאת בקשר עם המשטרה המקומית .
 הפיצוץ אירע יממה אחת בלבד לאחר שממשלות הודו ופקיסטן הסכימו להיפגש לשיחות על תהליך השלום בין שתי המדינות בסוף החודש בניו דלהי .  הודו השעתה את תהליך השלום עם פקיסטן לאחר הפיגועים במומביי בשנת 2008  ,  בהם הואשמו אזרחים פקיסטנים .
 עדכון ראשון :  18:24 .
 
הודו :  9 הרוגים בפיגוע בבית קפה בפונה
בפיצוץ במרכז תיירותי במערב המדינה ,  לא רחוק מבית חב"ד ,  נהרגו לפחות תשעה בני אדם ,  מתוכם אזרח אחד זר .  עוד 33 בני אדם נפצעו .  משרד החוץ :  בשלב זה לא ידוע על נפגעים ישראלים

