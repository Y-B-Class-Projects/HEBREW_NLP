האם חברי הכנסת יקבלו עוד יום חופש ? 
על רקע ריבוי ההיעדרויות של חברי כנסת מהמליאה ,  מציע יו"ר הכנסת לבטל את יום שלישי כיום דיונים במשכן . " עדיף לוותר על הפארסה הזו  אם הדיונים מתקיימים לפרוטוקול בלבד "
 המאבקים הפרלמנטריים בין האופוזיציה לקואליציה אמנם נראים איתנים מתמיד  אבל אם לשפוט על פי הצהרותיו של יו"ר הכנסת ,  ח"כ ראובן ריבלין ,  ייתכן שבקרוב יינעלו דלתות המליאה בימי שלישי לאור נוכחותם הדלה של חברי הכנסת בדיונים המתקיימים ביום זה .  ריבלין אמר אתמול  ( שני )  בישיבת נשיאות הכנסת כי לא ניתן להמשיך ולהשלים עם המצב הקיים כיום ,  שבו מדי שבוע בימי שלישי שרים וחברי כנסת רבים לא מגיעים לדיוני מליאת הכנסת ואלה מתקיימים בנוכחות מיעוט מצומצם של משתתפים .  עדיף לוותר על יום שלישי כיום דיונים אם הוא מתקיים לפרוטוקול בלבד ,  מאשר לאפשר את הפארסה הזו ",  אמר ריבלין .
 לטענתו של ריבלין ,  הדיונים בימי שלישי אינם מעוררים עניין מצד חברי הכנסת ,  בין היתר בגלל דרישת הממשלה שלא לקיים הצבעות בימי שלישי בנושאים שהיא מתנגדת עליהם .  לכן ,  ביום שלישי נדונים רק נושאים שהממשלה הסכימה להעלותם . " כשהציבור רואה מליאה ריקה ,  הדבר מצטייר אצלו כבטלנות מצד חברי הכנסת ובזבוז של כספי ציבור .  המתכונת הזו מבזה את הכנסת ומעוררת כלפיה ביקורת ציבורית קשה ,  ובצדק ",  טען ריבלין והוסיף : " רבים מחברי הכנסת בכלל לא סופרים את יום שלישי כיום דיונים שגרתי ,  והוא הפך עבורם ל'יום בחירה' ,  שאפשר לוותר עליו במסגרת מכסת השליש  ( להיעדרות )  המוקצבת לכל חבר כנסת .  הגענו למצב שחבר כנסת מבקש לקיים דיון בנושא מסויים ,  ואם זה נקבע ביום ג' הוא פשוט לא מגיע .  גם הממשלה חושבת שיום ג' פשוט לא רלוונטי ,  והיא 'שכחה' שמדובר ביום עבודה של הכנסת ". 
יש לציין כי הדיונים בימי שלישי מהווים כשליש מסך כל הדיונים המתקיימים בכנסת ישראל ,  אשר פעילה בימים שני ,  שלישי וברביעי .  כיום ,  בימי שני מועלות הצעות אי אמון והצעות חוק לקריאה ראשונה ,  שנייה ושלישית .  ביום רביעי מועלות הצעות חוק בקריאה טרומית וביום שלישי ,  כאמור ,  עולות להצבעה רק הצעות חוק בהסכמת הממשלה .
 לאחרונה הציעה חברת הכנסת יולי תמיר  ( עבודה )  כי ימי שני ורביעי יהיו ימי מליאה מרוכזים ואילו כל דיוני ועדות הכנסת ירוכזו ביום שלישי  אמש טען יו"ר הכנסת כי אם תימשך המציאות הקיימת שבה נוכחות הח"כים בימי שלישי דלה כל כך  לא יהיה מנוס מלאמץ מודל זה .
 
האם חברי הכנסת יקבלו עוד יום חופש ? 
על רקע ריבוי ההיעדרויות של חברי כנסת מהמליאה ,  מציע יו"ר הכנסת לבטל את יום שלישי כיום דיונים במשכן . " עדיף לוותר על הפארסה הזו  אם הדיונים מתקיימים לפרוטוקול בלבד "
 
