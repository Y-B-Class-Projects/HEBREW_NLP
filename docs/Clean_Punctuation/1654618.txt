הנשיא פרס לאיחוד :  זכותנו לבנות בירושלים
נשיא המדינה נועד עם שרת החוץ של האיחוד האירופי ,  המבקרת בישראל ,  והבהיר : " במשך 40 שנה הוסכם שאנו בונים בפרברים שבבסיסם יהודיים ואיננו בונים בפרברים שבבסיסם ערביים "
 נשיא המדינה שמעון פרס נועד היום  ( חמישי )  עם שרת החוץ של האיחוד האירופי קת'רין אשטון .  במהלך הפגישה התייחס פרס לנושא הבנייה בריושלים ואמר : " במשך 40 שנה היתה עמדה מסוימת שאנו בונים בפרברים שבבסיסם יהודיים ואיננו בונים בפרברים שבבסיסם ערביים .  זה נעשה על ידי כל הממשלות .  זה הוסכם למעשה על ידי כולם ,  כולל הפלסטינים ,  זה מעולם לא הפריע למשא ומתן ".  
" אני חושב שעלינו להמשיך באותה מדיניות ,  לא לשנות ",  הוסיף פרס , " כך שאנחנו לא נבנה היכן שלא בנינו .  זו צריכה להיות זכותנו לבנות היכן שבנינו ולהתחיל כמה שיותר מוקדם במשא ומתן כדי שיהיה לנו את הקווים העתידיים לגבולות ". 
הנשיא התייחס גם לנושא המצור על עזה ואמר לאשטון כי ישראל אינה מעוניינת שתושבי עזה יסבלו . " אנחנו רוצים לראות אותם נהנים מאותו המצב הכלכלי והחברתי כמו בגדה המערבית ",  אמר . " ההבדל הוא שאצלנו קיימת אותה הממשלה והם אותם הפלסטינים ,  אותם האנשים .  ההבדל הוא שבעזה תומכים בטרור ובגדה רוצים לראות שגשוג וצמיחה ,  כך שההבדל הוא לא ביחס של ממשלת ישראל אלא בהתנהלות של הגדה המערבית ושל עזה ".  
לדברי פרס , " הם עדיין תומכים בטרור ,  הם לא רוצים להכיר בישראל ,  הם לא רוצים שלום ואותו המלט או הכסף שהאיחוד האירופי שולח ישתמשו בו לבניית מנהרות ולרכישת טילים .  הם צריכים להחליט על עמדתם ". 
אשטון אמרה כי היא באה לישראל לשתי מטרות . " המטרה הראשונה היא לתמוך בתהליך השלום ולהבטיח כי האיחוד האירופי יקיים את חלקו ויתמוך בתהליך אף הוא וגם הזדמנות לבקר בפרויקטים בהם אנו תומכים ",  אמרה אשטון . " מטרתי השנייה היא ללמוד לעומק את הקשרים הבילטראליים בין האיחוד האירופי לישראל ,  במיוחד הקשרים הכלכליים .  הבאתי איתי מומחים בכלכלה כדי שנוכל לדון בכך ולהמשיך ביחסים אלו בעתיד ". 

הנשיא פרס לאיחוד :  זכותנו לבנות בירושלים
נשיא המדינה נועד עם שרת החוץ של האיחוד האירופי ,  המבקרת בישראל ,  והבהיר : " במשך 40 שנה הוסכם שאנו בונים בפרברים שבבסיסם יהודיים ואיננו בונים בפרברים שבבסיסם ערביים "
 
