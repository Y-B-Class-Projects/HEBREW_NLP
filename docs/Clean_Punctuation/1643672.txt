 " המקור ":   " יצחק לאור הטריד מינית "
 תוכנית התחקירים של ערוץ 10 תפרסם מחרתיים ארבע עדויות של נשים שלכאורה הוטרדו מינית על ידי המשורר ,  הסופר והמרצה .  עורך דינו : " התלונות לא הוגשו למשטרה ולא ברור מה מקורן "
 האשמות חמורות נגד אחת הדמויות הבולטות בעולם הספרות בישראל :  על פי תחקיר שיתפרסם מחרתיים  ( רביעי )  בתוכנית  " המקור "  בערוץ 10 ,  התקבלו במערכת התוכנית עדויות מנשים שטענו שהוטרדו מינית על ידי המשורר ,  הסופר והמרצה יצחק לאור .  העדויות מתייחסות לתקופה של 20 השנים האחרונות והתחקיר מתמקד בארבע תלונות שונות ,  החל מהטרדה מינית מילולית ועד למעשים חמורים יותר .  יש לציין כי לא הוגשה כל תלונה נגד לאור במשטרה באף אחד מהמקרים .  
על פי התחקיר ,  מספר מוסדות אקדמיים הפסיקו את עבודתו של לאור כמרצה בעקבות תלונות שהתקבלו אצלם .  בכיר באקדמיה ,  המרואיין בעילום שם לכתבה ,  אישר לתחקירני  " המקור "  את הפרטים .   אבים יריב ,  עורך דינו של לאור ,  אמר לוואלה !  תרבות כי מרשו מכחיש את כל החשדות המופיעים בתחקיר : " מדובר בתלונות שמעולם לא הוגשו למשטרה ושלא ברור מה מקורן .  ביקשנו ממערכת התוכנית לקבל את שמות המתלוננות על מנת שנוכל להתייחס אליהן עניינית אך בקשתנו נדחתה ואין לנו שמץ של מושג במי מדובר ".  
עוד הוסיף עו"ד יריב כי הטענות על הפסקת עבודתו של לאור באקדמיה אינם נכונות . " בטענות שהועברו אלינו מתוכנית 'המקור' נטען שהעבירות בוצעו בשנת 1985 ובעקבותיהם הופסקה עבודתו של לאור באוניברסיטת תל אביב .  אילו התוכנית היתה טורחת לבדוק את העובדות היא היתה מגלה שלאור המשיך ללמד באוניברסיטה עד שנת 1989 .  גם בשנה זו לא הופסקה עבודתו על ידי האוניברסיטה אלא ביוזמתו של לאור וכמובן בלי קשר לתלונות כלשהן .  גם בעניין זה ביקשנו מהתוכנית לקבל את שמות המתלוננות אבל הם סירבו ". 
לאור הוא משורר ,  סופר ,  מחזאי ומבקר ספרות ישראלי שנודע בעיקר בגישתו האנטי ממסדית ובפעילותו למען סרבנות גיוס .  לאור ,  המשמש כיום כעורך כתב העת  " מטעם "  וכמבקר ספרות במדור  " תרבות וספרות "  של עיתון  " הארץ "  אף ישב בכלא בשנת 1972 בשל סירובו לשרת בשטחים .  למרות עמדותיו הרדיקליות והתקפותיו נגד מערכת הביטחון ,  זכה לאור בעבר בפרס ראש הממשלה לסופרים עבריים .

" המקור ":   " יצחק לאור הטריד מינית "
 תוכנית התחקירים של ערוץ 10 תפרסם מחרתיים ארבע עדויות של נשים שלכאורה הוטרדו מינית על ידי המשורר ,  הסופר והמרצה .  עורך דינו : " התלונות לא הוגשו למשטרה ולא ברור מה מקורן "
 
