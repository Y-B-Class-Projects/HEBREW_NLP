שייט :  ארד לקליגר וסלע בתחרות הראשונה שלהם
צמד השייטים שבונה על לונדון 2012 סיים במקום השלישי בשבוע רולקס במיאמי .  ניל פרייד :  נמרוד משיח סיים חמישי
אחרי הפירוק המתוקשר של צמד שייטי ה-470 ,  גידי קליגר ואודי גל ,  הסתיימה אתמול  ( שבת )  התחרות הראשונה של הצמד המחודש ,  כאשר ההגאי קליגר חבר לערן סלע הצעיר .  השניים זכו במדליית הארד בתחרות שבוע  " רולקס "  שהתקיימה במיאמי .  קליגר וסלע סיימו במקום החמישי בשיוט המדליות ,  והשיגו בסך הכל 70 נקודות שליליות .  הצמד השבדי ,  אנטון דאלברג וסבסטיאן אוסטלינג ,  ניצח עם 63 נקודות שליליות .  מתיו בלצ'ר ומלקולם פייג' האוסטרלים סיימו במקום השני עם 67 נקודות .
 בתחרות לנשים ,  גיל כהן ודנה ממרייב סיימו במקום החמישי הכללי ,  אחרי שדורגו 4 בשיוט המדליות .  השייטות צברו 55 נקודות שליליות ,  והיו רחוקות בחמש נקודות ממדליית הארד .  אמנדה קלארק ושרה צ'ין האמריקאיות ניצחו בתחרות .
 בתחרות גלשני הניל פרייד לגברים ,  סגן אלוף העולם נמרוד משיח סיים במקום החמישי אחרי שצבר 49 נקודות שליליות וסיים שישי בשיוט המדליות ,  בו הניקוד כאמור כפול .  דוריאן ואן ריסלברגה ניצח בתחרות ,  והקדים את איבן פסטור הספרדי וסגן האלוף האולימפי מצרפת ג'וליאן בונטם .  בתחרות לנשים ,  מעיין דוידוביץ' סיימה במקום העשירי עם 82 נקודות שליליות ,  כאשר אלופת אירופה הספרדיה מרינה אלבאו זכתה במדליית הזהב ,  והקדימה את בת ארצה בלנקה מאנצ'ון .  בדגם הלייזר לגברים סיים יובל בוצר במקום ה-46 .
 
שייט :  ארד לקליגר וסלע בתחרות הראשונה שלהם
צמד השייטים שבונה על לונדון 2012 סיים במקום השלישי בשבוע רולקס במיאמי .  ניל פרייד :  נמרוד משיח סיים חמישי

