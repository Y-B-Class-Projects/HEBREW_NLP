מהפך במדיניות המענקים לחקלאים :  מענקי ההשקעות בעשור הבא ייגזרו מתרומתם לאקולוגיה
בעשור הקודם שילם המשרד לחקלאים מענקים ב-1.5 מיליארד שקל - 30% מההשקעה הכוללת בענף
משרד החקלאות הכריז על מהפך אסטרטגי במדיניות מענקי ההשקעות שלו בעשור הבא .  החל מ-2010 תינתן עדיפות להשקעות אקולוגיות ,  שייתרמו לאיכות הסביבה הכפרית ,  לשימור השטחים הפתוחים ולפיתוחי מים שוליים  ( קולחין ,  מליחים ,  תפיסת מי שיטפונות )  ,  כך אמר לפני מספר ימים שר החקלאות שלום שמחון .  השנה ישקיע המשרד באמצעות מינהלת ההשקעות 400 מיליון שקל בניצול מים שוליים ,  הסבת עבודת ידיים במיכון חקלאי ושימור השטחים הפתוחים.מנתוני המשרד עולה כי בעשור האחרון  ( 2009-2000 )  הושקעו 598 מיליון שקל ברפורמה בענף החלב  ( מעבר ליחידות ייצור גדולות ואיכות סביבה )  ,  269 מיליון שקל בענף הירקות ,  203 מיליון שקל במטעים ,  113 מיליון בפיתוח מים ,  83 מיליון בענפי בעלי חיים ,  39 מיליון שקל בהדרים 19 בגידולי שדה והיתרה בנושאים כלליים .  לנתח הגדול בעוגת המענקים זכו המושבים 793 מיליון שקל  ( 53% ) .הנתונים מעלים כי פיתוח ענף הירקות היה מעבר לכל התחזיות .  בין היתר גדל יצוא הפלפל בעשור האחרון מ-24 אלף טון ל-130 אלף טון וייצור תפוחי אדמה גדל מ-90 אלף טון ל-270 אלף טון.בענף הפירות בלטו ענפי הזית והתמרים .  יצור צור שמן זית גדל בעשור האחרון מ-2,500 טון לשנה ל- 6,000 טון לשנה ויבולי התמרים גדלו מ-9,000 טון לשנה ל-26,000 טון לשנה .  נתונים מעודכנים של שווי היצור החקלאי מעלים כי הוא הגיע ב-2008 ל-25.1 מיליארד שקל גידול של 56% לעומת שווי היצור בראשות העשור .  הגידול החד ביותר נרשם בענף הירקות ששווי הייצור בו הגיע ל-5.938 מיליארד שקל ,  גידול של 110% לעומת שווי יצור בתחילת העשור .  גידול חד נרשם גם בענף הפירות ושווי הייצור בו הגיע ל-3.95 מיליארד שקל ,  גידול של 55% .  כל זאת אף ששטחי המטעים לא גדלו והסתכמו בסוף העשור ב-533 אלף דונם ,  בדומה לשטחי המטעים בראשית העשור .
 
מהפך במדיניות המענקים לחקלאים :  מענקי ההשקעות בעשור הבא ייגזרו מתרומתם לאקולוגיה
בעשור הקודם שילם המשרד לחקלאים מענקים ב-1.5 מיליארד שקל - 30% מההשקעה הכוללת בענף

