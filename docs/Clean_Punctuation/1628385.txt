שר התיירות : " פרויקט דירוג הצימרים IBB יורחב מהגליל לכל הארץ "
 מבדיקת TheMarker עולה :  רק כ-100 צימרים קיבלו תעודה ודירוג מתוך 400 שהתחילו את הסדנאות 
" בעקבות הצלחת פרויקט דירוג חדרי האירוח הכפרי ibb israel b & b בגליל ,  ביוזמת המשרד לפיתוח הנגב והגליל ובשיתוף עמותות התיירות ,  החליט שר התיירות ,  סטס מיסז'ניקוב ,  להרחיב את המהלך האסטרטגי לדירוג צימרים ואירוח כפרי לכל הארץ ",  כך נמסר ממשרד התיירות .  אולם מבדיקת themarker עולה כי עד כה רק כ-100 צימרים קיבלו תעודה ודירוג מתוך כ-400 שעברו את הסדנאות אך לא סיימו את התהליך.במהלך העשור האחרון התפתח מאד ענף התיירות הכפרית והצימרים בגליל .  מהנתונים השנתיים עולה כי תחום הצימרים והאירוח הכפרי מגלגל מחזור של מיליארד שקל בשנה .  בישראל ישנם כ-9,000 צימרים וחדרי אירוח מדווחים ,  שבהם נופש הקהל הישראלי בעיקר בסופי שבוע ,  חגים וחופשות :  ההערכות מדברות על תפוסה שנתית של 38%.כחלק מהמדיניות של המשרד לפיתוח הנגב והגליל לפיתוח ושגשוג של הפריפריה ,  זוהה ההכרח בניצול פוטנציאל האירוח הכפרי הן לתיירות הפנים והן לתיירות הנכנסת .  מערכת דירוג ה-ibb מאפשרת בראשונה כתובת לפניות ולמענה בעבור כל תייר המתארח בצימרים.ה-ibb בוחנת 140 קריטריונים שונים בהתאם לתקנים בינלאומיים ומדרגת את חדרי האירוח בהתאם לרמות a ,  b ,  ו-c הקובעות את רמת הצימר ואיכויות השירות בו .  התיירנים עוברים סדנה וביקורת באתר האירוח על ידי יועץ מוכר מטעם משרד התיירות .  בסוף התהליך הם מתחברים למערכת אינטרנטית המאפשרת סנכרון הזמנות און ליין לצד דירוג הצימר ,  מחיר הלינה ,  אטרקציות קרובות לצימר ועוד.שר התיירות ,  סטס מיסז'ניקוב ,  אמר כי יעד משרד התיירות הינו מיליון תיירים נוספים בשלוש השנים הקרובות ,  ושיווק ממוקד לקהלי יעד מפולחים שבראשם נוצרים אוונגלים ויהודים . " הרחבת פרויקט ה-ibb מהגליל ואזור הצפון לכלל הצימרים בישראל ,  תתרום לשיפור המוצר התיירותי של ישראל ותביא לעלייה בביקושים שיובילו להרחבת התעסוקה בפריפריה ,  שבה מרוכזת מרבית התיירות הכפרית בישראל ",  ציין שר התיירות.ברשות לפיתוח הגליל ברכו על ההתפתחות .  לדברי משה דוידוביץ' ,  מנכ"ל הרשות לפיתוח הגליל במשרד לפיתוח הנגב והגליל ,  הפרויקט שיפר את היכולת שלהם לאתר את צרכי השטח במרחב ,  איפשר להם ליזום פרויקטים ייחודיים ,  להוביל את המוצר עד לבשלות ולהעביר אותו הלאה לטיפול המדינה . " בכך אנו ממצים את שליחותנו לפתח את הגליל ואת כלכלת הגליל מבפנים .  אימוץ הפרויקט לכלל הארץ מעיד על איכותו של המוצר שפיתחנו ואני שמח על כך ",  אמר דוידוביץ' .
 
שר התיירות : " פרויקט דירוג הצימרים IBB יורחב מהגליל לכל הארץ "
 מבדיקת TheMarker עולה :  רק כ-100 צימרים קיבלו תעודה ודירוג מתוך 400 שהתחילו את הסדנאות

