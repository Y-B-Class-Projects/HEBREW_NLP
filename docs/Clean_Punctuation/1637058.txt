כך תשתכרו במהלך הנאום של אובמה
נשיא ארצות הברית יישא הלילה את נאום מצב האומה ,  והאמריקאים מוכנים עם רשימת החוקים למשחק השתייה הרשמי :  שוט של אלכוהול על כל אזכור של המילים  " תקווה "  או  " שינוי "
 אמריקאים בכל רחבי ארצות הברית משקשקים לקראת נאום האומה שצפוי לשאת הלילה  ( רביעי )  הנשיא ברק אובמה .  הם לא משקשקים מפחד ,  כעס או ציפייה אלא פשוט מכינים קוקטיילים כדי להיות מוכנים ל"משחק השתייה של נאום האומה ".  המשחק הומצא בשנת 2002 על ידי שני סטודנטים באוניברסיטת פרינסטון ,  והחוקים שלו פשוטים מאוד  המשתתפים צריכים להוריד שוט של משקה או ללגום כוס בירה בכל פעם שהנשיא אומר מילים או צירופי מילים מסוימות עליהן הוחלט מראש ,  או נוקב בשמותיהן של מדינות מסוימות .
 המשחק הפך לפופולארי בארצות הברית בימי כהונתו של ג'ורג' בוש ,  שנודע בשימוש הייחודי שהוא עושה בשפה האנגלית .  מדי שנה ,  לקראת נאום האומה ,  שונו המילים שבעת אמירתן יש לשתות ,  והן עודכנו באתר www.drinkinggame.us .  לפני שנתיים ,  הפעם האחרונה בה שוחק המשחק ,  האמריקאים נאלצו להיפרד מהשוט אותו לגמו למשמע המילה  "   " Nukular'- הגרסה הבושית למילה nuclear ""   ( גרעיני )  .  השנה היא גם הפעם הראשונה בה לא יצטרכו הצופים שמחפשים מתי לשתות להמתין להופעתו של אלוהים במהלך הנאום או כל אזכור קדושה אחר ,  שבימי בוש חייבו שוט כפול ,  כמו גם המילים  " גואנטנמו ",   " טפטופי מים "   ( שיטת עינוי )  ו-מחמוד אחמדניג'ד .
 רוצים גם אתם להשתתף במשחק ?  בכל פעם שהנשיא יגיד  " תקווה "   ( HOPE )  או  " שינוי "   ( CHANGE )  ,  יש צורך ללגום משקה כלשהו ,  כמו גם אם הוא מזכיר במהלך הנאום את עירק ,  אפגניסטן ,  אירן או פקיסטן .  כאשר הנשיא משתמש בביטוי  " תרשו לי להבהיר "   ( "Let me be clear "   )  או  " שלא תטעו "   ( "make no mistake ")  יש להוריד שוט אלכוהול מיד .  במקרה שהנשיא מדבר על הירושה הבעייתית שממשלו קיבל יש לשתות שוט של משקה מיושן כלשהו .  
לא מספיק אלכוהול עבורכם ?  לפי החוקים יש לשתות גם ברגע שבו המצלמה מתמקדת בפרצופו של אחד מהצופים בנאום .  התמקדות בגברת הראשונה מישל אובמה יחייב את המשתתפים במשחק לשתות מכוס ג'יגר - כוס מתכתית באמצעותה מודדים כמויות של משקאות .  אם המצלמה מראה את ידיה החטובות של הגברת אובמה ,  על המשתתפים לפעול מיד לחיטוב ידיהם ולשתות את השוט הבא תוך כיפוף המרפקים .  מרגישים שיכורים מדי ורוצים להתפכח ?  חכו שאובמה יגיד  " תמריצים "   ( "stimulus ")  ולגמו שוט של אספרסו .  הקפה בטח יעזור לכם להתאושש לקראת השוט הבא אותו תצטרכו ללגום  ברגע שאובמה אומר  " רפורמה "  יש לשתות ללא הזזת אף שריר בפנים .  בדרך דומה יש להוריד שוט במקרה שהמצלמה מתרכזת ביושבת ראש בית הנבחרים ,  ננסי פלוסי או כשהנשיא אובמה מציג אורח מיוחד שהגיע להאזין לו .
 עוד צמאים ?  קחו שוט בכל פעם שיש אזכור כלשהו של ביל או הילרי קלינטון ושל ועידת קופנהגן לאקלים .  הביטוי  " שלא באשמתם "   ( "through no fault of their own ")  שייאמר על ידי אובמה בהקשר של מבוטלים יחייב גם הוא שוט אלכוהול ,  אבל רק אם אתה בעצמך מובטל .
 
כך תשתכרו במהלך הנאום של אובמה
נשיא ארצות הברית יישא הלילה את נאום מצב האומה ,  והאמריקאים מוכנים עם רשימת החוקים למשחק השתייה הרשמי :  שוט של אלכוהול על כל אזכור של המילים  " תקווה "  או  " שינוי "
 
