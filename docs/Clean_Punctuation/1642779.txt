אדם בולינגר חתם בעירוני נהריה
הסנטר האמריקאי-אוסטרלי  ( 30 ,  2.05 )  ,  ששיחק בשבע העונות האחרונות בליגה האוסטרלית ,  יחליף את שון טגארט בנהריה
עירוני נהריה החתימה הערב  ( שבת )  את הסנטר האמריקאי-אוסטרלי אדם בולינגר ,  שסיים את העונה בליגה האוסטרלית השבוע והוא יגיע לישראל ביום שני .  בולינגר יהיה הזר השמיני של נהריה העונה ,  במקומו של הסנטר שון טאגרט שכזכור ברח מנהריה לפני כשבועיים על מנת לחתום בקסארס .  בנהריה סירבו בתחילה לשלוח את השחרור הבינלאומי של טגארט לאחר שלטענתם השחקן עזב ללא אישור ,  אך לאחר פנייה של הקבוצה הספרדית לפיב"א ,  עזב טאגרט .
 בולינגר  ( 30 ,  2.05 )  ,  הוא יליד אינדיאנה ובוגר מכללת מישיגן סטייט משנת 2002 .  בעונתו האחרונה במכללה רשם בולינגר 11.5 נקודות ו-6.8 ריבאונדים למשחק .  לאחר סיום המכללות נסע בולינגר לאוסטרליה ,  ומאחר והוא מחזיק בדרכון אוסטרלי ,  שיחק בליגה הראשונה במדינה במשך שבע עונות ,  כשבתווך הוא מספיק לשחק חצי עונה בליגה בפורטו ריקו .  עונתו הטובה ביותר הייתה במדי אדלייד בעונת 2007/8 אז רשם 22.5 נקודות ו-8.1 ריבאונדים .  בעונה החולפת רשם במדי אדלייד 17.3 נקודות ו-5.3 ריבאונדים .
 
אדם בולינגר חתם בעירוני נהריה
הסנטר האמריקאי-אוסטרלי  ( 30 ,  2.05 )  ,  ששיחק בשבע העונות האחרונות בליגה האוסטרלית ,  יחליף את שון טגארט בנהריה

