העליון :  תישמר פרטיותם של הטוקבקטיסטים
שופטי בית המשפט העליון קבעו בהחלטה תקדימית כי לא ניתן לחייב ספקית אינטרנט לחשוף זהותו של גולש לצורך תביעה אזרחית . " האנונימיות היא חלק חשוב מזכות הדיבור "
" מה יש בהן ,  בתגוביות  ( טוקבקים )  ובתגובות הנגד להן ,  שכה מלהיט את היצרים ומרבה את סערת הרגשות ,  אף כשמדובר ברוב מהומה על לא מאומה ,  לא אדע "  - כך כתב היום  ( חמישי )  שופט בית המשפט העליון ,  אדמונד לוי ,  בפסק דין שבו קבעו שופטי ביהמ"ש כי לא ניתן לחייב ספקית אינטרנט לחשוף זהות של גולש לצורך תביעה אזרחית .  
בית המשפט דן בערעור שהגיש מטפל אלטרנטיבי במחלות עור נגד החלטת בית המשפט המחוזי בחיפה .  בית המשפט המחוזי קבע בזמנו שאין לחייב את ספקית האינטרנט ברק אי.טי.סי למסור לו את זהותו של גולש ,  שלטענתו הוציא את דיבתו רעה בפורום באינטרנט .  מדובר בסוגיה משפטית שזוכה להתייחסויות שונות בערכאות נמוכות יותר ,  אולם לראשונה מתייחס לכך גם העליון .
 בפסק הדין כתב השופט אליעזר ריבלין ,  כי האנונימיות היא חלק חשוב מזכות הדיבור ,  ולעתים היא אף חלק מהמסר עצמו . " טלו מיחיאל די-נור את הפסבדונים ק .  צטניק  ( כינוי לאסיר במחנה ריכוז )  ,  ונטלתם מיצירתו חלק חשוב מן המסר .  טלו מאמיל אז'אר את שם-העט רומן גארי ,  ומנעתם ממנו את הבחירה להסיר מיצירותיו המאוחרות את המוניטין של יצירותיו המוקדמות .  ודאי לא באתי לומר כי קיימת שקילות בין ענקי הרוח שבחרו לעצמם פסבדונים לבין כותבי התגוביות  בין 'אחד העם' לבין 'אחד שיודע'  אך מחשיבותה של המסכה כחלק מחופש הביטוי לא נוכל להתעלם ",  כתב השופט בפסק הדין .
 ריבלין התייחס בפסק הדין גם לניסוחים של טוקבקים . " אם לומר את המעט ,  הרי שבתרבות המקומית לא תמיד שולטים בז'אנר זה  הלשון הצחה ,  הניסוח הרהוט והמסרים המעודנים .  חלק ניכר מהפרסומים נושא במקומותינו אופי וולגרי ובוטה ,  וישנו פער בולט בין הנחרצות של הדעות המבוטאות לבין התשתית התומכת בהן .  אולם בכל אלה אין כדי לשמוט את הערך החוקתי העומד ביסוד השיח הזה ".  לדבריו ,  דווקא  " הדברים בוטים ,  גסים וחסרי-טעם ,  המעוררים תחושה של גועל ושאט-נפש ",  הם אלה שעליהם מגן חופש הביטוי ,  כיוון ש-"דברי-נועם ,  הערבים לאוזן והקלים לעיכול ,  אינם זקוקים להגנה ".  
אולם השופט הבהיר שהאנונימיות באינטרנט נשענת על זכויות יסוד חשובות ,  אך היא זכות מוחלטת ,  וכי אין לפגוע בשמו הטוב של אדם בחסות האנונימיות . " האינטרנט אינו 'מערב פרוע' ואין לראות בו מסגרת שבה אין דין ואין דיין ",  הזהיר .  
מכיוון שאין עדין חוק מוסדר בנושא ,  סבר השופט ריבלין שמדובר בשאלה משפטית המערבת שיקולים כבדי משקל .  בית המשפט המחוזי בחיפה הציע לתובע לתבוע את פלוני ,  אולם החוק בישראל אינו מתיר להגיש תביעה נגד אדם שזהותו אינה ידועה ,  כאשר השופט ריבלין בוחר במונח  " רן דן "  כמקבילה למושג  " ג'ון דו "  באנגלית .  לפיכך דחה ריבלין את ההצעה הזאת ,  וגם את הבקשה לחייב את הספקית ,  שאינה בגדר נתבעת ,  לחשוף את זהותו של הטוקבקיסט עוד טרם הגשת תביעה נגדו .  
השופט אליקים רובינשטיין סבר מנגד ,  בדעת מיעוט ,  כי כאשר תובע מראה שבידיו תביעה טובה נגד גולש אנונימי ,  כלומר תביעה שאם זהות הגולש היתה ידועה היא היתה מתקבלת ,  בית המשפט צריך להורות על חשיפת זהותו של הטוקבקיסט .
 
העליון :  תישמר פרטיותם של הטוקבקטיסטים
שופטי בית המשפט העליון קבעו בהחלטה תקדימית כי לא ניתן לחייב ספקית אינטרנט לחשוף זהותו של גולש לצורך תביעה אזרחית . " האנונימיות היא חלק חשוב מזכות הדיבור "
 
