פוטבול :  הפסדת ?  לא נורא
סן דייגו האריכה את חוזהו של נורב טרנר עד 2013 ,  וייד פיליפס יישאר בדאלאס .  בפאלו מצאה כנראה מאמן :  צ'אן גיילי
שני המאמנים המפסידים של יום ראשון ,  וייד פיליפס מדאלאס ונורב טרנר מסן דייגו ,  לא יישארו מחוסרי עבודה בעונה הקרובה .  על פי מקורות בדאלאס ,  ג'רי ג'ונס צפוי להשאיר את פיליפס כמאמן הקאובויס בעונה הקרובה ,  אם כי בשלב זה לא יאריך את חוזהו .  לקאובויס יש אופציה שאותה יממשו ,  כפי הנראה ,  להשאיר את המאמן גם בעונת 2010 .  טרנר ,  ששוב כשל במשימה להגיע עם הצ'ארג'רס לסופרבול ,  יישאר בקבוצה עד 2013 ,  לאחר שחוזהו ,  שאמור היה לפוג לאחר העונה הבאה ,  הוארך בשלוש שנים . " אני חושב שהוא עושה עבודה מעולה ",  אמר נשיא הקבוצה דין ספאנוס .  
צ'אן גיילי יאמן את בפאלו .  המאמן בן ה-57 נחל כשלונות כמעט בכל מקום בו הדריך בשנים האחרונות ,  והבילס ,  שחיפשו מאמן זמן רב ,  שמו בו את מבטחם .  גיילי אימן את דאלאס בין 1998 ל-1999 והצעיד את הקאובויס פעמיים לפלייאוף ,  בהן הודחו בשלב הוויילד קארד .  לאחר מכן אימן בג'ורג'יה טק ,  ממנה פוטר ב-2007 ,  ועבר להיות מתאם ההתקפה של קנזס סיטי צ'יפס ,  ממנה שוחרר על ידי המאמן החדש של הקבוצה טוד היילי בתחילת 2008 .  
שון אליס ,  הקיצוני הגנתי של ניו יורק ג'טס ,  שבר את ידו במשחק הניצחון 14:17 בסן דייגו ,  אולם צפוי לשחק נגד אינדיאנפוליס ביום ראשון  ( 22:00 ,  METV )  .  וינסנט ג'קסון מהצ'ארג'רס נאזק לדקות ספורות לאחר שנתפס נוהג ברכבו ללא רישיון וללא לוחיות רישוי בתוקף .
 

פוטבול :  הפסדת ?  לא נורא
סן דייגו האריכה את חוזהו של נורב טרנר עד 2013 ,  וייד פיליפס יישאר בדאלאס .  בפאלו מצאה כנראה מאמן :  צ'אן גיילי

