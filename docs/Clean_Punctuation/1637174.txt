בפלאפון מקבלים מכשיר בחינם ,  בתנובה משלמים על כל טיפת חלב
40% מהחברות במגזר הפרטי מאפשרות לעובדיהן לקבל בחינם או בהנחה את השירותים והמוצרים שהן מייצרות .  המטרה היא להגביר את תחושת השייכות ,  אך יש עובדים שמעדיפים תוספת לשכרם
 >  >  מה המשותף לחברות אל על ,  הילטון ,  שופרסל ובנק לאומי ?  כולן החליטו לתגמל את עובדיהן מעבר לשכר הרגיל ולתנאים הסוציאליים המקובלים ,  תגמול המתבטא בהענקת שירותים או מוצרים שהחברה עצמה מייצרת .  הרציונל הניהולי ברור :  הארגון נתפס כנדיב ,  ועובד הנהנה בעצמו ממוצר של החברה ,  מרגיש קשור יותר למותג .  בדיקה של חברת ועדים ,  הסוקרת את מדיניות הרווחה של חברות ,  מראה ש-40% ממקומות העבודה במגזר הפרטי מעניקים לעובדיהם הטבות המתבטאות בהנחות או מוצרים ושירותים המיוצרים או משווקים באותם מקומות העבודה .  שווי ההטבות מוערך ביותר מ-3 מיליארד שקל בשנה ,  ואינו כולל שי לחגים ,  טיולים מאורגנים או הטבות כמו סבסוד גני הילדים או לימודים אקדמיים . " רעיון ההטבות שמעבר לשכר נולד בכלל מתוך הצורך למנוע גניבות על ידי העובדים ",  אומר יעקב אלוש ,  מנכ"ל ועדים . " כשמטרת העל היא ליצור זיקה בין העובד לבין החברה .  הטבות אלה ניתנות לרוב רק אחרי שהעובד צובר ותק של חצי שנה עד שנה .  מדובר בנוהג שהחברות ממשיכות בו גם כאשר מצבן הכספי רע ,  מכיוון שהוא מעוגן בהסכמי העבודה ",  הוא מוסיף .  תרופות חינם ופטור מעמלות מבין הגופים המעניקים הטבות שמעבר לשכר ,  הבולטים ביותר הם הבנקים .  כל אחד מ-35 אלף עובדי המגזר פטורים מתשלום עמלת פקיד ומקבלים הנחה על עמלה לניהול ניירות ערך .  אם העובד יפקיד כסף בבנק שבו הוא מועסק ,  הוא ייהנה מריבית מועדפת ,  ארבעה פנקסי צ'קים בשנה בחינם ופטור או הנחה מדמי כרטיס אשראי  ( תלוי בסוג הכרטיס )  .  העובד זכאי גם להלוואה בסך 20-100 אלף שקל בריבית מופחתת או צמודת מדד ,  בנוסף לפינוקים נוספים שחלקם תקפים גם לגבי הגמלאים שפרשו מעבודתם .  עובדי שירותי בריאות כללית וגמלאיה זכאים לכל הטיפולים הרפואיים בחינם ,  אם הם ניתנים בבתי החולים ומרפאות של הקופה ,  ובנוסף גם בתרופות חינם ללא הגבלה.מדי פעם ,  במיוחד בתקופה של גירעונות כבדים ,  מנסים משרד האוצר והנהלת הקופה לבטל את הפטור מתשלום עבור תרופות ,  אך הוועד החזק הצליח עד כה למנוע זאת .  עובדי מכון מור לרנטגן והדמיה רפואית זכאים לבדיקות חינם במכוני החברה .  חברות הסלולר בולטות אף הן בהטבות שהן מציעות לעובדים .  בחברת פלאפון ,  שההטבות בה משקפות במידה רבה את כלל ענף הסלולר ,  כל עובד זכאי למכשיר נייד מתקדם מהדור השלישי ושיחות חינם בתוך הרשת בשווי 300-500 שקל בחודש ,  בהתאם לדרגתו של העובד .  שירותי האינטרנט בישראל ניתנים בחינם לעובדי חברות הסלולר ,  וניתנת אפשרות לשלוח הודעות sms לחו"ל בהנחה .  המרצים והעובדים המנהליים באוניברסיטאות ,  ילדיהם ובני זוגם נהנים לכאורה ממימון מלא מצד המעסיק של הלימודים האקדמיים המתקיימים באותם מוסדות .  הם יכולים ללמוד גם במוסדות אקדמיים אחרים ,  בתנאי שמדובר במקצועות שלא נלמדים במוסדות בהם עובדים .  שכר הלימוד השנתי באוניברסיטאות הוא לפחות 10,000 שקל לשנה ,  אך העובד משלם מכיסו כמחצית מהסכום .  הסיבה לכך היא שהטבה זו נחשבת כהכנסה חייבת במס .  חדר במלון בהנחה ו-3 ק"ג עוף בשבוע עובדי מלון הילטון בתל אביב נהנים משהייה במחיר סמלי של 25 דולר ללילה בכל מלון שיחפצו ברשת הילטון העולמית .  הטבה זו היא בעלת משמעות ,  מכיוון שעובדי ענף המלונאות והאירוח ,  בכללם עובדי הילטון ,  נמנים עם מקבלי השכר הנמוך ביותר במשק  ( יחד עם עובדי החקלאות )  ,  וספק רב אם ביכולתם לממן מכיסם שהיה על חשבונם במלון כמו הילטון ללא סבסוד זה .  בשטראוס עלית נמנעו עד להורדת הכתבה לדפוס מלחשוף את ההטבות לעובדים ,  אך מהתאחדות התעשיינים נמסר כי המפעלים הקשורים להתאחדות ,  בכללם שטראוס עלית ,  מעניקים לעובדים הנחה של 15% בקניית מוצרי החברה בחנויות המפעל שלה .  זה המצב גם באסם .  עובדי מאפיית אנג'ל זכאים לשני כיכרות לחם ביום ,  ועובדי המשחטות מקבלים 3 ק"ג של בשר עוף מדי שבוע .  בקוקה קולה ,  כל עובד בחברה זכאי מדי שבוע ל-24 בקבוקים גדולים של המשקה הפופולרי  ( ארבע שישיות )  .  בענף השיווק ,  נהנים עובדי קו אופ רבוע כחול מהנחה של 9% בקניותיהם בחנויות מגה בעיר וב-6% בשאר חנויות הרשת על קנייה המסתכמת 8,000 שקל בחודש .  בהתחשב בכך שהשכר החודשי הממוצע של עובדי החברה נמוך מ-5,000 שקל ,  הרי ששווייה של ההטבה הוא כ-25% מהשכר .  גם עובדי שופרסל מקבלים הנחה של 12% בסניפי שופרסל שלי .  6% בקנייה בשופרסל ביג ו-3% בסניפי שופרסל דיל .  באיקאה נותנים לעובדים 10% על מוצרי החנות ,  בעוד עובדי רשתות האופנה פוקס ,  גולף וכיתן זכאים להנחה של עד 50% .  ומה בחברת צים ?  מאחר שעידן אוניות הנוסעים בחברה תם ,  ואין עוד אפשרות להפליג בחינם לחו"ל ,  ההטבה שנותרה לעובדים היא בדמות פטור מתשלום דמי הובלה ברכישת מכונית שיובאה לישראל באוניה של צים .  הפטור ,  המסתכם בכ-1,500 שקל ,  ניתן למימוש אחת לחמש שנים .  ועוד מתחום התנועה :  עובדי דוד לובינסקי ,  יבואנית פז'ו וסיטרואן ,  מקבלים הנחה של 10% על רכישת רכב מהחברה ועל הטיפולים .  בתנובה ,  לעומת זאת ,  העובדים אינם נהנים מכל הנחה ברכישת מוצרי החברה .  יו"ר ועד עובדי תנובה ,  אחיאב שמחי : " ברגע שאפתור כמה בעיות דחופות יותר ,  הקשורות לשכר העובדים ,  אתפנה לדרוש שגם אנו ,  עובדי תנובה ,  נהנה מפרי עמלנו ונקבל בהנחה את מוצרי החברה ".  הטבה או גימיק ?  האם החברות באמת מוכיחות נדיבות לב או שמדובר בסוג של גימיק ציני ששומר את העובדים כקהל שבוי ומחייב אותם לפעול אקטיבית כדי לממש את ההטבה ,  מה שהופך אותה לעתים ללא רלוונטית ?  תלוי את מי שואלים .  דני צור ,  סמנכ"ל משאבי האנוש בפלאפון ,  לא רואה דרך אחרת . " אתה לא יכול להעסיק עובד בחברת סלולר ולצפות שתהיה לו חדוות יצירה ,  בלי לתת לו ליהנות אישית ממוצר של החברה ולהפוך לשגריר שלה .  בעידן התחרותי הזה ,  מי שרוצה להעסיק את אנשי המכירות או המוקדנים הכי טובים ,  חייב לתת להם הטבות שירשימו אותם ".  אייל אלי ,  יו"ר ועד עובדי רבוע כחול ,  מוכיח נאמנות מופלגת ואומר שהחברה מרוויחה מהעובדה שהיא מעניקה הנחה לעובדיה בקניית מוצריה ,  משום שבכך היא מבטיחה לעצמה לקוחות יציבים .  אתה מתכוון לכך שעובדי החברה הופכים ללקוחות שבויים ?  למה שהם יהיו מרוצים ממצב זה .  אולי בכלל ,  הם מעדיפים לקנות ברשת מתחרה ,  כגון חצי חינם ?  אלי : " רוב העובדים לא מרגישים כמו לקוחות שבויים .  הם תמיד ירצו לקנות בחנויות של המעסיק שלהם ולא בחברה מתחרה .  אני מעולם לא העליתי על דעתי לקנות בשופרסל או אצל רמי לוי ".  חיים תמאם ,  נהג אוטובוס ויו"ר ועד השכירים באגד ,  דווקא לא מרוצה מההטבה שהוא וחבריו מקבלים .  שכירי אגד ,  הוריהם וילדיהם זכאים לנסיעות חינם בכל קווי החברה וגם בקווי אגד שהופרטו . " הייתי מוותר מיידית על הזכות לנסוע בחינם באוטובוס ",  אומר תמאם . " 70% מעובדי אגד לא עולים בכלל על אוטובוס .  הם מעדיפים את רכבם הפרטי .  הטבה זאת לא עולה כמעט כסף לאגד ,  כי האוטובוס ממילא נוסע .  אני רוצה שההנהלה תוסיף לשכרנו 100 שקל בחודש במקום ההטבה המצחיקה הזאת ",  הוא מוסיף .  גם עו"ד נעמי לנדאו ,  מומחית לדיני עבודה ,  אומרת שהטבות אלה שוות במקרים רבים הרבה פחות מהעלאת שכר אמיתית . " כרטיס טיסה באל על עולה 2,000 שקל בממוצע .  זה שקול כנגד תוספת שכר של 160 שקל לחודש .  אבל מה ?  עובדים רבים ,  וגם מעסיקיהם ,  מעדיפים את ההטבה ,  כי היא פטורה ממס ,  בניגוד לתוספת שכר ,  הנבלעת בתלוש המשכורת וחייבת במס .  ויש גם את ההיבט הפסיכולוגי :  'קיבלתי כרטיס טיסה לפאריס .  וואו ! ' "  career@themarker.com ומה במגזר הציבורי ?   >  >  במגזר הציבורי ,  המפנק בדרך כלל את עובדיו בתנאי עבודה טובים מאלה שבמגזר הפרטי ,  דווקא לא נהוג לתגמל עובדים במוצר שמפיק מקום העבודה .  עובדי משרד הפנים אינם מקבלים דרכונים חינם ועובדי מס הכנסה אינם זוכים להנחה בשומות .  יוצאי דופן שני גופים :  חברת החשמל ורכבת ישראל .  עובדי חברת החשמל זוכים לחשמל חינם בהיקף של פי 2.5 מצריכת החשמל הממוצעת בישראל ,  גם אם פרשו כבר ,  ואילו עובדי רכבת ישראל ,  הוריהם וילדיהם  ( עד גיל 18 )  זכאים לנסיעות חינם ברכבת ,  ללא הגבלה .
 
בפלאפון מקבלים מכשיר בחינם ,  בתנובה משלמים על כל טיפת חלב
40% מהחברות במגזר הפרטי מאפשרות לעובדיהן לקבל בחינם או בהנחה את השירותים והמוצרים שהן מייצרות .  המטרה היא להגביר את תחושת השייכות ,  אך יש עובדים שמעדיפים תוספת לשכרם

