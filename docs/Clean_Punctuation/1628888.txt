היועמ"ש תומך בתביעת החיילים נגד בכרי
למרות שהיועמ"ש החליט לא להגיש נגד במאי  " ג'נין ג'נין "  כתב אישום ,  הוא מתייצב מאחורי החיילים שהגישו תביעה אזרחית . " מדובר בהאשמות שווא קשות וחמורות שבכרי מטיח בלוחמים בג'נין "
 היועץ המשפטי לממשלה ,  מני מזוז ,  הודיע היום  ( שלישי )  לבית המשפט העליון שהוא החליט להתייצב לצד החיילים שהגישו תביעה אזרחית נגד מוחמד בכרי בעקבות הסרט  " ג'נין ג'נין ".  זאת למרות שהחליט שלא להגיש כתב אישום נגד הבמאי .
 החיילים הגישו תביעת לשון הרע בגובה 2.5 מיליון שקל .  בית המשפט המחוזי בפתח תקווה קבע שאכן ניתן לראות בסרטו של בכרי משום לשון הרע ,  אולם דחה את התביעה מכיוון שהיה מדובר ב"לשון הרע על ציבור ",  דבר אשר אין בו משום עילה לתביעה בהליך אזרחי בניגוד ל"לשון הרע נגד פרטים "  אשר כן מקיים עילת תביעה .  
מזוז טוען כי בית המשפט המחוזי טעה בהחלטתו . " בית המשפט המחוזי סבר  בטעות לגישתנו  שברגע שדברי לשון הרע מופנים אל קבוצה ,  ואין הם כוללים התייחסות שמית לאדם מסוים ,  אזי עניין לנו ב'לשון הרע כלפי ציבור' ",  נכתב בהודעתו של מזוז . " יישום המבחנים העולים מהפסיקה ומההיסטוריה החקיקתית לעניין זה מוביל למסקנה הברורה לפיה במקרה הנוכחי קיימת למערערים עילת תביעה פרטית לפי החוק ".  
בהודעתו של מזוז נכתב כי הדברים ששודרו בסרט אינם בגדר השמצה כללית ואפילו לא דברי לשון הרע על כלל חיילי צה"ל . " המדובר באשמות-שווא ,  קשות וחמורות ,  מאוד קונקרטיות ,  על קבוצה מוגדרת של לוחמים ",  נטען בבקשה . " קשה לחשוב על תיאור מפורט ומסוים יותר מהתיאור שהובא לעיל מבחינת המעשים שיוחסו ללוחמים בג'נין .  למותר לציין כי בסרט מוצגים אירועים ועדויות אלו ,  כדוגמאות שבאות לבסס דפוס התנהגות של לוחמי צה"ל במקום ".   
" לפיכך ,  נכתב בהודעה , " אין בכך שהסרט אינו מתייחס לחייל ספציפי כדי לשלול קיומה של פגיעה בכל אחד מהחיילים שלחמו בג'נין .  אדרבא ,  העדר התייחסות ספציפית לחייל מסוים נועדה להטיל דופי בכל הלוחמים ".  לטענת מזוז ,  המאבק הממושך שמנהלים הלוחמים מזה כשבע שנים מצביע על הפגיעה האישית הקשה שהם חשים נוכח ההאשמות  " משוללות היסוד שהמשיב הטיח בהם ". 
בסרט  " ג'נין ג'נין ",  טוען בכרי כי במהלך מבצע  " חומת מגן "  בוצע טבח במחנה הפליטים בג'נין וכי חיילי צה"ל ביצעו פשעי מלחמה בעיר .  תשובתו של מזוז בעניין מגיעה בתגובה לפנייתו בעבר של הפרקליט הצבאי הראשי ,  אלוף אביחי מנדלבליט ,  בבקשה לחקור חשד להוצאת לשון הרע מטעם בכרי בעקבות  " ג'נין ג'נין ".  בקשתו של מנדלבליט הגיעה לאחר שבית המשפט קבע ,  כאמור ,  שאין לפצות את חיילי המילואים שתבעו את בכרי בגין סרטו .
 
היועמ"ש תומך בתביעת החיילים נגד בכרי
למרות שהיועמ"ש החליט לא להגיש נגד במאי  " ג'נין ג'נין "  כתב אישום ,  הוא מתייצב מאחורי החיילים שהגישו תביעה אזרחית . " מדובר בהאשמות שווא קשות וחמורות שבכרי מטיח בלוחמים בג'נין "
 
