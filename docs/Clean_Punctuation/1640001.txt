אירן טוענת :  רוסיה תמכור לנו טילי S-300
לדברי השגריר האירני במוסקבה ,  רוסיה תעמוד בתנאי החוזה שנחתם בין המדינות בשנת 2007 ותמכור לאירן טילים נגד מטוסים בעלי טווח ארוך .  בקרמלין לא אישרו את הידיעה
שגריר אירן ברוסיה אמר הלילה  ( שישי )  כי רוסיה לא חזרה בה מהבטחתה לספק לאירן טילים ארוכי טווח נגד מטוסים ,  כך דווח בוושינגטון פוסט .  סוכנות הידיעות הרוסית ציטטה את השגריר סייד רזה סג'אדי שאמר כי  " עמיתינו הרוסים הבטיחו כי יעמדו בהתחייבויותיהן ",  אולם מהקרמלין סרבו להגיב לידיעה .  רזה סג'אדי אמר גם כי ארצו מוכנה לבצע את העסקה .
 רוסיה חתמה עם אירן על חוזה בשנת 2007 לפיו היא תמכור לרפובליקה האיסלמית של אירן טילים נגד מטוסים מסוג 300-S ,  אולם העסקה עדיין לא יצאה אל הפועל .  העיכוב בביצוע העסקה לא הוסבר אולם ידוע כי ישראל וארה"ב מתנגדות באופן נחרץ לעסקה שתשפר באופן משמעותי את מערך ההגנה האירני .  
בתוך כך ,  נשיא אירן מחמוד אחמדינג'ד הודיע אמש על נכונותה של אירן לשלוח את האורניום המועשר שלה אל מחוץ לגבולותיה .  דבר שלדברי עסגר סולטני עלי ,  הנציג האירני בסוכנות הבינלאומית לאנרגיה אטומית ,  מראה כי קיים רצון לשתף פעולה ולהשיג עסקה עם המעצמות ,  בכדי להפחית את המתיחות סביב תוכנית הגרעין האירנית .  עלי הוסיף כי הוא לא הודיע לסבא"א על כל עמדה חדשה של אירן לגבי הצעת המעצמות .
 הטלוויזיה הממלכתית באירן דיווחה ביום רביעי כי אירן שיגרה טיל המסוגל לשאת לוויין במשקל 100 ק"ג ,  עד למרחק 500 ק"מ .  לפי חלק מהדיווחים ,  הטיל שוגר לחלל עם לוויין דמה ניסיוני .  לפי דיווחים אחרים היו בלוויין עכבר ,  צב ותולעים ,  למטרות מחקר .  שיגור הטיל התקבל בארה"ב בחומרה .  דובר מטעם הבית הלבן כינה את המהלך  " צעד פרובוקטיבי ".  והבהיר כי הממשל עדיין בודק האם השיגור אכן בוצע .
 
אירן טוענת :  רוסיה תמכור לנו טילי S-300
לדברי השגריר האירני במוסקבה ,  רוסיה תעמוד בתנאי החוזה שנחתם בין המדינות בשנת 2007 ותמכור לאירן טילים נגד מטוסים בעלי טווח ארוך .  בקרמלין לא אישרו את הידיעה

