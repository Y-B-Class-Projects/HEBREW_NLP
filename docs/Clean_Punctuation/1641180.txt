מכה לתושבי השרון :  המדינה מבטלת את הזיכיון של שפיר לסלילת כביש 531
החברה זכתה בזיכיון לפרויקט הענק לפני שנה וחצי .  הצדדים מנהלים מגעים על הסדר הפיצויים
 >  >  חברת שפיר הנדסה לא תבצע את פרויקט הענק לסלילת כביש הרוחב 531 והנחת מסילת השרון - כך נודע אתמול ל-themarker .  זאת ,  שנה וחצי לאחר שהחברה זכתה במכרז הממשלתי לביצוע הפרויקט בהיקף כולל של כ-2.4 מיליארד שקל .  בימים הקרובים צפויה המדינה להודיע לשפיר על ביטול הסכם הזיכיון שנחתם עמה .  הצדדים ינסו להגיע לפשרה באשר לתביעות שצפויה שפיר להגיש נגד המדינה ,  ומנגד - באשר לחילוט הערבות שהפקידה שפיר .  לפי הערכות ,  המדינה צפויה לפנות כעת אל חברת דניה סיבוס ,  שסיימה את המכרז במקום השני ,  ולהציע לה לבצע את הפרויקט במקום שפיר .  לפני כחודש הודיעה הרשות הממונה על פרויקט כביש 531  ( משרדי האוצר והתחבורה )  לשפיר כי בכוונתה לבטל את חוזה הזיכיון ולחלט את הערבות הבנקאית שהפקידה - בכפוף לשימוע .  העילה לביטול :  שפיר לא עמדה בלוחות הזמנים לסגירה הפיננסית של הפרויקט ולהגשת האישורים התכנוניים וההנדסיים במועדם .  כפי שפורסם ב-themarker המדינה חילטה לפני כחודשיים סכום של מיליון שקל מהערבויות שהפקידה שפיר בפרויקט מתוך ערבות זכיין בסך כולל של 33 מיליון שקל בפרויקט זה ,  לאחר שלא עמדה באחת מאבני הדרך עליהן סיכמו הצדדים .  בתגובה האשימה שפיר את המדינה כי היא  " האחראית הבלעדית "  להפרת הסכם הזיכיון בפרויקט כביש 531 ומסילת השרון ,  וכי פעלה לסיכול יישומו שפיר זכתה בפרויקט בתום הליך מכרזי ממושך ,  והוא אמור היה להיחנך ב-2012 .  בקיץ האחרון נדחה הפרויקט ב-10 חודשים ,  לאחר שוועדת המכרזים אישרה לשפיר להאריך את המועד האחרון לסגירה הפיננסית עד מאי 2010 .  ואולם ,  הסכמה זו של הוועדה הותנתה בשורת דרישות משפיר ,  בהן קביעת אבני דרך לתכנון ודרישה להגדלת ערבות הזכייה שהפקידה .  מועד הסגירה הפיננסית של הפרויקט נקבע לאמצע יולי ,  אך שפיר ביקשה לדחותו לשם גיבוש הסכם המימון שנתקל בקשיים .  את הליווי הפיננסי לפרויקט ,  בהיקף של 1.8 מיליארד שקל ,  מוביל בנק לאומי .  מקורות בענף התחבורה טענו אז כי המדובר בהפעלת לחץ על שפיר בעקבות הפסקת העבודות בפרויקט המקביל של הקבוצה בנתיב המהיר לתל אביב - אבל במדינה הכחישו קשר בין הפרויקטים .  סלילת כביש 531 ותוואי מסילת השרון הוא אחד הפרויקטים החשובים ביותר כיום בתחום התחבורה .  הכביש אמור לשמש כביש פרברי מהיר מאזור השרון  ( צומת רעננה )  ועד לכביש החוף  ( רשפון )  תוך הקמת מסילת רכבת ,  תחנות והנחת קווי צינורות לחברת מקורות .  אורכו של כביש 531 יהיה כ-20 ק"מ ,  מהם 4 ק"מ כהארכה צפונה של נתיבי איילון ממחלף שבעת הכוכבים ועד למחלף רשפון ,  והוא יכלול 11 מחלפים .
 
מכה לתושבי השרון :  המדינה מבטלת את הזיכיון של שפיר לסלילת כביש 531
החברה זכתה בזיכיון לפרויקט הענק לפני שנה וחצי .  הצדדים מנהלים מגעים על הסדר הפיצויים

