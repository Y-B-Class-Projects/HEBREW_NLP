קנו בעצמכם מתנה לדג
הילה קריב מכינה  " דג במתנה ",  פילה במעטפת נייר אפייה .  מנה קלה להכנה שנותנת הרבה כבוד לטעמי הדג ומוגשת לשולחן באלגנטיות כפרית
פעם ,  הרבה לפני החיים שיש לי כעת ,  היה לי זמן למנות מורכבות .  הייתי נהנית לבנות ארוחות מושקעות של מספר מנות כשבכל מנה מגדלי מגדלים של הכנות .  זה היה כיף וזה היה מתאים .  כי בחיים ,  כל תקופה ומה שמתאים לה .  היום ,  כשיש כל כך הרבה על הראש מלבד בישול לאורחים - רק חצי שעה לפנות את השולחן מערימות הניירות והציורים ,  רובנו מנסים למצוא מנות שיהיו הכל :  קלות ,  מהירות ,  טעימות וכמובן ,  איך לא - גם מרשימות .
" תשמעי ",  אמר לי השבוע חבר , "  את חייבת להציל אותי ..  אני צריך להכין דג לשישה וזה חייב להיות משהו שנראה טוב  ( החותנת מגיעה )  ,  שלא ייקח הרבה זמן  ( חוזר מהעבודה שעה לפני )  וכן ,  שלא אוכל לייבש לזה את הצורה ..  ."  
קשה ?  !  קשה ,  אבל לא בלתי אפשרי .  את המתכון הזה ,  שנתתי לו ,  קשה להרוס גם אם אתם ממש לא מבינים הרבה בדגים .  הוא נותן הרבה כבוד לדג עצמו ומוגש לשולחן במין אלגנטיות כפרית .  שיטת האפייה - אידוי בתוך נייר ,  נלקחה מהעם הצרפתי והיא נפלאה כי היא מאפשרת לדג לרכז טעמים ולשמור על מרקם עסיסי ,  תוך השקעה מינימלית של עבודה .  מכינים מראש כולל קיפולי הנייר ,  שומרים במקרר וכשמגיעה העת ,  אופים ומגישים לכל סועד 'חבילה' משלו .  כל אחד קורע את הנייר ובפנים - מתנה ! 
מגישים עם ירקות פשוטים שצלויים במעט שמן-זית ומלח - רצוי משהו עם הרבה צבע - ויש לכם ארוחה בריאה וחגיגית לגמרי ואפילו עוד קצת זמן להכין קינוח .  ובעניין הדג - אני אוהבת להשתמש בהליבוט טרי ,  שבשרו עדין ולבן והוא יוצא לא פחות ממקסים בשיטת הבישול הזו .  אפשר תמיד להתייעץ עם איש הדגים לגבי דגים אחרים ,  שיהוו תחליף מוצלח .
 הנה מתכון שיכול באמת לשמוח מתוספות שתעניקו לו :  שום ,  עשבי תיבול שונים ,  טיפונת של יין או חומץ ,  שמנים מיוחדים .  תתפרעו .
 חומרים  ( כמות לסועד אחד - מכפילים בכמה שצריך ) :פילה דג טרי במשקל של כ-200 גרם2-3 פרוסות לימון דקיקות2-3 פרוסות שאלוט דקיקותפלפל צ'ילי טרי ,  פרוס דק - לפי הטעם1 כפית שמן-זיתפטרוזיליה ועירית קצוצים דקמלח ופלפל טרינייר אפייה - גזור לעיגול בקוטר של 30 ס"מ
אופן ההכנה:1 .  מקפלים את נייר האפייה לחצי ,  מפזרים עליו פטרוזיליה בנדיבות ומעט מלח גס ומניחים את נתח הדג במרכזו של אחד החצאים .  
2 .  מניחים על הדג את פרוסות הלימון ,  השאלוט והצ'ילי ,  זורים עירית קצוצה ומתבלים בשמן-זית ,  מלח ופלפל .
 3 .  כעת סוגרים את חלקו השני של העיגול כמעטפה ומתחילים הקיפולים קטנים מצידו האחד של חצי העיגול ,  לצידו השני .  הסגירה צריכה להיות טובה בכדי שאדי הבישול לא ימלטו החוצה  ( ראו תמונה )  .  מניחים על גבי תבנית אפייה ושומרים במקרר עד לשעה היעודה .
 4 .  מחממים תנור לחום של 200 מעלות צלסיוס ואופים כ-15 דקות .
 הילה קריב הגיעה לניו יורק בעקבות בן זוגה והחלה ללמוד ב-French Culinary Institute .  בין היתר עבדה במקומות מוכרים ומובחרים כמו :  Balthazar bakery ,Union Square Cafe ו-Bouchon Bakery .  כיום ,  חיה בברקלי שבקליפורניה והספיקה לעבוד גם במסעדת Chez Panisse המפורסמת .
 
קנו בעצמכם מתנה לדג
הילה קריב מכינה  " דג במתנה ",  פילה במעטפת נייר אפייה .  מנה קלה להכנה שנותנת הרבה כבוד לטעמי הדג ומוגשת לשולחן באלגנטיות כפרית

