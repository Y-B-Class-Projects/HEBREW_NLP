יורוליג :  קאחה מנצחים בחוץ 
אולימפיאקוס השיגה ניצחון גדול 85:89 בויטוריה בפתיחת שלב הטופ 16 .  ברצלונה ניצחה את מארוסי .  סופוט פירקה את ז'לגיריס 
מלבד מכבי תל אביב ,  שהפסידה בסיינה ,  שוחקו הערב  ( חמישי )  משחקים מרתקים בפתיחת שלב הטופ 16 .  במוקד תארח קאחה ויטוריה הפסידה בביתה 89:85 לאולימפיאקוס ,  במשחק שלא רק עשוי לקבוע מי תסיים בראשות בבית ח' ,  אלא גם יפגיש את יותם הלפרין  ( 0 נקודות )  וניקולה וויצ'יץ'  ( 4 נקודות )  עם ליאור אליהו  ( 8 נקודות )  ,  למאבק של הצהובים לשעבר .  עוד באותו בית ,  חימקי מוסקבה ניצחה את ציבונה זאגרב 70:83 .  בעוד ברצלונה תנסה שלא למעוד מול מארוסי היוונית בבית ה' .  בבית ז' הביסה סופוט את ז'לגיריס 65:89 .
 היוונים לא היו יכולים לבחור משחק קשה יותר כדי לפתוח את שלב הטופ 16 .  מעבר לעובדה שהם משחקים בחוץ ,  הם פוגשים את הקבוצה שללא ספק מטילה הכי הרבה אימה ברחבי אירופה ,  ושכלל לא נחלה הפסד עד כה ביורוליג ,  אלא שמארוסי יצאה בזול מהפלאו בלאוגרנה .  הקבוצה המקומית הדורסנית פתחה בסערה והובילה 5:19 ברבע הראשון ,  אך לאחר מכן הורידה את הרגל מהגז ואפשרה ליוונים החביבים לסיים עם הפסד מכובד .  יחד עם זאת ההפרש מעט משקר ,  שכן מארוסי לא היוותה יריב של ממש ולא הצילחה ולו פעם אחת לצמק את ההפרש למספר חד ספרתי .  חואן קרלוס נבארו קלע 17 ומסר 8 אסיסטים והוא נעזר בבוניפסה נ'דונג שקלע 15 והוריד 12 ריבאונדים .  חאמון לוקאס הוביל את מארוסי עם 24 ב-28 דקות .  
בזמן ששתי הקבוצות הגדולות של הבית צסק"א ומלאגה ,  שגם מועמדות להיות אלו שיסיימו בשני המקומות הראשונים ,  נאבקו ביניהן ברביעי  ( 78:86 לרוסים )  ,  שתי הקבוצות המשניות יותר נפגשו לקרב שהיה הרבה פחות צמוד .  ז'לגיריס ניצחה את כל שלושת משחקיה האחרונים במפעל והשתחלה לטופ 16 ,  אבל הערב היא התפרקה לחלוטין .  סופוט קלעה 12 שלשות באחוזים גבוהים ואחרי שהובילה 36:45 במחצית ,  המשיה להגדיל את ההפרש בהדרגה עד לסיום .  דייויד לוגן הוביל את המנצחים עם 20 ודניאל יואינג הוסיף 16 .  דאינוס סלנגה קלע 15 ומריו דלאס הוסיף 14 למפסידים ,  אבל הם היו שני היחידים שקלעו בדאבל פיגרס .
 קאחה ויטוריה - אולימפיאקוס 89:85 
איזה מאבק צפוי בחבל הבאסקים ,  כששתי הגדולות של בית ח' ייאבקו על השליטה בראשות הבית .  להיסטוריה בין שני המועדונים יש תכונה משונה לחזור על עצמה ,  ובשנתיים האחרונות נפגשו ויטוריה ואולימפיאקוס בכל פעם בשלב הזה .  לפני שנתיים העיפו הבאסקים את היוונים ,  אבל בשנה שעברה היו האדומים עם ידם על העליונה ,  ומנעו מויטוריה הופעה בפיינל פור .  גם ידם של היוונים הייתה על העליונה בפתיחת בית ה' .  
הקבוצה של ינאקיס הגיעה בכושר נהדר ואחרי שבע דקות סוערות של משחק הובילה 8:21 והיממו את הקהל הביתי בויטוריה .  המארחת חזרה למשחק עם ריצת 0:11 ,  אבל אולימפיאקוס דקות נהדרות של ג'וש צ'ילדרס ולינאס קלייזה ,  חזרה להוביל וירדה להפסקה ביתרון שש ,  39:45 .  הרבע השלישי היה הפכפך וצמוד ,  פרננדו סן אמטריו החזיר את היתרון לקאחה ויטוריה והמשחק הפך צמוד כשליי אפ של ניקולה וויצ'יץ' קבע 63:65 ליוונים בסיום הרבע .  חמש נקודות רצופות של יואניס בורוסיס העלו את האורחים ליתרון 77:84 ,  שתי דקות לסיום .  עוד שלשה של צ'ילדרס סגרה עניין באופן סופי ואולימפיאקוס רושמת יופי של פתיחה לטופ 16 .  
הזווית הישראלית של המשחק היא כמובן המפגש בין ליאור אליהו ליותם הלפרין .  הפורוורד שממעט לשחק בליגה קיבל 20:37 דקות ,  קלע שמונה נקודות ,  הוריד ארבעה ריבאונדים ,  מסר שני אסיסטים ואיבד שני כדורים .  הלפרין שיחק 13 דקות וסיים עם חטיפה וללא נקודות .  צ'ילדרס הוביל את המנצחים עם 21 וקלייזה הוסיף 18 .  את ויטוריה הובילו מרסליניו הוארטס  ( 23 )  וסן אמטריו  ( 20 )  .  
חימקי מוסקבה - ציבונה זאגרב 70:83 
שתי הקבוצות החלשות של הבית ,  על הניר ,  נפגשו ,  כשהרוסים ,  בהופעה הראשונה במסגרת הטופ 16 ,  בפתחו ברגל ימין במטרה לבנות את הבסיס לנסיון ההתגנבות שלהם ל-8 האחרונות .  ציבונה ,  שהגיעה ברגע האחרון לשלב הזה ,  מתחה את חימקי במשך שלושה רבעים לפני שהתפרקה ברבע אחרון .  ריצה של 3:18 סגרה את הסיפור עבור הקבוצה של סרג'יו סקאריולו ,  שנהנתה מיום גדול של הקלע הבולט שלה בשלב הראשון ,  קלי מקארתי ,  שסיים עם 17 נקודות .  רוברטאס יבוטקאס קלע 17 משלו והוסיף 9 ריבאונדים ופאולוס ינקונאס תרם 15 .  מרקו תומאס הוביל את האורחים עם 17 משלו .
 
יורוליג :  קאחה מנצחים בחוץ 
אולימפיאקוס השיגה ניצחון גדול 85:89 בויטוריה בפתיחת שלב הטופ 16 .  ברצלונה ניצחה את מארוסי .  סופוט פירקה את ז'לגיריס 

