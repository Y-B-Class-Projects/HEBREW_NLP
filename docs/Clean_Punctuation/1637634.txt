הפועל ת"א - מכבי נתניה :  זוגבו מתעכב ,  ליפשיץ יפתח
בנתניה זועמים על השוער שינחת רק הערב ולא ישחק  ( 19:30 ,  ספורט1 )  .  ורוצ'ינה נחת : " העבודה שלי - להבקיע ".  אניימה ייעדר
 .
 הפועל תל אביב ערכה היום  ( שישי )  את האימון המסכם שלה לקראת המשחק מחר מול מכבי נתניה  ( שבת ,  19:30 ,  ספורט1 )  .  אחרי השבוע הסוער שעבר על הקבוצה ,  במסגרתו החתימה מכבי חיפה את החלוץ סאדאת בוקארי שהיה על הכוונת של האדומים ,  הרוחות נרגעו בעקבות החתמתו הצפויה של בויאן ורוצ'ינה הקרואטי ,  שנחת אחר הצהריים בארץ .
 עם נחיתתו אמר ורוצ'ינה : " אני יודע שהפועל תל אביב הוא מועדון גדול ,  עם קהל נאמן ואפילו משוגע שמעודד 90 דקות ומשמש כשחקן ה-12 של הקבוצה .  הקבוצה מראה כדורגל טוב והרשימה בליגה האירופית .  העבודה שלי היא להבקיע שערים ,  בשביל זה באתי ואני מאמין שאצליח לעשות את זה בהפועל ". 
אלי גוטמן ,  ערך היום אסיפת קבוצה קצרה מהרגיל ובה ביקש לשמור על עקרונות המשחק של הקבוצה ולהפעיל לחץ לאורך כל המגרש .  המאמן הראה לשחקניו וידאו של המשחק האחרון מול מכבי חיפה ושל נתניה מול הפועל עכו והפועל רעננה ,  ואמר לשחקניו : " הייתי מאוד מרוצה מהמשמעת הטקטית שהיתה מול חיפה .  אנחנו צריכים להגיע למשחק כמו למשחק מול חיפה ,  עם אותן נחישות ואגרסיביות שהראנו בקרית אליעזר ".  
שני שינויים עיקריים צפויים מחר בהרכב של הקבוצה .  דגלאס דה סילבה ,  הסובל מנקע בקרסול ,  לא צפוי לשחק מחר ובמקומו עשוי לפתוח זוראב מנטשאשוילי ,  כשבמקרה כזה אביחי ידין יוסט לעמדת הבלם .  יחד עם זאת ,  גוטמן עדיין מתלבט והוא עשוי בסופו של דבר להשאיר את ידין בקישור ולהציב את הבלם הצעיר יהודה חוטה בהרכב .  
שינוי נוסף יהיה בהצבתו של דניאל דה רידר בהרכב במקומו של מהראן לאלה ,  שיירד לספסל .  המשמעות היא שאיתי שכטר יתופקד כחלוץ חוד .  אגב ,  לאלה התלונן על כאבים ברגלו בסיום האימון וגם הוא בספק למחר .  
הרכב משוער :  ניל אברבנל ,  דני בונדר ,  וואליד באדיר ,  אביחי ידין ,  דדי בן דיין ,  זוראב מנטשאשוילי  ( יהודה חוטה )  ,  ביברס נאתכו ,  גילי ורמוט ,  דניאל דה רידר ,  ערן זהבי ,  איתי שכטר .
 שוערה של מכבי נתניה אריסטיד זוגבו ,  שהיה אמור לנחות הבוקר  ( שבת )  לקראת משחק הקבוצה נגד האדומים ,  ינחת רק בערב עקב עיכוב בטיסתו והוא יחמיץ את המשחק .  במועדון זועמים על שוער נבחרת חוף השנהב שנבחרתו הודחה כבר ביום שני מאליפות אפריקה ,  ולמרות זאת לא עשה מספיק מאמץ לשוב עד המשחק בשבת .  כמו כן ,  במועדון שוקלים להתלונן בפני פיפ"א על הנושא .  לפיכך ,  מי שיפתח בשער נתניה הוא דניאל ליפשיץ .
 לאחר ששמטה יתרון מול הפועל רמת גן  ( 0:2 )  ונוצחה 3:2 ,  תנסה נתניה ,  ללא זוגבו כאמור ,  להתאושש דווקא על חשבון השנייה בטבלה .  מעבר למכה המוראלית בהפסד לקבוצת התחתית בשבת שעברה ,  נתניה ספגה מכה הגנתית קשה כשקלמי סבן וביוואן פרנסמן ראו כרטיסים אדומים ולא יוכלו לקחת חלק במשחק .  בנתניה מודעים להתקפת המחץ של האדומים בראשות שחקן נתניה עד לפני כחצי שנה ,  איתי שכטר ,  שכבש צמד מול האקסית בסיבוב הקודם .
 את מקומו של פרנסמן במרכז ההגנה יתפוס ליאוניד קרופניק ,  כשבמקום קלמי סבן יפתח דלה ימפולסקי שישחק לראשונה העונה כמגן ,  תפקיד שלותר מתיאוס ניסה ללמד את השחקן .  גם ללא ההרחקות והאיחורים בחזרה מחו"ל ,  הגנת נתניה סובלת מפציעות כשגם טל מעבי וגם יגאל אנטבי פצועים ,  ועמרי בן הרוש הצעיר ימשיך לפתוח כמגן שמאלי .
 בקישור צפויה נתניה לעלות עם הרכבה החזק כשאלמוג כהן ורביד גזל במרכז ,  ושניר גואטה ושלו מנשה בחלק הקדמי שלו .  בחוד ימשיכו פיראס מוגרבי ודייויד גומז ,  שאמנם לא כבשו בשבוע שעבר אבל הציגו משחק התקפה טוב ויצרו אינספור מצבים מול שערה של רמת גן .
 הרכב משוער :  דניאל ליפשיץ ,  דלה ימפולסקי ,  ליאוניד קרופניק ,  אוראל דגני ,  עומרי בן הרוש ,  אלמוג כהן ,  רביד גזל ,  שניר גואטה ,  שלו מנשה ,  פיראס מוגרבי ,  דייויד גומז .
 עדכון ראשון 16:18 29/1עדכון אחרון 14:10 30/1

הפועל ת"א - מכבי נתניה :  זוגבו מתעכב ,  ליפשיץ יפתח
בנתניה זועמים על השוער שינחת רק הערב ולא ישחק  ( 19:30 ,  ספורט1 )  .  ורוצ'ינה נחת : " העבודה שלי - להבקיע ".  אניימה ייעדר

