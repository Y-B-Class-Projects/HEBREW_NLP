 " בעוד שלוש שנים מחירי הדירות בשוק הסיטוני יהיו כפולים "  
השקת פרויקט הנדל"ן במתחם הסיטוני בהיכל התרבות ,  תחת הסיסמה  " פרויקט של פעם במאה שנים ",  העידה על השאפתנות חסרת הפשרות של משפחת גינדי .  בנוסף לקידום הפרויקט הגדול בתל אביב לוטשת המשפחה עיניים גם למכרז על הקמת מפעיל סלולרי חמישי : " כמו שאנחנו מוכרים דירות כלחמני
 >  >  למשפחת גינדי יש הרבה ביטחון עצמי .  בני המשפחה לא מהססים להכריז  " קיבלנו החלטה להנהיג את שוק הנדל"ן למגורים ומסחר "  ולהצהיר כי החברה שואפת להיכנס גם לטריטוריות שונות מאלה שבהן פעלה המשפחה עד כה ,  כמו תחומי הסלולר והבנקאות .  פרויקט הדגל של החברה ,  השוק הסיטוני ,  בין הרחובות קרליבך ,  החשמונאים ומנחם בגין בתל אביב - אחד הפרויקטים הגדולים שמתוכננים בעיר - עשוי להעמיד את החברה בנקודת מפנה .  אם תצליח בפרויקט - היא תוכיח כי היא אחת החברות הגדולות בשוק הנדל"ן .  חברת גינדי השקעות ,  ביחד עם רבוע כחול ,  רכשה כבר 800 מתוך כ-1,800 דירות שייבנו בפרויקט בבנייני בני 12-14 קומות ,  תמורת כ-950 מיליון שקל ;  ובכוונת החברה להתמודד גם על שאר המתחם ,  שבו ייבנו מגדלי יוקרה בני 1,000 דירות . " לא התקבלה איזו החלטה אסטרטגית ספציפית במשפחה להוביל את השוק ",  אומר אורי לוי ,  ממקימי גינדי השקעות . " להוביל בכל פרמטר בחשיבה עסקית זה בדנ"א שלנו .  לכן ודאי שלא נאמרה המלה האחרונה ".  מנור גינדי בערב השקת הפרויקט בהיכל התרבות ,  שלשום | תצלום :  מוטי קמחיבמוצאי שבת נערך האירוע השיווקי הראשון של החברה לפרויקט השוק הסיטוני ,  שבו היה ברור שלבני המשפחה גם אין בעיה לנכס לטובתו אייקונים תל אביביים .  סיסמת הפרויקט , " פרויקט של פעם במאה שנים ",  קורץ לחגיגות מאה השנים לתל אביב ,  משל היה חלק בלתי נפרד מהאירוע ,  ואם זה לא מספיק האחים החליטו להפקיע את אחד הסמלים התרבותיים של העיר ,  ולהפוך את היכל התרבות של תל אביב - שנועד לכינוסים מדעיים ולהופעות תרבות - לאתר מכירות ,  שיפעל גם במהלך השבוע .  לאירוע ,  בהנחייתו של גדי סוקניק ,  הגיעו אלפי מקורבים לבני המשפחה ואנשי הקהילה העסקית ,  בהם ציון קינן מנכ"ל בנק הפועלים ,  שמלווה את הפרויקט ;  נדב גרינשפון סגן יו"ר אפריקה ישראל ;  אבי לוי מנכ"ל עופר השקעות ;  עו"ד שלמה נס ;  ח"כ לשעבר דני יתום ;  קובי אושרת ;  יפית גרינברג ;  רמי שביט מנכ"ל המשביר לצרכן ;  וראש עיריית שדרות ,  אלי מויאל .  בלטו בהיעדרם בני הדודים מקבוצת גינדי החזקות .  להיכל התרבות ניתן מראה המזכיר את מתחם השוק הסיטוני ,  תוך ציון שמות הרחובות התוחמים את המתחם .  כדי להשוות להיכל מראה של רחוב הונחו ספסלים ,  עצים ושורטט שביל אופניים .  לאחר נאום הפתיחה של מנור גינדי ניתן כבר היה להירשם לקבלת אופציה לרכישת דירה במחיר התחלתי של 1.650 מיליון שקל .  כשלוש שעות בלבד לאחר הפתיחה נרשמו לפרויקט 100 רוכשים ,  בהיקף מוערך של כ-300 מיליון שקל . " המחירים יעלו בעשרות אחוזים"אף שמדובר בפרויקט משמעותי ביותר ,  המבקרים הרבים שהגיעו לכנס הטילו ספק במידע המועבר בו . " יש הרבה דברים שהחברות לא אומרות ",  אמר נציג חברת נדל"ן שהגיע לכנס . " גינדי היא חברה שמצטיינת מאוד בשיווק ואין ספק שתצליח לשווק את הפרויקט בהצלחה ,  אך צריך להביא בחשבון את המיקום הבעייתי ואת מאות המכוניות שייצאו וייכנסו למתחם .  אני לא רוצה לתאר לעצמי איזה פקקים יהיו שם ".   " הפרויקט יהיה אולי מוכן בעוד חמש שנים ",  אמר מבקר אחר שהגיע לכנס , " רוכשי הדירות יצטרכו לחיות בתוך אתר בנייה .  יש שלב נוסף שטרם שווק וכולל מגדלים נוספים .  הם בוודאי יסתירו את הנוף מהמבנים הנוכחים ".   " מדובר במיקום רע ",  אמר אחר , " ואף אחד לא מבטיח שהמחירים בתל אביב ימשיכו לעלות ".   " לקח לי ולשותפי שניות אחדות להחליט להיכנס למתחם ולהפוך אותו לפרויקט הדגל של החברה ",  מספר מנור גינדי על הקלות שבה התקבלה ההחלטה להשקיע מיליארדים בפרויקט השוק הסיטוני ,  מתעלם מכך שקבוצה אחרת כמעט קנתה את המתחם . " אני מעריך שנתחיל לבנות בעוד כשנה וסמוך למועד האכלוס בעוד שלוש שנים מחירי הדירות יעלו בעשרות אחוזים ויהיו כפולים מהיום ",  הוסיף בביטחון האופייני לחברה . " אם דירת ארבעה חדרים נמכרת כיום החל ב-2 מיליון שקל ,  מחירה יקפוץ בעוד שלוש שנים לכ-4 מיליון שקל ".  על איזה עוד פרויקטים ומתחמים אתם מתכוונים להתמודד ?  משה גינדי : " בעבר היינו פעילים יותר באזור פתח תקוה וראשון לציון ,  וכרגע אנו מובילים את כל ההתחדשות בתל אביב .  נמשיך לפתח את גוש דן ולחפש יעדים מעניינים .  גינדי תל אביב הוא פרויקט של פעם ב-100 שנה ובכוונתנו להתמודד גם על שלב ב' של הפרויקט ,  שכולל בנייה של יותר מ-1,000 דירות .  אנו גם מעריכים שנזכה בזה .  חברת גינדי השקעות תתמודד גם על מתחם תנובה .  במידה שתרצה שיתוף פעולה עם קבוצת משה ויגאל גינדי ,  נשקול להיכנס ".  גינדי החזקות ,  בני דודכם ,  ינסו להתמודד גם כן על שלב ב' של הפרויקט ?   " יש שתי קבוצות משמעותיות המורכבת מבני דודים ,  וכל אחת מהקבוצות מבצעת עסקים בנפרד .  יכול להיות שבפרויקטים גדולים הם יילכו יחד וישתפו פעולה .  בין שתי החברות אין חילוקי דעות .  ברגע שחברה אחת מתמודדת על מכרז מסוים השנייה יודעת שהיא לא נכנסת .  ברגע שמנור יצלצל לבן דודו מגינדי החזקות ויגיד לו שהוא נכנס לפרויקט ,  גינדי החזקות לא ייכנסו לאותו פרויקט .  כך היה בפרויקט שרונה :  שתי הקבוצות התכוונו לגשת לפרויקט ,  אך ברגע שנודע על כך למנור הוא נסוג מהמכרז ".  יש סיכוי שהחברות של הדור השני ,  גינדי החזקות וגינדי השקעות ,  יתמזגו ?   " לא .  אני ויגאל החלטנו לפני 15 שנה שברגע שהילדים יסיימו ללמוד וירצו להיכנס לחברה ,  אנו נלמד אותם את העסק והם יצאו לחברות משלהם .  זו היתה התוכנית .  כדי לשמור על האחדות המשפחתית ,  טוב שהחברות יהיו מפוצלות .  אין מקום לחברה אחת עם 15 מנהלים ומנכ"לים .  אם נתאחד כל אחד ירצה להיות מנכ"ל וזו הסיבה שנפרדנו .  עם זאת ,  כל אחד מחזיק במותג בצורה כזו או אחרת .  אנו מתכוונים לעשות בעתיד עסקים משותפים ,  בעיקר כשנצטרך את כל הכוח ".   " נעשה הכל לזכות במכרז הסלולר"את הכוח המשותף תצטרך המשפחה ,  ככל הנראה ,  בהתמודדות לרכישת מניות בנק לאומי מהמדינה .  בשנה האחרונה מנסה האוצר לקדם את מכירת מניות בנק לאומי .  כבר ב-2005 ערכה המדינה מכרז למכירת מניותיה ,  והוגשה הצעה לרכישת 10% מהמניות תמורת 2.475 מיליארד שקל .  כיום ,  ארבע שנים וחצי לאחר המכרז ,  עדיין לא הושלמה הנפקת הבנק והמדינה מחזיקה ב-11.5% ממניות הבנק .  בחודשים האחרונים נראה שהמשפחה החליטה לשלב ידיים לרכישת המניות ,  ובמקביל היא לוטשת עיניים לתחום נוסף - התמודדות במכרז להקמת המפעיל הסלולרי החדש .  לפי הערכות החברה תשתף פעולה עם גוף תקשורת חיצוני ,  מכיין שתנאי המכרז מחייבים פעילות קודמת בתחום התקשורת .  דרישות נוספות בתנאי הסף הן הצגת הון עצמי בהיקף של 200 מיליון שקל והכנסות ממוצעות שנתיות של 300 מיליון שקל בשלוש השנים האחרונות .  מה היעדים של החברה ?  אורי לוי : " מעניינות אותנו עסקות נדל"ן ועסקת סלולר .  אנחנו ממשיכים לחפש מנועי צמיחה זהירים ,  כדי להמשיך להשתכלל ולהיבנות .  היעד שלנו הוא להיות הגורם העסקי המוביל בשוק בישראל ".  מנור גינדי : " לגבי הסלולר אנחנו נכנסים כרגע לבדיקות מעמיקות בנושא ,  ומתכוונים לזכות במכרז הזה .  נעשה הכל כדי לזכות בו .  אנחנו מאמינים שאם נזכה ,  נהיה הגוף הדומיננטי שיביא חידושים לענף .  גינדי השקעות היא חברה עם חזון ומעוף ,  חברה צעירה ,  ויש לה כוח ,  אנרגיות וחשיבה מסחרית .  תמיד אהבנו את תחום התקשורת ,  כבר בעבר בחנו את ההקמה של אורנג' ,  ובמכרז הזה החלטנו להתמודד . " אנחנו חברה עסקית שיודעת במשך שנים להתמודד בתחום הנדל"ן .  יש לנו רקע ניהולי ושיווקי מצוין שהוכיח את עצמו ,  ומאמין שכמו שאנחנו מוכרים דירות כלחמניות חמות - כך נפעל גם בשוק הסלולר ונמכור פלאפונים ללא בעיה .  אנחנו לא חושבים שהזירה של התקשורת רחוקה עבורנו .  כרגע מדובר בהשקעה של 200 מיליון שקל ,  וההשקעות לטווח ארוך מוערכות בכמיליארד שקל נוספים .  זה חלק מהמהות שלנו ,  ובהחלט נוכל לתת פייט רציני ".  אין ספק שלחברה יש חזון .  יש לה גם הון עצמי ,  או שבכוונתה לגייס כספים מהציבור באמצעות הנפקה ?  מנור גינדי : " אנחנו פעילים באמצעות חברות פרטיות .  אין לנו כוונה להנפיק כספים אנחנו פועלים מהון חוזר של החברה .  לפי דיווחי החברה לבורסה כרגע יש לנו הון עצמי של כ-30 מיליון שקל ,  אך לפחות שמונה פרויקטים עדיין לא דווחו .  ההון הכלכלי של החברה הוא כ-100 מיליון שקל .  יש לנו מספיק הון עצמי כדי לסיים את פרויקט השוק הסיטוני בכוחות עצמנו .  לגבי החברות הפרטיות של המשפחה ,  בכוונתנו להישאר כך ולא לחשוף את מצב החברות הפרטיות .  אין לנו כוונה להרחיב את המגמה על ידי הנפקה ".  

" בעוד שלוש שנים מחירי הדירות בשוק הסיטוני יהיו כפולים "  
השקת פרויקט הנדל"ן במתחם הסיטוני בהיכל התרבות ,  תחת הסיסמה  " פרויקט של פעם במאה שנים ",  העידה על השאפתנות חסרת הפשרות של משפחת גינדי .  בנוסף לקידום הפרויקט הגדול בתל אביב לוטשת המשפחה עיניים גם למכרז על הקמת מפעיל סלולרי חמישי : " כמו שאנחנו מוכרים דירות כלחמני

