דיון סוער בכנסת : " ישראל מחסלת כמו במאפייה "
 בדיון בוועדת הכנסת סביב פרשת החיסול בדובאי האשימו ח"כים ערבים :  ישראל מבצעת פשעים  במדינה מתוקנת רה"מ היה מתפטר .  חכ שאמה מהליכוד :  מאיר דגן צריך להיות יקיר ישראל .  אירלנד ,  צרפת ,  טורקיה ובריטניה בחרו שלא לשלוח את השגריר לכנס השגרירים של יו"ר הכנסת
 ( צילום :  גדעון צנטנר ,  עריכה :  גדי וינסטוק ) 
פרשיית החיסול בדובאי ממשיכה לעורר גלים לא רק באירופה אלא גם בתוך מסדרונות הפרלמנט שלנו :  ועדת הכנסת התכנסה היום לדיון סוער בעקבות ערעור שהגיש חבר הכנסת טלב א-סנע על רקע סירובה של נשיאות הכנסת לאפשר הצעה דחופה לסדר היום במליאה על פרשת החיסול .  
כבר מהרגע הראשון נרשמו בדיון טונים גבוהים במיוחד והוא גלש גם לפסים אישיים . " ההתנהגות של מדינת ישראל היא של מאפיה ,  נעשה כאן פשע על פי החוק הבינלאומי .  כל מהלך החיסול נתפס ומתועד במצלמות  צריך לחקור את האירוע ולתת את הדין ",  אמר א-סנע כשהוא מנמק את עירעורו . " במדינה מתוקנת ראש הממשלה היה משלם את המחיר ומתפטר  אתם ועדת מחסלים ולא ועדת כנסת !  ". 
ח"כ כרמל שאמה  ( ליכוד )  הגיב לדברים ואמר : " מאיר דגן צריך להיות יקיר ישראל .  מקווה שאלוהים ישמור עליו .  אני הייתי תורם את שני הדרכונים שלי ,  הדיפלומטי והרגיל ,  לטובת חיסול טרוריסטים .  חבל שלא חיסלו את מבחוח יום קודם .  ישראל לא מודה שהיא ביצעה את החיסול באופן רשמי ,  אבל אם היא לא ביצעה את החיסול אצטער על כך מאוד .  חיסול טרוריסט כמבחוח זה סוג של מצווה .  חבל שחברי הכנסת הערבים מייצגים טרוריסט מעזה ולא את האינטרס של ערביי ישראל .  אם יהיה צורך ,  אהיה מוכן לתת את הדרכון שלי כדי לבצע חיסול נוסף "
 א-סנע הגיב לדברים וזרק לעברו של שאמה : " תלך לעזאזל ".  יו"ר הוועדה ,  חבר הכנסת יריב לוין ,  הצטרף למשיבים לטענותיו של א-סנע ואמר : " מבחוח לא היה מנהיג  הוא ארכי-טרוריסט וחבריו ארכי-טרוריסטים העומדים בראש ארגון טרור שיורה על גני ילדים ". 
ח"כ אחמד טיבי  ( רע"מ-תע"ל )  שנכח אף הוא בדיון הוסיף ותקף את התנהלות מערכת הביטחון באומרו : " אתם חוגגים על רצח ילדים - קראתם לחיל האוויר להמשיך להפציץ ".  שאמה הגיב לדברים ואמר : " על כל קסאם תהיה הפצצה ".  טיבי מצידו המשיך להתגרות בשאמה והוסיף : " הגיבור של הפרשה הוא מפקד משטרת דובאי  הוא השאיר אתכם עם המכנסיים למטה !  ",  בנוסף בנימה הומוריסטית פנה לשאמה וקרא לעברו  " אני אחראי לגורלך האישי  יש לך שם של ערבי ,  מחר עוד יכולים לחסל אותך ". 
ח"כ מאיר שטרית ניסה להרגיע את הרוחות ולהשיב הדיון לפסים יעילים יותר וקרא לחברים לעבור להצבעה בטענה כי  " מדובר בדיון מיותר היוצר נזק לכל הצדדים ".  בהצבעה שנערכה לאחר הדברים נדחה הערעור שהגיש א-סנע והוחלט שלא לאשר העלאת הנושא לדיון מהיר במליאה .
 במקביל ,  המדינות ששמן הוזכר בפרשת גניבת הדרכונים בחיסול בדובאי החליטו שלא לשלוח את שגריריהן לכנס השגרירים שיו"ר הכנסת ראובן ריבלין ערך היום  ( שלישי )  במשכן .  אירלנד בחרה שלא לשלוח אף נציג לכנס ,  בעוד שבריטניה ,  גרמניה וצרפת שלחו את עוזרו הבכיר של השגריר .  גם טורקיה לא שלחה אף נציג לכנס .  מצרים וירדן שלחו נציגים בדרג נמוך ואיטליה שלחה את הקונסול שלה .  שאר מדינות אירופה כולל האיחוד האירופי ,  שלחו את שגריריהן לכנס .
 לצד זאת ,  נאמה היום יו"ר האופוזיציה ,  ציפי לבני  ( קדימה )  ,  במליאת הנעילה של חבר הנאמנים של הסוכנות היהודית בירושלים ,  ואמרה כי  " העובדה שטרוריסט נהרג  בין אם בדובאי או בעזה  מהווה חדשות טובות לאלו שנלחמים בטרור ".  לבני הוסיפה כי היא אינה יודעת מי אחראי לחיסולו של בכיר חמאס מחמוד אל מבחוח ,  אך היא בכל מקרה אינה  " מצפה מהעולם לברך אך אני גם לא לגנות את מי האחראים למעשה ".  לבני סיכמה ואמרה כי  " העולם תומך במלחמה בטרור ולא בטרוריסטים ,  וכל השוואה בין טרור לבין אלה שנלחמים בו אינה מוסרית ". 

דיון סוער בכנסת : " ישראל מחסלת כמו במאפייה "
 בדיון בוועדת הכנסת סביב פרשת החיסול בדובאי האשימו ח"כים ערבים :  ישראל מבצעת פשעים  במדינה מתוקנת רה"מ היה מתפטר .  חכ שאמה מהליכוד :  מאיר דגן צריך להיות יקיר ישראל .  אירלנד ,  צרפת ,  טורקיה ובריטניה בחרו שלא לשלוח את השגריר לכנס השגרירים של יו"ר הכנסת

