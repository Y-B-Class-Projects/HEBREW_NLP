מגייסים בהיי-טק :  הביקוש לעובדים חדשים בענף עלה ב-6.7% בדצמבר
הגידול המרשים ביותר נצפה בביקוש למנהלים בהיי-טק שעלה ב-81.8%
הביקוש לעובדים חדשים בענף ההיי-טק בדצמבר 2009 היה גבוה ב-6.7% לעומת הביקוש לעובדים אלה בנובמבר 2009 .  זו העלייה השביעית ברציפות בביקוש לעובדים חדשים בהיי-טק החל ממאי 2009 .  כך עולה מנתוני חברת ההשמה mit ,  מקבוצת מנפאואר-ישראל.לדברי ארז בנוביץ' ,  מנכ"ל mit ,  הביקוש למנהלי רשתות מחשב ,  אנשי תמיכה ומהנדסי תוכנה חזר בדצמבר האחרון לרמות השיא של 2008 . " הביקוש לעובדי היי-טק חדשים ברבעון האחרון של 2009 עלה בממוצע ב-6.3% ,  לאחר עלייה ממוצעת של 8.1% ברבעון השלישי ",  אמר.עוד אמר בנוביץ' ,  שבכל הקבוצות המקצועיות בענף ההיי-טק גדל הביקוש לעובדים חדשים ברבעון האחרון של 2009 ,  כאשר הגידול המרשים ביותר היה בביקוש למנהלים - 81.8% .  לדבריו ,  הביקוש הגבוה למנהלים מצביע אף הוא על מגמת התחזקות ההיי-טק הישראלי ויציאה מהמשבר ,  מכיוון שהמנהלים נפגעו במיוחד מהירידות החדשות בביקוש לעובדים חדשים במהלך המשבר הכלכלי של 2008-2009.היקף הביקוש לעובדים חדשים בענף ההיי-טק ב-2009 כולה היה נמוך ב-27% לעומת הביקוש ב-2008 .  בדצמבר 2009 הביקוש היה גבוה ב-4% לעומת דצמבר 2008 ,  אך נמוך ב-20% מרמת הביקוש שנרשמה באוקטובר 2008 ,  החודש המציין את תחילת המשבר הכלכלי .
 
מגייסים בהיי-טק :  הביקוש לעובדים חדשים בענף עלה ב-6.7% בדצמבר
הגידול המרשים ביותר נצפה בביקוש למנהלים בהיי-טק שעלה ב-81.8%

