סיסקו צפויה לחשוף בעוד שבועיים טכנולוגיה  " שעתידה לשנות את פני האינטרנט לנצח "
 הזמינה עיתונאים לאירוע ב-9 במארס בו תפרסם  " הודעה משמעותית ",  דיווח הבלוג  " סיליקון אלי אינסיידר "
  ,  יצרנית ציוד רשתות התקשורת למחשבים הגדולה בעולם ,  צפויה להציג טכנולוגיה שעתידה לשנות את פני האינטרנט לנצח ,  כדברי החברה ,  בעוד פחות משבועיים ,  דיווח הבלוג  " סיליקון אלי אינסיידר ".  סיסקו ,  הרוכשת הגדולה ביותר בעולם הטכנולוגיה של חברות סטארט אפ בעשור החולף ,  הזמינה עיתונאים ואנליסטים לאירוע מקוון שיתקיים ביום שלישי ,  ה-9 במארס ,  שבמסגרתו החברה מתכוונת לפרסם  " הודעה משמעותית "  אשר  " תשנה לנצח את האינטרנט ותשפיע על לקוחות ,  עסקים וממשלות ".  סיסקו - אשר מנייתה צורפה בשנה שעברה למדד המניות דאו ג'ונס במקום מניית ג'נרל מוטורס ,  והפכה בכך לחברת הטכנולוגיה החמישית הנכללת במדד - לא צפויה להודיע על רכישה ,  מכיוון שמהלכים מסוג זה נשמרים בדרך כלל בסוד לפני ההודעה הרשמית ,  ציין  " סיליקון אלי אינסיידר ".  הבלוג ציין כי יתכן שמדובר בקו מוצרים חדש ,  והוסיף כי חלק מכתובת האינטרנט  ( url )  לרישום לאירוע כוללת את הביטוי nextgenerationinternet  ( הדור הבא של האינטרנט )  ,  בו כבר השתמשו נציגי השיווק של החברה השנה .  סיסקו דיווחה מוקדם יותר החודש על צמיחה ראשונה זה למעלה משנה במכירותיה הרבעוניות ,  הודות להתאוששות הביקוש לציוד תקשורת במגזר העסקי .  סיסקו ,  שהכנסותיה הרבעוניות נפלו מדי רבעון מאז הרבעון שהסתיים בינואר 2009 ועד לרבעון שאת תוצאותיו פירסמה בתחילת החודש ,  רשמה ברבעון שהסתיים ב-23 בינואר - שהיה רבעון הכספים השני של החברה - מכירות של 9.8 מיליארד דולר ,  צמיחה של 8% לעומת התקופה המקבילה בשנה הקודמת ,  ומעל לתחזיות האנליסטים למכירות של 9.4 מיליארד דולר.סיסקו ,  שעיקר הכנסותיה מגיע ממכירת ציוד לרשתות אינטרנט ,  במיוחד לעסקים ,  רשמה בתקופה המדווחת רווח נקי של 1.9 מיליארד דולר ,  או 32 סנט למניה - גידול של 23% לעומת הרבעון המקביל בשנה הקודמת .  בניכוי הוצאות חד פעמיות רשמה החברה רווח רבעוני של 2.3 מיליארד דולר ,  או 40 סנט למניה - עלייה של 25% לעומת התקופה המקבילה ,  ומעל לתחזית האנליסטים לרווח של 35 סנט למניה . " התוצאות הכספיות היוצאות מן הכלל שרשמנו ברבעון הכספים השני עלו על הציפיות שלנו ,  ואנו מאמינים כי הן מהוות סימן ברור לכך שאנחנו נכנסים לשלב השני של התאוששות הכלכלה ",  אמר מנכ"ל ומייסד סיסקו ,  ג'ון צ'יימברס ,  בעת פרסום הדו"חות בתחילת החודש . " במהלך הרבעון היינו עדים להאצה דרמטית בפעילות כל העסקים שלנו ולשיפור בעסקינו לעומת הרבעון הקודם בכמעט כל התחומים ",  הוסיף צ'יימברס .
 
סיסקו צפויה לחשוף בעוד שבועיים טכנולוגיה  " שעתידה לשנות את פני האינטרנט לנצח "
 הזמינה עיתונאים לאירוע ב-9 במארס בו תפרסם  " הודעה משמעותית ",  דיווח הבלוג  " סיליקון אלי אינסיידר "
 
