ורמוס לא רוצה הביתה :  עתר נגד הסדר פסגות
מנכ"ל בית ההשקעות הגדול במדינה הגיש תביעה לבג"ץ נגד ההסדר במסגרתו יאלץ לעזוב את תפקידו ופסגות יימכר לאייפקס ב-2 מיליארד שקל
מנכ"ל פסגות רועי ורמוס עתר היום לבג"ץ נגד ההסדר שהושג בעקבות החשדות לעבירות מניפולציה בשערי ניירות ערך .  לפני כשבוע וחצי נודע כי פרקליט המדינה משה לדור החליט לסגור את תיק החקירה כנגד חברות בקבוצת פסגות בתנאים שסוכמו בין הפרקליטות לקרן איפקס .  הפרקליטות מסרה כי הטיפול במישור הפלילי במנהלים ובעלי תפקידים בפסגות ובחברות הקבוצה החשודים בעבירות של השפעה בתרמית על שערי ניירות ערך יימשך .  
החלטת הפרקליטות התקבלה בעקבות מגעים שהחלו לפני כחודש בין נציגי קרן איפקס לבין יו"ר רשות ניירות ערך ,  פרופ' זוהר גושן .  גושן קיים שורה של דיונים עם בכירי הפרקליטות במטרה לבחון את הצעת איפקס לסגור את תיק החקירה נגד החברה בהסדר של תשלום קנס לצד התחייבות כי המנהלים החשודים יועזבו וכי החברה תאמץ הסדרי אכיפה פנימיים למניעת כשלים בעתיד .  
הפרקליטות דיווחה כי איפקס הציעה כבר בשלב הפנייה הראשונית כי לאחר העברת השליטה לידיה היא תביא לכך שפסגות תקבל על עצמה שורה של צעדים אשר יהיה בהם לדעתה כדי לענות על האינטרס הציבורי ,  ולייתר את העמדתה של פסגות לדין ואת נקיטת ההליכים המנהליים כנגדה .  לדור ובכירי הפרקליטות סברו ,  בתמיכת גושן ובמידה רבה בהשפעתו ,  כי מדובר במקרה ייחודי שבו האינטרס הציבורי מצדיק את סגירת התיק הפלילי נגד פסגות בתנאים שהציעה איפקס .  
המשא ומתן ,  שהחל במגעים בחודשים האחרונים של 2009 ,  נמשך בהודעה של הצדדים בדצמבר 2009 על העסקה שבה תמכור יורק אחזקותיה בבית ההשקעות הגדול בישראל לאייפקס לפי שווי של 3.1 מיליארד שקל .  לאחר מכן נפתח המשא ומתן על המחיר מחדש ,  בעקבות פתיחת חקירת רשות ניירות ערך נגד פסגות .  לבסוף הגיע המשא ומתן לסיכום על הנחה של כ-10% על מחיר העסקה המקורי ,  ונמשך בדחיות ופיצוצים רבים ,  שכללו שלבים שבהם המשא ומתן נערך ישירות בין משרדי האם של שני הצדדים ,  של יורק בניו יורק ושל איפקס בלונדון .  המשא ומתן הסתיים ביום שישי ,  29 באוקטובר ,  לפני כניסת השבת ,  בחתימה בין עורכי הדין .  
איפקס תשלם ליורק כ-2 מיליארד שקל ותרכוש ממנה 76% שהיא מחזיקה בפסגות .  סכום זה משקף שווי של 2.76 מיליארד שקל לבית ההשקעות .  איפקס הגיעה להסכמה בכתב עם הפרקליטות ,  לפיה החקירה נגד קבוצת פסגות תיסגר ופסגות ישלם קנס בגובה 150 מיליון שקל .  סוכם במקביל כי מנהלים בפסגות שהיו מעורבים בחקירה יעזבו את בית ההשקעות .  

ורמוס לא רוצה הביתה :  עתר נגד הסדר פסגות
מנכ"ל בית ההשקעות הגדול במדינה הגיש תביעה לבג"ץ נגד ההסדר במסגרתו יאלץ לעזוב את תפקידו ופסגות יימכר לאייפקס ב-2 מיליארד שקל

