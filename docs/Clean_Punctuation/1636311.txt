כתובות נגד המשטרה רוססו ברובע החרדי באשדוד
כתובות נאצה בגנות המשטרה רוססו הלילה  ( שלישי )  במרכז המסחרי  " לב הרובע "  שברובע החרדי באשדוד .  בין היתר נכתב על הקירות  " שמוליק לוי ואשר לוי ,  גרמנים כמו כל המנאייק "  וכן רוססה על אחת החנויות הסמוכות הכתובת  " מלשין ".  הדברים הופנו כנגד השוטר הקהילתי ברובע וכנגד מפקד בסיס המתנדבים של המשמר האזרחי במקום .  לוי עצמו שהגיע למקום אמר הבוקר בראיון לתחנת רדיו דרום : " אני לא מפחד ,  אני מעריך שיתפסו את מי שעשה את זה מהר מאוד ".  להערכת המשטרה ,  הרקע למעשה הוא סכסוך פנימי בין האוכלוסייה החרדית לבין המיעוט המכונה  " שבבניקים "  ומתייחס לצעירי העדה שאינם נמנים על תלמידי הישיבות .  המשטרה פתחה בחקירת האירוע .
 
כתובות נגד המשטרה רוססו ברובע החרדי באשדוד
nan
