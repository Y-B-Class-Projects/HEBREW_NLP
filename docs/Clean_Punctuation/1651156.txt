כתב המינוי של ועדת חייק :  תמליץ על  " הסדר תעריפים חדש לחברת בזק "
  >  >  משרדי התקשורת והאוצר מעוניינים לערוך טיפול מקיף בשוק התקשורת ובכשלים הטמונים בו ,  ולכן בשבועות הקרובים יתחילו לפעול מטעמם שתי ועדות חדשות .  הראשונה היא ועדת חייק ,  בראשות אמיר חייק ,  שתטפל בפן הנייח של שוק התקשורת ,  והשנייה של חברת הייעוץ שלדור ,  תבצע עבודה לשיפור התחרות בשוק הסלולר .  בימים אלה מתגבשת ועדת חייק ,  שכתב המינוי שלה הגיע לידי themarker .  מנדט הוועדה הוא לבחון את תעריפי בזק המפוקחים ולהמליץ על מבנה תעריפים חדש לחברה - דבר שלא נעשה מאז 2003 .  כן מוסמכת הוועדה לקבוע מנגנון עדכון עתידי לתעריפי בזק .  ועדת חייק תצטרך לבחון גם אפשרות של שוק סיטונאי בענף הנייח ,  כך שחברות תקשורת מתחרות יוכלו לרכוש קווי אינטרנט מבזק ולשווק אותם במחיר מוזל לצרכנים .  הוועדה תדון גם בקישוריות הקווית .  חייק מקבל מנדט נרחב לדון בנושאים נוספים באישורו של שר התקשורת .  מסגרת הזמן שהוקצבה לוועדה היא שנה .  מכתב המינוי : " הננו ממנים ועדה שתמליץ בשני נושאים מרכזיים :  א .  הסדר תעריפים חדש לחברת בזק ,  תוך התאמת ההסדר למציאות המשתנה של ענף התקשורת .  ב .  קביעת תעריפים חדשים למקטעים שונים שנוגעים לאספקת שירותים בשוק הסיטונאי במגזר הנייח ".  לפי כתב המינוי ,  שעוד לא נחתם משום שהרכב הוועדה עוד לא סגור ,  מרכז הוועדה יהיה עמי גילה מאגף כלכלה במשרד התקשורת .  קובי שמש ממשרד התקשורת ישמש יועץ חיצוני ומשקיף .  לפי תקנות שירות המדינה ,  בוועדה צריכות להיות חברות שתי נשים .  רווית בר-ניב סירבה לכהן בוועדה וכעת נבחנים שמות של כמה מועמדות נוספות ,  בהן מיכל אבן-חן .  במקביל ,  משרד האוצר ,  בעצה עם משרד התקשורת ,  שכר את חברת הייעוץ שלדור במטרה לבחון את שוק הסלולר הישראלי .  באוצר מאמינים שבשנים האחרונות לא נעשתה עבודה כלכלית מקיפה נקודתית על שוק הסלולר הישראלי ,  שהוא הבעייתי ביותר מבחינת מצב התחרות שבו והשפעתו על הצרכן הישראלי .  המנדט של שלדור בתחום הסלולר הוא לערוך השוואה  ( בנצ'מרק )  עולמית של רמת התחרותיות והמחירים בענף ולהמליץ על דרכים להגברת התחרות .  שלדור תעסוק בכל מה שאינו נמצא ממילא בטיפול משרד התקשורת ,  כמו רפורמת ה-mvno והיוזמה להכנסת מפעיל סלולרי חמישי .  שלדור התבקשה גם לבדוק את כניסת חברת החשמל לשוק התשתיות :  מה המצב בעולם ואם יש מודל כלכלי לשירותי תקשורת בישראל על בסיס תשתיות חברת החשמל .  שירותיה של שלדור נשכרו לכמה חודשים בלבד תמורת כ-400 אלף שקל ,  וכבר בתום חודשיים היא אמורה למסור טיוטת המלצות ראשונה למשרדי הממשלה .  השנים האחרונות מאופיינות באינפלציה של ועדות ועבודות כלכליות בתחום התקשורת .  אם כל הוועדות היתה ועדת גרונאו שהחלה לפעול ב-2007 והגישה את המלצותיה בנוגע לשוק התקשורת במארס 2008 .  המלצות ועדת גרונאו התגלגלו לוועדות מתמחות לפי נושאים .  בתחום השידורים היתה ועדת מרדכי  ( שסיימה את עבודתה במארס 2009 )  ,  לטובת הורדת דמי קישורית נשכרה חברת nera  ( שנמצאת עדיין בתהליכי עבודה )  ,  לתחום הנייד נשכרה חברת שלמור ובתחום הנייח האחראית היא ועדת חייק .
 
כתב המינוי של ועדת חייק :  תמליץ על  " הסדר תעריפים חדש לחברת בזק "
 nan
