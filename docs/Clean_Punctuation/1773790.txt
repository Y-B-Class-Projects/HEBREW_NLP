קצב הורשע :  אנס ,  הטריד וביצע מעשים מגונים
הנשיא השמיני של ישראל הורשע בביהמ"ש המחוזי בת"א בעבירות של אונס ,  מעשים מגונים והטרדה מינית של נשים שעבדו תחת מרותו כשכיהן כשר התיירות וכנשיא המדינה
ארבע שנים לאחר שנחשפה  " פרשת קצב ",  קבע הבוקר  ( חמישי )  בית המשפט המחוזי בתל אביב כי נשיאה השמיני של מדינת ישראל הוא אנס .  השופטים הרשיעו את משה קצב בשני מקרי אונס ,  בשני מקרים של מעשה מגונה ,  בהטרדה מינית ובשיבוש הליכי משפט .  
השופטים ,  ג'ורג' קרא ,  מרים סוקולוב ויהודית שבח ,  הרשיעו את קצב בכך שבאפריל 1998 ,  כשלושה חודשים לאחר שהחלה לעבוד כמנהלת לשכתו בעת שכיהן כשר התיירות ,  ביקר קצב בדירתה של המתלוננת א' ובמהלך הביקור נצמד אליה ואחז לה בחזה ,  בניגוד להסכמתה .  לאחר שהבהירה לו כי אינה מעוניינת לקיים עמו יחסי מין ,  עזב את המקום .  בהמשך אותו החודש ,  כאשר השניים נכחו באירוע בתל אביב ,  ביקש ממנה קצב שתתלווה אליו ללשכתו בעיר מכיוון שלדבריו  " שכח שם דבר מה ".  כאשר השניים הגיעו ללשכה ,  התיישב קצב ליד א' והחל לגעת לה בחזה .  הוא ניסה להפשיט אותה ,  אולם היא התנגדה .  לבסוף הצליח קצב להסיר את מכנסיה של א' ואנס אותה ,  למרות נסיונותיה להדוף אותו . 
" דחינו את גרסת הנאשם וקיבלנו לחלוטין את גרסת א' ",  כך אמר אב בית הדין השופט ג'ורג' קרא אמר במהלך הכרעת הדין במשפט .  לדבריו , " טענות האליבי של קצב הופרכו .  אם מישהו דיבר בשני קולות זה הנאשם .  הזמן שחלף הביא ראיות חדשות שתומכות בא' ממשרד התיירות ,  אנו מקבלים את עדותה של טיפין טיפין ".  עוד אמר קרא ,  כי  " היעדר ההסכמה הוכח גם הוכח ".  השופט התייחס גם ל"מכתבי האהבה "  שכתבה לכאורה א' לנשיא .  לדבריו , " בעינינו אלו רישומים מניפולטיביים ,  אין בהם להעיד דבר וחצי דבר על יחסה של א' לנאשם ".  
כחודשיים לאחר מכן ביקש קצב מא' שתפגש אתו במלון פלאזה בירושלים ,  שם התאכסן ,  כי שיוכל לעבור איתה על חומרים הקשורים לעבודת המשרד בלובי של בית המלון .  זמן קצר לפני שהגיעה למקום ,  קצב התקשר אליה וביקש ממנה לעלות לחדר מכיוון ש"לא סיים להתארגן ".  עם כניסתה לחדר ,  התיישבה על קצה המיטה ,  ואז הדף אותה קצב ואנס אותה ,  תוך שהוא אומר לה  " תירגעי ,  את תהני ".  בתקופה שלאחר מכן ,  ולאחר שהבחין כי א' מסתייגת ממנו ואינה נענית לחיזוריו ,  הוא החל להתנכל לה וליטול ממנה סמכויות מקצועיות במשרד .  א' אף פוטרה מעבודתה בפברואר 1999 ,  בעקבות העימותים בינה לבין קצב .  
כמו כן ,  קצב הורשע בכך שהטריד מינית את ה' ,  מי שהיתה מנהלת לשכתו במשך כחצי שנה בשנת 2003 ,  בעת שכיהן כנשיא המדינה .  קצב נהג לחבק אותה חיבוקים ממושכים ,  תוך שהוא מצמיד אותה לגופו ,  גם לאחר שביקשה ממנו להפסיק .  בנוסף ,  הוא הורשע בביצוע מעשה מגונה ובטרדתה המינית של ל' ,  עובדת נוספת במשכן הנשיא .  בשנת 2005 ,  היתה ל' אחראית על חגיגות יום הולדתו ה-60 של קצב .  במהלך פגישותיהם הוא נהג להעיר לה הערות אישיות שהתמקדו במיניותה .  
בנוסף ,  ביום שבו נערכה מסיבת יום הולדתו ,  הוא חיבק אותה תוך שהוא מצמיד את גופו לגופה ומטה את ראשו לכיוון צווארה ,  כמי שמבקש להריח אותה .  ל' המופתעת עזבה את הלשכה נסערת ובוכה .  מספר חודשים לאחר מכן ,  לאחר שהתפוצצה הפרשה ,  נחקרה ל' במשטרה אודות התקרית .  מספר ימים לאחר שנחקרה לראשונה ,  זימן אותה קצב לשיחה ,  וניסה לתאם עמה עדויות .  כמו כן ,  הוא ביקש ממנה לומר לחוקרים כי באותו יום נישק אותה לאות הוקרה על עבודתה ותו לא .
 
קצב הורשע :  אנס ,  הטריד וביצע מעשים מגונים
הנשיא השמיני של ישראל הורשע בביהמ"ש המחוזי בת"א בעבירות של אונס ,  מעשים מגונים והטרדה מינית של נשים שעבדו תחת מרותו כשכיהן כשר התיירות וכנשיא המדינה

