iPad - ההכנות בעיצומן
בתחילת אפריל תשיק אפל את מחשב הלוח שלה - ה-iPad ,  וכעת נחשפים פרטים חדשים על ההכנות להשקה הזו
אפל מתכוננת להשקת האייפד .  ענקית המחשוב ,  אשר צפויה להתחיל למכור את מחשבי הלוח שלה בעוד כשבוע  ( ב-3 באפריל )  ,  נמצאת כעת בעיצומן של הכנות להשקה ,  וחלק מהתוכניות האלה דולפות החוצה .  כך ,  למשל ,  נחשפה היום חנות היישומים של ה-iPad ,  והתברר מה עלה בגורלו של הסימן המסחרי על השם של המכשיר .
 הבלוג MacRumors הצליח להשיג גישה לאזור ה-iPad הסגור בחנות היישומים של אייטיונס .  נראה כי יישומים הבנויים עבור המכשיר יכללו את ראשי התיבות HD בסוף שמם ,  ומחיר של רוב היישומים המוצעים כיום  ( לקהל המאוד-מוגבל לו כבר יש אייפד )  לא עולה על 9.99 דולרים .  טרם נודע האם החנות תהיה נגישה בזמן ההשקה גם במדינות בהן המכשיר לא הושק רשמית ,  אך כבר קיימת חנות יישומי אייפוד ואייפון ,  דוגמת ישראל .
 מעבר לכך ,  השם iPad שייך כעת רשמית לאפל .  בזמן ההכרזה על המכשיר ,  רישום הסימן המסחרי iPad היה שייך לפוג'יטסו ,  אשר רשמה אותו ב-2003 עבור סדרה של מכשירים עסקיים שלה .  על פי מסמכים שנחשפו כעת ,  ב-17 במרץ הועבר השם רשמית לאפל ,  אשר יכולה כעת להשתמש בו בלי לחשוש מפני תביעות .
 
iPad - ההכנות בעיצומן
בתחילת אפריל תשיק אפל את מחשב הלוח שלה - ה-iPad ,  וכעת נחשפים פרטים חדשים על ההכנות להשקה הזו

