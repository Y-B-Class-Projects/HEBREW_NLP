הפועל חיפה הציעה את פאפו לבית"ר/שמשון
האדומים מקווים שהקבוצה מהלאומית תחתים את הגנאי וכך יתפנה מקום בסגל ובתקציב .  כץ ידרוש מדורה שיתוף צעירים
הפועל חיפה פנתה לבית"ר/שמשון תל אביב בניסיון להעביר אליה את עמנואל פאפו ולהשתחרר מחוזהו .  יואב כץ שכרגע לא מוכן לחזק את הפועל חיפה עד שלא ישוחררו ממנה מספר שחקנים ,  ממתין בימים אלו כאמור לתשובה מהקבוצה של לופא קדוש אם היא מעוניינת בשירותיו של המגן הגנאי .  ראשי בית"ר/ שמשון נמצאים בימים אלה בחוץ לארץ ואחרי שישובו ,  בחיפה מקווים שהם יענו בחיוב .  
מעבר לכך ,  חיפה בודקת עוד מספר אופציות ובינתיים להתפתחויות בקשר לחלוץ מכבי תל אביב ,  איליה יבוריאן ,  שסיכוייו להגיע לקבוצה קטנים מאוד .  בחיפה ממתינים גם לתשובה בקשר לחלוץ הגאורגי הירקלי גפרידז'ה ,  ששיחק בקבוצה בעונה שעברה .  מלבד שני השמות האלה אין מועמדים של ממש בקבוצה ,  אך אצל האדומים מהכרמל מבינים כי הם חייבים להתחזק בדחיפות בחלק הקדמי של הקבוצה ,  זאת לאחר שהקבוצה כבשה בששת המחזורים האחרונים שלושה שערים בלבד וגם הם היו במשחק אחד מול הפועל באר שבע .  
עוד לפני החיזוק צפוי הבעלים יואב כץ לדרוש מהמאמן ,  שלומי דורה ,  להעניק דקות יותר משמעותיות לשחקנים צעירים כאמיר אבו ניל ,  אחמד טיאב ,  וחנן ממן וזאת גם לאור העובדה שעדן בן בסט וירו בלו לא מפגינים יכולת טובה לאחרונה .
" עדן בן בסט וירו בלו אמנם התחילו טוב את הליגה ,  אבל שניהם מגלים יכולת חלשה ואין סיבה שלא ירדו לספסל ",  אמר כץ אמש בשיחה מארצות הברית . "  לא הגיוני שכבר שלושה משחקים לא נכבוש .  אני אדרוש את שיתופם של הצעירים במועדון כי כרגע החלוצים שלנו לא פוגעים ואין סיבה שהחבר'ה הצעירים לא יקבלו הזדמנויות יותר .  עשינו טעות אחת או שתיים בחיזוק שלנו העונה ולכן אנחנו בודקים בקפידה כל אופציית חיזוק ולא נמהר להחתים שחקנים עד שלא נהיה בטוחים שהם יוכלו לשדרג את יכולת הקבוצה ". 

הפועל חיפה הציעה את פאפו לבית"ר/שמשון
האדומים מקווים שהקבוצה מהלאומית תחתים את הגנאי וכך יתפנה מקום בסגל ובתקציב .  כץ ידרוש מדורה שיתוף צעירים

