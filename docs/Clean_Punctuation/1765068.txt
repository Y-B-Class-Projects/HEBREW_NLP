החיים החדשים של ביפ :  רצועת לילה בערוץ 2 ומועדון סטנד אפ בת"א
קשת תשקיע 15 מיליון שקל בביפ בשנה הקרובה ותהפוך את הערוץ לחברת הפקות
ביפ מודיע כי הוא ימשיך להתקיים ,  זאת למרות שהערוץ יירד ממסכי חברת הכבלים הוט בתחילת 2011 ,  כאשר קשת תשקיע 15 מיליון שקל בערוץ ב2011 .  במצגת שערך הערוץ ביום שני בערב בתל אביב הודיעו אנשיו כי יפעלו בכמה אפיקים שונים :  שידור בערבי שישי של זכיינית ערוץ 2 קשת ;  כחברת הפקה ופיתוח תכני טלווזיה ;  כאתר אינטרנט עצמאי ;  וכמפעיל מועדון סטנד אפ תל אביבי ,  זאת מעבר לשידורים בערוץ 2 .  החל ב24 לחודש ישודרו תכני ביפ בערוץ 2 בלילות שישי לאחר ארץ נהדרת .  במסגרת השידורים בקשת תשובץ לאחר ארץ נהדרת התוכנית טלוויזיה במיטבה בהנחיית דודו ארז ,  אבי אטינגר ושחר חסון ,  תוכנית שתעסוק בפרשנות קומית של תכניות הטלוויזיה הבולטות של השבוע האחרון .  לאחר מכן ישודר רצף שידורי ביפ אל תוך הלילה עם תוכניות חדשות .  במסגרת אתר האינטרנט ,  שיהיה נפרד מאתר מאקו של קשת ,  ישודרו בעיקר קטעי וידאו ומערכונים ותינתן במה ליוצרים חדשים .  כמו כן בביפ אומרים כי הערוץ ישדר כערוץ טלוויזיה לכל דבר ,  עם שידור של 24 שעות ביממה שיכלול תכנים חדשים וישנים .  מעבר לכך יופעל על ידי החברה הביפ קומדי בר - מועדון סטנד אפ קומדי במרתף הלונדון מיניסטור בתל אביב ,  בשותפות עם המפיק דורון פרידמן .  במקום ייערכו הופעות שאף ישודרו באתר החדש .  מבחינת הפקות תוכן נמסר מביפ כי  " ב2011 ביפ תעמיד שורה של הפקות מקור פרי פיתוחה ,  עבור קשת ועברו פלטפורמות אחרות בשוק ,  בתקציב כפול מ2010 .  בנוסף תמשיך ביפ לפתח פורמטים מקוריים למכירה בעולם ,  בעקבות ההצלחה של מכירת פורמט השעשועון סיימון ". העורך הראשי של  " ביפ "  יובל נתן ,  אמר לדהמרקר כי בערוץ נותר אותו מספר העובדים המסתכם בכ20 עובדים קבועים ומספר גדול של פרילאנסרים ,  וכי מנסים למצוא פתרון בקשת לכמה עובדים נוספים מתחומי הפלייליסט והפרומו .  לדבריו , " יש פה הזדמנות גדולה עבורנו :  להמשיך את הדרך של ביפ ,  באופן רחב יותר ,  חופשי יותר ,  ועם הרבה יותר קהל פוטנציאלי .  זה אתגר מאוד מעניין עבור עובדי ביפ והטאלנטים שלנו ,  ואני מאמין שנעמוד בו בכבוד ושהקהל הנאמן של ביפ ימשיך ללוות אותנו לכל אשר נלך ".  נתו הוסיף כי  " ההתנתקות מהכבלים הכניסה אנרגיה יצירתית וחדשה לביפ וחידדה את יעודו .  בשנה הבאה נפיק תכנים מקוריים בהיקף אשר יעלה על השנים האחרונות ". בנוגע לשאלה מדוע לא הפך ביפ לערוץ עצמאי בתשלום באחת הפלטפורמות ענה נתן כי  " בדקנו את הדבר לעומק .  מבחינת היתכנות כלכלית זה מאוד לא ברור ,  והיכולת של ערוץ עצמאי שיקבל מקום רחוק בשלט להיות משמעותי לא ממש קיימת .  בפלטפורמה הקיימת אפשר לעשות יותר .  אנחנו בתנופת פיתוח גדולה ובמשאים ומתנים ,  ואני מניח שבשבועות הקרובים נוכל לבשר על דברים בהקשר הזה ". 

החיים החדשים של ביפ :  רצועת לילה בערוץ 2 ומועדון סטנד אפ בת"א
קשת תשקיע 15 מיליון שקל בביפ בשנה הקרובה ותהפוך את הערוץ לחברת הפקות

