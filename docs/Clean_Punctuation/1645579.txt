 " המחסלים השתמשו בדרכונים דיפלומטיים "
 פרשת חיסולו של אל-מבחוח ממשיכה להסתעף .  מפקד משטרת דובאי אמר כי  " המחסלים נכנסו למדינה באמצעות דרכונים דיפלומטיים לפני כשנה ולא חודשיים לפני החיסול כפי שפורסם "
  ( צילום :  רויטרס ) 
מפקד משטרת דובאי ,  הגנרל דאחי חלפאן ,  אמר היום  ( ראשון )  לעיתון  " אל-ביאן "  היוצא לאור באיחוד האמירויות כי מחסליו של בכיר חמאס מחמוד אל-מבחוח עשו שימוש בדרכונים דיפלומטיים כדי להיכנס לדובאי .  חלפאן אישר את הדיווח לפיו חלק ממחסליו של אל-מבחוח כבר נכנסו לדובאי בעבר  " אולם לפני כשנה ולא חודשיים לפני החיסול ,  כפי שפורסם ". 
הבוקר צוטט מפקד המשטרה בדובאי ,  בעיתון  " אל חליג "  שמתפרסם באיחוד האמיריות ,  שם אמר כי איש חמאס שיתף פעולה עם המוסד והעביר להם מידע על ביקורו של בכיר הארגון מחמוד אל-מבחוח לפני חודש בדובאי - וכך סייע בחיסולו ".  הגנרל חלפאן הוסיף כי אותו איש חמאס היה  " היחיד שידע כי אל-מבחוח צפוי להגיע לדובאי והוא מי שהדליף למוסד את הידיעה ,  על כן הוא הרוצח האמיתי ".  
בנוסף קרא הגנרל חלפאן לחמאס לקיים חקירה פנימית מקיפה לבדוק כיצד דלף המידע הרגיש אל המוסד .  הוא ציין כי זיוף הדרכונים מהווה הוכחה לכך שהמוסד מעורב בחיסול אל-מבחוח : " זוהי שיטת העבודה של המוסד ",  אמר וגילה כי משטרת דובאי נושאת באמתחתה פרטים נוספים אודות חיסול אל-מבחוח .
 ייתכן ואיש החמאס שאליו מתכוון הגנרל חלפאן הוא בכיר הזרוע הצבאית של חמאס ,  נהרו מסעוד .  לפני כשבועיים וחצי דיווח עיתון כוויתי כי מסעוד ,  שהתלווה לאל-מבחוח בביקורו בדובאי ,  נעצר על ידי כוחות הביטחון המקומיים בחשד למעורבות כלשהי בחיסול אל-מבחוח .  בימים האחרונים נטען כי מסעוד דווקא נעצר בסוריה בחשד שהיה מעורב בחיסול אולם שלשום הוא קיים ראיון טלפוני עם ערוץ הטלוויזיה של חמאס והכחיש את הדברים בתוקף .

" המחסלים השתמשו בדרכונים דיפלומטיים "
 פרשת חיסולו של אל-מבחוח ממשיכה להסתעף .  מפקד משטרת דובאי אמר כי  " המחסלים נכנסו למדינה באמצעות דרכונים דיפלומטיים לפני כשנה ולא חודשיים לפני החיסול כפי שפורסם "
 
