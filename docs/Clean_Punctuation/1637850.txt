איטליה :  נאפולי פספסה הזדמנות להיצמד לצמרת
החבורה של וולטר מצארי שוב לא הפסידה ,  אך סיימה ב-0:0 בלבד עם גנואה ,  והיא עדיין במקום הרביעי .  בארי-פאלרמו 2:4
יממה לפני שקבוצות הצמרת ייכנסו למעגל המשחקים ,  נפתח הערב  ( שבת )  המחזור ה-22 באיטליה עם שני משחקים ,  כאשר בראשון ניצחה בארי את פאלמרו 2:4 בקרב בין שתיים מהקבוצות המפתיעות והמרעננות ביותר העונה ,  בעוד במפגש השני חילקו נאפולי וגנואה את שלוש הנקודות בצורה שווה ,  לאחר שסיימו ב-0:0 מאכזב .
 בארי - פאלרמו 2:4
פתיחה מוחצת של המארחים הוציאה את האוויר מהמפרשים של פאלרמו .  כבר בדקה ה-5 איצטדיון סן ניקולה יצא מגדרו כשלאונרדו בונוצ'י כבש וקבע 0:1 .  שתי דקות לאחר מכן אדגר אלברז הוכיח טאצ' נהדר וקבע 0:2 .  בדקה ה-28 חזרו הסיציליאנים למשחק ,  כשאדינסון קאבני המשיך כדור רוחב פנימה .  בדקה ה-54 הושלך הס בסן ניקולה כשחאבייר פסטורה כבש את השוויון .  קשר פאלרמו בעט לפינה הרחוקה וקבע 2 :  2 .  אבל לפאלרמו לא היה זמן לשמוח .  דקה לאחר מכן הורחק הקפטן פאביו ליבראני בכרטיס אדום  ( צהוב שני )  לאחר שביצע עבירה על אלסנדרו גאזי .  בארי ניצלה את חסרונו מצוין ,  ובדקה ה-61 החזירה לעצמה את היתרון .  כריסטיאן מלינטה הכשיל את בארטו הברזילאי ברחבה ,  והחלוץ כבש בעצמו מהנקודה הלבנה וקבע 2:3 למארחת .  בדקה ה-85 הבטיחה בארי את הניצחון כשהמחליף ולדימיר קומאן בעט שטוח פנימה וקבע 2:4 .
 נאפולי - גנואה 0:0
אם דיברנו קודם לכן על הפתעות ,  אין ספק כי נאפולי מהווה עד כה את ההפתעה הנעימה מכולן .  עם 37 נקודות ,  הקבוצה הסימפטית מדורגת במקום הרביעי בטבלה ,  שלוש בלבד מהמקום השני אותו מאכלסת מילאן .  אם מוסיפים למשוואה 14 משחקים רצופים ללא הפסד ,  החבורה של וולטר מצארי קיוותה להשיג הערב שלוש נקודות על מנת להמשיך את המומנטום המצוין ,  אלא שלגנואה היו תכניות אחרות .  גנואה הלא-יציבה הציגה משחק הגנתי מוצלח ,  ועל אף שנאפולי שלטה והיתה מסוכנת יותר ,  לוח התוצאות הסופי הראה 0:0 בסיום ,  ונאפולי מפספסת הזדמנות פז להיצמד לצמרת הגבוהה ,  לפחות באופן זמני .
 
איטליה :  נאפולי פספסה הזדמנות להיצמד לצמרת
החבורה של וולטר מצארי שוב לא הפסידה ,  אך סיימה ב-0:0 בלבד עם גנואה ,  והיא עדיין במקום הרביעי .  בארי-פאלרמו 2:4

