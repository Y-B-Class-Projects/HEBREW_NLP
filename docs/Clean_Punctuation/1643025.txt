מרימה קרן
לא רק שאין חדש ב"חדשות טובות ",  אלבומה השלישי של מירי מסיקה ,  אלא גם היחידה שיוצאת ממנו טוב היא קרן פלס .  עינב שיף מלא טענות כרימון
אחרי האזנות בלופ ל"חדשות טובות ",  אלבומה השלישי והחדש של מירי מסיקה ,  המסקנה הראשונית היתה שמישהו צריך להתנצל בפני קרן פלס .  ההשוואה בין השתיים ,  שנבעה בין השאר מהעובדה שפלס כתבה והלחינה למסיקה את הלהיט הראשון שלה  ( "נובמבר ")  ,  היא מסוג העיוותים שנוצרו מתוך הצורך של תעשיית המוזיקה הישראלית ב"סיפור "  כדי לשכנע את עצמה שהיא חיה ,  אך בפועל אין בין השתיים שום קשר אמיתי .  
מסיקה היא זמרת מבצעת נטולת ניואנסים ,  שעבורה טקסט ממזרי ויומיומי על בגידות ושקרים  ( "יום ראשון ")  שווה לשירי העצמה נשית לבת מצווה  ( "והתזמורת ניגנה ")  ,  ואילו פלס  על כל מגרעות יצירתה עד כה  היא יוצרת שמאוהבת בקיטש אבל יודעת שלא חייבים לשאוג אותו כל הזמן .  מסיקה נעולה בעיבודים תזמורתיים שגם בכירי רשת ב' לא זוכרים כאלו מאז ימי המצעדים הצבאיים ,  בעוד פלס נכנסה לאחרונה בהצלחה לעסקי ה-Pאנק עם מוקי ויוסלס איי.די ועם קצת אמונה ביהודית רביץ ,  המפיקה המוזיקלית של אלבומה הבא ,  ישנו סיכוי שהכישרון יפגוש סוף סוף את המציאות .
 גם ב"חדשות טובות "  מככבת פלס ככותבת וכמלחינה .  יחד עם זאת ,  כל מה שהיה לה להגיד בטקסטים המעניינים שכתבה ,  כדוגמת  " על הכתף של תל אביב "  ו"שתי גדות ",  נעלם כלא היה אחרי טיפול ה-10,000 שהעביר אותו אורי זך ,  המעבד הקבוע של אלבומי מסיקה  וגם הבעיה הקבועה שלהם .  זך הוא אולי האדם שמסיקה סומכת עליו מוזיקלית יותר מכל  ( לגיטימי )  ,  אבל הוא גם הקטרקט שבעיניים היצירתיות שלה ,  זה שמונע ממנה להיות אמנית המבינה שמותר להחזיק יותר משפן אחד בכובע .  
הפנייה ליוני בלוך ,  שהפיק מספר שירים בדיסק ,  היתה דווקא צעד מעניין ,  שהתוצאות שלו מאכזבות למדי ביחס ליכולות המוכחות של בלוך בהפקה  ( "האמנם "  בגרסת שלומי סרנגה ,  למשל )  .  אולי הבעיה היא שגם בשירים עליהם בלוך חתום ,  רוחו המוזיקלית של זך ממשיכה לרחף :  בפנייה המגוחכת לפופ הלטיני  ( "התזמורת ניגנה ")  ,  ז'אנר שצריך להיות כוכבת פופ ברמה של ליידי גאגא כדי לגעת בו ברצינות ,  או כרגיל בבניית כל יסודות השיר על העוצמות הווקאליות של מסיקה  שהן בפירוש לא מספיקות כדי לסחוב כל שיר ושיר באלבום באורך 51 דקות ,  ועוד לצאת מזה בשלום .
 אבל מה שמייתר למעשה את כל מה שנכתב לעיל זו המסקנה העצובה ביותר מ"חדשות טובות ":  מירי מסיקה לא מתעניינת בתהליכי למידה ,  הפקת לקחים או סתם רעיון חדש שמעיר מוזיקאים באמצע הלילה לאולפן .  נראה שמה שלא קרה בבכורה ,  לא ב"שלום לאמונות "  ולא ב"חדשות טובות "  פשוט גם לא יקרה ,  ולא כי מסיקה לא מסוגלת .  היא  ועימה כנראה גם זך  פשוט לא מבינה למה לתקן אגרטל שאינו שבור ,  במקום לקלוט שהוא לא רלוונטי .  
הגן המסוים שקרא לאמנים מצליחים ומשפיעים ממנה לקום וללמוד שפה חדשה ,  כנראה שפשוט לא קיים אצלה ואצל האנשים שלעצתם היא מקשיבה .  חדשות טובות ,  חדשות רעות ,  ביקורות טובות ,  ביקורות רעות  הקיום המוזיקלי של מירי מסיקה הוא כבר חוק טבע שאלוהים יצר וכנראה שרק אלוהים יחליט מתי הוא ייעלם ולכן ההתמודדות איתו בכלים רציונליים היא סוג של בזבוז זמן .  כל שנותר הוא ,  כאמור ,  להתנצל בפני קרן פלס וכן בפני מי שחשב שבטקסט הזה יתגלה סוד הקסם של מירי מסיקה .  מה שכן ,  לפחות ניתן כאן תירוץ :  במקום שאין בו קסם ,  גם לא יכול להיות סוד .
 

מרימה קרן
לא רק שאין חדש ב"חדשות טובות ",  אלבומה השלישי של מירי מסיקה ,  אלא גם היחידה שיוצאת ממנו טוב היא קרן פלס .  עינב שיף מלא טענות כרימון

