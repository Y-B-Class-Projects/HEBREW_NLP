 " דונאדוני הסיר את מועמדותו לאימון נבחרת ישראל "
 עובד קראוס ,  סוכנו של המאמן ,  טען כי  " הפרסום גרם להתאחדות לחזור בה מההצעה ".  מוטי איוניר צפוי להיות עוזר המאמן
עובד קראוס ,  סוכנו של רוברטו דונאדוני ,  הודיע הערב  ( ראשון )  ב"חדשות הספורט "  שהמאמן האיטלקי מסיר את מועמדותו לאימון נבחרת ישראל . " שוחחתי היום עם דונאדוני ,  והחלטנו להודיע ליו"ר ההתאחדות אבי לוזון שדונאדוני מסיר את מועמדותו בנבחרת בעקבות האירועים האחרונים ",  סיפר קראוס ,  בהתייחסו לפרסומים על השכר העצום שיועד לאיטלקי  ( 2 מיליון יורו )  עבור המשרה .
 כזכור ,  לאחרונה פורסם כי דונאדוני הוא המועמד המוביל לאימון הנבחרת ,  וכתוצאה מכן התעוררה סערה ציבורית כנגד המהלך היקר . " טרפדו ללוזון מהלך שהוא רצה לעשות ",  טען קראוס , " הוא רצה למנות מאמן צעיר בעל שם ,  ועד שמצאנו מאמן עם שם כמו של רוברטו שהסכים לאמן נבחרת ,  ואחרי שהוא קיבל את התנאים הכספיים ,  חבל שזה נאלץ להתבטל .
" כל הפרסומים ומחול השדים גרם להתאחדות לסגת מההקצבה המקורית שהיא תכננה .  הסיטואציה לא התאימה ,  וחבל .  הודענו על כך ללוזון הערב ,  והוא מאוד הצטער ,  הוא מבין את ההחמצה ,  אבל הוא סבור שמבחינה ציבורית ,  הוא לא יכול היה להעביר כזה דבר .  אפשר לראות שאין לנו רשימה ארוכה מדי של מועמדים שעומדים בתור כדי לאמן פה ". 
אחרי ארבע שעות וחצי של דיונים ,  לא הגיעו היום  ( ראשון )  נציגי הנבחרות של בית 6 להסכמה על לוח המשחקים .  עכשיו יחזירו ההתאחדויות של קרואטיה ,  יוון ,  ישראל ,  לטביה ,  מלטה וגאורגיה את המנדט לקביעת לוח המשחקים לאופ"א בהגרלה .  נבדקת אפשרות שההגרלה לקביעת סדר המשחקים תיערך בקונגרס אופ"א שייערך בארץ ב-24 במארס .
" אני מצטער שלא הצלחנו להגיע להסכמה ",  אמר יו"ר ההתאחדות אבי לוזון לאחר כישלון הנבחרות להגיע לסיכום על לוח המשחקים . " דווקא כשנראה היה שכולם מסכימים אחרי ארבע שעות וחצי ,  הדיונים עלו על שרטון .  נגיע לאופ"א וההגרלה היא זו שתקבע ".  
" מוטי איוניר יתמנה לעוזר מאמן הנבחרת הבוגרת ",  כך טוען הבוקר  ( ראשון )  גורם בכיר מאוד בהתאחדות לכדורגל ,  שהוסיף : " העדפנו את איוניר על אוחנה ,  שהוא בעצמו מועמד ראוי .  אחרי שנמנה מאמן זר ,  נכריז על איוניר כעוזרו .  צריך לציין שההתלבטות בינו לבין אוחנה ,  שעליה פורסם בימים האחרונים ,  הייתה מאוד קשה .  מדובר בשני מאמנים טובים ".  
כעת עולה השאלה מי יאמן את הנבחרת האולימפית ,  שאיוניר משמש כמאמנה ,  מול מקבילתה משבדיה בחודש יוני .  על פי הפרסומים בשבועות האחרונים גיא לוזון אמור להמנות לתפקיד מאמן האולימפית ,  אך יתכן כי ההתאחדות תבקש מאיוניר להדריך במשחק נגד השבדים ,  במקביל לתפקידו כמאמן הנבחרת הבוגרת ,  וזאת כדי שהשחקנים לא יצטרכו להתרגל למאמן חדש ושיטה חדשה במשחק בינלאומי חשוב .  במידה שאכן יחליטו לאמן מאמן חדש לאולימפית ,  איוניר יהיה נוכח באימונים הראשונים כדי שהמעבר יהיה קל וחלק יותר עבור השחקנים .
 כפי שכבר פורסם ,  בהתאחדות לכדורגל קיבלו החלטה למנות מאמן נבחרת תמורת שכר של כחצי מליון יורו ,  מתוך התחשבות בכספי הציבור .  לואיס פרננדז עדיין מועמד לתפקיד ,  כשבימים האחרונים הוא הפעיל לחצים להיפגש עם לוזון .  למרות רצונו של הצרפתי ,  הסיכוי שימונה למאמן נמוך .  ההתאחדות לכדורגל הודיעה הבוקר כי יו"ר ההתאחדות אבי לוזון ,  והמנכ"ל אורי שילה ,  שמייצגים את נבחרת ישראל במשא ומתן לסידור משחקי מוקדמות יורו 2012 באתונה ,  לא ייפגשו עם אנשים נוספים מעבר לאלה היושבים עמם במשא ומתן .  פרננדז ,  אגב ,  דרש 360 אלף יורו לעונה .
 במהלך החודש תיתכן פגישה עם המאמן הרומני ויקטור פיצורקה .  גורם בהתאחדות אמר : " עדיין לא ירדנו ממנו ,  הוא אחד המועמדים ".  שמו של סרקו קטאנץ שכיהן בעבר כמאמן נבחרת סלובניה שוב עלה ,  אם כי האפשרות הזאת נראית פחות ריאלית כרגע .  
כזכור ,  גורמים בנבחרת סיפרו כבר בתחילת חודש ינואר כי המאמן הצרפתי מנסה  " לדחוף את עצמו בכוח "  לתפקיד באמצעות מקורביו הישראלים .  גם קלוד לרואה מהווה עדיין אופציה ,  אם כי מחירו יקר יחסית למדיניות החדשה עליה החליטו בהתאחדות לכדורגל .  אחת הבעיות שעלו בנוגע לפרננדז הוא העובדה שאינו דובר אנגלית ,  אך בהתאחדות אמרו כי הדבר לא יהווה מכשול לעסקה .  בעקבות ההחלטה החדשה ,  בימים האחרונים הוצעו מועמדים נוספים בשכר של 400 עד 750 אלף יורו .  לפני כחודש וחצי ניהל אבי לוזון משא ומתן מתקדם עם מאמן יובנטוס ,  זאקארוני ,  אך מועמדותו ירדה מהפרק בשל העובדה שחתם בסירייה A .
 עדכון ראשון :  15:45עדכון אחרון :  23:45 

" דונאדוני הסיר את מועמדותו לאימון נבחרת ישראל "
 עובד קראוס ,  סוכנו של המאמן ,  טען כי  " הפרסום גרם להתאחדות לחזור בה מההצעה ".  מוטי איוניר צפוי להיות עוזר המאמן

