המועצה להשכלה גבוהה אישרה :  בר אילן תקים בית ספר לרפואה בצפת
המועצה תבחן מסלול לימודים לתואר דוקטור לרפואה בבית הספר החדש על פני ארבע שנים בלבד
המועצה להשכלה גבוהה אישרה הערב כי אוניברסיטת בר אילן תקים בית ספר חדש לרפואה בצפת ,  בהתאם להמלצת הוועדה המקצועית של המועצה ובהמשך להחלטת הממשלה מחודש מארס .  עם זאת ,  עדיין לא ידוע מה יהיה תקציבו של הפרויקט הדרוש להקמת התשתית של בית הספר ולתפעולו.בהחלטת הממשלה ממארס נקבע כי ועדה בין משרדית - בשיתוף משרד האוצר ,  פיתוח הנגב והגליל ,  משרד הבריאות והמועצה להשכלה גבוהה - תקבע את התקציב הדרוש להקמת בית הספר ולוחות הזמנים .  הוועדה הוקמה אך לא הצליחה עד כה לגבש מסקנות.בהחלטתה היום ,  הסמיכה המועצה להשכלה גבוהה את הוועדה ללוות את הפרויקט ולהציג בפני הממשלה את מסקנותיה בהמשך .  שר החינוך ,  גדעון סער ,  צפוי להציג בקרוב את החלטת המל"ג בפני הממשלה ,  ולבקש תוספת תקציבית עבור בית הספר החדש.בחודש האחרון התפתח ויכוח באקדמיה בעניין בחירתה של בר אילן להקמת בית הספר והתנגדות מצד המועמדים האחרים שנבחנו בוועדה - הטכניון בשיתוף אוניברסיטת חיפה - שכינו את ההחלטה כ"תמוהה ".  יו"ר הוועדה המקצועית שהמליצה על בר אילן ,  אהרון בית הלחמי ,  אמר בדיון כי להצעת בר אילן היו מספר יתרונות על פני זו של חיפה והטכניון - בהיבט הצוות האקדמי ,  חדשנות ואופן ניהול בית הספר .  חברי מליאת המועצה להשכלה גבוהה הצביעו בעד הקמת בית הספר על ידי בר אילן ללא מתנגדים .  הוועדה המקצועית המליצה לקיים את תוכנית הלימודים בבית הספר בצפת על בסיס ארבע שנות לימוד במקום שבע כיום.בתום הדיון אמר שר החינוך ויו"ר המועצה להשכלה גבוהה ,  גדעון סער ,  כי  " ההחלטה היא בשורה לגליל ,  בשורה לצעירים בישראל ובשורה בהקשר של התמודדות עם המחסור הצפוי ברופאים ". 

המועצה להשכלה גבוהה אישרה :  בר אילן תקים בית ספר לרפואה בצפת
המועצה תבחן מסלול לימודים לתואר דוקטור לרפואה בבית הספר החדש על פני ארבע שנים בלבד

