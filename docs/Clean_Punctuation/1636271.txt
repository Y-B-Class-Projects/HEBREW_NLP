הויוס שוחרר ,  עמרי קנדה יישאר
למרות שהוחתם ,  המגן הבוליביאני נפרד מהפועל תל אביב ויזכה בפיצוי של 30 אלף דולר .  דה רידר יהיה כשיר למכבי נתניה 
" זה היה משחק מגעיל ופרווה ",  אולי בצורה המדויקת ביותר סיכם גילי ורמוט את המשחק אתמול  ( שני )  נגד מכבי חיפה  ( 0:0 )  עם יציאתו מחדר ההלבשה של האדומים .  בהפועל תל אביב עדיין לא יודעים בדיוק איך לעכל את תוצאת התיקו .  מצד אחד ,  נכנס אלי גוטמן בסיום המשחק לחדר ההלבשה ואמר לשחקנים : " אני גאה על רוח הלחימה שהפגנתם היום ".  מצד שני ,  ספק אם גוטמן יכול להסתפק בנקודה הזו ,  בעיקר לנוכח העובדה שהפועל שלטה בכדור יותר על המגרש ,  והפער בטבלה נשמר על 10 נקודות . 
" פשוט לא הולך לנו נגד מכבי חיפה ",  אמר אחד האדומים אחרי המשחק . " אולי זו קללה או משהו כזה ,  אבל גם במשחק שבו הם לא היו טובים ,  עדיין לא הצלחנו לנצח .  חבל שדווקא במשחק שהיינו כל כך צריכים את ורמוט ושכטר ,  הם לא ממש היו שם ". 
בהפועל תל אביב עדיין בונים על חיזוק בדמותו של חלוץ זר .  כרגע ,  נראה כי אופציית סאדאת בוקארי ירדה מהפרק לאחר שהקבוצה לא מצליחה להגיע להסדר עם החלוץ הגנאי וקבוצתו הטוניסאית ,  ולכן בהפועל ייבחנו בימים שנותרו לסגירת חלון ההעברות מספר מועמדים לחזק את ההתקפה .  ובינתיים המגן הבוליביאני ,  מיגל הויוס ,  שחתם ביום שישי האחרון ולא נכלל בסגל למשחק בחיפה ,  שוחרר ויקבל על הטיול הקצר הזה סכום של 30 אלף דולר פיצוי .  בין השאר שוחרר השחקן משום שיש לו כושר משחק לקוי ועל רקע העובדה שדה רידר הוחתם על משבצת הזר .  משמעות הדבר היא שעמרי קנדה יישאר בקבוצה עד תום העונה .
 אם כבר הוזכר דה רידר ,  הקשר ההולנדי ששיחק פחות מ-16 דקות אתמול ,  נזקק לשישה תפרים מעל הגבה מהתנגשות בראשו עם ג'ון קולמה .  לפי הצוות הרפואי של המועדון לשחקן לא אמורה להיות בעיית כשירות למשחק בשבת מול נתניה .  שלא כמו ההולנדי ,  דגלאס דה סילבה ששיחק אתמול כמעט מחצית שלמה עם כאבים עזים ברגלו ,  אמור לעבור צילום ורק לאחריו ידעו בהפועל אם יהיה כשיר לנתניה .  כמו דה סילבה ,  גם השוער המחליף ניל אברבנל סובל מכאבים בקרסולו ואם אצלו ימשיך הכאבים ,  גם יעבור צילום בכדי לברר את מצב רגלו .  
שחקני הקבוצה קיבלו היום מנוחה ומחר ישבו לאימונים ויחלו את ההכנות לקראת המשחק מול מכבי נתניה בבלומפילד בשבת .
 עדכון ראשון :  09:01עדכון אחרון :  23:30

הויוס שוחרר ,  עמרי קנדה יישאר
למרות שהוחתם ,  המגן הבוליביאני נפרד מהפועל תל אביב ויזכה בפיצוי של 30 אלף דולר .  דה רידר יהיה כשיר למכבי נתניה

