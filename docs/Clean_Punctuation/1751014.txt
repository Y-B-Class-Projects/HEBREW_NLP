המסחר בת"א ננעל בירידות קלות 
המסחר באחד העם ננעל במגמה שלילית ,  בהמתנה לתוצאות הבחירות לסנאט האמריקאי .  מדד ת"א 25 ירד ב-0.3%  ,  ת"א 100 נחלש ב-0.3% ומדד מניות הבנקים השיל 1.1% מערכו
המסחר בבורסת תל אביב הסתיים בירידות שערים קלות ,  כנגד למגמה בעולם ובהמתנה להודעת הבנק הפדרלי בארה"ב מחר על יישום והיקף ההרחבה המוניטרית השנייה .  מדד ת"א 25 ירד ב-0.3% ונסגר ברמה של 1,273.30 נקודות ,  מדד ת"א 100 החסיר 0.3% גם הוא ונסגר ברמת 1,173.09 נקודות ,  מדד מניות הבנקים עולה ב-1.1% ,  כנגד המגמה הכללית ,  ומדד מניות הנדל"ן איבד 0.3% .  מחזורי המסחר הסתכמו בכ-1.55 מיליארד שקל ,  מתוכם מניית טבע אחראית על כ-240 מיליון .  
סמוך לשעת הסגירה בתל אביב ,  התנהל המסחר בוול סטריט בעליות שערים כאשר המדדים המובילים בארה"ב הוסיפו כ-0.5% .  
בזירת המקרו האמריקאית ,  תתקיים ישיבה ראשונה של הוועדה הפדרלית לשווקים הפתוחים על רקע הכרזת המדיניות המוניטרית של הבנק הפדרלי מחר .  כמו כן ,  יתםרסם נתון המעיד על מסירות כלי רכב חדשים בארה"ב בחודש אוקטובר כאשר קונסנזוס האנליסטים צופה מכירות של 8.8 מיליון רכבים ,  גידול של 200 אלף לעומת חודש ספטמבר .
 ענקית הפרמצבטיקה ,  טבע ,  פירסמה הבוקר את דו"חותיה הכספיים לרבעון השלישי של 2010 .  הכנסות החברה גדלו ב-20% ל-4.3 מיליארד דולר .  בשורה התחתונה ,  דיווחה החברה על רווח מתואם של כ-1.2 מיליארד דולר - גידול של 47% לעומת הרבעון המקביל אשתקד .  
נובה סיימה את הרבעון השלישי עם הכנסות של 24.2 מיליון דולר ,  עלייה של 112% לעומת הרבעון המקביל בו עמדו הכנסותיה על 11.4 מיליון דולר .  הרווח הגולמי עמד על 13.5 מיליון דולר ,  עלייה של 145% לעומת רווח גולמי של 5.5 מיליון דולר ברבעון המקביל .  שיעור הרווח הגולמי הסתכם ב-66.3% לעומת 48.3% .  
קבוצת התקשורת בזק דיווחה הבוקר על צמיחה בהכנסות לצד יציבות ברווח הנקי מפעילות ברבעון השלישי .  הכנסות הקבוצה כולה ,  אשר כוללת את פלאפון ,  בזק בינלאומי ,  yes ובזק הקווית ,  הסתכמו בכ-3.03 מיליארד שקל ברבעון השלישי של 2010 - עלייה של 3.7% לעומת הרבעון המקביל אשתקד .  הרווח התפעולי של הקבוצה עמד על 979 מיליון שקל - עלייה של 11.9% לעומת הרבעון המקביל של 2009 .  
העלייה ברווחיות נבעה בשל המשך ירידה בהוצאות הפחת ,  וכן בשל הכנסות אחרות גבוהות יותר .  הרווח הנקי של קבוצת בזק נותר יציב והסתכם בכ-588 מיליון שקל ,  רמה זהה לרווח הנקי מפעולות ברבעון המקביל אשתקד .  ברבעון המקביל רשמה החברה רווח חד פעמי של 1.48 מיליארד שקל בשל שינוי הרישום החשבונאי של yes ,  כך שהרווח הנקי כולל שלה באותו רבעון עמד על 2.06 מיליארד שקל .  
דלית בראון ,  מנכ"ל מבני תעשייה ,  הודיעה היום על פרישתה מהחברה לאחר שלוש שנים וחצי בתפקיד .  בראון מסרה כי  " לאחר תקופה מרתקת במהלכה השלמתי בחברה שינויים בתחומים רבים אני חשה כי זו העת לפנות לאתגרים חדשים .  ברצוני להודות לקבוצת פישמן על הסיוע והתמיכה להם זכיתי במהלך כהונתי ".  
חברת אלקטרה נדל"ן חתמה על הסכם למכירת בניין משרדים בטורונטו תמורת כ-274 מיליון שקל .  על המכירה רשמה החברה רווח של 69 מיליון שקל ב-7 שנים - רווח שרובו נרשם כבר בספרי החברה ברבעונים קודמים .  הבניין נמכר במחיר הגבוה בכ-80% מעלות רכישתו ב-2004

המסחר בת"א ננעל בירידות קלות 
המסחר באחד העם ננעל במגמה שלילית ,  בהמתנה לתוצאות הבחירות לסנאט האמריקאי .  מדד ת"א 25 ירד ב-0.3%  ,  ת"א 100 נחלש ב-0.3% ומדד מניות הבנקים השיל 1.1% מערכו

