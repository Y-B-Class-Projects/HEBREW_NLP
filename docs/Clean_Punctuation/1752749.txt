משטרת אוקראינה פשטה על מתחם נופש של המיליארדר הרוסי לבדב לחוף הים השחור
לאחר בשבוע שעבר פשטו שוטרים על מטה הבנק שלו במוסקבה ,  טוען לבדב כי יריביו מנסים להפחיד אותו
משטרת אוקראינה פשטה בסוף השבוע על מתחם נופש השייך למיליארדר הרוסי אלכסנדר לבדב ,  בעליהם של העיתונים הבריטיים  " אינדיפנדנט "  ו"איוונינג סטנדרד "  - כך דיווח העיתון  " פייננשל טיימס ". הפשיטה באוקראינה אירעה לאחר שבשבוע שעבר פשטו שוטרים חמושים ורעולי פנים מהמשטרה הרוסית על מטה נשיונל ריזרב בנק  ( nrb )  השייך ללבדב במוסקבה ,  כחלק מחקירת הונאה שבה חשוד בנק שנרכש על ידי nrb באוקטובר 2008 .  לבדב טען כי הסיבה לפשיטות הינה פוליטית ,  וכי הן הגיעו מצד יריבים עסקיים או פוליטיים המנסים להפחיד אותו .  לבדב ,  סוכן לשעבר בק.ג.ב ,  מחזיק בין היתר בנתח של 39% בעיתון הרוסי  " נוביה גאזטה ",  אחד מעיתוני האופוזיציה שנותרו ברוסיה ,  אשר מותח לעתים קרובות ביקורת על הקרמלין.מתחם הנופש שבו התבצעה הפשיטה בסוף השבוע נמצא באלושטה שלחוף הים השחור .  דובר מטעם לבדב אמר ל"טיימס "  כי משטרת המסים וכוחות הביטחון של אוקראינה  ( sbu )  החרימו מהמקום מסמכים פיננסיים .  הדובר הוסיף כי לבדב חושד שמאחורי הפשיטות עומד נשיא אוקראינה ,  ויקטור ינקוביץ' .  דובר מטעם ינקוביץ' הכחיש כי להנהגה הפוליטית באוקראינה ישנם מניעים להפחיד את לבדב .
 
משטרת אוקראינה פשטה על מתחם נופש של המיליארדר הרוסי לבדב לחוף הים השחור
לאחר בשבוע שעבר פשטו שוטרים על מטה הבנק שלו במוסקבה ,  טוען לבדב כי יריביו מנסים להפחיד אותו

