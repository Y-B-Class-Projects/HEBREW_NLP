מכבי חיפה :  בדיקת ה-MRI של בוקולי תקינה
בשורה טובה לירוקים :  הקשר לא ייעדר תקופה ארוכה ,  אך יחמיץ את בית"ר .  דיווח בניגריה :  הקבוצה עוקבת אחר יוג'ין סלאמי
במכבי חיפה נשמו היום  ( רביעי )  לרווחה לאחר שהגיעו התוצאות מבדיקת ה-MRI שעבר הקשר גוסטבו בוקולי .  הבדיקה הייתה תקינה והמשמעות היא שהקשר לא ייעדר תקופה ארוכה .  בוקולי סובל מדלקת בגיד אכילס והוא צפוי לחזור בהדרגה לאימונים לאחר החג .  יחד עם זאת ,  הקשר לא ייטול חלק במשחק הקרוב של מכבי חיפה מול בית"ר ירושלים ביום ראשון .  
הקפטן יניב קטן ששב השבוע לאימונים מלאים לא מתוכנן לפתוח מכיוון שבמועדון לא מעוניינים להעמיס עליו .  בחיפה מאמינים כי הקשר ליאור רפאלוב ,  שנפצע במשחק הניצחון על בני יהודה  ( 2:3 )  ,  יחלים בזמן ויעמוד לרשותו של אלישע לוי במשחק הקרוב .  אם רפאלוב אכן יהיה כשיר ,  הוא מתוכנן לפתוח בהרכב .
 על פי דיווח בניגריה ,  מכבי חיפה עוקבת אחר החלוץ הבינלאומי יוג'ין סלאמי .  על פי אותו דיווח ,  הירוקים הציעו לקבוצת ניגר טורנדוס כ-80 אלף דולר עבור החלוץ הצעיר ,  אך המועדון דרש 120 אלף דולר .  בעונה שעברה הבקיע סלאמי 17 שערים בליגה הניגרית .
 
מכבי חיפה :  בדיקת ה-MRI של בוקולי תקינה
בשורה טובה לירוקים :  הקשר לא ייעדר תקופה ארוכה ,  אך יחמיץ את בית"ר .  דיווח בניגריה :  הקבוצה עוקבת אחר יוג'ין סלאמי

