אינסייטק של אלביט הדמיה קיבלה אישור ממשרד הבריאות היפני לשווק מערכת לטיפול לא פולשני ברחם
זו החברה הראשונה שקיבלה ביפן אישור לטיפול ;  טרם נקבע גובה ההחזר הביטוחי שישולם עבור הבדיקה
חברת אינסייטק ,  חברה בת של אלביט הדמיה ,  קיבלה אישור ממשרד הבריאות היפני לשווק את המערכת exablate לטיפול לא פולשני בשרירנים  ( מיומות )  - גידולים שפירים ברחם שגורמים לדימום ,  כאבים וליקויי פוריות .  האישור שקיבלה אינסייטק הוא הראשון ביפן לטיפול לא פולשני בשרירנים ברחם ,  אם כי משרד הבריאות היפני טרם קבע את גובה ההחזר הביטוחי שישולם עבור הבדיקה .  אינסייטק מעריכה ש-25% מהנשים היפניות צפויות לפתח שרירנים ברחם ,  בעיקר במהלך שנות הפוריות שלהן .  ג'נרל אלקטריק - שהיא בעלת 20% מאינסייטק - קיבלה את אישור ההפצה הבלעדי ביפן .  exablate היא מערכת אולטרה סאונד ממוקד שמחממת את רקמת הגידול עד לטמפרטורה של 60 מעלות ובכך גורמת להרס שלה .  האולטרה סאונד מונחה לאזור המיועד באמצעות מכשיר mri  ( הדמיה מגנטית )  .  היתרון של exablate הוא שבעת ביצוע הטיפול מציגה מערכת מיפוי תרמית את הטמפרטורה היחסית של הרקמה כמפת צבעים על גבי תמונת ה-mri האנטומית ,  ובכך מאפשרת לרופא לצפות בשינוי הטמפרטורה ברקמה בזמן אמת ולכוון את גלי האולטרה סאונד בהתאם כך שהגידול יוסר .  מערכת exablate קיבלה אישור מרשות הבריאות של האיחוד האירופי באוקטובר 2002 ואת אישור ה-fda האמריקאי ב-2004 .  למרות קבלת אישורים אלו מכירותיה של מערכת exablate נמוכות והסתכמו ב-9.5 מיליון שקל ברבעון השלישי של 2009 ,  משום שעד היום - 5 שנים ממועד קבלת אישור ה-fda לשיווק המערכת - חברות הביטוח הרפואי בארה"ב טרם קבעו קוד שמגדיר את גובה ההחזר שמספקת חברת הביטוח למבוטחת עבור קבלת הטיפול .  קבלת קוד להחזר הוצאות הבדיקה עשויה להעמיד את אינסייטק במצב משופר ואולי לקרב אותה להנפקה אלא שהחברה מתמקדת בשנים האחרונות בהשקעה במחקר ופיתוח ,  במטרה להרחיב את טווח השימושים בטכנולוגיה שהיא פיתחה .  כחלק ממגמה זו השלימה אינסייטק בהצלחה ביולי 2009 מחקר בטיפול בהפרעות תפקודיות של המוח באמצעות אולטרה סאונד על 10 מבוגרים שאובחנו כסובלים מכאב כרוני במערכת העצבים ההיקפית .
 
אינסייטק של אלביט הדמיה קיבלה אישור ממשרד הבריאות היפני לשווק מערכת לטיפול לא פולשני ברחם
זו החברה הראשונה שקיבלה ביפן אישור לטיפול ;  טרם נקבע גובה ההחזר הביטוחי שישולם עבור הבדיקה

