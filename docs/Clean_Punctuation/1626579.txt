 " מכתב הרבנים נגד ההפלות מזכיר אייתוללות "
 קריאת הרבנים הראשיים נגד ההפלות עוררה תגובות נזעמות מצד חברי כנסת וארגוני נשים .  בויצ"ו אומרים כי זו  " כפייה דתית הזויה בשם עקרונות משיחיים ".  ח"כ זוארץ  ( קדימה )  : " פוגעים בכבודן של הנשים ובזכותן להחליט על גופן "
 גורמים שונים הגיבו בזעם למכתב שהפיצו הבוקר  ( שלישי )  הרבנים הראשיים ,  ובו ציינו השניים כי  " ההפלות מעכבות את הגאולה ".  הרב יונה מצגר והרב שלמה עמאר ,  קראו לרבנים מקומיים ,  להעלות בדרשותיהם בבתי הכנסת את האיסור החמור על הפלות ,  כיוון שהן אסורות על פי ההלכה .  
רונית ארנפרוינד-כהן ,  מנהלת האגף לקידום מעמד האישה בויצ"ו ,  אמרה כי  " מכתבם של הרבנים הראשיים יוצא נגד המהות והערכים הבסיסיים של החברה והמדינה בה אנו חיים ואשר משלמת להם את משכורתם .  מדינת ישראל והחברה הישראלית דוגלים בחירות האדם ,  נפשו וגופו ,  והרבנים מביאים לכאן רעיונות והנחיות שמזכירות את דרכם של האייתוללות הקיצוניים ביותר .  במקום לבטל לאלתר את הוועדות המיותרות לאישור הפלות ,  שעולות כסף רב למדינה וכופות על הנשים ועל חברי הוועדה משחק של זיוף ושקר ,  מביאים עלינו הרבנים ניסיון לכפייה דתית הזויה בשם עקרונות משיחיים של גאולה .  עלינו לתת לנשים את העצמאות והחירות המוחלטת להחליט על גופן - ולהחליט האם ומתי הן יילדו ילדים ,  אם בכלל .  אנו קוראים להעביר את כל הכסף שמקציבים לוועדות לאישור הפלות לטובת סל התרופות - שם באמת מצילים חיים של בני אדם ומביאים גאולה לחולים ולמשפחותיהם ". 
ח"כ אורית זוארץ  ( קדימה )  אמרה כי  " באמירותיהם אלו ,  הרבנים הראשיים הם אלו המעכבים את הגאולה ובכך פוגעים בכבודן של הנשים ובזכותן להחליט על גופן וגורלן ,  דבר שאינו קשור בשום קשר לגורלו של העם היהודי .  קשירת הקשר היא מסוכנת ,  בייחוד שהיא נשמעת על ידי אישים בעלי השפעה ואחריות ממלכתית המקבלים את שכרם מהמדינה ".  ח"כ זוארץ פנתה לנשיאות הכנסת בבקשה לקיים דיון מהיר על רקע התבטאויות ,  בוועדה לקידום מעמד האישה .
 חבר הכנסת ניצן הורוביץ  ( מרצ )  אמר כי  " אני חרד נוכח התגברות הכפיה הדתית ,  והתעצמות החדירה לחייהם הפרטיים של אנשים בישראל .  סוגיית ההפלות הוא אחת הדוגמאות המובהקות לכך :  האשה היא בעלת הזכות על גופה ,  ולא הרבנים או גורם פוליטי כזה או אחר .  הנסיונות לפגוע בזכות להפלה ,  להרתיע נשים ,  ולהלך עליהן אימים הוא בלתי נסבל ".  הורוביץ קרא למועצות הדתיות להפסיק באופן מיידי חלוקה של חוברות ופירסומים כנגד הפלות . " אין זה תפקידה של הרבנות המקומית להתערב בנושאים אינטימיים ופרטיים מתוך השקפת עולם קיצונית ,  ועוד על חשבון משלם המסים ".  ח"כ הורוביץ הגיש בקשה לדיון מהיר בוועדת הפנים בסוגייה זו .

" מכתב הרבנים נגד ההפלות מזכיר אייתוללות "
 קריאת הרבנים הראשיים נגד ההפלות עוררה תגובות נזעמות מצד חברי כנסת וארגוני נשים .  בויצ"ו אומרים כי זו  " כפייה דתית הזויה בשם עקרונות משיחיים ".  ח"כ זוארץ  ( קדימה )  : " פוגעים בכבודן של הנשים ובזכותן להחליט על גופן "
 
