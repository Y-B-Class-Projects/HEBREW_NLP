אטיאס מקדם תוכנית לעידוד פינוי-בינוי בפריפריה 
 >  >   " לקחנו על עצמנו לשנות את הכדאיות הכלכלית של קידום תוכניות פינוי-בינוי בפריפריה ,  דבר שלצערי כלל לא קיים שם "  - כך אמר אתמול שר השיכון אריאל אטיאס .  אטיאס ,  שנאם בכנס נדל"ן בבורסה לניירות ערך בתל אביב ,  טען כי ביצוע פרויקטים של פינוי-בינוי אינו משתלם בשל ערך הקרקע הנמוך והתקבולים הנמוכים מדירות חדשות . " בהרבה מהמקרים שבהם בוחנים תוכנית פינוי-בינוי ,  מגבלות התכנון מחייבות הורדה במספר הקומות והדירות החדשות המתוכננות ,  וכתוצאה מכך הפרויקט מאבד כדאיות כלכלית ולא יוצא לפועל ",  אמר אטיאס והציג את הפתרון שמשרד השיכון מבקש לקדם על ידי האפשרות לנייד זכויות ממקום אחד שיש בו מגבלות בנייה אך יש צורך לחדש אותו . " לא חייבים לממש את הזכויות דווקא באותו המקום .  אם יזם יקבל חלק מהדירות במתחם אחד וחלק במתחם אחר ,  אין סיבה שהפרויקט לא ייצא לפועל .  צריך לספק תמריץ ליזמים אך ורק בבפריפריה .  מדובר באוכלוסייה חלשה של תושבים שתקועים בדירות 50 מ"ר מתפוררות משנות ה-60 שהיכולת שלהם לעזוב אותן היא אפסית ,  ולנגד עיניהם נבנים עוד מגדלים בתל אביב ".  אטיאס התייחס גם לעניין המיסוי ,  ולדבריו על משרד האוצר להסדיר את העניין באזורי הפריפריה ולבטל את המס שיש לשלם על דירות גדולות מ-120 מ"ר .  יוזמת משרד השיכון בנושא הוגשה באחרונה למשרד ראש הממשלה ,  ואטיאס מבקש לשלבה ברפורמה לחוק התכנון והבנייה .
 
אטיאס מקדם תוכנית לעידוד פינוי-בינוי בפריפריה 
nan
