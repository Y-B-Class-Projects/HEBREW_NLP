חשד :  בן 13 אנס צעירה ששבה ממסיבה בנתניה
על פי החשד הנער ביקש מהאישה סיגריה ואז תקף ואנס אותה בחדר המדרגות בבניין בו היא מתגוררת .  עובר אורח הצליח ללכוד את הנער ולהזעיק את המשטרה שעצרה את החשוד באונס
חשד לאונס בנתניה :  נער בן 13 תקף ואנס על פי החשד אישה כבת 30 הלילה  ( שבת )  בחדר המדרגות בבניין בו היא מתגוררת .  סמוך לשעה 2:00 התקבלה קריאה במשטרת נתניה על תקיפה ברחוב סמילנסקי בעיר .
 השוטרים שהגיעו לזירה מצאו את האישה חבולה ולידה עובר אורח האוחז בנער החשוד באונס .  מבירור עלה כי האישה שבה לביתה ממסיבת פורים וסמוך לביתה פגש בה הנער וביקש ממנה סיגריה .  היא נתנה לו סיגריה והמשיכה בדרכה .  אלא שבכניסה לחדר המדרגות בבניין בו היא מתגוררת תקף אותה על פי החשד הנער וביצע בה אונס .
 האישה ניסתה להתנגד לנער שעל פי החשד נשך אותה בפניה .  לאחר מאבק הצליחה האישה להשתחרר מידיו של התוקף וביקשה עזרה מעובר אורח שהגיע למקום .  עובר האורח הגיע עימה לזירת האירוע ,  לכד את הנער והזעיק את המשטרה .  האישה פונתה במצב קל לקבלת טיפול רפואי בבית החולים והנער נעצר והוא יובא בהמשך היום להארכת מעצר .
 
חשד :  בן 13 אנס צעירה ששבה ממסיבה בנתניה
על פי החשד הנער ביקש מהאישה סיגריה ואז תקף ואנס אותה בחדר המדרגות בבניין בו היא מתגוררת .  עובר אורח הצליח ללכוד את הנער ולהזעיק את המשטרה שעצרה את החשוד באונס

