אהבה גורפת
בהוליווד חגגו גם את יומו של ולנטיין וגם סוף שבוע ארוך ורווחי במיוחד ,  עם פתיחה מצוינת של  " יום האהבה "  ו"פרסי ג'קסון וגנב הברק ".  גם  " אווטאר "  לא פראייר
יום האהבה הוא הזדמנות לציין מחדש את הרומן הלוהט באמת כרגע בעולם  בין הקולנוע לצופיו .  סוף השבוע הארוך שכלל גם את  " יום הנשיא "  המסורתי המתקיים בכל יום שני השני של פברואר הניב מספרים נפלאים בטבלת שוברי הקופות ובראשה פתיחה פנטסטית ל"יום האהבה "  עם הכנסות בגובה 66.85 מיליון דולר ,  אחת הפתיחות הטובות אי פעם בחודש פברואר .  גם  " פרסי ג'קסון וגנב הברק "  פתח מצוין עם 38.75 ואחריו  " Wolfman "  שהכניס 36.48 מיליון דולר בסוף השבוע הראשון להקרנתו .  
כמובן שגם ל"אווטאר "  יש מה להגיד בסוף שבוע שכזה .  סרטו של קמרון מאבד גובה מינימלי בכל שבוע וגם הפעם ,  סוף השבוע ה-9 להקרנתו הוא גרף 30 מיליון דולר ,  שהם נפילה של 31.3 אחוזים בלבד מהשבוע שעבר ." Dear John "   ,  הסרט שהדיח אותו מראשות הטבלה בשבוע שעבר ספג נפילה של 38.3 אחוזים בסוף השבוע השני בלבד להקרנתו .  
במקום השישי בטבלה נמצא  " The Tooth Fairy ",  שגרף 7.7 מיליון דולר בסוף השבוע בזכות הרחבה קלה בהפצה ,  שהספיקה לו כדי להתמקם מעל  " מפריז באהבה ",  שהכניס 6.82 מיליון דולר . " על סף תהום "  בדרך לסיים את הקדנציה החלשה שלו בעשירייה עם מקום שמיני בלבד  ( 5.69 מיליון דולר בסוף השבוע )  . 
" Crazy Heart ",  בכיכובו של ג'ף ברידג'ס ,  המועמד הוודאי לאוסקר בקטגוריית השחקן הטוב ביותר ,  ממשיך להרחיב הפצה ולגדול ברווחיו . " הנבחר "  סוגר את הטבלה עם 4.41 מיליון דולר ובסך הכל הרוויח הסרט עד כה 88.36 מיליון דולר .
 
אהבה גורפת
בהוליווד חגגו גם את יומו של ולנטיין וגם סוף שבוע ארוך ורווחי במיוחד ,  עם פתיחה מצוינת של  " יום האהבה "  ו"פרסי ג'קסון וגנב הברק ".  גם  " אווטאר "  לא פראייר

