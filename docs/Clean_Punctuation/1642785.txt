מחאה רטובה :  ערבייה שפכה מים על ח"כ בן ארי
חבר הכנסת מהאיחוד הלאומי התארח בבית משפחה יהודית במתחם שמעון הצדיק במזרח ירושלים ,  ובצאתו מהמקום קיללה אותו אחת התושבות ושפכה עליו כוס מים .  בן ארי : " היום זה מים ,  מחר זו חומצה .  לנהוג בתקיפות כלפי הפורעים "  
חבר הכנסת מיכאל בן ארי  ( האיחוד הלאומי )  הותקף הערב  ( שבת )  על ידי אישה ממזרח ירושלים ,  ששפכה עליו מים סמוך לקבר שמעון הצדיק בעיר .  האישה נמלטה מהמקום .
 בן ארי התארח בשבת בבית משפחה במתחם שמעון הצדיק במזרח ירושלים .  מקורביו אמרו לוואלה !  חדשות כי לפני כניסת השבת ,  תושבים מקומיים איימו לפגוע בו ,  ועד צאת השבת הוא אובטח על ידי כוח משטרתי .  
לאחר צאת השבת ,  בן ארי עזב את בית המשפחה היהודית מתוך כוונה לשוב לביתו בקרני שומרון .  הוא עשה את דרכו ,  יחד עם ילדיו ,  למכוניתו ,  ותושבת המקום התקרבה לעברו ,  קיללה אותו ושפכה עליו כוס מים .  בן ארי החל לרדוף אחריה ,  אך היא נמלטה לתוך בית .  שוטרים שהגיעו למקום גבו תלונה מבן ארי ומחר הוא יגיע לתחנת המשטרה כדי למסור את עדותו .
 בן ארי מסר בתגובה לאירוע כי , " היום זה מים ,  מחר זו חומצה .  משטרת ירושלים חייבת להתנהג בתקיפות כלפי הפורעים שממררים את החיים לתושבי שכונת הצדיק ". 
חבר הכנסת משה  ( מוץ )  מטלון  ( ישראל ביתנו )  אמר בתגובה ,  כי  " מים חמים על חבר כנסת הם לא פחות חמורים מנעל על שופטת או כוס תה על חברת כנסת מהשמאל .דמם של חברי כנסת אינם הפקר ,  ויש לנקוט ביד קשה נגד מי שאיים על ח"כ בן ארי ". 

מחאה רטובה :  ערבייה שפכה מים על ח"כ בן ארי
חבר הכנסת מהאיחוד הלאומי התארח בבית משפחה יהודית במתחם שמעון הצדיק במזרח ירושלים ,  ובצאתו מהמקום קיללה אותו אחת התושבות ושפכה עליו כוס מים .  בן ארי : " היום זה מים ,  מחר זו חומצה .  לנהוג בתקיפות כלפי הפורעים "  

