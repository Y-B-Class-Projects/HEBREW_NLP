מאיר שמיר לא הזרים כסף לדיגל אך מנפיק בהודו 
BenchMarker
 >  >   " אני לא בעל השליטה בחברת דיגל ",  אמר לי לפני כמה חודשים איש העסקים מאיר שמיר ,  בעל השליטה במבטח שמיר ,  בעקבות כתבה על כך שחברת דיגל שבשליטתו ובשליטת יהודה לוי  " חטפה "  הערת עסק חי בדו"חותיה . " אבל אתה מחזיק שם ב-34.6% ,  מה שהופך אותך לבעל המניות השני בגודלו בחברה ;  היית דירקטור בה ולפי הבורסה ,  ויש לך הסכם הצבעה משותף עם לוי ",  השבתי לו . " דברי עם לוי ",  הוא אמר בכעס , " הוא מנהל שם את כל העניינים ".  החודשים נקפו ,  החברה הגיעה באחרונה להסדר עם בעלי האג"ח שלה ,  הדורש עדיין את אישורו של בית משפט .  כל זה מבלי ששמיר ולוי לא הזרימו ולו שקל אחד לחברה ,  גם בהסדר המתהווה .  במקביל ,  מנסה עתה שמיר לקדם הנפקה חדשה בבורסה בתל אביב ,  של חברת ג'רוויניה שבשליטת מבטח שמיר ,  העוסקת בפעילות בהודו ,  לפי שווי של כ-100-120 מיליון דולר .  ואולם רגע לפני שהמשקיעים המוסדיים עטים על ההנפקה ,  כדאי אולי להפנות את תשומת לבם לדמיון בשיעור האחזקות בין דיגל לג'רוויניה .  בעוד בדיגל מחזיקה מבטח שמיר ב-34.6% ,  בג'רוויניה היא מחזיקה בכ-35% .  זאת בצד משקיעים פרטיים נוספים ,  יובל כהן ועופר שני ,  שלפי רשם החברה הם בעליה של חברת פרינג' פרסום והשקעות ,  המחזיקים כל אחד ב-17.5% מהחברה ,  וחברה זרה נוספת המחזיקה ב-30% מהמניות .  אף שיש לה עוד כמה שותפים בחברה ,  מבטח שמיר של מאיר שמיר זוכה ללא מעט כותרות בעיתונים על הנפקה .  שמיר לא מתלונן .  ובאמת למה שיתלונן ?  מבטח שמיר צפויה להצפת ערך בעקבות הנפקת הפעילות בהודו .  ואולם השאלה היא לא אם הוא מתלונן כיום ,  אלא מה יקרה בעוד כמה שנים אם החברה חלילה תיקלע לקשיים .  האם גם אז יסרב שמיר להזרים כסף לחברה וישלח את מחזיקי האג"ח המודאגים ,  לשותפיו לחברה ?  וזה לא רק שמיר .  ג'רוויניה עוסקת בנדל"ן ,  מלונאות ותקשורת בהודו .  מי שמחזיקה לצדה בפעילות המלונאות היא קרן rp של רפי ברבר .  מדובר באותה rp שיחד עם פועלים אי.בי.אי הנפיקה לפני כמה שנים אג"ח של חברת ג'י.אמ.אף למשקיעים בבורסה של תל אביב ,  אך הסתבכה ולא הצליחה לעמוד בהחזר החוב למחזיקי האג"ח שלה ונאלצה להגיע עמם להסדר .
 
מאיר שמיר לא הזרים כסף לדיגל אך מנפיק בהודו 
BenchMarker

