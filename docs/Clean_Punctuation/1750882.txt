בג"צ הורה למדינה :  השיבו תוך 30 יום לעתירת מודיעין בנוגע לרעש הנגרם מנחיתות המטוסים
בעיריית מודיעין טוענים כי המדינה השתמשה בנתיב הטיסה מעל העיר גם בלילות ובניגוד להבנות בין הצדדים
בהרכב של שלושה שופטים החליט בג"צ להוציא צו על תנאי נגד המדינה בענין נתיב נחיתתם של מטוסים מעל הישובים מודיעין-מכבים-רעות .  ההחלטה הגיעה בעקבות עתירה של עיריית מודיעין נגד הרעש בלילות.בצו ,  המכוון נגד ממשלת ישראל ,  רשות שדות התעופה  ( רש"ת )  רשות התעופה האזרחית  ( רת"א )  המועצה הארצית לתכנון ,  השר להגנת הסביבה ושר הפנים ,  מורים שלושת השופטים - אדמונד לוי ,  מרים נאור ויורם דנציגר ,  לרשויות להשיב בתוך 30 יום על שורה של סוגיות אשר קשורות בנושא.העתירה הגיעה לאחר שבעיריית מודיעין טענו כי בעקבות שיפוצים המתקיימים בנתב"ג ,  עושה המדינה שימוש בנתיב הטיסות מעל העיר בניגוד להבנות קודמות שהושגו בין הצדדים ,  ובאופן הפוגע בתושבים .  בית המשפט הורה למדינה להשיב על העתירה הטוענת כי לא נשמרו זכויות תושבי העיר לשינה בלילות ,  למיגון אקוסטי ,  לייצוג ושימוע בפני המוסדות הרלבנטיים בדיני התכנון והבנייה כמו בערים אחרות ,  וכן כי לא עודכנה תוכנית המתאר הארצית של נתב"ג עקב השימוש החדש והאינטנסיבי בנתיב הנחיתה מעל העיר .  עוד טוענת עיריית מודיעין בעתירה כי הנתיב לא יבוטל לאחר תקופת שיפוץ המסלולים בנתב"ג ,  וכי לא ניתן עד כה צו המורה לשר להגנת הסביבה לעשות שימוש בסמכותו לאסור על השימוש בנתיב בשעות הלילה.בית המשפט קיבל את טענות העירייה והוועדה המקומית לתכנון ובנייה של מודיעין ,  המיוצגות ע"י עורכי הדין אבנר  ( נרי )  ירקוני ואיל מאמו ,  ממשרד צבי אגמון ;  היועצת המשפטית לעירייה ,  עו"ד דנה חפץ טוכלר ועו"ד עינב ליבנה מהלשכה המשפטית בעירייה ,  עו"ד אבי פירטן ועו"ד איל תאודור שרון.מעיריית מודיעין-מכבים-רעות נמסר כי  " מדובר בנדבך נוסף במאבקה של העירייה להבטיח את זכויות העיר לשינה בלילה ,  וזכויות נוספות המגיעות לתושבים ,  לרבות מיגון אקוסטי ,  בעקבות הפעלת נתיב הנחיתה החדש ". יצוין ,  כי לעתירה זו קדמה עתירה אחרת אשר הוגשה בינואר 2009 ,  במסגרתה נעשו נסיונות להציג חלופות לנתיב באמצעות מומחים מהארץ ומהעולם .  בעקבות העתירה התקיימו אז שיחות שהובילו להבנה כי הנתיב יופעל במתכונת מצומצמת - רק בשעות הצהריים ורק כשיש רוח מערבית .  על פי העתירה החדשה של העירייה ,  על אף ההבנות החליטו רש"ת ורת"א להפעיל את הנתיב בשעות הלילה המאוחרות לכל הנחיתות ,  ללא קשר לכיווני הרוח .
 
בג"צ הורה למדינה :  השיבו תוך 30 יום לעתירת מודיעין בנוגע לרעש הנגרם מנחיתות המטוסים
בעיריית מודיעין טוענים כי המדינה השתמשה בנתיב הטיסה מעל העיר גם בלילות ובניגוד להבנות בין הצדדים

