נדאל ברבע גמר בנגקוק
הספרדי לא התקשה לגבור על רובן במלמנס הבלגי 1:6 ,  4:6 .  ורדסקו הודח .  ווזניאקי תפגוש את אזרנקה בחצי הגמר בטוקיו
רפאל נדאל שייט היום  ( חמישי )  בקלות לרבע גמר טורניר בנגקוק אחרי ניצחון 1:6 ,  4:6 על רובן במלמנס .  הבלגי הצעיר אמנם הצליח לרשום כמה נקודות יפות במערכה השנייה ,  אבל לא היווה יריב של ממש למדורג ראשון בטורניר ובעולם .
 באותו טורניר נרשמה הפתעה גדולה כשבן ארצו של נדאל והמדורג שני ,  פרננדו ורדסקו  ( 8 בעולם )  ,  נכנע לבנג'מין בקר 6:4 ,  6:4 .  הגרמני המרוצה אמר בסיום : " תמיד טוב לנצח מישהו מהעשירייה הראשונה בעולם .  זה לא קורה בכל שבוע ". 
מדורג נוסף שהודח הוא ויקטור טרויצקי הסרבי  ( 7 )  ,  שפיספס 14 מתוך 15 נקודות השבירה שלו ונכנע 7:6 ,  6:2 לירקו ניימינן הפיני .
  *  *  *  בטורניר הנשים בטוקיו  ( על סך פרסים של 2 מיליון דולר )  עלתה קרוליין ווזניאקי לחצי הגמר אחרי שאגניישקה רדוואנסקה הפולניה פרשה במהלך המשחק נגדה .  הדנית הצעירה הוליכה 0:5 על חברתה בטובה בשעה שזו חשה כאבים בכף הרגל ולא הצליחה להמשיך .  ווזניאקי תפגוש בחצי הגמר את ויקטוריה אזרנקה ,  שגברה על העולה המפתיעה מהמוקדמות ,  קוקו וואנדווי האמריקאית ,  2:6 ,  1:6 .  
אלופת הרולאן גארוס ,  פרנצ'סקה סקיאבונה ,  עבדה קשה עד שגברה על קאיה קאנפי 5:7 ,  6:4 ,  5:7 והיא תפגוש בחצי הגמר השני את המנצחת בדרבי הרוסי שיפגיש את ורה זבונרבה ואלנה דמנטייבה .  שחר פאר ושווי פנג הסינית ,  עלו לחצי גמר הזוגות אחרי ניצחון 7:5 ,  1:6 ,  8:10 על ג'יזלה דולקו ופלביה פנטה ברבע הגמר .
 
נדאל ברבע גמר בנגקוק
הספרדי לא התקשה לגבור על רובן במלמנס הבלגי 1:6 ,  4:6 .  ורדסקו הודח .  ווזניאקי תפגוש את אזרנקה בחצי הגמר בטוקיו

