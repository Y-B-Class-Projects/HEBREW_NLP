גלשני רוח :  ארד לנעמי כהן באליפות העולם לנערות
הגולשת שהניפה את דגל ישראל במשחקי הנוער האולימפיים בסינגפור ,  סיימה שלישית בתחרות עד גיל 17 בקפריסין
גולשי הרוח הישראלים ממשיכים לספק מדליות בתחרויות היוקרתיות בעולם ,  והיום  ( שבת )  הייתה זו נעמי כהן הצעירה ,  שזכתה במדליית הארד באליפות העולם לגלשנים מדגם ניל פרייד עד גיל 17 ,  שהתקיימה בלימסול שבקפריסין .  כהן ,  שזכתה השנה באליפות העולם בדגם ביק המיועד לגילאים צעירים יותר ,  לא פתחה את התחרות טוב ,  אבל התקדמה במשך השבוע והתבססה בסופו של דבר במקום שהוביל אותה אל הפודיום והעניק לה את מדליית הארד .  כהן ,  שהניפה את הדגל הישראלי במשחקי הנוער האולימפיים בסינגפור הקיץ ,  שם סיימה במקום הרביעי ,  סיימה את התחרות עם 185 נקודות שליליות והקדימו אותה גולשות מאיטליה ופולין .  שני רוטנברג סיימה במקום החמישי ,  בר ליאני במקום השביעי ,  יובל עטר במקום העשירי ועפרי גבעתי במקום ה-11 .  
בתחרות לבנים עד גיל 17 סיימו ארבעה גולשים ישראלים בעשירייה הראשונה - אמיר גלילי חמישי ,  יובל עצמון שביעי ,  אימרי כץ שמיני והמדליסט מאולימפיאדת הנוער בסינגפור מעיין רפיח סיים עשירי .  אופיר הלוי סיימה עשירית באליפות העולם לנוער עד גיל 19 ,  כאשר את התוצאה הטובה ביותר מבין הישראלים בתחרות המקבילה לגברים השיג דן דוידוביץ' ,  שסיים במקום ה-17 בלבד .
 
גלשני רוח :  ארד לנעמי כהן באליפות העולם לנערות
הגולשת שהניפה את דגל ישראל במשחקי הנוער האולימפיים בסינגפור ,  סיימה שלישית בתחרות עד גיל 17 בקפריסין

