השר סער :  להגדיל החינוך על חשבון הביטחון
שר החינוך תקף בוועדת הכספים את חלוקת העוגה התקציבית . " גם אם תקציב המדינה כולו היה הולך למשרד הביטחון עדיין היה צריך תקציב נוסף .  ההשקעה בחינוך היא המפתח לעתידה של מדינת ישראל "
" סדר העדיפויות הלאומי צריך להשתנות בפועל "   כך הצהיר היום  ( שני )  שר החינוך גדעון סער בדיון בוועדת הכספים לקראת שנת התקציב הבאה .  סער קרא לחברים להגדיל את תקציב משרדו על חשבון תקציב הביטחון , " אין מחלוקת על כך שההשקעה בחינוך היא המפתח לעתידה של מדינת ישראל ",  אמר סער .  
סער הוסיף עוד כי  " אפשר להמשיך ולנפח את תקציב הביטחון או להגדיל את תקציב החינוך .  הרי שגם אם תקציב המדינה כולו היה הולך למשרד הביטחון ,  היה צריך תקציב נוסף - אין חולק כי החינוך לא פחות חשוב מהביטחון הלאומי ". 
על-פי הדו"חות העולמיים ,  ההשקעה הממוצעת לתלמיד בישראל נמוכה מאד בהשוואה ליתר מדינות ה-OECD  ( הארגון לשיתוף פעולה וסיוע כלכלי )  .  על סמך נתונים אלה ,  סער טוען כי משרד החינוך סובל מהזנחה : " אנחנו לא מקבלים את מה שאנחנו צריכים באמת לקבל למען עתיד ישראל ".  
מנתוני הביצוע של תקציב 2009 עולה כי משרד החינוך השתמש בכ-99% מתוך תקציבו שעמד על 30.2 מיליארד שקלים .  סער ,  שהתגאה בנתון ,  הוסיף כי מדובר ב-"אחוז ביצוע גבוה שלא היה כמותו במשרד החינוך ",  וכי הוא מקווה לחזור עליו גם ב-2010 .  
ח"כ שלי יחימוביץ  ( עבודה )  אמרה כי ראוי לציין לטובה את השר שפעל נגד הקיצוץ במשרדו וכי נתוני הביצוע מעידים על עבודתו הטובה : " צריכה להיות תוספת תקציבית למשרד החינוך ,  במיוחד לאחר שרה"מ הצהיר כי החינוך מעל לכל ",  הוסיפה יחימוביץ .
 דבריו של סער התקבלו באהדה גם על ידי יתר חברי ועדת הכספים שהצהירו כי  " השר יכול לראות בהם בני ברית בנושא הדאגה לחינוך ".  יו"ר הוועדה גפני סיכם את הדיון באומרו : " נפעל בכל כוחנו למנוע קיצוצים עתידיים ואף להגדיל את התקציב למערכת החינוך שהיא העתיד של כולנו ". 

השר סער :  להגדיל החינוך על חשבון הביטחון
שר החינוך תקף בוועדת הכספים את חלוקת העוגה התקציבית . " גם אם תקציב המדינה כולו היה הולך למשרד הביטחון עדיין היה צריך תקציב נוסף .  ההשקעה בחינוך היא המפתח לעתידה של מדינת ישראל "
 
