להאמין לנתניהו ?  עד גבול מסוים 
מתווה הפחתה
 >  >  עוד לפני שמונה לראש ממשלה ושר-על כלכלי הבטיח בנימין נתניהו ,  במערכת הבחירות של הליכוד ,  כי יוריד מסים .  נתניהו מאמין כי הורדת מסים היא תמיד מנוע צמיחה חשוב למשק .  במקרה של המסים ,  נתניהו לעתים נאה דורש ונאה מקיים .  אגב כמעט כל הכלכלנים ,  כולל הנגיד ובכירים בבנק ישראל ,  סבורים כי 2010 אינה שנה מתאימה להורדת מסים .  אבל נתניהו מאמין והוא גם מבצע ,  יחד עם שר האוצר ,  יובל שטייניץ .  עובדה ,  הממשלה הורידה מסים ב-1 בינואר 2010 :  בהתאם למתווה התוכנית הרב שנתית  ( 2006-2010 )  להפחתת מסים הופחת מס ההכנסה השולי בתחילת השנה מ-46% ל-45%  ( לפי התוכנית המקורית הוא היה צריך לרדת ב-%2 )  ומס החברות ירד מ-26% ל-25% .  לא בהתאם לתוכנית הרב שנתית ,  ומכיוון שקופת המדינה התחילה להתמלא במסים ,  הופחת ב-1 בינואר 2010 המע"מ מ-16.5% ל-16% .  הממשלה התחייבה להחזיר את המע"מ מ-16.5% ל-15.5% בסוף השנה .  עכשיו ,  כשהמע"מ כבר 16% ,  ברור שהיא תוריד אותו ל-15.5% עוד במהלך השנה ולא בתאריך היעד .  מה המסקנה ?  כשנתניהו מדבר על הורדת מסים יש להתייחס לדברים באמון ,  עד גבול מסוים .  חבל רק שהוא לא נוקב בתאריכים .
 
להאמין לנתניהו ?  עד גבול מסוים 
מתווה הפחתה

