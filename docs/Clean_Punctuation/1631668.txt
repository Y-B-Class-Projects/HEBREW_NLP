 " ישראל היום "  בחוזה עם הרכבת :  תוכל לקבל כתבות לפני פרסומן ולדרוש שינויים
בחוזה ההפצה נקבע גם כי העיתון לא יפרסם תכנים שעלולים לפגוע באינטרס הרכבת .  עם זאת ,  מבדיקת יפעת עולה כי מתחילת דצמבר פורסמו בעיתון שלוש ידיעות על הרכבת - אחת מהן שלילית . " ישראל היום ":   " מדובר בחוזה שנוסח עוד בתקופת החינמון  ? ישראלי' "
  >  >  בחוזה ההפצה של  " ישראל היום "  עם רכבת ישראל הסכים העיתון לא לפרסם דברים העלולים לפגוע באינטרסים של הרכבת .  בחוזה ,  שהגיע לידי themarker ,  נכתב כי הרכבת תמנה מתאם שיוכל לפסול תכנים שכוללים  " דבר העלול לפגוע באינטרס של הרכבת ,  לרבות תדמיתה בפני הציבור ".  עוד נקבע בחוזה כי המתאם יוכל לקבל לידיו כתבות ופרסומות בטרם הודפסו ולדרוש כי יוכנסו בהן שינויים .  נספח שצורף לחוזה ביטל לכאורה את הסעיפים האלה מאחר שנכתב בו כי  " בקרת הרכבת על תוכני העיתון תיערך ,  ככלל ,  בדיעבד ".  עם זאת ,  גם בנספח נקבע בפירוש כי  " מאושר בזאת עקרונית רק תוכן עיתון אשר אינו סותר את ההוראות של סעיף 6 להסכם ".  מדובר בסעיף הכולל את הדרישה לא לפרסם ידיעות העלולות לפגוע באינטרס של הרכבת ,  וכן ידיעות שיש בהן הוצאת דיבה ,  פגיעה בזכויות יוצרים וכיוצא בזה .  לבקשת themarker בדקה חברת יפעת מידע תקשורתי את סיקור הרכבת ב"ישראל היום "  ב-45 הימים האחרונים .  בתקופה זו הופיעו בעיתון שלוש ידיעות בלבד שעסקו ברכבת באופן ישיר .  ידיעה אחת היתה אודות רכבת שפגעה במכונית אשר עצרה על הפסים .  בידיעה נכתב כי הנהג לא היה יכול לעצור בהתראה הקצרה שקיבל .  ידיעה שנייה עסקה בעליית מחירי הנסיעה ברכבת ובאוטובוסים .  ידיעה שלישית היתה ביקורתית כלפי הרכבת ,  ועסקה בעיכובים ארוכים בשל קריעת כבל תקשורת .  בידיעה צוטטו נוסעים שאמרו כי  " זה ביזיון ,  כמו במדינת עולם שלישי "  וגם נכתב כי הנהלת הרכבת לא מצאה לנכון להודיע לנוסעים על העיכוב .  לצד ההגבלות שהוא מטיל על  " ישראל היום "  כולל החוזה עם רכבת ישראל גם התחייבות של העיתון לפרסם ללא תמורה בכל מהדורה שני עמודים שיכללו פרסומות או כתבות של הרכבת .  במקום אחר בחוזה נכתב כי העמודים שתקבל הרכבת יהיו חלק מעמודי התוכן ולא עמודי פרסום .  ברכבת ישראל הכחישו כי החברה מקבלת עמודי תוכן ,  ואמרו שמדובר בעמוד פרסום אחד שמופיע פעם בשבוע .  בסעיפים נוספים בחוזה נקבע כי  " ישראל היום "  יפיץ ברכבת לפחות 50 אלף עותקים ביום  ( כ-20% מהעותקים המודפסים כיום )  וכי בכל מהדורה יהיו לפחות 16 עמודים .  בחוזה מפורטים קנסות שיכולה להטיל הרכבת על  " ישראל היום ".  למשל ,  אם דיילי העיתון יפריעו לנוסעים או לפעילות התחנה ייקנס  " ישראל היום "  ב-1,000 שקל .  מהרכבת נמסר בתגובה : " רכבת ישראל היא חברה ממשלתית הנותנת שירות ציבורי ,  ולכן שמרה לעצמה את האפשרות להתערב בתכנים המפורטים בחוזה .  יש לציין שגם ככה התנאים מתקיימים בכל מערכות העיתונים .  חשוב להבהיר כי עד היום לא התערבה רכבת ישראל בתכנים שפורסמו .  רכבת ישראל אינה מקבלת עמודי תוכן ב'ישראל היום' ,  אלא עמודי פרסום בלבד - שבהם היא משתמשת לטובת הנוסעים ".  מ"ישראל היום "  נמסר : " מדובר בחוזה שנוסח עוד בתקופת החינמון  ? ישראלי' .  כל העיתונים המחולקים ברכבת חתמו על חוזה דומה ,  ובכלל זה  ? 24 דקות' של  ? ידיעות אחרונות' ו'ישראל פוסט' .  העניין מעולם לא עמד למבחן ,  ו'ישראל היום' לא ראה עצמו מעולם מוגבל בסיקור הרכבת .  איננו מעבירים לרכבת את העיתון לפני פרסומו ואין כל צנזורה .  אם תתעורר בעיה ברור לגמרי כי העיתון שאינו מחולק ברכבת חופשי לכתוב כל מה שהוא רוצה ,  כאשר בתוך הרכבת אנו כפופים לכללים של הרכבת ".  

" ישראל היום "  בחוזה עם הרכבת :  תוכל לקבל כתבות לפני פרסומן ולדרוש שינויים
בחוזה ההפצה נקבע גם כי העיתון לא יפרסם תכנים שעלולים לפגוע באינטרס הרכבת .  עם זאת ,  מבדיקת יפעת עולה כי מתחילת דצמבר פורסמו בעיתון שלוש ידיעות על הרכבת - אחת מהן שלילית . " ישראל היום ":   " מדובר בחוזה שנוסח עוד בתקופת החינמון  ? ישראלי' "
 
