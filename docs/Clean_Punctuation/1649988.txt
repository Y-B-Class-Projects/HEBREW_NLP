ראש ממשלת סין התריע בפני סיכוני הבנקים בסין והתחייב לפעול למניעת בועת נדל"ן
וון ג'יאבאו מעריך כי השנה תהיה שנה מכרעת לכלכלה הסינית וכי הצמיחה תגיע ל-8%
ראש ממשלת סין ,  וון ג'יאבאו ,  התריע מפני  " סיכונים פוטנציאליים "  במערכת הבנקאות בסין והתחייב לפעול להפחתת הספקולציות בשוק הנדל"ן במדינה ,  בעוד שהמדינה נערכת להשלכות מדיניות הצפת הכלכלה בכסף לעידוד הצמיחה ." הכלכלה המקומית תיתקל במספר בעיות מהותיות ",  אמר וון ,  67 ,  בנאומו השנתי בבייג'ין מול חברי הקונגרס הסיני .  וון הכריז על יעד צמיחה שנתי של 8% ואמר כי תהיה זאת  " שנה מכרעת "  עבור הכלכלה .  הוא אמר שמדיניות ההוצאות הממשלתיות והאשראי הנוח יימשכו משום שהבסיס לצמיחה עולמית מחודשת עדיין אינו יציב.וון הוסיף כי בייג'ין תשמור על יציבות המטבע שלה ,  ולא אותת האם תפעל להפחתת בקרות המטבע ,  שלדברי ארה"ב ושותפות סחר אחרות של סין גורמות למטבע שלה להיסחר במחיר נמוך מערכו האמיתי ולניפוח עודפי הסחר שלה.וון התחייב לפעול למניעת ספקולציות בשוק הנדל"ן ,  ולרסן את ההלוואות העודפות במשק ,  תוך שימוש במסים ובמדיניות אשראי ,  והתריע מפני סיכונים במערכת הבנקאות . " הסיכונים הפוטנציאליים במגזר הפיננסים הציבורי ובמערכת הבנקאות הולכים ומתגברים ",  ציין וון.לדברי וון ,  ממשלת סין מקווה ליצור 9 מיליון משרות חדשות השנה ולהגיע ליעד אינפלציה של 3% . " אנו שמים דגש על פיתוח יציב ",  הדגיש ראש הממשלה והבטיח כי הממשלה תנקוט צעדים נוספים להגברת הצריכה הפרטית ויצירת תעשיית היי-טק כדי להפחית את התלות ביצוא והשקעות להנעת הצמיחה .
 
ראש ממשלת סין התריע בפני סיכוני הבנקים בסין והתחייב לפעול למניעת בועת נדל"ן
וון ג'יאבאו מעריך כי השנה תהיה שנה מכרעת לכלכלה הסינית וכי הצמיחה תגיע ל-8%

