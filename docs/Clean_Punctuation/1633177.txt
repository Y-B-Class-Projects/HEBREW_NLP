יוזמה :  מוקד אחוד לתחבורה הציבורית
חברים יש רק באגד ?  לא על פי הצעת חוק חדשה המבקשת לקדם מרכז מידע ארצי משותף לכל סוגי התחבורה הציבורית - אוטובוסים ,  רכבות ורכבת קלה 
" יוקם מאגר מידע ארצי שירכז את מכלול המידע הנוגע לפעילות התחבורה הציבורית על כל סוגיה ",  כך קובעת הצעת חוק פרטית שהוגשה על ידי הח"כים שלי יחימוביץ'  ( עבודה )  ,  יריב לוין  ( ליכוד )  ,  ונחמן שי  ( קדימה )  שאושרה בצהריים  ( ראשון )  על על ידי ועדת השרים לחקיקה .  הצעת החוק ,  הזוכה לתמיכתו של שר התחבורה ישראל כץ ,  תועלה להצבעה בקריאה הטרומית ביום ד' הקרוב .
 יישומו של החוק יביא להקמתו של מאגר מידע ארצי אחד ,  שיופעל באמצעים מודרניים ועל פי קריטריון אחיד לכל המפעילים ולכל סוגי השירות אוטובוסים ,  רכבות ורכבות קלות .  המרכז ירכז ויספק מידע מפורט בדבר קווי השירות של כלל המפעילים .  המידע יסופק ללא תשלום באמצעות הטלפון ,  האינטרנט ומערכות מידע אלקטרוניות אשר יופיעו על צגים דינאמיים בתחנות האיסוף .
 הח"כים יוזמי ההצעה מסרו שבשנים האחרונות מועברים קווי שירות למפעילים שונים ומוקם מערך של רכבת קלה בירושלים ובתל אביב .  ריבוי המפעילים יצר לציבור קושי בקבלת מידע ובתכנון נסיעה המחייבת שימוש בשירותיו של יותר ממפעיל אחד .  לעתים קרובות הנוסע אינו יודע כלל מיהו המפעיל של שירותי התחבורה הציבורית שהוא נזקק להם ,  ואינו יכול היכן לאתר את המידע הדרוש לו .
 המצב כיום הוא כזה שלציבור הנוסעים בתחבורה הציבורית לא ניתנים אמצעים בסיסיים לקבלת מידע אודות קווי השירות ,  זהות המפעילים ,  תחנות האיסוף ,  זמני השירות ודיווחים בזמן אמת על עיכובים או שינויים בלוחות הזמנים .  חוסר במידע חיוני זה מביא לטרחה רבה לנוסעים ,  בזבוז זמן ,  והוצאות כספיות מיותרות .  הדבר אף פוגע במוטיבציה להשתמש בתחבורה הציבורית על כל ההשלכות הידועות הנובעות מכך :  זיהום אוויר ,  צפיפות בכבישים ותאונות .
 הצעת החוק של יחימוביץ' ,  לוין ושי מבוססת על מודלים דומים המופעלים בהצלחה רבה באנגליה ובהולנד .  ההצעה באה בהמשך להחלטת ממשלה משנת 2007 שיושמה עד היום באופן חלקי ביותר .  היצמדות להצעה הממשלתית המקורית היתה מביאה להקמה חלקית בלבד של מאגר המידע ,  בערים הגדולות בלבד ,  ובפרק זמן ארוך מדי של כעשר שנים .
 הצעת החוק קובעת חד משמעית כי לא יועברו קווי שירות נוספים לידי מפעילים חדשים ,  טרם הקמת מאגר המידע הארצי לתחבורה הציבורית .  בנוסף ,  מוצע ששר התחבורה יוכל לקבוע כי מפעילי קווי השירות ישתתפו במימון ,  בהקמה ובהפעלה של מרכז המידע .
 
יוזמה :  מוקד אחוד לתחבורה הציבורית
חברים יש רק באגד ?  לא על פי הצעת חוק חדשה המבקשת לקדם מרכז מידע ארצי משותף לכל סוגי התחבורה הציבורית - אוטובוסים ,  רכבות ורכבת קלה

