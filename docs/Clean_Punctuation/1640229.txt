ענקית התעשיות הבטחוניות הבריטית BAE סיסטמס תשלם 450 מיליון דולר ליישב אישומי שוחד
האישומים ,  שהוגשו בארה"ב ובריטניה ,  נוגעים לתשלומים לא חוקיים בשורת מדינות ,  בהן סעודיה ,  דרום אפריקה והונגריה
ענקית התעשיות הבטחוניות הבריטית bae סיסטמס הסכימה לשלם כ-450 מיליון דולר כדי ליישב אישומי שוחד בארה"ב ובריטניה .  bae ,  קבלנית התעשיות הבטחוניות הגדולה באירופה ,  עתידה להודות באישומים שהוגשו נגדה בשתי המדינות הקשורים לתשלומים בלתי חוקיים שביצעה החברה לבכירים בממשלות של שורת מדינות - בהן סעודיה ,  דרום אפריקה ,  צ'כיה ,  טנזניה ,  הונגריה ורומניה - כדי להבטיח את זכייתה בחוזים .  התשלומים בוצעו עד שנת 2002 .  bae תשלם קנסות בסך כ-400 מיליון דולר ליישוב האישומים בארה"ב - אחד הסכומים הגבוהים מעולם ששילמה חברה ממגזר התעשיות הבטחוניות .  לשם השוואה ,  לפני שנה הסכימה חברת kbr לשלם לרשויות החוק בארה"ב קנס של 402 מיליון דולר כדי לישב אישומי תשלום שוחד בניגריה .  בבריטניה ,  תשלם bae סכום של 30 מיליון ליש"ט  ( 47 מיליון דולר )  - הקנס הגדול מעולם שהטיל המשרד לחקירה הונאות חמורות בבריטניה  ( sfo )  - בגין תשלומים בלתי חוקיים שביצעה בטנזניה.bae ,  ספקית המערכות הבטחוניות החמישית בגודלה של משרד ההגנה האמריקאי ,  הרוויחה יותר מ-200 מיליון דולר מעסקים שלגביהם מתייחסים האישומים ,  לפי אישומים שהוגשו נגדה בארה"ב .
 
ענקית התעשיות הבטחוניות הבריטית BAE סיסטמס תשלם 450 מיליון דולר ליישב אישומי שוחד
האישומים ,  שהוגשו בארה"ב ובריטניה ,  נוגעים לתשלומים לא חוקיים בשורת מדינות ,  בהן סעודיה ,  דרום אפריקה והונגריה

