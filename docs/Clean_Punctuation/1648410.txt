ההתאחדות על האלימות : " אלו לא אוהדים ,  אלא עבריינים "
 ההתאחדות הגיבה לאירועי האלימות ולעזיבת ברקת .  בלדב : " הקהל חייב לשנות כיוון ".  אורליצקי : " אם היא תעזוב לחוזים אין כיסוי "
 הכדורגל הישראלי עובר ימים לא פשוטים .  הודעתה של אלונה ברקת לפרוש מהפועל באר שבע היא המשך ישיר למצבו הלא מעודד של הענף ,  כשכזכור ,  אתמול  ( ראשון )  גם הודיע דניאל יאמר שהוא עוזב את מכבי נתניה .
 מנכ"ל נתניה קובי בלדב ,  שרק אתמול קיבל את הבשורה הסופית של הבעלים שלו לפיה הוא יעזוב את הקבוצה ,  נשמע מופתע מההודעה : " לא ידעתי על כך ואני יכול רק להצטער על ההודעה הזאת .  אנחנו מאבדים אנשים כמו אלונה ודניאל יאמר .  אנחנו יכולים להצטער על זה שאנשים תורמים מכספם וזמנם ועוזבים .  הקהל בישראל חייב לקחת את עצמו בידיים ,  בכל המגרשים ,  ולשנות כיוון .  בסך הכל הנפגעים העיקריים בעצם הם האוהדים .  חבל שזה מה שקרה עם ברקת .  אנחנו הולכים אחורה לצערי . 
" אפשר לקשר את ההודעה שלה להודעה של יאמר ,  גם הוא הודיע שראה את הצד המכוער של הכדורגל .  הקש ששבר את גב הגמל היה מה שקרה ברמת גן .  הקהל שלנו הוא קהל שפרגן לדני במשך שלוש שנים ,  אבל הייתה תקרית לא נעימה .  בסך הכל הקהל צריך להבין שבלי האנשים האלה הוא הולך אחורה .  אנחנו לא משופעים באנשים כאלה ". 
חזי מגן ,  הבעלים של בני יהודה ,  אמר כי  " אם זה אכן נכון והיא גמרה בדעתה לעזוב ,  אז הכדורגל הפסיד אשה יקרה וטובה ,  וזה חבל מאוד .  יהיה קשה מאוד למלא את מקומה ,  ואני מצר על כך שאנשים טובים עוזבים את הכדורגל שלנו .  זה יום עצוב מאוד לכדורגל הישראלי ". 
יו"ר הפועל תל אביב ,  מוני הראל ,  הגיב להודעתה של ברקת ואמר : " חבל שאדם איכותי כמו אלונה ברקת ,  שבאה עם רצון טוב להשקיע בכדורגל ודרכו לתרום ולעזור לתושבי הנגב ,  בסופו של דבר עוזבת בגלל מיעוט של אנשים מפוקפקים ,  שהצליחו להמאיס עליה את הכדורגל .  מי שייפגעו מכך הם בעיקר מאות הילדים במחלקות הצעירות של הפועל באר שבע ,  שהכדורגל היווה עבורם עולם ומלואו ".  
במהלך מסיבת העיתונאים ברקת הודיעה כי תעמוד בכל ההתחייבויות לשחקנים ,  אלא שכאן נשאלת השאלה כיצד תעמוד הבעלים בחוזים ארוכי טווח שנחתמו עם שחקנים בקבוצה ,  לשנתיים או יותר .  בבקרת התקציבים הבהירו היום כי לברקת אין התחייבויות כבעלים לעונה הבאה .  יו"ר הבקרה עופר אורליצקי : " ההתחייבויות של הבעלים הן עד סוף העונה ,  מה שאומר בעצם שלחוזים העתידיים ,  במקרה שהיא אכן תעזוב ,  אין כיסוי .  כלומר ,  שחקן שחותם לשלוש שנים ,  אין היא אחראית לשכרו בעונה הבאה אלא רק לעונה הנוכחית .  השחקן לא יוכל לתבוע אף אחד בגין הפרת ההסכם .  כיום פלאטיני מציע להאריך את האחריות לשלוש שנים ,  אבל מעט מאוד בעלים יהיו מוכנים לכך ". 
יו"ר מכבי תל אביב אביב בושינסקי אמר ש"מאוד מצער שאנשים שבאים לתרום מזמנם ומכספם מגיעים בסופו של דבר למצב שבו הם 'מגורשים מהעיר' .  כמי שהתמודד יותר מפעם אחת בקושי האדיר שבמציאת אדם שיממן ויקדם את הכדורגל ,  אני מאוד מוטרד מהנסיבות שבעטיין הפועל באר שבע הפסידה את אלונה .  לבי עם הגברת ברקת ,  ובטוחני ,  כמי שאוהבת את הכדורגל ,  שהיא לא אמרה את המילה האחרונה ,  וזאת כמובן בתנאי שנצליח לשים קץ לתופעות השליליות שכה פוגעות בענף ".  
" ההתאחדות לכדורגל מצרה על כל אדם שתרם לכדורגל הישראלי והחליט לעזוב ,  אולם הפעם מדובר בעזיבתם של שניים ,  דניאל יאמר ואלונה ברקת ,  שתרמו עשרות מיליונים ועוזבים בשל אלימות קיצונית . 
" יש להפריד בין האלימות במגרשים שירדה ב-70 אחוזים בשנתיים האחרונות לבין האלימות שהתגלתה בשבוע האחרון .  זו אינה אלימות של אוהדים אלא אלימות יוצאת דופן וקיצונית ,  של מיעוט עבריינים שאינם ראויים להיקרא אוהדי כדורגל . 
" אנו מזדהים עם הכאב והזעזוע של ברקת ויאמר ומצפים ודורשים ממשטרת ישראל לפעול במישור המודיעיני והאכיפתי כלפי אותו מיעוט עברייני בצורה הראויה לטיפול בעבריינים .  על המשטרה לעלות מדרגה בפעילות כנגד מי שאינו ראוי להיקרא אוהד כדורגל ומוציא שם רע לענף וגורם לו נזק .
" ההתאחדות לכדורגל קוראת לאלונה ברקת ולדניאל יאמר לשקול מחדש את החלטתם נוכח חשיבות תרומתם ופעילותם בכדורגל הישראלי ,  וזאת תחת הבטחת משטרת ישראל למתן הביטחון הנדרש לטובת העניין ". 

ההתאחדות על האלימות : " אלו לא אוהדים ,  אלא עבריינים "
 ההתאחדות הגיבה לאירועי האלימות ולעזיבת ברקת .  בלדב : " הקהל חייב לשנות כיוון ".  אורליצקי : " אם היא תעזוב לחוזים אין כיסוי "
 
