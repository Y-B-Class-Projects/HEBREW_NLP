מסתמן :  רוב בממשלה בעד הצעת חוק הגיור הצבאי
אל שרי ישראל ביתנו והעבודה צפויים להצטרף לפחות חמישה שרים מהליכוד ,  שיתמכו בכך שכל הגיורים שנערכו במסגרת צה"ל תקפים ולא יהיה ניתן לבטלם
בממשלה יש רוב שיתמוך הבוקר  ( ראשון )  בהצעת חוק הגיור הצבאי  כך עולה מבדיקת וואלה !  חדשות .  על פי המסתמן ,  כרגע לפחות 16 מתוך 30 שרים יבקשו לדחות את הערר של השר משולם נהרי  ( ש"ס )  ולתמוך בהצעת החוק של חברי הכנסת דוד רותם ורוברט אילטוב  ( ישראל ביתנו )  .  עם זאת ,  ממידע שהגיע לוואלה !  חדשות עולה ,  כי קיימים מגעים ליליים בכדי לנסות לפתור את התסבוכת שנוצרה ,  כאשר לא ברור כיצד שרי ש"ס ינהגו אם הממשלה אכם תאשר את הצעת החוק .  
על פי החישוב ,  חמשת שרי ישראל ביתנו  אביגדור ליברמן ,  יצחק אהרונוביץ' ,  עוזי לנדאו ,  סטס מיסז'ניקוב וסופה לנדבר  יתמכו בהצעת החוק .  אליהם יצטרפו ,  ככל הנראה ,  חמשת שרי העבודה  אהוד ברק ,  בנימין בן אליעזר ,  יצחק הרצוג ,  שלום שמחון ואבישי ברוורמן .  ברק שוהה כעת בארצות הברית ,  אולם הוא השאיר פתק הצבעה .  בעמדת שרי שתי המפלגות יצדדו ,  נכון לעכשיו ,  עוד לפחות חמישה שרים מהליכוד :  משה יעלון ,  דן מרידור ,  יולי אדלשטיין ,  יוסי פלד ,  מיכאל איתן .  ל- 15 השרים הללו מצטרף גם יו"ר הבית היהודי ,  השר דניאל הרשקוביץ .  מנגד ,  ארבעת שרי ש"ס  אלי ישי ,  אריאל אטיאס ,  יעקב מרגי ומשולם נהרי  יתנגדו להצעת החוק .  עדיין לא ברור כיצד ינהג ראש הממשלה בנימין נתניהו ויתר שרי הליכוד .
 השר נהרי הגיש את הערר על החלטת ועדת שרים לחקיקה שתמכה בהצעת החוק .  תחילה הוועדה דחתה את הדיון בחודשיים ,  אך לאחר ערר שהגיש שר התיירות סטס מיסז'ניקוב  ( ישראל ביתנו )  התקיים דיון נוסף ,  בו אושרה הצעת החוק.על פי הצעת החוק ,  הרב הצבאי הראשי יוכל להקים בית דין צבאי לגיור חיילים והיא תקבע את יהדותם .  ההצעה קובעת כי לא ניתן יהיה לבטל את הגיור הצבאי והרבנות הראשית לישראל תחויב להשיא את המתגיירים בצבא ככל יהודי אחר .  בדברי ההסבר להצעת החוק נכתב כי ההצעה נדרשת משום ש"לאחרונה הוטל ספק בתוקפם של גיורים אלו ,  על אף העובדה שגיורים אלו נעשים כדת וכדין .
 גם ישראל ביתנו וגם ש"ס טוענות כי קבלת החלטה המנוגדת לעמדתן היא הפרה של הסכמים קואליציוניים ושל הסטטוס קוו בנושאי דת ומדינה .  לדברי ח"כ רותם , " שרי ש"ס מנסים לעוות את המציאות וטוענים כי הצעת החוק היא פגיעה בסטטוס קוו ,  אך ברור לכל כי הפגיעה האמיתית בסטטוס קוו נעשתה ,  כאשר הרב הראשי לישראל ,  שלמה עמאר ,  לא הביע עמדה נחרצת בעד כשרות הגיורים ,  ולא יצא נגד אלה אשר הטילו בו ספק .  זאת לאחר שבעבר ,  ויותר מפעם אחת ,  היה זה עמאר שהילל ושיבח את הליך גיור זה .  אנו ב'ישראל ביתנו' נמשיך להילחם למען העולים החדשים בכלל והגרים בפרט ". 
השר משולם נהרי ,  שהגיש את הערר על חוק הגיור הצבאי ,  אמר הבוקר כי במידה שהממשלה תאשר את הצעת החוק ,  הדבר ייחשב כהפרת ההסכמים הקואליציוניים עם ש"ס ,  ו"שלא יצפו מאיתנו לכבד אחר כך את ההסכמים .  נראה זאת בחומרה רבה ".  עם זאת ,  נהרי סירב להתחייב שש"ס תתנגד בכל מקרה להצעת החוק בקריאה טרומית ,  שתעלה למליאה ככל הנראה ביום רביעי .  לדבריו ש"ס תקיים התייעצות עם הרב עובדיה יוסף ואז יוחלט כיצד לנהוג .
 
מסתמן :  רוב בממשלה בעד הצעת חוק הגיור הצבאי
אל שרי ישראל ביתנו והעבודה צפויים להצטרף לפחות חמישה שרים מהליכוד ,  שיתמכו בכך שכל הגיורים שנערכו במסגרת צה"ל תקפים ולא יהיה ניתן לבטלם

