אילן שילוח : " משרד פרסום שלא יתאים עצמו למציאות הדיגיטלית - ייכחד "
 ראשי משרד הפרסום מקאן אריקסון מבקשים להודיע ללקוחות ולמתחרים :  אנחנו נכנסים לדיגיטל בכל הכוח - כדאי שתתרגלו
בשכונת רמת החייל בתל אביב ,  בין הבניינים של זכייניות ערוץ 2 קשת ורשת ,  ניצב החל בשבוע שעבר בניין חדש-ישן - הבניין של מקאן אריקסון .  בקרוב ,  עם קבלת האישורים המתאימים מהעירייה ,  יחליף הבניין את שמו ושלט צבעוני גדול ומאיר עיניים יתנוסס בראשו :  3.0 mccann ericson .  המסר חד משמעי :  משרד הפרסום הגדול בישראל נהפך למוטה דיגיטל וחושב אינטראקטיב .  
בעבור משרד פרסום שבנה את עצמו מעמלות ששילמו לו חברות כגון קשת ,  רשת וערוץ 10 ושעיקר הכנסותיו עדיין מגיע מפרסום בטלוויזיה ,  זוהי הצהרה שכרוכה בלא מעט מתח עסקי .  
העובדה שהפכתם למקאן 3.0 לא מייצרת לכם בעיות עם ראשי תעשיית הטלוויזיה ?   
" זה מייצר את אותה בעיה שייצר טרנד המזון הבריא לחברות המזון אחרי שהבינו שהן צריכות להפוך את המוצרים שלהן לבריאים יותר ",  עונה אילן שילוח ,  בעליו של המשרד . " האינטרנט הוא המהפכה הצרכנית הגדולה ביותר של העשור הזה - ולשם אנחנו לוקחים את מקאן ".   
" משרדי הפרסום יצטרכו לפתח לעצמם מודלים חדשים של הכנסות לאור השינויים בעולמות המדיה וגידולו של הדיגיטל ",  מסבירים שילוח ואיריס בק ,  מנכ"לית המשרד .  
בעשורים האחרונים התבססו משרדי הפרסום הגדולים על עמלות ועמלות יתר ,  שהגיעו ל-30% מתקציבי הפרסום ואף ליותר מכך ,  ששילמו להם העיתונים ,  זכייניות הטלוויזיה ואחרים .  כיום ,  עם פריחת המדיה הדיגיטלית ,  הגופים המתחזקים הם דווקא אלה שלא משלמים עמלות לאף משרד פרסום :  גוגל ,  יו-טיוב ,  פייסבוק ,  טוויטר ועוד .  
מנתונים שמסרו שילוח ובק עולה כי מחזור הפעילות של קבוצת מקאן ב-2009 היה יותר מ-200 מיליון דולר .  מתוך סכום זה ,  לדבריהם ,  כ-160 מיליון דולר מקורם בפעילות רכש מדיה בעבור לקוחות הקבוצה ,  גם בעבור משרדי הפרסום החיצוניים שבעבורם היא רוכשת פרסום ;  והיתר הוא פעילות הדיגיטל  ( הכנסות שאינן רכש מדיה )  כמו חברת ההפקות מטר הפקות ומשרד הפרסום המגזרי .  
תצליחו לייצר חלופות שיניבו את אותה רמה של הכנסות שיש לכם מעמלות ?  
שילוח : " יהיו מודלים נוספים ,  וככל שהדיגיטל יצמח חלקן של העמלות יקטן .  הדיגיטל מפחית את משקל העמלות ומגדיל את משקל ההכנסות האחרות ".  
מזה כמה עשורים מנסים משרדי הפרסום לגבות תשלום על שירותים נוספים מעבר לרכש מדיה .  הם ניסו לגבות תשלום בעבור שירותי בניית אסטרטגיה ,  או שירותי גרפיקה וסטודיו ,  אך במרבית המקרים זה לא צלח .  
הדיגיטל ישנה את זה ?  הלקוחות יסכימו לשלם על עבודה של משרד הפרסום שלא באמצעות רכש מדיה ?  
שילוח : " כן ,  הלקוחות יבינו שהם צריכים לשלם סכומים נוספים בעבור העבודה הנוספת שאנחנו עושים .  כבר כיום אנחנו גובים תשלום בעבור בניית אסטרטגיית דיגיטל לחברה .  זה לא שירות שניתן בחינם .  נמכור ללקוחותינו מוצרים חדשים ,  נייצר מודלים חדשים לתשלום .  נתחיל לייצר רווחים במודלים של חברות ה-it - בתשלום לפי פרויקט או לפי שעות ".  
מה זה אומר על עמלות הפרסום ,  שעליהן נשען הענף ?  
בק : " מכיוון שאנחנו מתחילים להציע ללקוחות מוצרים חדשים ,  גם המודלים של ההכנסות שלנו ישתנו .  בעתיד הרחוק אפשר לחשוב גם על הכנסות לפי ביצועים של משרד הפרסום ".  
שילוח : " משרדי הפרסום צריכים ליהפך לסוג אחר של ארגון ,  שיודע להתאים את עצמו לשינויים שמתחוללים .  בישראל ,  בלי להיכנס לשמות ,  רוב המשרדים לא יודעים להתאים את עצמם לשינויים .  אנחנו החלטנו לעשות את זה כמו שצריך ".  
ומה לדעתך יקרה למשרדי פרסום שלא יתאימו את עצמם למציאות הדיגיטלית החדשה ?  
שילוח : " יקרה להם מה שדרווין אמר שיקרה :  מי שלא מתאים את עצמו למציאות החדשה - נכחד ".  
איך אתם מסבירים ללקוחות שלכם שהדיגיטל הוא העתיד של עולם הפרסום ?  
בק : " אנחנו יושבים עם הלקוחות שלנו אחד-אחד ומראים לסמנכ"לי השיווק איפה הלקוחות שלהם נמצאים ".  


לפני חצי שנה הזמינו שילוח ובק את לקוחותיהם ,  מכריהם העסקיים ועיתונאים לכנס גדול שעסק בשיווק דיגיטלי .  זה היה המעמד שבו אמר שילוח : " מהיום אנחנו סוכנות דיגיטלית לכל דבר .  אם הייתי יכול ,  הייתי משנה את שמה של מקאן אריקסון למקאן דיגיטל ".  
מה קרה למקאן וללקוחות שלה מאז שהכרזתם על השינוי ?  
בק : " בחצי השני של 2009 ההוצאות של לקוחותינו על פרסום באינטרנט עלו ב-15% .  מקאן בתהליך .  לפני חצי שנה יצאנו למסע - זה יהיה מסע ארוך .  יש קושי גדול בהעברת המפרסמים לעולם הדיגיטלי .  אנשי השיווק לא מבינים למה צריך להתעסק בדיגיטל .  לחלק מהלקוחות יש קושי לזוז לכיוון הזה ,  זה לא קורה ביום אחד ".  
זה מסתכל ?  
בק : " תסכול זה לא מקצוע .  תסכול צריך לנהל .  אנחנו מבינים שלא כל לקוח קופץ בקלות לזירה הדיגיטלית .  לכל אחד מהם יש עקומת למידה .  אבל בעקבות העבודה שלנו אתם ,  הם פחות מפחדים מזה כיום .  אז הם מתחילים לראות את הכמויות של הטראפיק שנוצר באתרים שלהם וסביב המותגים .  הלקוחות יודעים שהם לא מבינים באינטרנט ".  
שילוח : " לחלק גדול מהלקוחות עשינו תוכניות אסטרטגיות דיגיטליות .  מדובר בלקוחות שלא היו להם תוכניות דיגיטל עד עכשיו ".  
מקאן אריקסון הוא הגוף הגדול ביותר מבחינת רכש מדיה בישראל  ( רכישת שטחי פרסום בעיתונים ובאינטרנט ,  זמן אוויר לפרסום בטלוויזיה וכדומה )  .  בין לקוחותיו החברות כמו סלקום ,  חוגלה-קימברלי ,  תנובה ,  אל על ,  רבוע כחול ,  yes ו-themarker .  
ההחלטה של ראשיו להמליץ ללקוחותיהם להסיט תקציבים ממדיה אחת לאחרת משליכה ישירות ,  ובאופן מיידי ,  על המדיה שממנה נלקחו התקציבים .  ההחלטה של שילוח ובק לקדם את הפרסום באינטרנט באופן אגרסיבי היא במידה רבה בשורה לא טובה לבעלי העיתונים שאינם מחזיקים באתרי אינטרנט חזקים ,  וכן לראשי זכייניות הטלוויזיה .  
אתם יושבים עם הלקוחות ואומרים להם  " תשימו פחות כסף בטלוויזיה ובעיתונים ותסיטו יותר כסף לדיגיטל "?  
בק : " אנחנו לא אומרים להם תשקיעו פחות או יותר מבטלוויזיה .  הטלוויזיה היא מדיום מדהים כדי לקדם את האינטרנט .  הדיגיטל הוא לא עוד מדיה שמתחרה בטלוויזיה או בעיתונים .  הוא עולם בפני עצמו ".  
שילוח : " אני לא אומר ללקוח 'שים את הכסף רק בדיגיטל' .  אני מסביר לו שאופן צריכת המדיה משתנה ושכדאי שיפעל בהתאם ".  
אתה מעורב אישית בשיחות האלה עם הלקוחות ?   
" אני בהחלט מעורב אישית - מעורבות גדולה מאוד .  אני רואה פתיחות גדולה של הלקוחות שמבינים שהעולם עובר שינוי ,  והם רוצים להשתנות ".  
באותו כנס וגם בהזדמנויות אחרות דיברתם על מיזוג של מקאן דיגיטל לתוך מקאן אריקסון .  אבל כעת גייסתם מנכ"ל וסמנכ"ל שיווק למקאן דיגיטל .  מה קרה עם התוכניות המקוריות שלכם ?  
בק : " מעולם לא רצינו לבטל את מקאן דיגיטל ,  וגם כיום אנחנו אומרים :  המשרדים לא יתמזגו .  כנראה שהסברנו את זה לא נכון ,  ולכן היו לא מעט שהבינו שאנחנו מתכננים למזג .  בפועל מה שקרה בתקופה הזו היא שמקאן דיגיטל התרחבה ומועסקים בה הרבה יותר אנשים ממה שעבדו בה בעבר .  את פעילות הפרסום הפשוטה של באנרים העברנו למשרד הכללי ,  ובכל מה שיותר מורכב מבאנרים יטפל מקאן דיגיטל .  את שני המשרדים הפכנו ליותר דיגיטליים ".  


באותו חודש שבו הוכרזה מקאן 3.0 ,  דיווחו ראשי הקבוצה כי יוסי ארז ,  עד אז מנכ"ל מקאן דיגיטל ,  יסיים את תפקידו .  חמישה חודשים לאחר מכן מונה עופר עובד למנכ"ל .  עד למינוי ראיינה בק כמה מהבכירים בתעשיית הדיגיטל המקומית ,  שבסוף לא מצאו עצמם במקאן .  
עובד ,  דמות אנונימית בתעשייה ,  הגיע למשרד מ-icq ,  שם שימש סמנכ"ל עסקים בשש השנים האחרונות .  icq עוסקת בתוכנת מסרים מיידיים ,  ובמסגרת זו הקים וניהל חטיבה הכוללת את מחלקות הפיתוח העסקי ,  הפרסום ,  השיווק ,  המכירות והמדיה .  לפני הצטרפותו ל-icq שימש סמנכ"ל שיווק ופיתוח עסקי בחברת נגה תקשורת ולפני כן היה מנהל לקוחות בפרסום אריאלי .  
חצי שנה של חיפושים ובסוף הבאתם מנהל אנונימי ליחידה שאמורה להיות חוד החנית של המשרד בשנים הקרובות ,  שאמור להתחרות בוותיקי זירת הדיגיטל המקומית .  
בק : " הבאנו מישהו שמכיר עולמות תוכן אחרים וגם מבין אינטרנט .  לקח לנו הרבה זמן למצוא את מה שחיפשנו .  זה שהוא אנונימי לא מטריד אותי - מקאן תבנה אותו ".  
איך אתם רואים את עולם המדיה בעוד חמש שנים ?  
שילוח : " אנחנו רואים כניסה של כל גופי המדיה לעולם האינטרנט .  בתקופה הקרובה ימשיכו תכנים טלוויזיוניים ועיתונאיים רבים לזרום לאינטרנט .  הגופים האלה - זכייניות הטלוויזיה ,  חברות הטלוויזיה הרב-ערוצית - יעמיקו את פעילותן באינטרנט בכלל וברשתות חברתיות בפרט .  הם יהיו יצרני חומרים ותכנים אינטרנטיים רבים .  המהפכה שלאחר מכן תהיה הכניסה של המדיה הסלולרית כיצרנית תוכן שתיהפך למדיה חזקה מאוד ".  
את השנתיים האחרונות בילו גופי התוכן ,  בעיקר זכייניות ערוצים 2 ו-10 ביצירת נוכחות באינטרנט .  לקשת זה עלה עשרות רבות של מיליוני שקלים ;  גם רשת וערוץ 10 הוציאו על על עך סכומים לא מבוטלים .  
ההכנסות של הזכייניות מאינטרנט מצדיקות כיום את ההשקעה הזו ?  
שילוח : " ההכנסות שלהן מהאינטרנט כיום זניחות ,  אבל הן יגדלו .  אין לי ספק ".  
בארה"ב המודל המצליח ביותר מבחינת הכנסות הוא זה של הולו :  קניון של תכנים באינטרנט ,  שכולל פרקים שלמים של סדרות וסרטים ששייכים לחברות כמו nbc ו-fox . " כנראה שהולו לא יהיה בישראל ",  אומר שילוח . " אבל אם ynet בנתה שיתופי פעולה מקבילים הן עם רשת והן עם hot ,  זה אומר משהו על יכולות שיתוף הפעולה של מתחרות בטלוויזיה כשהן נמצאות באינטרנט .  אני מניח שנראה גם את חברות הסלולר נכנסות לשוק התוכן והמדיה .  הן יפסיקו להיות רק צינור להעברת תכנים ,  ויתחילו לייצר תוכן - וזה רק קצה הקרחון ".  
איך ייראה הקרחון כולו ?  
שילוח : " ייתכן שאחת מחברות הסלולר הגדולות תקנה את אחת מזכייניות הטלוויזיה ,  ויחד הן ייהפכו ליצרן התוכן הגדול בישראל .  וזה כתשובה ל-yes ,  שהיא חלק מקבוצת בזק ,  או ל-hot ,  שמקימה קבוצה משל עצמה .  ככל שהפס יהיה רחב יותר והחיבור בין וידאו לאינטרנט יהיה חזק יותר ,  גוברים הסיכויים שדבר כזה יקרה ".  
מקאן אריקסון מול אדלר-חומסקי :  מי קבוצת הפרסום הגדולה בישראל ?  


נקודה אחת מפריעה במיוחד לבעלים של משרד הפרסום מקאן אריקסון ,  אילן שילוח ,  ולמנכ"לית המשרד איריס בק :  את המחצית הקודמת סיים מקאן במקום הראשון בדירוג משרדי הפרסום ,  אם כי אדלר-חומסקי נשף בעורפו בפער קטן יחסית בהיקפי הפעילות ,  במונחי ענף הפרסום .  ואולם באדלר-חומסקי סיפרו אז שקיבוץ כל החברות הבנות שלהם - lead ,gps ,  גריי אינטראקטיב ובורודה קפלן - הופך אותם לקבוצת הפרסום הגדולה בישראל .  
הפגישה עם שילוח ובק מוקדשת בין היתר להצגת הנתונים ,  שלפיהם מקאן - שרוכשת שטחי פרסום וזמן אוויר לפרסום גם למשרדים אחרים כמו גליקמן-נטלר-סמסונוב ,  זרמון-גולדמן וענבר מרחב שקד - גדולה יותר לפי נתוני יפעת בקרת פרסום מקבוצת אדלר-חומסקי ,  שכוללת את החברות הבנות שלה .  
לדברי שילוח ובק ,  בסיכומי סוף השנה הפער בין משרדי הפרסום ,  בין אם חלק מקבוצות ובין אם לאו ,  גדל משמעותית לטובת מקאן . " אין לנו ספק שאנחנו מותג הפרסום הטוב בישראל ,  אף שהשנה היתה קצת בעייתית בנוכחות התקשורתית שלנו ",  אומרת בק ,  אך היא מסרבת להרחיב ולהסביר למה כוונתה .  
דבר אחד ברור ,  במקאן לוקחים במלוא הרצינות את המאבק מול אדלר-חומסקי ולא מזלזלים לרגע בשאיפות המתחרים ,  שבאות לידי ביטוי בהצהרות פומביות של ראובן אדלר ואייל חומסקי ,  ליהפך למשרד הגדול בישראל .  
השנה זכה המשרד בכמה תקציבים חדשים :  חברת חשמל ,  שירותי בריאות כללית ,  אופטיקנה ,  ml ,  ג'אמפ ,  תדיראן ו-jdate .  עזבה אותם מיקרוסופט ,  שהעבירה לאדלר-חומסקי את תקציב הקריאייטיב ,  אך הותירה בידי מקאן את תקציב רכש המדיה .  לדברי בק ושילוח ,  הם יחזירו את הפער בין מקאן לאדלר-חומסקי להיות כפי שהיה .
 
אילן שילוח : " משרד פרסום שלא יתאים עצמו למציאות הדיגיטלית - ייכחד "
 ראשי משרד הפרסום מקאן אריקסון מבקשים להודיע ללקוחות ולמתחרים :  אנחנו נכנסים לדיגיטל בכל הכוח - כדאי שתתרגלו

