אבן קיסר ,  בריינסוויי ,  אבוג'ן ולומניס בוחנות הנפקה בנאסד"ק 
אסף חומצאני ,  מנהל פעילות נאסד"ק בישראל ובאירופה ,  אומר כי 140 הנפקות מכל העולם ממתינות להנפקה בנאסד"ק
 >  >  כמה חברות ישראליות מגששות דרכן לבורסת נאסד"ק האמריקאית .  לפי גורמים בשוק ,  לא מעט חברות עומלות על תשקיפים ותשקיפי מדף ,  ובהן יצרנית מוצרי האבן ,  אבן קיסר ;  ביוליין ,  המפתחת פורטפוליו של תרופות ;  ברנייסוויי ,  המפתחת מכשיר לטיפול לא פולשני בהפרעות מוח ;  יצרנית השבבים פרוביג'נט ;  וכן אופטיר ,  פרוביג'נס ,  אבוג'ן ,  לומניס ,  אינסייטק וקווארק .  ההערכות הן כי חלקן צפויות להנפיק כבר ב-2011 .  מתחילת השנה גייסו בנאסד"ק 134 חברות סכום של 35.1 מיליארד דולר ,  לעומת 63 חברות שהנפיקו ב-2009 וגייסו 21.9 מיליארד דולר .  ב-2009 סיכמה נאסד"ק 31 הנפקות בשווי 24.5 מיליארד דולר ,  כך שניתן לראות ששוק ההנפקות בארה"ב התעורר מהתרדמה שבה היה שרוי .  חומצאני מנהל פעילות נאסד"ק בישראל ובאירופה ,  ציין כי 140 הנפקות ממתינות להנפקה בנאסד"ק .  הוא מציין שהנטייה של חברות אירופיות היא להנפיק את עצמן בנאסד"ק ,  בניגוד לעבר שבו למשל חברות צרפתיות היו בוחרות להנפיק בפאריס וחברות גרמניות בפרנקפורט .  המגמה הזו מובלת בידי חברות טכנולוגיה וביוטק ,  שמקבלות סיקור טוב יותר בארה"ב על רקע ההיכרות הגבוהה של אנליסטים עם התחומים ,  כגון משקיעים שיודעים לתמחר את החברות ,  בניגוד לבורסות המקומיות שלהן . " החברות הישראליות ",  אומר חומצאני , " משמשות מודל לחברות האלה ".  הוא מסמן את תחום הביוטק כאחד מהתחומים החמים .
 
אבן קיסר ,  בריינסוויי ,  אבוג'ן ולומניס בוחנות הנפקה בנאסד"ק 
אסף חומצאני ,  מנהל פעילות נאסד"ק בישראל ובאירופה ,  אומר כי 140 הנפקות מכל העולם ממתינות להנפקה בנאסד"ק

