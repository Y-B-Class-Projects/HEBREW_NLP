 " ערפאת הורה לחמאס לבצע פיגוע כשהמו"מ תקוע "
 על רקע המחלוקות במו"מ בין ישראל לפלסטינים ,  גילה בכיר חמאס מחמוד א-זהאר כי יו"ר הרשות לשעבר הורה לארגונו לבצע פיגועים בלב ישראל כשחש שהמו"מ עלה על שרטון
בכיר חמאס מחמוד א-זהאר אמר היום  ( שלישי )  כי יו"ר הרשות לשעבר יאסר ערפאת הורה בזמנו לחמאס לבצע פיגועים בלב ישראל כשחש שהמשא ומתן עם ישראל נכשל .  בנאום שנשא במסגרת כינוס לציון עשור לפרוץ אינתיפאדת אל-אקצא שנערך באוניברסיטה האיסלמית בעזה ,  אמר עוד א-זהאר כי החלטתו של ערפאת לפתוח במשא ומתן עם ישראל  " היא טעות חמורה וצעד טקטי שגוי שהביאה למותו ". 
במקביל הודיעה היום הזרוע הצבאית של חמאס ,  גדודי עז א-דין אל-קסאם ,  כי אינתיפאדת אל-אקצא השיגה הישגים חסרי תקדים והצלחות של ממש בשטח , " ביניהן סילוק הכיבוש מרצועת עזה ושינוי חוקי המאבק מול ישראל ".  בהודעה שפרסמה לציון עשור לאינתיפאדה מסרה עוד הזרוע כי הצליחה לחשוף את האמת מאחורי קריאות השלום המזויפות של ישראל  " שאינה מבינה שפה אחרת מלבד שפת הכוח והאש ". 
בהודעה רמזה עוד הזרוע הצבאית של חמאס כי קיימת אפשרות להתפרצות אינתיפאדה נוספת בקרוב מאוד : " התנאים שהביאו לפרוץ אינתיפאדת אל-אקצא דומים עד מאד לתנאים השוררים כעת ,  בעיקר בגדה המערבית ובירושלים ".  עוד נמסר ,  כי  " מתנהל משא ומתן חסר תוחלת שתוצאותיו ידועות מראש ,  הרשות רודפת אחר לוחמי ההתנגדות ומשליכה אותם לכלא ,  ישראל מטמאת את המקומות הקדושים ,  חונקת את העם הפלסטיני וכו' .  כל אלו עלולים להתפוצץ בפנים של הכיבוש וסוכניו ".  

" ערפאת הורה לחמאס לבצע פיגוע כשהמו"מ תקוע "
 על רקע המחלוקות במו"מ בין ישראל לפלסטינים ,  גילה בכיר חמאס מחמוד א-זהאר כי יו"ר הרשות לשעבר הורה לארגונו לבצע פיגועים בלב ישראל כשחש שהמו"מ עלה על שרטון

