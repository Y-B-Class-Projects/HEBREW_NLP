כלל פיננסים עולמית יומית :  נשבעים שלא נעלה את הריבית
אמיר כהנוביץ :  הבנק המרכזי בארה"ב מנסה להמשיך ולתמוך בהתאוששות ובזרימת האשראי ,  וחוזר שוב ושוב על התחייבותו להותיר את הריבית ברמה אפסית ל"זמן ממושך "
 יום הולדת - אתמול לפני שנה בדיוק נגע מדד ה-s & p500 בשפל והמשקיעים חגגו לו יום הולדת בעלייה נוספת של 0.17% .  למרות העליות החדות עד כה עדיין המדד לא נראה יקר !  בבדיקת התשואה הגלומה במחירי המניות ,  לעומת רווחיהן ,  נראים המחירים סבירים ,  ובמיוחד אם משווים אותם לתשואות הנמוכות באלטרנטיבות האג"חיות.למעשה ,  המכפיל הצפוי לשנה הקרובה עומד על 14.6 ,  מה שמגלם תשואה שנתית של כ-7% ,  בעוד המכפיל ההיסטורי בשנים האחרונות ,  18.3 ,  גילם תשואה נמוכה יותר של 5.5% .  המכפיל כיום נמוך גם ביחס למכפיל לפני מספר חודשים ,  על רקע עונת הדו"חות הטובה ,  כשבדצמבר עמד זה על 22.9 ,  מה שגילם תשואה נמוכה של 4.4% .  אז מה נשאר לי לאחל לעליות ?  שתזכו לשנה הבאה .. .הבוקר הפתיע היצור התעשייתי בבריטניה ,  שחזר לירידות  ( ראו הרחבה )  ,  בורסות אירופה ואסיה במגמה מעורבת וכמוהן אגרות החוב הממשלתיות .  המשקיעים מחכים לנתון המלאים הקמעונאיים ותוצאות התקציב הממשלתי בארה"ב  ( ראו הרחבה ) .סין :  בואו !  לא נרביץ לכם  ! סין החטיפה לאחרונה כמה מכות רציניות למשקיעים כשתוך כדי העליות סגרה פתאום את ברזי האשראי והגבילה את כמות ההלוואות שאישרה לבנקים לתת .  אתמול הרגיע בכיר בבנק המרכזי של סין את המשקיעים כשאמר שאין עוד צורך לנקוט בפעולות נוספות בכדי לקרר את שוק הנדל"ן המקומי ,  מה שדחף לעליות במיוחד את מניות חברות הבנייה ,  העליות החדות מזה 4 חודשים.בתקופה האחרונה חששות המשקיעים התכנסו בעיקר לשלוש בעיות מרכזיות :  1 )  יוון עם החזר החוב שלה 2 )  סין שהקשיחה את האשראי 3 )  וארה"ב שהצרכן בה מתנדנד.כעת לאחר שבעיית יוון מתחילה להיפתר  ( ראו הרחבה )  ושסין מרגיעה לגבי הקשחת האשראי ,  מרכז ההתעניינות תחזור לצרכן האמריקאי .  בין הנתונים החשובים לגביו יפורסמו ביום שישי ,  מכירות קמעונאיות ,  שצפוי שירדו בפברואר ב-0.2% ומדד אמון הצרכנים של אונ' מישיגן שצפוי שעלה מעט מ-73.6 נק' ל-74 נק' .  להערכתנו ,  הורדת שני מכשולים מתוך שלושת העיקריים יקלו על השווקים להמשיך בעליות ,  אך הנתון ביום שישי עלול לזעזע ,  אם יאכזב.יוון  - " המשבר נגמר"נשיא הנציבות האירופית לשעבר ,  רומנו פרודי ,  אמר הבוקר כי החלק הקשה של המשבר ביוון  " לגמרי מאחורינו "  ושמדינות אחרות באיחוד האירופאי לא ילכו בעקבותיה .  להערכתו ,  אין שום סיבה שהמערכת האירופאית תקרוס או תיפגע בצורה משמעותית בגלל יוון.נזכיר כי הצלחתה של יוון להעביר בשבוע שעבר קיצוץ של 4.8 מיליארד יורו ,  הצלחת ההנפקה של אג"ח ל-10 שנים בסכום של 5 מיליארד יורו ,  ברמות ביקוש של פי 3 מההיצע והערכות המשקיעים כי המדינות העשירות באיחוד ימנעו ברגע האמת את נפילתה ,  החזירו מעט את אמון המשקיעים לשווקים.מרווח התשואות בין האג"ח היוונית ל-5 שנים לבין האג"ח הגרמנית ל-5 שנים  ( הנקובות כזכור שתיהן ביורו )  ירד שלשום לרמתו הנמוכה ביותר מזה חודש וחצי .  אתמול נפגש ראש ממשלת יוון עם נשיא ארה"ב בוושינגטון .  וושינגטון צופה מהצד על המתרחש באירופה ועד כה נמנעה מלהתערב ,  אך גם היא לא תרצה להגיע למצב שבו היורו נפגע והביקושים ליצוא האמריקאי יורדים.להערכתנו ,  הזעזוע ביוון עזר להלחיץ את מדינות האיחוד שעוד הרשו לעצמן לפני כן להגדיל את החובות ,  ההימנעות ממתן עזרה ליוון עד כה ,  הצליח להגביר את הלחץ ולמעשה הוריד את הסיכון להתדרדרותן של מדינות נוספות.מט"ח - היפנים חוזרים הביתה לבריטים הלך הביתהין מתממש מעט הבוקר לאחר עליות רצופות מול רוב המטבעות בעולם .  העליות האחרונות הגיעו בין השאר על רקע ההתאוששות המהירה של מדינות מזרח אסיה ,  וגם על רקע הקלות זמניות במיסוי לעידוד החזרת רווחים של חברות יפניות למדינה .  אסטרטג המט"ח של ג'י פי מורגן ביפן העריך כי בחודש מרץ לבדו יחזירו חברות יפניות רווחים בסכום של 16.6 מיליארד דולר.עוד תומכים ב-ין :  התאוששות הייצוא היפני והצפי להתחזקות היואן הסיני  ( ראו הרחבה )  ,  מה שגם יתמוך ביצואנים היפניים .  הבריטים לעומתם בטוח שלא היו רוצים לחזור הביתה כשהמטבע שלהם ממשיך ליפול ,  זאת על רקע ירידה ראשונה במחירי הבתים מאז אפריל 2009 .  למעשה ,  במונחים שקליים כבר לא יקר כ"כ לקנות היום דירה בבריטניה ,  כשגם המחירים שם נמוכים בכ-12% מהשיא וגם השקל התחזק מאז ב-45% מול הליש"ט.היום פורסם נתון הייצור התעשייתי בבריטניה ,  שנפל בינואר ,  בניגוד לציפיות ,  הירידה הראשונה מזה 5 חודשים .  הנתון השלילי החזיר את מדד המניות בבריטניה ,  הפוטסי ,  לירידות.סין- היצוא הפתיע ,  יתכן וידחוף לנסיגה מתוכנית התמריציםנמלי הים של סין היו עמוסים מאד בחודש בפברואר ,  למעשה עמוסים ב-46% ביחס לחודש פברואר אשתקד .  היצוא הסיני המשיך לטפס בפברואר ,  החודש השלישי ברציפות .  מלבד לאיתות החיובי על מצב הכלכלה העולמית ולכך שסין ממשיכה להוביל את הצמיחה העולמית ,  מאותת הנתון גם על צפי ללחצים אינפלציוניים במדינה.הלחצים האינפלציוניים יאיצו את שחרור היואן והתחזקותו ,  כשנזכיר כי מיולי 2008 קיבע הממשל בסין את שערו .  להתחזקות היואן עשויות להיות השלכות מרסנות על הצמיחה הסינית אך גם לתמוך במדינות המייצאות לסין ,  שהן בעיקר המדינות שמסביבה ,  כגון יפן ,  טיוואן ,  קוריאה .  עדיין ולמרות היואן הנמוך מדינות הסחר של סין נהנות כשהיבוא לסין זינק בפברואר ב-45% ,  לעומת החודש המקביל אשתקד.השקעה בארה"ב - אופציית call בחינםהממשל האמריקאי נחוש לא להפסיק לדחוף את הכלכלה :  הדשדוש במחירי הבתים והירידה במכירותיהם שחררה שלשום תוכנית חילוץ נוספת מהמגירה ,  תיכף נשוב אליה ,  בנוסף ,  בעקבות התארכות משך האבטלה ושיעורה הגבוה ,  צפוי הסנאט לאשר הארכת תוכנית התמיכה במובטלים עד לסוף השנה ,  תוכנית בסכום של 138 מיליארד דולר.נחזור לתוכנית הראשונה :  בארה"ב יש בעיה רצינית ,  בעלי בתים שמחיריהם נמוכים מיתרת החוב עליהם ,  מעדיפים לחדול מתשלומי המשכנתא ולהגיע למצב של עיקול .  יותר מחמישה מיליון משקי בית בארה"ב מפגרים כיום בתשלומי המשכנתא ועומדים בפני עיקול שכזה .  גל עיקולים אם ימשך יסבך בעיקר את הבנקים ואת מחזיקי האג"ח מגובה המשכנתאות ,  מה שיזיק מאד לשוק האשראי ולכלכלה.התוכנית שמציע הממשל כדי לפתור את הבעיה ,  עידוד בעלי הבתים למכור את הבתים ,  גם אם בסכום נמוך יותר מחובותיהם ,  ובתמורה יקבלו הם והבנקים מענקים שיעודדו אותם להסדיר את החובות .  נראה שהממשל האמריקאי לא נלחץ מהחובות הגדולים שממשיכים לתפוח וממשיך לדחוף על חשבונו את הכלכלה.למעשה מבחינת משקיע הממשל מציע כאן סוג מסוים של אופ' call  ( רכש )  בחינם :  אם יהיה טוב-הרווחת ,  אם יהיה רע - אנחנו נשלם.מדיניות מוניטרית - אנחנו נשבעים שלא נעלה לכם את הריביתהבנק המרכזי בארה"ב ,  הפד ,  מנסה להמשיך ולתמוך בהתאוששות ובזרימת האשראי ,  וחוזר שוב ושוב על התחייבותו להותיר את הריבית ברמה אפסית ל"זמן ממושך ".  המשקיעים מפחדים לקחת הלוואות להשקעה או לקניית דירה ולגלות בהמשך שהריביות מזנקות להם.הפד מנסה להרגיע אותם וכדי להוכיח שהוא לא משקר הוא קושר לעצמו בצורה מטפורית את הידיים והרגלים .  אלא שהידיים קשורות עלולות להיות בעיה רצינית אם פתאום יחלו השפעות ההתאוששות להגיע והאינפלציה תרים ראש .  האם אז יבחר הפד לעמוד במילתו או להפר אותה עבור ייצוב המשק ? הדילמה קשה ,  הפרת ההתחייבות של הפד תשחק את אמונו בצורה משמעותית למשך שנים רבות וכך את כוחו ,  כך שיתכן שיעדיף לתת לאינפלציה לזנק .  בשל הסיבה הזאת התנגד למשל נשיא הפד של קנזס להחלטה האחרונה לחזור על ההצהרה הזאת בתזכיר שצורף להחלטת הריבית .  המלכוד כעת כפול ,  השמטת המשפט הזה עלולה להיתפס כשלב מקדים להעלאת ריבית ,  מה שימשוך את התשואות הקצרות בשווקים כלפי מעלה ,  והפד יצא בהפסדו.מקרו-רה היום ? נתון המלאים הסיטונאים שיפורסם היום בארה"ב לחודש ינואר ,  צפוי שעלה ב-0.2% ,  על רקע המשך ניסיונן של חברות לייצב את המלאיים שברשותן ,  זאת למרות שהמכירות הקמעונאיות ,  שיפורסמו ביום שישי ,  צפויים להצביע על ירידה .  נזכיר כי השלמת המלאיים הם אחד מקטרי הצמיחה העיקריים ,  ובנוסף מאותתים על תחזיות העסקים לגבי הצריכה העתידית ,  כך שחשיבותן למשקיעים רבה.עוד יפורסם היום נתוני ביצוע התקציב הפדראלי בארה"ב לחודש פברואר שצפוי שהגרעון הסתכם ב-222 מיליארד דולר .  האמת שהגירעונות כל כך גדולים שלא נראה לי שכמה מיליארדים לכאן או לכאן ישנו משהו למשקיעים.הסקירה נכתבה על ידי אמיר כהנוביץ ,  כלכלן המקרו של כלל פיננסים .
 
כלל פיננסים עולמית יומית :  נשבעים שלא נעלה את הריבית
אמיר כהנוביץ :  הבנק המרכזי בארה"ב מנסה להמשיך ולתמוך בהתאוששות ובזרימת האשראי ,  וחוזר שוב ושוב על התחייבותו להותיר את הריבית ברמה אפסית ל"זמן ממושך "
 
