אשה ממישיגן תובעת את בעלה בגין פריצה לתיבת הדוא"ל שלה
לאון ווקר פרץ לתיבת הדואר של אשתו כדי לגלות האם היא מנהלת רומן מחוץ לנישואים
אדם ממישיגן עומד למשפט לאחר שפרץ לתיבת הדואר האלקטרוני של אשתו כדי לגלות האם היא מנהלת רומן מחוץ לנישואים .  לאון ווקר בן ה-33 ,  אשר גילה באמצעות הפריצה כי אשתו אכן מנהלת רומן ,  עומד למשפט - שלדברי מומחים עשויות להיות לו השלכות חמורות ,  בהתחשב בכך שבכמעט מחצית ממקרי הגירושים בארה"ב היה מעורב חיטוט מסוג כלשהו בהודעות אימייל ,  הודעות טקסט סלולריות או רשתות חברתיות.מעשיו של ווקר התגלו לאחר שפתח את חשבון הג'ימייל של אשתו ,  קלרה ,  אשר כבר היתה נשואה קודם לכן פעמיים .  ווקר גילה כי האשה מנהלת רומן עם בעלה השני ,  אשר נעצר בעבר באשמת הכאתה מול ילדה המשותף עם בעלה הראשון .  הוא העביר את האימיילים לאביו של הילד ,  בטענה כי ישנו חשש לביטחונו של הילד . " עשיתי מה שהייתי צריך לעשות ",  אמר ווקר לעיתון  " דטרויט פרי פרס ".   " אנחנו מדברים פה על ילד בסכנה ". כשקלרה ווקר גילתה שהאימיילים נקראו והועברו ,  היא פנתה למשטרה .  בני הזוג ווקר התגרשו בתחילת החודש .  לטענתו של לאון ווקר ,  המחשב שבאמצעותו פרץ לדואר האלקטרוני היה משותף לו ולבת זוגו לשעבר ,  ואולם האשה טוענת כי המחשב היה שלה בלבד .  משפטו של ווקר ייפתח בפברואר.עורכי דינו של ווקר טוענים כי לא מדובר בהפרה של החוק . " אני סניגור כבר 34 שנים ,  ומעולם לא ראיתי דבר כזה ",  אמר עורך דינו של ווקר ,  לאון וייס ,  ל"דטרויט פרי פרס ",  והסביר כי החוק נועד למנוע פריצות למערכות ממשל ומערכות של חברות . " אני חייב לשאול :  אין לתובעים דברים יותר חשובים לעשות עם הזמן שלהם "?  תהה וייס .
 
אשה ממישיגן תובעת את בעלה בגין פריצה לתיבת הדוא"ל שלה
לאון ווקר פרץ לתיבת הדואר של אשתו כדי לגלות האם היא מנהלת רומן מחוץ לנישואים

