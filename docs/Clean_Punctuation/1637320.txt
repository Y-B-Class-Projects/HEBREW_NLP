גולף הבטוחה ב-2009
ה-Euro NCAP מדרג את חמש המכוניות הבטיחותיות ביותר לשנה החולפת .  ראשונה  פולקסווגן גולף ,  הגרועות  סוזוקי אלטו וטויוטה אורבן-קרוזר
איגוד הבטיחות האירופי Euro-NCAP מפרסם לראשונה דירוג למכוניות הבטיחותיות ביותר לשנת 2009 .  הרשימה מורכבת משקלול כל הכוכבים והאחוזים שהושגו בשנה האחרונה במסגרת מבחני הריסוק במתכונתם החדשה .  אלו משתמשים בניתוח משני של מערכות הגנה דינאמיות בצירוף הריסוקים המסורתיים של האיגוד כנגד עצמים דוממים .
 ראשונה בחמש המכוניות הבטיחותיות ביותר מדורגת פולקסווגן גולף דור 6 ,  שנבחנה בשנית ב-2009 לאחר שהושמו המבחנים החדשים .  במקום השני והשלישי בהתאמה מופיעות צמד ההיברידיות הונדה אינסייט וטויוטה פריוס דור 3 .  במקום הרביעי ברשימה נציגה לקבוצת הסופר מיני  יונדאי i20 מחליפת הגטס שזכתה אף היא לחמישה כוכבים ולציון גבוה בקבוצתה .  את המקום החמישי חולקות שלוש מכוניות  המשפחתית הגדולה טויוטה אוונסיס ,  רכב הפנאי של וולוו ה-XC60 ,  ואופל אסטרה הקומפקטית שהושקה לאחרונה .  
לצד הכוכבים הזורחים ,  בולטים לרעה גם כמה כוכבים נופלים שהיו רחוקים מלהבריק במבחני הריסוק .  ברשימת הגרועות ביותר של השנה מופיעות שתי יפניות עירוניות שזכו לציון של 3 כוכבים בלבד .  הראשונה היא סוזוקי אלטו המכונית הזולה ביותר בישראל ולצידה טויוטה אורבן-קרוזר שאינה נמכרת בארץ .  
בשנת 2009 ,  בחן הארגון 33 כלי-רכב מכל הקבוצות .  שיטת הניקוד המודרנית ניתחה פרמטרים המייחסים חשיבות למערכות אלקטרוניות כיציבות ,  הגנה מפני צליפת שוט וכן דגשים נוספים שניתנו להגנה על הולכי-רגל ,  פגיעות בילדים ועוד .
 ב-2010 תצטרכנה יצרניות הרכב לעמוד ברף גבוה יותר כדי לגרוף חמישה כוכבים בסדרת המבחנים המשנית ,  שתחייב בתמורה למלוא הכוכבים להשיג 80 אחוזים בהגנה על מבוגרים  ( במקום 75 )  ,  75 אחוזים בהגנה על ילדים  ( 70 )  ו-40 אחוזים בהגנה על הולכי-רגל .  תוצאות מבחני הריסוק הראשונים במתכונת המעודכנת תתפרסמנה ב-3 למרץ .
 
גולף הבטוחה ב-2009
ה-Euro NCAP מדרג את חמש המכוניות הבטיחותיות ביותר לשנה החולפת .  ראשונה  פולקסווגן גולף ,  הגרועות  סוזוקי אלטו וטויוטה אורבן-קרוזר

