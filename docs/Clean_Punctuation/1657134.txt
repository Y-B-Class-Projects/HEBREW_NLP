בקשה לייצוגית נגד HOT :  לא מאפשרת להתנתק
בקשה לאישור תביעה ייצוגית המוערכת ב-105 מיליון שקל הוגשה היום נגד חברת הכבלים .  לטענת התובע ,  HOT אינה מאפשרת ללקוחותיה להתנתק משירותיה וממשיכה לחייבם
בקשה לאישור תביעה ייצוגית המוערכת ב-105 מיליון שקל הוגשה היום נגד חברת הכבלים HOT .  לטענת התובע הייצוגי ,  עו"ד יוני בן סימון ,  HOT אינה מאפשרת ללקוחותיה להתנתק משירותי הטלוויזיה הרב ערוצית אותם היא מספקת והיא מתעלמת מהודעות ביטול והתנתקות וממשיכה בחיוב לקוחות המבקשים להתנתק .  
כמו כן נטען כי HOT מקשה במכוון על לקוחותיה המבקשים להתנתק משירותיה והם נדרשים להתקשר פעם אחר פעם ולהמתין פרקי זמן לא סבירים כדי לשוחח עם נציגי החברה .  לגירסתו ,  משך זמן ההמתנה הממוצע לצורך קיום שיחה עם נציג הוא כ-20 דקות ולעיתים אף יותר . 
" HOT נוקטת בסחבת וטרטור לקוחותיה ,  במטרה למנוע את הניתוק משירותיה ,  ולמצער - לדחותו ככל האפשר "  נכתב בתביעה הייצוגית .  
בן סימון ,  המיוצג על ידי עו"ד ירון אלון ורונן הורוביץ ממשרד הורוביץ ,  אבן ,  אוזן ושות' מציין כי ביקש להתנתק משירותי HOT בדצמבר 2009 אך החברה התעלמה מהודעתו .  לדבריו נציגי HOT אישרו בפניו כי הוא מנותק משירותי החברה אך HOT המשיכה לחייב אותו ולא השיבה לו את הכספים למרות שפנה אליה בעניין .  בן סימון הוסיף כי גם לאחר ש-HOT אספה ממנו את הציוד היא המשיכה לחייב אותו בחיובים חודשיים הנמשכים עד עתה .  
לטענתו על החברה לפצות כל אחד מחברי הקבוצה באלף שקל בשל עוגמת נפש ,  פגיעה באוטונומיה ,  כעס ותחושת הזלזול ,  בזבוז הזמן והטרחה הרבה הכרוכה בניסיון להתנתק משירותי החברה .  סך הכל הוא מעריך את תביעתו ב-105 מיליון שקל .  
התובע הייצוגי מבקש כי חברי הקבוצה התביעה הייצוגית יהיו כל לקוחות החברה כיום ובשבע השנים שקדמו להגשת הבקשה ,  שביקשו להתנתק משירותי HOT אך החברה לא ניתקה אותם משירותיה או המשיכה לחייבם שלא כדין .  

בקשה לייצוגית נגד HOT :  לא מאפשרת להתנתק
בקשה לאישור תביעה ייצוגית המוערכת ב-105 מיליון שקל הוגשה היום נגד חברת הכבלים .  לטענת התובע ,  HOT אינה מאפשרת ללקוחותיה להתנתק משירותיה וממשיכה לחייבם

