בחזרה לעתיד 3
לכל שובר קופות יש פוטנציאל ,  אבל ישי קיצ'לס כבר החליט לאלו סרטים הוא ייתן צ'אנס ב-2010 .  החלק השלישי והאחרון בטרילוגיית סקירת הסרטים


בניסיו דל-טורו מככב בתור איש הזאב .  הבעיה ?  ההפקה הזאת סבלה מאינספור מהמורות ,  צרות ותקלות ,  וכעת ,  אחרי כמה וכמה הקרנות מבחן נוראיות ,  ושבועות ספורים לפני שהסרט אמור לעלות למסכים ,  החבר'ה עדיין מנסים למצוא את הדרך לגרום לדבר הזה לעבוד .  האם יצליחו ?  או שאולי פשוט נמצא את עצמנו עם עוד  " ואן הלסינג "?  ג'ו ג'ונסטון  ( "מותק ,  הילדים התכווצו ")  ביים .  
מתי יוצא :  12 בפברואר  ( ארה"ב ) 

ברוס וויליס וטרייסי מורגן מגלמים שני שוטרים המחפשים אחר איזשהו מקגאפין  ( קלף בייסבול יקר ערך ,  אם אינני טועה )  .  בדרך הם מספרים מלא בדיחות ומרביצים למלא אנשים .  קווין סמית'  ( "מוכרים בלבד ")  ביים ,  לראשונה לא על פי תסריט שהוא כתב .  
מתי יוצא :  26 בפברואר  ( ארה"ב ) 

ניקולס קייג' ורון פרלמן מגלמים אבירים בימי הביניים שמוצאים את עצמם מבלים קצת זמן בחברתה של מכשפה שעשויה להיות המקור למגפה הקטלנית שמשתוללת סביבם .  נכון ,  זה נראה זבל ,  והעובדה שדומיניק סנה  ( "עקיצה בשישים שניות ")  ביים ,  לא ממש מוסיפה לתחושה הטובה .  אבל אחרי ההופעה המדהימה שלו ב"פקד מושחת ",  אני מרגיש צורך לתת לקייג' ליהנות מהספק .  לפחות קצת .
 מתי יוצא :  19 במרץ  ( ארה"ב ) 

הסרט הקלאסי הזכור לטובה מ-1982 זוכה לקבל את הטיפול של  " 300 ".  הבן של זאוס יוצא למנוע מהרוע לאחוז בעולם .  המפלצות המטורפות שהוא יפגוש בדרך יבטיחו שזה לא יהיה פשוט .  סאם וורת'ינגטון  ( "אווטאר ")  מככב ,  ולואיס לטרייר ביים .  
מתי יוצא :  26 במרץ  ( ארה"ב ) 
סטיב קארל  ( "המשרד ")  וטינה פיי  ( "30 רוק ")  מגלמים זוג נשוי משעמם ומשועמם שיוצא לדייט תמים ואז העניינים מסתבכים .  יהיה קטעים .  אולי .  
מתי יוצא :  9 באפריל

האם העולם היה זקוק לעוד גרסה קולנועית של הסיפור הזה ?  דומה שלא .  אבל עובדה פעוטה זו לא מנעה מראסל קרואו לעשות דיאטה ולהיכנס לטייטס של קווין קוסטנר .  רידלי סקוט ביים .  
מתי יוצא :  14 במאי  ( ארה"ב ) 

ג'ייק ג'ילנהול מוריד את החולצה ושולף את החרב כדי לככב בעיבוד למשחק המחשב הקלאסי .  ג'רי ברוקהיימר הפיק .  לא יודע ,  על פניו ,  נראה די מאוס ולעוס העסק הזה .  
מתי יוצא :  28 במאי
רוברט רודריגז כתב ומפיק ,  נמרוד אנטאל  ( "קונטרול ",  אבל לא זה שעסק בסולן של ג'וי דיויז'ן )  מביים ,  והדבר היחיד שמפריע לי להתלהב מה-Reboot הנ"ל ל"הטורף "  היא העובדה שטופר גרייס  ( "מופע שנות השבעים ")  ואדריאן ברודי  ( "הפסנתרן ")   שני שחקנים ללא שום ניסיון מוכח באקשן  מככבים בתפקידים הראשיים .
 מתי יוצא :  15 ביולי  ( ארה"ב ) 

ג'וש ברולין  ( "ארץ קשוחה ")  מככב בסרט קומיקס שמתרחש במערב הפרוע ומספר אודות צייד גולגולות מצולק שמבקש למנוע מנבל-על ליצור צבא של זומבים .  עוד משתתפים :  מייגן פוקס ,  ג'ון מלקוביץ' ומייקל פאסבנדר  ( "ממזרים חסרי כבוד ")  .  מצד אחד ,  מרק נבאלדין ובראיין טיילור ,  שאחראים ל"קראנק ",  חתומים על התסריט והיו אמורים גם לביים .  מצד שני ,  ברולין הצהיר שהתסריט מחורבן ודאג שהאולפן ישכור במאי אחר .  בקיצור ,  נשמע כמו בלגן .  
מתי יוצא :  18 ביוני

כבר כמה וכמה שנים שהקריירה של מ .  נייט שמאלאן  ( "החוש השישי ")  מצויה במסלול התרסקות עם הרצפה .  האם עיבוד עתיר תקציב לסדרת אנימציה אהובה תצליח להשיב לו את הגרוב שלא היה לו מעולם ?  סביר להניח שלא .  אבל לפחות הפעם שמאלאן עושה לצופים טובה ולוקח פסק זמן מסיפורים לשעת לילה מאוחרת וטוויסטים בדקה האחרונה לטובת מיתולוגיות ,  חרבות וטונה של אפקטים .  
מתי יוצא :  2 ביולי


באמת ?  אתם בטוחים ?  
מתי יוצא :  21 במאי  ( ארה"ב ) 

אם העלילות של קארי בראדשו ושלוש החברות הפוסטמות שלה הן אכן המקבילה הנשית ל"מלחמת הכוכבים ",  הרי ש"סקס והעיר הגדולה 2 "  אמור להיות ה"אימפריה מכה שנית "  של הסדרה .  מה שאומר שהפעם הבנות יקנו המון בגדים ,  ירכלו המון ,  ישכבו עם המון גברים ,  יתחרטו על זה המון ,  ידברו על זה המון ,  ייסעו למרוקו ,  ובסוף ,  קארי תגלה שביג הוא אבא שלה .  קינקי .  
מתי יוצא :  28 במאי  ( ארה"ב ) 
הבן המעצבן של וויל סמית' נכנס לנעליו של דניאל לה-רוסו ,  ג'קי צ'אן מגלם את מיסטר מיאגי ,  וכן ,  זה כל כך מדכא שאני תיכף מתחיל לבכות .  
מתי יוצא :  11 ביוני  ( ארה"ב ) 

הערפד החתיך והחברה הממצמצת שלו ימשיכו להסתכל אחד על השני בעיני עגל ,  ובינתיים איש הזאב עם הקוביות בבטן ימשיך לעשות בלגנים  ( ולהסתובב בלי חולצה )  .  דיוויד סלייד  ( "Hard Candy ")  מביים .  
מתי יוצא :  30 ביוני  ( ארה"ב ) 

רימייק לסרט הקלאסי של דיסני ,  שבו מיקי מאוס מצא את עצמו מסתבך עם צבא של מטאטאים .  בסרט החדש ג'יי ברוכל  ( המוכר מסרטיו של ג'אד אפאטו )  מגלם את מיקי ,  וניקולס קייג' מגלם את הקוסם .  אפילו נוכחותה של מוניקה בלוצ'י  ללא ספק אחת הנשים המופלאות בתבל - בתפקיד משנה ,  לא מצליחה לשנות את העובדה שהסרט הזה פשוט לא נראה טוב .  
מתי יוצא :  16 ביולי
כל החבר'ה חוזרים  ( חוץ מברברה סטרייסנד ,  שביקשה יותר מדי כסף )  ,  והפעם יש גם תינוק .  אני כבר צוחק  ( על מי שישלם מכספו הטוב כדי לראות את זה )  .  
מתי יוצא :  30 ביולי  ( ארה"ב ) 

אף פעם לא ממש חיבבתי את הפוטר הזה ,  או את החברים שלו .  ואף פעם לא ממש היה איכפת לי מהבעיות הלא נגמרות שלהם .  מצידי שוולדמורט יזיין את כולם .  החדשות הטובות ?  עוד שני סרטים וגמרנו .  
מתי יוצא :  19 בנובמבר  ( ארה"ב ) 

החלק השלישי בסאגת הפנטזיה הנוצרית של ק.ס .  לואיס הוא אמנם החלק הטוב ביותר ,  אבל שני החלקים הראשונים של סדרת הסרטים היו כל כך אנמיים שקשה לדמיין מצב שבו הסרט הזה לא יהיה מבאס .  נו ,  מקסימום איאלץ לאכול את הכובע .
 מתי יוצא :  10 בדצמבר  ( ארה"ב ) 

בחזרה לעתיד 3
לכל שובר קופות יש פוטנציאל ,  אבל ישי קיצ'לס כבר החליט לאלו סרטים הוא ייתן צ'אנס ב-2010 .  החלק השלישי והאחרון בטרילוגיית סקירת הסרטים

