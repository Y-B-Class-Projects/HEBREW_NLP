לאומי קארד מתפנקים
לאומי קארד :  רווח של 138 מיליון שקל וגידול של 29% במספר הכרטיסים חוץ בנקאיים ב-2009 .  הרווח ברבעון הרביעי של 2009 הסתכם בכ-30 מיליון שקל - גידול של 36% לעומת הרבעון המקביל של 2008
חברת כרטיסי האשראי לאומי קארד היא חברת כרטיסי האשראי הראשונה שמפרסמת את הדו"חות הכספיים לשנת 2009 .  החברה דיווחה הבוקר כי סיימה את השנה ברווח נקי של 138 מיליון שקל לעומת כ-146 מיליון שקל ב-2008 .  עם זאת ,  בשנת 2008 נכלל ברווח הנקי של לאומי קארד גם רווח חד פעמי בסך 17 מיליון שקל ממכירת ההחזקות בחברת סליקת האשראי גמא .  הרווח ברבעון הרביעי של 2009 הסתכם בכ- 30 מיליון שקל לעומת כ-22 מיליון שקל ברבעון המקביל של 2008 - גידול של 36% .
 ההכנסות של לאומי קארד צמחו בשנת 2009 בכ-4% והסתכמו בכ-820 מיליון שקל לעומת כ-789 מיליון שקל בתקופה המקבילה אשתקד .  זוהי צמיחה נמוכה יחסית לקצב הצמיחה בענף כרטיסי האשראי בשנים האחרונות .  התשואה על ההון העצמי בשנת 2009 עמדה על 18% לעומת 30% בשנת 2008 .
 מספר כרטיסי האשראי הפעילים של לאומי קארד הסתכם בסוף 2009 ב-1.48 מיליון כרטיסים ,  גידול של כ-7% לעומת השנה הקודמת .  הצמיחה הגדולה הגיעה מתחום כרטיסי האשראי החוץ בנקאיים שהסתכמו בסוף 2009 ב-524 אלף כרטיסים - גידול של 29% לעומת השנה הקודמת .  הגידול נבע בעיקר מהתמקדות בגיוס כרטיסים באמצעות שיתופי הפעולה האסטרטגיים של לאומי קארד עם מועדון שופרסל ,  יש ,  מועדון המשביר 365 ומועדון עזריאלי .
 יתרת האשראי למחזיקי הכרטיסים גדלה בכ-10% והסתכמה ב-1.028 מיליארד שקל לעומת 936 מיליון שקל בסוף 2008 .  מחזור הפעילות בכרטיסי אשראי הסתכם ב-2009 בכ-43.4 מיליארד שקל לעומת כ-41.4 מיליארד שקל ב-2008 .
 
לאומי קארד מתפנקים
לאומי קארד :  רווח של 138 מיליון שקל וגידול של 29% במספר הכרטיסים חוץ בנקאיים ב-2009 .  הרווח ברבעון הרביעי של 2009 הסתכם בכ-30 מיליון שקל - גידול של 36% לעומת הרבעון המקביל של 2008

