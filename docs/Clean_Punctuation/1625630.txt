מה עושים עם 74 מיליון שקל ? 
הפרס הגדול בתולדות מפעל הפיס הוגרל הלילה כשזוכה יחיד לקח הביתה 74 מיליון שקל .  כשירות אדיב ונדיב למיליונר החדש ,  וואלה !  עסקים מגישה כמה טיפים לגבי אפשרויות ההשקעה של השטרות הבוהקים
במשרד האוצר אמנם תוקפים בחודשים האחרונים את הפיס על הנמכה משמעותית בסיכויי הזכייה ,  אבל לפחות אדם אחד בישראל מרגיש הבוקר אחרת :  אמש נרשמה הזכייה הגדולה ביותר בתולדות מפעל הפיס בישראל כשזוכה יחיד גרף לכיסו את הפרס הראשון  74 מיליון שקלים .
 אחרי תשלום למס הכנסה ,  שגם כן יכול לחייך הבוקר ,  נשאר המיליונר המאושר עם סכום של כ-55 מיליון שקלים לערך  הרבה כסף שמעלה גם לא מעט שאלות מה לעשות איתו ." הכותרות בעיתונים והדיווחים בנושא מראים שיש הרבה מאוד אנשים שזוכים בסכומי כסף גדולים  ומיד רצים לקנות עסק או לפתוח עסק משלהם ולרוב לא מצליחים כי הם נעדרים את הניסיון הנדרש "  מספר עמית אלשיך ,  מנהל יחידת הייעוץ לסניפים באגף לני"ע ונכסים פיננסיים של בנק הפועלים . " כשלקוח מהסוג הזה נכנס אלינו עם זכייה פתאומית כזו אנחנו ממליצים הרבה יותר על פיזור מושכל של רמת הסיכון  אדם כזה את המכה הגדולה שלו כבר עשה .  החוכמה עכשיו היא לפזר את הכסף ולעקוב אחריו תוך היוועצות שוטפת כל הזמן ביועצי ההשקעות ". 
ובאמת ,  מי שגרף 55 מיליון שקלים נטו לכיס בין לילה יכול להרשות לעצמו לחיות על הריבית של הכסף בלבד :  גם המוצר הבטוח ביותר עם הריבית הנמוכה ביותר ,  כ-2% ,  יאפשר לזוכה המאושר ליהנות מריבית של למעלה ממיליון שקלים בשנה  סכום מספיק כדי לחיות בו יפה מאוד .  
למרות האפשרויות לחיות על הריבית לבדה ולהשקיע את יתר הכסף ,  בפועלים ממליצים לא לקחת הימורים גדולים : " תיק ללקוח כזה צריך להיבנות ברמת סיכון נמוכה עד בינונית ,  לכיוון הנמוכה "  אומר אלשיך . " אני הייתי מרכיב את התיק מ-20% מניות ,  35% השקעה באפיק השקלי ,  35% במדדים ו-10% בפיזור מטבעי .  את ההשקעה במניות הייתי מפזר כך שלפחות כמחצית תהיה מושקעת בבורסה בארץ באמצעות תעודות סל או קרנות שמושקעות במניות ת"א 100 ,  2-3% על מניות ממדד יתר 120 וכן חשיפה ופיזור גלובאלי לשווקים מתעוררים  בעיקר ברזיל אבל גם קצת בסין ובהודו ,  בסדר הזה .  השקעה נוספת תיעשה במניות מסקטור הצריכה או מסקטור הטכנולוגיה בארה"ב ". 
בפועלים ממליצים גם מטבע הדברים לסגור לפחות חלק מהכסף בתכניות חיסכון לטווח ארוך : " מתוך ההשקעה באפיק שקלי ,  הייתי משקיע חלק משמעותי גם במוצר כמו  " דן חסכן מצווה כפולה "  שמאפשר למשקיע לקבל 100% תשואה על הסכום בתוך 13 שנים ללא קשר לאינפלציה ולשינויים כלכליים  הסכום המושקע פשוט מוכפל בתום התקופה ". 
אבל חוץ מהשקעות ,  55 מיליון שקלים מאפשרים גם ליהנות מסגנון חיים אחר לחלוטין :  בחברת דיזנהויז שם השיקו לאחרונה את מחלקה מיוחדת לארגון חופשות למאיון העליון מספרים כי החופשות הפופולאריות ביותר לבעלי ההון מרוכזות ביעדים כמו אתרי נופש מבודדים במזרח הרחוק ואיי הוואי  עלות חופשה שכזו לזוג נאמדת בסכום כולל של 15 אלף דולר ,  סכום קטן מאוד ביחס לצ'ק השמן שיקבל הבוקר הישראלי שניחש נכונה את 6 המספרים שעלו בגורל .
 בחירה ביעדים אקזוטיים יותר כמו ניו זילנד ,  הקוטב הצפוני ,  אנטרקטיקה ויתר טיולי  " אתגר "  שמאפיינים לפעמים את בעלי ההון שלא שובעים אף פעם מהרפתקאות גם מחוץ לבורסה עשויה להעלות את מחירה של החופשה לעד 90 אלף דולרים ,  כולל כל שירותי הקרקע הנדרשים .
 ואם כבר נסיעות  אם המיליונר יוותר על שירותי חברות הנסיעות ויעדיף פשוט לקצר תהליכים ולרכוש לעצמו מטוס פרטי  המחיר המינימלי לתענוג הזה יסתכם בהשקעה ראשונית של 40 אלף דולר בתוספת כ-15 אלף דולר עלויות החזקה שנתיות .  מטוס קצת יותר מרווח ,  כזה שיאפשר לקחת את המשפחה לחו"ל או להשוויץ לחבר'ה שעדיין מנסים לנחש את הצירוף הנכון ,  יכול לשלש את העלות ואף יותר .
 
מה עושים עם 74 מיליון שקל ? 
הפרס הגדול בתולדות מפעל הפיס הוגרל הלילה כשזוכה יחיד לקח הביתה 74 מיליון שקל .  כשירות אדיב ונדיב למיליונר החדש ,  וואלה !  עסקים מגישה כמה טיפים לגבי אפשרויות ההשקעה של השטרות הבוהקים

