פרוקטר אנד גמבל העלתה את תחזית הרווח השנתית ;  דיווחה על רווח רבעוני של 4.7 מיליארד דולר
הכנסות פרוקטר אנד גמבל עלו ב-6.4% והסתכמו ב-21 מיליארד דולר ;  החברה צופה כי יעלו ב-3%-5% השנה
ענקית מוצרי הצריכה פרוקטר אנד גמבל דיווחה היום על רווחים רבעוניים שעלו על התחזיות ,  לאחר שהורדת מחירים והגברת הפרסום סייעו לקידום המכירות .  החברה צופה כי הכנסותיה יעלו השנה בשיעור חד מהצפוי.הרווח הנקי של פרוקטר אנד גמבל ,  יצרנית מוצרי הצריכה הביתיים הגדולה בעולם ,  הסתכם ברבעון שעבר ,  שהיה הרבעון השני של החברה ,  ב-4.66 מיליארד דולר ,  או 1.49 דולר למניה ,  לעומת רווח של 5 מיליארד דולר ,  או 1.58 דולר למניה ,  ברבעון המקביל שנה קודם לכן .  אנליסטים צפו רווח של 1.42 דולר למניה.ברבעון שעבר ניסתה פרוקטר אנד גמבל למשוך אליה מחדש את קהל הצרכנים ,  אשר נמנעו בעת המיתון מרכישת מותגים בעלי שם ,  כמו פאמפרס וג'ילט ,  והעדיפו במקומם גירסאות מוזלות .  הכנסות פרוקטר אנד גמבל עלו ב-6.4% והסתכמו ב-21.03 מיליארד דולר .  המכירות האורגניות של החברה עלו ב-5%.פרוקטר אנד גמבל צופה רווח של בין 4.02 דולר ל-4.12 דולר למניה בשנת הכספים הנוכחית ,  אשר מסתיימת ביוני .  המכירות האורגניות צפויות לעלות בשיעור של בין 3% ל-5% השנה ,  לעומת התחזית הקודמת של החברה לעלייה של 2%-4% במכירות האורגניות .
 
פרוקטר אנד גמבל העלתה את תחזית הרווח השנתית ;  דיווחה על רווח רבעוני של 4.7 מיליארד דולר
הכנסות פרוקטר אנד גמבל עלו ב-6.4% והסתכמו ב-21 מיליארד דולר ;  החברה צופה כי יעלו ב-3%-5% השנה

