ליגת העל :  הפועל ת"א ניצחה את הפועל ב"ש 2:3
טוטו תמוז השכיח את איתי שכטר הפצוע ,  עם צמד מצוין  ( 27 ו-51 )  ,  זהבי חגג גם כן  ( 66 )  .  אסולין  ( 71 )  ומליקסון  ( 93 )  רק צימקו
אחרי פתיחת עונה מאכזבת למדי בליגה ,  נדמה כאילו הערב  ( שבת )  ניתן לקבוע כי הפועל תל אביב סוף סוף נכנסה כמו שצריך לעונת 2010/11 .  הדאבליסטית ,  שוב באצטדיון רמת גן ,  רשמה ניצחון ליגה רביעי ברציפות ,  כאשר גברה על הפועל באר שבע 2:3 .  ביום שלישי הקרוב יחזרו האדומים לבלומפילד ,  אז יפגשו את שאלקה בליגת האלופות ,  וכדי לרשום נקודות ראשונות במפעל הבכיר באירופה ייתכן ושחקניו של אלי גוטמן ייאלצו להעלות עוד הילוך .  לליגה ,  הערב ,  זה הספיק ,  ולפתע ,  למרות אותה פתיחה חלשה לעונה ,  הפועל תל אביב כבר במקום השני - מרחק נקודה בלבד מהפסגה .
 בהיעדרו של איתי שכטר הפצוע בחר אלי גוטמן להעלות בחוד את בן סהר לצידו של טוטו תמוז ,  ונדמה כאילו המאמן לא יכול היה לייחל לשיתוף פעולה מוצלח יותר בין השניים .  בעוד שסהר לא הפסיק לנוע ולשתף את חבריו ,  תמוז היה הפינישר ,  ונראה מדויק ויעיל מתמיד .  הרכש מבית"ר ירושלים נמצא בכושר מצוין ,  והאדומים בהחלט יזדקקו לו ביום שלישי ,  עם או בלי קשר למצבו הרפואי של שכטר .
 כאמור ,  במשך דקות רבות הערב שיחקה הפועל תל אביב הילוך שני .  אחרי פתיחה חלשה משהו עלו האדומים ליתרון בדקה ה-27 ,  אחרי בישול של סהר לתמוז ,  כאשר בפתיחת המחצית השניה הגיע הבליץ האדום :  שיתוף פעולה נפלא בין טועמה ותמוז אפשר לחלוץ להשלים צמד בדקה ה-51 ,  כאשר ערן זהבי הוסיף את השלישי בדקה ה-66 ,  לאחר מבצע מצוין של יוסי שבחון המחליף .
 מנגד ,  הפועל באר שבע נראתה רע מאוד הערב במשך 70 הדקות הראשונות .  הקבוצה של ניר קלינגר אמנם סבלה מהיעדרויות רבות ,  כולל של צמד הפורטוגלים ברנרדו ואשקונסלוס וריקרדו פרננדש ,  אלא שאלה ששיחקו לא הצליחו לנצל את היכולת הבינונית של האלופה במחצית הראשונה .  דוד רביבו ,  שדווקא נמצא בכושר לא רע ,  נותר על הספסל לטובת סיראז' נאסר ,  וכניסתו בשלהי המחצית השניה הפיחה רוח חדשה בשורות האורחים ,  שהובילה לשני השערים המצמקים לקראת הסיום ,  אלא שאז זה כבר היה בגדר מעט מדי ומאוחר מדי .
 דקה 7 - דוידזאדה אחז בחולצתו של בן סהר ברחבה ,  השופט בחר שלא לשרוק לפנדל .
 דקה 18 - תמוז קיבל כדור עומק טוב בתוך הרחבה ,  הסתובב ומזווית קשה בעט חלש ,  אוהד כהן הדף לקרן .  
דקה 27 - ג'יימס ביסו הכניס כדור גדול לליאור ז'אן ,  שהגיע לבד מול אניימה אך בעט חלש לידיו של השוער .  החמצה ענקית .
 דקה 27 - גול !  באר שבע עוד תצטער על ההחמצה הזו :  לאחר שאניימה קלט את ההחמצה של ז'אן הוא הוציא מתפרצת שהגיעה לבן סהר ,  שהעביר כדור שטוח לאגף השמאלי .  טוטו תמוז עצר ,  התקדם ,  ומתוך הרחבה בעט חזק ולא הותיר לאוהד כהן סיכוי רב .  0:1 להפועל תל אביב .
 דקה 40 - ורמוט הכניס כדור עומק נהדר לסהר ,  החלוץ הפציץ מעל השער .
 דקה 45 - מנשה משיח שרק למחצית ,  והוריד את הפועל תל אביב למחצית עם יתרון 0:1 למרות כדורגל בינוני למדי .
 דקה 49 - ורמוט העביר כדור יפה לסהר ,  שהסתובב מצוין על המקום ,  בעט חזק ופספס את הקורה בסנטימטרים .  
דקה 51 - גול !  טועמה הכניס כדור יפה לתמוז ,  שהוריד נהדר עם החזה ,  היתל בהגנת באר שבע וסיים מבצע גדול עם בעיטה חזקה לרשת העליונה 0:2 להפועל תל אביב .  
דקה 57 - התקפה מסודרת ויפה של האדומים הסתיימה בבעיטה חזקה של בן דיין ,  אוהד כהן לא התקשה לקלוט .  
דקה 66 - גול !  מבצע אישי נפלא של יוסי שבחון המחליף הסתיים בבעיטה טובה שנהדפה על ידי כהן ,  אלא שערן זהבי הגיע ראשון לריבאונד והמשיך בגלישה פנימה מול שער ריק .  0:3 להפועל תל אביב .  
דקה 71 - גול !  התנגשות ראשים בין באדיר וזהבי הותירה את הקפטן האדום על הדשא ,  באר שבע לא הוציאה את הכדור החוצה ,  וליאור אסולין ניצל את כדור הרוחב של דוידזאדה כדי להבקיע .  1:3 להפועל תל אביב .
 דקה 86 - ורמוט היתל ברחבת באר שבע ,  אך הבעיטה השטוחה שלו חלפה ליד הקורה .
 דקה 90 + 3 - גול !  חילופי מסירות בין מליקסון ואסולין הסתיימו בפריצה של הקשר לתוך הרחבה ,  עקיפתו של אניימה וגלגול קל מול שער ריק כדי לצמק ,  רגע לפני השריקה .  2:3 להפועל תל אביב בסיום .  
הרכב הפועל תל אביב :  וינסנט אניימה ,  דני בונדר ,  דגלאס דה סילבה ,  וואליד באדיר ,  דדי בן דיין ,  אביחי ידין  ( שי אבוטבול ,  60 )  ,  ערן זהבי  ( ביוואן פרנסמן ,  72 )  ,  סלים טועמה  ( יוסי שבחון ,  62 )  ,  גילי ורמוט ,  בן סהר ,  טוטו תמוז .
 הפועל באר שבע :  אוהד כהן ,  אבי יחיאל ,  אביתר אילוז ,  עודד גביש ,  אופיר דוידזאדה ,  ליאור ז'אן  ( דוד רביבו ,  62 )  ,  ג'יימס ביסו ,  וויליאם סוארס ,  סיראז' נאסר  ( אברהים בסיט ,  72 )  ,  מאור מליקסון ,  ליאור אסולין .
 
ליגת העל :  הפועל ת"א ניצחה את הפועל ב"ש 2:3
טוטו תמוז השכיח את איתי שכטר הפצוע ,  עם צמד מצוין  ( 27 ו-51 )  ,  זהבי חגג גם כן  ( 66 )  .  אסולין  ( 71 )  ומליקסון  ( 93 )  רק צימקו

