הרבנים הראשיים : " ההפלות מעכבות הגאולה "
 במכתב שנשלח לרבני ישובים ברחבי הארץ קראו הרבנים יונה מצגר ושלמה עמאר להעלות בדרשות בבית הכנסת את האיסור החמור על הפלות . " מדובר באובדן אלפי נשמות יהודיות "
 במכתב שנשלח מלשכת הרבנים הראשיים לישראל אל רבני היישובים ברחבי הארץ נקראים הרבנים להעלות בדרשותיהם בבית הכנסת בשבת את  " האיסור החמור של הרג עוברים במעי אמם ".  מדובר בפנייה שמעבירה כל שנה הרבנות הראשית לקראת קריאת פרשת  " שמות ",  פרשה העוסקת במיילדות היהודיות .
" מה דאב ליבנו למשמע הסקירה הקשה לפיה בכל שנה מתבצעות במדינת ישראל כ-50 אלף הפלות ,  מתוכן כ-30 אלף בצורה פיראטית ובניגוד לחוק ",  כותבים הרבנים . " מובן שהרוב המכריע של ההפלות הינן בלתי הכרחיות ואסורות באיסור חמור על פי ההלכה משום שאין בהם פיקוח נפש לאם ". 
עוד נכתב כי מועצת הרבנות הראשית מביעה זעזוע מן  " הנתונים המחרידים "  המצביעים על כך שמדובר ב"מגפה של ממש ובאובדן עשרות אלפי נפשות יהודיות בכל שנה ".  על פי המכתב ,  מלבד חומרת העוון מדובר בעיכוב הגאולה ,  כיוון שלפי חז"ל  " אין בן דוד בא עד שיכלו נשמות שבגוף ".  
" במטרה להביא בפני הציבור הרחב את החומרה הרבה הקיימת במעשה של קטל עוברים שהוא כרצח נפשות ממש ",  מתבקשים הרבנים היישובים בעת קריאת פרשת שמות לקרוא  " לעידוד הילודה בעם היהודי ומניעת הפלות שאינן הכרחיות .  וכל המשתדל בזה הוא בכלל  " כל המקיים נפש אחת מישראל "" 
כמו כן מציינים הרבנים את  " פועלה המבורך "  של אגודת  " אפרת "  בנושא . " אפרת "  היא אגודה הפועלת לצמצום ההפלות בישראל ,  ועל פי המכתב במהלך 30 שנות פעילותה  " ניצלו בזכותה עשרות אלפי עוברים ".  כמו כן מתבקש כל רב המקיים כינוס בנושא הפלות או ילודה להזמין את יו"ר האגודה ,  ד"ר אלי שוסהיים ,  להשתתף בפעילות .
 
הרבנים הראשיים : " ההפלות מעכבות הגאולה "
 במכתב שנשלח לרבני ישובים ברחבי הארץ קראו הרבנים יונה מצגר ושלמה עמאר להעלות בדרשות בבית הכנסת את האיסור החמור על הפלות . " מדובר באובדן אלפי נשמות יהודיות "
 
