המיליארדרים הירוקים ביותר בעולם :  וורן באפט וביל גייטס
שווים הכולל של 100 העשירים הירוקים בעולם הוא 460 מיליארד דולר
האנשים העשירים בעולם מעולם לא היו ירוקים יותר - כך עולה מדירוג העשירים הירוקים של העיתון הבריטי  " טיימס ",  שדירג את 100 האנשים העשירים בעולם לפי השקעותיהם באנרגיה ירוקה .  במקום הראשון והשני ,  כמו ברשימת עשירי העולם של  " פורבס ",  נמצאים המשקיע המיליארדר וורן באפט ומייסד מיקרוסופט ביל גייטס.לפי הרשימה ,  100 עשירים ששוויים 400 מיליון דולר ומעלה ביצעו השקעות משמעותיות באנרגיה ירוקה ובחברות גרינטק .  בסך הכל ,  100 העשירים הירוקים שווים 460 מיליארד דולר .  וורן באפט ,  שהונו מוערך ב-41 מיליארד דולר ,  ביצע השקעות משמעותיות באנרגיה ירוקה באמצעות חברת החשמל מיד-אמריקן אנרג'י שבבעלות ברקשייר התאוויי .  החברה השקיעה מיליארדים בפרויקטי רוח ברחבי ארה"ב ,  בנוסף להשקעה של 230 מיליון דולר ביצרנית הסוללות הסינית byd .  גייטס ,  שהונו מוערך ב-40 מיליארד דולר ,  משקיע בדלקים מתחדשים ,  ביניהם דלק המופק מאצות ים.מייקל בלומברג ,  ראש עיריית ניו יורק ומייסד חברת המידע הפיננסי הנושאת את שמו ,  מדורג במקום השישי בזכות השקעות משמעותית שביצע באנרגיה טבעית ותוכניותיו להפוך את ניו יורק לירוקה יותר .  מייסדי גוגל לארי פייג' וסרגיי ברין ,  המדורגים במקום העשירי ,  משקיעים באנרגיה ירוקה ,  בין היתר ביצרנית המכוניות החשמלית טסלה מוטורס .  גוגל השקיעה 10 מיליון דולר בשנה שעברה באנרגיה גאותרמית ,  בנוסף להשקעות של מאות מיליוני דולרים באנרגיה סולארית ואנרגיית רוח .  מתוך 100 המיליארדרים המדורגים ברשימה ,  17 מהם סינים וכולם משקיעים בטכנולוגיות סולאריות ומכוניות חשמליות .
 
המיליארדרים הירוקים ביותר בעולם :  וורן באפט וביל גייטס
שווים הכולל של 100 העשירים הירוקים בעולם הוא 460 מיליארד דולר

