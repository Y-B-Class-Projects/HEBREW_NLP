שלושה מפקחים ,  אפס פתרונות 
BenchMarker
 >  >  פרשת החשדות להרצת אג"ח בתיק הנוסטרו של פסגות הציפה סיטואציה מוזרה בשוק ההון המקומי .  בדירקטוריון פסגות - בית ההשקעות הגדול בישראל בתחום הגמל - מכהן דירקטור בשם יוסף שחק ,  המשמש במקביל דירקטור וחבר ועדת השקעות במתחרה מרכזי של פסגות ,  דש גמל - מנהל הגמל השלישי בגודלו בתעשייה שרשם את הצמיחה הגדולה ביותר ב-2009 .  שני הגופים הם מתחרים ,  ומידע ששומע דירקטור בבית השקעות אחד ,  עשוי לעניין מאוד את הגוף השני .  סיטואציה זו מעלה את השאלה - איזה גוף אמור לפקח על כך שמצב כזה לא יתרחש .  בשעה שבחברות ביטוח ובבנקים הרגולטור הרלוונטי - המפקח על הביטוח או המפקח על הבנקים - נותן אישור למינוי דירקטורים ,  בבתי ההשקעות לא כך הוא המצב .  כשנשאלו ברשות ניירות ערך על עמדתם לגבי שני הכובעים של שחק ,  אמרו כי אכן המצב נראה בעייתי ,  אבל מכיוון שהרשות אינה מפקחת על בתי השקעות ואינה נותנת אישור למינוי דירקטורים בהם - יש לפנות בעניין לאגף שוק ההון באוצר ,  המאשר דירקטורים בקופות גמל ,  או לרשות ההגבלים העסקיים שאמונה על שמירת התחרות .  באגף שוק ההון הסבירו כי אין סעיף בחוק האוסר על המינוי .  לדבריהם ,  אם היה מדובר בדירקטור המכהן בפסגות קופות גמל ,  הדבר היה בעייתי מבחינת החוק ,  אך מכיוון ששחק הוא דירקטור  " רק "  בבית ההשקעות פסגות - הדבר מותר .  עם זאת סירבו באגף שוק ההון לענות על השאלה ,  אם המצב לא נראה בעייתי ,  גם אם אינו אסור לפי ההגדרות היבשות של החוק .  ברשות ההגבלים העסקיים אמרו כי המינוי עשוי לעורר בעיות ,  אך לא ניתן לקבוע זאת כל עוד אין יודעים את פרטי המקרה המלאים - ובהם הנושאים שאליהם הדירקטור חשוף בכל אחת מהחברות .  ברשות ההגבלים הוסיפו כי אין בכוונתם לבדוק זאת .  הדירקטור המשותף הוא מקרה פרטי שמאיר בעיה בשוק ההון .  לבתי ההשקעות אין מפקח .  פעילות החיסכון הפנסיוני בבתי ההשקעות נמצאת תחת פיקוח האוצר ,  ופעילות הקרנות נמצאת תחת פיקוח רשות ניירות ערך ,  אבל שלל דברים נופלים בין הכיסאות ,  בין אם מדובר במינוי דירקטורים ובין אם מדובר בפיקוח על הנוסטרו .
 
שלושה מפקחים ,  אפס פתרונות 
BenchMarker

