אישום :  חנק את אשתו ודרש מילדיו לחפות עליו
תושב הפזורה הבדואית בנגב מואשם כי חנק את אשתו למוות בעת ויכוח ודרש מילדיו לדווח למשטרה כי הרעילה עצמה .  סעיפי האישום המיוחסים לו :  הריגה ,  תקיפה בנסיבות מחמירות והדחה בחקירה
לבית המשפט המחוזי בבאר שבע הוגש היום  ( ראשון )  כתב אישום נגד גבר ,  תושב הפזורה הבדואית בנגב ,  בגין הריגת אשתו במהלך קטטה .  הוא מואשם גם כי ביקש מילדיו לחפות עליו בכך שישקרו ויספרו כי אמם הרעילה את עצמה .
 מכתב האישום עולה כי האיש ,  המוחזק במעצר זה כשבועיים וחצי ,  נקלע בחודש ספטמבר לוויכוח עם אשתו שעה שדיבר איתה באזור המטבח ,  באוהל בו הוא מתגורר עם אישה אחרת .  במהלך הויכוח ,  סטר הנאשם לאשתו מספר פעמים ,  ולאחר מכן חנק אותה בידיו החשופות במשך דקות ארוכות .
 לאחר שהבין החשוד כי אשתו מחוסרת הכרה ,  הוא הסיע אותה ברכבו למרפאת קופת החולים ביישוב מרום ערד הסמוך  שם נקבע מותה .  לפי כתב האישום ,  בטרם הסיע את גופתה ,  הורה האב לילדיו לספר לכל מי שיתעניין בדבר וגם לחוקרי המשטרה כי אמם הרעילה את עצמה למוות .
 סעיפי האישום המיוחסים לאיש הם הריגה ,  תקיפה בנסיבות מחמירות וכן הדחה בחקירה .  בנוסף ,  תבקש המשטרה להאריך את מעצרו של הנאשם ,  בטענה שאם ישוחרר ,  ישבש את הליכי החקירה נגדו או ינסה להימלט .
 
אישום :  חנק את אשתו ודרש מילדיו לחפות עליו
תושב הפזורה הבדואית בנגב מואשם כי חנק את אשתו למוות בעת ויכוח ודרש מילדיו לדווח למשטרה כי הרעילה עצמה .  סעיפי האישום המיוחסים לו :  הריגה ,  תקיפה בנסיבות מחמירות והדחה בחקירה

