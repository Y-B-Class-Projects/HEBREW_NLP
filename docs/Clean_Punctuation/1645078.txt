פרס :  אירן נשלטת בידי תליין שמחפש פצצה
נשיא המדינה נאם בוועידת הנשיאים וקרא למדינות העולם להקים  " קואליציה רחבה שתעמוד מול האיום האירני ".  במקביל ,  באירן דוחים את הדו"ח של סבא"א בו נטען כי היא מפתחת נשק גרעיני : " הוא מחוסר בסיס "
 נשיא המדינה שמעון פרס אמר היום  ( שישי )  כי האיום האירני הוא הבעיה העיקרית המאיימת על העולם ולא רק בשל רצונה של האומה האיסלמית להשיג פצצה גרעינית ,  אלא בשל  " מהות המשטר בטהרן ".  פרס ,  שנאם בפני ראשי הארגונים היהודיים בוועידת הנשיאים בירושלים ,  אמר בנוסף כי  " כדי לרסן את שאיפותיה הגרעיניות של אירן ,  ישראל חייבת ליצור קואליציה רחבה של מדינות ,  כדי שזו תעמוד עימה מול האיום האירני ". 
בנאומו ציין הנשיא כי האיום האירני אינו מתבטא רק ברצון של השלטון במדינה להשיג פצצה גרעינית ,  אלא במהות המשטר שמנסה להשיג אותה . " השאלה היא לא למי יש פצצה ,  אלא למי יש תליינים שמוציאים להורג ",  אמר פרס והסביר : " האירנים הם תליינים שמנסים למצוא פצצה ,  והגיע הזמן לקרוא לתליין בשמו ולדיקטטור  דיקטטור ". 
בתוך כך ,  דובר משרד החוץ של רוסיה אמר היום כי אירן חייבת ליצור שיתוף פעולה נמרץ יותר עם הסוכנות הבינלאומית לאנרגיה אטומית  ( סבא"א )  ,  על מנת לשכנע את הקהילה הבינלאומית כי תוכנית הגרעין שלה נועדה למטרות שלום .  כך דווח בסוכנות הידיעות הרוסית  " אינטרפקס ".  דובר ממשלת גרמניה התייחס אף הוא הבוקר לסוגיית הגרעין האירני ואמר כי חוסר שיתוף הפעולה של אירן עם האו"ם ,  מאלצת את הקהיליה הבין לאומית להחריף את הסנקציות נגדה .
 אמש פורסם דו"ח של הסוכנות לאנרגיה אטומית ,  לפיו אירן מנסה לפתח ראש נפץ גרעיני .  הנציג האירני בסוכנות דחה את הפרטים העולים מהדו"ח וטען כי הם  " מחוסרי בסיס ".  עלי אסגר סולטניה טען כי גם בדו"חות קודמים של הסוכנות היה ברור כי  " מדובר במסמכים לא מקוריים שהוכח כי הם לגמרי מזוייפים וחסרי בסיס .  הנושאים הקשורים למחקר לכאורה בנושא טילים וחומרי נפץ הם שחוקים והופיעו בכל הדו"חות הקודמים ",  הסביר סולטניה שהוסיף כי  " אין כאן שום דבר חדש ".  
סולטניה שב והדגיש כי אירן עומדת מאחורי הודעותיה הקודמות לפיהן לא תפסיק את פעילות הגרעין האזרחית - ולא את שיתוף הפעולה עם סבא"א . " הדו"ח חוזר על דברים בצורה לא מציאותית וכמובן שלא תהיה לכך שום השפעה וזה רק יגרום לאי הבנה ",  אמר .  יתרה מכן ,  בסוכנות הידיעות האירנית אירנא נכתב כי סולטניה אך טען כי המנכ"ל הנכנס של סבא"א ,  יוקיה אמנו ,  אישר כי  " תוכנית הגרעין האירנית נועדה לצרכי שלום בלבד ". 
גם המנהיג העליון של אירן ,  האייתוללה עלי חמינאי ,  אמר היום כי ארצו אינה מבקשת להשיג נשק גרעיני . " האשמות המערב הן חסרות בסיס ,  בגלל שהאמונה הדתית שלנו אוסרת עלינו שימוש בנשק כזה ",  צוטט חמינאי בטלוויזיה האירנית והוסיף כי  " אנחנו לא מאמינים בנשק גרעיני ולא מנסים להשיג אותו ". 
בכיר בבית הלבן אמר הלילה כי הממשל נדהם נוכח מספרן הרב של הבעיות הטכניות הניצבות בפני אירן בפיתוח נשק גרעיני .  הדברים נאמרו לכתבים לאחר פרסום דו"ח הסוכנות לאנרגיה אטומית לפיו אירן מנסה לפתח ראש נפץ גרעיני .  לדברי הבכיר ,  ייתכן כי אין בידי האירנים כמות מספקת של אורניום .  אולם ,  הוא הוסיף כי  " העובדה שהם הגבירו את אי שיתוף הפעולה מצביעה על כך שאם לא יגבר הלחץ הבינלאומי ,  תכנית הגרעין של אירן מתקדמת לקראת ייצור נשק גרעיני ".  
ייתכן והזמן עד שאירן תשיג יכולת גרעינית יתארך בשל הבעיות הטכניות ,  אמר הגורם בבית הלבן , " אולם דפוס הפעולה של אירן מדאיג ביותר ".  הוא הוסיף כי על פי הדו"ח של סבא"א ,  אירן ניצבת בפני מספר בעיות בהפעלת הצנטריפוגות להעשרת אורניום . " 23 מתוך 52 הצנטריפוגות שלהם פועלות והן מעשירות אורניום ברמה נמוכה ",  אמר גורם נוסף .  
הוא הוסיף כי לאירן יש כ-2,000 קילוגרם של אורניום מועשר ברמה נמוכה בסך הכול , " כך שהם צוברים אורניום מועשר ברמה נמוכה ,  אולם בכמות פחותה בהרבה ממה שהיה צפוי להיות ברשותם ".  לדבריו , " דרושות לפחות עוד מספר שנים "  עד שאירן תוכל להעשיר אורניום ברמה מספקת לייצור נשק גרעיני .
 
פרס :  אירן נשלטת בידי תליין שמחפש פצצה
נשיא המדינה נאם בוועידת הנשיאים וקרא למדינות העולם להקים  " קואליציה רחבה שתעמוד מול האיום האירני ".  במקביל ,  באירן דוחים את הדו"ח של סבא"א בו נטען כי היא מפתחת נשק גרעיני : " הוא מחוסר בסיס "
 
