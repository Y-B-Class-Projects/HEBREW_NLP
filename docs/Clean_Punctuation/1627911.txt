כלל פיננסים ברוקרא'ז על שיכון ובינוי :  סגירה חזקה ל-2009 עם הנפקת פעילות הנדל"ן
נותרים ב"תשואת יתר "  ומחיר היעד עולה ל-8.5 שקל למניה
  ( שו"ב )  הודיעה בסוף השבוע על ההשלמה המיוחלת של הנפקת שו"ב נדל"ן .  בכך מסתיימת לה 2009 בצורה חזקה מבחינת החברה שהצליחה בשבוע האחרון של השנה להשלים את ההנפקה ולדווח על חוזה ענק בפעילות התשתית בחו"ל.כמה נקודות מרכזיות להתייחסות:שווי של 1.96 מיליארד שקל לשו"ב נדל"ן .  פעילות הנדל"ן המקומית זוכה לתג מחיר נאה .  מדובר בשווי הגבוה ב-9% מזה שבמודל של כלל פיננסים אך נמוך משמעותית משווי של 2.5 מיליארד שקל אליו כיוונה החברה .  היקף הגיוס מצומצם יחסית ועומד על 290 מיליון שקל בלבד ,  והחברה צפויה לרשום רווח הון של 130 מיליון שקל ברבעון הרביעי של 2009.חשיבות המהלך בעצם השלמתו . " אנו סבורים כי כישלון נוסף בהשלמת ההנפקה בסיבוב הנוכחי היה מטיל צל כבד על מניית שו"ב ומעמיד סימן שאלה מעל שוויה של אחזקה כה מהותית  ( ונסתרת מן העין )  ",  אומר אבירן רביבו ,  אנליסט כלל פיננסים ברוקראז' . " להערכתנו הצלחת החברה לממש את ההנפקה הפעם תחזק את מניית שו"ב ותבסס את ביטחון המשקיעים בשווי החברה למרות השווי והקיף הגיוס ה"צנועים "  יחסית ". מכוונים להנפקה ציבורית בהמשך הדרך .  במסגרת ההנפקה הנוכחית התחייבה שו"ב להנפיק לציבור את פעילות הנדל"ן המקומית עד לסופה של 2012 .  יש להניח כי בהנפקה הציבורית תכוון החברה לשווי גבוה יותר ,  אך בכלל פיננסים מתקשים לראות השלמה של מהלך זה בטווח הקצר .  חשוב לגלות כי אין מנגנון הגנה על שווי החברה למשתתפי ההנפקה הפרטית הנוכחית ,  כך שניתן להתייחס לשווי של 1.96 מיליארד שקל כשווי מינימלי להנפקה הציבורית  ( אם וכאשר ) .שו"ב נדל"ן ערוכה לקפיצת מדרגה בפעילות .  לאחר חיזוק המאזן ערוכה שו"ב נדל"ן טוב יותר להגברת קצב פיתוח הפרויקטים וזכייה אפשרית במתחם השוק הסיטונאי .  להערכת כלל פיננסים ,  במידה ותזכה החברה בפרויקט זה נחזה בהאצת מימושי הקרקעות שערכה החברה בחודשים האחרונים .  אלו בתורם יובילו לרווחי הון משמעותיים נוספים בהמשך הדרך.וגם פעילות התשתית במצב טוב .  החוזה הגדול באזרבייג'אן מהשבוע שעבר מעלה את צבר ההזמנות בפעילות התשתית בחו"ל מעל לרף של 6 מיליארד שקל .  במידה ותשכיל החברה לשמור על הרווחיות ההיסטורית שלה במדינות הפעילות החדשות הרי שצפויות לה תוצאות יפות בשנים הקרובות.המודל מתעדכן ,  מחיר היעד עולה ל-8.5 שקל .  בעקבות השלמת ההנפקה ,  בכלל פיננסים מעלים את מחיר היעד בהתאם לשווי שנסגר בהנפקה . " מודל הערכת השווי שלנו עדיין כולל בתוכו מספר מקדמי שמרנות ,  בעיקר לגבי פעילויות שאינן בליבת יצירת הערך בחברה ",  אומר רביבו .  כאמור ,  חשיבות המהלך הנוכחי הינה בחיזוק ביטחון המשקיעים בשווי פעילות הנדל"ן המקומית לאור השקיפות המנוכה יחסית לגבי פעילות זו ." לסיכום ",  אומר רביבו , " גם לאחר העליות האחרונות ,  עדיין יש ערך בנייר .  אנו נותרים ב'תשואת יתר' ומחיר היעד עולה ל-8.5 שקל למניה ". 

כלל פיננסים ברוקרא'ז על שיכון ובינוי :  סגירה חזקה ל-2009 עם הנפקת פעילות הנדל"ן
נותרים ב"תשואת יתר "  ומחיר היעד עולה ל-8.5 שקל למניה

