פרופ' יצחק סוארי יחליף את יוסי בכר בייצוג זכיינית הרכבת הקלה בת"א 
ינהל את המגעים מטעם MTS מול המדינה בניסיון להגיע לסגירה פיננסית
פרופ' יצחק סוארי ייצג את זכיינית פרויקט הרכבת הקלה בתל אביב ,  קבוצת mts ,  במשא ומתן מול המדינה סביב פתרון סוגיית הסגירה הפיננסית של הפרויקט .  סוארי יחליף את ד"ר יוסי בכר ,  אשר מונה באחרונה לתפקיד יו"ר דירקטוריון בנק דיסקונט .  בשבוע שעבר חודשו המגעים בין המדינה ל-mts במטרה לגשר על הפערים בין הצדדים - ואלה מתנהלים באינטנסיביות .  זאת ,  לאחר שהמדינה דחתה את בקשת mts לקבל ארכה נוספת להשלמת הליך הסגירה הפיננסית  והקציבה לה 90 יום להשלמתו ,  טרם תחל בהליכים לביטול הסכם הזיכיון עימה .  לפני כשבועיים הגישה המדינה ל-mts נספח ובו פירוט עמדתה לגבי הסוגיות המקצועיות שבין הצדדים - והחל ממועד זה יחל מניין הימים  ( עד ה-27 במרץ 2010 )  .  לצורך אורכה זו ,  נדרשה mts להאריך את הערבות שהעמידה בסך 120 מיליון שקל עד ל-18 במאי 2010 .  mts הדגישה כי היא רואה בפרויקט הרכבת הקלה  " פרויקט לאומי בעל משמעות עמוקה אשר תביא מזור לבעיות תחבורה רבות בגוש דן ",  וציינה כי בעלי המניות החליטו לגייס את פרופ' סוארי במטרה לסייע לליבון הסוגיות מול המדינה משרדי הממשלה ,  ולהגיע להסכמות הפיננסיות והמסחריות . " הקבוצה סבורה כי במגעים אלו ,  ניתן להשלים את הדיונים על הנושאים שעדיין נותרו פתוחים ,  בתווך השבועות הקרובים "  - נמסר עוד מן הקבוצה .
 
פרופ' יצחק סוארי יחליף את יוסי בכר בייצוג זכיינית הרכבת הקלה בת"א 
ינהל את המגעים מטעם MTS מול המדינה בניסיון להגיע לסגירה פיננסית

