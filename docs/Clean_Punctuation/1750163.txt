סימנים כחולים :  על הסדרה  " בלו נטלי "
 אחרי שמשתחררים מתדמית  " כוכב נולד "  של צביקה הדר ומדודידו של דפנה דקל , " בלו נטלי "  היא לא רק סדרה חשובה מעצם קיומה אלא ,  משלב מסוים ,  גם סדרה טובה לכשעצמה
קל להיות טוב כשהכל טוב .  כשאתה לא נגזל לא תצטרך לגזול ,  כשאתה לא מדוכא אין סיבה לדכא .  לא סתם משתמשים במטאפורות מעגליות כשמדברים על אלימות ,  עוני ופשיעה .  העובדה היא שמי שחסר לו משלים את החוסרים ,  בדרך כלל על חשבון הזולת . 
" בלו נטלי "  מספרת על משפחה מאושרת שאומללה לפי דרכה ,  כפי שהכלל של  " אנה קרנינה "  מכתיב .  והרי בישראל ,  המשפחה היא התא הכי יעיל והמבנה הכי עמיד ,  או לפחות כזה שנאבקים על עמידותו בכל אופן לגיטימי יותר או פחות .  משפחת עמית התל אביבית  ( צביקה הדר בתפקיד גדי ,  ודפנה דקל כאשתו קרן )  ,  יורדת מנכסיה ,  ונאלצת לחזור לבית המשפחה האשדודי של קרן .  שם מצטרף גדי לעסק המשפחתי המשגשג של גיסו ,  יוני  ( יפתח קליין )  ,  בעל יאכטה המתפרנס מהפלגות שכר לכל דורש .  קרן מצידה ,  מחפשת את מקומה מחדש ,  כשהיא משתדלת להתמודד עם אחותה  ( מיכל לוי המצוינת )  ,  שמחזיקה כנגדה פנקס עבה מלא התחשבנויות עבר ,  פנקס הכולל תחושות נחיתות מול האחות היפה והמצליחה ,  שהעזה להמציא עצמה מחדש בתל אביב ו"שכחה "  את המורשת האשדודית שלה .
 במהרה מגלה גדי שבתקופה שבה העסקים קשים ,  עסק ספנות משגשג לא מצליח בלי מחיר  יוני סיבך עצמו בהברחת נשים ממזרח אירופה עבור טיפוסים מפוקפקים המנהלים עסק סחר בנשים .  מכאן יצטרך גדי להחליט האם הוא מהאנשים שכשרע להם הם מרעים לסביבתם ,  או שיהיה מוכן להטביע את הסירה הרעועה שהיא משפחתו המורחבת בשביל להציל כמה נשים זרות .  אל מול המשפחה המאושרת ,  מתייצבת סכנה בדמות מציאות מכוערת ,  רקובה שרובנו מעדיפים לסתום את האף ולסובב את המבט מולה .
" בלו נטלי ",  שכתבו אבנר ברנהיימר וגיא סידיס  ( שאחראים גם ל"עד החתונה ",  180 מעלות מיצירתם הנוכחית )  ,  היא סוג של ראי התקופה .  היא באה אחרי ש"שובר שורות "  ו"העשב של השכן "  האמריקאיות ,  שלימדו אותנו שאין מרחק גדול מדי שאפשר ללכת בשביל להגן על התא המשפחתי בתקופות שפל ,  ושלהיות מהרעים זה רק עניין של מאיזה צד אתה מתבונן .
 אלא ש"בלו נטלי "  מתחילה מעט מגמגם  הדיאלוגים לפעמים מסומנים ,  לוקח זמן להתגבר על צביקה הדר של  " כוכב נולד "  ועל דפנה דקל של דודידו ולשחרר אותם מכלא הדימוי שבו כלאו את עצמם ,  ונדמה שהנושא חשוב ומוצלח יותר מהביצוע שלו .  יחד עם זאת ,  בהמשך מסתבר שדווקא כדאי להשהות את הספקנות   " בלו נטלי "  מתגבשת להיות סדרה קצבית ויעילה ששורטת בדיוק איפה שצריך  בציפוי האטום של האדישות .
 ברנהיימר את סידיס מצליחים בשתי מערכות  הצפת נושא אקוטי שנבלע בתוך השטף הכללי של מהדורות החדשות המטרידות ,  כמו גם בתיווך שלו לצופה הישראלי שמעדיף את טלוויזיית הפנאי שלו מרגיעה ומנומנמת .  את זה הם עושים בחיתוכים מהירים בין המשפחה הכל-ישראלית שמתעסקת במה שכל המשפחות מתעסקות  תככים קטנים ,  כסף ,  מלחמות לארג'יות וחינוך בני נוער כפויי טובה  ובין המשפחה הקטנה והמעוותת של הנשים המועסקות בכפייה בזנות .  העמדת אלו מול אלו יוצרים אפקט מזעזע במיוחד  האפקט היחידי ששווה להיהרג עליו במחיר של רייטינג נמוך .
 כאמור ,  הסדרה הולכת ומתחממת ,  הדיאלוגים מתהדקים והדמויות מתפתחות ומעמיקות - יפתח קליין מצליח להפוך את דמות השרמנטי עבה-הקול הרגילה שלו למורכבת ואמינה בתור ה"יהיה בסדר "  הישראלי ,  שמסתבך בבעיה שגדולה יותר מהפאסון שלו .  צביקה הדר מצליח להזכיר שלפני שהיה זה שטופח לנינט על השכם בפטרונות ,  הוא היה שחקן עם רבדים .  הוא פגיע ,  נוגע ללב ואומלל באופן שרק בעלי משפחה שיש לפרנס יכולים להיות .  
דפנה דקל היא בעיקר  " יציאה ",  שחקנית גדולה היא לא ,  אבל היא עושה את העבודה באופן שמניח את הדעת .  מיכל לוי מצוינת ממש ,  אמינה בכל תו ומעצבת דמות שנעה ממרגיזה ועד מקסימה .  גם השחקניות הפחות מוכרות שמשחקות את הנשים הרוסיות שנפלו קורבן לחטיפות וסחיטות מרשימות בהופעה מורכבת ואמיצה .  אלונה איב מדהימה ממש כיוליה ,  שדרך עיניה אנו חווים את כל המהלך הדרמטי של הנשים המנוצלות ,  ורינת מטטוב בתפקיד קטן מצליחה לסמרר את השיערות הקטנות ולהבעיר את המסך בכל שניה שהיא עליו .
" בלו נטלי "  היא סדרה שאינה משמחת לכשעצמה ,  אבל בהחלט משמחת וחשובה בעצם קיומה .  היא מצטרפת למגמה קיימת ,  בה הדרמות הישראליות מראות סימני נטישה של העיסוק ביחסים ,  בחתונות ובחבר'ה ,  ומתקדמות להיות אפשרות ליצירת מציאות אחרת בעצם המעורבות שלהן והעמדה שהן נוקטות .  כשהן מצליחות לעשות את זה - מבלי להיות מוסרניות באופן מעורר דחייה - הן בהחלט הופכות ליותר מסתם בידור שמרצד על המסך בסוף היום ,  ומשחקות תפקיד משמעותי ביצירת סדר יום ציבורי .
 בתוך המגמה הזו , " בלו נטלי "  מצטרפת לסדרות כמו  " פרשת השבוע "  ו"הבורגנים "  בניסיונה המוצלח לעורר את הצופים מהאדישות .  והעיקר ,  ניתן לצפות בה מבלי ליפול בתחושת הקורבן מול מתיחת חיים הכט .  זו הדרך וזה הכיוון .  עכשיו נותר רק להביא את זה לערוצי המיינסטרים .
 

סימנים כחולים :  על הסדרה  " בלו נטלי "
 אחרי שמשתחררים מתדמית  " כוכב נולד "  של צביקה הדר ומדודידו של דפנה דקל , " בלו נטלי "  היא לא רק סדרה חשובה מעצם קיומה אלא ,  משלב מסוים ,  גם סדרה טובה לכשעצמה

