שהפאזל יבנה את עצמו מהסוף להתחלה 
העצה הטובה ביותר שקיבלתי
 >  >  דמיין את הנקודה הגבוהה ביותר אליה אתה יכול להגיע ואז בנה תוכנית שתוביל אותך לשם - זו העצה שקיבלתי מחברי אורי לברון בתחילת דרכי ב-g-factor .  כשעברתי מעולם המדיה לעולם הטכנולוגיה ,  התלבטתי מה ייחשב בעיני להצלחה .  המעבר מעולם השיווק לעולם היזמות העמיד בפני אתגרים מורכבים .  הייתי צריך לבנות עסק בזירה שהיא חדשה לחלוטין עבורי ,  ולעתים לא היה לי ברור מה הצעד הבא .  כשהגדרתי לעצמי את הנקודה הסופית ,  גם אם זו נראתה לי מעורפלת או לא ריאלית ,  זה עזר לי להגדיר מטרות ביצועיות וגם העניק לי השראה .  כשאתה מצליח לדמיין את נקודת השיא שלך ,  זה נהפך להיות כמו פאזל שבונה את עצמו מהסוף להתחלה .  כשאתה מתעסק ביזמות וביזמים ,  אתה צריך למצוא לעצמך נקודות שיא חדשות כל יום .  כל תשובה שלילית ממשקיע או אתגר טכנולוגי שלרגע נראה לא פתיר מצריכים חשיבה יצירתית וכוח פנימי שיעזור למצוא את נקודת השיא החדשה ואת הדרך אליה .  אחת השאלות שאני שואל יזמים בפגישות הראשונות שלי עמם היא מה היא האפשרות שאתה רוצה לייצר למיזם שלך ,  או מהי האפשרות שהמיזם שלך יאפשר לקהל היעד שלו .  רק לאחר שהוא מצליח לענות על השאלות הללו ,  אנחנו מגדירים מהם הצעדים שייקחו את המיזם לאותו מקום .  בשיחות האלה אני נתקל ביזמים שעסוקים מדי בפתירת בעיות במקום ביצירת אפשרויות ,  מה שמשאיר את המיזמים שלהם באותו מקום ומונע התפתחות בעתיד .  גם בעיה הפוכה ,  שבה מוגדר החזון אבל חסרה תוכנית ביצועית שתוביל אליו ,  עלולה לתקוע את המיזם .  שינוי של נקודת המבט ,  שיכול להתרחש גם בשיחה של שעה ,  יכול לייצר גם אופק חדש וגם משימות חדשות שידחפו את המיזם קדימה .  יזם מוכשר הוא זה שיראה משברים כבסיס לפריצת דרך ולא כבעיה לא פתירה ,  ויצליח לבנות עסק כמעט בכל תנאי - גם אם לרגעים הדרך נראית בלתי אפשרית .  הכותב הוא מנכ"ל g-factor ,  זרוע הסטארט-אפ של אדלר חומסקי

שהפאזל יבנה את עצמו מהסוף להתחלה 
העצה הטובה ביותר שקיבלתי

