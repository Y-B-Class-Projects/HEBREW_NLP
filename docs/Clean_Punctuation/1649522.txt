אנדורן לעמיתי הע"ל : " המכירה לפסגות תפחית את דמי הניהול "
  >  >   " הסתיים הליך מכירת זכויות ניהול הקרן לבית ההשקעות פסגות ,  וזאת בתמורה לסכום של 107 מיליון שקל .  סכום זה ייזקף לטובת נכסי העמיתים ,  להבטחת זכויותיהם בקרן .  במסגרת המכירה יופחתו דמי הניהול שישולמו על ידי עמיתי הקרן "  - כך כתבה מנהלת קרן הפנסיה הע"ל ,  יעל אנדורן ,  במכתב ששלחה השבוע לעמיתי הקרן ,  ובו פירוט הפעולות שביצעה במסגרת תפקידה .  אנדורן מונתה למנהלת קרן הע"ל באוגוסט 2008 ,  לאחר שנתגלו בה אי סדרים ,  ולאחרונה מכרה את הקרן לבית ההשקעות פסגות . " מטרת הניהול המורשה היתה לפעול לתיקון ליקויים שהתגלו בקרן ולהביא להבראתה כפעולה מקדימה להעברת ניהולה לידי חברה מנהלת שתיבחר במכרז ",  מציינת אנדורן במכתבה .  אנדורן מפרטת במכתב את רשימת הפעולות שביצעה כדי לתקן חלק מהנזקים שנגרמו לעמיתים בשל האי סדרים : " לאחר מו"מ עם הסתדרות העובדים הלאומית  ( הבעלים הקודם של הקרן ,  א"א )  הצלחנו להשיב לקרן כ-15% ממניות בית ההשקעות דש אייפקס בשווי של כ-150 מיליון שקל ".  בהמשך מכרה הקרן כ-18% ממניות דש אייפקס בשווי של כ-180 מיליון שקל שבהן החזיקה ,  לאלי ברקת . " הקרן התנתקה תפעולית מהסתדרות העובדים הלאומית ,  והופסקה העברת דמי ניהול לגורמים הקשורים אליה ,  נבחנו התקשרויות של הקרן עם גורמים המספקים שירותים לקרן ,  והופחתו דמי ניהול המשולמים להם ",  ציינה אנדורן .  במכתב מפורטים גם שינויים שבוצעו בתקנון ,  במאגרי הנתונים ובדיווח האקטוארי .
 
אנדורן לעמיתי הע"ל : " המכירה לפסגות תפחית את דמי הניהול "
 nan
