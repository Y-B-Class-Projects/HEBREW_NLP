העימותים האלימים הרגו את אוהד פ.ס.ז'
האוהד  ( 38 )  נפצע אחרי הפסד הקבוצה למארסיי בסוף פברואר . " נלמד את השיעורים הנדרשים ",  הבטיחו בהנהלת פ.ס.ז'
גם בצרפת מתמודדים עם האלימות במגרשים כשהפעם זה עלה בחיים לאוהד פאריס סן ז'רמן ,  שמת מפצעיו בבית חולים בצרפת אחרי שהותקף במהלך ההפסד 3:0 של פ.ס.ז' למארסיי בחודש שעבר .
 האוהד בן ה-38 אושפז במשך 20 ימים במצב של קומה אחרי שסבל מפגיעות בראש במסגרת מהומות שפרצו מחוץ לפארק דה פראנס במהלך המשחק שנערך ב-28 לחודש שעבר .  בעקבות האירוע נעצר אדם החשוד בתקיפה אחרי שזוהה במצלמות הטלוויזיה כמי שפגע בקורבן .
 רמה יאדה ,  שרת הספורט ,  קראה בעקבות אותו אירוע לפעול בתקיפות כנגד פורעי החוק . " ההישרדות של המועדון נמצאת בסיכון ",  אמרה השרה . " הדבר הכי נורא קרה .  תשוקות עברו לידי שפל ,  חוסר הכרה וכעס רצחני .  אהבה של סמל הקבוצה הפכה לשנאה של האחר ,  שנאה של הספורט שנאה של החיים ".  בפאריס סן ז'רמן הגיבו להתפתחויות האחרונות ואמרו : " אנו נלמד את כל השיעורים הנדרשים מהדרמה הזו ונקבל החלטות כדי להוציא את האלימות מהפארק דה פראנס וכאשר הקבוצה יוצאת למשחקי חוץ ". 
אגב ,  זו לא הפעם הראשונה שפ.ס.ז' מעורב באלימות ,  כאשר ב-2006 ז'וליאן קוומנר נורה למוות על ידי המשטרה בעימותים אלימים לאחר המשחק של הקבוצה מול הפועל תל אביב במסגרת גביע אופ"א .
 
העימותים האלימים הרגו את אוהד פ.ס.ז'
האוהד  ( 38 )  נפצע אחרי הפסד הקבוצה למארסיי בסוף פברואר . " נלמד את השיעורים הנדרשים ",  הבטיחו בהנהלת פ.ס.ז'

