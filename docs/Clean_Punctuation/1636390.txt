ניסיון אחרון להצלת מפעל  " מוליתן "
 הצדדים ינהלו היום ומחר מו"מ מואץ בניסיון להציל את מקור הפרנסה של קרוב למאה עובדים בצפון ,  ובית המשפט ישוב ויתכנס מחר כדי להתעדכן בתוצאות המגעים .  עשרות מעובדי המפעל הגיעו לדיון
בית המשפט המחוזי בחיפה הורה היום  ( שלישי )  להמשיך את הפעילות במפעל מוליתן שבצפון גם בשלושת הימים הקרובים .  זאת לאחר שהצדדים הביעו בפני השופט ד"ר עדי זרנקין נכונות להמשיך ולנהל משא ומתן על מכירתו .  
במהלך הדיון נטען כי התעשיין צבי מאיר ,  המפעיל כיום את המפעל ,  מוכן לשלם תמורתו כ-6 מיליון שקלים בעוד הערכת השמאים מדברת על 10.8 מיליון שקלים .  נציגו של צבי מאיר טען בבית המשפט כי בפגישה שנערכה אתמול בין מרשו לבין הנושים של  " מוליתן ",  דרשו נציגי בנק דיסקונט שהינו הנושה העיקרי כ-12 מיליון שקלים ולא הסכימו לנהל משא ומתן על הסכום .  כונס הנכסים שמונה למפעל הוסיף ואמר היום בדיון ,  כי יש נכונות להמשיך את המו"מ ולפיכך הורה השופט לצדדים להתכנס יחד כדי להגיע להסכמה ולדווח לו מחר בצהרים האם הגיעו לסיכום .  
עורכת הדין של ההסתדרות ,  גלילה אורנשטיין ,  הציעה שהמו"מ ינוהל עוד היום והצדדים ישובו לבית המשפט עוד היום ,  אך הכונס התנגד לכך בנימוק שאין צורך לנהל מו"מ תחת לחץ .  לפיכך ,  קבע השופט כי מחר בצהרים ידווחו לו הצדדים על ההתקדמות במו"מ .
 לדיון שהתקיים הבוקר הגיעו עשרות מעובדי המפעל כשהם מתוחים לאחר לילה ללא שינה בשל החשש שהמפעל עלול להיסגר כבר היום .  העובדים הביעו דאגה נוכח מצוקת התעסוקה בצפון וטענו כי לא יוכלו למצוא מקור פרנסה חלופי באם יוחלט על סגירת  " מוליתן ".  נציג ההסתדרות במרחב הגליל המערבי ,  אשר שמואלי ,  ביקש מהשופט להורות לכונס לשלם לעובדים משכורות שכן לדבריו מזה כשלושה חודשים אין הם מקבלים שכר עבור עבודתם .  בתום דיון קצר בנושא ,  הוחלט כי גם סוגייה זו תידון מחר כאשר יחודשו הדיונים בנושא בבית המשפט .
 
ניסיון אחרון להצלת מפעל  " מוליתן "
 הצדדים ינהלו היום ומחר מו"מ מואץ בניסיון להציל את מקור הפרנסה של קרוב למאה עובדים בצפון ,  ובית המשפט ישוב ויתכנס מחר כדי להתעדכן בתוצאות המגעים .  עשרות מעובדי המפעל הגיעו לדיון

