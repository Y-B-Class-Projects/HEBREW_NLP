גייתנר : " הגירעון בתקציב הממשל בארה"ב - איום לטווח ארוך ;  אך לא ניתן לבצע קיצוץ חד ומהיר "
" ללא איזון נכון בין הוצאות למשמעת תקציבית ,  אנו מסתכנים בחזרה למיתון ",  אמר שר האוצר של ארה"ב
שר האוצר של ארה"ב ,  טימותי גייתנר ,  העריך כי הגירעונות בתקציב הממשל עלולים לאיים על כלכלת ארה"ב בטווח הארוך ,  וכי יש לצמצם אותם ברגע שהכלכלה האמריקאית תתאושש מהמיתון החמור ביותר מאז תקופת השפל הכלכלי הגדול בשנות השלושים של המאה הקודמת - כך דיווחה סוכנות הידיעות בלומברג ." כל אמריקאי יודע שהגירעונות הצפויים שלנו גבוהים מדי וכי אם הם יישארו ברמות אלו זמן רב לאחר סיום המיתון ,  הם יאיימו על עתיד הכלכלה שלנו ",  אמר גייתנר ,  לפי נוסח נאומו היום בדיון בוועדת הבנקאות של הסנאט .  ללא צמצום הגירעונות ,  צפויה ירידה בהשקעות ועלייה של הריביות ,  מצב שעלול להקשות על משקי בית ועסקים לקבל אשראי ,  הוסיף גייתנר .  גייתנר אמר כי יש להתחיל לגבש תוכניות לצמצום הגירעון בתקציב הממשל ,  אולם במקביל לנקוט בצעדים נוספים לעידוד הצמיחה וליצירת מקומות עבודה .  לדבריו ,  יש לוודא שהממשל ימצא את האיזון הנכון בין הוצאות למשמעת תקציבית ." אם לא נעשה כן ,  אנו מסתכנים בכך שהכלכלה תשוב לשקוע במיתון ,  דבר שיגרום נזק עצום נוסף למשפחות מהמעמד הבינוני ,  וייקשה אף יותר על תיקון הבעיות התקציביות שלנו ",  אמר גייתנר . " קידום קיצוצים עמוקים ומיידיים בתקציב יפגע בצמיחה ,  ויחריף את האתגרים התקציביים העומדים בפנינו ". 

גייתנר : " הגירעון בתקציב הממשל בארה"ב - איום לטווח ארוך ;  אך לא ניתן לבצע קיצוץ חד ומהיר "
" ללא איזון נכון בין הוצאות למשמעת תקציבית ,  אנו מסתכנים בחזרה למיתון ",  אמר שר האוצר של ארה"ב

