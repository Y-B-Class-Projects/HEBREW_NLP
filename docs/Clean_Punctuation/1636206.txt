כשפישר נפגש עם טרי
גליה מאור ,  מנכ"לית בנק לאומי ומתמודדת על תפקיד יו"ר הבנק תתעניין לדעת כי ביום חמישי שעבר נפגש מתמודד אחר על התפקיד ,  משה טרי ,  עם הנגיד פישר במסעדת סטפון בראון בת"א
גליה מאור ,  מנכ"לית בנק לאומי ,  שהודיעה השבוע כי בכוונתה להתמודד על תפקיד יו"ר הבנק - כפי שנחשף ב-TheMarker ,  בוודאי תתעניין בפריט המידע הבא :  ביום חמישי שעבר נפגש מתמודד אחר על התפקיד ,  משה טרי ,  יו"ר רשות ני"ע לשעבר ,  הנחשב למקורב לרה"מ בנימין נתניהו ורעייתו שרה ,  עם הנגיד פרופ' סטנלי פישר במסעדת סטפן בראון בתל אביב .  
בנק ישראל יידרש לאשר את המועמד שיוצע על ידי המתמודדים על השליטה במניות לאומי שהמדינה מתכננת למכור .  עם השמות שהועלו עד כה לתפקיד מלבד מאור וטרי נמנים גם אורי יוגב ,  יו"ר הוועדה המייעצת למועצה הלאומית לכלכלה ואף הוא מקורב לנתניהו ,  ודוד קליין ,  מועמדו של שלמה אליהו המנסה להשתלט על הבנק .  מבנק ישראל נמסר : " איננו מגיבים על פגישות של הנגיד ".  
 פגישה מסקרנת אחרת של רגולטור התקיימה אתמול כאשר זהר גושן ,  יו"ר רשות ני"ע ,  נפגש לצהריים עם צבי סטפק ,  בעל בית ההשקעות מיטב .  לפני כחודש פורסם ב-themarker כי רשות ני"ע החלה בבדיקה בחברת תעודות הסל הדס של גאון שוקי הון ,  שמוזגה לתוך מיטב במיזוג עם גאון .  
הבדיקה עוסקת בחשיפה שהיתה להדס לפני מיזוגה למיטב לבנק ההשקעות הזר ליהמן ברדרס לפני קריסתו ,  ובאיכות הדיווח שלה על כך למשקיעים .  מהרשות לני"ע נמסר : " איננו מגיבים על לוח הזמנים של ראש הרשות ". 

כשפישר נפגש עם טרי
גליה מאור ,  מנכ"לית בנק לאומי ומתמודדת על תפקיד יו"ר הבנק תתעניין לדעת כי ביום חמישי שעבר נפגש מתמודד אחר על התפקיד ,  משה טרי ,  עם הנגיד פישר במסעדת סטפון בראון בת"א

