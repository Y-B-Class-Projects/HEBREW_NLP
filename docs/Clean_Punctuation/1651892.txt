איל גבאי : " ממשלת ישראל אינה אחראית למחסור בעובדים זרים בחקלאות "
 מנכ"ל משרד ראש הממשלה : " צמצום מספר העובדים הזרים בישראל - במטרה להקטין את האבטלה "
" ממשלת ישראל אינה אחראית למחסור בעובדים זרים בחקלאות ",  כך כותב מנכ"ל משרד ראש הממשלה ,  איל גבאי ,  בתגובה למכתבן של 11 משפחות צעירות מישובי הערבה לראש הממשלה ,  בנימין נתניהו .  במכתב טענו החקלאים כי הם נקלעו לחובות כבדים ולהתמוטטות כלכלית ,  מאחר שהעובדים התאילנדים שאושרו למשקיהם לא הגיעו ,  בשל מדיניות  " השמיים הסגורים "  בה נקט משרד הפנים .  מספר משפחות צעירות אף הודיעו להנהלת המושבים כי בכוונתן לעזוב את הישובים ולחזור למרכז הארץ.מנתונים שנמסרו ממושבי הערבה ,  עולה כי החקלאים השליכו למזבלות ולוואדיות בסביבתם 15-16 אלף טון ירקות ליצוא - בעיקר פלפלים ,  עגבניות שרי ומלונים - שנרקבו בחממות בשל המחסור בעובדים .  בתשובתו כותב גבאי כי  " ממשלת ישראל לא נקטה ואינה נוקטת מדיניות של 'שמים סגורים' .  הקשיים במימוש האישורים לעובדים זרים שקיבלו החקלאים ממשרד החקלאות ,  כמו גם הקשיים בהסרת חסמים המונעים את הגעתם למשקים ,  אינם קשורים לרשויות שבאחריות ממשלת ישראל אלא במדינות המוצא של העובדים ". לטענת ראשי התאחדות חקלאי ישראל וארגוני החקלאים ,  חסרים כיום במשקים החקלאיים בישראל כ-3,000 תאילנדיים - יותר ממכסת העובדים הזרים שאושרה לחקלאות השנה ,  העומדת על כ-26,000 .  עוד כותב איל גבאי ,  כי ממשלת ישראל מקיימת מדיניות עקבית של צמצום מספר העובדים הזרים בישראל ובכלל זה עובדים זרים בחקלאות  " במטרה להקטין את האבטלה ולצמצם את התופעות השליליות הנלוות להבאת ולשהיית עובדים זרים בישראל ". לדברי גבאי , " כל הגורמים המקצועיים - לרבות בנק ישראל ,  האקדמיה וארגון ומחלקות המחקר של ארגון מדינות oecd - סבורים שעל ממשלת ישראל להמשיך ולצמצם את מספר העובדים הזרים בישראל ".  גבאי מוסיף כי  " הנחת היסוד של בעלי העסקים המעסיקים עובדים זרים ,  כי מחובתה של המדינה לספק להם עובדים זרים כאחד מאמצעי הייצור היא מוטעית ,  ואני שמח על כך שהממשלה ראתה לנכון לקבוע מכסה יורדת של עובדים זרים בענפים השונים ". גבאי מציע למעסיקים  " שבשל קשיים כאלה ואחרים אינם מצליחים לממש את ההיתרים שהונפקו להם ,  לממשם באמצעות הבאת עובדים ממדינות אחרות ". 

איל גבאי : " ממשלת ישראל אינה אחראית למחסור בעובדים זרים בחקלאות "
 מנכ"ל משרד ראש הממשלה : " צמצום מספר העובדים הזרים בישראל - במטרה להקטין את האבטלה "
 
