הדילמה של פז
ישנה סברה שטוענת כי על מנת ליהנות מצפייה באירוע ספורט ,  חובה על הצופה לבחור צד .  נקודת המוצא היא שמעורבות רגשית עומדת בבסיס החוויה ושהיא חלק בלתי נפרד מההנאה ,  ולפיכך ככל שהצופה מעורב יותר ,  כך תחושותיו יוקצנו והנאתו רק תגבר .  מבחינתי הגישה הזו היא מעט ילדותית ,  מכיוון שמתישהו בחיים האסתטיקה של המשחק גוברת על הכל ,  ולפיכך צפייה ניטרלית היא לא רק לגיטימית ,  לעתים היא אף כורח המציאות .  אומנם אין הדברים נוגעים לספורט הישראלי ,  שבו הכל יותר רגשי ופחות הגיוני ,  אך בכל הנוגע לספורט אמיתי - שבו כל המעורבים מוכשרים ,  נפלאים וראויים לניצחון - כיצד אנחנו אמורים לבחור צד מובהק ?  הרי זה בלתי אפשרי ,  ואפילו מעט מיותר ומטופש.בעד הנחמדיםיום ראשון המחיש במדויק חלק מהדילמות קורעות הלב שעמן נאלץ חובב הספורט להתמודד .  גמר אליפות אוסטרליה ,  למשל ,  הפגיש בין שני טניסאים מוערכים ונערצים ,  עם שלל סיבות שתומכות בזכייה בכל אחד מהם .  הרי איך לא נתמוך בפדרר ,  האלוף הגדול ,  שעושה היסטוריה לנגד עינינו ?  האם זה הגיוני לייחל להפסד של הטניסאי הגדול אי פעם ?  האם נוכל להגיד לילדינו בלב שלם שקיווינו למפלתו ?  מנגד ,  האם מארי לא ראוי לזכייה ראשונה אחרי הטורניר המופלא שסיפק ?  האם לא מגיע לו להניף פעם בחייו גביע ?  האם ליקירינו ,  נתיני הממלכה הבריטית ,  שחו בחייהם כל כך הרבה סבל ספורטיבי ,  לא מגיעים רגעי אושר וגאווה ?  כמה שעות לאחר מכן עלו לשחק מנצ'סטר יונייטד וארסנל ,  והלב המשיך להיקרע :  איזו טרגדיה זו שאחת מהן חייבת להפסיד .  שתיהן אדירות ונערצות ,  שתיהן העניקו לנו כל כך הרבה רגעי שמחה ,  שתיהן ראויות ואהובות ,  וזה עוול ,  ממש פשע ,  שאחת מהן תרד מנוצחת ואולי תנשור מהמירוץ לתואר .  וכמו במשחק הטניס ,  גם פה ההיגיון מסרב להחליט בנחרצות על זהות הצד המועדף .  במקרים כאלה הלב הוא זה שמכריע את הכף ,  ולא פעם השיקולים שלו מוזרים ומשונים ,  ובדרך כלל ההחלטה נופלת על מי שנראה לו נחמד יותר באותו הרגע ,  ובמקרה הזה פדרר ויונייטד .  לא ברור למה ,  אבל זה לא משנה .  ממילא הכל נתון לשינויים ולמהפכים.נגד המנצחיםואז מתחיל המשחק ,  והכל משתנה .  פדרר שולט בהתמודדות ,  מביך את יריבו וחושף את חולשותיו ,  ולפתע האמפתיה עוברת לצד השני . " קדימה מארי ",  אני קורא בשקט ,  מבולבל מעט ,  שניות ספורות בלבד אחרי שנראה היה שאני הולך עם פדרר , " תראה לו מי אתה ,  אל תישבר ".  בדיוק כך קורה גם במשחק הכדורגל . " תמשיכי להילחם ארסנל ",  אני מפלל בלבי ומחזיק אצבעות לתותחנים ,  למרות שרק דקה לפני כן היללתי בקול רם את אלכס פרגוסון על הנסים שהפיק מנאני ומסקולס ואיחלתי לו הצלחה , " תראי לסקוטי השחצן ממה את עשויה ".  מתברר שהתמיכה בצד המפסיד היא כמעט בלתי נמנעת .  ראשית ,  כחובב הספורט אתה מצפה לקאמבק ולקרב צמוד בכל התמודדות ,  ולפיכך מייחל לחזרתו למשחק של הצד שבפיגור כדי להגביר את המתח .  בנוסף ,  קשה שלא לחוש אמפתיה לצד המפסיד ,  אחרי כל המאמצים שהשקיע 


הדילמה של פז
nan
