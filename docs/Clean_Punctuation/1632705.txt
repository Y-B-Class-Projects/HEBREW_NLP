פוטבול :  תתחילו לחפש דילים ללונדון
סן פרנסיסקו ודנבר ,  להן אוהדים רבים בישראל ,  ייפגשו בוומבלי ב-31 באוקטובר .  מקאליסטר חזר לסיינטס ,  מרווין הריסון בצרות
שנות ה-80 ,  בהן עשה הפוטבול את צעדיו הראשונים בישראל ,  קנו מעט אוהדים למשחק .  אלה שהחלו לעקוב בשנים הללו הצטרפו בעיקר לסן פרנסיסקו ודנבר ברונקוס ,  וכעת הם יקבלו הזדמנות לראות את שתיהן ב-31 באוקטובר בלונדון ,  כך נקבע הערב .  יש רחשים על קיום משחק נוסף בוומבלי בעונה הבאה ,  אולם ב-NFL לא הוציאו עדיין את הרעיון לפועל .
 ניו אורלינס מודאגת ממצב הרצים בפלייאוף ,  והחתימה לקראת המשחק מול אריזונה  ( שבת ,  23:30 )  אורח מפתיע :  דוס מקאליסטר ,  שישב בחוץ לאורך העונה .  מקאליסטר בן ה-31 נופה במהלך אימוני הקיץ ויחזור לסגל הקבוצה ,  כנראה בשל חששו של המאמן שון פייטון מפציעות .  הרץ המוביל של הסיינטס פייר תומאס ערך אימונים מוגבלים השבוע ורג'י בוש ומייק בל סבלו אף הם מפציעות לאורך העונה .  אריזונה ,  אגב ,  לא מצפה שהתופס אנקואן בולדין ,  הפצוע בקרסולו ,  ייטול חלק בהתמודדות .
 מאחר שהמשטרה לא הצליחה לפענח מקרה ירי שבו היה שותף על פי החשד מרווין הריסון ,  תופס העבר של אינדיאנפוליס קולטס ,  יתערב ה-FBI במקרה .  ביולי 2009 נורה סוחר הסמים דווייט דיקסון בפילדלפיה ,  על ידי רכב שקושר להריסון .  דיקסון אמר למשטרה לפני מותו כי הוא מאמין שלמקרה יש קשר לירי שפצע אותו באפריל 2008 ,  אז נורה צרור אל מכוניתו והוא נפגע בידו .  המשטרה ,  כזכור ,  סגרה את התיק מהר וניקתה את הריסון מכל אשמה .
 לתופס נוכחי של הקולטס ,  פייר גארסון ,  יש לא מעט צרות בבית ,  בהאיטי ,  בעקבות רעידת האדמה ,  אבל הוא יכול לנשום לרווחה .  ערב המשחק עם בולטימור  ( בין שבת לראשון ,  3:15 ,  METV ו-ESPN )  ,  התקשר גארסון לביתו וגילה שבני משפחתו יצאו מהאסון ללא פגע .  
חדשות נוספות :  טובי גרהארט ,  הרץ האחורי של סטנפורד ,  הודיע כצפוי כי ייצא ל-NFL .  גרהארט ,  שסיים שני במירוץ להייזמן ,  שיחק ארבע שנים במכללה ויכול היה להמשיך לחמישית ,  משום שבשנה הראשונה נטל חלק רק במשחק אחד .  טום קייבל ,  מאמן אוקלנד ,  שוחח עם אל דייויס ובינתיים לא הושגה שום התקדמות ,  כשכרגע הוא נשאר בתפקידו .  בפאלו חושבת על עבודת צוות של אב ובן - מרטי ובריאן שוטנהיימר בצוות האימון ,  בינתיים אין התקדמות למהלך .  ובניו יורק ג'איינטס מקווים לטוב אחרי שנה קטסטרופלית בהגנה ,  כשהחתימו את פרי פיוול כמתאם במקומו של ג'ים שרידן .  פיוול היה מתאם ההגנה של בפאלו והחליף את דיק ג'אורון שפוטר במהלך העונה כמאמן ראשי .  הוא עבד תחת טום קאפלין בג'קסונוויל .
 
פוטבול :  תתחילו לחפש דילים ללונדון
סן פרנסיסקו ודנבר ,  להן אוהדים רבים בישראל ,  ייפגשו בוומבלי ב-31 באוקטובר .  מקאליסטר חזר לסיינטס ,  מרווין הריסון בצרות

