ההצגה  " ולנטינו "  עולה בבית לסין
זאב רווח וחנה אזולאי-הספרי מככבים בהצגה חדשה שעוסקת במשפחה שמתאחדת לאחר 40 שנה .  הבמאי רמי דנון : " זו הזדמנות נהדרת לראות את זאב רווח בתפקיד דרמטי "
 תיאטרון בית לסין יעלה בבכורה את  " ולנטינו ",  מחזה חדש שביים רמי דנון ,  שחיבר גם את המחזה עם העיתונאי אמנון לוי .  במחזה מככב זאב רווח ,  המגלם את הגיבור הראשי אלברטו  ( המכונה ולנטינו )  ,  אב הנוטש את משפחתו ,  נוסע לארגנטינה ושב לאחר 40 שנה לבקשת בנו .  הביקור פותח פצעים ישנים ולמעשה מסביר את סיבת היעלמותו של אלברטו .  בהצגה משחקים גם חנה אזולאי-הספרי ,  יורם טולדנו ותחיה דנון .
" המחזה עוסק בשאלת קשר דם ,  חוזקו והאם הוא ניתן לניתוק ",  סיפק לוואלה !  תרבות הבמאי והמחבר רמי דנון . " אב שנוטש את ילדיו הקטנים חוזר לאחר 40 שנה ,  ופוגש אותם כבוגרים ,  הורים בעצמם .  איך מתמודדים עם אב שנעדר כל כך הרבה שנים ,  אב שלא מכירים ?  נוטרים ?  מנסים ?  סולחים ?  מקבלים ?   "  .  
את העבודה על המחזה תיאר דנון כ"תענוג גדול ,  עם צוות חלומי של שחקנים .  זאב רווח הוא שחקן ענק ,  וזו הזדמנות נהדרת לראות אותו בתפקיד דרמטי ,  המשלב עומק נפשי עצום והומור ".  ההצגות הראשונות יעלו בבית ציוני אמריקה בין התאריכים 23-26 בינואר .
 
ההצגה  " ולנטינו "  עולה בבית לסין
זאב רווח וחנה אזולאי-הספרי מככבים בהצגה חדשה שעוסקת במשפחה שמתאחדת לאחר 40 שנה .  הבמאי רמי דנון : " זו הזדמנות נהדרת לראות את זאב רווח בתפקיד דרמטי "
 
