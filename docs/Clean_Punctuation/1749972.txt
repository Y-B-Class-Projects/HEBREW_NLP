בריאן טולברט יחל להתאמן עם הפועל חולון
הגארד האמריקאי שקלע את סל הניצחון בגמר הגביע ב-2009 עשוי לחזור לחולון לאחר שנחת בארץ ויחל להתאמן עם הקבוצה
בהפועל חולון היו מרוצים מהיכולת של השחקנים במחצית השנייה של המשחק מול בני השרון אמש  ( שבת )  ,  אך בקבוצה לא מרוצים עדיין ממצבת השחקנים ,  בעיקר בעמדות הפנים .  בינתיים ,  עשויים בחולון לצרף בימים הקרובים את שחקנם בעבר ,  בריאן טולברט .  טולברט ,  שהיה במגעים עם עירוני רמת גן במהלך הקיץ אך בעקבות חוק של משרד הפנים לא הגיע ,  נחת הבוקר בישראל ,  וטרם נכנס לשיחות רציניות עם המועדון .  סוכנו רוני לופו הציע את השחקן למספר קבוצות ,  ועד כה נראה כי חולון היא הקבוצה הרצינית ביותר .  טולברט יחל להתאמן מחר עם הקבוצה על מנת לשמור על כושר .
 טולברט  ( 36 ,  1.88 )  ,  הקלע המוביל של מכללת איסטרן מישיגן בכל הזמנים ,  פרץ לתודעה במדי גלאטסראיי רק בעונת 1999/2000 ,  ולאחר מכן החל מסע באיטליה שכלל את סיינה ,  אודינה ופררה .  בעונת 2004/5 נחת במכבי פתח תקווה של צבי ירדן ,  ומאז מסרב לעזוב את ישראל .  בחמש עונותיו בארץ עבר טולברט מלבד בחולון גם בעירוני אשקלון ,  מכבי ראשון לציון ,  ועירוני רמת גן .  בעונת 2008/9 הצטרף לחולון של דני פרנקו וזכה עם הקבוצה בגביע המדינה כשקלע את סל הניצחון בגמר הגביע .
 
בריאן טולברט יחל להתאמן עם הפועל חולון
הגארד האמריקאי שקלע את סל הניצחון בגמר הגביע ב-2009 עשוי לחזור לחולון לאחר שנחת בארץ ויחל להתאמן עם הקבוצה

