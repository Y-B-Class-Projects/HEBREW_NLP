וול סטריט :  המסחר ננעל בירידות שערים
הבורסה האמריקאית נסגרה בירידה על רקע הצלילה במדד בטחון הצרכנים .  דאו ג'ונס נחלש ב-1% ,  הנאסד"ק ירד ב-1.3% ובשוק הסולידי נרשמה עלייה במחירי איגרות החוב לעשר שנים
המסחר בוול סטריט הסתיים בירידות על רקע מדד בטחון הצרכנים שירד בצורה חריפה מהצפוי והנפילה במחירי הדירות בארצות הברית .  דאו ג'ונס נחלש ב-1% ל-10,282 נקודות ,  נאסד"ק ירד ב-1.3% ל-2,213 נקודות ו-S & P 500 החסיר 1.2% ל-1,095 נקודות .  בשוק הסולידי ,  מחירי איגרות חוב לעשר שנים של ממשלת ארצות הברית עלו והתשואה עליהן ירדה ב-0.108% ל-3.69% .  
בזירת המקרו ,  צפוי בן ברננקי ,  יו"ר הבנק הפדרלי ,  להעיד מחר בפני ועדת הסנאט בענייני בנקאות ,  שוק הדיור ועניינים עירוניים בנוגע למדיניות המוניטרית .  
בטחון הצרכנים בארה"ב נפל באופן חד מהצפוי בחודש פברואר ,  לאחר שהצרכנים האמריקאים הפכו לפסימיים יותר בנוגע לסיכויי ההתאוששות של כלכלת ארה"ב ועל רקע שיעור האבטלה הגבוה - כך דיווחה היום חברת המחקר קונפרנס בורד .  מדד בטחון הצרכנים של קונפרנס בורד נפל ב-11 נקודות ל-46 בחודש פברואר ,  רמתו הנמוכה ביותר מאז אפריל 2009 ,  לעומת 56.5 נקודות בחודש ינואר .  תחזיות הכלכלנים היו כי המדד ירשום ירידה קלה לרמה של 55.5 נקודות ,  לעומת הקריאה הקודמת של 55.9 נקודות בינואר .  
מחירי הבתים בערים הגדולות בארה"ב ירדו בדצמבר באופן לא צפוי ,  אולם קצב הירידה השנתית במחירים האט ,  כך עולה ממדד קייס-שילר של סטנדרד אנד פורס שפורסם היום .  על פי המדד ,  רשמו מחירי הבתים ב-20 הערים הגדולות בדצמבר ירידה חודשית של 0.2% ,  כמו זו שנרשמה בנובמבר .  לעומת דצמבר 2008 ירדו מחירי הבתים ב-3.1% .  אנליסטים צפו כי לעומת נובמבר יישארו המחירים ללא שינוי ,  וכי הירידה השנתית תסתכם ב-3.2% .  
בחברות האמריקאיות ,  מיקרוסופט  ( -1.39%  ,  28.33 )  ואמזון  ( 0.0%  ,  76.74 )  הודיעו ביום שני כי הגיעו להסכם בנוגע לסכסוך הפטנטים ,  שיאפשר לשתיהן להשתמש בפטנטים זו של זו .  במסגרת ההסכם ,  תשלם אמזון למיקרוסופט סכום בלתי ידוע .  ההסכם כולל פטנטים הקשורים לקינדל ,  קורא הספרים הדיגיטלי של אמזון ,  כמו גם לשימוש של החברה בשרתי לינוקס .  מיקרוסופט טענה כי יישומים רבים בלינוקס מפרים פטנטים שלה

וול סטריט :  המסחר ננעל בירידות שערים
הבורסה האמריקאית נסגרה בירידה על רקע הצלילה במדד בטחון הצרכנים .  דאו ג'ונס נחלש ב-1% ,  הנאסד"ק ירד ב-1.3% ובשוק הסולידי נרשמה עלייה במחירי איגרות החוב לעשר שנים

