צרפת :  ליון בדרך לעוד עונה בלי תואר
אחרי שהודחה מהגביע בתחילת השבוע ,  הפסידה ליון 1:0 ללוריין והודחה ברבע הגמר של גביע הליגה .  מארסיי וטולוז בחצי הגמר
העונה של ליון ,  בינתיים רק בזירה המקומית ,  הולכת מדחי אל דחי .  השליטה הגדולה של העשור הקודם בצרפת נמצאת במרחק משמעותי מהפסגה בליגה ,  הודחה ביום ראשון מהגביע הצרפתי והערב  ( רביעי )  עפה גם מגביע הליגה .  שחקניו של קלוד פואל התארחו במגרשה של לוריין בשלב רבע הגמר ,  אך הפסידו 1:0 וככל הנראה יסיימו עונה ללא תואר ,  אלא אם כן יעשו את הבלתי יאומן בליגת האלופות או ירשמו קאמבק מרשים בליגה וימחקו את הפרש 11 הנקודות מבורדו .
 הרכש הקרואטי ,  דז'אן לוברן ,  פתח במרכז הגנת ליון ועלה לה במשחק כולו ,  כשטעות מוקדמת שלו הובילה לשער הניצחון שכבש קווין גמיירו כבר בדקה הרביעית .  ליון ,  עדיין המומה מההפסד למונאקו בתחילת השבוע ,  לא הצליחה לנצל את המצבים הרבים אליהם הגיעה והפסידה לקבוצה אותה הביסה 3:0 בליגה רק לפני שבוע ,  ובאותו מגרש .  מסתבר שהעונה שעברה לא הייתה מקרית ,  וכעת מעמדו של קלוד פואל מעורער מאי פעם .
 גם מארסיי בחצי הגמר ,  לאחר 1:2 על ליל .  טוליו דה מלו אמנם העלה את האורחים ליתרון בוולודרום בדקה הרביעית ,  אבל לוצ'ו גונזאלס הארגנטינאי ענה בחלוף חמש דקות ומתיו ולבואנה ,  שנראה כבר בדרכו החוצה מהמועדון ,  המשיך להוכיח את נחיצותו עם שער ניצחון יקר בדקה ה-81 .
 טולוז עלתה אף היא לחצי גמר גביע הליגה ,  כשהצליחה לרשום ניצחון חוץ 0:1 על גנגאן מהליגה השנייה ,  מחזיקת הגביע הצרפתי ,  למי ששכח .  המגן הימני אלבין אבונדו הכריע את המשחק עם שער בדקה ה-54 .
 בסיבוב הרביעי של הגביע ,  בו נערכו משחקי השלמה ,  נרשמה הפתעה אדירה ,  כשפלאבנק מהליגה השלישית ניצחה 0:2 את נאנסי בחוץ והדיחה אותה בבושת פנים .  בולון הצליחה להתגבר על קולמאר מהליגה הרביעית ,  שהדהימה בסיבוב הקודם את ליל ,  עם ניצחון 1:2 .
 
צרפת :  ליון בדרך לעוד עונה בלי תואר
אחרי שהודחה מהגביע בתחילת השבוע ,  הפסידה ליון 1:0 ללוריין והודחה ברבע הגמר של גביע הליגה .  מארסיי וטולוז בחצי הגמר

