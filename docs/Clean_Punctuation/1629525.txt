המהפכה הגדולה של המאה ה-21 :  הנשים השתלטו על כוח העבודה
בתוך כמה חודשים ייהפך המין הנשי לרוב בכוח העבודה האמריקאי .  אף שהנשים העובדות עדיין נתקלות בכמה בעיות ,  נראה שהמהפכה החברתית הגדולה של דורנו כבר הושלמה
 >  >  בתקופה שבה העולם סובל ממחסור בסיבות למסיבה ,  הנה סיבה פוטנציאלית :  בתוך כמה חודשים נשים יחצו את רף ה-50% ויהוו את רוב כוח העבודה האמריקאי .  נשים כבר מהוות את רוב בוגרות האוניברסיטאות במדינות oecd ,  ואת רוב בעלי המקצוע ברוב המדינות העשירות ,  כולל ארה"ב .  נשים מנהלות רבות מהחברות הגדולות בעולם - מפפסיקו האמריקאית ועד ארבה  ( areva )  בצרפת .  ההעצמה הכלכלית של המין הנשי היא ,  אולי ,  השינוי החברתי הגדול ביותר של דורנו .  רק לפני דור היו נשים מוגבלות למשרות שוליות ומונוטוניות .  הן היו סובלות לעתים קרובות מסקסיזם והתבקשו לנטוש את הקריירות שלהן לטובת חתונה וילדים - כפי שמדגימה הסדרה  " מדמן "   ( הגברים של שדרות מדיסון )  ,  המתארת את עולם תעשיית הפרסום בשנות ה-60 באופן מבריק .  כיום הן מנהלות את חלק מהארגונים שבעבר התייחסו אליהן כאזרחיות מסוג ב' .  למיליוני נשים ניתנה האפשרות לשלוט יותר בחייהן .  מיליוני מוחות הורשו לפנות לכיוונים מועילים יותר .  חברות שינסו להתנגד למגמה זאת - בעיקר מדינות ערב ,  אך גם יפן וחלק ממדינות דרום אירופה - ישלמו מחיר כבד ,  בצורת בריחת מוחות ואזרחים מתוסכלים .  מובן שקצב ההתקדמות לא היה אחיד .  באיטליה וביפן שיעור התעסוקה לגברים גבוה ביותר מ-20% משיעור התעסוקה בקרב נשים .  אך השינוי עודנו דרמטי .  בסוף הקמפיין שלה להיבחר לנשיאה האמריקאית הראשונה ב-2008 ,  ציינה הילארי קלינטון כי 18 מיליון הקולות שקיבלה בעד התמודדותה כמועמדת המפלגה הדמוקרטית ייצגו 18 מיליון סדקים בתקרת הזכוכית .  בשוק העבודה ,  התקרה הזאת נסדקת מדי יום .  נשים מהוות כעת מחצית מכוח העבודה בארה"ב - 49.9% באוקטובר .  הן מנהלות חלק מהחברות הגדולות בעולם ,  כמו פפסיקו וארצ'ר דניאל מידלנד .  הן מקבלות 60% מהתארים האוניברסיטאיים בארה"ב ואירופה .  אפילו המדינות המפגרות ,  בהן מדינות הים התיכון ,  משתנות במהירות .  בספרד הגיע שיעור הנשים הצעירות בכוח העבודה לרמות זהות לאלה שבארה"ב .  הכוס הרבה יותר קרובה להיות חצי מלאה מאשר חצי ריקה .  מהפכה זאת הצליחה להיתקל בהתנגדות מוגבלת בלבד .  גברים ,  לרוב ,  קיבלו בברכה את פלישת הנשים למקום העבודה .  עם זאת ,  אפילו השינויים החיוביים ביותר יכולים להיות בו בזמן גם לא שלמים או לא מספקים .  להתקדמות הספציפית הזאת נלווים שני סייגים :  הראשון הוא שעדיין אין מספיק נשים בצמרת החברות .  רק 2% ממנהלי החברות בחברות הגדולות בארה"ב ,  ו-5% מעמיתיהם בבריטניה ,  הן נשים .  הן גם מרוויחות ,  בממוצע ,  הרבה פחות מגברים .  הסייג השני הוא שנשים מתקשות לתמרן בין עבודה לבין הולדת ילדים .  זוגות בגיל העמידה מתלוננים לעתים קרובות שהם אינם יכולים להקדיש לילדיהם מספיק זמן .  אך המפסידים הגדולים ביותר הם הילדים ,  במיוחד במדינות כמו ארה"ב ובריטניה ,  הסובלות משילוב בין השתתפות רחבה של נשים בכוח העבודה וחוסר נכונות של הממשלות להוציא כספים ציבוריים על מעונות יום .  הבעיה היא אמהות ,  לא סקסיזם שתי בעיות אלה קשורות אחת בשנייה .  נשים רבות מרגישות שהן צריכות לבחור בין הילדים לבין הקריירה .  נשים שמתקדמות בתפקידים עתירי לחץ בשנות ה-20 לחייהן עוזבות בחלקן הגדול את עבודתן עד שנות ה-30 שלהן ,  ולאחר מכן מתקשות לשחזר את הצלחתן המוקדמת .  נשים מיומנות פחות לכודות במשרות בעלות שכר נמוך ,  ומתקשות לשלם על מעונות יום .  אמהות ,  לא סקסיזם ,  היא הבעיה :  בארה"ב נשים ללא ילדים מרוויחות כמעט כמו גברים ,  אך שכר האמהות נמוך באופן משמעותי .  העוני היחסי של אמהות אלה פוגע גם בילדיהן .  מדינות שונות אימצו פתרונות שונים לבעיית השילוב בין עבודה לאמהות .  חלק שמות דגש על החשיבות שילדים צעירים מאוד יבלו זמן עם אמם .  אוסטריה ,  צ'כיה ,  פינלנד והונגריה מספקות לאמהות חופשת לידה בתשלום של עד לשלוש שנים .  גרמניה יזמה  " משכורת הורות ",  או elterngeld ,  כדי לעודד אמהות להישאר בבית .  מדינות אחרות שמות יותר דגש על חינוך מוקדם .  ניו זילנד והמדינות הנורדיות ,  למשל ,  מעודדות חזרה של נשים לשוק העבודה והשארה של הילדים בגנים .  בריטניה ,  גרמניה ,  יפן ,  שווייץ והולנד במיוחד מעודדות אמהות לעבוד במשרה חלקית .  המדינות הסקנדינוויות ,  במיוחד איסלנד ,  הגבירו גם את התמריצים לאבות לבלות יותר זמן בטיפול בילדיהם .  ארה"ב ,  לעומת זאת ,  אימצה גישה ייחודית משלה .  ארה"ב אינה מממנת חופשת לידה בתשלום לנשים ,  ומאפשרת חופשה של 12 שבועות בלבד ללא תשלום .  גם ההוצאה הממשלתית בארה"ב לסיוע למשפחות נמוכה לעומת שאר מדינות oecd .  ארה"ב מוציאה רק 0.5% מהתמ"ג שלה על תמיכה ממשלתית בטיפול בילדים ,  לעומת 1.3% בצרפת ו-2.7% בדנמרק .  הביקוש הגבוה לכישרונות נשיים מסייע לרכך חלק מבעיות אלה .  אפילו אם חלק מהתיאוריות לפיהן נשים חמות לב מהוות עובדות טובות יותר הן מופרכות ,  כמה מגמות בשוק העבודה מיטיבות עם המין המשכיל יותר ,  בהן המלחמה על העובדים המוכשרים ביותר והגמישות הגוברת של מקומות עבודה .  משרדי עורכי דין ,  חברות ייעוץ ובנקים חושבים כיום מחדש על מערכות קידום העובדים שלהם ,  מאחר שהן גורמות לאובדן של נשים מוכשרות רבות .  יותר מ-90% מהחברות בגרמניה ובשוודיה מאפשרות סידורי עבודה גמישים ,  ועבודה מהבית נהפכת ליותר ויותר פופולרית .  ההתקדמות הטכנולוגית מקלה גם היא על ארגון העבודה כך שתהיה ידידותית גם לבעלי משפחות .  יותר ויותר חברות לומדות לחלק את שבוע העבודה בדרכים חדשות ונותנות לעובדים ,  למשל ,  למדוד שעות עבודה באופן שנתי - במקום שבועי ,  להתיר לעובדים לעבוד תשעה ימים בשבועיים ,  להגיע מאוחר או מוקדם ולזוגות נשואים לחלק משרות ביניהם .  כמחצית מעובדי סאן מיקרוסיסטמס עובדים מהבית ,  או ממשרדים הסמוכים לביתם .  גברים מפוטרים ,  נשים מגויסות ביצועי של נשים בשוק העבודה עלו בהחלט בעשור האחרון על ביצועי הגברים .  נשים איישו 6 מיליון מתוך 8 מיליון המשרות החדשות שנוצרו במדינות האיחוד האירופי מאז 2000 .  בארה"ב ,  שלושה מתוך כל ארבעה עובדים שפוטרו מאז תחילת המיתון היו גברים .  המגמה צפויה להימשך :  עד 2011 יהיה מספר הסטודנטיות באוניברסיטאות בארה"ב גבוה ב-2.6 מיליון ממספר הסטודנטים .  חברות רבות אף חושבות מחדש על מבנה הקריירה של עובדיהן ,  לאור העלייה בתוחלת החיים ובשנות העבודה .  בנק ברקליס הבריטי ,  למשל ,  הוא אחד מבין חברות הרבות המאפשרות חופשה ללא תשלום של חמש שנים .  הקמעונית ג'ון לואיס מציעה שבתון של חצי שנה בתשלום לעובדים שעבדו בחברה 25 שנה .  חברות אחרות מתירות לעובדים לדחות את מועד פרישתם .  לכן ,  השנים שבהן הן מקימות משפחה ,  יתפסו בעתיד חלק קטן יותר ממסלול הקריירה הפוטנציאלי של נשים .  השינוי צפוי לתפוס תאוצה ככל שנשים ינצלו יותר את כוחן הכלכלי .  נשים מוכשרות רבות כבר עוזבות את המסלול התאגידי ופותחות חברות שעונות על צורכיהן .  בעשור האחרון מספר החברות הפרטיות שנוסדו על ידי נשים עלה בקצב כפול ממספר החברות שנפתחו על ידי גברים .  חברות שבבעלות נשים מעסיקות כיום יותר עובדים מ-500 החברות הגדולות בעולם יחד .  הנתונים תומכים ,  ברובם ,  בחוסר התערבות בשוק ,  אך הדבר לא עצר את הקריאות להתערבות ממשלתית כבדה ,  מהסוג הנהוג במדינות סקנדינוויה .  נורווגיה ,  למשל ,  עשתה שימוש רב בקביעת מכסות .  כ-40% מחברי הפרלמנט במדינה הן נשים .  כל מדינות סקנדינוויה מספקות מגוון רחב של מעונות יום הממומנים על ידי הממשלה .  יש להן את שיעור התעסוקה הגבוה ביותר של נשים בעולם ,  והרבה פחות בעיות חברתיות מהסוג הנפוץ בארה"ב ובריטניה .  לכן ,  ניתן לשאול אם נמצאה דרך להאיץ את המהפכה ולשפר את חייהם הקשים של נשים עובדות רבות וילדיהן .  אך אם דרך זאת מורכבת מהתערבות מסיבית ,  כמו תוכניות העדפה מתקנת והטבות לכל ההורים באשר הם ,  התשובה לשאלה זאת היא לא .  בתור התחלה ,  קידום אנשים על בסיס מינם אינו ליברלי ואינו הוגן ,  וחושף את הנהנים ממנו לסטיגמה .  ויש גם בעיות מעשיות .  הצורך לממן חופשות לידה ארוכות עשוי להרתיע חברות מלהעסיק נשים - מה שמסביר את העובדה שרוב הנשים השוודיות עובדות במגזר הציבורי ,  וששוודיה מחזיקה בשיעור נמוך יותר של נשים במשרות ניהוליות מאשר ארה"ב .  אך יש גם דרכים זולות ועדינות יותר שבהן ממשלות יכולות לשפר את חיי הנשים לטובה .  מדינות הרווחה נוסדו כשמרבית הנשים נשארו בבית .  הן צריכות לפיכך לשנות את הדרך שבה הן פועלות .  בתי הספר בגרמניה ,  למשל ,  נסגרים בצהריים .  בארה"ב בתי הספר יוצאים לחופשה בת חודשיים בקיץ .  ניתן לשנות את הדברים האלה ,  ללא עלות גבוהה .  מספר בתי ספר פופולריים בארה"ב מציעים ימי לימודים ארוכים יותר וחופשת קיץ מקוצרת .  מבלי להרחיק לכת כמו המדינות הסקנדינוויות ,  ארה"ב יכולה להשקיע יותר בילדיה :  כיום ארה"ב מוציאה פחות על מעונות יום ציבוריים ,  ביחס לתמ"ג ,  מרוב המדינות העשירות והיא המדינה העשירה היחידה שמסרבת להעניק לאמהות חופשת לידה בתשלום .  ברק אובמה צריך לעמוד מאחורי הרטוריקה שבה השתמש במהלך הקמפיין לנשיאות ,  כשדיבר על חזרה ל"ערכי משפחה אמיתיים ".  ועדיין ,  אסור לתת לבעיות המציקות הללו להאפיל על ההתקדמות הדרמטית שעשו נשים בעשורים האחרונים .  במהלך מלחמת העולם השנייה ,  כשהגברים של ארה"ב נלחמו בחזית ,  הממשלה היתה צריכה ליצור את הדמות של רוזי הפועלת  ( בכרזה המפורסמת )  ,  עם שריריה החשופים והסיסמה  " אנו יכולות לעשות את זה ",  כדי לעודד נשים להצטרף למעגל העבודה .  כיום נשים צועדות במספרים גדולים יותר מאי פעם למקומות העבודה ,  ושוברות כל תקרת זכוכית שעוד נותרה במקומה .
 
המהפכה הגדולה של המאה ה-21 :  הנשים השתלטו על כוח העבודה
בתוך כמה חודשים ייהפך המין הנשי לרוב בכוח העבודה האמריקאי .  אף שהנשים העובדות עדיין נתקלות בכמה בעיות ,  נראה שהמהפכה החברתית הגדולה של דורנו כבר הושלמה

