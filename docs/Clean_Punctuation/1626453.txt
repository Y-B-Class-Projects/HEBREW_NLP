הריאלי בחיפה בשיתוף פעולה עם מרכז כרמל
לפי הסכם שנחתם בין המרכז האקדמי כרמל לבין בית הספר הריאלי העברי בחיפה יאותרו תלמידים מצטיינים מהריאלי אשר ייבחרו להיקלט בתוכניות אקדמיות
הסכם לשיתוף פעולה הושג היום  ( שלישי )  בין ראשי המרכז האקדמי כרמל לבין הנהלת בית הספר הריאלי העברי בחיפה .  על פי הסכם זה ,  יקיים בית הספר הריאלי העברי בית פתוח בו יוכל המרכז האקדמי כרמל לחשוף את תוכניות הלימוד ולהציע אותן לתלמידים הלומדים בבית הספר .  כמו כן גובשה בין הצדדים תוכנית למצטיינים לפיה יאותרו תלמידים מצטיינים מבין הלומדים בריאלי אשר יבחרו על ידי הנהלת בית הספר ויהנו מאפשרות להיקלט באחת מהתוכניות האקדמית במהלך לימודיהם או לאחר תום שירותם הצבאי או הלאומי .  
המרכז האקדמי כרמל יערוך יום עיון בנושאים רלוונטיים לתחומי הלימוד בבית הספר ואליו יוזמנו תלמידי החטיבה העליונה בבית הספר הלומדים בהתמחות הרלוונטית ובכך יחשפו להשכלה הגבוהה בכלל ולתוכן אקדמי בנושאים בוערים בפרט .
 המרכז האקדמי כרמל בשיתוף הנהלת בית הספר הריאלי יפעל גם להקמת מערך סיוע למעורבות חברתית בדומה לפר"ח .  בפעילות זו יעסקו סטודנטים הלומדים במרכז במתן סיוע לתלמידי בית הספר בתחומים שונים .  כמו כן ,  סטודנטים מצטיינים במרכז האקדמי כרמל יוזמנו להרצות בפני תלמידי התיכון בנושאים נבחרים ובסוגיות העוסקות בתחומי הדעת הנלמדים במרכז .  
נשיא המרכז האקדמי פרופסור יחזקאל טלר אמר כי  " אנו גאים על שהנהלת בית הספר הריאלי שהינו מוסד מפואר שרבים מבוגריו מצויים כיום במרכז העשייה בישראל החליטה לקיים שיתוף פעולה לימודי וחברתי עמנו .  זו הבעת אמון מצד הנהלת הריאלי באיכותנו כמוסד ,  ונעשה הכל כדי שהפעילות המשותפת לא רק תצליח ,  אלא אף תעמיק עוד יותר ". 

הריאלי בחיפה בשיתוף פעולה עם מרכז כרמל
לפי הסכם שנחתם בין המרכז האקדמי כרמל לבין בית הספר הריאלי העברי בחיפה יאותרו תלמידים מצטיינים מהריאלי אשר ייבחרו להיקלט בתוכניות אקדמיות

