עלות הנזק הסביבתי של החברות הגדולות בעולם - 2.2 טריליון דולר ,  יותר מהתמ"ג של צרפת
הנזק מהווה שליש מרווחי 3,000 החברות הגדולות בעולם ו-7% מההכנסותיהן ,  לפי מחקר חדש
עלות הנזק הסביבתי שגורמות 3,000 החברות הבורסאיות הגדולות בעולם מסתכם ב-2.2 טריליון דולר בשנה - סכום גדול יותר מהתוצר המקומי הגולמי  ( gdp )  של כל אחת ממדינות העולם למעט שבע .  כך לפי מחקר שערכה חברת הייעוץ הבריטית טרוקוסט  ( trucost )  לפי הזמנת האו"ם ,  במסגרת יוזמת עקרונות ההשקעה האחראית  ( pri )  של הארגון ,  דיווח העיתון הבריטי  " גרדיאן ".  הדו"ח ,  אשר צפוי להתפרסם באופן רשמי הקיץ ומבוסס על נתונים משנת 2008 ,  מעריך כי רווחי 3,000 החברות הגדולות בעולם היו נחתכים בשליש לו חברות אלו היו נדרשות לשלם עבור הרס ונזק סביבתי שהן גורמו .  היקף הנזקים הסביבתיים שגורמות חברות אלו מהווה בממוצע 6% עד 7% מהכנסותיהן.הנזק הסביבתי הגדול ביותר שגורמות החברות הגדולות בעולם ,  אשר אחראי ליותר ממחצית מהנזק הכולל בסך 2.2 טריליון דולר ,  קשור לפליטת גזי חממה .  נזקים משמעותיים נוספים שמחושבים בדו"ח הם זיהום אוויר ,  שימוש יתר במקורות מים וזיהום מקורות מים.סך הנזקים האמיתי עשוי להיות גבוהה אף יותר מ-2.2 טריליון דולר ,  שכן נתון זה אינו מגלם מתוכו נזקים סביבתיים שגורמים משקי בית וגופי ממשל עקב צריכת מוצרים ושירותים ,  דוגמת שימוש באנרגיה ,  ייצור פסולת ,  והשלכות חברתיות של זיהום כמו הגירת אנשים מאזורים שנפגעו .  הדו"ח הסופי צפוי לכלול גם הערכות עלות של השפעות ארוכות טווח כמו פסולת רעילה .
 
עלות הנזק הסביבתי של החברות הגדולות בעולם - 2.2 טריליון דולר ,  יותר מהתמ"ג של צרפת
הנזק מהווה שליש מרווחי 3,000 החברות הגדולות בעולם ו-7% מההכנסותיהן ,  לפי מחקר חדש

