חשד :  פרסם בבלוג כי הוא רוצה לאנוס קטינים
סטודנט מירושלים חשוד כי פרסם בבלוג האישי שלו את רצונו לאנוס ולרצוח קטינים .  לפי החשד ,  הוא אף רשם כי בכוונתו לבצע את המעשים גם בארה"ב ,  כיוון ששם מוטל עונש מוות
סטודנט מירושלים בשנות ה-30 לחייו נעצר היום  ( שני )  על ידי חוקרי מרחב מוריה לאחר שבמהלך החודשים האחרונים פרסם ,  לפי החשד ,  בבלוג האישי שלו את רצונו לאנוס קטינים ולרצוח אותם .  כמו כן ,  כתב החשוד כי הוא רוצה לנסוע לארה"ב על מנת לאנוס ולרצוח נשים וקטינים ,  זאת כיוון ששם חל עונש מוות .  
לדברי המשטרה ,  החשוד הודה בחקירתו במעשים המיוחסים לו .  בית משפט השלום בירושלים האריך את מעצרו עד מחר .  כמו כן ,  נבדקת האפשרות כי החשוד היה מעורב במספר מעשים בעלי אופי פדופילי .
 רשת האינטרנט הפכה מזמן למקום פעולה עבור פדופילים .  בחודש פברואר ,  הוגש כתב אישום נגד אבינועם ברברמן ,  בן 34 מתל אביב ,  הנאשם בשורה ארוכה של עבירות מין בקטינות אותן הכיר באמצעות אתרי אינטרנט המיועדים לילדים ולבני נוער .  
לפי כתב האישום ,  נהג ברוורמן להשתמש באתרים שונים במטרה ליצור קשר עם ילדות בגילאים 8-14 כדי לבצע בהם מעשים מיניים .  במהלך 4 שנים עד מעצרו שוחח באמצעות תוכנת ICQ עם מאות קטינים בגילאים שונים .  הוא נהג להציג את עצמו כמי שצעיר בכ-9 שנים מגילו האמיתי ולהחמיא לקטינות על יופיין .  לאחר שרכש את אמונן התחיל ושוחח עמן על נושאים מיניים ואף שלח לחלקן תמונות וסרטוני עירום שלו .  הוא נהג לברר מתי הילדות נמצאות לבדן בבית והציע להיפגש עמן כדי לצפות בסרטים או לטייל יחד .  כך הצליח להפיל ברשתו מספר קטינות .
 
חשד :  פרסם בבלוג כי הוא רוצה לאנוס קטינים
סטודנט מירושלים חשוד כי פרסם בבלוג האישי שלו את רצונו לאנוס ולרצוח קטינים .  לפי החשד ,  הוא אף רשם כי בכוונתו לבצע את המעשים גם בארה"ב ,  כיוון ששם מוטל עונש מוות

