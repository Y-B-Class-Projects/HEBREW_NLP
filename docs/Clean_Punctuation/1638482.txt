חשד כי ברברמן היה קשור לפדופילים נוספים
ביהמ"ש בראשל"צ האריך ב-3 ימים את מעצרו של אבינועם ברברמן מת"א ,  החשוד בעבירות פדופיליה .  ברברמן חשוד שהכיר קטינות באינטרנט ,  הגיע לביתן ואנס אותן .  במשטרה מבקשים מהורים החושדים שבתם נפלה קורבן למעשיו ליצור עמם קשר
 ( באדיבות הערוץ הראשון ) 
בית משפט השלום בראשון לציון האריך בצהרים  ( שני )  בשלושה ימים את מעצרו של אבינועם ברברמן ,  בן 33 מתל אביב ,  החשוד בעבירות פדופיליה .  מחקירתו של ברברמן עולה כי בשנים האחרונות הוא נהג לפנות לקטינות בגילאים 8-15 באתרי אינטרנט ,  לשוחח עימן באמצעות תוכנת ICQ ותוכנת מסנג'ר שם לפי החשד הטריד אותן מינית ,  ביצע איתן יחסי מין וירטואליים מול מצלמת אינטרנט או ללא מצלמה ושכנע אותן להעביר אליו תמונות עירום שלהן .  במשטרה חושדים כי ברברמן ניסה לשדל את רוב הקטינות להיפגש עמו ולקיים עמו יחסי מין .  את חלקן הוא אף פגש וקיים עמן יחסי מין .
 החשדות המיוחסים לברברמן הינם אינוס ,  מעשי סדום ,  מעשים מגונים ,  הטרדות מיניות ,  הפצה והחזקת תועבת קטינים  ( תמונות וסרטוני פדופיליה )  .  כמו כן ,  נבדק חשד שברברמן היה בקשר עם פדופילים נוספים .  בבדיקה במחשבו של ברברמן נתפסו תמונות קטינים רבות וסרטי פדופיליה קשים אותם מעריכים החוקרים כ"מאגר אדיר מימדים של תיעוד מעשי פדופיליה , " מהגדולים והקשים שנתפסו עד כה בארץ ". 
במהלך החקירה המתנהלת על ידי מפלג עבירות מחשב ביחידת להב 433 ,  בראשות רב פקד אודי שפרן ,  נמצאו בביתו של החשוד מחשבים ובהם נרשמו שיחות עם כ-1,000 ילדות ,  ותמונות של עשרות מהן ,  חלקן תמונות אינטימיות באופן בוטה .  עוד חושדים במשטרה כי ברברמן נהג לשלוח תמונות תקריב של אבריו האינטימיים ונהג לבצע בגופו מעשים מגונים לעיני הילדות באמצעות מצלמת אינטרנט עד שהגיע לסיפוקו ,  תוך שהוא משכנע את הילדות לבצע בעצמן מעשים מגונים .  בנוסף נמצאו בביתו תחתוני ילדות אותן נהג לקחת ,  לפי החשד ,  לאחר שקיים עמן יחסי מין ,  בובות פרווה אותן ככל הנראה היה מחלק לילדות .
 החקירה נגד ברברמן ,  בוגר יחידת עילית בצה"ל ומומחה למחשבים ,  החלה לאחר שבתחילת חודש ינואר השנה ,  פנו זוג הורים למנהל אתר האינטרנט לילדים ודיווחו כי בתם בת השמונה מתכתבת באתר עם גבר המציג עצמו כבן 25 .  בעקבות הפנייה ,  מסר מנהל האתר את הפרטים לידי המשטרה אשר פתחה בחקירה שהובילה למעצרו של ברברמן לפני כארבעה שבועות .
 במהלך החקירה המאומצת ,  אותרו ילדות איתן ניהל החשוד  " רומן וירטואלי "  במשך חודשים ואף יותר ,  עד שגרם להן להסכים להיפגש עמו .  במקרים מסוימים החשוד היה מגיע לביתן כאשר הן חוזרות מבית הספר ולפני שהוריהן שבו מעבודה .  במקרים רבים אחרים ניסה החשוד לשכנע את הילדות להתחזות לחולות ובכך להישאר בבית ובעת שהוריהן יצאו לעבודה ,  הגיע ברברמן וביצע בהן את זממו .  החשוד נסע לביתן של הבנות או שהזמין אותן לביתו תוך הצעה לתשלום עבור הנסיעות והצעות לפינוקים נוספים דוגמת טיול ,  הזמנה לפיצה ועוד .  
פעילות החשוד ברברמן החלה באתרי אינטרנט המזוהים עם ילדים ונוער .  באתרים אלו ביצע החשוד פניות לילדות תוך שהוא מתחזה לבחור שגילו נע בין 21-25 והיה מבקש מהן לעבור לשיחה באמצעות ICQ או מסנג'ר .  הכינויים בהן נהג להשתמש החשוד היו  " מוס ",   " TOMACT ",   " אבי "  ו"אבינועם ".  החשדות נגד ברברמן הן אינוס ,  מעשי סדום ,  מעשים מגונים ,  הטרדות מיניות ,  הפצה והחזקת תועבת קטינים ובנוסף נבדק חשד שברברמן היה בקשר עם פדופילים נוספים .  במשטרה מבקשים מהורים שחושדים כי בתם נפלה קורבן לשיחות עם ברברמן ,  לפנות אל מפלג עבירות מחשב ביחידת להב 433 בטלפון 08-9545389 .
 עדכון ראשון :  13:42

חשד כי ברברמן היה קשור לפדופילים נוספים
ביהמ"ש בראשל"צ האריך ב-3 ימים את מעצרו של אבינועם ברברמן מת"א ,  החשוד בעבירות פדופיליה .  ברברמן חשוד שהכיר קטינות באינטרנט ,  הגיע לביתן ואנס אותן .  במשטרה מבקשים מהורים החושדים שבתם נפלה קורבן למעשיו ליצור עמם קשר

