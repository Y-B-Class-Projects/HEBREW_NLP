ח"כ פאינה קירשנבאום :  מצב של חוסר הסכמה בין הרגולטורים על מסקנות ועדת חודק - אינו סביר
יו"ר ועדת המשנה לביטוח קראה למשרד האוצר ולרשות ני"ע לגבש מסקנות טרם קבלת הדו"ח הסופי של הוועדה
יו"ר ועדת המשנה לביטוח הפועלת בוועדת הכספים ,  ח"כ פאינה קירשנבאום ,  קראה אתמול לנציגי משרד האוצר והרשות לניירות ערך ,  להגיע להבנה בעניין המלצות ועדת חודק להסדרת האשראי לגופים המוסדיים.לאחר שאתמול ובשבוע שעבר התגלו חילוקי דעות בין הצדדים ,  טענה קירשנבאום כי  " המצב בו קיימות חוסר הסכמות לגבי מסקנות ועדת חודק בין הרגולטורים אינו סביר .  אני קוראת לרגולטורים ולשר האוצר לשבת ולגבש מסקנות מוסכמות טרם קבלת הדו"ח הסופי של הוועדה ". קירשנבאום הוסיפה כי  " ההתנגדות העזה למסקנות ועדת חודק מהווה איום משמעותי על יישומן .  יש לי ביקורת על אופן הקמת הוועדה ,  אך את המציאות אי אפשר לשנות .  ההתנגדויות ,  בעיקר אלה של הרגולטורים ,  מחייבות פגישה של כל הרגולטורים לגיבוש עמדה משותפת ". מזכירת ועדת חודק ממשרד האוצר ,  ענת פייר ,  ציינה כי  " גם אם ועדת חודק לא שיתפה רגולטורים אחרים בישיבותיה ,  יש חשיבות רבה לעמיתים ביישום מסקנות הוועדה .  טיוטת דו"ח הביניים הועברה לרשות לניירות ערך ,  שביקשה לשנות חלק מההמלצות וכך נעשה .  מעבר לזה ,  לא קיבלנו מהם עד היום את ההמלצות להן הרשות מתנגדת ." נציגת הרשות לניירות ערך ,  גיתית גור גרשגורן ,  ציינה כי הפגישה בין האוצר והרשות בנוגע לוועדת חודק התייחסה רק לנושאים הנוגעים לתחום אחריותה של הרשות לניירות ערך וליקויים אלו טופלו .  עם זאת ,  לדבריה ,  הרשות עדיין מתנגדת עקרונית למסקנות ועדת חודק בשל ההשפעה הרוחבית שלהן על המשק . " ישנן בעיות רוחביות שוועדת חודק אינה מתייחסת אליהן במסקנותיה .  צריך היה לבחון את התחום כולו בצורה מסודרת בשיתוף כל הרגולטורים ."  גל כספרי מאיגוד הבנקים אמרה כי  " מסקנות ועדת חודק יצרו מהפכה של ממש בשוק האשראי כולו ,  בעיקר בנושא השיעבוד השלילי .  האשראי של הבנקים יכול להפוך יקר יותר ומצומצם יותר ".  יו"ר פורום ה-cfo ,  נגה קינן ,  ציינה כי  " קבלת המלצות ועדת חודק במתכונתה בנוכחית תגרום נזק למשקיעים ,  לחברות ,  לצמיחה ולתעסוקה .  חשוב להסדיר את שוק האג"ח אבל אסור לשפוך את התינוק עם המים ". 

ח"כ פאינה קירשנבאום :  מצב של חוסר הסכמה בין הרגולטורים על מסקנות ועדת חודק - אינו סביר
יו"ר ועדת המשנה לביטוח קראה למשרד האוצר ולרשות ני"ע לגבש מסקנות טרם קבלת הדו"ח הסופי של הוועדה

