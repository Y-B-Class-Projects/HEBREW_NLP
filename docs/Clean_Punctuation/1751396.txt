ילדה ולד מת ומתה לאחר מכן בשל מום נדיר
אישה בחודש התשיעי להריונה סבלה ממום נדיר ,  שגרם לקרע באחד העורקים הראשיים בטחול שלה .  היא עברה ניתוח קיסרי בביה"ח קפלן בו נולד ולד מת ,  הוגדרה במצב אנוש ומתה לאחר מכן
אישה בת 27 מאשדוד ,  בתחילת החודש התשיעי להריונה ,  הגיעה הבוקר  ( רביעי )  אל בית החולים קפלן ברחובות כשהיא במצב של מוות קליני .  מצבה של האישה הידרדר בעקבות מום נדיר שגרם לקרע באחד מהעורקים הראשיים בטחול שלה .  
ד"ר יורם קליין ,  מנהל יחידת הטראומה בביה"ח ,  אמר לוואלה !  חדשות כי  " האישה עברה ניתוח קיסרי בחדר הטראומה ,  במטרה לייצב את מצבה .  העובר שלה נולד מת ,  אך הצלחנו לעצור את הדימום המסיבי ,  ומצבה של האישה כעת מוגדר אנוש ". 
לאחר מספר שעות בהם הוחזקה היולדת במצב אנוש בחדר הטראומה בבית החולים ונעשו ניסיונות להציל את חייה ,  נאלצו הרופאים להכריז על מותה .
 דובר בית החולים קפלן אופיר לוי ,  מסר בתגובה כי  " הבוקר פונתה לחדר המיון בבית החולים קפלן צעירה בת 27 בשבוע ה-36 להריונה עם דום לב כשהיא מחוסרת הכרה ,  מונשמת וללא לחץ דם .  לצערנו ,  העובר ברחמה היה כבר ללא רוח חיים עקב מחסור בדם וחמצן .  תוך כדי החייאה בוצע ניתוח על ידי בכירי המומחים בבית החולים ובו נמצא דימום פנימי רב שנגרם כתוצאה מקרע של עורק הטחול .  מדובר במקרה נדיר ביותר .  האישה נפטרה לאחר שצוותים בכירים בבית החולים נלחמו על חייה ". 

ילדה ולד מת ומתה לאחר מכן בשל מום נדיר
אישה בחודש התשיעי להריונה סבלה ממום נדיר ,  שגרם לקרע באחד העורקים הראשיים בטחול שלה .  היא עברה ניתוח קיסרי בביה"ח קפלן בו נולד ולד מת ,  הוגדרה במצב אנוש ומתה לאחר מכן

