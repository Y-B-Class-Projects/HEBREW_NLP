צעד נוסף לאישור הייבוא המקביל
הנוסח הסופי לצו הפיקוח על מצרכים ושרותים המתיר את הייבוא המקביל הוגש לוועדת הכלכלה .  בקרוב נקנה מכונית חדשה בזול ? 
שר התחבורה ישראל כץ הגיש היום  ( ראשון )  לוועדת הכלכלה של הכנסת את הנוסח הסופי של התיקון לצו הפיקוח על מצרכים ושירותים המתיר יבוא מקביל של כלי רכב לישראל .  הצו הוגש לוועדת הכלכלה לאחר שאושר במשרד המשפטים ונחתם על ידי כץ וכן על ידי שר התעשייה והמסחר בנימין בן-אליעזר .  
בצו המתוקן נקבעו התנאים המאפשרים יבוא רכב ומוצרי תעבורה ,  ובכלל זה תנאים המבטיחים את האיתנות הכלכלית של החברה המייבאת וחובתה לספק תשתית תחזוקה נאותה ואחריות לאחר המכירה .  עוד נמסר כי כדי לעודד כניסת יבואנים חדשים לענף הוקלו מספר דרישות המתייחסות גם ליבואנים קיימים .  כך למשל ,  יתאפשר השיווק גם במקרה וישנה נקודת מכירה אחת לפחות ולא ארבע נקודות כפי שנדרש כיום .  
עוד בין סעיפי הצו המתוקן ,  הוגדר כי  " סוכן מורשה של יצרן הרכב "  ממנו ניתן לייבא ,  הוא כזה הרשאי למכור רכב במדינות הקהילה האירופית או ארצות הברית כאשר בין היתר ,  מחזור מכירותיו השנתי נאמד בחמישה מיליון יורו לפחות .  עוד יתאפשר לראשונה לייבא ישירות מיצרניות רכב המייצרות בארה"ב בהתאם לתקינה האמריקנית .
 לדברי שר התחבורה ,  הרפורמה בייבוא המקביל נועדה לעודד את התחרות בענף ולשמר אותו כמסלול נוסף לרכישת רכב בעלות מופחתת . " מדובר באחת הרפורמות החשובות ביותר שבוצעו בשנים האחרונות בישראל בענף הרכב ",  כך כץ .
 
צעד נוסף לאישור הייבוא המקביל
הנוסח הסופי לצו הפיקוח על מצרכים ושרותים המתיר את הייבוא המקביל הוגש לוועדת הכלכלה .  בקרוב נקנה מכונית חדשה בזול ? 

