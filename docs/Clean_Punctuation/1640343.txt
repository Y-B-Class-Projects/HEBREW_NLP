הפועל פ"ת - הפועל חיפה :  אזעקת אמת במקרה של הפסד
שתי הקבוצות חייבות ניצחון לאור מעמדן הרעוע  ( ראשון ,  19:00 )  .  הופעת בכורה לבסיט ,  חנון יפתח .  דורה שומר את שחקניו במתח
בהפועל פתח תקוה מדברים בתקופה האחרונה על שינוי משמעותי בצורת המשחק ,  אבל הקבוצה עדיין לא ברחה מהתחתית .  הקבוצה של אלי מחפוד ,  שלא ניצחה בארבעת המחזורים האחרונים ,  עשויה לפתוח בזכות ניצחון  ( ראשון ,  19:00 ,  אין שידור )  פער משמעותי של שלוש נקודות מעל הקו האדום ,  אם תנצח את הפועל חיפה של שלומי דורה ,  שגם היא מתחילה להתקרב לתחתית .
 מחפוד נשמע השבוע מודאג בעיקר מהיכולת ההתקפית של שחקניו ,  שכבשו שער בודד בארבעה מחזורים ולמרות המחמאות שהוא העניק לחניכיו לאחר המשחקים הללו ,  גם המאמן יודע שהדרך לניצחון תלויה מאוד בחלוצים שלו .  מי שמשלם את המחיר בפעם השניה ברציפות הוא החלוץ אלנתן סלמי שיפתח שוב על הספסל .  שחקנים בקבוצה אמרו : " הוא השחקן הכי משמעותי שלנו העונה ,  אבל לכל מאמן יש את ההחלטות שלו ". 
מחפוד החליט לשנות את זהות השחקנים שיפתחו בהתקפה ,  כשאברהים בסיט בהופעת בכורה ישחק בחוד ועוסמן באשירו ישחק לצדו ולא באגף .  את גל כהן שייעדר בעקבות צבירת כרטיסים צהובים ,  יחליף אודי חנון שמציג העונה יכולת טובה במשחקים בהם שותף ימלא את מקומו .  עמנואל מתיאס ושגיב כהן ימשיכו לתפקד כמגנים .  כפיר דר הצעיר אמור לחזור לסגל .
 הרכב משוער :  אוסטין אג'ידה ;  עמנואל מתיאס ,  אודי חנון ,  דן אדו ,  שגיב כהן ;  ג'ונתן אסוס ,  עידן סרור ,  אלי ביטון ,  גיא צרפתי ;  עוסמן באשירו ,  אברהים בסיט .
 למרות הרוגע שניסה לשדר לחניכיו שלומי דורה ,  קיים בהפועל חיפה לחץ רב .  הקבוצה מהכרמל ,  שהשיגה רק שתי נקודות בששת המחזורים האחרונים ,  מחפשת ניצחון בדחיפות על מנת לייצב את המערכת .  למרות שיואב כץ צירף השבוע את מאמן הנוער ,  רן בן מיכאל ,  לצוות המקצועי של הקבוצה בתקווה שהוא יעזור למצוא פתרונות חדשים ,  במקרה של הפסד ,  הגיבוי שדורה קיבל מכץ יכול להישכח כלא היה .  את אותו לחץ שדורה נמצא בו גם השחקנים מרגישים היטב ואחד מהם אמר : " רואים שזה מאמן בלי ניסיון .  במקום להרגיע את המערכת הוא דברים הפוכים ". 
עם או בלי קשר לדברים האלה ,  נמנע דורה באימון המסכם מלתרגל את ההרכב לקראת המשחק ומאסיפת קבוצה .  לאורך השבוע ערך המאמן הרכב שכלל שני שינויים עיקריים .  ירו בלו ישוב להרכב במקומו של עדן בן בסט ואילו בריאן חרסיסיץ' יחזור לקישור האחורי על חשבונו של הגיאורגי החדש לבאן חמלדזה.דורה מתלבט עדיין בין גל אראל בקישור ולבין רן אבוקרט ובין אמיר אבו ניל להישאם כיוואן בהתקפה .  כרגע נראה כי אראל ואבו ניל הצעירים יזכו בחולצת ההרכב ,  אך רק באסיפה ,  שתיערך במלון אליו תגיע הקבוצה מספר שעות לפני המשחק יפרסם דורה את ההרכב .
 השוער השני של הקבוצה עומרי אלון נפצע באימון ,  והוא בספק למשחק .  אם לא יהיה כשיר ,  ניב אנטמן יתפוס את מקומו על הספסל של האדומים .
 הרכב משוער :  אוהד כהן ,  חי בן לולו ,  סביטי ליפנייה ,  אושרי רואש ,  איל טרטצקי ,  יוסי דורה ,  בריאן חרסיסיץ' ,  גל אראל  ( רן אבוקרט )  ,  אמיר אבוניל  ( הישאם כיוואן )  ,  ערן לוי ,  ירו בלו .
 
הפועל פ"ת - הפועל חיפה :  אזעקת אמת במקרה של הפסד
שתי הקבוצות חייבות ניצחון לאור מעמדן הרעוע  ( ראשון ,  19:00 )  .  הופעת בכורה לבסיט ,  חנון יפתח .  דורה שומר את שחקניו במתח

