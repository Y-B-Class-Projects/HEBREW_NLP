לאופר GHI תפעיל מחר לראשונה תוכנה לניהול מידע בעת אסון אווירי בתרגיל בנתב"ג
התוכנה פותחה בישראל על ידי חברת מדן תעופה ,  בבעלותם של קציני צה"ל בכירים
מערכת תוכנה ייחודית לניהול מידע בעת אסון אווירי ,  תופעל על ידי חברת לאופר ghi - מתמחה במתן שירותי קרקע לחברות התעופה ,  לראשונה ,  בתרגיל חרום המדמה אסון תעופה המוני - יסעור ,  שיתקיים מחר  ( ב' )  בנתב"ג - כך נודע היום  ( א' )  ל-themarker.התוכנה פותחה בישראל על ידי חברת מדן תעופה ,  בבעלותם של קציני צה"ל בכירים ,  יוצאי מערך הנפגעים וקציני הערים בצה"ל ;  פיתוח מקורי זה מאפשר לחברות וארגונים ,  לנהל באופן מקוון את המידע הזורם ממספר זירות אירוע ומוקדים שונים .  מפתחי המוצר יישמו בפיתוחה את הניסיון הרב אותו צברו בניהול אירועים בהם יש גם נפגעים.סא"ל במילואים עופר מרגלית מבעלי החברה ,  מי שהיה עד לפני תקופה קצרה רע"ן נפגעים בצה"ל ,  אמר כי  " הניסיון הרב שצברנו בצבא והידע בניהול אסונות ,  דוגמת אסון המסוקים ,  אסון השייטת ,  והמלחמות יצרו אצלנו את הצורך להעביר את הידע לעולם האזרחי וכך להעניק לחברות שונות את היכולת לנהל אסון באופן מקצועי .  ניהול אסון באופן נכון יכול להציל חיים ,  למזער נזקים ולהעניק למקבלי ההחלטות תמונה אמיתית של המצב בשטח .  פיתוח התוכנה של מדן תעופה היא דוגמא אחת לשימושים בהן עושות חברות שונות המתמודדות מול אתגרים ואיומים מורכבים ". חברת לאופר ghi מקבוצת ממן ,  בחרה להתקשר עם החברה הישראלית כבר לפני חצי שנה ונמסר ,  כי התוכנה הוכיחה עצמה בתרגיל פנימי שערכה החברה בחודש מאי האחרון .  התוכנה תעמוד לבחינה מקיפה בתרגיל הדו-שנתי שתערוך מחר  ( ב' )  רשות שדות התעופה  ( רש"ת )  בנתב"ג.במסגרת התרגיל יתורגל אסון אוירי של מטוס ובו 199 נוסעים .  חברת לאופר ghi שמעניקה את שירותי הקרקע לחברה המתורגלת תעשה שימוש בתוכנה ותעניק נתונים עדכניים לכל הגורמים המעורבים בטיפול באירוע מסוג זה .  ריכוז ועיבוד הנתונים מכל נקודות הטיפול באירוע תאשפר אינטגרציה והצלבת מידע חיוני ביותר גם לטיפול במשפחות הנוסעים וגם לזרוז תלהיך הזיהוי והשלמה פרטים מקלים על הטיפול בנפגעים ומשפחותיהם.חברת לאופר ,  שהיא הראשונה בענף התעופה הישראלי ,  בחרה להצטייד בתוכנה של מדן תעופה ,  לנוכח העובדה שחלק מחברות התעופה להן היא נותנת שרותי קרקע ,  לא מחזיקות צוותים בהיקף שמאפשר מתן מענה לאירוע אסון תעופתי ועל כן היא נערכת ,  כחברת שרותי הקרקע לתת מענה בטיפול באירוע ובנוסעים לפחות ביממה הראשונה.לאופר ghi מטפלת ,  מידי שנה ,  בארבעה מיליון נוסעים ובכ-15 אלף טיסות .  השירותים כוללים ייצוג חברות תעופה ,  לרבות השגת זכויות טיס ואישורי נחיתה וייצוג מול הרשויות הרלוונטיות ;  שירותים לנוסעים ולצוות חברות התעופה :  הפעלת מרכז מידע ;  פיקוח וניהול שירותי קרקע ,  טעינה ומטען ,  תמיכה טכנית לכלי טיס ועוד .  בין לקוחות החברה :  לופטהנזה ,  אייר פראנס klm ,  אליטליה ,  ישראייר ,  לוט ,  טורקיש איירליינס ,  פד-אקס ו-ups.המערכת הינה אינטגרטיבית ,  ויכולה לקבל נתונים מהשטח כל העת ולהזינם למאגר אחד שלם .  המערכת שואבת נתונים המנוהלים במערכות השונות ומציגה בעת אירוע חירום מידע אמין על הנעשה בזירה וסביב לה .  המערכת נבנתה באופן שגם אם מערכות המחשוב בחברה קרסו ניתן להפעילם על ידי יחידות כוח עצמאיות .  המערכת מעניקה מידע חיוני ומכריע לכוחות ההצלה ,  חדרי הפיקוד הקדמיים שיקבלו מידע און ליין.מאורע ה11- בספטמבר ,  לצד הערכות המדינה לאיומי ייחוס שונים הביאו את מקבלי ההחלטות בחברת מדן תעופה לפתח את התוכנה הייחודית .  רע"ן נפגעים בצה"ל לשעבר ,  סא"ל  ( מיל .)  עופר מרגלית המשיך ואמר : " הידע האדיר אותו צברו בשנים הרבות בשירותנו בצה"ל בדגש על ניהול אסונות מורכבים הביאו אותנו להכרה כי נחוצה מערכת של כללים ברורים אותם יש להטמיע גם בחברות כלכליות אזרחיות.לשמחתי אני מגלה קשב רב מצד חברות שונות המגלות אחריות כלפי הצרכנים .  החברות מבקשות ללמוד וליישם את הכלים אותם אנו מביאים מתוך עולם הנפגעים ".  תרגיל החרום המדמה טיפול באסון תעופה המוני ,  מתבצע אחת לשנתיים על פי הנחיות הארגון הבינ"ל לתעופה אזרחית icao ,  וחוק רשות שדות התעופה  ( רש"ת )  המטיל על הרשות את האחריות לבטיחות כלי הטיס והנוסעים כמו גם האחריות להיערכות הנמל ותרגול הגורמים הנוטלים חלק בטיפול במצבי חירום תעופתיים.מטרות התרגיל :  תרגול גורמי ההצלה בעבודת מטה ושטח ;  תרגול הטיפול בנפגעים ;  תרגול משטרת ישראל ועבודתה המשותפת עם נתב"ג ;  תרגול חברות התעופה לופטהנזה ,  אל על וחברות שרותי הקרקע .;  תרגול דוברות ;  תרגול נתב"ג של"ן בטיפול בנוסעים ,  מקבלי פנים תוך כדי האירוע .
 
לאופר GHI תפעיל מחר לראשונה תוכנה לניהול מידע בעת אסון אווירי בתרגיל בנתב"ג
התוכנה פותחה בישראל על ידי חברת מדן תעופה ,  בבעלותם של קציני צה"ל בכירים

