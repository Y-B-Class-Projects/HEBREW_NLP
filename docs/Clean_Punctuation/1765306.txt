ירון אילוז יחליף את מאיר דלאל בתפקיד מנכ"ל אנליסט חיתום
אילוז הוא בעל ניסיון בשוק החיתום ושימש כמנכ"ל חברת דיידלנד שנקלעה לקשיים
 >  >  מנכ"ל ומייסד אנליסט חיתום ,  מאיר דלאל ,  פינה את מקומו בשבוע האחרון לירון אילוז ,  שמגיע לחברה מכלל חיתום .  דלאל ,  שהקים עם אנליסט את החברה הבת ב-2006 ומחזיק ב-35% ממנה ,  ימונה לסגן יו"ר פעיל בחברה .  דלאל לא ימונה ליו"ר בשל הסכם מייסדים בינו לבין אנליסט ,  שבו הוחלט כי היו"ר יהיה מאנליסט . " היה עומס רב ולא הספקתי להתעסק בכל הדברים .  יש לנו בחברה את תחום הבנקאות להשקעות ,  שנחשב רווחי מאוד ועד עכשיו לא פיתחנו אותו ",  אמר השבוע דלאל .  לדבריו ,  כסגן דירקטור הוא יתמקד בפיתוח פעילות ההנפקות הפרטיות עם דגש על פיתוח הקשרים מול משקיעים בחו"ל .  אילוז יתמקד בעבודה מול החתמים ומול החברות בישראל .  אילוז מוכר לאנליסט כבר מאמצע 2007 ולא בהקשר של נסיבות משמחות .  אילוז עבד אז בפועלים אי.בי.אי חיתום וליווה את הנפקת האג"ח של חברת מגדלי דיידלנד שנקלעה לקשיים .  בין המשקיעים הגדולים בהנפקה היו בית ההשקעות אנליסט ,  שרכש אג"ח של דיידלנד בהיקף של 12 מיליון שקל  ( מתוך 88 מיליון שקל שהוצעו למשקיעים המוסדיים במכרז המוסדי )  וכלל פיננסים שרכש אג"ח בהיקף של 8 מיליון שקל .  אנליסט רכש את הסחורה לקופות הגמל ,  קרנות ההשתלמות וקרנות הנאמנות שהוא מנהל ,  וכלל פיננסים רכש את הסחורה לקרנות הנאמנות ולתיקים .  מתמקדים בביומד חצי שנה לאחר ההנפקה הגיע אילוז לדיידלנד והתמנה בה למנכ"ל .  בפברואר 2008 ,  על רקע מותו של אלי ברדוגו ,  בעל השליטה בדיידלנד ולנוכח תחילתו של משבר האשראי בעולם ,  נקלעת דיידלנד לסכנה של חדלות פירעון ,  המשקיעים היו מודאגים ותשואות האג"ח שהונפקו פחות משנה קודם לכן מגיעות ל-130% .  אסיפת בעלי האג"ח מתכנסת לדיון חירום וורדה קלל ,  מנהלת הגמל באנליסט ,  אמרה בריאיון ל-themarker כי ההשקעה במגדלי דיידלנד היתה טעות .  אילוז שמנסה להציל את החברה ,  מבקש מהנאמן לשחרר חלק מכספי החברה שנמצאים אצלו בפיקדון - ונענה בשלילה .  כתוצאה מכך מחליטים אילוז וסמנכ"ל הכספים ,  ליאור שלמה ,  להתפטר מהחברה .  אילוז מוצא עצמו מותקף על ידי משקיעים מוסדיים על כך שלמרות מעורבותו בהנפקה ואחר כך מינויו למנכ"ל החברה ,  הוא מחליט לעזוב את החברה ברגע הקשה ביותר שלה . " רוב המשקיעים שראו את הנכס  ( היחיד שהיה לדיידלנד ,  נ"ב )  בפלורידה הבינו את הפוטנציאל שלו .  קרו כמה דברים גדולים מאתנו כמו משבר הסאבפריים והמוות של ברדוגו .  אני חושב שהתמודדתי עם זה בגבורה ואני יכול להסתכל בעיניים של כל אחד בלי להתבייש .  הנפקות שהאמנתי בהן שיווקתי ,  וכאלה שלא - פשוט שמתי על השולחן ",  אמר אז אילוז בראיון ל-themarker .  לאחר ההתפטרות מדיידלנד חזר אילוז לשוק החיתום והתמנה למנהל הנפקות בכיר בכלל חיתום ,  חברת החיתום של בית ההשקעות כלל פיננסים ,  גם הוא מהמשקיעים הגדולים של ההנפקה ההיא .  בתחילת 2010 הוצא צו פירוק למגדלי דיידלנד ומניית החברה נמחקה מהמסחר בבורסה .  בחודשים האחרונים החליטו באנליסט חיתום להתמקד בהנפקות ענף הביומד מתוך הבנה שזה הענף שהולך ותופס מקום מרכזי בבורסה בתל אביב .  אנליסט חיתום הרוויחה 6.3 מיליון שקל בתשעת החודשים הראשונים של 2010 ,  לעומת 2.4 מיליון שקל בתקופה המקבילה ב-2009 .  מאז הוקמה אנליסט חיתום באמצע 2006 היא חילקה דיווידנד מצטבר של כ-12 מיליון שקל .  דלאל מציין כי אנליסט כבר הרוויחה יותר מפי חמישה על ההשקעה הראשונית בתחום ,  שהסתכמה ב-3 מיליון שקל .
 
ירון אילוז יחליף את מאיר דלאל בתפקיד מנכ"ל אנליסט חיתום
אילוז הוא בעל ניסיון בשוק החיתום ושימש כמנכ"ל חברת דיידלנד שנקלעה לקשיים

