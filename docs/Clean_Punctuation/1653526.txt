מכון התקנים הגיש קובלנה פלילית נגד סמיקום לקסיס :  פירסמו כי ברשותם תו תקן בשעה שהמוצר לא נבדק
סמיקום לקסיס משווקת משנקים לנורות הלוגן ;  המנכ"ל : " התביעה מופרכת ואין לה אחיזה במציאות "
 מכון התקנים הישראלי הגיש היום קובלנה פלילית בנוסף לתביעה למתן צו מניעה קבוע ,  נגד חברת סמיקום לקסיס ומנהלה ,  משה גוב ,  בטענה כי החברה מפרסמת את מוצריה בסימן תו-תקן בזמן שהמוצרים כלל לא נבדקו על-ידי המכון .  מדובר בצעד חסר תקדים שכן בעבר נמנע המכון מלנקוט צעדי אכיפה שכאלה .  במכון מסבירים כי התביעה הינה צעד ראשון במסגרת מבצע מניעת סימון מטעה למוצרים בתו-תקן ,  שלדברי המכון ,  הפך זה מכבר לתופעה רחבה . " במהלך השנים חלה שחיקה ברמת האכיפה ותופעת השימוש בתו התקן שלנו ללא רשות הפכה לתופעה רחבה למדי ",  מציין עו"ד אלי כהן-קגן ,  מנהל אגף איכות והסמכה במכון התקנים , " רק בחודשים האחרונים גילינו למעלה מארבעים הפרות ".  בקובלנה הפלילית שהוגשה באמצעות עו"ד יורם סמואל ושי מרקוס ,  מכון התקנים טוען כי סמיקום לקסיס הציגה את סימן תן-תקן על גבי אריזות ופרסומים של משנקים לנורות הלוגן ומגני מכשירים אלקטרוניים שלא כדין ." מטרתנו היא לשמור על שלום הציבור ולמנוע הטעיה לגבי המוצרים הנרכשים על-ידו ",  מבהיר כהן-קגן , " פרסומים מטעים יוצרים את הרושם כאילו מכון התקנים משגיח ומפקח על איכות המוצר ,  גם כשכלל לא בדק .  בכוונתנו להבהיר שסימן תו-תקן מהווה ערובה לעמידה בדרישות התקן במסגרת פעילות ההסברה הנרחבת .  מנגד ,  ננקוט בצעדי אכיפה מחמירים הן במישור הפלילי והן במישור האזרחי ,  כלפי העושים שימוש שלא כדין במוסד תו-תקן ופוגעים בציבור הרחב ". משה גוב ,  מנכ"ל סמיקום לקסיס : " חברתנו עובדת בנאמנות ולפי הוראות החוק של מכון התקנים מזה 20 שנה .  מעיון ראשוני בתביעה ,  התביעה מופרכת ואין לה שום בסיס עובדתי ואחיזה במציאות .  אנו נפריך את טענותיהם בבית המשפט ". 

מכון התקנים הגיש קובלנה פלילית נגד סמיקום לקסיס :  פירסמו כי ברשותם תו תקן בשעה שהמוצר לא נבדק
סמיקום לקסיס משווקת משנקים לנורות הלוגן ;  המנכ"ל : " התביעה מופרכת ואין לה אחיזה במציאות "
 
