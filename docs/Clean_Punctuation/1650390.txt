אישום :  נסעו במכוניתם עם אקדח טעון
שני תושבי חיפה מואשמים כי החזיקו בכליהם אקדח  " ברטה "  טעון בשבעה כדורים בעת שנסעו ברכבם .  השניים מואשמים בהחזקת נשק ,  קבלת רכוש בעוון והפרעה לשוטר
לבית המשפט המחוזי בחיפה הוגש הבוקר  ( ראשון )  כתב אישום נגד גבריאל שובל ,  בן 25 ,  ונגד עזרא גנני ,  בן 28 ,  שניהם מחיפה ,  בו הם מואשמים בהחזקת אקדח טעון בעת שנסעו במכוניתם .  לפי כתב האישום ,  השניים נתפסו בסוף החודש שעבר בשכונת שפרינצק בעיר כשהם נושאים אקדח  " ברטה "  ובו שבעה כדורים ,  וכדור נוסף דרוך בקנה .  בחקירה התברר כי מדובר באקדח שנגנב בחודש מאי שעבר  .
 בבקשת הפרקליטות לעצור את השניים נחשפה הדרך בה הם נעצרו במכוניתם .  המשטרה חשדה כי השניים היו בדרכם לפגוע באדם כלשהו ,  אך חשד זה הופרך .  
בבקשה נאמר כי  " שיחות מוקלטות שנעשו על ידי המשטרה מצביעות על כך ששובל פגש בגבר ואישה עמם הייתה לו היכרות מוקדמת ודיווח על כך לגנני ששהה בביתו .  השניים ניהלו שיחה נוספת ,  כשתי דקות לאחר מכן ,  במסגרתה גנני הורה לחברו לבוא ולאסוף אותו מביתו ושובל הורה לגנני 'להכין את העניינים' ". 
בעת מעצרם של השניים ,  ניסה שובל להימלט מהשוטרים .  כמו כן ,  התביעה מייחסת לשניים עבירות של החזקת נשק ותחמושת ,  נשיאת נשק ותחמושת ,  וקבלת נכסים שהושגו בעוון .  שובל מואשם גם בהפרעה לשוטר בשעת מילוי תפקידו .
 
אישום :  נסעו במכוניתם עם אקדח טעון
שני תושבי חיפה מואשמים כי החזיקו בכליהם אקדח  " ברטה "  טעון בשבעה כדורים בעת שנסעו ברכבם .  השניים מואשמים בהחזקת נשק ,  קבלת רכוש בעוון והפרעה לשוטר

