איך חוסכים בהוצאות רכב ?  חוכרים עוד מכוניות
קיצוצים נוסח הכנסת
הכנסת העניקה באחרונה 40 כלי רכב חכורים לעובדי המשכן ,  בהם מנהלי ועדות ועובדים בוועדות ובאגפים .  העובדים הוגבלו במכסת הקילומטרים שתממן עבורם הכנסת ,  ומי שייסע יותר מהמותר - ההוצאות ינוכו ממשכורתו .  זאת ,  בניגוד למצב עד כה שבו העובדים לא הוגבלו בהיקף הנסיעה .  בכנסת הסבירו שצעד זה נועד להוביל לחיסכון של כ-300 אלף שקל בשנה בהוצאות הרכב של העובדים ,  לעומת המצב הקודם שבו הם נהנו מהחזר הוצאות רכב בגין שימוש ברכבם הפרטי .  ואולם ,  בעקבות מחאת העובדים הוסכם כי הסכום שייחסך יופנה להגדלת מספר העובדים שיהיו זכאים לקבל רכב חכור ,  וכן להגדלת מספר הקילומטרים שיוכלו העובדים לגמוא בלי לשלם על כך מכיסם .  עובדי הכנסת נוהגים במכוניות חכורות מסוג שברולט אופטרה ,  יונדאי i30 ,  מאזדה 3 ,  מאזדה 6 ופורד פוקוס .  בסך הכל חוכרת הכנסת 160 מכוניות מהן 80 לח"כים .
 
איך חוסכים בהוצאות רכב ?  חוכרים עוד מכוניות
קיצוצים נוסח הכנסת

