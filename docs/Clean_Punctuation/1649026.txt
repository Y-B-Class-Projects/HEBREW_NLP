הכלכלן הראשי של גולדמן סאקס בדרך להשתלט על מנצ'סטר יונייטד
הקבוצה צפויה לגייס 1.5 מיליארד דולר ;  אוהדים יקבלו  " מניות זהב ";  הבעלים גלייזר  - " לא מתכוון למכור "
 קבוצת אנשי עסקים שכולם אוהדים של מועדון הכדורגל האנגלי מנצ'סטר יונייטד ,  בהם הכלכלן הראשי של בנק גולדמן סאקס ,  ג'ים אוניל - מי שטבע את המושג bric - אישרו היום כי הם מגבשים הצעת לרכישת המועדון - הנחשב לקבוצת הספורט היקרה בעולם .  ראשי הקבוצה ,  אשר הכתירה את עצמה בשם  " האבירים האדומים "   ( red knights )  ,  נפגשו אתמול בסיטי של לונדון כדי לדון בהצעת הרכש המתגבשת עבור המועדון ,  הנמצא בבעלות המיליארדר האמריקאי מלקולם גלייזר .  הקבוצה מקווה לגייס מספר משקיעים גדולים כדי לגייס את הכסף הנדרש לרכישת המועדון ,  המוערך בלפחות מיליארד ליש"ט  ( 1.49 מיליארד דולר )  ,  לפי טיימס הלונדוני .  במקביל ,  מנסה הקבוצה גם לגייס כסף מצד אוהדי מנצ'סטר ,  אשר יקבלו בתמורה  " מניית זהב "  אשר תעניק להם ייצוג מול הבעלים החדשים . " אנחנו מאשרים כי קבוצה של אנשים עשירים שאוהדים את מנצ'סטר יונייד נפגשה אתמול בלונדון ",  נאמר בהודעה שפירסמו היום  " האבירים האדומים ".   " הקבוצה תומכת בהנהלה הנוכחית אבל בודקת אפשרות לגבש הצעה לרכישת המועדון ממשפחת גלייזר .  המגעים עדיין בשלבים מוקדמים וטרם בוצעה פנייה למשפחת גלייזר ",  נכתב בהודעה .  משפחת גלייזר ,  אשר מעריכה את שווי המועדון בכ-1.2 מיליארד ליש"ט ,  אינה מעוינת למכור אותו . " מנצ'סטר יונייטד אינה עומדת למכירה ",  אמר דובר המשפחה בתגובה להודעת  " האבירים האדומים ".  ג'ים אוניל ,  אשר טבע בשנת 2001 את המושג מדינות bric  ( הכלכלות המתפתחות המובילות ברזיל ,  רוסיה ,  הודו וסין )  ,  ידוע כידידו הקרוב של אלכס פרגוסון ,  המנג'ר של מנצ'סטר יונייטד ,  אשר יצא לא פעם להגנת משפחת גלייזר לנוכח זעם האוהדים .  אוניל גרם בחודש ינואר להרמת גבות לאחר שביקר הנפקת אג"ח שביצעה מנצ'סטר וטען כי המועדון ממונף מדי .  גולדמן סאקס היה אחד היועצים להנפקה .  מנצ'סטר יונייטד דיווחה היום על הכנסות של 144.7 מיליון ליש"ט  ( 216 מיליון דולר )  במחצית השנייה של שנת 2009 ,  גידול של כמעט 20% לעומת התקופה המקבילה בשנה הקודמת .  עם זאת ,  חובות המועדון מסתכמים ב-716.5 מיליון ליש"ט  ( 1.1 מיליארד דולר )  בעקבות הרכישה הממונפת של המועדון בשנת 2005 על ידי גלייזר .  הריבית ששילם על המועדון על חובותיו הסתכמו ב-41.2 מיליון ליש"ט בשנת הכספים האחרונה .  על רקע הביקורת הגוברת על התרחבות חובות מנצ'סטר ,  הודיעה המועדון בינואר על כוונתו לגייס 500 מיליון ליש"ט  ( 750 מיליון דולר )  בהנפקת אג"ח לצרוך מימון מחדש של חובותיו .  איש העסקים האמריקאי מלקולם גלייזר רכש את מנצ'סטר יונייטד תמורת 790 מיליון ליש"ט בשנת 2005 ,  ונטל הלוואות בהיקף של כמעט 700 מיליון ליש"ט לצורך מימון העסקה ,  מהם למעלה מ-500 מיליון ליש"ט שנטל באמצעות המועדון .  מנצ'סטר יונייטד הוכתרה בתחילת השנה כקבוצת הספורט היקרה בעולם על ידי המגזין  " פורבס "  שהעריך את שווייה ב-1.87 מיליארד דולר .  עם זאת ,  בדירוג מועדוני הכדורגל העשירים בעולם שפירסמה היום חברת דלויט ,  ירדה מנצ'סטר למקום השלישי אחרי המועדונים הספרדים ריאל מדריד וברצלונה .
 
הכלכלן הראשי של גולדמן סאקס בדרך להשתלט על מנצ'סטר יונייטד
הקבוצה צפויה לגייס 1.5 מיליארד דולר ;  אוהדים יקבלו  " מניות זהב ";  הבעלים גלייזר  - " לא מתכוון למכור "
 
