מכבי ת"א : " מדהים שאנחנו הופכים משחקים לקשים "
 הצהובים מרוצים רק מהתוצאה ב-0:1 על הפועל פ"ת ומחזרתו של בוזגלו ,  לו פרגן יברויאן .  טומאסיץ' עשוי לשוב מוקדם מהצפוי
צילום ועריכת וידאו :  נועם אשל
במכבי תל אביב שאבו הבוקר  ( ראשון )  עידוד רק משני דברים ,  שלוש הנקודות שנצברו אמש בניצחון על הפועל פתח תקוה  ( 0:1 ,  שער עצמי של שגיב כהן )  וחזרתו למגרשים של קשר הקבוצה מאור בוזגלו ,  שהחלים מפציעה ארוכה ונכנס לכר הדשא בדקה ה-84 .
" היה לנו מזל גדול שהצלחנו לנצח ",  אמר גורם בכיר בקבוצה לוואלה !  ספורט . " אי אפשר להסביר את ההחמצות שלנו ,  זה משהו בלתי ייאמן .  בגלל ההחמצות האלה כמעט שמטנו את הניצחון כי זה גרם לפתח תקוה להאמין בעצמם ולצאת קדימה .  מדהים לראות איך אנחנו הופכים משחקים כאלה ,  שאמורים להיות קלים עבורנו ,  לקשים ". 
מי שעמד במוקד העניינים במשחק היה דווקא החלוץ איליה יברויאן שלא שותף במשחק .  יברויאן התחמם במהלך כל המחצית השנייה ,  נקרא להגיע לספסל וכבר היה מוכן להיכנס בחילוף השלישי והאחרון של הקבוצה ,  אולם בסופו של דבר החליט המנג'ר אבי נמני להכניס את מאור בוזגלו במקומו של איביצ'ה אילייב .
 שחקנים בקבוצה סיפרו שבסיום המשחק פירגן יברויאן לבוזגלו ואמר לו שהוא שמח בשבילו שהוא חזר לשחק .  עתידו של יברויאן במועדון ,  שהיה כמובן מאוכזב מהעובדה שלא נכנס ושהוא ממעט לשחק באופן כללי ,  אינו ברור בשלב זה .  בהנהלת הקבוצה הבהירו חד משמעית שכל עוד לא יגיע חלוץ רכש ,  החלוץ הארמני לא ישוחרר למרות הצעות רבות שיש לו מקבוצות בליגת העל ,  וכן האפשרות שהוא עשוי למצוא קבוצה בחו"ל .
 בצוות המקצועי לא פוסלים את האפשרות שנראית די ריאלית בימים האחרונים  אי הבאת חלוץ רכש והשארת הסגל הנוכחי על כנו - מה שאומר שיברויאן לא ישוחרר ויצטרך להיאבק על מקומו בהרכב עד סיום העונה ,  ביחד עם יובל אבידור ועמנואל מאיוקה ,  שיחזור בעוד מספר שבועות מאליפות אפריקה שתפתח היום .
 הבלם איגור טומאסיץ' ,  שסובל מקרע בגיד השריר הארבע ראשי ברגלו ,  עשוי בסופו של דבר לשוב למגרשים מוקדם מהצפוי .  ההערכות הראשוניות דיברו על כך שטומאסיץ' עשוי להיעדר תקופה של חודשיים ואולי אף יותר ,  אולם ביומיים האחרונים נשמע הבלם אופטימי מאוד ואף אמר לחבריו לקבוצה כי הוא מאמין שתוך כחודש יחזור לאימונים מלאים עם הקבוצה .
 לגבי בלם אחר של הקבוצה ,  רונלד ראלדס ,  הרי שהתקשורת בארגנטינה מדווחת בימים האחרונים כי בנפילד ,  שזכתה בטורניר האפרטורה לאחרונה ,  מעוניינת בשירותיו של הבלם הבוליביאני .
 היום קיבלו שחקני הקבוצה יום חופשי והחל מיום שני יחלו בהכנות לקראת משחק חצי גמר גביע הטוטו נגד בית"ר ירושלים שייערך ביום רביעי באצטדיון רמת גן .  בקבוצה לא מתכוונים להקל ראש במשחק ,  ונמני צפוי לעלות בהרכב החזק ביותר שיעמוד לרשותו ,  ללא שיקולים של שמירת כוחות לקראת משחק הליגה במחזור הבא נגד בני יהודה ,  שייערך ביום שבת כך נקבע היום ,  על אף חשיבות משחק הצמרת נגד הזהובים .
 
מכבי ת"א : " מדהים שאנחנו הופכים משחקים לקשים "
 הצהובים מרוצים רק מהתוצאה ב-0:1 על הפועל פ"ת ומחזרתו של בוזגלו ,  לו פרגן יברויאן .  טומאסיץ' עשוי לשוב מוקדם מהצפוי

