אנדרואיד של גוגל סייע למוטורולה לחזור לרווחיות :  רשמה רווח נקי רבעוני בסך 109 מיליון דולר
מוטורולה מכרה 9.1 מיליון מכשירי סלולר ,  בהם 3.8 מיליון טלפונים חכמים
יצרנית הסלולר האמריקאית עברה לרווח תפעולי ראשון זה 3 שנים הודות למכירות טובות מהצפוי של טלפונים חכמים הפועלים על בסיס מערכת ההפעלה אנדרואיד של גוגל .  הרווח הנקי של החברה הסתכם ברבעון השלישי ב-109 מיליון דולר לעומת 12 מיליון דולר ברבעון המקביל ב-2009 .  הכנסות החברה צמחו ב-6% והסתכמו ב-5.8 מיליארד דולר.חטיבת מכשירי הטלפונים הסלולריים של מוטורולה דיווחה על רווח תפעולי בסך 3 מיליון דולר לעומת הפסד תפעולי בסך 183 מיליון דולר ברבעון המקביל בשנה שעברה .  החטיבה דיווחה על הפסד נקי בסך 43 מיליון דולר .  מוטורולה מכרה 9.1 מיליון מכשירי סלולר ברבעון השלישי ,  בהם 3.8 מיליון טלפונים חכמים - מעל לתחזיות האנליסטים .  הכנסות החטיבה זינקו ב-20% והסתכמו ב-2 מיליארד דולר.חטיבת ציוד הרשתות הסלולריות ,  אותה העמידה מוטורולה למכירה ,  דיווחה על הכנסות בסך 871 מיליון דולר .
 
אנדרואיד של גוגל סייע למוטורולה לחזור לרווחיות :  רשמה רווח נקי רבעוני בסך 109 מיליון דולר
מוטורולה מכרה 9.1 מיליון מכשירי סלולר ,  בהם 3.8 מיליון טלפונים חכמים

