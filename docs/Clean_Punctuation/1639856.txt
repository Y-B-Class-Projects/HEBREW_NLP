בהתאם לתחזיות :  הבנק המרכזי של אירופה הותיר את הריבית ללא שינוי ברמה של 1%
נשיא ה-ECB ,  ז'אן קלוד טרישה ,  יערוך מסיבת עיתונאים מאוחר יותר היום ;  יענה על שאלות בנוגע לכלכלת יוון
הבנק המרכזי של אירופה  ( ecb )  הותיר היום את הריבית בגוש היורו ללא שינוי ברמה של 1% ,  בהתאם לתחזיות הכלכלנים .  החלטת הבנק באה על רקע הערכות כי ההתאוששות הכלכלית ב-16 מדינות הגוש תהיה חלשה ולא עקבית.הריבית בגוש היורו נמצאת ברמה של 1% מאז מאי 2009 ,  במטרה לעודד את הצמיחה הכלכלית באזור .  מאוחר יותר היום צפוי נשיא ה-ecb ,  ז'אן קלוד טרישה ,  לענות על שאלות עיתונאים בנוגע להחלטת הריבית ובנוגע לכלכלת יוון ,  על רקע חששות כי המדינה לא תוכל לעמוד בהתחייבויותיה ותגיע לחדלות פירעון בעקבות הגירעון התקציבי העצום שלה.מוקדם יותר היום ,  הבנק המרכזי של בריטניה הותיר את הריבית ללא שינוי ברמה של 0.5% ,  בהתאם לתחזיות הכלכלנים .  כמו כן ,  הודיע הבנק על סיומה של תוכנית ההרחבה הכמותית שלו ,  שבמסגרתה רכש נכסים בסך 200 מיליארד ליש"ט  ( 318 מיליארד דולר )  ,  בעיקר אג"ח ממשלתיות.הבנק המרכזי של בריטניה החל בתוכנית רכישת הנכסים שלו במארס האחרון ,  במטרה לעודד את הצמיחה הכלכלית בבריטניה לאחר שהכלכלה נפלה למיתון בעקבות המשבר הפיננסי העולמי .  הוועדה המוניטרית של בנק אוף אינגלנד הודיעה כי תשקול לפתוח את התוכנית מחדש ,  במקרה הצורך .
 
בהתאם לתחזיות :  הבנק המרכזי של אירופה הותיר את הריבית ללא שינוי ברמה של 1%
נשיא ה-ECB ,  ז'אן קלוד טרישה ,  יערוך מסיבת עיתונאים מאוחר יותר היום ;  יענה על שאלות בנוגע לכלכלת יוון

