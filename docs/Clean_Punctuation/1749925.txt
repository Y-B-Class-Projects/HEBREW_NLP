הקואליציה ביטלה את ההצבעה על פיצול חוק ההסדרים - אנשי האופוזיציה נטשו את הדיון
חוסר הסכמה בין חברי הקואליציה הביאה לדחיית ההצבעה ;  באופוזיציה מאשימים במריחה : " זלזול באינטיליגנציה "
 עימות בוועדת הכנסת :  הקואליציה ביטלה את ההצבעות על פיצול סעיפי החוק בין ועדות הכנסת השונות שנועדו להערך היום ,  זאת בשל חילוקי דעות פנימיים על פיצול סעיפי החוק בין הוועדות .  כתוצאה מכך ,  האשימו חברי האופוזיציה את ראש הוועדה בסחבת ,  ונטשו את הדיונים.יו"ר ועדת העבודה והרווחה ,  ח"כ חיים כץ  ( ליכוד )  ,  דורש להעביר לוועדתו את כל הסעיפים בחוק ההסדרים העוסקים בפנסיה ובביטוח לאומי ,  אולם משרד האוצר תובע להעביר את הסעיפים הללו אל ועדת הכספים ,  מחשש שכץ וחברי ועדת העבודה והרווחה יסרבו לאשר את סעיפי הפנסיה .  יצוין ,  כי בשנה האחרונה סירבה ועדת העבודה והרווחה לאשר את  " תוכנית ויסקונסין "  שנכללה בחוק ההסדרים שהוגש אשתקד .  עקב כך ,  הגישה האוצר לפני שבוע כהצעת חוק נפרדת.מאבק אחר התנהל בין יו"ר ועדת הכספים ,  ח"כ משה גפני  ( יהדות התורה )  ,  לבין יו"ר ועדת החוקה ,  ח"כ דוד רותם  ( ישראל ביתנו )  ,  בסוגיית יועצות המס ,  שנועדה לאפשר לצעירות חרדיות שלא עברו בחינות בגרות לשמש כיועצות מס .  המדובר בסעיף מהצעת חוק פרטית שהוגשה על ידי גפני ,  והוכנסה על ידי הקואליציה לחוק ההסדרים .  גפני דורש כי ועדת הכספים בראשותו תאשר את הסעיף וחושש שבוועדת החוקה לא ימצא לו רוב.עימות אחר התנהל בין רותם לגפני בעניין פרק העוסק במיסוי מקרקעין בחוק ההסדרים .  בישראל ביתנו טוענים שמדובר ברפורמה כוללת ברישום מקרקעין ,  ולכן היא צריך להתקיים בוועדת החוקה.בניגוד לישיבות קודמות אשר נגעו לפיצול חוק ההסדרים ,  רוב חברי הקואליציה בוועדת הכנסת נמענו כלל מלהגיע לדיון.יו"ר ועדת הכנסת ,  ח"כ יריב לוין  ( ליכוד )  ,  הודיע שההצבעות יתקיימו רק לאחר שימוצה הדיון .  בכך ,  ביקש לוין לאפשר לח"כי האופוזיציה  " להוציא קיטור ".  לוין הביע התנגדות לכלול בחוק ההסדרים את הסעיף המבטל את הרשות לשיקום האסיר בטענה שסוגיה זו אינה נוגעת כלל לנושאים תקציביים ומדובר בסוגייה חברתית .  כמו כן ,  הוסיף יו"ר הוועדה כי חוק ההסדרים שיידון בוועדה הוא מצומצם ביחס לעבר ,  אך עם זאת טען כי ישנם נושאים המחייבים הסדרה .  לדבריו ,  בכוונת הוועדה לעשות כל מאמץ על מנת להגיע להסכמות בין האוצר לראשי הוועדות כדי שחוק ההסדרים יכלול את המינימום ההכרחי ,  וכי הדיון בכל אחד מהנושאים ייערך בוועדה מתאימה הערוכה לכך מבחינה מקצועית.ח"כ חיים אורון  ( מרצ )  אמר כי  " הדיון שמתקיים בוועדת הכנסת מהווה זלזול באינטליגנציה של הח"כים .  הקואליציה מורחת את הדיון עד שתושג הסכמה עם ראשי הוועדות ". ח"כ רוחמה אברהם  ( קדימה )  ציינה כי  " אנו עדים למצב מביש שבו ועדת הכנסת הפכה מגורם משמעותי בפיצול חוק ההסדרים לחותמת גומי של הקואליציה והממשלה ". 

הקואליציה ביטלה את ההצבעה על פיצול חוק ההסדרים - אנשי האופוזיציה נטשו את הדיון
חוסר הסכמה בין חברי הקואליציה הביאה לדחיית ההצבעה ;  באופוזיציה מאשימים במריחה : " זלזול באינטיליגנציה "
 
