ה"מבוגר האחראי "  עוזב את האוצר
במסיבת פרידה בהשתתפות בכירי האוצר בעבר ובהווה ,  נפרד הממונה על שוק ההון והביטוח ידין ענתבי מתפקידו .  שטייניץ : " למרות מראהו הצעיר ,  הוא היה המבוגר האחראי בזמן המשבר ".  ואף מילה על אופנוענים
יוסי בכר ,  ירום אריאב ורוני בר-און הגיעו אתמול למשרד האוצר בירושלים להיפרד מידין ענתבי ,  הממונה על שוק ההון ,  שסיים את תפקידו . " בעיתונים קוראים לו 'ילד' בגלל מראהו הצעיר ,  אבל בזמן המשבר הילד הזה היה המבוגר האחראי ",  אמר באירוע שר האוצר ,  יובל שטייניץ .  גם הבוס לשעבר ,  בר-און ,  אמר כי  " ידין הוא זה שבעת המשבר הצליח לעמוד בפרץ של הלחצים של כולם ,  של הציבור ,  התקשורת ונותני העצות ". 
יואב בן אור ,  המשנה לממונה על שוק ההון ,  הוסיף : " זו תקופה של סיכומי עשור .  אז עבורי ,  ואני מניח שעבור עובדים רבים באגף - אתה איש העשור .  אני רוצה לאחל לך ,  בשם כל עובדי האגף ,  שבתקופה הקרובה תתרגל לזה שאם תסנכרן את הטלפון שלך למייל כל חצי שעה ,  או פעם ביום ,  זה ממש לא ישנה ;  וגם ,  שתתרגל לקרוא ספר לפני השינה ולא מיילים ;  ושהסיבה היחידה שתצא לרוץ עם הפלאפון שלך תהיה ה-GPS שלו ".  עוד באו להיפרד :  אלי כהן ,  רוני חזקיהו ,  סטנלי פישר ,  זוהר גושן ומשה טרי .
 
ה"מבוגר האחראי "  עוזב את האוצר
במסיבת פרידה בהשתתפות בכירי האוצר בעבר ובהווה ,  נפרד הממונה על שוק ההון והביטוח ידין ענתבי מתפקידו .  שטייניץ : " למרות מראהו הצעיר ,  הוא היה המבוגר האחראי בזמן המשבר ".  ואף מילה על אופנוענים

