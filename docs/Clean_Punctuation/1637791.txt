סקר :  האמריקאים חוזרים לחופשות קצרות  " במרחק של מיכל דלק "  מהבית
ארגון התיירות העולמי :  ב-2010 צפויה עלייה של 4%-3% בתיירות העולמית לעומת 2009
בשנת 2009 נרשמו 880 מיליון כניסות תיירים בנסיעות עסקים ,  נופש ולצרכים אחרים ,  ירידה ממוצעת של 4% לעומת 2008 ,  לפי נתוני ארגון התיירות העולמי unwto .  ברבעון הראשון הצטמק שוק הנסיעות ב-10%  ,  ברבעון השני ב-7% ,  בשלישי ב-2% וברבעון הרביעי כבר נרשמה עלייה של 2% .  בארגון צופים שב-2010 תירשם התאוששות שנתית של 4%-3%.סקר בין 4,000 מטיילים אמריקאים העלה כי 85.7% מהמשיבים מתכוונים לצאת לטיול אחד עד שלושה עד סוף חודש מארס .  הסקר ,  שהופץ על ידי חברה המחזיקה באתר בינלאומי שעוסק ב"בד אנד ברקפסט "  - מה שקרוי בארץ צימרים - הראה שכמעט אחד מכל ארבעה מהעונים לשאלון השיב שהוא מתכנן יותר טיולים מאשר ברבעון הראשון של 2009 ו-63% ענו שינפשו כמו באותה תקופה ב-2009 .  רק 13% אמרו שינפשו פחות מאשר ב-2009 .  יותר מ-72% השיבו כי הם מתכוונים ללון ביחידת אירוח או בפונדק ו-36% מתכננים לישון במלון 3 כוכבים.הסקר הראה גם שהמטיילים יישארו קרוב לבית בשנת 2010 .  כמעט 50% מהמשיבים צופים שהחופשה שלהם ברבעון הראשון תהיה במרחק של  " מיכל דלק אחד "  מהבית .  מנגד ,  מצאה החברה שהחולשה בנסיעות עסקים נמשכת .  רק 14% מהמשיבים מתכננים נסיעת עסקים ברבעון הראשון של 2010 ורק 6% אמרו שיעשו 2 נסיעות כאלה .  85% השיבו שמספר זה דומה ,  או אף פחות מאשר ברבעון הראשון של 2009.ברישומי ארגון התיירות העולמי מופיעה ישראל במסגרת אירופה כמדינת  " אירופה ים תיכונית "  כמו קפריסין .  לפי הנתונים ,  הירידה השנתית של אירופה ב-2009 עמדה על 6% .  יעדים במרכז ,  מזרח וצפון אירופה נפגעו קשות ,  בעוד יעדים במערב ,  דרום ואירופה הים תיכונית נפגעו פחות .  לפי נתוני משרד התיירות הישראלי ,  חלה בשנת 2009 ירידה של 11% בתיירות לישראל לעומת 2008 .
 
סקר :  האמריקאים חוזרים לחופשות קצרות  " במרחק של מיכל דלק "  מהבית
ארגון התיירות העולמי :  ב-2010 צפויה עלייה של 4%-3% בתיירות העולמית לעומת 2009

