חוף הבונים
המערה הכחולה ,  המפרצים הציוריים ופריחת הצבעונים - נצלו סוף שבוע שמשי לביקור בחוף הבונים ,  אחד מהחופים היפים בישראל

שמורת חוף הבונים הינה שמורה מיוחדת ושלווה ,  שבעונות המתאימות יש בה פריחה מדהימה וגם תופעות גיאולוגיות מעניינות :  הגלים המתנפצים  " השטיחו "  חלק מהחוף ,  והנוף שהתקבל דומה לשולחנות שטוחים ,  תופעה הידועה בשם  " טבלאות גידוד ".  ב"שולחנות "  אלו קיים עולם ייחודי של צומח מימי כגון אצות ושושנות ים ,  ובעלי חיים רבים ,  ביניהם סרטנים ,  דגים ותמנונים .
 השמורה כולה מעוטרת במפרצים ציוריים ,  שחלקם מרופדים בצדפות .  חובה לבקר גם ב"מערה הכחולה ".  זהו סדק שנפער כתוצאה מבליית רכס הכורכר על ידי גלי הים .  בשעות הבוקר המוקדמות ובשעות השקיעה תוכלו לראות את הצבע הכחול שהמים מקבלים במערה .
 התהליך שבו נוצרו חופי הכורכר בשמורה ,  מתחיל בדיונות של חול ,  שאליהם התווספו חומרי גיר ומינרלים ,  ומהשילוב הזה נוצרו רכסי הכורכר .  מישור החוף של ישראל מעוטר ברכסי כורכר ,  שמספרם הולך וקטן ככל שמצפינים .  רכסים אלו הם עדות למפלסים השונים של הים התיכון בעבר .  שמורת חוף הבונים מייצגת את עולם הטבע של רכסי הכורכר ,  נוף שכמעט ולא נותר לו שריד בארצנו .
 איך מגיעים :  סמוך למושב הבונים ,  כניסה דרך מושב הבונים ,  הגעה מכביש מספר 4  צפונית לצומת פארדיס .
 אטרקציות לילדים :  לגונות ,  חוף ים מרהיב .
 חיות בשטח :  שועל החולות וסרטנים .
 שעות פעילות :  משתנות לפי עונות השנה .  בקיץ פועל במקום חניון לילה .
 סיורים מודרכים :  בשמורה מתקיימים סיורי פריחה בהתאם לעונה .  באביב מתקיים סיור פריחת צבעונים ובספטמבר סיור פריחת חבצלות החוף .  בחודשי הקי .  מתקיימת פעילות צבים ,  בקיעה ,  הטלה ועוד .
 סוג מסלול :  מעגלי ,  קווינקודת התחלה :  חניון הרכבים סמוך לחוף הבונים .  הכניסה מכביש 4נקודת סיום :  חניון הרכבים סמוך לחוף הבוניםאורך המסלול :  4.5 ק"ממשך הטיול :  1-4 שעותדרגת קושי :  קלמעבר במיםציוד דרוש :  כובע ,  מים ומגדיר צמחיםעונות מומלצות :  כל השנהמי שתייה בדרך :  איןגישה לעגלות ונכים :  איןמחיר :  דמי כניסה לרכב :  פרטי :  30 ¤טלפון לבירורים :  04-8252266

חוף הבונים
המערה הכחולה ,  המפרצים הציוריים ופריחת הצבעונים - נצלו סוף שבוע שמשי לביקור בחוף הבונים ,  אחד מהחופים היפים בישראל

