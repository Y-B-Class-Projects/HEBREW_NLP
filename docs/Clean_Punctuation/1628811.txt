רשות הפיקוח על מגזר הפיננסים בארה"ב מזהירה :  עסקי הכלכלה הירוקה הם מגרש מועדף להונאות ורמאויות
FINRA :  מבצעי ההונאות מפתים משקיעים באמצעות הבטחות לתשואות של עשרות אחוזים
מגזר הטכנולוגיה הירוקה הוא כר פורה להונאות ורמאויות ,  מצד נוכלים המנסים לפתות משקיעים באמצעות הבטחות לתשואות אדירות - כך הזהירה השבוע רשות הפיקוח על מגזר הפיננסים בארה"ב  ( finra ) .לפי הודעת הרשות ,  הרגולטור העצמאי הגדול ביותר של ניירות ערך בארה"ב ,  נוכלים ניסו לפתות משקיעים להשקיע במיזמי אנרגיה ירוקה ,  בתמורה לתשואות של עשרות אחוזים .  במקרה שאירע לאחרונה ,  חשפה הרשות לנייירות ערך האמריקאית  ( sec )  הונאת פונזי בסך 30 מיליון דולר ,  במסגרתה הונו נוכלים כ-300 משקיעים להשקעה במיזמים סביבתיים .  למשקיעים הביאו מבצעי ההונאה ,  שהציגו עצמם בתור חברת מנטריה ,  תשואה הנעה בין 17% למאות אחוזים בשנה.הנוכלים ,  הזהירה finra ,  עושים שימוש בשיטות המשמשות גם להונאות אחרות ,  כמו פקסים ,  אי-מיילים ,  בלוגים ופרסומים בפורומים מקוונים כדי לגייס משקיעים חדשים .  למשקיעים מובטחת תשואה גדולה במיוחד ,  על בסיס הודעות מטעות לעיתונות אודות ביקוש לחברה קטנה ,  שמחיר מניותיה נמוך .  הנוכלים מוכרים את מניותיהם למשקיעים ,  ומותירים אותם עם מניה חסרת אחת .  בלוג השקעות ,  למשל ,  שיבח חברה שעסקה בטכנולוגיות מימן וטען כי מנייתה זינקה ב-500% בשבוע ,  על רקע שיתוף פעולה צפוי עם הממשל האמריקאי ,  שמעולם לא התקיים .  הודעת מייל שהופצה באינטרנט הזהירה משקיעים כי  " אין טעם לקנות מניות של נוקיה או אינטל ,  כי הן לעולם לא יעלו ב-1000% ". finra פירסמה סימני אזהרה פוטנציאליים ,  למשקיעים החוששים מפני הונאות .  בין היתר ,  הזהירה הרשות מפני הודעות פקס ,  דואר אלקטרוני ,  הודעות sms או פרסומים באתרי בלוגים ופורומים הקשורים למניות שמחירן נמוך ,  מפני תחזיות אופטימיות מדי ,  מפני שימוש בעובדות המפורסמות במקורות חדשותיים מבוססים כדי להעניק נופך של אמינות לטכנולוגיה חדשה או מוצר מסוים ,  מפני טענות לקשרים עם הממשל הפדרלי ,  מפני שימוש בשמן של חברות גדולות ,  מפני טענות כי חברה מסוימת מייצרת את  " הדבר הגדול הבא ",  מפני מוצרים שנמצאים רק בשלב הפיתוח ומפני הפעלת לחצים להשקיע באופן מיידי .
 
רשות הפיקוח על מגזר הפיננסים בארה"ב מזהירה :  עסקי הכלכלה הירוקה הם מגרש מועדף להונאות ורמאויות
FINRA :  מבצעי ההונאות מפתים משקיעים באמצעות הבטחות לתשואות של עשרות אחוזים

