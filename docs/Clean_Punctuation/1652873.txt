המצפן השבועי של מיטב :  שיא בגירעון הממשלתי האמריקאי החודשי
המכירות הקמעוניות מפתיעות לטובה ;  גייטנר טוען כי הגירעון הנרחב תורם לפעילות הכלכלית
כותרת הסקירה של השבוע שעבר הייתה  " פתיתי השלג לא נערמו על המשק האמריקאי ".  השבוע קיבלנו דווח נוסף המאשש את נכונותה של הכותרת.כידוע ,  אחד החששות הגדולים היה כי מזג האוויר הקשה של חודש פברואר יביא לכדי נסיגה של הפעילות הכלכלית .  כך ,  לאחר ספר הבז' ודו"ח התעסוקה לחודש פברואר הסתמן כי המשק האמריקאי לא נפגע ממזג האוויר .  בשבוע שחלף נסתם הגולל על כך שמזג האוויר לא פגע כלל בכלכלה האמריקאית .  לראיה ,  פורסם כי המכירות הקמעוניות התרחבו בחודש הנדון בשיעור של 0.3% וללא כלי רכב בשיעור של 0.8% .  זאת ,  לעומת צפי להתכווצות של 0.2% ולעלייה של 0.1% במכירות הקמעוניות ללא כלי רכב.ב-12 החודשים האחרונים רשמו המכירות הקמעוניות התרחבות של 3.9% או 1.3% בניכוי האינפלציה .  אין ספק כי לצרכן האמריקאי תהיה תרומה חיובית לצמיחה של המשק האמריקאי ובהחלט ניתן לצפות כי הצמיחה ברבע הראשון של 2010 תהיה סבירה למדי.יחד עם זאת ,  מדד אמון הצרכנים של מישיגן ,  אחד האינדיקטורים החשובים למשק האמריקאי רשם בחודש מארס ירידה מרמה של 73.6 נק' בחודש פברואר לכדי 72.0 נק' .  כל זאת ,  כאשר הערכות השוק עמדו על 74.0 נק'.ככל הנראה ,  גם הגידול במכירות הקמעוניות בחודש פברואר לא הצליח לשפר את הרגשת הצרכנים כאשר 9.7% מהמעוניינים למצוא עבודה לא מצליחים לעשות כן.בתוך כך ,  איגרות החוב של ממשלת ארה"ב נסחרו במחצית הראשונה של השבוע ביציבות ובמחצית השנייה של השבוע במגמה של ירידות שערים .  זאת ,  עד לפרסום מדד אמון הצרכנים של מישיגן .  פרסום המדד ,  הביא לכדי ירידה של 10 נ"ב בתשואה לפדיון באיגרת לכדי 3.69%.בסיכומו של השבוע נרשמו הפסדי הון קלים בשוק אגרות החוב של ממשלת ארה"ב .  התשואה לפדיון על ה-ust ל-10 שנים עלתה ב-2 נ"ב והיא נסחרה בסופו ברמה של 3.701% .  האיגרת המיועדת להיפדות בעוד שנתיים רשמה עלייה של 6 נ"ב ונסחרה בסופו ב-0.948%.איגרות החוב המובילות בשוק האירופי  ( גרמניה ,  צרפת ואנגליה )  רשמו גם הן הפסד הון קל ובמהלך השבוע רשמו עלייה קלה של עד 3 נ"ב בתשואה לפדיון.הממשל האמריקאי ממשיך ,  לעת עתה ,  במדיניות שלוחת הרסןמתברר כי צמצום פיסקלי לא נמצא על סדר היום של הממשל האמריקאי .  לראיה ,  דווח כי בחודש פברואר הסתכם הגירעון הממשלתי בהיקף עצום של 221 מיליארד דולר  ( אגב ,  גדול יותר מכל כלכלתה של ישראל )  .  זאת ,  בהשוואה לגירעון של 194 מיליארד דולר בחודש המקביל אשתקד .  הגירעון בחודש פברואר 2010 זה היה הגדול ביותר אי-פעם.אין ספק כי מחודש אחד אי אפשר להקיש על היקפו של הגירעון השנתי ,  אך כפי הנראה הגירעון עלול לחלוף אל מעבר ל-1.4 טריליון דולר ,  בשנה הפיסקלית שמסתיימת בחודש ספטמבר.נציין כי היקף הגירעון היה דומה להערכות השוק אשר עמדו על 222 מיליארד דולר.היקף ההוצאה בחודש הנדון היה גבוה ב-17% ,  בהשוואה לחודש המקביל לפני שנה והסתכם ב-328.4 מיליארד דולר .  הכנסות המדינה היו גבוהות בשיעור של 23% ,  לעומת רמתן לפני שנה והסתכמו ב-107.5 מיליארד דולר .  הגירעון בחמשת החודשים הראשונים של השנה הפיסקלית המתחילה באוקטובר הסתכם ב-651.6 מיליארד דולר ,  לעומת 589.8 מיליארד דולר בתקופה המקבילה אשתקד.למזלה של ארה"ב ,  הגיוס הנרחב לא בא לידי עלייה במחיר הכסף ,  כלומר בהתייקרות מחיר הגיוס .  ככל הנראה ,  העובדה כי עדיין מצבה של ארה"ב הוא טוב ,  בהשוואה לגוש היורו וגם הצפי לעתיד נראה ורוד יותר מאשר זה של אירופה מצביע על כך שארה"ב תוכל להמשיך ולמכור חוב במחירים נוחים יחסית.שר האוצר האמריקאי ,  גייטנר ,  אמר השבוע בעדותו בפני בית הנבחרים כי  " אמנם ,  הגירעון הוא גבוה מאוד ,  אך הוא תורם לצמיחה של הכלכלה האמריקאית ."  עם תוצאות אי אפשר להתווכח .  אך כנראה ,  את המחיר ישלם שר אוצר אחר בעוד מספר שנים.הואיל ובשנת 2010 מלאי איגרות החוב של הממשלה האמריקאית וגם של חלק ניכר בשוק האירופי עומד להתרחב משמעותית ,  צפוי כי יימצא לחץ לעליית התשואות בעקומים אלו בשנים הקרובות.לעת עתה ,  אי-הודאות לגבי הכיוון הכלכלי מצליחה לשמר את התשואות הממשלתיות ברמה נמוכה ,  אולם ,  להערכתנו זהו עניין של זמן עד שמחירי איגרות אלו ירדו.מאוד ייתכן ,  כי אי הודאות לגבי הצפי הכלכלי והדיווחים הבעייתיים מאירופה תורמים לכך שאיגרות החוב הממשלתיות שומרות על רמת מחירים גבוהה .  יחד עם זאת ,  להערכתנו ,  אפיק השקעה הממשלתי הוא נחות ,  באופן ברור ,  ביחס לאיגרות החוב הקונצרניות ,  אשר מניבות ריבית שוטפת הגבוהה מזו הממשלתית.יתר על כן ,  גם בהנחה של עליה בתשואה לפדיון של העקום הממשלתי בצורה סבירה ,  האפיק הקונצרני הממוצע  ( רמות דירוג חוב שונות )  צפוי להניב תשואת אחזקה עודפת על פני זה הממשלתי.הסקירה נכתבה על ידי רון אייכל ,  כלכלן ואסטרטג ראשי במיטב בית השקעות .
 
המצפן השבועי של מיטב :  שיא בגירעון הממשלתי האמריקאי החודשי
המכירות הקמעוניות מפתיעות לטובה ;  גייטנר טוען כי הגירעון הנרחב תורם לפעילות הכלכלית

