ברוכה הבאה 2010 
השיווק מחר
 >  >  כל הבלוגים ,  מכוני הטרנדים ועיתוני השיווק הזדרזו לפרסם את רשימות הטרנדים שלהם ל-2010 .  ניסיתי לסכם ולנפות עבורכם את הטרנדים הרלוונטיים לישראל ולהרכיב מטרנד ווטש ,  טרנד האנטר ויתר האתרים הפופולריים את הרשימה הרלוונטית שלנו .  כבר כתבו כאן על שובה של הקמצנות .  זו מתחברת עם שניים מהטרנדים הבולטים שהוגדרו בדו"חות :  תרבות הבארטר ופריחתו של ענף ההשכרות .  מצד אחד צופים האתרים את חזרתם של העסקים למתכונת רגילה ושגרתית ;  אך לצד החזרה לתרבות הצריכה הרגילה ,  המשבר שהיה או לא היה ,  ישאיר צלקת .  ברמה הצרכנית המשבר פיתח את הקמצנות - קונים דברים שצריכים ולא סתם ;  את תרבות ההשכרות - לא חייבים לקנות ,  אפשר לשכור הכל :  תכשיטים ,  מכוניות ,  תיקים ,  בגדים ואפילו ריהוט ;  ואת תרבות ההחלפות או הבארטר .  קח מה שאני לא צריך ותן לי את מה שאתה לא צריך .  לא חייבים לזרוק ולא חייבים לתרום ובטח שלא לאכסן סתם בארון .  החלפות והשכרות זה האופנה החדשה .  תרבות הפופ-אפ תמשיך לפרוח .  חנויות הפופ-אפ ימשיכו לעלות ,  ולצדן מסעדות ,  תערוכות וכל דבר שניתן להפוך אותו לזמני ומוגבל .  הצורך בריגושים מהירים ובקניית פריטים לא סדרתיים יחד עם ההישתנות הבלתי פוסקת של אופנות - כל אלה הופכים את הפופ-אפ לשפה שתגלוש מתחום הפרסום אל תחומי הצריכה האמיתית .  בתחום המגורים צופים כל האתרים את מותה הסופי של מגמת המעבר אל הכפר .  הסיפור האמיתי הוא ערים ואורבניות .  לתוך כך ננסה לצקת כמה שיותר ערכים אקולוגיים וניסיון ליירק את החיים ,  אבל עדיין - בתוך העיר ,  במרקם האורבני ובתרבות חיים אורבנית .  הפרבר האמריקאי ולצדו החלום על פרדס חנה נהפכים יותר ויותר לתופעה אזוטרית .  בתחום השירות צופים כולם את עלייתו של השירות העצמי :  מלונות ,  ברים ,  רפואה - הכל בשירות עצמי .  אנו מחפשים להיות תלויים פחות ופחות בגורמים שלישיים ולנסות לפעול בעצמנו כמה שיותר .  יהיו מגמות מעניינות בתחום הפרסום .  פרסום פשוט ,  אריזות פשוטות ונקיות ,  youvertising  &  simpletising ,  מסרים ברורים ופרסום יותר אינפורמטיבי מצד אחד ,  ומצד שני - שימוש גדול בצרכן לצרכי פרסום ,  אם כיוצר ,  אם כנשא של הפרסום ואם כמעביר את זה הלאה .  המעורבות של הצרכנים בפרסום ובפיתוח מוצרים תגדל והשפעתם על התנהגות המשווקים תהיה עצומה .  לפי כל האתרים ,  המון הזדמנויות קיימות כרגע במרחב .  אנו עומדים בפני ריצה מסחררת קדימה .  אך הטרנד המעניין ביותר הוא תגובת הנגד למכת המדיה החברתית .  בתחזית השנתית שלו מציג טרנד ווטש תפישה חדשה תחת השם 'mass mingling' ,  שלפיה יחד וכתוצאה מהגידול בפעילות האונליין ,  גדלה הכמיהה למגע אנושי חם .  שכחו מהתחזית הקודרת על חיים בעולם מנוכר .  העולם הווירטואלי נהפך לכלי לסינון ולהכנה למגע אנושי חם ,  ליציאה החוצה מהבית ולמפגש מקרי ,  אבל פיסי ,  בין אנשים דומים .  ככל שהאנשים ישתמשו יותר באותן מסננות וירטואליות ,  יקל עליהם להחזיר לחייהם את המגע האנושי ,  אבל בצורה מדויקת יותר ועם אנשים דומים להם .  המהפכה הווירטואלית אף תהפוך אותם לפתוחים יותר למפגשים בגלל יכולת התקשורת המקדימה .  האם אנו חוזרים לשפיות ?  - יוני סער הוא הבעלים של קבוצת פרומרקט .  בלוג חדש שלו נפתח ב-themarker cafe ובו עוד מאמרים ועדכונים :  http :/ /yonisaar.cafe.themarker.com

ברוכה הבאה 2010 
השיווק מחר

