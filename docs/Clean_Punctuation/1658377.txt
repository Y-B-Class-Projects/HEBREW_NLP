ענקית הפיננסים סיטי ממשיכה להשיל נכסים :  תנפיק את פרימריקה ותגייס 252 מיליון דולר
להערכת אנליסטים ,  פרימריקה מונפקת מחיר זול בשל הצורך של סיטי לגייס הון במהירות
ענקית הפיננסים סיטי ,  במאמציה להשיל נכסים ולהגדיל את בסיס הונה ,  מתכוונת להנפיק מחר את חטיבת הביטוח פרימריקה ולגייס 252 מיליון דולר ,  לפי רישום ברשות לניירות ערך האמריקאית  ( sec )  .  להערכת אנליסטים ,  מדובר במחיר מוזל ביחס לשווי של חברות ביטוח כפרימריקה  הנחה המשקפת את תנאי השוק ואת הצורך של סיטי בגיוס כספים מואץ .  הכנסות ההנפקה ישמשו את סיטי ,  שגם משמש כחתם ההנפקה.לפי נתוני בלומברג ,  הנפקה לפי אמצע טווח מחירי היעד  12-14 דולר למניה - משקפת מכפיל רווח של 6.74 ,  אם לוקחים בחשבון את הארגון מחדש המתוכנן בחברה .  מדובר במכפיל הנמוך ב-29% מהמכפיל החציוני במגזר ביטוח החיים והבריאות בארה"ב ,  לפי בלומברג.הציבור יחזיק 24% מפרימריקה לאחר ההנפקה הראשונה לציבור .  80%-90% מהסיכונים והרווחים מפוליסות ביטוח החיים של פרימריקה יועברו לסיטי ,  כמו גם נכסים בסך 622 מיליון דולר ,  הכוללים דיווידנד חד פעמי בסך 454 מיליון דולר .  המשקיעים החדשים יצטרפו לקרן ההשקעה הפרטית וורבורג פינקוס ,  שהסכימה לרכוש נתח של 23% במכירה פרטית לפי מחיר של 13 דולר למניה ,  כמו גם אופציות לרכישת 4.3 מיליון מניות נוספות ,  שיגדילו את אחזקותיה בחברה ל-33%.פרימריקה אינה הנכס היחיד שסיטי משילה בניסיון לשנות כיוון ,  ולחזור ממצב של  " סופרמרקט פיננסי "  לבנק ממוקד יותר .  מודל ה"סופרמרקט הפיננסי ",  שכלל תחומים רבים מביטוח ועד קרנות גידור ,  הוביל בסופו של דבר להפסדי ענק בסך 47.6 מיליארד דולר בשנתיים בסיטי ,  ולחבילת סיוע בסך 45 מיליארד דולר מהממשל האמריקאי.אך פרימריקה אינה עוד סתם נכס בסיטי  חברת הביטוח שימשה את סנפורד וייל ,  היו"ר והמנכ"ל האגדי שהפך את סיטי לאימפריית פיננסים ,  בבניית אימפריה זו .  וייל השתמש בפרימריקה לרכישת נתח של 27% בחברת כרטיסי האשראי טראוולרס ב-1992 ,  ולאחר מכן השתלט על החברה כולה ,  ואימץ את לוגו המטריה שלה .  ב-1997 רכשה החברה את סלומון ,  וב-1998 התמזגה עם סיטיקורפ ,  במסגרת רכישה בסך 37.4 מיליארד דולר ,  והפכה לסיטיגרופ.לפרימריקה 100 אלף סוכנים המשווקים שירותים פיננסיים למשקי בית שהכנסתם השנתית נעה בין 30 אלף דולר ל-100 אלף דולר .  החברה רשמה ב-2009 רווח בסך 495 מיליון דולר ,  עלייה של 72% לעומת 2008 ,  אז נאלצה פרימריקה למחוק ערך של נכסים רבים .
 
ענקית הפיננסים סיטי ממשיכה להשיל נכסים :  תנפיק את פרימריקה ותגייס 252 מיליון דולר
להערכת אנליסטים ,  פרימריקה מונפקת מחיר זול בשל הצורך של סיטי לגייס הון במהירות

