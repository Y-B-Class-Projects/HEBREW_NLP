פסח 2010 :  התיירים הדתיים מארה"ב ואנגליה מוותרים על הסדר בארץ בגלל המצב הכלכלי
לדברי מקורבים לקהילות ,  הסיבות הן העלייה במחירי המלונות בארץ ,  התייקרות הטיסות והאבטלה 
" בקהילות היהודיות בארה"ב יש 30% אבטלה ובאנגליה 20% אבטלה ,  ואילו מחירי המלונות בישראל עלו ב-40% לעומת 2008 .  זה הסיפור האמיתי של התיירות הנכנסת לישראל בפסח ",  כך אומר מקורב לקהילה היהודית באנגליה .  לדבריו ,  מחירי המלונות אצל הסוכנים למגזר הדתי עלו בכ-15% וביחד עם ירידת ערך הדולר והלירה סטרלינג ,  מגיעה ההתייקרות לכ-40% . " היהודים צבאנגליה בודקים את האופציות באירופה ,  כמו בשווייץ שמציעה להם דילים ,  והאמריקאים בהרי הקטסקייל .  ישראל היא המקום היחיד שבו עלו המחירים .  המחיר של של מלון מרידיאן בים המלח הוא כמו בשוויץ ",  מוסיף המקורב.לדבריו ,  חדרי המלון בפסח נתפסים ברובם בידי בעלי האמצעים במגזר החרדי הישראלי .  הסוכנים העוסקים במגזר הדתי סוגרים מלונות שלמים ומשווקים אותם באגרסיביות בבתי הכנסת בארץ ." 5% מהדתיים החרדים בישראל שהם במצב כלכלי טוב ,  ממלאים את המלונות בפסח .  זה הטרנד .  אפילו מלון גיא בטבריה הפך עצמו למלון לדתיים בלבד ,  ומחירו בפסח 12 אלף שקל לזוג ל-7 לילות ",  הוא מוסיף , " יש לנו חברים בבריטניה שמשתוקקים לבוא לישראל ולא יכולים ,  שכן גם הטיסות לארץ התייקרו ב-50% לעומת 2008 ".  הגורם מציין שבשנים הקודמות המצב הכלכלי היה טוב והיו מגיעות משפחות לארץ בנות 30-20 איש . " לפני שנתיים המחיר בשקלים היה יותר נמוך .  משפחות נוהגות להגיע לפסח לתקופה של 10 ימים לפחות ,  וחופשה כזו מגיעה לסכום של מאות אלפי דולרים .  אין הרבה אנשים שרוצים לשלם זאת .  מי שבכל זאת יגיעו בפסח הזה הם ברובם זוגות .  המשפחות עם הילדים לא יבואו ,  כי הן לא יכולות להרשות זאת לעצמם .  יוצאים מכלל זה הם המלונות ענבל ומצודת דוד בירושלים שבהם יש עדיין משפחות מחו"ל ",  אומר הגורם.סוכנות הנסיעות למגזר הדתי תור פלוס מציעה בפסח 11 מלונות .  את חלקם ,  כמו מרידיאן בים המלח ,  שכרה בשלמותם ומוכרת אותם לציבור הדתי .  בין המלונות שהוכשרו במיוחד גם מלונות מעלה החמישה ,  כפר המכביה ושני מלונות בירושלים - קראון פלאזה ודן פנורמה.גם לדברי מנכ"ל תור פלוס ,  יעקב כהן ,  יש בפסח הזה פחות התעניינות ופחות נרשמים .  לדבריו ,  יש השנה אלטרנטיבות הרבה יותר זולות ליהודים הצרפתים ,  למשל ,  אפילו בטוניס ובמרוקו ,  שבה הוכשרו 5 מלונות לפסח במרקש .  כהן סבור שלירידה של היורו תהיה גם כן השפעה על היהודים באירופה . " באירופה המחירים ירדו ואנשים מוצאים שההתייקרות בארץ משמעותית .  אם בעבר היה עדיין אטרקטיבי להגיע לישראל ,  כיום אין זה המצב .  למרות שיחסית ליוקר המחיה בלונדון ,  למשל ,  המחיר בארץ לא גבוה .  מה שמייקר את החבילה זה הטיסות שהתייקרו ל-1200-1000 דולר .  היהודים נוסעים לכרתים ולאיטליה במקום לישראל ". לאה קראוס ,  מ"קראוס תיירות ונופש "  - החטיבה הדתית של סיטונאית התיירות  " אשת טורס "  - מציינת כי בפסח הזה שייוקה החברה על מלונות עממיים ולא יוקרתיים בגלל  " המצב ".  סוכנות הנסיעות התקשרה השנה בחוזים לשיווק בלעדי של שבעה בתי מלון ברחבי הארץ ,  ביניהם הולידיי אין בטבריה ,  הוד המדבר בים המלח ,  לאונרדו אין בירושלים ,  שערי ירושלים ופרימה המלכים בירושלים.קראוס אומרת שהמחירים בחו"ל הרבה יותר זולים השנה גם מהמחירים בארץ וגם מהמחירים שהיו בשנה שעברה ,  כנראה בעקבות המשבר הכלכלי . " לכן הרבה מהתיירות הדתית שהגיעה לפה בפסח בשנה שעברה ,  החליטה השנה לצאת ליעדים הזולים יותר בחו"ל ",  היא מסבירה , " רבים מהיהודים הדתיים בעולם עדיין מבלים את פסח מחוץ לבית כדי להימנע מהטרחה של הכשרת הבית ,  אבל פשוט פחות מהם מגיעים השנה לישראל ". מיסז'ניקוב פונה לחרדיםשר התיירות ,  סטס מיסז'ניקוב ,  זימן היום את שרי וחברי הכנסת החרדים לסיעור מוחות משותף במטרה לבחון דרכים למימוש פוטנציאל התיירות החרדית בישראל .  מיסז'ניקוב מבקש לבחון את מאפייני התיירות הנכנסת ותיירות הפנים החרדית ,  הגדרת הקשיים הניצבים בפנים המטיילים והתיירים החרדים המבקשים לתייר ,  ללון ולנפוש בישראל ואבחון החסמים המונעים את מימוש הפוטנציאל של תיירות זו.המגזר החרדי בארץ ובעולם מהווה קהל יעד בעל פוטנציאל רב לתיירות לישראל .  הקהל המקומי נוהג לצאת לחופשות בארץ פעמיים בשנה ,  בממוצע .  פיתוח התיירות החרדית יקודם בשנים הקרובות ומצוי בתוכנית העבודה התלת שנתית של משרד התיירות .  במסגרת זו ,  יבקש היום השר מן המשתתפים במפגש ,  לשמוע הצעותיהם לקידום הנושא .  השר מיסז'ניקוב הוסיף כי יבקש לבחון במהלך המפגש היום גם את אפשרות שילובם של החרדים בתעשיית התיירות . " תעשיית התיירות מציעה מגוון רחב של תעסוקה בתחומים שונים ובמיומנויות מגוונות ,  זאת לצד אפשרויות הכשרה רבות ומאתגרות ,  אשר יכולות להוות מקור איכותי לפרנסה ". במפגש ישתתפו שר הפנים ,  אלי ישי ;  שר הדתות ,  יעקב מרגי ;  שר הבינוי והשיכון ,  אריאל אטיאס ;  השר משולם נהרי ;  סגן שר הבריאות יעקב ליצמן ;  סגן שר החינוך מאיר פורוש ;  סגן שר האוצר ,  יצחק כהן ;  יו"ר ועדת הכספים משה גפני ;  יו"ר ועדת הפנים ,  דוד אזולאי והח"כים :  מנחם מוזס ,  אורי מקלב וחיים אמסלם .
 
פסח 2010 :  התיירים הדתיים מארה"ב ואנגליה מוותרים על הסדר בארץ בגלל המצב הכלכלי
לדברי מקורבים לקהילות ,  הסיבות הן העלייה במחירי המלונות בארץ ,  התייקרות הטיסות והאבטלה

