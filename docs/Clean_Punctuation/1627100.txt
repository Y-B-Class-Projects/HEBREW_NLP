המחירים של מאזדה ופורד כבר ירדו 
שאלות ותשובות
מתי יראו הצרכנים בחנויות מחירים שמתייחסים למע"מ המופחת ?  הממונה על הגנת הצרכן במשרד התמ"ת מסביר כי לעוסקים יש אפשרות להיערך במשך שבעה ימים ולעדכן את המחירים בעקבות השינוי במע"מ ,  אבל עליהם להציב בתקופה זו שילוט מתאים ובולט המציין כי המחיר אינו כולל את השיעור המופחת .  אם חשבונית התשלום שלי לחברת בזק התחילה ב-15 בדצמבר וממשיכה עד 15 בינואר - האם אהנה מהורדת המע"מ ?  כמובן ,  אבל רק על התקופה שמ-1 בינואר 2010 .  בחשבונית תהיה חלוקה שתציג את התעריף למחצית הראשונה של החיוב ,  עליה ייגבה מע"מ של 16.5% ,  ואילו על המחצית השנייה ייגבה מע"מ של 16% בלבד .  קניתי מוצר חשמלי לפני שבוע - אך אקבלו בינואר .  האם הפסדתי את הורדת המע"מ ?  לא .  מרשת שקם אלקטריק מוסרים כי לקוחות שרכשו מוצר ,  שילמו עליו וטרם קיבלו אותו ,  יהיו זכאים לקבל החזר על ההפרש במע"מ .  למי שרוצה לחכות עד שהורדת המע"מ תיכנס לתוקף ,  כדאי להבין שבלאו הכי בענף החשמל מחירי המכירה נקבעים במו"מ בין הלקוח לרשת בעת הקנייה .  המחירים הנקובים על גבי המוצרים הם המחירים המומלצים על ידי הספקים בלבד והמחיר שמשולם בפועל על ידי הצרכן נמוך ממנו .  איך תשפיע ההפחתה על מחירי הדירות  ?  רוכשי דירות שכבר חתמו על חוזה מכר יקבלו זיכוי של 0.5% על יתרת התשלום .  רן בן אברהם ,  סמנכ"ל ייזום ושיווק בחברת צמח המרמן ,  מסביר כי  " רוכשים שחתמו על חוזה מכר לפי מע"מ של 16.5% ירוויחו למעשה את ירידת המע"מ על יתרת התשלומים .  מבחינת הקבלנים ,  הם ישפרו את שווי המלאי שלהם ב-0.5% ,  או שירשו לעצמם מרווח הנחה של 0.5% נוסף על הדירות שבמלאי ".  יש להבהיר כי הפחתת המע"מ לא תשפיע על מחירי הדירות שבמלאי .  רוכשים שקנו דירות לפי מע"מ של 16.5% יקבלו כעת זיכוי של 0.5% בגין ההפחתה על יתרת התשלום .  משה צרפתי ,  מנכ"ל משותף בחברת צבי צרפתי ובניו ,  מציין כי הסיבה לכך שההפחתה לא תשפיע על הדירות שעדיין לא נקנו היא  " מסים אחרים שהיזמים נדרשים לשלם .  איני צופה שההפחתה זו תשפיע על המחירים או העסקות בשוק הנדל"ן ".  איך תשפיע ההפחתה על מחירי הרכב ?  עם כניסת השנה החדשה בלאו הכי אמורים להשתנות המחירונים של כלי הרכב ,  ולכן רוב הסיכויים שהם כבר יעודכנו לפי המע"מ החדש .  דלק מוטורס ,  למשל ,  המייבאת את מאזדה ופורד ,  פירסמה אתמול מחירון מעודכן לפי המע"מ החדש ,  ונראה כי ההבדל מסתכם ב-500 שקל למזדה 3 ולפורד פוקוס ,  כאשר המחיר המלא הוא 118.5 אלף שקל .  מטלקאר ,  יבואנית דייהטסו וסאנגיונג וקיה ,  נמסר כי  " כל הלקוחות שעדיין לא קיבלו את רכבם אך שילמו עליו במלואו - ייהנו מהחזר של 0.5% .  לקוחות שביצעו הזמנות ולא שילמו עבורן ממילא ישלמו לפי מחירון חדש שיפורסם בימים הקרובים ". 

המחירים של מאזדה ופורד כבר ירדו 
שאלות ותשובות

