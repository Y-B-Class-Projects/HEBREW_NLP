הערכה : " חמאס לא יגיב על חיסול אל מבחוח "
 חוקר הטרור יורם שוויצר העריך היום כי אל מבחוח לא היה פעיל מרכזי בחמאס .  לטענתו חמאס לא יגיב על חיסול אל מבחוח . " חמאס לא מעוניין כרגע בלחימה נוספת נגד ישראל "
" אל מבחוח הוא לא העימאד מורנייה של חמאס ,  לא מדובר בפעיל שהיעלמותו משפיעה ברמה המרכזית על הארגון ",  כך אומר חוקר הטרור יורם שוויצר מהמכון למחקרי ביטחון לאומי בתל אביב .  שוויצר אמר זאת על רקע חיסולו של פעיל חמאס מחמוד עבד אל-ראוף אל-מבחוח בדובאי . " ראשית ,  אינני בטוח כלל שמדובר בפעולת חיסול ישראלית מכיוון שלהערכתי ישראל ברמה המבצעית וברמת הצרכים שלה לא היתה טורחת לבצע את החיסול הזה ,  אך אם בכל זאת מערכת הביטחון קשורה לכך אזי יש כאן יותר מסר שכל מי שהיה מעורב בטרור כנגד ישראלים ,  ידו לא תנקה ושדמם של ישראלים יקר מאוד ".  
לדברי שוויצר ,  חיסולו של אבו מבחוח לא מהווה מכה משמעותית לחמאס . " לא מדובר בפעיל מרכזי ובדמות בולטת שמותו תשפיע על חמאס .  מעבר למעורבותו ברצח החיילים ובנושא ההברחות ,  הוא לא איש בסדר גודל כזה שחמאס ייפגע ".  שוויצר הוסיף כי , " מעבר לתגובות הראשוניות של חמאס לחיסול ,  אני מעריך שחמאס לא יגיב .  ראשית ,  כי אין לו שום אימות שאכן מדובר בחיסול ישראלי .  
שוויצר הוסיף כי  " מעבר לכך ,  האיפוק של חמאס בתקופה האחרונה נובע בין היתר מהרצון שלהם להתחמש ולהתארגן והם אינם רוצים לבצע אירוע שיביא עליהם לחימה נוספת מול ישראל ,  כך שאירוע מהסוג הזה לא אמור לשנות את החשיבה של חמאס עד עכשיו ".  לדבריו , " החיסול גם לא צפוי להשפיע בדרך כלשהי על המו"מ לשחרור גלעד שליט . " שוב ,  אם באמת ישראל מעורבת אז מה שיש כאן בעיקר זהו בעיקר מסר הרתעתי ".  
בהודעה רשמית שפרסם חבר הלשכה המדינית של הארגון בדמשק ,  עיזת א-רישק ,  נמסר כי  " דמו של אל-מבחוח לא נשפך לשווא ".  א-רישק מסר כי אתמול בלילה הגיעה גופתו של אל-מבחוח לדמשק וכי הוא צפוי להיקבר היום אחר הצהריים . " חמאס ,  בשיתוף פעולה עם הגורמים הנוגעים בדבר באיחוד האמירויות ,  מנהל חקירה לבדיקת נסיבות חיסולו של אל-מבחוח ".  א-רישק אישר כי אל-מבחוח הוא אחד ממייסדי הזרוע הצבאית של חמאס ומי שעמד מאחורי חטיפת ורציחת חיילי צה"ל סספורטס וסעדון .
 
הערכה : " חמאס לא יגיב על חיסול אל מבחוח "
 חוקר הטרור יורם שוויצר העריך היום כי אל מבחוח לא היה פעיל מרכזי בחמאס .  לטענתו חמאס לא יגיב על חיסול אל מבחוח . " חמאס לא מעוניין כרגע בלחימה נוספת נגד ישראל "
 
