מדד התנודתיות VIX קופץ ב-11% - הזינוק החד זה חודשיים
המדד עולה לרמה של 19.5 נקודות - ושב ומתקרב לרמתו הממוצעת ב-20 שנים האחרונות
מדד התנודתיות של וול סטריט  ( vix )  - הידוע גם בכינויו  " מדד הפחד "  שכן הוא מספק אינדיקציה מסוימת לרמת הפחד של המשקיעים - קופץ ב-11% ,  הזינוק היומי החד ביותר זה קרוב לחודשיים .  הקפיצה של המדד נרשמת על רקע ירידות חדות בשוקי המניות בעולם ,  בעקבות הודעת ממשלת סין על צעדים להגבלת ההלוואות במדינה .  דו"חות כספיים מאכזבים של ענקית הטכנולוגיה יבמ ובנק מורגן סטנלי מכבידים אף הם על שוקי המניות בארה"ב .  מדד vix ,  הנסחר בבורסת האופציות של שיקגו ,  עולה לרמה של 19.5 נקודות ,  ובכך מתקרב לרמה ממוצעת של 20 נקודות בשני העשורים שחלפו מאז השקתו .  עם זאת ,  המדד עודנו נמוך בהרבה משיא של 80.86 נקודות שרשם בנובמבר 2008 .
 
מדד התנודתיות VIX קופץ ב-11% - הזינוק החד זה חודשיים
המדד עולה לרמה של 19.5 נקודות - ושב ומתקרב לרמתו הממוצעת ב-20 שנים האחרונות

