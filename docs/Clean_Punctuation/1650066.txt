כרוניקה של תקיפה ואיומים על שופטים
לפני חודש וחצי זרק תושב י-ם נעל לעבר נשיאת בית המשפט העליון .  מספר ימים לאחר מכן הוצתה מכוניתו של שופט ביהמ"ש המחוזי .  אלו רק חלק מהמקרים המעידים על עלייה חדה באלימות כלפי שופטים
בשבועות האחרונים מדינת ישראל עדה לגל של איומים ומעשי אלימות כלפי שופטים .  לפני כחודש וחצי ,  במהלך דיון בבית המשפט העליון ,  קם לפתע אחד האנשים בקהל ,  פיני כהן ,  תושב ירושלים בן 52 ,  צעק לכיוונה של נשיאת בית המשפט העליון ,  דורית ביניש , " מושחתת של פיליפ מרכוס ",  והשליך עליה נעל .  הנעל פגעה בפניה של ביניש ושברה את משקפיה .  כהן סיפר בחקירתו כי ביצע את המעשה כנקמה על פסיקת בית המשפט לענייני משפחה נגדו .  לשוטרים סיפר כהן כי השופטת  " מיררה את חייו במשך זמן ממושך ולכן החליט לנקום בה ".  
כשבוע לאחר תקרית הנעל נעצר תושב הרצליה בחשד ששלח מכתבי איומים שכוונו לביניש .  מכתב האיומים הראשון התקבל במכשיר הפקס של משרד עורכי דין בתל אביב .  במכתב צוינו שמותיהם של שופטים נוספים .  הכותב ציין בדבריו כי בית המשפט נמאס עליו וכי יש לשים סוף להתנהלותו .  בסוף דבריו חתם הכותב : " בורא עולם ". 
כמה ימים בלבד לאחר מכן הציתו אלמונים את מכוניתו של שופט בית המשפט המחוזי בחיפה ,  משה גלעד .  המקרה אירע שעה שהרכב חנה סמוך לבית השופט בעכו ,  במרחק של כ-200 מטרים מתחנת המשטרה בעיר .  בכך לא תמו מקרי האלימות כלפי שופטים .  בתחילת השבוע ניקבו אלמונים את צמיגי מכוניתה של שופטת בית משפט השלום בירושלים ,  אנה שניידר .  על כלי הרכב רוססה כתובת הנאצה  " את וביניש=רצח ".  לטענת המשטרה ,  החשוד במעשה ,  דוד דהן ,  תושב ירושלים בן 35 ,  השחית שש פעמים את המכוניות של השופטת שניידר ושל רשם בתי המשפט ,  אורי פוני .  
השבוע גם נשלח פקס ללשכתו של מנהל בתי המשפט ,  השופט משה גל ,  ובו איומים לרצוח שופטים .  בפקס נכתב : " נהרוג שופט באמצעות טיל לאו ".  החשוד במעשה ,  תושב מרכז הארץ כבן 50 ,  סיפר בחקירתו כי שלח את המכתב בשל זעמו על כך שלפני כשנתיים סירב בית המשפט להפחית בגובה קנס שהוטל עליו בעקבות עבירת תעבורה שביצע .
 למרות המקרים הרבים ,  נדמה שהמשטרה ובתי המשפט חסים על המאיימים .  השבוע גזרה שופטת בית משפט השלום בפתח תקווה 38 ימי מאסר ושלושה חודשי עבודות שירות בלבד ,  על אדם שאיים לירות בשופט ולשרוף את בית המשפט .  להגנתו טען ,  שמדובר בפליטת פה שנאמרה ברגע של היסח דעת .  בנוסף ,  בית משפט השלום בירושלים שחרר ממעצר את תושב העיר שאיים להגיע לביתו של השופט אביטל חן .  החשוד הגיע לבית המשפט וביקש להיכנס ללשכת השופט ,  משסורב אמר שזאת לא בעיה ,  כי הוא יודע היכן השופט מתגורר .  בחקירתו הסביר שרצה לשוחח עם השופט ,  שהוא חבר משפחה של גרושתו ,  לאחר שילדיו נלקחו לבית אומנה .  השופט יצחק שמעוני ,  ששחרר את החשוד בתנאים מגבילים ,  מתח ביקורת על המשטרה על כך שלא ביקשה להאריך את מעצרו .
 לכך יש להוסיף שורה של שופטים שהוצמדה להם אבטחה בעקבות חשש לחייהם מצד ארגוני פשיעה .  בין השופטים הללו ניתן למנות את שופט בית המשפט המחוזי בתל אביב ,  אורי שהם ,  שגזר עונשים חמורים על חברי ארגון הפשע של משפחת שורפי .  מיפו ,  שאותם שלח לכלא לתקופת מאסר ארוכה .  שופטים נוספים שאוימו בעבר הם שופט בית המשפט המחוזי בתל אביב ,  ג'ורג' קרא ,  שהרשיע את חברי ארגון הפשע עיאט-חרירי ,  והשופטת בדימוס ,  ברכה אופיר-תום ,  שגזרה 13 שנות מאסר על אסי אבוטבול .
 השבוע ,  באירוע לזכרו של השופט עדי אזר ,  שנרצח לפני כחמש וחצי שנים בשל היותו שופט ,  אמרה הנשיאה ביניש ,  כי  " איום על שופטים וסיכון חייהם של שופטים כמוהם כהתפוררות המרקם הדמוקרטי והחברתי ".  באותו אירוע הוסיף השופט גל ,  כי ישנה הסלמה במספר האיומים שנשלחים לעבר שופטים  .
 
כרוניקה של תקיפה ואיומים על שופטים
לפני חודש וחצי זרק תושב י-ם נעל לעבר נשיאת בית המשפט העליון .  מספר ימים לאחר מכן הוצתה מכוניתו של שופט ביהמ"ש המחוזי .  אלו רק חלק מהמקרים המעידים על עלייה חדה באלימות כלפי שופטים

