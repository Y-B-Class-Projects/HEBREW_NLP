פריורטק תשקיע ביחד עם חברה סינית בחברה המשותפת 30 מיליון דולר
כל אחת תשקיע בחברה 15 מיליון דולר ;  קצב המכירות של החברה בסין 3 מיליון דולר בחודש
חברת הטכנולוגיה פריורטק ,  העוסקת בייצור מעגלים מודפסים ,  מודיעה היום כי היא מרחיבה את פעילות החברה הבת אמיטק בסין .  פריורטק תשקיע ביחד עם שותפתה לפעילות בסין ,  30 מיליון דולר ,  לשם רכישת ציוד נוסף על ידי החברה הפועלת בסין ,  אקסס .  באקסס מחזיקות החברות אמיטק וחברת פאונדר .  פרוירטק קופצת ב-7% במחזור של כ-2 מיליון שקל הגבוה פי 4 מהמחזור הממוצע של המניה.מהחברה נמסר כי קצב המכירות החודשי של אקסס הוא למעלה מ-3 מיליון דולר .  בהסכם הנוכחי ,  שהוא תיקון של הסכם השקעה קודם שנחתם בין החברות המעורבות ,  כל אחת מהחברות המחזיקות באקסס תשקיע בחברה המשותפת 15 מיליון דולר ,  וסך הכל הון המניות של החברה יגדל ב-30 מיליון דולר.ההשקעה תתבצע כך ש-5 מיליון דולר יועברו לאקסס על ידי כל אחד מהצדדים בתוך חודש מהיום ,  ויתר 10 מיליון הדולר יועברו על ידי הצדדים לא יאוחר מה-1 ביוני בשנה הבאה  ( 2011 )  .  אקסס עצמה תלווה 10 מיליון דולר נוספים .  לפי ההסכם הקודם ,  המימון היה אמור להיות בהשקעה של 41 מיליון דולר ממנו כ-11 מיליון דולר תהיה בהשקעת פריורטק בהון המניות של אקסס וכ-30 מיליון דולר בהלוואות שינתנו על ידי פאונדר .
 
פריורטק תשקיע ביחד עם חברה סינית בחברה המשותפת 30 מיליון דולר
כל אחת תשקיע בחברה 15 מיליון דולר ;  קצב המכירות של החברה בסין 3 מיליון דולר בחודש

