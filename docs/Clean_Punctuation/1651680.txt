מיסז'ניקוב נכח בהופעת מדונה  " במסגרת תפקידו "
 ועדת האתיקה של הכנסת קבעה כי העובדה ששר התיירות קיבל כרטיסים בחינם להופעתה של הזמרת איננה עבירה אתית .  היא קיבלה את טענתו שהדבר נועד לעידוד התיירות
שר התיירות סטס מיסז'ניקוב  ( ישראל ביתנו )  פעל כשורה כאשר קיבל כרטיסים בחינם להופעה של מדונה כשהופיעה בישראל בקיץ שעבר - כך קבעה היום  ( רביעי )  ועדת האתיקה של הכנסת .  במענה לקובלנה שהגישו תנועת אומ"ץ והתנועה לאיכות השלטון ,  קבעה הוועדה כי , " חברי הכנסת הוזמנו לאירוע זה בתוקף תפקידם ,  אין מדובר בטובת הנאה שאסור לקבלה ,  גם אם לגבי כלל הציבור הכניסה לאירוע כרוכה בתשלום .  במקרה הנדון מדובר במתנה חריגה ,  אולם השר מיסז'ניקוב ביקש ואף קיבל את אישורו של היועץ המשפטי של משרד התיירות ". 
בחודש ינואר השנה ,  פנו התנועות לוועדת האתיקה של הכנסת לאחר פרסומים בתקשורת לפיהם שר התיירות קיבל בחינם שישה כרטיסים למתחם ה-VIP בהופעתה של הזמרת המפורסמת בשווי של 2,500 שקלים כל אחד .  לטענת תנועת אומ"ץ והתנועה לאיכות השלטון מדובר ב"קבלת טובת הנאה שלא כדין ".  הן הוסיפו כי הדבר מנוגד להנחיית היועץ המשפטי לממשלה .
 בתגובתו לתלונה הסביר שר התיירות כי קבלת הכרטיסים היתה במסגרת ניסיון לעודד את התיירות בישראל . " משרד התיירות ביקש לנצל את ביקורה של הזמרת מדונה בארץ לצורך עידוד התיירות ,  ולפיכך אירח אח"מים שנלוו אליה וגם התקשר עם מפיק ההופעה ,  ומקובל כי השר נפגש עם ידוענים ואח"מים המתארחים על ידי המשרד ",  נכתב .
 יו"ר ועדת האתיקה של הכנסת ,  חברת הכנסת שלי יחימוביץ'  ( העבודה )  ,  כתבה בהחלטת הוועדה כי  " האיסור על קבלת מתנות אינו מוחלט ולו מספר סייגים ,  ביניהם כאלה המתייחסים להזמנות שמקבלים חברי הכנסת במסגרת מילוי תפקידם ".  יחימוביץ' הסתמכה על תשובת השר לתלונה שהוגשה נגדו ,  ממנה עולה כי בין המשרד שהוא עומד בראשו ובין הפקת המופע התקיים קשר מקצועי ושמיסז'ניקוב קיבל אישור לכך מהיועץ המשפטי של משרד התיירות ,  הכפוף ליועץ המשפטי לממשלה . " בנסיבות אלה ,  ובעיקר בשל קבלת אישורו של היועץ המשפטי ,  אין ועדת האתיקה מוצאת כי השר הפר את כללי האתיקה ",  סיכמה יחימוביץ' .
 
מיסז'ניקוב נכח בהופעת מדונה  " במסגרת תפקידו "
 ועדת האתיקה של הכנסת קבעה כי העובדה ששר התיירות קיבל כרטיסים בחינם להופעתה של הזמרת איננה עבירה אתית .  היא קיבלה את טענתו שהדבר נועד לעידוד התיירות

