גרשון : " זה נראה הרבה יותר טוב מבשנה שעברה "
 מאמן מכבי ת"א התייחס ליכולת קבוצתו אחרי הניצחון על ר"ג ,  אך סייג : " זה עדיין לא מספיק ".  בית הלחמי : " הגיע לנתניה לנצח "
 צילום ועריכת וידאו :  נועם אשל
המחזור החגיגי של ליגת העל בכדורסל נפתח היום  ( ראשון )  עם המשחק אותו אירחה וניצחה הפועל גלבוע/גליל 83:87 את עירוני ראשון לציון ,  כאשר לאחר מכן הגיעו שלושה משחקים נוספים .  מכבי תל אביב שייטה והביסה את עירוני רמת גן בזיסמן 79:101 ,  ברק נתניה גברה בביתה על אשקלון 78:86 ,  בעוד עירוני נהריה הביסה את הפועל עפולה 71:105 .  בהמשך הערב תארח בני השרון את הפועל ירושלים במשחק שינעל את מחזור פורים החגיגי .  חג שמח .
" זה היה מבוא לסיוט ",  אמר בסיום מאמן מכבי תל אביב ,  פיני גרשון . " באנו לפה בשעה שלוש ,  אנחנו יוצאים בשמונה .  אני לא לוקח שום דבר ליום חמישי .  לא הרכב שחקנים ,  אולי פספסנו קצת בשמירה על הפוינט גארד שלהם ,  ומקנטייר גם יכול לקלוע כמה שלשות ,  אבל יכול להיות שגם אני נרדמתי בשמירה ",  אמר גרשון לקראת המשחק החשוב מול סיינה . " חג שמח לכל מי שסבל עד עכשיו מהמשחק ",  התלוצץ המאמן הצהוב .
" זה הרבה יותר טוב ממה שהיה בשנה שעברה .  זה לא מספיק למה שאני רוצה אבל זה טוב יותר מאשר בשנה שעברה ",  הוסיף גרשון . " אנחנו בסוף הטופ 16 ונמצאים חזק בעניינים ,  קבוצות יותר טובות מאיתנו כבר בחוץ ,  יש לא מעט הפתעות ואנחנו בבית קשה ".  המאמן הסתכל קדימה ,  ואמר : " הפיינל פור השנה יהיה ברמה גבוהה - ככל שמשקיעים יותר כסף הלחץ עולה ,  בעיקר במשחקי בית ". 
דורון פרקינס ,  שהצטיין בשורות האלופה ,  הוסיף : " שיחקנו עם הרבה ביטחון ,  הם פתחו טוב אבל התשנו אותם .  שתי הקבוצות שיחקו טוב .  למדנו מהמשחק הזה .  זרקנו יותר מדי שלשות ,  וכשהבנו שזה יותר מדי ,  הפסקנו ". 
מנגד ,  יניב בורגר רשם את הפסדו הראשון כמאמן עירוני רמת גן ,  ואמר בסיום : " אני לא יודע אם המשחק הזה היה אימון אבל זה סוג אחר של משחק - למכבי זה היה אימון ,  עבורנו רק עוד משחק בדרך כדי להיראות יותר טוב בהמשך .  דיברנו על הרגעים שמכבי קצת מתחכמים בהגנות ודיברנו על מה אנחנו צריכים לעשות ,  שחקנים איבדו את הריכוז וההתקפה שלנו לא היתה טובה ואנשים שכחו מה צריך לעשות ואז ,  כאשר רודפים אחרי מכבי ,  זה סיפור אחר ". 
בסיום משחק הניצחון אמר מאמן גלבוע/גליל עודד קטש : " זה לא שהנפילות האלה לא קרו לנו בעבר .  המשחקים שהכי מפחידים אותי הכי הרבה זה המשחקים שאנחנו מתחילים טוב והשחקנים מורידים הילוך .  עד אז הם ניסו פיתרון אחד לפיק-אנד-רול שלנו ,  ואז הם עברו לחילופים ושיחקנו בלי סבלנות .  נתנו להם לחזור למשחק .  זה עניין של הצלחות ,  כשהכדורים נכנסים אז מנצחים .  אם היינו קולעים באחוזים יותר טוב בחיפה היינו מנצחים .
" לכל אחד יש תקופות בלי ביטחון ",  הוסיף קטש . " זה קורה גם לשחקן באופן אישי וגם לקבוצה .  יש הבדלים באימונים וזהו גם קבוצות מכירות אותנו ואנחנו צריכים בכל משחק לחדש .  גם בשבוע שעבר וגם השבוע קיצרתי את הרוטציה ,  זה תוצאה ישירה של ביטחון של שחקנים .  גוני יזרעאלי הוא שחקן בסגל ויכול להיות שנשתמש בו בהמשך ". 
גל מקל ,  שקלע 13 נקודות ,  אמר : " אני חושב שנגררנו למשחק של ראשון .  פתחנו יפה לעין וגם הכדורים נכנסו ,  שמרנו טוב ורצנו ,  אבל ברבע השני הורדנו הילוך .  ראשון באה במטרה להאט הויא בכלל קבוצה שאוהבת לשחק משחק עומד .  הם הצליחו וגררו אותנו למשחק יותר איטי .  עודד וליאור אמרו לנו כל הזמן שאנחנו צריכים להגביר את הקצב של המשחק שלנו ,  ובמחצית השנייה השתדלנו ". 
אלישי כדיר : " אני מרגיש שיש לי ירידה בסיבוב השני .  לפעמים ,  כשאתה לא נכנס למשחק ,  קצת קשה לבוא ולהוכיח .  אני כן רואה ירידה ,  בשלושת השבועות האחרונים הפסדנו ,  צריך להמשיך לעבוד קשה ". 
ראשון לציון ספגה את הפסדה העשירי העונה והרביעי ברציפות .  בסיום המשחק אמר המאמן אפי בירנבוים : " שיחקנו רע מאוד ברבע הראשון וזו אשמה שלי כי התעכבנו בדרך בגללי .  אכלנו בבוקר והיינו ביחד וטעות קטנה עלתה לנו ב-40 דקות .  לפני המשחק מדברים על טעויות ,  אז זו הטעות שלי .  זה משפיע .  לקח לנו זמן לחזור למשחק וברבע השני חזרנו .  ברור שלא טוב מבחינתנו שהתחלנו ככה ,  כי הסגל שלנו די קצר .  זה פגע בנו בסוף כי לשחקנים לא היה חמצן לקחת את הזריקות ולעשות את העצירות בסוף .
" עברנו תקופה לא קלה גם בתחילת העונה וגם בתחילת הסיבוב השני ",  הוסיף בירנבוים . " היינו עם ארבעה זרים ואחד הזרים המשמעותיים נפצע .  חיפשנו הרבה זמן ,  שני שחקנים נפלו והבאנו את טאקר .  כל דבר שאפשר לתת ,  כתף ,  יד או ריבאונד .  כל משחק בליגה הזאת הוא משמעותי ,  באמת לא זכורה לי פתיחת סיבוב ועונה כזו .  בסגל הזה היה לנו פציעות מרכזיות ,  אבל אנחנו צריכים לארגן את השורות ולהביא ניצחונות .  יכול להיות שיהיו חיזוקים נוספים ". 
בקרב מרכז הטבלה בין ברק נתניה ועירוני אשקלון ,  ניצחה בסופו של דבר העולה החדשה 78:86 ,  ופניה בהחלט לצמרת .  ליאור חכמון ,  שהמשיך את כושרו האישי הטוב ,  אמר בסיום : " יש פה קהל נהדר שדוחף אותנו כל משחק ,  והחברים לקבוצה רוצים שכל אחד יצליח ".  אוריה גור ,  שקיבל דקות כמחליף של שמוליק ברנר ועשה עבודה טובה ,  הוסיף : " הדברים הקטנים ניצחו את המשחק ,  כי לא היה פה כדורסל גדול ,  אבל הלב עזר .  קיבלתי את ההזדמנות מאריק ואני שמח שהחזרתי לו .  היה חשוב לנצח את המשחק הזה כי אנחנו עכשיו בפער של שלושה משחקים מאשקלון ". 
מנגד ,  שחקן אשקלון ,  ג'ימי בקסטר ,  טס מיד לאחר המשחק להלווית אביו ,  לאחר שירד בדמעות מהמגרש .  מאמנו באשקלון ,  אריאל בית הלחמי ,  לא הצטער יותר מדי על ההפסד . " היה משחק כדורסל טוב .  משחק אקטיבי עם קצב טוב ,  לצערנו אנחנו נמצאים בצד המפסיד .  נפלנו במה שכבר נפלנו בעבר ,  הם לקחו 21 כדורים חוזרים בהתקפה .  אנחנו איבדנו 19 כדורים .  היה לנו קשה מאוד למחוק את הפער ,  נתניה ניצחה בצדק ",  אמר המאמן המפסיד .
" מבחינת הסגל יש לנו את הבעיות שלנו ,  היום שיחקנו עם שני שחקנים פצועים .  נחליט מה אנחנו עושים עם זה ,  ברור שכל מאמן היה רוצה לראות את הקבוצה שלו יותר גבוה בטבלה ,  אבל בסך הכל לפי איך שהליגה נראית ,  אנחנו במקום שבו אנחנו צריכים להיות ",  הוסיף בית הלחמי .
 
גרשון : " זה נראה הרבה יותר טוב מבשנה שעברה "
 מאמן מכבי ת"א התייחס ליכולת קבוצתו אחרי הניצחון על ר"ג ,  אך סייג : " זה עדיין לא מספיק ".  בית הלחמי : " הגיע לנתניה לנצח "
 
