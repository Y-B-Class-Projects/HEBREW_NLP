כך נתקן את המערכת הפיננסית בארה"ב 
היועץ המיוחד של ברק אובמה לנושא ההתאוששות הכלכלית ,  שכיהן בעבר בתפקיד יו"ר הבנק הפדרלי ,  מסביר במאמר שפורסם ב"ניו יורק טיימס "  את החשיבות של הרפורמה שהציע הנשיא .  הרפורמה ,  שנקראת על שמו של היועץ  - " חוק וולקר "  - מבקשת להגביל את פעילות הבנקים ולמנוע קיומם של בנ
 >  >  לפני עשרה ימים חשף נשיא ארה"ב ברק אובמה את אחד הרכיבים החשובים ברפורמה מבנית החיונית למערכת הפיננסית .  אף אחד לא יכול לטעון ברצינות נגד הצורך ברפורמה שכזו ,  בארה"ב כמו גם במדינות אחרות .  ככלות הכל ,  מדובר במערכת שקרסה במשבר החמור ביותר זה 75 שנה .  העלות היתה עצומה במונחי אבטלה ותפוקה אבודה .  ההשלכות היו בינלאומיות .  פעולה אגרסיבית של ממשלות ובנקים מרכזיים - חסרת תקדים בהיקפה - היתה חיונית להחייאת ולשימור פעילות השווקים .  חלק מהתמיכה הזאת נמשכת גם כיום .  בארה"ב ,  כבמקומות אחרים ,  כמה מהמוסדות הפיננסיים הגדולים והגאים ביותר נזקקו להצלה או למיזוג בסיוע כספים ממשלתיים .  פעולות אלה ננקטו מתוך החשש המוצדק כי קריסתם עלולה לפגוע באופן בלתי הפיך בפעולת השווקים ,  ולפגוע עוד יותר בכלכלה הריאלית ,  שכבר היתה מצויה במיתון .  כעת הכלכלה מתאוששת ,  גם אם בקצב מתון .  הכספים חזרו לזרום בשווקים הפיננסיים ,  אך עדיין בקצב אטי מהרגיל .  בעולם ,  ובארה"ב בפרט ,  נידונות עתה רפורמות רבות :  דרישות הלימות הון נאותות מהבנקים ;  פיקוח ממשלתי טוב יותר מצד אחד וניהול סיכונים טוב יותר בשילוב עם פיקוח דירקטוריונים טוב יותר עבור מוסדות פרטיים מצד שני ,  ועוד .  כפי שהדגיש אובמה ,  כמה נושאים מבניים מרכזיים עדיין לא טופלו באופן משביע רצון .  אחת הסכנות המרכזיות טמונה בסיכון המוסרי שנוצר כאשר בנקים מרכזיים וממשלות הצילו מוסדות פיננסיים גדולים מקריסה .  רשת הביטחון של הבנקים ,  הכוללת ביטוח ממשלתי של הפיקדונות והלוואות לשעת חירום - חוזקה והורחבה בסדרה של החלטות אד הוק ,  כדי לתמוך בבנקי השקעות ,  ספקי משכנתאות וגם חברת הביטוח הגדולה בעולם .  בתהליך זה ניתנה למעשה הגנה להנהלות ,  נושים ,  ובמידה מסוימת גם בעלי מניות של בנקים אלה .  סיכון רב בפעולות הבנקים הביטוי  " גדולים מכדי ליפול "  נכנס לשפת היומיום שלנו .  הוא נושא בחובו את ההנחה כי מוסדות פיננסיים גדולים ,  מורכבים ומקושרים יכולים לבנות על תמיכה ציבורית בזמנים קשים .  ניתן לחוש את הזעם הציבורי על היחס הבלתי שוויוני המשתמע מכך .  אך מעבר לכעס ,  התוצאה היא שמוסדות אלה זוכים ביתרון תחרותי במימון ,  בגודל ,  וביכולת שלהם לקחת סיכונים .  במצב הנוכחי ,  התוצאה היא תמריץ לנטילת סיכונים ומינוף ,  וההשלכות הן מערכת פיננסית שברירית עוד יותר .  עלינו למצוא הסדרי חירום יעילים יותר .  עלינו להבין כי הפעילויות הבסיסיות של הבנקים המסחריים חיוניים למערכת פיננסית פרטית מתפקדת .  מוסדות אלה מנהלים את מערכות התשלומים היסודיות שעליהן כולנו נסמכים ומגינים עליהן ,  ומספקים אשראי הדרוש לעסקים ,  פרטים וממשלות .  שילוב התפקודים ההכרחיים האלה כרוך בהכרח בסיכון ,  ולעתים סיכון רב .  זו הסיבה שבגללה כבר לפני יותר מ-200 שנה ,  רצה אדם סמית' לשמור על הבנקים קטנים .  באופן זה ,  קריסה של בנק אחד לא תהיה הרסנית לכלכלה .  גישה זו אינה נראית אפשרית כיום ,  בהתחשב בגודל העסקים ,  ההשקעות העצומות הדרושות בטכנולוגיה וההיקף הלאומי והבינלאומי הנדרש מבנקים .  במקום זאת ,  ממשלות סיפקו לבנקים מסחריים במשך שנים ארוכות רשת ביטחון .  הסיכון המוסרי אוזן על ידי פיקוח ורגולציה הדוקים .  כעת נשקלות גם דרישות הלימות הון והגבלות על מינוף כרכיב מפתח ברפורמה .  הצעתו של אובמה להגביל את פעילויות הבנקים ניגשת לבעיה מכיוון משלים .  נקודת המוצא היא שהוספת שכבות סיכון לסיכונים האינהרנטיים לפעילות המסחרית של הבנקים אינה הגיונית ,  בייחוד לא כאשר סיכונים אלה נובעים מפעילויות ספקולטיביות יותר המתאימות לחלקים אחרים של שוקי ההון .  הנושאים העומדים על הפרק הם בעלות או חסות על קרנות גידור וקרנות השקעה פרטיות ,  כמו גם מסחר בכספי הבנק עצמו  ( נוסטרו )  .  דברים אלה מסכנים את הון הבנק בניסיון להגדיל את רווחיותו .  פעילויות אלה נפוצות אך ורק בקומץ בנקים מגה-מסחריים - אולי רק ארבעה בארה"ב ו-25-30 בעולם כולו .  מלבד הסיכונים הטמונים בפעילויות אלה ,  הם גורמים לניגודי עניינים בלתי פתירים עם הלקוחות - ניגודים שלא ניתן להתחמק מהם באמצעות יצירת  " חומות סיניות "  בין חטיבות שונות של אותו המוסד .  תשאירו את החדשנות לקרנות הגידור בפני עצמן ,  שלוש הפעילויות העומדות במרכז הרפורמות הן חלק לגיטימי וחשוב משוקי ההון שלנו ,  ואינן תלויות כלל בבעלות של בנקים מסחריים .  כיום יש אלפי קרנות גידור עצמאיות וקרנות אחרות בגדלים שונים ,  המסוגלות לשמור על חדשנות ותחרות בשווקים .  בנפרד ,  כל מוסד פיננסי שכזה ,  שלרוב ממומן על ידי השקעות פרטיות ,  תלוי בשירותים של בנקים מסחריים בדיוק כפי שעסקים אחרים תלויים בהם .  במקרה של הקרנות ,  השירות הבנקאי העיקרי לו הן נזקקות הוא ברוקראז' .  אחזקתן על ידי בנקים מסחריים רק גורמת לחוסר איזון במגרש שהיה מאוזן קודם לכן ,  וכלל לא ברור שיש לכך ערך מוסף .  מעטים מאותם מוסדות בשוקי ההון יכולים לטעון להיות  " גדולים מדי "  או  " מקושרים מדי "  מכדי ליפול - בשל גודלם המוגבל או מקורות המימון היציבים יחסית .  למעשה ,  מוסדות רבים שכאלה כושלים או נסגרים מרצון בתקופות קשות ,  ללא השלכות חריגות על השווקים .  הדבר שאנו זקוקים להגנה מפניו הוא המקרים החריגים .  יש מספר מוגבל של בנקי השקעות - ואולי חברות ביטוח או אחרות - שכישלונם יפריע במידה כזאת עד שיעורר חשש להפרעה נרחבת יותר בשווקים .  במקרים כאלה ,  חשוב שלסוכנויות הרגולטוריות הרלוונטיות תהיה סמכות להגביל את ההון והמינוף של חברות כאלה ,  כפי שהציע הנשיא .  כדי להתמודד עם האפשרות כי קריסת מוסדות שכאלה תאיים על המערכת ,  הצעות הרפורמה של ממשל אובמה וממשלות אחרות בעולם מצביעות על הצורך ברשות חדשה ,  שתקבל סמכות להתערב במקרה שבו מוסד חיוני לשוקי ההון עומד על סף קריסה .  רשות זו תקבל לידיה את השליטה במוסד לשם פירוקו או מיזוגו עם חברה אחרת .  הרשות תקבל תקציב מוגבל כדי לאפשר את המשך פעילות המוסד בדרך לפירוקו .  כדי לסייע בתהליך זה ,  הרעיון של מעין  " צוואת פירוק "  הועלה על ידי כמה ממשלות .  בעלי מניות והנהלות החברות לא יהיו מוגנים במסגרת תוכניות פירוק שכאלה .  הנושים יימצאו בסכנה ,  ויספגו הפסד אם ערך החברה לאחר פירוק יהיה קטן מחובותיה .  במלים פשוטות ,  מוסדות אלה לא יוגדרו גדולים מכדי ליפול .  הם יהיו חופשיים לחדש ,  לסחור ,  לבצע ספקולציות ,  לנהל מאגרי השקעות פרטיים - וכמו כל עסק אחר בכלכלה קפיטליסטית ,  גם לקרוס .  אני לא דן כאן בנושאים מרכזיים אחרים של רפורמה מבנית .  ודאי שהסדרים יעילים לסליקת עסקות ומגבלות נוספות בשוק הנגזרים הענקי צריכים להיות חלק מהרפורמה הנוכחית .  כך גם הצורך בסוכנות אחת - רצוי שיהיה זה הבנק הפדרלי - שתהיה אחראית על בקרה והערכה של התפתחויות בשוק ,  זיהוי נקודות תורפה ומתן המלצות ודרכי פעולה להתמודדות עם בעיות חדשות .  כל אלה ואחרים הם חלק מהרפורמה שמציע הממשל ,  ונבדקים על ידי ממשלות בעולם .  בארה"ב ,  אני מאמין כי יש לשקול רגולציה של חברות ביטוח גדולות הפועלות במדינות רבות .  אנחנו גם עומדים בפני אתגר גדול בבנייה מחדש של שוק משכנתאות פרטי יעיל ותחרותי ,  תחום שבו יש צורך בהשתתפות הבנקים המסחריים .  אך כל הנושאים האלה יידונו ביום אחר .  כעת חשוב שנשתף פעולה עם מדינות אחרות שבהן שווקים פיננסיים נרחבים ,  כדי להגיע לקונצנזוס על קווי פעולה כלליים לרפורמות מבניות ,  בהן הרפורמות שאובמה הציע באחרונה .  יש לי תחושה ברורה כי הרשויות הרלוונטיות מחוץ לארה"ב וכן הסוכנויות הבינלאומית מוכנות להשתתף במאמץ זה .  יהיה צורך לפתור הרבה מחלוקות בדרך ולהסכים על הפרטים התפעוליים ,  בהם הבהרת טווח פעילות המסחר של בנקים מסחריים בתמיכה בקשרי לקוחות .  אני מודע היטב לעובדה כי יש גורמי עניין השואפים לחזור למצב של  " עסקים כרגיל ",  תוך שהם נותרים בנוחיותה של רשת הביטחון הממשלתית .  אלה יטענו כי הם ורגולטורים נבונים ,  חמושים בניסיון השנתיים האחרונות ,  יכולים לבצע את הבקרה הדרושה ,  לחזות את הסכנות ולנהל את הסיכונים .  מנגד ,  אני אומר לכם כי אין תחליף לשינוי מבני ,  אותו שינוי שהציע הנשיא בעצמו .  עמדתי במקום הזה - כרגולטור ,  כבנקאי מרכזי ,  כבכיר ודירקטור בבנק מסחרי - במשך כמעט 60 שנה .  צפיתי בזיכרונות נמוגים .  אנשים משתנים .  לחצים מוסדיים ופוליטיים להקל את הרגולציה יהיו תמיד - בייחוד כשהתנאים נוחים ,  בשקט שתמיד בא לפני הסערה .  ההשלכות ברורות .  עלינו לבצע את השינויים המבניים החיוניים ולהפוך אותם לחוק .  פחות מכך פירושו כישלון בקבלת האחריות על למידה מלקחי העבר והתכוננות לצורכי העתיד .
 
כך נתקן את המערכת הפיננסית בארה"ב 
היועץ המיוחד של ברק אובמה לנושא ההתאוששות הכלכלית ,  שכיהן בעבר בתפקיד יו"ר הבנק הפדרלי ,  מסביר במאמר שפורסם ב"ניו יורק טיימס "  את החשיבות של הרפורמה שהציע הנשיא .  הרפורמה ,  שנקראת על שמו של היועץ  - " חוק וולקר "  - מבקשת להגביל את פעילות הבנקים ולמנוע קיומם של בנ

