מצרים : " אירועי י-ם עלולים להביא למלחמה "
 ראש המודיעין המצרי עומאר סלימאן נועד עם היועץ לביטחון לאומי עוזי ארד והזהיר אותו לבל ישראל תגרור את האזור למלחמה נוספת . " דרשנו מישראל להפסיק את הצעדים הפרובוקטיביים "
 על רקע ההסלמה האחרונה בירושלים ולאור הכוונות הישראליות להמשיך לבנות יחידות דיור בירושלים ,  נועד ראש המודיעין המצרי עומאר סלימאן לפני מספר ימים עם היועץ לביטחון לאומי ד"ר עוזי ארד והעביר לו מסר שבו הוא מזהיר את ישראל לבל תגרור את האזור למלחמה נוספת .  גורם מצרי בכיר מסר היום  ( שישי )  לעיתון  " אל-חיאת "  הרואה אור בלונדון ,  כי סלימאן אמר לארד כי על ישראל  " להפסיק את הצעדים משום שהם עלולים להביא להתלקחות ועלולות להיות להם השלכות חמורות מאד ".  
" מצרים ניהלה שיחות בנושא זה עם הממשל האמריקאי ,  על מנת לברר מהי עמדתו וכיצד יפעל מול ממשלת ישראל ",  סיפר הבכיר .  הוא גילה עוד כי מצרים ומדינות ערביות נוספות העבירו לראש הממשלה בנימין נתניהו מסרי מחאה ,  לפיהם הצעדים שממשלתו נוקטת הורסים את כל המאמצים שמשקיע הממשל האמריקאי ופוגעים בעמדה המתגשמת של הפלסטינים שהסכימו לחדש את המגעים העקיפים עם ישראל ".  
" הודענו לישראל שאיננו רוצים לראות את  ( תפילות יום  נ.י )  השישי במסגד אל-אקצא מתלקחות ",  הוסיף . " דרשנו מהם להפסיק את הצעדים הפרובוקטיביים שעלולים להצית את המצב ולגרור את האזור למלחמה חדשה .  קיבלנו מישראל תשובה רגילה אולם למרות זאת מצרים תמשיך להשקיע מאמצים כדי ליצור אווירה מתאימה להתחיל במשא ומתן העקיף ". 

מצרים : " אירועי י-ם עלולים להביא למלחמה "
 ראש המודיעין המצרי עומאר סלימאן נועד עם היועץ לביטחון לאומי עוזי ארד והזהיר אותו לבל ישראל תגרור את האזור למלחמה נוספת . " דרשנו מישראל להפסיק את הצעדים הפרובוקטיביים "
 
