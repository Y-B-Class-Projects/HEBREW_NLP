יצוא ההיי-טק ירד ב-7% בדצמבר-ינואר - כלל היצוא הישראלי עלה ב-2.5%
בתעשיה המסורתית חלה עלייה של 7% ביצוא באותה תקופה
בדצמבר 2009-ינואר 2010 ירד היצוא של חברות ההיי-טק ב-7% ,  לעומת היצוא של חברות אלה בחודשים הקודמים .  הירידה החדה ביותר בענף זה ,  בשיעור של 28% ,  חלה ביצוא של רכיבים אלקטרוניים .  עם זאת ,  כלל היצוא מישראל עלה באותה תקופה ב-2.5% .  כך עולה מנתוני התאחדות התעשיינים.למרות העלייה הקלה ,  רמת היצוא בדצמבר 2009-ינואר 2010 עדיין נמוכה ריאלית ב-3.5% לעומת רמתו ערב פרוץ המשבר הכלכלי ,  ברבעון השלישי של 2008.מפילוח של ענפי התעשיה השונים עולה שהיצוא של מוצרי הכימיה עלה בדצמבר 2009-ינואר 2010 בשיעור הגבוה ביותר לעומת החודשיים הקודמים :  29%.בקבוצת הענפים הלא טכנולוגיים  ( "תעשיה מסורתית ")  חלה עלייה מחודשת של 7% ביצוא באותה תקופה .  העלייה ביצוא של הענף נבעה בעיקרה מהעלייה של 11% ביצוא של מוצרי טקסטיל והלבשה ,  בעוד שענף המזון הגדיל את הייצוא ב-3% .  מנגד ,  חלה ירידה ביצוא של מוצרי עץ ,  רהיטים ,  נייר ודפוס בשיעור של 1% .
 
יצוא ההיי-טק ירד ב-7% בדצמבר-ינואר - כלל היצוא הישראלי עלה ב-2.5%
בתעשיה המסורתית חלה עלייה של 7% ביצוא באותה תקופה

