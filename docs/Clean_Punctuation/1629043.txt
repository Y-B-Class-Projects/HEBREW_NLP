סקורפיו מתקרבת להסדר עם המוסדיים :  התשלומים יידחו ב-3-4 שנים
שטיינמץ יזרים עשרות מיליוני דולרים ונכסים לסקורפיו ;  החוב להפועלים יהפוך לנחות לעומת החוב לבעלי אג"ח
היום אחה"צ חלה התקדמות משמעותית במגעים בין חברי נציגות מחזיקי אג"ח מסדרה א' של חברת סקורפיו נדל"ן ,  של בני שטיינמץ ,  לראשי החברה ,  בקשר להסדר לפריסת חובותיה של החברה ,  כך נודע ל- themarker .  מדובר בהסדר החוב הגדול ביותר המתנהל בימים אלה .  זאת ,  לאחר שאפריקה ישראל ,  של לבייב ,  וצים של עידן וסמי עופר הגיעו להסדר עם בעלי האג"ח והבנקים לפריסת חובות.היקף החוב של סקורפיו נדל"ן ,  המנוהלת על ידי שמעון מנחם ,  נאמד ב-516 מיליון שקל .  בנוסף לכך חייבת סקורפיו כ-400 מיליון שקל לבנק הפועלים .  נציגות מחזיקי האג"ח של סקורפיו מורכבת מהנציגים של פסגות ,  מנורה מבטחים ,  כלל ביטוח ,  מגדל והפניקס .  זאת ,  אחרי שעמיתים  ( קרנות הפנסיה הוותיקות )  פרשה מן הנציגות פחות משבוע לאחר שהצטרפה אליה .  מחזיקי האג"ח מיוצגים על ידי עו"ד גיל אורן ,  והיועץ הכלכלי והרו"ח עופר כהן .  עורכי הדין רם ויאיר כספי מייצגים את סקורפיו נדל"ן.סקורפיו ,  הפועלת בשוק הנדל"ן המניב ובנייה למגורים ברחבי מרכז ומזרח אירופה ,  נקלעה בדומה לחברות רבות אחרות הפועלות באזור בתחום דומה ,  למשבר נזילות בשל סגירת ברזי האשראי ועצירה של התקדמות בפרויקטים שלה.במסגרת מתווה ההסדר המתגבש תשלומי הקרן והריבית בגין האג"ח יידחו ב-3-4 שנים ,  כששטיינמץ צפוי להעניק ערבויות בגין תשלומי הריבית .  בנוסף לכך יכניס שטיינמץ אל תוך סקורפיו חלק מנכסיו הפרטיים בהיקף של עשרות מיליוני דולרים .  כמו כן צפוי שטיינמץ להזרים למחזיקי האג"ח סכום של כמה עשרות מיליוני דולרים במזומן ,  כשמועדי ההזרמה עדיין לא סוכמו בין הצדדים .  עדיין לא סוכם האם תועלה הריבית בגין האג"ח העומדת כיום על 6.25% .  ככל הידוע סקורפיו הגיעה גם להבנות עם בנק הפועלים לגבי פריסת החוב כלפיו ,  כך שהחוב אל הבנק יהפוך לנחות לעומת ההתחייבויות למחזיקי האג"ח .  ככל הנראה לא יוקצו למחזיקי האג"ח מניות של סקורפיו ,  כשכיום שטיינמץ מחזיק בכ-90% מהון המניות של החברה .  סקורפיו נדל"ן לא צפויה לבצע בתקופה הקרובה הנפקה ראשונית של מניותיה לציבורית ,  אלא אולי בעתיד תבצע רישום למסחר של המניות שלה .  מקורבים למגעים בין החברה למוסדיים ציינו כי ראשי סקורפיו מתנהגים בהגינות ומנסים לעשות הכל בכדי להשלים את ההסדר בהקדם.החברה הפסידה ברבעון השלישי 61 מיליון שקל  ( הפסד המיוחס לבעלי המניות )  ,  לעומת הפסד של 68.5 מיליון שקל בתקופה המקבילה ב-2008 .  את ינואר-ספטמבר 2009 סיימה סקורפיו עם הפסד של 255.6 מיליון שקל ,  לעומת הפסד של 108.3 מיליון שקל בתקופה המקבילה .  בנוסף לכך ,  נכון לסוף ספטמבר 2009 ,  לסקורפיו גרעון בהון חוזר  ( עודף התחייבויות שוטפות לעומת נכסים שוטפים )  של כ-519 מיליון שקל ,  גרעון בהון עצמי של כ-179 מיליון שקל ,  וכן החברה אינה עומדת בחלק מאמות מידה פיננסיות במסגרת ההלוואה של כ-400 מיליון שקל שניתנה לה לפני כמה שנים על ידי בנק הפועלים .
 
סקורפיו מתקרבת להסדר עם המוסדיים :  התשלומים יידחו ב-3-4 שנים
שטיינמץ יזרים עשרות מיליוני דולרים ונכסים לסקורפיו ;  החוב להפועלים יהפוך לנחות לעומת החוב לבעלי אג"ח

