בכנסת מנסים להוריד את מחירי הדירות
ח"כ כרמל שאמה מבקש משר האוצר יובל שטייניץ ומשר השיכון אריאל אטיאס לקדם הנפקת אג"ח צמוד למחירי הדיור כחלופה לרכישת דירות להשקעה
ח"כ כרמל שאמה  ( ליכוד )  מבקש משר האוצר יובל שטייניץ ומשר השיכון אריאל אטיאס לקדם הנפקת אג"ח צמוד למחירי הדיור כחלופה לרכישת דירות להשקעה .  להערכתו ,  ההצעה תביא להגדלת היצע שוק הדירות ולהוזלת המחירים שכן המחירים בשוק נקבעים כתוצאה מממצב של היצע וביקוש .
 כיום נרכשות בישראל מידי שנה כ-30,000 דירות מגורים לצרכי השקעה או צרכי מגורים עתידיים .  שאמה אומר ש"אין ספק שמשקיעים יבחרו לרכוש אג"ח צמוד למחירי הדיור במקום דירה ריאלית ,  כי ישנם יתרונות ברורים להשקעה בנכס פיננסי המדמה השקעה בדירה ללא צורך לנהל אותה ,  ללא בלאי והוצאות תיקונים ,  ללא הוצאות עסקה ורישום ,  ונזילות מרבית ,  בנוסף הנפקת האג"ח תאפשר גם למי שאין ברשותו הון מספיק לרכישת דירה ליהנות או להגן על כספו מעליית מחירי הדיור "
 שאמה ציין כי מטרת הצעתו היא יצירת תשתית למכשירים פיננסיים המדמים השקעה בנדל"ן למגורים כדי לספק חלק מתיאבון המשקיעים להשקעה כנ"ל ובכך למתן את הביקוש לדירות ריאליות להשקעה וכן לשכלל את שוק הדיור בטווח הארוך .  
הוא הסביר כי הנפקת אג"ח צמוד למחירי הדיור שהציבור יוכל לרכוש כתחליף להשקעה בדירת מגורים או כהגנה על כסף המיועד לרכישת דירה בעתיד מבלי צורך לרוץ ולרכוש דירה פן המחירים יאמירו .  עוד אמר כי ההצעה מהווה תשובה להאמרת מחירי הדיור בשנים האחרונות המהווה נטל ואיום על המשק ברמת המאקרו וכן על משקי הבית ברמת המיקרו .  
לדבריו ,  ממשלת ישראל באמצעות משרד השיכון ורה"מ עושים מאמץ מופגן ונחוש להורדת מחירי הדיור ואיזון השוק .  אחת הסיבות לעליית המחירים היא התיאבון הגדל והולך של הציבור להשקעה בנדל"ן למגורים בשילוב תופעת  " העדר "  והחשש שהשוק ימשיך לעלות למרות כל המאמצים .  בטווח המיידי והקרוב ההיצע הוא קבוע ,  שכן בניית דירה אורכת פרק זמן של שנתיים לפחות .
 
בכנסת מנסים להוריד את מחירי הדירות
ח"כ כרמל שאמה מבקש משר האוצר יובל שטייניץ ומשר השיכון אריאל אטיאס לקדם הנפקת אג"ח צמוד למחירי הדיור כחלופה לרכישת דירות להשקעה

