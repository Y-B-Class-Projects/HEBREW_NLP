13 חברי הנהלת פרטנר השתכרו בשנה החולפת 33.2 מיליון שקל
דוד אבנר יקבל בונוס פרישה מיוחד מתפקיד המנכ"ל - 7.5 משכורות
חברת מפרסמת כעת לנאסד"ק דו"ח מפורט על פעילות החברה  ( 20f )  .  פרטנר אינה מחויבת בדיווח על שכר הבכירים שלה באופן פרטני אך מדווחת על השכר הכולל של חברי ההנהלה .  בשנת 2009 השתכרו 13 חברי הנהלת פרטנר שכר משותף של 33.2 מיליון שקל .  הסכום כולל בתוכו 1.7 מיליון שקל שהופרשו לטובת הוצאות פנסיה ופרישה ולפני מס.על פי הדיווח ,  דוד אבנר יקבל בונוס פרישה מיוחד מתפקיד המנכ"ל ,  בנוסף על התמריץ השנתי הרגיל שלו .  מדובר בבונוס ששווי 1.5 ערך המשכורת החודשית של אבנר ,  כפול מספר השנים שהוא משרת בחברה  ( חמש שנים )  .  כמו כן ,  תוכנית האופציות של אבנר תבשיל מיידית עם עזיבתו את תפקיד המנכ"ל לטובת כס סגן יו"ר מועצת מנהלי החברה .  באשר לתוכנית האופציות למנהלים ,  מדובר בתוכנית שהחלה ב-2004 ,  אז חולקו 2.4 מיליון אופציות לבכירים לפי שווי מימוש של 60.7 שקל למנייה .  כיום נסחרת מניית פרטנר ב-83 שקל כך שהשווי של התוכנית הינו כ-54 מיליון שקל ,  אך מחיר זו הוא עוד לפני התאמות דיבידנד אשר מגדילות משמעותית את שווי התוכנית כולה .  פרטנר אינה חושפת איך מחולקת התוכנית.כזכור ,  במהלך השנה החולפת תאגיד האצ'יסון מכר את פרטנר לאילן בן דב .  כמחוות פרידה הגיעו אנשי האצ'יסון למטה פרטנר בראש העין וחילקו כסף מזומן לבכירים רבים בחברה .  הדו"ח חושף כי הסכום שהאצ'יסון נתנה באירוע החריג הזה הינו 18 מיליון שקל .  גם כאן אין הדו"ח מפרט על פרטי החלוקה .
 
13 חברי הנהלת פרטנר השתכרו בשנה החולפת 33.2 מיליון שקל
דוד אבנר יקבל בונוס פרישה מיוחד מתפקיד המנכ"ל - 7.5 משכורות

