צרפת :  רעלת הגוף האיסלמית מחוץ לתחום
ועדה פרלמנטרית ממליצה להעביר חוק שיאסור על נשים מוסלמיות ללבוש במוסדות ציבוריים בצרפת את בגד הבורקה המסורתי . " זה מנוגד לערכי הרפובליקה "
  ( צילום :  רויטרס ,  עריכת וידאו :  גדי וינסטוק ,  קריינות :  אילן שניג )  
דו"ח ועדה פרלמנטרית שפורסם היום  ( שלישי )  בצרפת קרא לאסור באופן חלקי על נשים מוסלמיות ללבוש כיסוי גוף מלא בפומבי ,  בטענה שהבגד האיסלמי המכונה בורקה מעליב ערכים צרפתיים .  
בדו"ח של יותר מ-200 עמודים ,  המליצה הוועדה לאסור את לבישת הבורקה בכל בתי הספר ,  בתי החולים ,  בתחבורה הציבורית ובמשרדי ממשלה במדינה ,  וכן למנוע שירותים ממי שמפר את האיסור . " לבישת רעלת גוף מלאה היא קריאת תיגר על הרפובליקה שלנו .  זה לא מתקבל על הדעת ",  ציינו חברי הוועדה , " עלינו לגנות את ההגזמה הזאת ".  הדו"ח קרא לפרלמנט הצרפתי לקבל החלטה רשמית הקובעת כי כיסויי פנים הם  " מנוגדים לערכי הרפובליקה "  וטען כי  " כל צרפת אומרת 'לא' לרעלה המלאה ".  
עוד המליצה הוועדה לדחות בקשות לאזרחות או תושבות של כל מי שמפגין סימנים של  " מנהגים דתיים רדיקליים ".  בעקבות פרסום הדו"ח ,  הפרלמנט הצרפתי צפוי להעלות לדיון הצעת חוק בנושא .
 בצרפת גר המיעוט המוסלמי הגדול באירופה והוא מוערך בכשישה מיליון אזרחים .  למרות זאת ,  נשים העונדות על גופן רעלות גוף מלאות אינו מחזה נפוץ בצרפת .  על פי משרד הפנים ,  רק 1,900 נשים במדינה לובשות בורקה .  ב-2004 ממשלת צרפת אסרה על לבישת כיסויי ראש בבתי ספר .
 הנשיא הצרפתי ניקולא סרקוזי הצית דיון ציבורי בנושא לאחר שתיאר את הבורקה כסמל לכפיפות הנשים ,  שלא ניתן לסבול אותו במדינה המחשיבה עצמה כמובילה בתחום זכויות האדם .  גם הציבור הצרפתי תומך באיסור לבישת הבורקה - סקר שנערך בשבוע שעבר הראה ש-57% בעד במהלך .  אולם רבים הביעו חששות לגבי חוקיותו של איסור ממשלתי בנוגע ללבוש ,  וטענו כי הצעד יחריף את היחסים המתוחים עם המוסלמים במדינה .  
ישנם סוגים שונים של רעלות מוסלמיים .  החיג'אב ,  שבדרך כלל משאיר את העיניים גלויות ונלבש עם כיסוי ראש ,  הוא הנפוץ ביותר בצרפת .  הבורקה מכסה את כל הראש והגוף ואת הפנים מכסה רשת .
 
צרפת :  רעלת הגוף האיסלמית מחוץ לתחום
ועדה פרלמנטרית ממליצה להעביר חוק שיאסור על נשים מוסלמיות ללבוש במוסדות ציבוריים בצרפת את בגד הבורקה המסורתי . " זה מנוגד לערכי הרפובליקה "
 
