התחרות על המלונות בת"א :  הרשתות קמפינסקי ומובנפיק ייפתחו שנה הבאה ברחוב הירקון - זה מול זה
חברת הניהול תשלם ליזמים כ-3.5 מיליון דולר בשנה דמי שכירות
אחרי שנים רבות בהן לא נבנה מלון חדש בתל אביב ומותגים בינלאומיים העדיפו לתפוס מרחק בטוח ,  צפויים לפעול זה לצד זה בקרוב שני מותגי מלונאות שווייצריים :  קמפינסקי ומובנפיק.שניהם אמורים להיות ממוקמים ברחוב הירקון ,  צפונית למגדל האופרה .  חברת נהל של הנרי טייק מנהלת כבר שנים משא ומתן עם רשת קמפינסקי היוקרתית ואילו לפי דיווחיה של במאזניה ,  חתמו השותפות בפרוייקט - אלקטרה נדל"ן ואורנים פרויקטים - ב-2001 על הסכם עם חברת ניהול המלונות מובנפיק ,  לפיו היא תנהל את המלון בן 230 החדרים ל-15 שנים החל ממועד הפעלת המלון .  המלון נבנה על שטח של כ-4 דונם שעליו עמד בית הספר הירקון והוא חלק מבית מגורים ושטחים מסחריים.הפרויקט עלה לכותרות בשנה שעברה ,  כאשר אוליגרך רוסי-יהודי רכש בו דירת פנטהאוז ב-110 מיליון שקל .  בהסכם הניהול התחייבה מובנפיק להעביר ליזמים רווח תפעולי מינימלי של 15 אלף דולר ליחידת אירוח לשנה כדמי שכירות ." אם מובנפיק לא מגיעה לסכום הזה ,  היא צריכה להביא כסף מהבית ",  מסביר מקורב לנושא , " זהו הסכם בהחלט יוצא דופן .  מדובר על הבטחת תשואה בסכום של כמעט 3.5 מיליון דולר בשנה .  על בסיס הסכם זה יכלו היזמים לקבל מימון מהבנקים .  זהו הסכם ניהול שכיום כבר לא עושים כמוהו ". על פי דו"חות של חברת  ,  החברה האם של אלקטרה נדל"ן ,  המלון ייפתח בשנת 2011 .  שני המותגים ,  מובנפיק וקמפינסקי ,  שונים זה מזה למרות מוצאם המשותף .  מובנפיק מתמחה בתיירות עסקית והמלון יהווה תחרות למלונות כמו שרתון ,  קראון פלאזה ואולי ישלים את הילטון ,  בעוד קמפינסקי נחשב ליוקרתי יותר ,  ברמה של ריץ קרלטון.שני המלונות הללו אינם היחידים שעתידים להיפתח בשנים הקרובות בתל אביב .  בין הפרויקטים שנמצאים בשלבים שונים של אישורים נמצאים מלון אורכידיאה פאשה של חברת אורכידיאה בבעלות האחים נקש בככר השעון ביפו העתיקה ,  מלון יובל של יוסף בוכמן ,  אף הוא ברחוב הירקון ,  מלון פרימה ת"א ברחוב הירקון פינת פרישמן ,  שייבנה מחדש כמלון ברמה של 4 כוכבים ,  מלון הצוק ,  שכמעט בנוי מצפון לסי אנד סאן ועשוי להיפתח כבר בשנה הבאה ומלון בוטיק של המותג w של רשת סטארווד ,  שהיזם אייבי רוזן מצהיר כי יבנה ביפו על מה שהיה בית החולים הצרפתי.לא מכבר התריע מנכ"ל התאחדות המלונות של תל אביב רבתי ,  אלי זיו ,  על כך שבתל אביב נבנים רק מלונות ברמה של 5 כוכבים ולא מלונות עממיים שהיו עוזרים להגביר את התיירות לעיר .  החודש אמורה ההתאחדות ביחד עם מינהל ההנדסה להגיש לוועדה המקומית לבניין ערים תוכנית של 10 מבנים שיוסבו למלונאות ויוסיפו 600 חדרים לרמה העממית .
 
התחרות על המלונות בת"א :  הרשתות קמפינסקי ומובנפיק ייפתחו שנה הבאה ברחוב הירקון - זה מול זה
חברת הניהול תשלם ליזמים כ-3.5 מיליון דולר בשנה דמי שכירות

