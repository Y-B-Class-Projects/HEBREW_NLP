ממשלת אוסטרליה הודיעה על תוכנית לעידוד התחרותיות בין בנקי המשכנתאות
הממשלה תבטל קנסות על מעבר בין בנקי משכנתאות עקב ביקורת על דומיננטיות 4 הבנקים הגדולים באוסטרליה
ממשלת אוסטרליה מתכננת לחזק את איגודי האשראי ולבטל עמלות שאותן משלמים כיום בעלי בתים כאשר הם עוברים בין בנקי משכנתאות .  צעדי הממשלה באים בתגובה ללחץ הציבורי על הממשלה לצמצם את הדומיננטיות של ארבעת הבנקים הגדולים במדינה .  מטרת השינויים שתחיל הממשלה היא לעודד את התחרותיות ,  להשאיר את הריביות נמוכות לאורך זמן ולהבטיח ש"לאוסטרלים תהיה הזדמנות הוגנת ",  אמר שר האוצר של אוסטרליה ,  וויין סוואן .  באמצעות התמיכה באיגודי האשראי ובנקי המשכנתאות שאיבדו נתח שוק מאז תחילת המשבר הפיננסי ,  ייבנה  " עמוד תווך חדש "  במערכת הבנקאית ,  אמר סוואן .  החל מחודש יולי יבוטלו קנסות יציאה על הלוואות לרכישת בתים חדשים ,  מה שיתאפשר לקונים גמישות גדולה יותר להחליף בנק ויעודד תחרותיות ,  הוסיף .  ארבעת הבנקים הגדולים באוסטרליה - קומונוולת' בנק אוף אוסטרליה ,  וסטקאפ בנקינג ,  נשונל אוסטרליה בנק ואוסטרליה אנד ניו זילנד בנקינג גרופ  שולטים ביותר מ-80% משוק המשכנתאות לרכישת בתים .  סוואן מנסה להרגיע את הזעם הציבורי על כך שהבנקים הגדולים העלו בחודש שעבר את הריביות על המשכנתאות מעבר להעלאת הריבית של הבנק המרכזי ,  וזאת למרות שהבנקים רשמו רווחי שיא . " ההיבט הראשון הוא להעצים את כוחם של הלקוחות ולאפשר להם להשוות מחירים ,  אך גם לסייע לבנקים קטנים יותר להתחרות בבנקים הגדולים ולהבטיח שהון יזרום למשפחות ולעסקים באוסטרליה ",  אמר סוואן .
 
ממשלת אוסטרליה הודיעה על תוכנית לעידוד התחרותיות בין בנקי המשכנתאות
הממשלה תבטל קנסות על מעבר בין בנקי משכנתאות עקב ביקורת על דומיננטיות 4 הבנקים הגדולים באוסטרליה

