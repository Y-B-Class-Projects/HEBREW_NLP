טאו : " המשך פעילותה ויכולתה של החברה לעמוד בהתחייבויות תלויים בבעל השליטה וביכולתה לממש השקעות "
 בן דב לא רשאי למשוך דמי ניהול מהחברה עד לסילוק האשראי שהעמיד לו בנק לאומי
עוד רבעון קשה לטאו תשואות שבשליטת אילן בן דב :  ברבעון האחרון לא הצליחה טאו לרשום הכנסות כלל ,  ובסעיף ההכנסות היא רושמת גרעון של 31.5 מיליון שקל לעומת הכנסות של 64 מיליון שקל ברבעון המקביל .  הוצאות החברה הצטמצמו ב-85% והסתכמו ב-33.6 מיליון שקל .  את הרבעון מסיימת טאו עם הפסד של 65 מיליון שקל ,  לעומת הפסד 162 מיליון שקל בתקופה המקבילה .  בפתח דו"חותיה הכספיים מזהירים רואי החשבון של החברה כי המשך פעילותה של טאו ויכולתה לעמוד בהתחייבויותיה תלוי בעיקר בשינויים בשווקים הפיננסיים ,  ביכולתה של החברה לממש את השקעותיה ,  במידת הצורך ,  ובהתחייבויות בעל השליטה להעמיד לרשות החברה מקורות מימון .  טאו עוסקת בהשקעות בשוק ההון באמצעות השקעות עצמיות  ( נוסטרו )  בניירות ערך אשר נסחרים ברובם בישראל ,  וכן בהשקעה בתחום הנדל"ן באמצעות השקעות בחברות הפועלות בתחום ובהשקעה בנכסי נדל"ן .  את 2009 סיימה טאו עם הכנסות של 65 מיליון שקל- צניחה של 76% לעומת התקופה המקבילה .  נכון לסוף 2009 לחברה גרעון בהון בהיקף של 368 מיליון שקל ,  ואת השנה כולה מסיימת החברה עם הפסד בהיקף של 154 מיליון שקל ,  לעומת הפסד של 490 מיליון שקל בתקופה המקבילה .  העליה בגרעון בתקופת הדו"ח נובעת מהפסדי החברה מירידת ערך אופציית המכר של מניות דרבן לבן דב ,  מהפסדי החברה ממימוש השקעות בחברות מוחזקות ,  מהוצאות המימון ומהפסדים מירידה בשווי ההוגן של נדל"ן להשקעה ברומניה .  בעל השליטה בחברה ,  בן דב ,  ערב באופן אישי לחלק מחובותיה של החברה- בן דב העמיד לטובת הבנק ערבות אישית בהיקף של 37% מהאשראי שניתן לטאו ,  אך לא יותר מ -168 מיליון שקל .  במועד אישור הדו"ח הסתכמה ערבות זו בכ-72 מיליון שקל .  כמו כן ,  התחייב בן דב כי אם תבקש טאו למכור לו את מניות דרבן הוא ירכוש 4.8 מיליון מניות דרבן בתמורה כוללת של 60 מיליון שקל .  שווי אופציית המכר כיום היא בהיקף של כ-9.6 מיליון שקל .  ב-2009 לא זכה בן דב לדמי הניהול שהיה אמור לקבל בתוקף תפקידו כיו"ר דירקטוריון החברה- בהתאם להסדר במימון בין טאו לבנק לאומי ,  החברה לא רשאית לשלם לבן דב סכומים כלשהם בגין שירותי הניהול עד לסילוק מלא וסופי של האשראי שהועמד לחברה על ידי בנק לאומי.עלות העסקתו של מנכ"ל החברה ,  יוסי ארד ,  הסתכמה ב-746 אלף שקל ב-2009 ,  מתוך כך עלות שכר של 644 אלף שקל  .
 
טאו : " המשך פעילותה ויכולתה של החברה לעמוד בהתחייבויות תלויים בבעל השליטה וביכולתה לממש השקעות "
 בן דב לא רשאי למשוך דמי ניהול מהחברה עד לסילוק האשראי שהעמיד לו בנק לאומי

