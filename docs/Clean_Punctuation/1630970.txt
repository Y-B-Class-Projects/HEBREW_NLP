מי הם המרוויחים הגדולים של תקציב הרווחה ? 
דו"ח נדיר של משרד הרווחה שפורסם היום קובע :  הארגונים החברתיים קיבלו כ-1.5 מיליארד שקלים בשנת 2008 .  בראש מקבלי המימון :  עמותת ויצ"ו שקיבלה 66 מיליון שקלים
משרד הרווחה חושף לראשונה לציבור את התקציב שמועבר לארגונים חברתיים בגין רכישת שירותים ותמיכות .  מהדו"ח שפרסם עולה כי ב-2008 הועברו כ-1.5 מיליארד שקל שהועברו ל-877 מלכ"רים  ( מוסדות ללא כוונות רווח )  .  חמשת הארגונים שקיבלו את הסכום הגבוה ביותר הם ויצ"ו ,  אלו"ט ,  אלווין ,  אמונה ואקי"ם .
" הקונספציה כאילו הארגונים נתמכים רק מתרומות שגויה ",  אמר שר הרווחה ,  יצחק הרצוג , " המגזר השלישי תלוי בממשלה .  אני מציע למשרדי ממשלה נוספים להצטרף ליוזמה ולחשוף נתונים דומים ".  
הסכום המרבי שהועבר לארגון עמד על למעלה מ-66 מיליון שקל וניתן לויצ"ו .  על פי הערכות ,  ב-2009 צפוי לעלות הסכום שיועבר למלכ"רים בשל התוספת התקציבית של המשרד בשנה זו .  
מדי שנה מתקשר משרד הרווחה עם מאות ארגונים המייצגים קשת רחבה ומגוונת של מגזרים ושירותים .  מדובר בהתקשרות באמצעות הליך של מיקור חוץ באמצעות פרסומם של כ-3,000 מכרזים בתחומים מגוונים .  במסגרת זאת ,  קיימת הקפדה על כך שההתקשרות תהיה מול ספקים ,  שהוכיחו יכולת מקצועית ברמה גבוהה ביותר ,  עמידה בלוחות זמנים ובסטנדרטים שמכתיב המשרד ,  תוך שמירה על כללי מינהל תקין . 
" אנו דוגלים בשקיפות ומתן מידע רחב לציבור ",  אמר השר הרצוג , " חשיפת הנתונים הינה תקדים ועל משרדי הממשלה לאמץ נוהל זה .  אני רואה חשיבות רבה בפעילות הארגונים ובתמיכה ממשלתית בהם ,  בין היתר באמצעות הקרן להצלת הארגונים שיזמתי .  לצערי ,  עובדת התמיכה הממשלתית בארגונים לא מקבלת את הביטוי הראוי לה וקיימת תחושה שהארגונים ניזונים רק מתרומות .  המדינה מספקת חמצן לארגוני המגזר השלישי ולמעשה המגזר השלישי תלוי בממשלה ". 
על פי הדו"ח ,  המתפרסם גם באתר המשרד ,  משתתף משרד הרווחה והשירותים החברתיים במימון פעילותם של מלכ"רים באמצעות רכישת שירותים או תמיכות ,  כאשר בשנת 2008 העביר המשרד תקציב כולל בסך 1,483,317,288 שקל למלכ"רים מכל המגזרים ברחבי הארץ .  
ארגונים אלה מספקים שירותים לאוכלוסיית הקשישים ,  המוגבלים ,  הנשים ,  הילדים והנוער .  בין השירותים נכללים ,  בין היתר :  מקלטים לנשים מוכות ,  פנימיות ומועדוניות לילדים ונוער בסיכון ,  הוסטלים ודירות לאנשים עם מוגבלות ,  מרכז שיקום לנכים קשים ומעונות לקשישים .
 95% מהתקציב הועבר ל-629 אלכ"רים המהווים ספקי שירותים של משרד הרווחה :  434  ( 68% )  מתוכם מקבלים מימון של עד מיליון שקל ו-195  ( 32% )  מקבלים מימון בסכום שבין מיליון ל-66 מיליון שקל .
 בין 15 הארגונים המובילים שקיבלו את התקציב הגבוה ביותר ניתן למצוא את ויצ"ו  ( 66,140,589 שקל )  ,  אלו"ט  ( 57,777,930 שקל )  ,  אלווין  ( 54,526,121 שקל )  ,  אמונה  ( 51,178,953 שקל )  ואקי"ם  ( 44,181,864 שקל )  ,  נעמ"ת  ( 43,099,981 שקל )  מט"ב  ( 39,340,967 שקל )  ,  איל"ן  ( 30,175,216 שקל )  ,  שק"ל  ( 23,537,698 ¤ )  ,  מעון כפר כנא  ( 16,657,003 ¤ )  ,  בית ילדים ונוער אהבה  ( 16,668,245 ¤ )  ,  שחל  ( 15,908,718 ¤ )  ,  ב .  יהלום עלה עזר לילד  ( 14,887,154 ¤ )  ,  עמותת נווה מלכישוע  ( 14,597,121 ¤ )  .  
בנוסף ,  5% מהתקציב מעביר המשרד לתמיכה בכ-350 מלכ"רים  ( חלקם גם נמנים כספקי שירותים )  .  מתוכם כ-45 מיליון שקל מועברים לפנימיות הקולטות ילדי רווחה מהמגזר הדתי והחרדי .  בין המלכ"רים שמקבלים תמיכות :  מרכז סיוע לנפגעי תקיפה מינית  ( 866,576 שקל )  ,  איגוד ישראלי לילדים נכים  ( 269,890 שקל )  ,  אגודת עזר מציון  ( 262,561 שקל )  נשים נגד אלימות  ( 235,196 שקל )  ,  אשל ירושלים  ( 155,136 שקל )  ,  נווה מלכישוע  ( 150,000 )  ,  נעמת  ( 114,769 שקל )  ,  ניצן  ( 110,000 )  ,  המכון לקידום החרש  ( 77,125 שקל )  ,  חזון ישעיה  ( 157,950 שקל )  שק"ל  ( 58,000 שקל )  .
 
מי הם המרוויחים הגדולים של תקציב הרווחה ? 
דו"ח נדיר של משרד הרווחה שפורסם היום קובע :  הארגונים החברתיים קיבלו כ-1.5 מיליארד שקלים בשנת 2008 .  בראש מקבלי המימון :  עמותת ויצ"ו שקיבלה 66 מיליון שקלים

