מוסקבה אכלה אותה
האם המיתולוגיה סביב  " מוסקבה המאושרת "  מוצדקת ?  יכול להיות ,  אבל התרגום החדש כל כך לא קריא שאי אפשר לבדוק .  דוד רוזנטל אבוד בתרגום
במחצית הראשונה של המאה העשרים לא היו לתושבי ברית המועצות יותר מדי כלים להילחם בדיקטטורה האיומה והרצחנית שהנהיג יוסף סטלין .  התנגדות אלימה כמו מרד הקולאקים בתחילת שנות ה-30 עוררה דיכוי אלים עוד יותר ,  שהוביל להשמדתו של מעמד איכרים שלם ,  ולקולקטיביזציה שהביאה למותם של מיליונים מרעב .  זו היתה תקופה שחורה משחור בהיסטוריה הסובייטית ,  שכל מחאה נגדה ,  ולו הקלה ביותר ,  הובילה למחנה עבודה במקרה הטוב או לעונש מוות במקרה הרע .  
הסופר אנדריי פלטונוב ,  שנחשב אחד מגדולי הסופרים הסובייטים במאה העשרים ,  הילך על חבל דק במיוחד .  אמנם פלטונוב הגדיר את עצמו קומוניסט ,  אבל הוא לא היה אהוד ,  בלשון המעטה ,  על סטאלין .  הסיבה :  הוא נלחם בעריץ בנשק שונה ולא מוכר :  השפה .  ב-1933 ,  שיאה של תקופת הקולקטיביזציה ,  החל פלטונוב לכתוב את  " מוסקבה המאושרת ",  יצירה שהסתיימה ,  או נכון יותר לומר שלא הסתיימה ,  שלוש שנים מאוחר יותר .  הרומן ,  כמו סיפורים אחרים של פלטונוב ,  לא פורסם בשפה הרוסית עד 1991 ,  ורק השנה תורגם לעברית על ידי מומחה התרגום פטר קריקסונוב  ( "החטא ועונשו ",   " דוקטור ז'יוואגו ")  . 
" מוסקבה המאושרת "  הוא שם הנושא לרומן המרכזי בספר ,  כשיחד אתו תרגם קריקסונוב גם את  " הכינור המוסקבאי "  ואת  " הים היו ? ב ? נילי ".  מוסקבה היא מוסקבה צ'סטנובה  ( צ'סטנוסט ברוסית :  יושר )  ,  צעירה יתומה הקרויה על שם עירה ,  ששובה את לבו של כל גבר הנתקל בה .  הגברים המרכזיים בחייה ,  הרופא סמביקין ,  הבלתי מגויס קומיאגין וחוקר המכניקה סמיון סרטוריוס ,  מייצגים אסכולות שונות  ( פרקטיקה ,  אובססיה ואנוכיות )  במרדף אחריה ,  אולם איש מהם אינו מצליח לכבוש את לבה .  מוסקבה הישרה היא מוסקבה הבלתי מושגת ומאוחר יותר גם מוסקבה הפצועה וחסרת האונים .  
מובן שאין צורך בדמיון פרוע במיוחד כדי לזהות שמוסקבה האישה היא בעצם מוסקבה העיר ,  ושהגברים בחייה הם סבך הדינמיקות המניע את המכונה הסובייטית .  הם מייצגים הכרה ,  מושג שלא ממש היה טריוויאלי בברית המועצות של הימים ההם ,  שבה אסור היה לאנשים לחשוב או לחוות דעה .  בשל כך ,  הרמיזות הקטנות ששתל פלטונוב בסבך הערפל הכבד הבעירו את חמתו של סטאלין .  הסופר הגדיר את עצמו קומוניסט אמיתי ועל פניו ניתן בהחלט לראותו ככזה ,  אולם כל התנסחות שלו גוררת עמה ספק ,  וספק היתה מילה גסה עבור השלטון הבולשביקי .  התופעה בולטת במיוחד ב"הים היובנילי ",  כמו בדוגמה זו  ( עמוד 182 )  : "  ..  .  וש ? מחה כי כוחות הטבע המסתוריים ,  המעורפלים והעדינים פועלים בשורות הבולשביקים ,  החל בכוח הכבידה וכלה ברעידות העדינות ובגל האלקטרומגנטי המרטיט בתוך האינסוף האפל ".  

האם התכוון פלטונוב לפרגן לשלטון במשפט שכזה ?  לכאורה ,  כן ,  אולם צל הביקורת נוסך מעל כל שורה כמעט בספר .  השפה הגבוהה והרב-משמעית היתה נשק חד יותר מכל כידון או קליע רובה ,  נשק שתפס את סטאלין לא מוכן .  אלא שההצלחה של פלטונוב היתה חלקית בלבד ,  אם בכלל  אמנם הוא נשאר בחיים ולא הגיע למחנות ,  אולם יצירותיו נגנזו ובנו פלטון נשלח ,  כנראה כאמצעי לחץ נגדו ,  למחנה כפייה בגיל 16 .  הבן נדבק בשחפת ,  שוחרר מהמחנות ומת כעבור ארבע שנים כשהוא בן 20 בלבד  ( המידע מתוך  " צעקה ענייה בסתיו אפל ",  אחרית הדבר של קריקסונוב ,  עמוד 222 )  .  
האתגר שעמד בפני קריקסונוב לא היה פשוט  להעביר את המסר הרוסי המסובך והמקודד לשפה העברית .  כיוון שמדיניותו ,  ספציפית לספר הזה ובכלל ,  היא להיצמד ככל האפשר למקור ,  הוא אכן ניסה לעשות זאת ,  אולם למרבה הצער נחל כישלון חרוץ .  רמז ראשון לטקסט שלא עובר ניתן לקבל כבר בעמוד 8 : " חייה הבהירים והמעפילים של מוסקבה צ'סטנובה התחילו באותו יום סתיו ".  מהם לעזאזל חיים  " מעפילים "?  זאת לא נדע ,  ומשפטים כאלה ,  שסובלים מעילגות מסוימת ,  חוזרים לכל אורך הספר .  הנה דוגמה למשפט נוסף שדרושים עצבים חזקים כדי לשרוד אותו  ( עמוד 169 )  : " משום כך ראה גם בבוסטלוייבה ברייה שכבר עוטרה באורו הנוצץ של הסוציאליזם ,  בזוהר יום הקיץ המסתורי שטבע בתכלת יערותיו ונמלא ברעשי משיכת הרגש שטרם נודעה כמותה ".  הא ?  מה ?  קריקסונוב עצמו הסביר  ( עמוד 223 )  : " אמנם בעברית תקנית יותר איש לא היה כותב כי בפניו 'נמצאה' ארשת אלא כי 'היתה נסוכה עליהם ארשת דו משמעית' .  אבל אצל פלטונוב ארשת כזו בהחלט יכולה 'להימצא' שם ".  
הסבר מעניין וטוב ,  רק שכלל ראשון הוא שספר צריך להיות קריא ,  ו"מוסקבה המאושרת "  אינו מציית לכלל הזה משום כמיהתו להשליט את ניצחון השפה העילאית .  ייתכן שזו אכן יצירה שעולה בקנה אחד עם ספריהם של המינגווי ,  קפקא או פוקנר ,  רק שאנו לא מקבלים הזדמנות להכיר בכך .  לא בטוח שהאשמה כולה תלויה על כתפיו של קריקסונוב  אחרי הכל ,  מדובר בספר שגם בתרגום עממי יותר ספק אם היה עובר . " מוסקבה המאושרת "  הוא רומן שגניזתו הארוכה הצמיחה מיתוס שהפך אותו ,  כפי הנראה ,  לפרה קדושה בעיני אנשי החברה הספרותית .  ובכן ,  לפחות בתרגומו העברי ניתן לומר בשפה הרבה פחות מליצית רק שתי מלים :  מומלץ לדלג .
 

מוסקבה אכלה אותה
האם המיתולוגיה סביב  " מוסקבה המאושרת "  מוצדקת ?  יכול להיות ,  אבל התרגום החדש כל כך לא קריא שאי אפשר לבדוק .  דוד רוזנטל אבוד בתרגום

