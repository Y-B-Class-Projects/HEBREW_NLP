נטפים תנסה לגייס 80 מיליון דולר ממשקיע פרטי
לפי הערכות ,  הגיוס יתבצע לפי שווי הנמוך מהשווי לפיו רשומה החברה בספרים של בעלי המניות הקרנות טנא ומרקסטון
 >  >  ראשי יצרנית מערכות ההשקיה נטפים ובעלי מניותיה בוחנים אפשרות לגיוס של 70-80 מיליון דולר ממשקיע חדש בחברה .  הגיוס ,  שנועד למימון הפעילות שנקלעה לקשיים בשנתיים האחרונות ,  ידלל את בעלי המניות הנוכחיים :  הקרנות מרקסטון  ( 13% )  וטנא  ( 7% )  והקיבוצים חצרים ,  מגל ויפתח .  מרקסטון מנוהלת על ידי אמיר קס ורון לובש .  טנא מנוהלת על ידי אריאל הלפרין .  את תוכניות ההבראה והגיוס מוביל יו"ר החברה ,  ישראל מקוב ,  לשעבר מנכ"ל טבע .  נטפים פנתה לכמה בתי השקעות בשוק ההון ,  וההערכה הרווחת היא כי הגיוס יתבצע בשווי הנמוך מזה שבו רשומה החברה בספרי הקרנות טנא ומרקסטון .  הקרנות רכשו את אחזקותיהן בנטפים ב-2006 לפי שווי של כ-200 מיליון דולר ,  והשקיעו בה מאז עשרות מיליוני דולרים .  מרקסטון לבדה השקיעה בחברה כ-44 מיליון דולר .  כיום רשומה נטפים בספרי מרקסטון לפי שווי של 677 מיליון דולר ובספרי טנא לפי שווי של כ-300 מיליון דולר .  מקורבים לנטפים אמרו כי החברה שרויה בקשיים וצריכה לבצע תוכנית הבראה מקיפה .  הנהלת החברה הוחלפה לפני כשנה ואת החברה מנהלים במשותף אלי שוחט ויגאל אייזנברג .  לפי מקורות בשוק ההון ,  נטפים רשמה ב-2008 הכנסות של כ-500 מיליון דולר ,  אך הפסידה כ-70 מיליון דולר .  ההערכות הן כי ב-2009 ירדו הכנסותיה ב-20% .  אחת הסיבות לירידה בהכנסות היא המשבר העולמי ,  שהביא לירידה במימון שמעניקות ממשלות במדינות מתפתחות לפרויקטים המשלבים מערכות השקיה .
 
נטפים תנסה לגייס 80 מיליון דולר ממשקיע פרטי
לפי הערכות ,  הגיוס יתבצע לפי שווי הנמוך מהשווי לפיו רשומה החברה בספרים של בעלי המניות הקרנות טנא ומרקסטון

