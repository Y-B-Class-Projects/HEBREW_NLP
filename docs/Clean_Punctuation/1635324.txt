ללא מכרז :  דואר ישראל יפתח סוכנויות בחנויות מנטה של דלק ,  שיאפשרו שירותי דואר בסיסיים עד חצות
מנכ"ל פז ,  יונה פוגל ,  פנה למנכ"ל דואר ישראל ,  אבי הוכמן ,  כשהוא דורש לדעת מדוע לא התקבלה פנייה לפז
חברת דואר ישראל מתכננת שיתוף פעולה עם רשת חנויות הנוחות מנטה ,  מקבוצת דלק ,  במסגרתו יוקמו בחנויות סוכנויות דואר שיאפשרו שירותי דואר בסיסיים עד חצות .  שירותים אלה יכללו בין היתר שירותי דואר רשום ומשלוחי חבילות בישראל ובחו"ל.ביום חמישי האחרון גילה יונה פוגל ,  מנכ"ל חברת פז - שבשליטת צדיק בינו - על המהלך המתוכנן .  פוגל לא אהב את מה ששמע ופנה לאבי הוכמן ,  מנכ"ל דואר ישראל ,  כשהוא דורש לדעת מדוע דואר ישראל לא פנו לפז לקיים שיתוף פעולה דומה .  פוגל תהה אם אין על דואר ישראל ,  כחברה ממשלתית ,  חובה לקיים מכרז בעניין.מקורות בדואר מסרו כי הוכמן השיב לפוגל שבתקופתו של מנכ"ל פז הקודם ,  מודי בן שך ,  התנהלו שיחות בנושא שיתוף פעולה .  מקורות בדואר ישראל אמרו ל-themarker כי רק לפני ארבעה חודשים היו שיחות בנושא .  מקורבים לפז ,  לעומת זאת ,  הכחישו את הדברים ואמרו כי היו שיחות בעניין רק לפני שנה וחצי וזה כבר לא רלוונטי להיום .  התגובה הרשמית של פז היא : " אנחנו לא מדברים על משאים ומתנים ,  ופתוחים לדבר עם כל גורם על שיתוף פעולה ". במקביל נודע כי בשבוע הקרוב יתחיל שיתוף פעולה בין הדואר לסו גוד ,­  רשת חנויות הנוחות של סונול ,  ­במסגרתו יוצעו למכירה מוצרים שונים של הדואר ,  בהם בולים ומעטפות ועוד .  על פי הערכות בענף ,  דואר ישראל הציע לסו גוד את האפשרות לשיתוף פעולה שנוגע גם לאספקת שירותים ,  אך בסו גוד בחרו בשלב הראשון להתחיל עם שיווק מוצרים של הדואר בחנויות הנוחות.מדואר ישראל נמסר בתגובה : " במסגרת השאיפה להרחיב את מגוון השירותים ואת הנגישות ללקוחות הדואר ,  פנתה החברה לחנויות הנוחות של פז ,  סונול ודלק כדי לקדם את שיתוף הפעולה לרווחת הלקוחות המשותפים .  הפניה נעשתה לכל הגופים המפעילים את חנויות הנוחות ועל כן אין צורך במכרז לאספקת שירותים אלו .  משא ומתן התנהל עם שלושת הגופים גם יחד והבשיל לכדי ביצוע עם חברות דלק וסונול .  המשא ומתן עם ילו  ( קבוצת פז )  לא הבשיל לביצוע בעת הנוכחית ,  עם זאת חברת דואר ישראל לא פוסלת שיתוף פעולה דומה עם חנויות ילו בעתיד ". 

ללא מכרז :  דואר ישראל יפתח סוכנויות בחנויות מנטה של דלק ,  שיאפשרו שירותי דואר בסיסיים עד חצות
מנכ"ל פז ,  יונה פוגל ,  פנה למנכ"ל דואר ישראל ,  אבי הוכמן ,  כשהוא דורש לדעת מדוע לא התקבלה פנייה לפז

