Answers.com הישראלי מדורג 20 בארה"ב עם 47.6 מיליון משתמשים ייחודים בחודש
קומסקור :  ירידה של 7 מקומות עבור האתר הישראלי ביחס ל-2009 ;  השיק באחרונה אפליקציית טריוויה חברתית
אתר האינטרנט של החברה הירושלמית answers.com דורג במקום ה-20 לפי חברת הדירוג קומסקור מבין 50 האתרים המובילים בארה"ב ,  כך דווח בסוף השבוע .  האתר ,  המספק תשובות לשאלות הגולשים ,  צבר 47.6 מיליון משתמשים יחודיים במהלך חודש ספטמבר 2010 .  ברשימה הגלובלית ,  דורג answers.com במקום ה-35 בעולם עם 78.5 מיליון משתמשים יחודיים מרחבי העולם .  מדובר בירידה עבור האתר ,  אשר בשנת 2009 דורג במקום ה-13 בארה"ב ברשימת האתרים המובילים של קומסקור .  בעולם דורג answers.com במקום ה-32 .  המיקום הגבוה של answers.com בדירוג קומסקור מיוחס גם לאינטגרציה שלו עם אתרי מדיה חברתית כגון פייסבוק וטוויטר ,  בהם יכולים אנשים לחלוק שאלות מעניינות ולקבל תשובות .  באחרונה השיקה החברה את שירות הטריוויה החברתית blufr - אפליקציית פייסבוק שמאפשרת למשתמשים לאתגר את חבריהם ברשת החברתית בשאלות טריוויה .  ניתן להוריד את האפליקציה גם כיישום לאייפון .  מוקדם יותר השבוע דיווחה answers.com כי הגיעה לעשרה מיליון משתמשים .  כיום האתר מונה 5.5 מיליון משתמשים רשומים ,  עלייה של חמישה מיליון מאז יוני 2005 .  החברה נסחרת בנאסד"ק לפי שווי שוק של 55.4 מיליון דולר .  הכנסותיה במחצית הראשונה של שנת הכספים 2010 עמדו על כ-10 מיליון דולר .  הרווח הנקי הסתכם בכ-3.8 מיליון דולר .
 
Answers.com הישראלי מדורג 20 בארה"ב עם 47.6 מיליון משתמשים ייחודים בחודש
קומסקור :  ירידה של 7 מקומות עבור האתר הישראלי ביחס ל-2009 ;  השיק באחרונה אפליקציית טריוויה חברתית

