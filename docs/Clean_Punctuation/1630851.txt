ברק מאיים על חמאס : " עליהם לשקול צעדים "
 שר הביטחון ציין הבוקר את השלמת הניסוי במערכת כיפת ברזל ושיגר מסר מאיים לעבר הנהגת הארגון : " ההרתעה שהושגה בעופרת יצוקה  עדיין יצוקה ".  המערכת ליירוט טילים תיכנס לפעילות מוקדם מהצפוי
 ( צילום :  יותם רונן ,  עריכה :  גדי וינסטוק ,  קריינות :  אילן שניג ) 
שר הביטחון אהוד ברק שיגר הבוקר  ( שני )  איום לעבר מנהיגי חמאס על רקע התלקחות העימותים באזור רצועת עזה .  באירוע מיוחד לציון השלמת הניסוי במערכת  " כיפת ברזל "  שהתקיים הבוקר  ( שני )  בקרייה בתל אביב אמר ברק : " ההרתעה שהושגה בעופרת יצוקה ישנה והיא עדיין יצוקה  הירי בימים האחרונים נובע מאי ההצלחה של חמאס לאכוף את רצונו על קבוצות עצמאיות ועל גופי ג'יהאד  אך אני ממליץ לחמאס בעזה לשקול את צעדיו מראש ולהצליח לאכוף את צעדיו ולא לשקוע אח"כ בתוך דמעות תנין במקרה שהוא יכריח אותנו לפעול ".  
אמש ביצע צה"ל תקיפה באמצעות כוחות אוויריים במרכז רצועת עזה ,  במסגרתו שוגר טיל לעבר חולייה של חמושים שתכננו לירות רקטות לעבר ישראל ,  ממנו נהרגו שלושת החמושים .  דובר צה"ל אישר את הפרטים והוסיף כי מדובר בתקיפה שכוונה נגד חמושים .  בחמאס ובג'יהאד האיסלמי איימו הלילה לנקום את תקיפת צה"ל ברצועה ,  ואמרו כי היא מהווה הסלמה .  
בהתייחס למערכת כיפת ברזל עצמה שתיכנס בקרוב מאוד לשלב הפעילות המעשית ,  אמר ברק כי מדובר על פרויקט בעל חשיבות ראשונה במעלה אשר מחזק את מעמדה של ישראל לצד ארה"ב כגורם המוביל בעולם בהגנה אקטיבית . " אני בטוח שיהיו עוד עליות ומורדות בדרך להשלים את הפרוייקט ליירוט רב-שכבתי .  גם אי אפשר לזרוע את האשליה שממחר בבוקר יש הגנה מלאה לעוטף עזה או לצפון או למקומות אחרים  ייקח שנים עד שנצטייד ,  אבל בלי ספק כיפת ברזל תהפוך לחלק מרכזי במערכת ההגנה של מדינת ישראל .  מעבר לזה ,  יש את אגרוף המגן של צה"ל שהחמאס חש אותו בצורה כואבת לפני שנה ". 
ברק התגאה בהישגי המערכת וטען כי ביצועיה עומדים מעל למצופה בהערכות המוקדמות של מערכת הביטחון . " היעדר מערכת מסוג זה של כיפת ברזל הוא זה שיכול להכריח את מדינת ישראל להיכנס ללחימה בהיקף מלא או למבצע רחב היקף שלא היה דרוש אילו הייתה יכול יירוט .  מה שמביא אותנו אל הכורח לצאת למלחמה הוא היכולת של הצד השני לפגוע באופן בלתי-מופרע בעורף ". 
ברק טען כי על אף עלותו הגבוהה של פרוייקט כיפת ברזל  עלותו מתגמדת לעומת העלויות הגבוהות הכרוכות בכל יום של לחימה בהיקפים מלאים של צה"ל ברצועה שמערכת מסוג זה יכולה למנוע : " כל יום לחימה שנוכחות המערכות האלה יפחית מקיומו יכסה את מחירם של כ-10,000 מיירטים של כיפת ברזל  זה מה שנותן את הפרופורציה ",  אמר שר הביטחון .
 הניסוי במערכת  " כיפת ברזל "  שנועדה לספק הגנה מפני רקטות קצרות טווח הושלם בהצלחה בשבוע שעבר .  סדרת הניסויים שהחלה לפני כשבוע וחצי כללה ניסוי מערכתי מלא של כל מרכיבי המערכת .  במסגרת הניסוי התמודדה המערכת עם ירי מספר רב של רקטות במקביל ,  ירי לילי וירי בתנאי מזג אוויר קשים כגון ערפל או עננות נמוכה .  לדברי מערכת הביטחון ,  כל טילי המטרות ששוגרו יורטו בהצלחה .
 במערכת הביטחון הביעו שביעות רצון רבה מהצלחת הניסוי ואף הודיעו כי היא תוכנס לשימוש מוקדם מהצפוי .  לדברי גורמים בחיל האוויר ,  המערכת תוכנס לפעילות מבצעית כבר בחודשים הקרובים ותתופעל על ידי מערך הנ"מ של החייל .  מערך הנ"מ עמד בקשר רציף עם יצרנית המערכת  " רפא"ל ". 
מערכת  " כיפת ברזל "  המהווה מענה לירי רקטות קצרות טווח היא חלק ממערך ההגנה הרב שכבתי של צה"ל בהתמודדותו מול איומי טילים על ישראל .  היא מצטרפת למערכת  " שרביט קסמים "  שנועדה להתמודד עם איומי טילים לטווח בינוני ולמערכת החץ שנועדה להתמודד עם איומי טילים לטווח ארוך .  בתקופה זו פועלים במערכת הביטחון לפתח מערכת מתקדמת יותר שתחליף את מערכת החץ .
 
ברק מאיים על חמאס : " עליהם לשקול צעדים "
 שר הביטחון ציין הבוקר את השלמת הניסוי במערכת כיפת ברזל ושיגר מסר מאיים לעבר הנהגת הארגון : " ההרתעה שהושגה בעופרת יצוקה  עדיין יצוקה ".  המערכת ליירוט טילים תיכנס לפעילות מוקדם מהצפוי

