אתר כינוס ,  המציג נכסים בכינוס נכסים למכירה ,  יתמזג עם אתר יד2
במאגר יד2 ניתן יהיה למצוא את פרטי הנכס ,  תאריך הגשת הצעה ופרטיו של עורך הדין המטפל במכירתו
בימים אלה נחתם הסכם שיתוף בין אתר כינוס ואתר יד2 ,  לפיו תוכן אתר כינוס ,  בו מתפרסם מאגר יומי של דירות מכינוס נכסים והוצאה לפועל ,  יעבור ליד2 .  המאגר מתעדכן מידי יום ,  על ידי מעקב שוטף אחר החלטות בתי המשפט והוצאה לפועל ,  מכרזים ,  רשויות ,  כונסי נכסים ,  עיזבונות ,  עיקולי בנקים ,  פרוקי שיתוף ,  נכסים נטושים ועוד.במאגר יד2 ניתן יהיה למצוא את פרטי הנכס ,  תאריך הגשת הצעה ופרטיו של עורך הדין המטפל במכירתו . " ב-2009 נמכרו כ-1,000 נכסים מכינוס והוצאה לפועל ,  כאשר פערי המחירים יכולים להגיע עד כ-30 אחוז פחות ממחירי השוק ".  אומר רועי שגב ,  סמנכ"ל אתר יד2 . " לאחרונה גברה הדרישה מהגולשים באתר לנכסים מכינוס והוצאה לפועל ". באתר יד2 דיווחו על עסקות שנסגרו בחודשים האחרונים דרך אתר כינוס ,  כאשר לפני חמישה חודשים נמכר ברחוב קהילת אודסה בשיכון דן המערבי בתל אביב בית פרטי בן 320 מ"ר ,  על מגרש של 250 מ"ר .  המחיר שהתקבל במכרז הוא 2.3 מיליון שקל ,  כאשר בתים דומים באזור נמכרים בממוצע בשלושה מיליון שקל.דוגמא נוספת היא דירת גן בת 4 חדרים בשכונת נווה שרת בצפון ת"א ,  שנמכרה ב-830,000 שקל ,  כאשר מחיר השוק עומד על 1.1 מיליון שקל .  גם בפריפריה ,  נעשות עסקות כלכליות בכינוס נכסים כאשר בבאר שבע ,  נמכרה דירת שלושה חדרים בקומה ב' ליד האוניברסיטה ,  ב-230,000 שקל ,  כאשר מחיר השוק עומד על 400,000 שקל ". לדברי עו"ד צבי שוב ,  המתמחה בעסקאות בכינוס נכסים , " כמות העסקות המתבצעות בכינוס נכסים תלויה בעיקר בהיצע השוק .  ככל שההיצע בשוק גדול יותר ,  פער המחירים בין דירות מכינוס לדירות אחרות קטן יותר ,  ובמקרים חריגים הדירה מכינוס אף יקרה יותר .  בהיצע נמוך ,  אפשר למצוא נכסים בסכומים נמוכים ממחירי השוק ". מאגר הדירות בכינוס מונה כיום כ-350 נכסים למכירה מיידית .  מאתר יד2 נמסר כי בקרוב יושק באתר שירות נוסף - מאגר של כל כלי הרכב שבכינוס והוצאה לפועל .
 
אתר כינוס ,  המציג נכסים בכינוס נכסים למכירה ,  יתמזג עם אתר יד2
במאגר יד2 ניתן יהיה למצוא את פרטי הנכס ,  תאריך הגשת הצעה ופרטיו של עורך הדין המטפל במכירתו

