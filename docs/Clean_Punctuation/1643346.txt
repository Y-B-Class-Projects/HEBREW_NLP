קלינטון : " אירן הופכת לדיקטטורה צבאית "
 מזכירת המדינה האמריקאית שוחחה עם סטודנטים בקטאר ואמרה כי משמרות המהפכה דוחקות את אירן לדיקטטורה צבאית .  סגן הנשיא ביידן שיבקר בישראל בקרוב ,  פועל לשכנע את סין לתמוך בסנקציות נוספות על אירן
מזכירת המדינה האמריקאית הילרי קלינטון אמרה הבוקר  ( שני )  כי משמרות המהפכה האירניות דוחקות את רגלי הממשלה בטהרן וכי אירן נמצאת בדרכה להיהפך לדיקטטורה צבאית .  בראיון לסטודנטים בקטאר אמרה קלינטון כי  " רגליהם של ממשלת אירן ,  הנשיא ,  הפרלמנט והמנהיג העליון נדחקות ,  כך אנחנו רואים את זה ". 
קלינטון הוסיפה כי ממשל אובמה אינו מתכוון לתקוף את אירן . " אנחנו מתכננים לנסות להביא את הקהילה הבינלאומית לכדי הטלת לחץ על אירן באמצעות סנקציות ".  לדברי קלינטון הסנקציות שגיבש האו"ם יכוונו ישירות נגד משמרות המהפכה .
 סגן נשיא ארצות הברית ג'ו ביידן צפוי להגיע בקרוב לישראל על מנת לדון עם בכירי הממשלה בסוגייה האירנית ולפעול לתיאום בין ארצות הברית לישראל בכל הנוגע לפתרונות אפשריים למשבר באזור .  
בתוך כך ,  הממשל בוושינגטון ממשיך בגיוס הקואליציה הרחבה להידוק הסנקציות נגד המשטר בטהרן . " צריך לעבוד על סין קצת יותר  בנושא הזה אסור להם להימנע מתמיכה ",  אמר אתמול בראיון לטלוויזיה האמריקאית היועץ לביטחון לאומי של הנשיא אובמה ג'ים ג'ונס . " סין הייתה יעילה מאוד ביישור קו איתנו בנושא של צפון קוריאה בכל הנוגע לסנקציות .  ככוח משמעותי ואחראי בעולם  אני מאמין שהיא תיישם את אותם סטנדרטים גם בסוגיית המזרח התיכון ". 
סגן הנשיא ג'ו ביידן התבטא גם הוא בנושא ואמר במספר ראיונות לרשתות האמריקאיות בסוף השבוע כי  " על ארצות הברית לגייס את התמיכה של כולם  מרוסיה ועד אירופה ,  ואני מאמין שנגייס גם את תמיכת הסינים ".  ביידן ציין כי מטרת הלחץ היא לבודד את אירן  " כדי לאותת להם שלמעשה אין להם דרך להתקדם קדימה בדרך הזו ",  כהגדרתו .
 גיוס התמיכה של סין נחשב לקשה במיוחד ,  על פי גורמים אמריקאים ,  בשל היותה של אירן ספקית נפט ומשאבים טבעיים אחרים החיוניים לכלכלה הסינית .  עם זאת ,  מעריכים רבים כי ההצהרות מצידה של אירן בשבועות האחרונים ונחישות המעצמות לפעול בנושא עשויים לגרום לסין להרים את הכפפה ולהצטרף ללחץ הבינלאומי על אף הקשרים עם המשטר הפונדמנטליסטי .
 הרמטכ"ל האמריקאי ,  מייקל מאלן ,  יוועד היום עם שר הביטחון אהוד ברק כדי לדון עימו בתיאום הבטחוני בין שתי המדינות .  גם בפגישה זו צפויה סוגיית הגרעין האירני לעמוד בראש סדר היום .  אמש נועד מאלן עם מקבילו הישראלי הרמטכ"ל רב אלוף גבי אשכנזי ועם אלופי המטכ"ל בארוחת ערב חגיגית בתל אביב .  בפגישתם הצהיר מאלן על מחויבותה העמוקה של ארה"ב לביטחון ישראל ואת הקשר הביטחוני ההדוק בין שתי המדינות .  עם זאת ,  הביע מאלן דאגה כנה מההשלכות האפשריות של מלחמה באירן על יציבות האזור .
 עדכון ראשון  :  8:25

קלינטון : " אירן הופכת לדיקטטורה צבאית "
 מזכירת המדינה האמריקאית שוחחה עם סטודנטים בקטאר ואמרה כי משמרות המהפכה דוחקות את אירן לדיקטטורה צבאית .  סגן הנשיא ביידן שיבקר בישראל בקרוב ,  פועל לשכנע את סין לתמוך בסנקציות נוספות על אירן

