השועל מצא פרצה בגדר
פרצת אבטחה בגרסה האחרונה של דפדפן פיירפוקס מאפשרת לתוקפים להשתלט על מחשב המשתמש .  במוזילה עדיין רגועים
מומחי אבטחת מידע מרוסיה הודיעו כי גילו פרצת אבטחה בגרסה 3.6 של הדפדפן פיירפוקס מבית ארגון הקוד הפתוח מוזילה .  הפרצה מאפשרת לתוקפים לקבל שליטה על מחשבים העובדים על מערכות ההפעלה חלונות של מיקרוסופט . " בעזרת הפרצה יכולים התוקפים להריץ קוד זדוני על מחשבי המשתמשים ",  אמר מייסד חברת  " אינטווידיס "  הרוסית ייבגני לגרוב ,  שסיפר בגאווה כי חברתו הצליחה לייצר קוד כזה ולהיווכח שהוא אכן מצליח לחדור דרך התוכנה .
 גרסה 3.6 של פיירפוקס יצאה ב-21 בינואר .  ארגון מוזילה כבר הפיץ מספר התרעות אבטחה לגביה ,  אך לא כלל בהן את הפרצה הנוכחית ,  שהיא מסוג Zero Day  ( פרצה המנסה לנצל פגיעות של תוכנה קיימת )  .  תגובה שהוציא הארגון כללה הצהרה כללית האומרת כי  " מוזילה לוקח ברצינות כל פגיעה אפשרית ,  וטרם הצליח לאשר את קיומה של פרצה זו ".  עם זאת ,  החברה הדנית Secunia ,  המתמחה במעקב וניטור מפגעי רשת ,  כבר הכניסה את הפרצה לבסיס הנתונים שלה ,  ואף הגדירה אותה כבעיה קריטית .  בנוסף ,  בלוג האבטחה extraexploit פרסם כי בין התאריכים 12 ו-13 בפברואר נרשמה עלייה בהיתקעות וסגירה פתאומית של פיירפוקס בקרב משתמשים ,  דבר שייתכן וקשור לשימוש של האקרים בפרצה .
 הקוד הזדוני אמנם עדיין לא זמין לנחלת הכלל ,  אך לגרוב וחברתו מציעים אותו למכירה במסגרת חבילת תוכנה לפריצות שונות בשם VulnDisco אותה הם משווקים .  כעת ניתן רק להיזהר ולחכות לקובץ עדכון האבטחה שתוציא ודאי פיירפוקס לאחר שתזהה את הבעיה ותטפל בה .
 
השועל מצא פרצה בגדר
פרצת אבטחה בגרסה האחרונה של דפדפן פיירפוקס מאפשרת לתוקפים להשתלט על מחשב המשתמש .  במוזילה עדיין רגועים

