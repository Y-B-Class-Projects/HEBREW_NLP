חברת חשמל גרעינית
הוועדה לאנרגיה אטומית וחברת החשמל חתמו על הסכם במסגרתו תגובש תשתית הנדסית וטכנולוגית כהיערכות לקליטה עתידית של תחנה גרעינית לייצור חשמל
הסכם ראשון מסוגו ,  נחתם היום בין הוועדה לאנרגיה אטומית לבין חברת החשמל .  על ההסכם חתמו אלוף  ( מיל' )  אודי אדם ,  מנהל הקריה למחקר גרעיני נגב  ( קמ"ג )  ועמוס לסקר ,  מנכ"ל חברת החשמל .  על פי ההסכם ,  גובשה תוכנית הכוללת פיתוח תשתית הנדסית וטכנולוגית כהיערכות לקליטה עתידית בישראל של תחנה גרעינית לייצור חשמל .
 התחדשות ההתעניינות בעולם בייצור חשמל מגרעין קיבלה חיזוק נוסף בשנים האחרונות .  ההתחייבות של מדינות לצמצום פליטות גזי חממה דורשת שילוב אנרגיה גרעינית כמרכיב חשוב בסל האנרגיה ,  לצד פיתוח מקורות אנרגיות מתחדשות ,  התייעלות אנרגטית והתקנת אמצעים ללכידת co2 הנפלט מתחנות כח פוסיליות .
 בנוסף לבדיקות ולמחקרים שיבצעו הגופים ,  יפעלו הוועדה לאנרגיה אטומית וחברת החשמל בשיתוף עם מוסדות אקדמיה בארץ לפתיחת מסלול לימודים אקדמי לתואר ראשון בהנדסת חשמל עם התמחות בהנדסה גרעינית .  בוועדה לאנרגיה אטומית אומרים כי הקמת מסלול הכשרה זה הכרחית לגיבוש עתודה טכנית ולהכשרת כוח האדם הנדרש על מנת להתמודד עם האתגרים העתידיים הצפויים במשק החשמל של ישראל ,  הן בתחום תוספת אמצעי ייצור שנחוצה למשק והן בתחום השמירה על הסביבה .
 שרון דולב ,  מנהלת משרד גרינפיס בישראל אמרה בתגובה לדברים : " מדובר בהחלטה מצערת וחסרת אחריות .  במקום לקבוע יעדים ברורים לצמצום פלטות כפי שנדרשות כל מדינות העולם לעשות ,  משרד התשתיות הישראלי פונה לאנרגיה מסוכנת מאין כמוה ,  יקרה ומזהמת .  הצבת כור גרעיני גדול להפקת חשמל במדינה קטנה כמו ישראל ,  הינו מתכון לאסון לאומי- אקולוגי עליו אנו עלולים לשלם במשך דורות ,  במקרה של תאונת התכה ,  כמו התאונה שקצרה עשרות אלפי חיים בצ'רנוביל.על משרד התשתיות לפעול למען התייעלות אנרגטית ,  פתרונות ברי-קיימא והפחתת הסיכונים הכרוכים בהפקת חשמל ,  במקום נהירה לא מובנת לעבר מקורות מסוכנים ומזהמים כפחם וגרעין ". 

חברת חשמל גרעינית
הוועדה לאנרגיה אטומית וחברת החשמל חתמו על הסכם במסגרתו תגובש תשתית הנדסית וטכנולוגית כהיערכות לקליטה עתידית של תחנה גרעינית לייצור חשמל

