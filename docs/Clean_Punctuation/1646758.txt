ברדה שוב כבש ,  גנק סיימה בתיקו
החלוץ הישראלי סייע לקבוצתו עם שער שקבע 1:1 נגד רוסלארה בדקה ה-82 .  קולאוטי : "   " מקווה לצבור ביטחון מחודש בנבחרת "
 מספר ימים אחרי שכבש בניצחון גנק 1:3 על לוקרן ,  המשיך הערב אליניב ברדה בכושר ההבקעות הטוב שלו עם שער השוויון בדקה ה-82 ,  שקבע 1:1 נגד רוסלארה במשחק השלמה מהמחזור ה-24 בליגה הבלגית .  התיקו הזה העלה את גנק למקום ה-8 בליגה עם 33 נקודות .  ברדה שיחק 90 דקות .
 בגרמניה ,  גל אלברמן נעדר כבר קרוב לשנה מהמגרשים .  פציעה בעקב שנראתה לא מסובכת במיוחד התבררה כטורדנית .  קשר בורוסיה מנשנגלאדבך עבר שני ניתוחים ,  ניסה לחזור ,  אבל נכנע לכאבים .  לפני שבועיים חזר הישראלי לאימונים קלים בתקווה להתאושש ולחזור למגרשים . " טוב להרגיש את הדשא ואת הכדור מדי יום ",  אמר אלברמן בראיון נרחב לתקשורת הגרמנית . 
" מעולם לא נעדרתי תקופה כל כך ארוכה ",  הודה הקשר ששיחק את משחקו האחרון בגרמניה ב-11 באפריל 2009 .  בספטמבר רשם מחצית בהפסד ישראל ללטביה למרות שלא היה כשיר לשחק והפציעה רק החמירה . 
" התקופה בגלדבאך מאכזבת מבחינתי כי סבלתי משרשרת פציעות ",  הודה הישראלי בן ה-26 שהגיע למועדון מבית"ר ירושלים בקיץ 2008 . " אני רוצה להוכיח שאני ראוי להיות במועדון כה גדול ".  בגלל הפציעות ,  המועדון צירף בקיץ שני קשרים אחוריים חדשים ,  אך אלברמן לא מתעסק בתחרות : " אני עדיין לא מוכן לחזור למגרשים .  רק בעוד שבועיים אחזור לאימונים מלאים .  רוברטו קולאוטי ,  פיליפ דאמס ורוב פרינד סבלו מפציעות וחזרו להיות משמעותיים עבור הקבוצה .  הם מודלים טובים עבורי ".  
לאלברמן חוזה לשנתיים נוספות והוא מתכוון לכבד אותו : " לא אוותר על הזדמנות לשחק בבונדסליגה ".  לשאלה האם הוא שואף להעפיל עם ישראל ליורו 2012 ענה : " זה רחוק מאוד .  אני חושב רק על חזרה לאימונים מלאים ". 
גם רוברטו קולאוטי דיבר והתייחס לכושר ההבקעה המשתפר שלו ,  שמציב אותו כמלך שערי בורוסיה מנשנגלאדבך עם חמישה שערים ,  כמו רואל בראוורס . " בעונה שעברה לא שיחקתי רציף והייתה שיטה שקשה להשתלב בה .  העונה אני פותח בהרבה יותר משחקים ומקבל את הביטחון מהמאמן .  אנחנו גם משחקים בשיטה של 4-4-2 שמתאימה לי ולסגנון המשחק שאני מעדיף .  בנוסף ,  יש את ראול בובאדיז'ה ,  איתו קל לי לשתף פעולה ". 
על משחק הנבחרת מול רומניה בשבוע הבא ,  אמר קולאוטי : " זה כבוד גדול עבורי לייצג את נבחרת ישראל .  אם אזומן אני מקווה להצליח ולתת משחק טוב כדי לקבל בחזרה את הביטחון גם בנבחרת ".  כשנשאל לגבי העונה הבאה ,  השיב קולואטי שחוזהו מסתיים ב-30 ביוני : " אני לא יודע מה יהיה הלאה ,  אבל יכול להגיד שמאוד טוב לי בבורוסיה ".  
עדכון ראשון :  8:26

ברדה שוב כבש ,  גנק סיימה בתיקו
החלוץ הישראלי סייע לקבוצתו עם שער שקבע 1:1 נגד רוסלארה בדקה ה-82 .  קולאוטי : "   " מקווה לצבור ביטחון מחודש בנבחרת "
 
