ניסאן מסיחה את הדעת
ניסאן מציגה קדימון לקרוסאובר קומפקטי חדש על בסיס הקזאנה קונספט .  ואם חשבתם שהשם הקודם היה משונה ..  .
 ניסאן תחדש באמצע 2010 את שורותיה עם רכב פנאי חדש המכונה Juke ,  הסחת דעת בתרגום לעברית או פשוט ג'וק .  קהל היעד הוא קהל צעיר ואופנתי שמעוניין ברכב קומפקטי מוגבה ומעוצב במידות קטנות יותר מהקשקאי לצידו הוא יורכב במפעל סאנדרלנד הבריטי .  להבדיל מהקונספט קזאנה עליו הוא מבוסס ,  כאן לא יעשה ויתור על קורה B האמצעית כמובן .  
למרות תמונת הטיזר החשוכה ,  ניתן להבחין בדימיון לקזאנה קונספט שנחשף אשתקד בתערוכת ז'נבה .  ניסאן תולה תקוות רבות בג'וק שלה שיכול להשכיח מכוניות חסרות אופי וצבע כגון האלמרה שהייתה מכונית די נשכחת מבחינה צורנית וכך במידה מסויימת גם הטידה .  על כן כנראה דוחפים צוותי היצרנית לטשטש את השעמום בסיוע קרוסאובר ולא מכונית משפחתית קונבנציונלית .  
על מנועים ,  גודל ומכללים עוד מוקדם לדבר כאשר ניסאן מציינת את ה-2 בפברואר כתאריך לחשיפה המלאה של הג'וק לפני ההשקה הרשמית חודש לאחר מכן בתערוכת ז'נבה .  השיווק יחל בהמשך השנה באירופה ויתכן שאף בישראל .  מהיבואנית 'קרסו מוטורס' טרם נמסרה תגובה רשמית .
 
ניסאן מסיחה את הדעת
ניסאן מציגה קדימון לקרוסאובר קומפקטי חדש על בסיס הקזאנה קונספט .  ואם חשבתם שהשם הקודם היה משונה ..  .
 
