בגלל הסופה :  שיבושים בנתב"ג ,  נמל חיפה נסגר
בנתב"ג הוכרז נוהל  " ראות לקוייה "  הגורם לשיבושים בהמראות ובנחיתות ,  ונמל חיפה נסגר לתנועת כלי שיט .  כמו כן ,  מספר בני אדם שנפגעו מהקור אושפזו ברחבי הארץ
 ( צילום :  שלומי גבאי ,  טל אנגלנדר ,  שי מכלוף ורויטרס .  עריכה :  יאיר דניאל .  קריינות :  אביב אברמוביץ' ) 
בשל תנאי מזג האוויר הקשים ,  הופעל בצהריים  ( ראשון )  נוהל  " ראות לקוייה "  בנמל התעופה בן גוריון .  הדבר גורם לעיכובים בהמראות מנמל התעופה ,  ולהפניית טיסות לשדות תעופה חלופיים .  מרשות שדות התעופה נמסר כי שני מטוסים נחתו בלרנקה שבקפריסין בשל תנאי מזג האוויר .
 בתוך כך ,  גם נמל הים של חיפה נסגר עקב הסופה .  כרגע עוגנות בנמל שלוש אניות בהן מתבצעות עבודות פריקה ,  שתיים מהן בנמל הקישון ואחת בנמל עצמו .  כמו כן יש בנמל אניות קטנות נוספות שלא מתבצעות עליהן פעולות .  מחוץ לשובר הגלים מחכות עוד אניות לשוך הסערה .  מנהל הנמל ,  מנדי זלצמן מסר לוואלה !  חדשות כי הודעה נמסרה מראש לספינות והחבלים בנמל הוחלפו לחבלי סערה . " אני בנמל מ-1992 ואני לא זוכר סערה כזו גדולה וממושכת ". 
נוסעי הרכבת סובלים אף הם מהסופה הקשה :  מרכבת ישראל נמסר כי עצים נפלו על המסילה בקו חיפה ,  וגרמו לשיבושים בתנועת הרכבות מתל אביב צפונה .  בנוסף ,  הקווים בכיוון דרום אינם פעילים בשל עבודות תשתית .
 מוקדם יותר היום הזהיר המשרד להגנת הסביבה את הציבור כי קיים חשש לזיהום ברחבי הארץ עקב סופות אבק .  לסופות אחראיות רוחות חזקות אשר  " מסיעות "  את האבק מצפון מצרים לאזורינו .  החל מאתמול נמדדו ריכוזים גבוהים של חלקיקים נשימים בתחנות הניטור במרכז הארץ ובדרומה .  האובך צפוי לשקוע בהדרגה משעות אחר הצהריים ,  כשהגשם יתגבר באזורינו .
 בשל הזיהום מומלץ לחולי לב וריאות ,  קשישים ,  ילדים ונשים בהיריון להימנע מפעילות גופנית מאומצת בחוץ .  כך למשל נמדדה באזור תל אביב רמת זיהום גבוהה פי ארבעה מהתקן ,  באזור ירושלים פי שמונה ובאזור באר שבע הגיע הזיהום לרמה של פי עשרה מהתקן .
 הרוחות העזות והקור הסבו נזקים ברחבי הארץ אך גרמו גם לפגיעות בגוף .  צוותי כיבוי מתחנת נתניה חילצו בצהריים נהג מונית ,  לאחר שעץ נפל על רכבו בכניסה לעיר .  הוא פונה על ידי צוות מד"א שרון לבית החולים לניאדו בעיר כשהוא פצוע במצב קל .  צוותי הכיבוי פועלים להזזת המונית מהכביש .
 מוקדם יותר הגיעו חמישה בני אדם ,  בהם שני דרי רחוב ,  לחדר המיון בבית חולים איכילוב בתל אביב כשהם סובלים מפגיעות קור ומהיפותרמיה .  לבית החולים הגיעה גם אישה כבת 60 שפגעה במונית לאחר שהועפה על ידי הרוח .  מצבה קל .
 ברחוב אבוחצירא בנתיבות ,  נפגעה אישה בת 30 מענף עץ שעף לעברה .  צוותים של מד"א מרחב נגב פינו אותה לקבלת טיפול בבית החולים סורוקה כשהיא במצב קל .  ברחוב יהודה הימית ביפו ,  נפגע גבר ממוט שעף לעברו ופונה במצב קל לבית חולים וולפסון בחולון .  
בבית החולים אסף הרופא בצריפין נרשמה עלייה חדה במספר המאושפזים במחלקה הפנימית ,  בעיקר בשל התקפות אסטמה וקוצר נשימה שנגרמו על ידי מזג האוויר .  כמו כן ,  למרכז הרפואי זיו בצפת הובאה צעירה בת 24 מהכפר טובא-זנגרייה שיצאה מביתה והחליקה עקב רטיבות מהגשם .  היא מאושפזת במצב בינוני עם שברים באגן ובעמוד השדרה .
 גם בנמל תל אביב הורגשו פגעי הסופה .  בשעות הלילה נגרם נזק רב לחנות מרשת  " ילדותי "  הממוקמת במתחם בית בנמל . " השיטפון עבר את המזח ועקר את הפלטות וקורות הברזל ,  לקח אתו ציוד ,  שבר זכוכיות והרס את החנות לחלוטין ",  סיפר בעלי הרשת ,  אבנר יהודאי .  לדבריו ,  מדובר בנזק שך מאות אלפי שקלים לחנות , " אנחנו נעשה אומדן נזקים ונשפץ ונסדר את החנות מחדש ,  זה ייקח כמה שבועות ",  אמר .  נבו דוקטורי ,  בעל מסעדה בטיילת בת"א סיפר כי ציוד רב מהמסעדה הועף מהמקום והגיע כמעט עד לכביש הטיילת . " הכוח של הים הוא אדיר ,  ברגע שהוא עולה אין מישהו שיכול לעצור אותו ,  ממש התפרק פה כל קו החוף ",  אמר .
 עדכון ראשון :  15:20

בגלל הסופה :  שיבושים בנתב"ג ,  נמל חיפה נסגר
בנתב"ג הוכרז נוהל  " ראות לקוייה "  הגורם לשיבושים בהמראות ובנחיתות ,  ונמל חיפה נסגר לתנועת כלי שיט .  כמו כן ,  מספר בני אדם שנפגעו מהקור אושפזו ברחבי הארץ

