דיווח :  סוריה מראה מוכנות חסרת תקדים לשלום
על פי העיתון הכוויתי  " א-ראי "  העביר שר החוץ הסורי מסרים דרך השליח האמריקאי דניס רוס על פיו סוריה מוכנה להתרחק מאירן ולחתום על הסכם שלום עם ישראל
האם הושגה התקרבות מפתיעה בין ישראל לסוריה ?  העיתון הכוויתי  " א-ראי "  דיווח הבוקר  ( שבת )  מפי מקורות המוגדרים 'מהימנים מאד' כי בשבועות האחרונות מגלה סוריה היענות  " חסרת-תקדים "  בכל הנוגע לכוונתה לקדם את תהליך השלום עם ישראל .  על כן ,  במאמץ לקדם הסכם שלום עם ישראל פתחה באחרונה ארה"ב ערוץ תקשורת חשאי עם סוריה .
 לטענת המקורות ,  שר החוץ הסורי וואליד מועלם העביר מסרים דרך ידידו משכבר הימים דניס רוס ,  המשמש כיום כשליחו של הנשיא ברק אובמה ,  לפיהם סוריה מוכנה לחדש את המשא ומתן עם ישראל ולהגיע להסכם שלום . " הממשל האמריקאי ,  המתקשה לקדם את תהליך השלום בין ישראל לפלסטינים ,  סבור ששלום בין ישראל לסוריה עשוי להוביל לפריצת דרך באזור כולו ". 
המקורות מסרו עוד כי רוס ,  שביקר באחרונה בדמשק ,  עדכן את הממשל האמריקאי כי  " חש נכונות סורית חסרת תקדים להתנער מאירן ,  לצנן את הקשרים עם חיזבאללה וחמאס ולהדק את שיתוף הפעולה עם ארה"ב במאבק בטרור ".  בתמורה לכך הביעה ישראל ,  לטענת המקורות ,  נכונות מלאה להשיב את הגולן במלואו לסוריה ,  לגבש הבנות על חלוקת המים ולכונן מידית קשרי נורמליזציה עם דמשק .
 עוד דווח כי רוס קיבל אור ירוק גם מישראל לקדם את חידוש המשא ומתן עם דמשק . " וושינגטון הפעילה לחצים כבדים על ישראל להראות גמישות כלשהי ,  בין אם במסלול הפלסטיני ובין אם במסלול הסורי-לבנוני .  לפיכך הורה נתניהו לשר הביטחון ברק לדון בנושא זה עם דניס רוס ".  בעקבות ההתקדמות  " המפתיעה ",  כדברי המקורות ,  החליטה הנשיא אובמה למנות את רוברט פורד לשגריר בדמשק ,  בתקווה שיהיה ניתן להגיע להסכם שלום עוד לפני סיום כהונתו ,  בעוד שנה .
 
דיווח :  סוריה מראה מוכנות חסרת תקדים לשלום
על פי העיתון הכוויתי  " א-ראי "  העביר שר החוץ הסורי מסרים דרך השליח האמריקאי דניס רוס על פיו סוריה מוכנה להתרחק מאירן ולחתום על הסכם שלום עם ישראל

