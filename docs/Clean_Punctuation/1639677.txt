רויאל דאץ'-של עברה לרווח של 2 מיליארד דולר ברבעון הרביעי
רווחיה של ענקית הנפט - הודות לעליית מחיר הנפט וצעדי התייעלות
ענקית הנפט האירופית רויאל דאץ'-של דיווחה היום על מעבר לרווח ברבעון הרביעי של 2009 ,  בעקבות התאוששות מחירי הנפט וצעדי התייעלות בחברה .  הרווח הנקי של רויאל דאץ'-של הסתכם ב-1.96 מיליארד דולר ,  בהשוואה להפסד של 2.81 מיליארד דולר ברבעון המקביל בשנה שעברה .  בניכוי פריטים חד פעמיים ורווחים או הפסדים הקשורים למלאים ,  הסתכם הרווח ב-2.8 מיליארד דולר ,  בהתאם לתחזיות אנליסטים.בחודשים האחרונים ערכה של צעדי התייעלות וקיצצה של אלפי משרות ,  בניסיון לעמוד בתחרות בתפוקה מצד יריבתה ,  bp .  בשנה שעברה זינק מחיר הנפט ב-79% לאחר נפילה של 54% ב-2008 ,  מה שפגע בשולי הרווח של עסקי הזיקוק.מנכ"ל של ,  פיטר ווסר ,  שנכנס לתפקידו ב-2009 ,  מבקש כיום להגדיל את התפוקה ולצמצם את חשיפתה לתחום הזיקוק .  החברה מקווה שפרויקטים חדשים בקטאר ובמלזיה יסייעו לה בהגדלת התפוקה ,  לאחר שזו נפלה אל מתחת לקצב של 3 מיליון חביות ביום .  במקביל ,  מצמצמת של את פעילותה בניגריה ,  שם נפגעו שדותיה ממתקפות מיליטנטיות בשנים האחרונות .
 
רויאל דאץ'-של עברה לרווח של 2 מיליארד דולר ברבעון הרביעי
רווחיה של ענקית הנפט - הודות לעליית מחיר הנפט וצעדי התייעלות

