עוד שכפול מודל עומד להיכשל ?  
סייר אינטרנט
 >  >  מחשבים ניידים שונים ממחשבים נייחים ,  ובאותה מידה אפשר לומר שיש הבדלים בין מכשירים סלולריים לבין מחשבים ניידים .  אבחנה פחות טריוויאלית היא שההבדלים בין מחשבים ניידים למכשירים סלולריים הרבה יותר עמוקים .  ואם זה נכון - חוויית צריכת האינטרנט בשני סוגי המכשירים צריכה להיות שונה ,  ויש הרבה סימנים לכך שזה אכן כך .  הבדל משמעותי אחד הוא המשקל הרב שיש לאפליקציות במכשירים סלולריים :  במכשירים אלה ,  חלק גדול מהגלישה ומצריכת התכנים האינטרנטיים לא מתבצע באמצעות הדפדפן אלא בעזרת יישומים .  יתרה מכך :  המכשירים הסלולריים מאפשרים ליצור יישומים שלא מתאימים למחשבים ניידים ,  כלומר יוצרים קטגוריות חדשות של צריכת אינטרנט .  העניין הוא שייתכן שזה לא ייעצר כאן .  לפני כשלושה שבועות ציטט השבועון  " ביזנסוויק "  אדם המכיר את מנכ"ל אפל סטיב ג'ובס ,  שאמר כי ג'ובס חושב ש"פרסומות במכשירים ניידים הן דבר גרוע ".  די מדהים שהדברים האלה נאמרו על ידי אדם שייצר טלפון סלולרי שרבים מהתכנים המוצעים בו ממומנים באמצעות פרסומות - ושממש באותה עת הוציא 275 מיליון דולר על רכישת חברת quattro wireless שעוסקת בפרסום בסלולר .  אפשר להבין מדוע גם עולם התוכן הסלולרי מלא בפרסום :  כשם שחברות המדיה הוותיקות ניסו לשכפל באינטרנט את המודלים הישנים שלהן ,  כך גם שחקני האינטרנט הנייח מנסים לשכפל את המודלים שלהם באינטרנט הנייד .  אך האם זה מתאים ?  אם רמת השימוש במנועי חיפוש במכשירי סלולר קטנה מרמתה במחשבים ,  נייחים או ניידים ,  ייתכן שהשכפול הזה יהיה בעייתי .  כמו כן ,  אם הצריכה של חלק רב מהתכנים במכשירים סלולריים נעשית באמצעות אפליקציות ולא דפדפנים - ייתכן שיצרני המדיה יתקשו לשכפל את המודל של פרסום תלוי הקשר .  באותה מידה ,  לא בטוח ששטח המסך שגוזלים באנרים במכשירים סלולריים הוא סביר .  ולבסוף ,  אם במחשב רגיל נוח יחסית להקליק על פרסומת ולהיות מופנה לחלון דפדפן חדש - האם זה מתאים גם לגלישה סלולרית ?  לכל הפחות ,  השאלות האלה מחדדות כמה מההבדלים העסקיים הבסיסיים בין גלישה רגילה לגלישה סלולרית .  דרך אחת שבה יכולים יצרני המדיה להתמודד עם האתגר הזה היא להחליט שהפעילות הסלולרית תהיה loss leader ,  ושמטרתה תהיה לגבות את הפעילות באינטרנט הרגיל .  דרך אחרת ,  הנבדקת ברצינות רבה על ידי גופי מדיה ,  היא לגבות כסף עבור תכנים ויישומים בסלולר .  בחלק מהמקרים זה מצליח לכל הפחות לממן את הפעילות בסלולר .  דרך שלישית ,  שגוגל כבר מנסה ,  היא שיטת חיוב חדשנית על פרסום :  במקום לשלם על קליק - לשלם על שיחת טלפון .  הרי מדובר במכשירי טלפון שניתן לבצע מהם שיחות .  ייתכן שיש דרך רביעית ,  חמישית ואפילו יותר ,  אבל בינתיים נראה שחוויית צריכת האינטרנט בסלולר שונה משמעותית מזו שאנו רגילים אליה באינטרנט הנייח .  לכן ייתכן שאכן אי אפשר לשכפל את מודל הפרסום המקוון הרגיל גם בעולם הגלישה הסלולרית ,  ושצריך למצוא מודלים עסקיים חדשים .  - הבלוג של נתן ליפסון :  media.cafe.themarker.com

עוד שכפול מודל עומד להיכשל ?  
סייר אינטרנט

