כדוריד :  ישראל הפסידה 32:28 לשבדיה
שחקני הנבחרת נתנו פייט ,  אך בסופו של דבר נכנעו במוקדמות אליפות אירופה .  לפני המשחק נערך טקס פרידה מעידן מימון
נבחרת הכדוריד של ישראל אירחה הערב  ( ראשון )  את נבחרת שבדיה למשחקה השני במסגרת מוקדמות אליפות אירופה ,  וחוותה הפסד שני ברציפות ,  32:28 .  שחקניו של שלמה הופמן נתנו פייט לסקנדינבים העדיפים ,  אך בסופו של דבר האיכות עשתה את ההבדל .  
שבדיה פתחה מצוין והוליכה 1:4 אחרי חמש דקות של משחק ו-5:10 בדקה ה-15 .  ישראל נכנס למשחק דרך ההגנה והתלהבות האוהדים בבית מכבי בראשון לציון ,  ולקראת סיום המחצית צימקו גל אברהם וחן פומרנץ את התוצאה ,  כשלהפסקה ירדה שבדיה ביתרון קל של 13:15 .
 האורחים שמרו על ההפרש גם בפתיחת המחצית השנייה ,  כשבצד הישראלי היה זה דן מירקוס שהשאיר את הנבחרת בתמונה עם שערים מעמדת הפיבוט .  פומרנץ המצוין כבר קבע שוויון 21:21 ,  אלא שאז ישראל ביצעה טעויות בהגנה והשבדים חזרו להוביל בשלושה שערים .  פנדל של אברהם בדקה ה-25 פגע בראשו של השוער השבדי והוביל להרחקתו ,  ומכאן ישראל כבר לא הצליחה לחזור .  בסיום 28:32 לשבדים .
" נתנו להם יותר מדי כבוד במחצית הראשונה ",  אמר בסיום אבישי סמולר . " בהמשך הבנו שהשד לא נורא כל כך והתחלנו לשחק טוב ,  אבל איבודי כדור מרגיזים שלנו בסוף הרסו לנו .  בסך הכל היה משחק טוב ,  כולם שיחקו מדהים וזו גדולה של נבחרת ". 
כבשו לישראל :  חן פומרנץ 8 שערים ,  גל אברהם 5 ,  איציק חליפי 4 ,  דן מירקוס ואמיר לנגליב 3 כל אחד ,  עופר לוזון 2 ,  אבישי סמולר ,  אריאל רוזנטל ויואב נאמן 1 כל אחד .
 לפני פתיחת המשחק נערך טקס פרידה מרגש מעידן מימון ,  קפטן הנבחרת וגדול שחקניה בכל הזמנים . " נתתי לנבחרת כל מה שיכולתי לתת וקיבלתי ממנה הרבה יותר ",  אמר מימון הנרגש . " חלק מהחוויות שעברתי בחיי לא היו קורות אם לא הייתי בנבחרת ". 

כדוריד :  ישראל הפסידה 32:28 לשבדיה
שחקני הנבחרת נתנו פייט ,  אך בסופו של דבר נכנעו במוקדמות אליפות אירופה .  לפני המשחק נערך טקס פרידה מעידן מימון

