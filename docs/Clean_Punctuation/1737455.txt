נציבות הסחר הפדרלית :  מיץ רימונים אינו בריא כפי שנטען
הנציבות הגישה תביעה נגד חברת פום וונדרפול בגין פירסום כוזב של משקאות הרימונים שלה
פום וונדרפול ,  מיץ הרימונים הפופולרי המשווק בארה"ב ,  פורסם עד כה כמשקה המסייע בצמצום הסיכונים למחלות לב ,  סרטן הערמונית ובעיות אין אונות .  כעת טוענת נציבות הסחר הפדרלית בארה"ב  ( ftc )  כי אין כל ראייה לאמיתות טענות אלה .  הנציבות הגישה תביעה נגד בעלי החברה ,  המיליארדרים לינדה וסטיוארט רזניק ,  בגין טענות כוזבות ובלתי מבוססות.הנציבות מעוניינת למנוע מהחברה לפרסם טענות רפואיות נוספות ,  אלא אם אומתו קודם לכן על ידי מינהל המזון והתרופות האמריקאי  ( fda )  .  לטענת הנציבות ,  התעלמה החברה מהעדויות הסותרות את טענותיה .  בני הזוג רזניק אמרו היום כי בכוונתם להיאבק בהאשמות .  השניים הגישו תביעה נגד הנציבות בבית המשפט המחוזי ,  בטענה כי חרגה מסמכותה ופגעה בחופש הביטוי שלהם במסגרת התיקון הראשון לחוקה האמריקאית ." אנו עומדים מאחורי גוף המחקר המדעי האדיר המתעד את התכונות הבריאות של מיץ הרימונים פום וונדרפול ",  נאמר בהצהרת החברה . " המחקר שלנו חסר תקדים בקרב חברות מזון ומשקאות ,  ואנו מתגאים בתכנית המחקר הבודקת את תכונות הפרי העתיק והמכובד הזה ".  אותו מעמד עתיק ומכובד של הרימון ברפואה העממית הוביל את בני הזוג רזניק לממן ב-1998 מחקר בנוגע להשפעת האנטי-אוקסידנטים על הבריאות ,  לפי פרופיל שלהם שהתפרסם במגזין  " ניו יורקר ". לטענת החברה ,  במחקר על תכונותיו הרפואיות של הרימון הושקעו 34 מיליון דולר ,  בין היתר על 19 ניסויים קליניים ,  ועל מספר מחקרים שהתפרסמו בכתבי עת רפואיים .  הנציבות אינה חולקת על ביצוע המחקרים בחברה ,  אך טוענת כי בפרסומים ניפחה החברה את הממצאים והתעלמה מכך שמוצריה לא תמיד הראו יעילות גדולה יותר לעומת קבוצת הבדיקה שקיבלה פלאסבו.בנוסף לבני הזוג רזניק ולחברת פום וונדרפול ,  הגישה נציבות הסחר תביעה גם נגד מתיו טאפר ,  נשיא וסמנכ"ל התפעול של החברה .  כמו כן ,  הגיעה הנציבות להסדר עם ד"ר מרק דרהר ,  לשעבר סגן הנשיא לנושאים רגולטוריים ומדעיים בפום וונדרפול ,  שהופיע בתקשורת כמומחה התומך במוצרי החברה .  דרהר לא נדרש להודות באישומים ,  אך הסכים שלא לחזור על פעולותיו ,  וישתף פעולה עם החוקרים .
 
נציבות הסחר הפדרלית :  מיץ רימונים אינו בריא כפי שנטען
הנציבות הגישה תביעה נגד חברת פום וונדרפול בגין פירסום כוזב של משקאות הרימונים שלה

