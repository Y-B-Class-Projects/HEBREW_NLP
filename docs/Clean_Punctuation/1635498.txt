חדר הכושר של הקיבוץ יהפוך למוזיאון נשק
מאות רימונים ,  רובים ואקדחים שנמצאו בסליק נשק ישן בקיבוץ עין השופט יוצגו במוזיאון חדש ,  שייפתח בעוד כחצי שנה .  הוא יוקם מעל האתר בו התגלה הסליק ,  במקום חדר הכושר של הקיבוץ
פריטי הסליק שהתגלה בשנה שעברה בקיבוץ עין השופט יוצגו במוזיאון שיוקם בקיבוץ .  ישי הוברמן ,  חבר הקיבוץ העוסק בהקמת המוזיאון ,  סיפר לוואלה !  חדשות כי הכוונה היא להקים את המוזיאון בחדר הכושר שנבנה מעל המקום בו הוחבא הסליק .
 הסליק התגלה בחודש יוני האחרון לאחר שחבר הקיבוץ ,  ברל קרן בן ה-97 נעתר לפני כ-12 שנים לגלות את דבר הסוד על קיומו .  לאחר שנתגלה הסליק ,  נדהמו המחפשים לגלות בו 93 כלי נשק שונים ,  בהם מקלעים ,  רימונים ,  סטנים ,  ותחמושת רבה משנות ייצור שונות ,  1938 1942 ו-1947 .
 הוברמן סיפר כי מאז שנחשף הסליק מגיעים לקיבוץ עשרות סקרנים . " אנחנו עושים להם סיור במקום ומראים את הסליק ,  אך עדיין לא ניתן להציג את כלי הנשק כי הם טרם עוקרו ",  סיפר . " כיום אנו עושים הסיורים בחינם וכבר הכנו תמונות ומצגת שיוצגו במוזיאון ".  המוזיאון עתיד להיפתח ביולי 2010 .
 
חדר הכושר של הקיבוץ יהפוך למוזיאון נשק
מאות רימונים ,  רובים ואקדחים שנמצאו בסליק נשק ישן בקיבוץ עין השופט יוצגו במוזיאון חדש ,  שייפתח בעוד כחצי שנה .  הוא יוקם מעל האתר בו התגלה הסליק ,  במקום חדר הכושר של הקיבוץ

