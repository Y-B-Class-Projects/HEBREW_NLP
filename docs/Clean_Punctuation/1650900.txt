גאווה ישראלית
בניגוד לדבריו של סכנדר קובטי ,  חנאן יוסף דווקא חושבת שעג'מי כן מייצג את ישראל :  את האפליה ,  הקיפוח והאלימות נגד המגזר הערבי
שעות ספורות לפני טקס האוסקר פרצה סערה בישראל ,  כאשר במאי עג'מי סכנדר קובטי הצהיר : " הסרט לא מייצג את ישראל .. .אני לא יכול לייצג מדינה שלא מייצגת אותי ".  למה הוא היה צריך את זה ?  מדוע להרוס את המסיבה ?  הרי הוא קיבל מימון לסרט מכסף ישראלי ,  ולכן באופן אוטומטי הוא אמור לייצג את האמת היפה של מדינת ישראל ,  המדינה שנותנת לערבים לעשות סרטים על המקום הנידח הזה שנקרא עג'מי .
 ישראלים אינם רואים בעין יפה את הצהרותיו של הבמאי קובטי ובצדק .  הרי אם העם של מר קובטי לא היה מופלה לרעה וסובל מגזענות בוטה ,  על מה הוא היה יכול לעשות סרט סוחט דמעות שיגיע לאוסקר ?  אם שכונת המצוקה עג'מי לא הייתה קיימת ,  מה היה קורה לסרט שלו ?  ואם לא היו פערים חברתיים וכלכליים עצומים בין היהודים לערבים במדינה ,  איזו עלילה הוא היה בוחר לסרט ?  אז מה אם המשטרה תקפה לכאורה את אחיו ?  הרי הוא יודע שיש קו אדום שאין לחצותו ! 
במחשבה שנייה ,  עג'מי כן מייצג את ישראל ,  מייצג את מדיניות האפליה כלפי האזרחים הערבים ,  מייצג מציאות שחייבת להשתנות - וזה חשוב בהרבה מהזכייה באוסקר .  המייצאות הישראלית מורכבת בהרבה מזו שמיוצגת בסרט .  בזמן שכאב לכם בבטן כשראיתם סצנת אלימות בסרט ,  לתושבי עג'מי ולחלק מהשחקנים שמתגוררים בשכונה כאבה באמת האלימות והאטימות של משטרת ישראל כלפי האזרחים הערבים בכל רחבי המדינה וביפו בפרט .  הסרט לא נוצר כדי לרגש את הצופים מסיפורה של קבוצה שסובלת מעוני או ליהנות מסיפור אהבה רומנטי עם סוף כואב ,  כי קבוצה זו מהווה כ-20% מהאוכלוסייה בישראל ,  שלא חיים בסרט אלא במציאות קשה שמונעת מהם להתפרנס בכבוד .  מסקר של עמותת קו משווה עולה שלפחות כ-40% מהאקדמיים הערבים מועסקים בעבודות התואמות את כישוריהם ,  גם מפני ש כ-73% מהמעסיקים היהודים מעדיפים לא להעסיק ערבים .
 הישראלים שמתקשים לשמוע את האמת וכועסים שבמאי הסרט לא יכול לייצג מדינה שמפלה את עמו בכל תחומי החיים ,  במאי שצילם סרט כדי לחשוף חלק מהסבל של האזרחים הערבים בישראל ,  חייבים לפקוח עיניים ולראות בסרט עג'מי אמת כואבת שאמורה לבייש את המדינה .  אני מתנצלת בפני כל הפטריוטים ,  שסופרים כמה סרטים ישראלים הועמדו לאוסקר בגאווה ובפרגון .  עג'מי הוא לא אחד מהם .
 
גאווה ישראלית
בניגוד לדבריו של סכנדר קובטי ,  חנאן יוסף דווקא חושבת שעג'מי כן מייצג את ישראל :  את האפליה ,  הקיפוח והאלימות נגד המגזר הערבי

