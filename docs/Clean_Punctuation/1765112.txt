העבודה מנעה כניסת עיתונאים  - " ברק שסותם פיות "
 השר ברוורמן הגיב בזעם לאחר שנודע לו כי עיתונאים שנכחו בכינוס של העבודה ,  התבקשו לעזוב את האולם עם סיום נאום ברק . " זה מעשה בזוי של סתימת פיות ,  ברק כנראה מפחד ממני "
  ( צילום :  נועם אשל ,  עריכה :  יותם בן-דוד ) 
השר לענייני מיעוטים אבישי ברוורמן תקף הערב  ( שלישי )  בחריפות את יו"ר מפלגתו אהוד ברק ,  וטוען כי הוא  " סותם פיות ".  ברוורמן השמיע את הדברים לאחר שבישיבת לשכת העבודה נקראו העיתונאים במפתיע לעזוב את האולם מיד אחרי נאום ברק .  לא ידוע אם ברק ידע על הדרישה להוציא את העיתונאים ,  אך יצוין כי האירוע היה אמור להיות פתוח לכל אורכו לתקשורת ,  ועל כן הבקשה לעזיבת העיתונאים לא הייתה צפויה .  החלק אליו לא התאפשרה כניסת עיתונאים עסק בתהליך המדיני והתקיים לבקשת ברוורמן .  
לדברי ברוורמן , " זהו מעשה בזוי של סתימת פיות .  לי אף אחד לא יסתום את הפה .  זו עוד דוגמה שמוכיחה שלמנהיגות כזו אין מקום .  כנראה שברק חושש ממני .  בצורה כזו הרסו את מפלגת העבודה .  אנחנו נבנה מפלגה דמוקרטית ". 
עוד אמר ברוורמן כי  " כנראה שהתמיכה הרחבה שהביאה לכך שתוך עשרה ימים 500 איש חתמו על דרישה לכנס דיון מדיני ובכל רחבי המפלגה נתנו לי גיבוי הפחידה מישהו .  זה דרך למישהו על עצב מאוד רגיש .  המישהו הזה יודע להתנהל רק בקומבינות ובסתימת פיות ". 
ממפלגת העבודה נמסר בעקבות דברי ברוורמן כי  " החלטנו לערוך את הדיון המדיני בדלתיים סגורות כפי שהדבר נעשה פעמים רבות בעבר .  על מנת לאפשר דיון פתוח ורציני ולא כזה המוכוון לכלי התקשורת .  לא הייתה כל כוונה לסתום פיות .  בכל מקרה ,  השר ברוורמן ועוזריו לא טרחו לבדוק אם הדיון המדיני פתוח לתקשורת ".  יש לציין כי העיתונאים עודכנו מראש כי הדיון יהיה פתוח ,  ולא מן הנמנע שגם השר ברוורמן ידע על כך .
 בנאום ברק ,  בו עוד התאפשרה נוכחות עיתונאים ,  דיבר שר הביטחון תחת הכותרת  " העבודה יחד עם תושבי הכרמל ".  לדברי ברק , " ישראל כואבת 42 קורבנות :  אנשי שב"ס ,  שוטרים בכירם ,  כבאים ונער גיבור שנספו כאשר באו להציל חיים של אחרים .  האסון התחיל מרשלנות ,  המשיך באסון כבד של שריפת האוטובוס ומיד לאחריו הירתמות של כל הגורמים במדינה ". 
ברק הוסיף כי  " היה מחמם את הלב לראות המוני אזרחים נרתמים כדי לסייע ולתת כתף .  ביקרתי בבית אורן ועוספיה וראיתי מקרוב את האבל ואת ההתמודדות של המנהיגות המקומית .  אי אפשר להתעלם מהעזרה שהעניקו לנו הרבה מדינות ,  גם כאלה שהן ביחסים די בעייתיים איתנו .  שום מדינה לא יכולה להתמודד עם אסונות כאלו לבד ". 
ברק התייחס לתהליך המדיני ואמר כי  " מפלגת העבודה שותפה בממשלה כדי להשיג מגוון של דברים ,  שהעוגן העיקרי קשור בסיכויים לתהליך מדיני .  אנחנו בממשלה כדי להביא לפריצת דרך מדינית ".  ברק הדגיש כי  " כמי שהיה גם רמטכ"ל ,  אני קובע באחריות שאין סתירה בין ערך השלום לערך הביטחון .  יש בידינו לכונן הסדר מדיני שיביא את כל הדרישות של ישראל לביטחונה לצד הקמת מדינה פלסטינית ". 
שר הביטחון תקף את קדימה והליכוד ואמר : " עלינו לעמוד בגאווה עם אותן עמדות שפויות מאוזנות בהן אנו נוקטים במשך שנים ,  ולברך את אלו שמצאו את האור ,  גם בקדימה גם בליכוד .  בוקר טוב אליהו ,  טוב שסופסוף זיהיתם מה שטוב למדינה .  לא צריך לנהל התחשבנות מדוע הם מכרו לציבור מצגי שווא במשך כל כך הרבה שנים .  עכשיו שגם אתם יודעים מה נכון לעשות השתדלו לעשות מה שטוב למדינה והתגברו גם אתם על שיקולים של בחירות ופופולריות ". 

העבודה מנעה כניסת עיתונאים  - " ברק שסותם פיות "
 השר ברוורמן הגיב בזעם לאחר שנודע לו כי עיתונאים שנכחו בכינוס של העבודה ,  התבקשו לעזוב את האולם עם סיום נאום ברק . " זה מעשה בזוי של סתימת פיות ,  ברק כנראה מפחד ממני "
 
