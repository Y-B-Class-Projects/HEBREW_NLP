דירקטוריון ריטליקס הכריע :  אלי גלמן יהיה היו"ר במקום דוידי
דוידי ,  מנכ"ל פימי ,  ימשיך לכהן בדירקטוריון החברה ;  גלמן : " אנו מצפים לקדם את ריטליקס לשלב הבא "
 דירקטוריון  ,  ספקית פתרונות תוכנה לקמעונאים ולמפיצים ,  מינה את אלי גלמן לכהן כיו"ר דירקטוריון החברה ,  כצפוי .  גלמן נמנה על קבוצת המייסדים של אמדוקס ,  שנכנסה לריטליקס עם עזיבתו של מנכ"ל ומייסד החברה ,  בארי שקד .  גלמן יחליף את ישי דוידי ,  מייסד ומנכ"ל קרן פימי אשר כיהן כיו"ר דירקטוריון החברה מאוגוסט 2008 וימשיך לכהן כחבר פעיל בדירקטוריון החברה.לאחר השלמת ההקצאה הפרטית לקבוצת אלפא  ( דור המייסדים של אמדוקס )  בחודש נובמבר 2009 ,  קבוצת אלפא וקרן פימי מחזיקות כל אחת בכ-20% מהון המניות של החברה .  קבוצת אלפא וקרן פימי חולקות הסכם בעלי שליטה בהקשר להחזקתם במניות החברה.לגלמן ניסיון של למעלה מ-28 שנים בשוק התוכנה כולל מעל ל-20 שנה בחברת אמדוקס ,  שם כיהן כמשנה למנכ"ל וכמנהל התפעול  ( coo )  .  הוא משמש כדירקטור באמדוקס משנת 2002 .  מאז פרישתו מהנהלת אמדוקס בינואר 2009 ,  מקדיש גלמן את עיקר זמנו לפעילויות אחרות ,  בין היתר מדובר בפרויקטים התנדבותיים עם דגש על חינוך נוער.אלי גלמן מסר : " ברצוני להודות למר ישי דוידי על תרומתו הגדולה לריטליקס ובמיוחד לניווט החברה במהלך הסערה הפיננסית שהעולם חווה במהלך השנה וחצי האחרונות .  אנו מצפים לקדם את ריטליקס לשלב הבא בהתפתחותה כחברה ומאמינים ביכולתנו ,  יחד עם ההנהלה החדשה והשותפים שלנו בפימי להצליח במשימה זו ". ישי דוידי הוסיף : " ברצוני לברך את מר אלי גלמן על מינויו ליו"ר ריטליקס .  אני מאמין כי מר גלמן ,  יחד עם שאר חברי קבוצת אלפא ,  הניסיון הרב ויכולות הניהול המוכחות שלהם בעולם ה- it ,  יתרמו משמעותית לריטליקס .  היתה זו שנה מאתגרת בה הובלנו את התהליך להכנסת קבוצת אלפא כשותפים אסטרטגיים תוך ניווט מוצלח של החברה בסביבה העסקית המורכבת .  אנו מצפים לעבודה משותפת ומוצלחת עם קבוצת אלפא בכדי למצות את הפוטנציאל הגדול הטמון בריטליקס לטובת כל בעלי המניות בחברה ". 

דירקטוריון ריטליקס הכריע :  אלי גלמן יהיה היו"ר במקום דוידי
דוידי ,  מנכ"ל פימי ,  ימשיך לכהן בדירקטוריון החברה ;  גלמן : " אנו מצפים לקדם את ריטליקס לשלב הבא "
 
