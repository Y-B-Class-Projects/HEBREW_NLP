חדש על המסך
משה ודאנה איבגי משתפים פעולה ,  מג ריאן מתנקמת בבעלה ופיטר ג'קסון מחפש גאולה - את כל זה תוכלו לראות מהערב על המסכים הגדולים ברחבי הארץ
משה איבגי ובתו דאנה נפגשים לראשונה על המסך הגדול ,  בדרמה צנועה של רוני ניניו ,  מי שידוע בעיקר כאיש טלוויזיה  ( הוא ביים בין השאר את  " מרחק נגיעה ")  ותיאטרון  ( הוא היה המנהל האמנותי של פסטיבל עכו )  .  כפי שעשה בסרטו הקודם , " שחקנים ",  גם הפעם עוסק ניניו בעולם הבמה :  איבגי האב מגלם במאי מזדקן המנסה לשקם את הקריירה שלו ,  ואיבגי הבת מגלמת ,  ממש כמו במציאות ,  את בתו המסורה ,  שעושה הכל כדי לסייע לו בכך .
 הסרט השתתף בתחרות הישראלית של פסטיבל הקולנוע החיפאי האחרון וזכה בו בפרס השחקנית הטובה ביותר .  הפרס הוענק במשותף לדאנה איבגי ולמאיה כהן ,  שמגלמת אותה בסרט בילדותה .
 במאי :  רוני ניניו .  שחקנים :  משה איבגי ,  דאנה איבגי ,  יבגניה דודינה ,  גאיה טראוב  ( 90 דקות ) 
לאחר שסיים לעבד את  " שר הטבעות "  של טולקין ולפני שניגש להביא אל הבד את  " ההוביט "  שלו ,  התפנה פיטר ג'קסון לתרגם לשפת הקולנוע את  " מבט מגן עדן ",  רב המכר של אליס סיבולד  ( שבתחילה נקרא בעברית  " העצמות המקסימות ")  .  הפנטזיה העצובה הזו מציגה את סיפורה של נערה בת 14 ,  שעולה השמימה לאחר רציחתה ,  ומשקיפה ממרומים על החיים שמתנהלים בלעדיה .  היא עושה זאת כדי למצוא גאולתה לנשמתה ,  וגם כדי לסייע בלכידתו של רוצחה ובשיקומה של משפחתה .
 מן הביקורות :  בתחילה סומן  " מבט מגן עדן "  כאחד הסרטים הלוהטים של עונת הסתיו בארצות הברית ואף דובר עליו כמועמד אפשרי לאוסקר ,  אך הביקורת האמריקאית קטלה אותו .  הווילג' וויס טען שהוא מגוחך ,  הבוסטון גלוב קרא לו  " כישלון ספקטקולארי "  והן הניו-יורק טיימס והן הלוס-אנג'לס טיימס כתבו כי הסרט הגדוש יתר על המידה ממחיש את הפתגם  " תפסת מרובה לא תפסת ". 
ציון ממוצע :  רוטן טומייטוס  32 ,  מטאקריטיק  42 
במאי :  פיטר ג'קסון .  שחקנים :  סאירוסה רונן ,  מרק וולברג ,  רייצ'ל וויז ,  סוזן סרנדון  ( 135 דקות ) 
לפני שנרצחה בנובמבר 2006 ,  הספיקה אדריאן שלי לכתוב ולביים את  " מלצרית "  המהולל ,  וכן להשאיר מאחוריה את התסריט של סרט זה ,  שבסופו של דבר בוים בידי שחקנית אחרת  שריל היינס  ( "תרגיע ")  .  הסיפור שכתבה שלי הוא קומדיה שחורה על אשה נבגדת  ( מג ריאן )  שמנסה לכפות על בעליה להישאר עמה ,  מה שמוביל לשרשרת של תקלות כואבות ומשעשעות .
 מן הביקורות :  למרות הסימפטיה הרבה למורשת של שלי ,  המבקרים היו מאוחדים בדעתם השלילית על הסרט .  ניו יורק פוסט כינה אותו  " פארסה חסרת אמינות ",  ניו יורק דיילי ניוז סבר שהוא תיאטרלי מדי וטיים אאוט מצא כי הפגמים שלו הם מחסור בעוקץ ומחסור בנשמה .  
ציון ממוצע :  רוטן טומייטוס  32 ,  מטאקריטיק  28
במאית :  שריל היינס .  שחקנים :  מג ריאן ,  טימותי האטון ,  קריסטן בל ,  ג'סטין לונג  ( 84 דקות ) 

חדש על המסך
משה ודאנה איבגי משתפים פעולה ,  מג ריאן מתנקמת בבעלה ופיטר ג'קסון מחפש גאולה - את כל זה תוכלו לראות מהערב על המסכים הגדולים ברחבי הארץ

