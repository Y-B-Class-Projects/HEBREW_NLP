גרגורי : " אמרתי לשופט שהוא צריך משקפיים "
 מאמן אחי נצרת לא מבין מדוע הורחק נגד הפועל עכו : " זה לא היה כזה סיפור ".  הוכנבוים : " הפסדנו במשחק הכי חשוב שלנו העונה "
 במכבי אחי נצרת נשמו הערב  ( שבת )  לרווחה אחרי שהשיגו ניצחון ראשון ,  0:1 על הפועל עכו ,  שהגיע אחרי 12 משחקים רצופים שבהם הקבוצה לא עשתה זאת .  מה שאולי ייזכר לא פחות מהמשחק הוא ההרחקה של המאמן ג'ון גרגורי בשלב מוקדם יחסית של המשחק ,  שהשאיר את נצרת ללא המאמן על הקווים .
" השופט פספס עבירה שהייתה קריטית עבורינו ",  ניסה להסביר גרגורי את הסיבה שמצא את עצמו מחוץ למגרש . " אמרתי לו שהוא צריך משקפיים .  זה לא היה כזה סיפור והוא החליט להרחיק אותי ".  על המשחק עצמו אמר : " לפי מה שהבנתי ,  זו הפעם הראשונה שלא ספגנו העונה .  רמי דואני ומור דהאן שיחקו מצוין וזו הסיבה העיקרית שניצחנו ". 
הבלם מור דהן הוסיף : " שמחנו כאילו שזכינו באליפות .  נראה שבצמרת הכל גמור ,  אבל התחתית מאוד בוערת ". 
מאמן עכו ,  ירון הוכנבוים ,  ניסה להסביר מה גרם להפסד קבוצתו ,  ואמר : " זו אכזבה גדולה ,  הפסדנו במשחק הכי חשוב שלנו העונה .  איבדנו את היתרון שהיה לנו עד עכשיו בטבלה .  לא התחזקנו עדיין ,  אבל במשחק הבא כבר יצטרפו אלינו שלושה שחקנים - בריאן חרסיסיץ' ,  בן מרטין ,  ואיברהים עבדול ראזק ,  שיוסיפו לנו כוח ,  מחץ ועומק לקבוצה ". 

גרגורי : " אמרתי לשופט שהוא צריך משקפיים "
 מאמן אחי נצרת לא מבין מדוע הורחק נגד הפועל עכו : " זה לא היה כזה סיפור ".  הוכנבוים : " הפסדנו במשחק הכי חשוב שלנו העונה "
 
