איטליה :  הריסה של רומא נמשכת
ריסה ורומא רשמו ניצחון שישי ברציפות עם 1:4 מוחץ על פאלרמו ,  וחזרו למקום השני בטבלה .  סמפדוריה ניצחה 0:2 את פיורנטינה
הדהירה המטורפת של רומא נמשכה גם הערב  ( שבת )  ,  כשהקבוצה מבירת איטליה רשמה ניצחון שישי ברציפות עם 1:4 על פאלרמו .  אחרי שאתמול חזרה מילאן למקום השני בטבלה עם 2:3 קשה על אודינזה שבו ותפסו הרומאים את הסגנות והתמקמו שש נקודות בלבד מאחורי האלופה אינטר ,  שתתארח מחר בנאפולי  ( 21:45 ,  ישיר בחמש פלוס )  .
 הג'ילארוסי ,  שהשוו שיא מועדון עם 20 משחקים רצופים ללא הפסד בכל המסגרות ,  לא ריחמו על האורחים שכרגיל התקשו לשחזר את יכולתם ממשחקי הבית הרחק מסיציליה ,  ובדקה ה-33 פתח מתאו בריגי במסכת הכיבושים אחרי בישול של פרנצ'סקו טוטי ,  שפתח במפתיע בהרכב למרות הפציעה בברכו .
 בדקה ה-53 תפס בריגי את תפקיד המבשל כשסידר לז'וליו באפטיסטה את שער הליגה הראשון שלו העונה ,  וכעבור תשע דקות חזר לעמדת הסקורר וקבע 0:3 .  פבריציו מיקולי צימק לפאלרמו בדקה ה-80 ,  אבל המילה האחרונה הייתה של ג'ון ארנה ריסה ,  שפורח תחת קלאודיו ראניירי ,  והנורבגי קבע את תוצאות המשחק בדקה ה-83 .
 במשחק נוסף הערב ,  ניצחה סמפדוריה 0:2 את פיורנטינה ועלתה למקום הרביעי באיטליה  ( לפחות עד המשחק של נאפולי מול אינטר )  .  פרנקו סמיולי ו-ג'יאמפאולו פאציני כבשו וסידרו לקבוצה של לואיג'י דל נרי ניצחון ליגה רביעי ברציפות .
 
איטליה :  הריסה של רומא נמשכת
ריסה ורומא רשמו ניצחון שישי ברציפות עם 1:4 מוחץ על פאלרמו ,  וחזרו למקום השני בטבלה .  סמפדוריה ניצחה 0:2 את פיורנטינה

