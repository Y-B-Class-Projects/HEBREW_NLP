פסגות וכלל פיננסים הורידו את ההמלצה לאלביט מערכות - והמניה נפלה ב-4.4% 
פסגות קבע למניה מחיר יעד של 62 דולר .  המתיחות עם טורקיה מעיבה על החברה
 >  >  מניית אלביט מערכות איבדה 4.4% במחזור גבוה במיוחד של 102 מיליון שקל - פי שלושה מהמחזור הממוצע במניה .  הסיבה לירידה היא הורדת המלצה לאלביט משני בתי השקעות גדולים - פסגות וכלל פיננסים .  במקביל ,  גם המתיחות המדינית עם טורקיה ,  אחת מלקוחותיה של אלביט ,  לא בישרה טובות לחברה והשפיעה על הירידה במנייתה .  את יום המסחר החלה מניית אלביט במחיר של 65.9 דולר  ( 245 שקל בתל אביב )  .  כשעתיים לאחר תחילת המסחר הוריד פסגות את המלצתו למניה ל"תשואת חסר "  עם מחיר יעד של 62 דולר ,  6% פחות ממחירה בשוק .  זאת לעומת מחיר קודם של 64 דולר .  בכלל פיננסים מאמינים במניה מעט יותר ,  והאנאליסט צחי אברהם הוריד את המלצתו למניה ל"תשואת שוק "  ואת מחיר היעד ל-70 דולר - 5% יותר ממחירה בשוק . " קצב הטיפוס התלול של אלביט כבר מאחורינו ללא שוב .  אנחנו מורידים את הציפיות משורת ההכנסות לרבעון הרביעי ול-2010 .  אלביט לא צפויה לעמוד ביעד הגדול הדו-ספרתי .  אנחנו אמנם מעריכים שהיא תמשיך לצמוח ,  אך בשיעורים חד-ספרתיים נמוכים ,  עם צבר שלא צפוי להראות שינוי ומכפיל רווח של 13 על 2010 ",  כתב אברהם .  הורדת ההמלצה לאלביט של פסגות היא השנייה בחודשים האחרונים .  עם פרסום תוצאות הרבעון השלישי של 2009 הורידו בבית ההשקעות את ההמלצה ל"תשואת שוק ".  מאז ,  כותבת האנליסטית טליה לויברגר מבית ההשקעות ,  הניבה אלביט תשואה של 5.8% ,  מול 9.5% במדד ת"א 25 שבו היא כלולה . " המקורות לתשואת החסר מובנים ,  ובשלב זה גם הסימנים קדימה אינם מעודדים ",  כתבה לויברגר .  בשני בתי ההשקעות מציינים כי הורדת ההמלצה נובעת בראש ובראשונה מכך שברבעון הרביעי של 2009 לא פירסמה החברה חוזים חדשים ,  ואין שינוי בצבר ההזמנות שלה ,  שמסתכם בכ-5 מיליארד דולר . " החברה אמנם מקבלת שורה לא קטנה של הזמנות ,  אך הן אינן בהיקפים המצריכים פרסום ,  ובוודאי לא כאלה שיכולים להקפיץ את צבר ההזמנות מדרגה "  כותב אברהם .  שלשום פורסם כי העסקה שבה עתידה היתה אלביט למכור לטורקיה מל"טים ,  נקלעה למבוי סתום לאחר שטורקיה הגישה דרישת פיצויים גדולה נגד אלביט והתעשייה האווירית .  בנוסף ,  מתעכבת העסקה בשל כשל טכני שלא נפתר .
 
פסגות וכלל פיננסים הורידו את ההמלצה לאלביט מערכות - והמניה נפלה ב-4.4% 
פסגות קבע למניה מחיר יעד של 62 דולר .  המתיחות עם טורקיה מעיבה על החברה

