בנו של יבגני שאחוב מתאמן במכבי פתח תקוה
למרות זאת ,  הסיכויים שסרגיי שאחוב יצטרף נמוכים מאחר והוא נחשב שחקן זר .  פרדי דוד שוקל לחזור למערך של שני בלמים
בנו של שחקן העבר יבגני שאחוב ,  ששיחק בעבר במכבי פתח תקוה ומכבי נתניה ,  סרגיי שאחוב ,  הצטרף היום  ( שלישי )  לאימוני מכבי פתח תקוה לבקשת אביו .  שאחוב האב משמש היום כעוזר מאמן בקבוצת דנייפרופטרובסק מהליגה האוקראינית .  בנו כבר היה מועמד בעבר למכבי פתח תקוה ,  אבל גם כעת הסיכויים שיחתום בקבוצה נמוכים משום שהוא אינו מחזיק באזרחות ישראלית והמאמן פרדי דוד מחפש חלוץ זר .
 לקראת המשחק מול הפועל באר שבע ,  דוד שוקל לעלות עם שני בלמים בלבד לאור ההיעדרות של אבי יחיאל שמורחק בעקבות צבירת כרטיסים צהובים .  חיים מגרלשווילי עשוי לפתוח כקשר אחורי .  בכל מקרה בקבוצה מקווים שנאור פסר יסגור בימים הקרובים בבאר שבע  ( ראו ידיעה נפרדת )  או בקבוצה אחרת ,  משום שעד אז אמור המועדון לשלם את שכרו .  פסר מחזיק בהצעות מבני סכנין ואחי נצרת ,  זאת לאחר שניהל בעבר משא ומתן עם מ.ס אשדוד .
 
בנו של יבגני שאחוב מתאמן במכבי פתח תקוה
למרות זאת ,  הסיכויים שסרגיי שאחוב יצטרף נמוכים מאחר והוא נחשב שחקן זר .  פרדי דוד שוקל לחזור למערך של שני בלמים

