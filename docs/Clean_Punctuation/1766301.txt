הרשות מאיימת :  נפסיק התיאום הבטחוני עם ישראל
העיתון  " אל-קודס אל-ערבי "  הרואה אור בלונדון מדווח כי הרשות הפלסטינית בוחנת את האפשרות להפסיק את התיאום הבטחוני עם ישראל בעקבות הקיפאון במו"מ . " נבחן את כל התחייבויות הרשות "
 בתגובה לכישלון האמריקאי לשכנע את ישראל להמשיך את הקפאת הבנייה בהתנחלויות ,  בוחנת ההנהגה הפלסטינית אפשרות להפסיק את התיאום הביטחוני עם ישראל  כך דיווח הערב  ( שישי )  העיתון  " אל-קודס אל-ערבי "  הרואה אור בלונדון .  בכיר אש"ף ,  חנא עמירה ,  אישר לעיתון כי הפסקת התיאום הביטחוני עם ישראל  " היא אחת האופציות העומדות על הפרק ".  
" אם המצב יישאר כמו שהוא ,  נבחן מחדש לא רק את התיאום הביטחוני עם ישראל אלא את כל ההתחייבויות של הרשות הפלסטינית כלפי ישראל ",  אמר .  לדבריו ,  הרשות הפלסטינית תבחן ,  בין היתר ,  גם התנערות מהתחייבויותיה בהסכם אוסלו ומפת הדרכים , " שם נדרש מאיתנו לפרק את הפלגים החמושים מנשקם ,  להילחם בטרור ולקיים תיאום ביטחוני עם ישראל ". 
בתוך כך ,  מזכירת המדינה האמריקאית הילרי קלינטון צפויה להיפגש הלילה עם ראש הממשלה הפלסטיני סלאם פיאד ועם ראש צוות המשא ומתן סאיב עריקאת ולדון עימם בדרכים לחדש את המגעים המדיניים עם ישראל על רקע כישלון המאמצים האמריקאים לשכנע את ישראל להאריך את ההקפאה .  חברת הוועד הפועל של אש"ף ,  חנאן עשראווי ,  הביעה ספק באשר ליכולתה של ארה"ב  " להביא להישגים בתהליך השלום עם ישראל ". 

הרשות מאיימת :  נפסיק התיאום הבטחוני עם ישראל
העיתון  " אל-קודס אל-ערבי "  הרואה אור בלונדון מדווח כי הרשות הפלסטינית בוחנת את האפשרות להפסיק את התיאום הבטחוני עם ישראל בעקבות הקיפאון במו"מ . " נבחן את כל התחייבויות הרשות "
 
