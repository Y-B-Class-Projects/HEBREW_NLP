שני מאסרי עולם למחבל שרצח שוטרי מג"ב
מוחמד אבו סניינה רצח בשנת 2008 שני שוטרים של משמר הגבול בשני פיגועים שונים .  בית המשפט גזר עליו שני מאסרי עולם ו-40 שנות מאסר נוספות
בית משפט המחוזי בירושלים גזר היום  ( שני )  שני מאסרי עולם ו-40 שנות מאסר נוספות על מוחמד אבו סניינה ,  שהורשע ברצח השוטרים רמי זוארי ודוד שריקי בשנת 2008 .  בנוסף ,  הוא הורשע בעבירות של ניסיון רצח וקשירת קשר לפשע .
 אבו סניינה הואשם בכך שעמד בראש חוליה של תושבי מזרח ירושלים שביצעו ותכננו שורה של פיגועים נגד כוחות הביטחון בעיר .  אבו סניינה בן ה-22 הורשע ברצח של שוטר משמר הגבול רמי זוהארי בפיגוע ירי במחסום ראס חמיס בינואר 2008 .  הוא הגיע למקום כשהוא מצויד באקדח ,  צעד לעבר השוטרים במחסום וירה בזוהארי בראשו מטווח קרוב .  
ביולי אותה שנה הגיע לשער האריות יחד עם חבר ,  כשהוא מצויד באקדח .  אבו סניינה התקרב לשוטרים שהיו במקום וירה בראשו של השוטר דוד שריקי .  הוא הוסיף לירות גם לעבר שוטר נוסף שהיה במקום ,  עימאד גדיר ,  ופצע אותו .  בנוסף ,  הוא נאשם שהתכוון לרצוח שוטרים בים המלח ותכנן לרצוח חייל במחסום תל-רומידה בחברון ולגנוב את נשקו .  
לאחר שנעצר על ידי השב"כ הודה אבו סניינה במעשים .  אבו סניינה אף התרברב בפני חבריו  " בהצלחותיו "  לאחר ביצועו של כל אחד משני הפיגועים .  במשפט הוא חזר בו מהודאתו ,  אולם השופטים קבעו שדיבר אמת בחקירה והרשיעו אותו .  עם זאת ,  הוא זוכה מניסיון רצח השוטרת שושנה סמונדייב ,  שנפצעה בפיגוע במחסום ראס חמיס .
 
שני מאסרי עולם למחבל שרצח שוטרי מג"ב
מוחמד אבו סניינה רצח בשנת 2008 שני שוטרים של משמר הגבול בשני פיגועים שונים .  בית המשפט גזר עליו שני מאסרי עולם ו-40 שנות מאסר נוספות

