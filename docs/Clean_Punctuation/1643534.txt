התאוששות הסחר העולמי הביאה לזינוק של 32% בתעריפי התובלה הימית בדצמבר
הצמיחה יצרה עומס גדול בנמלים הגדולים בעולם ;  עלויות התובלה ירדו מתחילת השנה ב-20%
הצמיחה המהירה ביותר בסחר העולמי מזה שלוש שנים ,  שיצרה עומס גדול בנמלי העולם - מאוסטרליה ועד לברזיל - הביאה לזינוק של 32% בתעריפי התובלה הימית בדצמבר ,  כך דיווחה בלומברג.התעריף לשכירת אוניות מסוג קייפסייז - אוניות שגודלן פי שלושה מפסל החירות - היה בממוצע 39 אלף דולר ליום ברבעון הרביעי ,  לעומת 29,649 דולר כיום - להערכת אנליסטים בסקר שערכה בלומברג .  העלויות הגבוהות לשכירת אוניות - המרכיב הגדול ביותר במחירי הסחורות - צפויות להגדיל את רווחיהן של חברות הספנות.בזמן שירידה של 14% בסחר העולמי גרמה למחירים לקרוס ב-76% מהשיא שלהם ביוני ,  הביקוש האדיר לפחם הביא לכך ש-55 אוניות ממתינות כרגע לטעינה ליד ניוקאסל שבאוסטרליה ,  לעומת 17 לפני שנה .  התורים בנמלי מכרות הברזל של טובראו שבברזיל וקווינגדאו שבסין גם הם משקפים את ההתאוששות בכלכלה העולמית ואת העלייה בביקוש למתכות גולמיות ." ברגע שהצפיפות בנמלים מזנקת ,  התוצאה היא ש-12% מהסחורה תקועה ",  אמר פליפה ון דר אביל ,  מנהל בחברת ניהול הקרנות הבריטית קסטליה ,  שסוחרת בנגזרים של תעריפי התובלה .  לדבריו , " תעריפי השכירות של האוניות יעלו ביחס הפוך למספר האוניות הקיימות ". עלויות התובלה הימית ,  שהוכפלו פי ארבעה בשנה האחרונה בעקבות הסימנים להתאוששות הכלכלה העולמית ,  ירדו מתחילת 2010 ב-20% ,  בעקבות חששות מכך שהצמיחה בענף תיפגע מירידה בביקושים.על אף תעריפי השכירות הנוכחיים ,  בעלי האוניות עדיין מרוויחים סכומים גדולים יותר מהוצאות התפעול .  התעריף היומי לשימוש באוניה הוא כ-7,555 דולר - להערכת חברת הייעוץ דרורי שיפינג.כיום יש בנמלים בברזיל ,  סין ואוסטרליה 142 אוניות קאפסייזס ,  לעומת שיא של 154 שנרשם ביוני 2009 - לפי חברת הברוקרים סימפסון ,  ספנס אנד יאנג .
 
התאוששות הסחר העולמי הביאה לזינוק של 32% בתעריפי התובלה הימית בדצמבר
הצמיחה יצרה עומס גדול בנמלים הגדולים בעולם ;  עלויות התובלה ירדו מתחילת השנה ב-20%

