ונגר : " רוצה את צ'לסי או יונייטד "
 מנג'ר ארסנל ,  שהביסה 0:5 את פורטו ,  חושב על רבע הגמר .  בפיורנטינה מאשימים את שופט המשחק הראשון בהדחה לבאיירן
ניצחון 2:3 על באיירן מינכן אמש  ( שלישי )  בפירנצה לא הספיק לפיורנטינה כדי לעלות לרבע גמר ליגת האלופות לראשונה מאז 1970 .  שני השערים שהם ספגו בבית הזכירו לויולה את השער הלא חוקי שאושר לזכותה של באיירן במשחק הראשון ושהעניק לגרמנים ניצחון 1:2 ובפירנצה נרשמה אכזבה גדולה .  אחרי שריקת הסיום אף קראו אוהדים רבים של הקבוצה הביתית  " גנבים "  כדי להזכיר את טום אוברבו הנורבגי ,  ששפט במשחק במינכן . 
" אנחנו מאוד מאוכזבים ,  גם אם אנחנו יודעים שנתנו את הכל הערב ",  אמר השוער סבסטיאן פריי ,  שהזכיר את אותו שער מנבדל שכבש מירוסלב קלוסה באליאנץ ארנה : " לצערנו הניצחון לא הספיק לנו בגלל התוצאה במשחק הראשון והדבר הכי גרוע הוא שאם המשחק ההוא היה נגמר ב-1:1 ,  הערב היינו עולים .  נתנו הופעה גדולה ואנחנו יכולים להיות גאים במה שעשינו במפעל הזה העונה .  היינו קרובים להמשיך הלאה ,  אבל זה לא היה תלוי בנו ". 
לאור העובדה שפיורנטינה מדורגת במקום העשירי בליגה ומרוחקת מהצמרת ,  מה שנותר לה כעת זה בעיקר המאמץ לזכות בגביע האיטלקי ,  מפעל בו היא תפגוש את אינטר בחצי הגמר . " יש לנו קמפיין קשה בליגה ,  אין טעם לנסות להסתיר את זה ",  הוסיף פריי , " עכשיו ,  אחרי שהודחנו מליגת האלופות ,  עלינו להתרכז בסריה A .  הייתה לנו עונה מאוד עמוסה ".  
מאמן הויולה ,  צ'זארה פראנדלי ,  היה מאוכזב לא פחות ,  אך דאג למצוא גם נקודות אור בהדחה הכואבת . " כמובן שאנחנו מאוד כועסים ,  אבל גם מאוד גאים .  זו בושה גדולה שהשער מהמשחק הראשון התברר כמכריע כל כך ,  אבל השחקנים שלי לא צריכים להרגיש ממורמרים .  משחקים כאלה יכולים לעזור לך להבין שאתה יכול לשחק מול כולם ".  
מנגד ,  באיירן חזרה הערב פעמיים מעמדת הדחה לעמדת עלייה .  בפעם הראשונה הייתה זו בעיטה של מארק ואן בומל מ-20 מטרים שצימקה ל-2:1 ,  תוצאה שהייתה שלוחת את המשחק להארכה ,  ובפעם השנייה הפציץ אריאן רובן את השני של הבווארים ,  שלמעשה העלה אותם .  לאורך כל 90 הדקות נשבה במגרש רוח חזקה מאוד שבמחצית השנייה הייתה בגבה של באיירן ובוודאי לא הפריעה לאותה פצצה ששיחרר רובן . 
" אני מבין את פיורנטינה שמתקשה להשלים עם ההדחה מליגת האלופות בגלל השער שספגה מנבדל במשחק הראשון ",  אמר לואיס ואן חאל בסיום ופנה לנתח את ההפסד . " זה היה משחק עם הרבה טעויות אינדיבידואליות .  היה לנו משחק קשה ,  אבל שיחקנו מרגל לרגל וזה הציל אותנו במחצית השנייה .  אנחנו תמיד מנסים לשחק את הכדורגל שלנו ,  חבל שבסופו של דבר פיורנטינה כבשה יותר מאיתנו ".  
" זה היה משחק קשה בעיקר בגלל התנאים ",  התייחס בסטיאן שווינשטייגר לרוח החזקה , " היינו מספיק חכמים כדי להניע את הכדור על הקרקע ובסיכום שני המשחקים הראנו שאנחנו חזקים יותר ". 
איזה הצגה ענקית נתנה ארסנל אמש .  ללא הקפטן וכוכבה ,  ססק פברגאס ,  ועם פיגור של 1:0 מהמשחק הראשון בפורטוגל ,  הראו הילדים של ארסן ונגר שהגב לקיר לא זר להם ,  ושייטו ל-0:5 מדהים על פורטו ,  שהעלה אותם בסטייל לרבע הגמר .  ניקלאס בנדטנר המושמץ הפציץ שלושער ,  אנדרי ארשבין רקד על המגרש ,  סמיר נאסרי כבש שער יוצא דופן ,  ועם יכולת כזאת - ספק אם יש הרבה קבוצות שישמחו לפגוש את התותחנים ברבע הגמר .
" יש לי תחושה מוזרה שאולי עדיף לנו לשחק מול קבוצה אנגלית בשלב הבא ",  הפתיע ארסן ונגר , " לא הצלחנו נגד צ'לסי ומנצ'סטר יונייטד השנה וזו יכולה להיות הזדמנות טובה בשבילנו להראות שאנחנו יכולים לנצח אותן ".  אחרי כמה דקות ניסה המנג'ר הצרפתי לרכך את המסר : " זה לא שאני רוצה את יונייטד או צ'לסי ,  אבל אני מאמין שזו תהיה הזדמנות גדולה עבורנו מפני שלא נוכל לעשות תוצאות גרועות יותר מאשר עשינו בליגה מולן ".  
ונגר הרשה לעצמו לחייך אחרי שראה את ניקלאס בנטנדר כובש שלושער שלושה ימים אחרי מופע האימים שלו מול ברנלי בליגה . " אם לא אחייך אחרי משחק כזה ,  מתי אחייך ?  ",  אמר ונגר , " שלטנו ב-80 דקות מתוך 90 דקות המשחק ,  שיחקנו כדורגל שוטף והפתיחה המצוינת נתנה לנו את האמונה לה היינו זקוקים ".  
מנג'ר ארסנל התייחס למצבה הנוכחי של קבוצתו ,  שנמצאת עדיין גם במאבק האליפות מרחק שתי נקודות בלבד מהפסגה . " בתחילת העונה ,  אף אחד לא ציפה שנהיה איפה שאנחנו נמצאים היום .  יש לנו מנטליות חזקה ,  תשוקה וכדורגל איכותי ,  אבל עדיין חשוב שנמשיך להשתפר .  לפני שאנחנו מדברים על לנצח את ברצלונה או מנצ'סטר יונייטד ,  אנחנו צריכים להשתפר ".  
ונגר התייחס גם לסמיר נאסרי ,  שכבש שער יפה אחרי מהלך אישי מרשים : " הוא מתפתח טוב מאוד ",  אמר ונגר , " יש לו כישרון והוא מתייעל מדי משחק .  נאסרי יכול לשחק כקשר מרכזי כשפברגאס נעדר .  הייתי מאוד מרוצה גם ממשחקו של ארשאבין ,  כשהוא במצב של אחד על אחד ,  אתה יודע שהוא יכול לעבור אותו .  אתה צריך להיות מיוחד כדי לעשות את זה ".  
" זה פנטסטי ",  אמר בסיום כוכב המשחק ,  בנדטנר . " עבר הרבה זמן שהבקעתי שלושער ,  כך שאני מאוד שמח ".  החלוץ נשאל לגבי החמצותיו הרבות במשחק הראשון בין שתי הקבוצות ,  ואמר : " לא הלך לי במשחק הקודם ,  אבל היום תיקנתי .  בכל פעם שאני משחק אני שם את הדברים מאחורי .  אני מאושר מהשלושער ,  אבל מחר זה נשכח ". 
באשר לעתיד ,  הוסיף החלוץ הדני : " הניצחון הזה נותן לנו הרבה ביטחון .  תמיד רצינו לזכות בליגת האלופות כי זה משהו שלא עשינו ,  כך נעשה הכל כדי לנסות ולזכות בו ". 

ונגר : " רוצה את צ'לסי או יונייטד "
 מנג'ר ארסנל ,  שהביסה 0:5 את פורטו ,  חושב על רבע הגמר .  בפיורנטינה מאשימים את שופט המשחק הראשון בהדחה לבאיירן

