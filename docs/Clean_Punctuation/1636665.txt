באוצר זועמים :  מנהל ממשל זמין הפורש לוקח אתו עובדים 
 >  >  באוקטובר 2009 הודיע מנהל אגף ממשל זמין בועז דולב על התפטרותו בתחילת 2010 ומאז הוא משמש כיועץ חיצוני עבור הארגון שכיהן בראשו מאז הקמתו ב-96' .  באחרונה ,  החל אגף החשב הכללי במשרד האוצר ,  שפרויקט ממשל זמין שייך אליו ,  לקיים בירור בעקבות חשש מעזיבת עובדים לטובת חברת הסטארט-אפ שדולב עומל על הקמתה .  במשרד האוצר מנסים להתמודד עם העובדה שעובדים מסוימים ממשיכים את עבודתם בממשל זמין ובמקביל פועלים במסגרת המיזם של דולב .  במשרד האוצר לא הכחישו את הדברים אך הסכימו לומר אך ורק כי  " בימים אלה נערכת במשרד האוצר בדיקה מקיפה שנועדה להבטיח שמירה על זכויות הקניין הרוחני של המדינה ולמנוע ניגוד עניינים ".  דולב הסביר כי העובדים ממשיכים לעבוד הן עבור הממשלה והן עבור המיזם שלו היא כדי למנוע פגיעה בתיפקוד אגף ממשל זמין המעסיק כ-200 עובדים ,  מרביתם עובדי חברות it המועסקים במודל של מיקור חוץ . " אין סתירה בין הדברים ",  טוען דולב . " העובדים שעובדים אתי נשארים שם רק כדי לסייע לממשלה .  יש הרבה עובדים של חברות תוכנה שפועלים גם עבור חברות האם שלהם וגם עבור הממשלה שלא עשתה בעניינם דבר עד היום .  מדובר בפרסום מרושע שמטרתו לפגוע בי אישית ".  דולב הוסיף עוד כי  " בדקנו מפה ועד אמריקה ,  ואין ניגוד עניינים .  רצינו שיישארו עובדים בממשלה כדי שלא ייפגע התיפקוד של ממשל זמין .  זה מצחיק - אנחנו מנסים לסייע והם אומרים שאנחנו מנסים לגנוב ".  בעת ההכרזה על פרישתו ,  טען בכיר המעורב בפעילותו של אגף ממשל זמין כי היא נובעת מהיעדר תמיכה מצד בכירי האוצר . " המערכת הפכה גדולה מדי וקשה לנהל אותה אם לא מקבלים תמיכה .  בועז הוא סטארט-אפיסט שאוהב לעשות דברים חדשים .  התהליך הביורוקרטי סביב השגת התקציבים נעשה קשה ". 

באוצר זועמים :  מנהל ממשל זמין הפורש לוקח אתו עובדים 
nan
