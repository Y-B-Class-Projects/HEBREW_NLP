האיש הקטן ילך לישון מוקדם
ביטול תכניות מוזיקה בשעה 22:00 בלילה ,  מעבר לשידור ממחשב וסגירת האולפנים בתל אביב בשעות הערב .  רשות השידור מתכוננת להחרפת צעדי החירום בקול ישראל
תחנות המוזיקה של קול ישראל עשויות לעבור כבר ביום ראשון הקרוב לשידור באמצעות מחשב החל מהשעה 22:00 .  בשעה יסגר אולפן קול ישראל בתל אביב והוא יפתח מחדש ב- 06:00 .  לוואלה !  ברנז'ה נודע ,  כי היום  ( שלישי )  החליטה הנהלת הרשות להתקדם לשלב הבא במדרג צעדי החירום שנועדו לצמצם את הוצאות הרשות ,  המצויה בגירעון חמור .  הועד המנהל ברשות אישר להחיל צעדים אלו כבר ב-1 בפברואר אולם ביום חמישי האחרון חלה התקדמות בדיוני הרפורמה ובהנהלת הרשות העדיפו לדחות את הצעדים .  ברשות ממתינים כעת לתוצאות הפגישה עם אנשי האוצר וההסתדרות שתתקיים מחר ,  במסגרת השלבים המכריעים של דיוני הרפורמה ,  אז יוחלט אם להחיל את הצעדים כבר ביום ראשון או להמתין עמם תקופה נוספת .
 התחנות שיעברו לשדר באמצעות מחשב הן FM88 ,  רשת ג' וקול המוזיקה .  משמעות ההחלטה היא הסרת תכניות מוזיקה רבות ,  בהן  " נחצ'ה בגימל "  בהגשת נחצ'ה היימן , " חפלה ישראלית ",   " מסיבת ריקודים ישראלית "  עם איתן גור , " רוק בישראל "  ועוד ,  המשודרות ברשת ג' שעוברת כיום לשידור מחשב רק בשעה 01:00 .  מהתחנה FM88 יוסרו התכניות  " ביטניק "  עם יואב יפת , " ראשונים "  עם ירון מנשה ועוד .  
משמעות סגירת אולפני קול ישראל בתל אביב החל מהשעה 22:00 היא שכל שידורי האקטואליה יועברו מהאולפן בירושלים ,  ובמקרה של אירוע חדשותי במרכז או ריאיון דחוף לאחר שעה זו הם יועברו באמצעות הטלפון .  רדיו רק"ע ורשת ד' ימשיכו לפעול עד חצות מאחר שהן משדרות אקטואליה .
 רשות השידור החליטה לפני כחודשיים על שורה של צעדי חירום לצמצום הוצאותיה ,  שיוחלו באופן הדרגתי בין החודשים ינואר-מרץ .  הצעדים החמורים ביותר ,  שייכנסו לתוקף בעוד כחודש אם לא תחול התקדמות משמעותית בדיוני הרפורמה ,  כוללת קיצור מהדורת  " מבט "  לרבע שעה ,  סגירת רשתות רדיו ועוד .  הרשות נדרשה לקצץ בהוצאותיה מאה מיליון שקל על ידי אגף התקציבים במשרד האוצר בשל העיכוב ברפורמה ,  שאם תצא לפועל תזכה את הרשות במימון מהאוצר וכן תקטין ממילא את הוצאותיה .  בנוסף ,  הועד המנהל מחייב את הנהלת הרשות לפעול תחת תקציב מאוזן וההנהלה שמעוניינת לפגוע בשידורים מעט ככל הניתן .
 
האיש הקטן ילך לישון מוקדם
ביטול תכניות מוזיקה בשעה 22:00 בלילה ,  מעבר לשידור ממחשב וסגירת האולפנים בתל אביב בשעות הערב .  רשות השידור מתכוננת להחרפת צעדי החירום בקול ישראל

