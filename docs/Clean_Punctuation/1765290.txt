אובמה מתייעץ עם מנכ"לים של חברות גדולות בנוגע לכלכלת ארה"ב
עד כה התייעץ אובמה עם מנכ"ל וול-מארט והמנכ"לים לשעבר של פרוקטר אנד גמבל ופפסיקו
נשיא ארה"ב ברק אובמה מקיים בימים אלה התייעצויות עם אנשי עסקים מובילים בארה"ב ,  בניסיון למצוא פיתרונות לסוגיות שמקשות על התאוששותה של כלכלת ארה"ב ,  ובראשן האבטלה הגואה ,  כך דיווחה סוכנות הידיעות בלומברג.עד עתה נפגש אובמה עם מייקל דיוק ,  מנכ"ל וול-מארט ,  אלן לאפלי ,  לשעבר מנכ"ל פרוקטר אנד גמבל ,  וסטיבן ריינמונד ,  לשעבר יו"ר ומנכ"ל פפסיקו .  בנוסף ,  הוא שוחח עם הנשיא לשעבר ביל קלינטון ." במהלך השבועות הבאים אני מתכוון להיפגש עם צוות היועצים הכלכלי שלי ,  עם מנהיגים עסקיים ואישים נוספים על מנת לפתח קווי מדיניות מסוימים ולקבל המלצות תקציביות לשנים הבאות ",  אמר אובמה אתמול בנאום בוינסטון-סיילם שבקרוליינה הצפונית.גורמים בממשל ומקורבים לאובמה צופים שינויים הדרגתיים בצוותו ,  כמו גם ניסיונות להתאים את עצמו לכוח הרפובליקאי החדש בבית הנבחרים .  השבוע נקט אובמה בצעד ראשון בכיוון זה ,  כשהסכים להאריך את הטבות המס מתקופת ממשל בוש בשנתיים נוספות ,  אף שהתנגד להארכתן לבעלי הכנסה גבוהה .  אובמה מתעקש גם להאריך את דמי האבטלה למובטלים לטווח ארוך .  פעולותיו זכו לשבחים מצד חלק מהרפובליקאים ,  אך הן עלולות לגרום לקונפליקטים בתוך מפלגתו .
 
אובמה מתייעץ עם מנכ"לים של חברות גדולות בנוגע לכלכלת ארה"ב
עד כה התייעץ אובמה עם מנכ"ל וול-מארט והמנכ"לים לשעבר של פרוקטר אנד גמבל ופפסיקו

