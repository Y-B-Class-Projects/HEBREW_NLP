 " על ספורטאים ישראלים להשתתף בכל התחרויות בעולם "
 יו"ר הוועד האולימפי ,  צבי ורשביאק ,  התייחס לחשש שגורמים שונים בארץ לא יאשרו יציאת סייפים לכווית ואתלטים לקטאר 
" ספורטאי ישראל חייבים להשתתף בכל התחרויות הבינלאומיות הרשמיות בהן הוזמנה ישראל להשתתף בכל מקום בעולם  ,  בדיוק כפי שאנחנו דורשים מהמארגנים שיזמינו אותנו להשתתף בהן .  כל מדינה המקבלת לארח תחרות מתחייבת לדאוג לבטחונם של הספורטאים כתנאי בסיסי המאשר להם לקיים תחרות ",  כך אמר היום  ( ראשון )  צבי ורשביאק ,  יו"ר הוועד האולימפי בישראל ,  בישיבת הנהלה בהתייחסו לחשש שגורמים שונים בארץ לא יאשרו יציאת ספורטאים לתחרויות בכווית  ( סיוף )  וקטאר  ( אליפות עולם באתלטיקה באולמות )  .  בדבריו הוסיף ורשביאק כי אם ישראל תפסיק להשתתף בתחרויות ,  לא ירחק היום וישראל תוחרם ולא תוזמן להשתתף בתחרויות .  
הוועד האולימפי כתב היום בהחלטתו בנושא בישיבת הנהלה : " הוועד האולימפי בישראל ,  יחד עם משרד החוץ ומשרד הספורט פועל ביזרה הבינלאומית כנגד כל ניסיון למנוע השתתפותם של ספורטאי ישראל בתחרויות בינלאומיות מוכרות וקורא לכל הגורמים המוסמכים במדינת ישראל לנקוט בכל הצעדים הנדרשים על מנת להבטיח את שלומם ובטחונם של הספורטאים ולאפשר להם להשתתף בתחרויות אלה ". 
עוד נכתב בהחלטה : "  ההיסטוריה של הספורט בישראל ידעה תקופות נידוי והחרמות כמו גם נסיונות פיגוע ,  כשהיא היה ברצח י"א הספורטאים במינכן 1972 .  כאז גם היום ,  הוועד האולימפי בישראל מאמין שעל ספורטאי ישראל להשתתף בכל התחרויות הבינלאומיות הנערכות בחסות הוועד האולימפי היבנלאומי והתאחדויות הספורט הבינלאומיות ועומדות בתנאיהן .  רק השתתפותם של ספורטאי ישראל בתחרויות בינלאומיות תאפשר להם למצות את יכולותיהם המקצועיות ולספורט בישראל לשאוף ולארח בישראל תחרויות בינלאומיות ולמחוק את מעמדו כגורם לגיטימי ופעיל במשפחת הספורט הבינלאומית ". 
עם החלטה זו יפעל הוועד האולימפי בקרב הגורמים הרלוונטים לשכנע אותם באשר לחשיבות השתפפות ישראל בכל התחרויות הבינלאומיות הרשמיות אליהן היא מוזמנת להשתתף .

" על ספורטאים ישראלים להשתתף בכל התחרויות בעולם "
 יו"ר הוועד האולימפי ,  צבי ורשביאק ,  התייחס לחשש שגורמים שונים בארץ לא יאשרו יציאת סייפים לכווית ואתלטים לקטאר

