הקבלנים :  גירוש זרים יגרום לפיטורי ישראלים 
" גירוש העובדים הזרים משמעו שמחירי הדירות יעלו ושעובדים ישראלים רבים מענף הבנייה יפוטרו ",  כך טוענים בהתאחדות הקבלנים
התאחדות הקבלים הודיעה הבוקר  ( רביעי )  כי מצוקת העובדים בענף הבנייה לא תאפשר את הוזלת מחירי הדירות .  לטענת ההתאחדות ,  הממשלה ומשרד האוצר בפרט פועלים לסילוקם של העובדים הזרים מענף הבנייה בלי לתת אלטרנטיבה .  לכן ,  מחירי הדירות יעלו ,  התחלות הבנייה יירדו ועובדים ישראלים יפוטרו . 
" בעוד ששר השיכון ,  אריאל אטיאס ,  נאבק בכל כוחו להפחתת מחירי הדירות בישראל על ידי הצפת השוק במכרזים חדשים לבנייתן של אלפי דירות ",  טענו בהתאחדות הקבלים , " קם לו אויב מבית - משרד האוצר ".  בהתאחדות ,  כך נראה ,  בחרו לצאת היום במאבק נגד משרד האוצר המוביל לטענת ההתאחדות מהלך לסילוק כל העובדים הזרים בענף הבניין ,  זאת בעקבות החלטת האוצר כי החל מ- 1 ביולי 2010 הממשלה תתחיל לפעול להפחתת העובדים הזרים מ-8,000 ל5,000 עובדים מורשים בלבד .
 לטענת ההתאחדות ,  המהלך יביא למחסור חמור בעובדים מקצועיים בעבודות השלד ,  כמו בנאות ,  טיח וריצוף ,  ויגרום להארכת משך זמן הבנייה הממוצע ולהעלאת עלויות הבנייה ,  מה שיביא בסופו של דבר לעלייה נוספת במחירי הדירות וכן לפיטורי עובדים ישראלים ,  משום שלטענתם , " כאשר אין מי שיבנה את שלד הבניין ,  אין צורך במקצועות התומכים בהם ישראלים ". 
נשיא התאחדות הקבלנים ניסים בובליל אמר כי  " יד אחת בממשלת ישראל לא יודעת מה עושה היד השנייה .  בזמן ששר השיכון נאבק על מנת להוזיל את הדירות ,  הממשלה מקבלת החלטה להפחית את מספר העובדים הזרים החל מ- 2 ביולי הקרוב ".  
על פי נתוני הלמ"ס  ,  נכון לרבעון השני של 2009 משך זמן הבנייה הממוצע של דירה עומד על 26.3 חודשים ,  יותר משנה ממשך הזמן המקביל בתחילת שנות ה-90 ,  אז היה מספר רב של עובדים זרים וביקושים גבוהים לדירות מצד עולים .
 
הקבלנים :  גירוש זרים יגרום לפיטורי ישראלים 
" גירוש העובדים הזרים משמעו שמחירי הדירות יעלו ושעובדים ישראלים רבים מענף הבנייה יפוטרו ",  כך טוענים בהתאחדות הקבלנים

