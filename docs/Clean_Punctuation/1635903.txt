בגינדי החזקות צופים עסקות בשני מיליארד שקל ומכירת 1,000 דירות ב-2010
החברה סיכמה את 2009 עם היקף מכירות של 860 יחידות דיור במחיר ממוצע של 2.09 מיליון שקל
חברת גינדי החזקות מסכמת את 2009 עם היקף מכירות של 860 יחידות דיור ,  במחיר ממוצע של 2.09 מיליון שקל לדירה ובסך הכנסות של 1.8 מיליארד שקל . " בניגוד לחברות שמוכרות יותר דירות במחיר נמוך יותר ,  הממוצע שלנו גבוה יותר ",  אמרה ליטל גינדי מטלון מבעלי החברה .  גינדי רשמה קפיצה משמעותית משנת 2008 ,  בה מכרה 295 דירות בלבד במחיר ממוצע של 1.65 מיליון שקל לדירה .  בשנה הבאה - במסגרת היעדים שהציבה לעצמה החברה לשנת 2010 - היא מתעדת למכור כ-1,000 דירות בהיקף של שני מיליארד שקל .  מגינדי נמסר כי כבר היום יש בבעלות החברה 700 דירות למכירה במלאי.בחברה לא עמדו בפיתוי והישוו את נתוני המכירות לחברות הנדל"ן הגדולות במשק .  אפריקה ישראל מכרה 923 דירות במחיר ממוצע של 1.48 מיליון שקל לדירה ובהיקף כולל של 1.37 מיליארד שקל .  חברת שיכון ובינוי מכרה 923 דירות במחיר ממוצע של 1.375 מיליון שקל לדירה בהיקף מכירות של 1.28 מיליארד שקל.בחברה ציינו כי כל 860 הדירות שנמכרו נמצאות בבעלותן המלאה של החברה ,  בניגוד לחברות מתחרות אשר פרויקטים שלהן נמצאים בבעלות משותפת עם חברות נוספות .  עיקר ההתייחסות של החברה לפרויקט הדגל שלה במתחם שרונה בדרום הקריה שתרם רבות להיקף המכירות ולמחיר ממוצע לדירה שמכרה גינדי בשנה האחרונה.הפרויקט כולל שלושה מגדלים בני 31 קומות ובכל אחד 108 דירות .  עד כה נמכרו 290 דירות בהיקף של 1.1 מיליארד שקל .  34 דירות נותרו למכירה בגדלים של 4-5 חדרים ,  פנטהאוסים ודופלקסים שיימכרו במחירים הגבוהים ב-7% עד 10% ממחירי המכירה עד כה  ( כ-300-400 אלף שקל בממוצע לדירה ) .עוד הודיעה החברה כי היא מתכוונת למכור את שטחי הנדל"ן המניב בפרויקט שכוללים 5,200 מ"ר לשטח מסחרי בקומת הקרקע ו-8,200 מ"ר למשרדים שנמצאים בקומות 1-2 של המגדלים .  החברה ניידה כ-4,000 מ"ר של שטחי משרדים למגדל משרדים נוסף ,  שייבנה דרומית לפרויקט שרונה . " בסופו של דבר הצרכנים הצביעו ברגליים כי זו היתה הזדמנות עסקית נדירה ",  אמרה גינדי מטלון . " מדובר באנשים ברמה סוציו אקונומית גבוהה - רופאים ,  מנכ"לים ,  עורכי דין ובנקאיים ".   34 הדירות שנותרו בפרויקט:דירת 4 חדרים ,  109 מ"ר ,  כולל מרפסת ,  קומה 16 ,  החל מ-3.12 מיליון שקלדירת 5 חדרים ,  133 מ"ר ,  כולל מרפסת ,  קומה 19 ,  החל מ-4.01 מיליון שקלפנטהאוס ,  214-246 מ"ר ,  כולל מרפסת ,  קומה 28-29 ,  החל מ-8.9 מיליון שקלדופלקס ,  284 מ"ר ,  קומות 30-31 ,  ב-16.5 מיליון שקל

בגינדי החזקות צופים עסקות בשני מיליארד שקל ומכירת 1,000 דירות ב-2010
החברה סיכמה את 2009 עם היקף מכירות של 860 יחידות דיור במחיר ממוצע של 2.09 מיליון שקל

