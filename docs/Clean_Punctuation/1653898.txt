 " לא משנה איך מכבי חיפה משחקת ,  בסוף היא תנצח "
 אכזבה בהפועל ת"א מניצחון הירוקים על מכבי ת"א .  1/8 גמר הגביע :  יפו תארח את האדומים באיצטדיון הסופרלנד בראשל"צ
הפועל תל אביב שבה להתאמן לאחר שחקניה קיבלו אתמול  ( שני )  יום מנוחה .  שיחת היום היתה כמובן הניצחון של מכבי חיפה על מכבי תל אביב  ( 0:1 )  ,  אותו ,  כמובן ,  קיבלה הפועל תל אביב באכזבה . " זה לא משנה איך חיפה משחקת ,  בסופו של דבר יודעים שהיא תנצח ",  אמר אחד האדומים היום . " נקווה שהיא תאבד נקודות עד לסיום העונה שנוכל להיצמד אליהם ".  
דדי בן דיין לא התאמן היום ועבר סדרת טיפולים .  המגן צפוי להיות כשיר למשחק בשבת מול הפועל חיפה .  לרשותו של גוטמן יעמוד ככל הנראה סגל מלא ונראה כי אותו הרכב שהביס את בני יהודה בשבת האחרונה יפתח גם מול האדומים מהכרמל .
 אחרי התלבטויות רבות ,  היום החליטה מכבי יפו לארח את הפועל תל אביב במסגרת שמינית גמר גביע המדינה בשבוע הבא באצטדיון הסופרלנד בראשון לציון .  כזכור ,  אתמול הוציאה המשטרה צו סגירה זמני לאיצטדיון בחולון ,  שם משחקת יפו באופן קבוע ,  לקראת המשחק מול הפועל תל אביב .  יפו חשבה להעביר את המשחקים לבלומפילד ,  אך בשל העלויות החליטה בסופו של דבר הקבוצה לארח את האדומים באיצטדיון שבראשון לציון ,  שאליו אמורים להגיע כ-4,700 אוהדים .  אוהדי יפו ישבו בשערים 4 ו-5 ואוהדי הפועל תל אביב בשער 3 .  עלות הכרטיסים היא 60 שקל למבוגר ו-30 שקל לנשים ,  חיילים ונוער .

" לא משנה איך מכבי חיפה משחקת ,  בסוף היא תנצח "
 אכזבה בהפועל ת"א מניצחון הירוקים על מכבי ת"א .  1/8 גמר הגביע :  יפו תארח את האדומים באיצטדיון הסופרלנד בראשל"צ

