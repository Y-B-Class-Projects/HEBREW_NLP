באקסלנס אין סוחרים ייעודים לנוסטרו 
 >  >  תיק הנוסטרו של בית ההשקעות אקסלנס ,  המנהל נכסים בהיקף של כ-52 מיליארד שקל ,  הוא אחד מתיקי ההשקעות העצמיים הקטנים בשוק .  היקף התיק בסוף הרבעון השלישי של 2009 היה כ-81 מיליון שקל .  כ-60 מיליון שקל מתוך התיק מושקעים באג"ח ממשלתיות בקרן הסיכונים של הבורסה .  אקסלנס אינו ממנף את תיק ניירות הערך העצמי שלו והוא ממומן מהונו העצמי .  בוועדת ההשקעות של אקסלנס שירותי בורסה וניהול השקעות יושבים כמה מבכירי בית ההשקעות :  מנכ"ל בית ההשקעות ,  דוד ברוך ;  אחד ממייסדי בית ההשקעות ומבעלי השליטה בו ,  רוני בירם ;  מנכ"ל חבר הבורסה של אקסלנס ,  אלעד בן בנג'י .  עד לפני כמה חודשים ישב בוועדה גם מי שכבר שנים משמש ברוקר של אליעזר פישמן באקסלנס ,  דני אלט .  בית ההשקעות מספק בדו"חות נתונים הנוגעים לפעילות חבר הבורסה שלו ,  הכוללת את פעילות הנוסטרו ,  אך אינו מפרט את התרומה הישירה של הנוסטרו ,  שכן בלתי אפשרי לחלץ את תוצאות פעילות הנוסטרו המצומצמת מדו"חות אקסלנס .  פעילות חבר הבורסה של אקסלנס בשלושת הרבעונים הראשונים של 2009 הניבה לו הכנסות של 48 מיליון שקל ,  12% מכלל ההכנסות של בית ההשקעות ,  כשהוא הרוויח ממנה 5 מיליון שקל .  זאת לעומת הכנסות של 61 מיליון שקל והפסד של 8 מיליון שקל שנבע מהפעילות ב-2008 .
 
באקסלנס אין סוחרים ייעודים לנוסטרו 
nan
