אין כניסה לשיבולים :  מתכונים בלי גלוטן
מתכונים בלי גלוטן  ( ואחד גם בלי סוכר )  נוחתים השבוע על שולחנו של הטבעוני .  מסתבר שיש חיים בלי חיטה
לפני כמה שנים ,  כשעבדתי בחנות אורגנית ,  הרגשתי את השינוי שעבר שוק המוצרים ללא גלוטן .  בגלל עניין ואתגר ,  לקחתי על עצמי את טיפוח וניהול המחלקה ללא גלוטן ,  ואולי בגללי ואולי בגלל הביקוש העולה היא פרחה ויפתה והמכירות היו בהתאם .  
ואכן היום יש מגוון רחב של מוצרים ללא גלוטן :  מקמחים וחומרי גלם ועד למאפי שמרים ,  בורקסים ועוגות ,  לחמים וג'בטות .  לאט לאט השוק הפנים את הצורך של אנשים באוכל טעים ללא גלוטן ,  ואיכות המוצרים משתפרת כל הזמן .  בנוסף על האנשים הרגישים לגלוטן ,  יותר ויותר אנשים עוברים מרצונם החופשי לדיאטה ללא גלוטן ,  צורכים את המוצרים ותורמים להגדלת השוק .  
הכנת אוכל ובעיקר קינוחים ללא גלוטן היא משימה מאתגרת .  כאשר מוציאים את הגלוטן מהמאפים המרקם משתנה וצריך למצוא פתרונות שמחקים את הדבר האמיתי .  כאן נדרשים יצירתיות וסבלנות .  פשוט צריך לשחק ולנסות ,  עד שמגיעים למתכון הנכון והמוצלח ,  בדומה למעבר מקמח לבן למלא .
 עם הרבה מוטיבציה נכנסתי למטבח והתחלתי בנסיונות .  המוצרים הראשונים שהכנתי הלכו לפח ,  בצער רב ,  אך לא אמרתי נואש והחלטתי להכין קינוחים טעימים ללא אפיה ,  ומאחר ומדובר בפרוייקט שהחלתי בו בזמן האחרון ,  הטור הזה יתחלק לכמה חלקים ,  ובו אביא את הנסיונות המוצלחים של מאפים וקינוחים ללא גלוטן וחלק מהמתכונים יהיו גם ללא סוכר .  
בינתיים נתחיל עם החלק הראשון ,  בו נשתמש בחומרי גלם משובחים ואהובים :  שוקולד ,  אגוזי לוז ,  פירות יבשים ,  מרציפן .  עם קצת השקעה בפרזנטציה  ( את מגולגלות המרציפן והתמרים אפשר להגיש כמו סושי )  יתקבל קינוח אלגנטי וטעים שיקבל מחמאות מכולם .
 חומרים ל-12-15 טראפלס גדולים:250 גרם אגוזי לוזמים200 גרם שוקולד מריר ללא סוכר  ( רצוי כמה שיותר אחוזי קקאו ) 
12-15 אגוזי לוזקקאו לציפוי
תוספות אפשריות :  אספרסו ,  חלבה מפוררת  ( אפשר ללא סוכר )  ,  אגוזים קצוצים ,  וויסקי
אופן ההכנה:1 .  קולים את האגוזים בחום נמוך  ( 150 מעלות )  במשך 7-8 דקות .  בעזרת מגבת יבשה משפשפים את האגוזים להסרת הקליפות .
 2 .  טוחנים את האגוזים עם מעט מים ,  עד לקבלת עיסה אחידה ,  מוסיפים עוד מעט מים עד לקבלת נוזל סמיך במרקם של שמנת .
 3 .  שוברים את השוקולד לקוביות .  
4 .  בביין מארי  ( סיר כפול )  ממיסים את שמנת האגוזים והשוקולד עד לקבלת קרם חלק .  מצננים .
 5 .  מעבירים את התערובת למקרר לכמה שעות עד לילה ,  להתמצקות .
 6 .  מכינים קערה עם קקאו .  7 .  לוקחים קרם בעזרת כפית ,  נועצים אגוז בקרם ובעזרת הידיים עוטפים אותו ומגלגלים לכדורים ,  מצפים בקקאו ,  מחזירים למקרר עד להגשה .
 8 .  אם מכינים את הטראפלס לילדים אפשר לוותר על האגוזים השלמים ולהחליף את הקקאו באבקת שוקו ,  חלבה מפוררת או קוקוס .
 חומרים:200 גרם מרציפן200 גרם תמרים מגולענים100 גרם תערובת אגוזים טחונים דק 1 כף צימוקים או חמוציות1 כף גרעיני דלעת  ( אפשר לוותר אם מכינים לילדים ) 1 כף שומשום מלאחתיכת לדר ,  קוקוס  ( לא חובה ) 
אופן ההכנה:1 .  למשקיענים :  מערבבים את התמרים עם הפירות היבשים ,  הגרעינים והשומשום .
 2 .  מרדדים את המרציפן ,  מניחים על נייר אפיה או על מחצלת לסושי .
 3 .  מרדדים את תערובת התמרים בין 2 ניירות אפיה  ( חובה ,  אחרת זה נדבק למערוך )  .  מניחים את התמרים על המרציפן ומגלגלים לרול .
 4 .  חותכים את הרול לחתיכות ומגישים על צלחת עם סילאן ולדר או מרציפן .
 5 .  לממהרים :  מועכים את כל החומרים יחד ,  מגלגלים לכדורים ,  מגלגלים בקוקוס או בשומשום ומגישים .
 
אין כניסה לשיבולים :  מתכונים בלי גלוטן
מתכונים בלי גלוטן  ( ואחד גם בלי סוכר )  נוחתים השבוע על שולחנו של הטבעוני .  מסתבר שיש חיים בלי חיטה

