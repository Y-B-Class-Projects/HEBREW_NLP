הפורשה המהירה בעולם ? 
סדנת 9ff טוענת ל-391 קמ"ש בפורשה 997 משופרת שמותאמת לכביש הציבורי .  עלות ההישג ?  130 אלף יורו
סדנת הרכב הגרמנית 9ff טוענת כי שברה את שיא המהירות לפורשה  " סדרתית ".  הצוות המגורז לקח את ה-997 המשודרגת הידועה כ-TR1000 לרינג המקומי בפפנבורג גרמניה ,  וקבע עימה על המסלול 391.7 קמ"ש .  היעד הבא של הסדנה הוא להגיע ל-410 קמ"ש לא פחות .  המכונית המהירה ביותר של היצרנית אגב היא ה-GT ,  המסוגלת להגיע ל-334 קמ"ש  " בלבד ".  
זוהי איננה הפעם הראשונה ש-9ff מנתצת מחסומים .  לפני קצת יותר משנה היא הציגה את ה-GT9 המבוססת על ה-911 GT3 שרשמה על הדף 409 קמ"ש .  אלא שאז מהמכונית המקורית נותר בערך הסמל בחזית ושאר הרכיבים הוחלפו או שודרגו למכביר ,  בצורה שאינה יכולה לעמוד בתקנים ציבוריים .  האם הפעם היא יכולה להציע חלופה אמיתית על פני הווירון של בוגטי ?  
ה-TR1000 לא נראית ממבט ראשון כמו פורשה מכוילת אך ורק למסלול .  אולי מסיבה זו רוח אופטימיות שוררת בסדנה שניתן יהיה למכור אותה בתור מוצר בשל .  היא משופרת מהוונטיל ועד המושבים וכוללת מדרגות שיפור אדירות למערכות ניהול המנוע ,  הפליטה והיניקה ,  חומרי הדיפון בתא הנוסעים ומוסיפה מדבקות לתיבול הרגשות וצמיגי ספורט מהמעלה הראשונה .  
מנוע הבוקסר בנפח 3.6 ל' מטפס כאן לפסגות הרים .  שיא העוצמה מוזנק ל-985 כ"ס ול-105 קג"מ .  היא מאיצה ל-100 קמ"ש ב-3.2 שניות ,  אל 200 בעוד 4.8 שניות ול-300 קמ"ש משם בתוספת של 8 שניות בסך הכול ,  כאשר מקסימום מהירות בישורת כ-391.7 קמ"ש כאמור .  כמו בעבר בסדנה משוכנעים שניתן יהיה לחצות את גבול ה-400 קמ"ש .  אך כדי לעשות זאת ,  עליהם לשפר את מערכת המתלים ולשנות עוד כמה פריטים תחת מכסה המנוע .  
כמה תשלחנה לייצור ?  עדיין לא ברור .  על אף הערפול נתון אחד כן חושפת הסדנה וזהו מחיר החלום  130 אלף יורו ,  שהם כ-750 אלף שקלים לפני מסים .  תוסיפו את זה למחיר המקורי של האוטו שעומד על כ-80 אלף יורו ,  ויש לכם בחצר את אחת המכוניות הנדירות שאפשר לרכוש בכסף .  רוצים לראות מה מקבלים בתמורה ?  תקליקו על הקישור המצורף .
 
הפורשה המהירה בעולם ? 
סדנת 9ff טוענת ל-391 קמ"ש בפורשה 997 משופרת שמותאמת לכביש הציבורי .  עלות ההישג ?  130 אלף יורו

