חשד להצתת בית משפחת סודמי בבני עי"ש
שכנים הזעיקו הלילה את כוחות כיבוי האש לבית המשפחה ,  שבה התגוררו האחים סודמי המואשמים ברצח הילד לאון קלנטרוב .  לבית נגרם נזק ובמשטרה חושדים כי מדובר בהצתה
חשד להצתת ביתם של בני משפחת סודמי בבני עי"ש ,  בו התגוררו התאומים נאור ואדיר סודמי ,  אשר מואשמים כי רצחו את לאון קלנטרוב בן ה-7 .  שכנים הזעיקו הלילה  ( שישי )  את כוחות כיבוי האש לבית המשפחה לאחר שהבחינו כי פרצה בו דליקה .  לבית נגרם נזק קל ומחקירה ראשונית עולה כי במקום נשרף מזרון .  המשטרה חושדת כי מדובר בהצתה ונפתחה חקירה לבדיקת נסיבות האירוע .
 במידה ואכן מדובר בהצתה לא תהיה זו הפעם הראשונה בה מוצת בית המשפחה .  בתחילת ינואר ניסו אלמונים להצית את בית המשפחה .  הם שפכו חומר דליק מסביב לבית והציתו את הגדר המקיפה אותו .  אחד השכנים כיבה את השריפה באמצעות דלי מים ואף אחד לא נפגע .  משפחת סודמי עזבה את ביתה בתחילת ינואר בעקבות היחס העוין שזכתה לו מהתושבים .  
בתחילת החודש הוגש נגד האחים סודמי כתב אישום בבית המשפט המחוזי בפתח תקווה .  השניים מואשמים כי רצחו את לאון קלנטרוב וביצעו בו מעשים מגונים .  בנוסף הם מואשמים גם בעבירות שונות ביחס לשבעה ילדים וקטינים אחרים ובהן :  מעשים מגונים ,  תקיפה והדחה בחקירה .  
בכתב האישום צויין כי האחים סודמי  " פנו ללאון והציעו לו להתלוות אליהם לביתם לשחק .  באותה עת נמה אמם של הנאשמים את שנת הצהרים בחדרה .  לאחר שביצעו בו מעשים מגונים ,  הנאשמים חנקו בצוותא את לאון על ידי חסימת פיו ונחיריו באמצעות כפות ידיהם .  מיד לאחר מכן עטפו האחים את גופו של לאון והכניסו אותו לארגז המצעים מתחת לאחת המיטות בחדרם ובסמוך לשעה בהם מתוארים המעשים המתוארים לעיל גרמו הנאשמים למותו של לאון ". 
גופתו של לאון קלנטרוב נמצאה בתחילת החודש שעבר בביתם של האחים סודמי .  בתחילת החקירה ,  חשדו במשטרה כי האחים פיתו את לאון להגיע לביתם ושם רצחו אותו .  החוקרים אף טענו טענו כי השניים לא אנסו את הילד ,  אך ביצעו בו מעשים מגונים עד אשר הגיעו לסיפוק מיני .  לאחר מכן ,  הם חנקו את לאון למוות והכניסו את גופתו אל מתחת לאחת המיטות בחדרם .
 
חשד להצתת בית משפחת סודמי בבני עי"ש
שכנים הזעיקו הלילה את כוחות כיבוי האש לבית המשפחה ,  שבה התגוררו האחים סודמי המואשמים ברצח הילד לאון קלנטרוב .  לבית נגרם נזק ובמשטרה חושדים כי מדובר בהצתה

