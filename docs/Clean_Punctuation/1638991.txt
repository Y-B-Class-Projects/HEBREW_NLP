גניבת השלט מאושוויץ :  צו מעצר לאזרח שבדי
התביעה בקרקוב הוציאה צו מעצר אירופי נגד אנדרס הוגסטרום ,  החשוד שהיה זה שיזם את גניבת שלט הכניסה ממחנה ההשמדה הנאצי בדצמבר
צו מעצר אירופי הוצא היום  ( שלישי )  לאנרדס הוגסטרום ,  אזרח שבדי שעל פי החשד עומד מאחורי שוד שלט הכניסה  " העבודה משחררת "  ממחנה ההשמדה באושוויץ .  דובר בית המשפט המחוזי בקרקוב ,  רפל ליסאק ,  מסר כי הוגסטרום חשוד שהיה זה שעודד את ביצוע הגניבה של השלט .
 ניסיון קודם להוציא צו מעצר נגד הוגסטרום נדחה על ידי בית המשפט הפולני ,  מכיוון שלטענת השופט  " התביעה לא הצליחה לאסוף מספיק מסמכים אמינים ",  שיוכיחו כי הוגסטרום שוהה בשבדיה או בכל מדינה אחרת החברה באיחוד האירופי .  כעת נמסר כי משרד התובע הוסיף פרטים מזהים נוספים על החשוד ,  כולל המקום המדוייק בו הוא שוהה .  
השלט מברזל עליו כתוב  " העבודה משחררת "  נמצא שלושה ימים אחרי שנגנב ,  לאחר שהמשטרה עצרה חמישה גברים .  סגן מפקד משטרת קרקוב מסר אז שהחמישה ,  בגילאים 20 עד 39 ,  אינם שייכים לארגון פוליטי או ניאו נאצי וכולם הורשעו בעבר בעבירות גניבה או תקיפה .  השלט נמצא כשהוא חתוך לשלוש חתיכות - כל מילה עטופה בנפרד .  הוא הוחבא בתחילה ביער בצפון המדינה והועבר לאתר בבעלות אחד החשודים .
 הוגסטרום עצמו ,  פעיל לשעבר בימין הקיצוני ,  הודה בכלי התקשורת השבדיים כי הוא היה אמור לקבל את השלט מהגנבים ולמכור אותו למזמין חיצוני תמורת מאות אלפי דולרים .  הוא הודה כי שימש כ"איש קשר "  בין הגנבים לבין מזמין הגניבה ,  אך הכחיש בכל תוקף כי הוא היה זה שיזם את הרעיון והזמין את גניבת השלט .  על פי מספר דיווחים ,  מי שהזמין את הגניבה היה אזרח בריטי אמיד ,  הידוע כניאו נאצי וכאספן של חפצים נאצים היסטוריים .
 עדכון ראשון :  15:15

גניבת השלט מאושוויץ :  צו מעצר לאזרח שבדי
התביעה בקרקוב הוציאה צו מעצר אירופי נגד אנדרס הוגסטרום ,  החשוד שהיה זה שיזם את גניבת שלט הכניסה ממחנה ההשמדה הנאצי בדצמבר

