כנס תמיכה בסל תרבות יתקיים מחר בכנסת
על רקע הדיונים על עתידו של סל התרבות ,  יתקיים מחר בכנסת כנס שמטרתו שמירה על מעמדו הציבורי ועצמאות הרפרטואר של הסל .  במשרד החינוך אישרו כי אכן מתקדמים דיונים על עתידו של המפעל
סל התרבות הארצי שוב בכותרות :  במשרד החינוך דנים בימים אלו בעתידו של אחד המפעלים התרבותיים החשובים בישראל והעולם הפוליטי נכנס לכוננות .  מחר  ( רביעי )  יתקיים בכנסת כנס תמיכה בסל תרבות ארצי ,  המאורגן על ידי חברי הכנסת יולי תמיר  ( עבודה )  ,  זאב בילסקי  ( קדימה )  וזבולון אורלב  ( הבית היהודי )  .  בכנס עתידים להשתתף שר החינוך גדעון סער ,  חברי כנסת ,  ראשי ערים ונציגים בולטים של מוסדות תרבות מרחבי הארץ .  כמו כן ,  יופיעו בכנס הזמר ערן צור והמוזיקאי חן צימבליסטה .
 לטענת מארגני הכנס ,  מטרתו היא שמירה על מעמדו הציבורי ועצמאותו הרפרטוארית של סל תרבות ארצי ומניעת הפרטתו .  בימים אלו עולה מחדש השאלה לגבי עתידו של סל התרבות ומארגני הכנס פועלים על מנת לשמר את הנורמה ,  שלפיה את התכנים של הסל קובעים אנשי מקצוע ולא גורמים פוליטיים .  
נושא נוסף שיעלה בכנס הוא הצורך בהגדלה הדרגתית של המימון הממשלתי לצורך הרחבת תוכנית סל התרבות .  במשרד החינוך אישרו לוואלה !  תרבות כי מתנהלים דיונים בנוגע לעתיד של סל התרבות אולם סירבו לאשר או להכחיש כי הדיונים נוגעים לתכניו עצמם .
 
כנס תמיכה בסל תרבות יתקיים מחר בכנסת
על רקע הדיונים על עתידו של סל התרבות ,  יתקיים מחר בכנסת כנס שמטרתו שמירה על מעמדו הציבורי ועצמאות הרפרטואר של הסל .  במשרד החינוך אישרו כי אכן מתקדמים דיונים על עתידו של המפעל

