ברק :  דו"ח גולדסטון שקרי ,  לא לוועדת בדיקה
שר הביטחון הביע התנגדות נחרצת להקמת ועדת בדיקה על מבצע צה"ל בעזה .  לדבריו , " באן קי מון התרשם מאוד מהפרזנטציות שהציג באו"ם הפרקליט הצבאי הראשי "
  ( צילום :  באדיבות ערוץ 1 ) 
שר הביטחון אהוד ברק מתח הערב  ( שני )  ביקורת חריפה על דו"ח גולדסטון אודות מבצע  " עופרת יצוקה "  והביע את התנגדותו להקמת ועדה לבדיקת ממצאי הדו"ח .  בכנס הקצונה הבכירה של צה"ל ,  שנערך בחצור ,  אמר ברק : " דו"ח גולדסטון הוא דו"ח מגמתי ,  שקרי וחד-צדדי ,  ואני דוחה אותו מהיסוד ..  .  זו טעות להקים ועדת חקירה ". 
לדברי ברק , " מבצע עופרת יצוקה היה אתגר לא פשוט לאחר שבע שנות ירי לעבר יישובים ישראליים ובוצע בתנאים לא פשוטים .  המשימות בוצעו במלואן .  הדו"ח שישראל שלחה לאו"ם ביום שישי האחרון כתשובה לדו"ח גולדסטון חשוב מאוד .  מזכ"ל האו"ם ,  באן קי מון ,  התרשם מאוד מהפרזנטציות שהציג באו"ם הפרקליט הצבאי הראשי ,  ואף ציין זאת באוזניי ". 
שר הביטחון הוסיף ,  כי  " זו טעות להקים ועדת חקירה לבדיקת דו"ח גולדסטון .  הדרג המדיני מורה לפיקוד העליון לפעול ,  והפיקוד העליון נותן פקודות ללוחמים ,  הלוחמים עושים זאת בשם מדינת ישראל ובשליחותה .  הצורך לקיים בסיום הפעילות דוחות ותחקירים נועד כדי לבצע את המשימות טוב יותר בפעם הבאה.אין עוד צבא בעולם שמקיים נורמות בדיקה ותחקיר כמו צה"ל ". 
ברק ציין ,  כי  " אפשר לבדוק האם הוראות הממשלה לפיקוד הבכיר של צה"ל עומדות בנורמות החוק הבינלאומי והאם דרכי הבדיקה והחקירה של צה"ל עומדות בנורמות החוק הבינלאומי .  אין לי ספק ששתי התשובות הללו חיוביות ,  ולכן לדעתי לא צריך להקים ועדת בדיקה או חקירה ,  אלא להסתפק בצוות משפטנים שיבדוק זאת ". 
גם הרמטכ"ל ,  רב-אלוף גבי אשכנזי ,  התייחס בכינוס לדו"ח והגדיר אותו כ"מוטעה ומטעה ".  אשכנזי אמר כי  " מיד לאחר מבצע 'עופרת יצוקה' התחלנו לתחקר עצמנו על מנת ללמוד ולהפיק לקחים .  עשינו זאת עוד לפני שהכרנו את השם גולדסטון .  אנו מתחקרים וחוקרים עבורנו ולא עבור אף אדם אחר .  עלינו להתמודד עם האתגרים שמציב הדוח הזה ,  אבל לא באמצעות ועדת חקירה ". 
מוקדם יותר הגיב חמאס לדיווחים ,  לפיהם נרשמה הערה פיקודית לשני קצינים בכירים בצה"ל שהורו על ירי פגזים לעבר מתחם אונר"א במהלך מבצע  " עופרת יצוקה ".  דובר חמאס פאוזי ברהום מסר כי  " טענותיה של ישראל ,  לפיהן היא הענישה את הקצינים בגין הפשעים שביצעו במהלך המלחמה על עזה הן הוכחה ברורה והודאה רשמית בביצוע פשעי מלחמה נגד העם הפלסטיני ". 
לדברי ברהום ,  דברי ישראל מוכיחים גם כי היא עשתה שימוש בפגזי זרחן לבן נגד אזרחים ,  שהשימוש בהם אסור על פי כל האמנות הבינלאומיות .  הוא הוסיף ואמר כי החלטתה של ישראל להעמיד לדין משמעתי את הקצינים הבכירים היא ניסיון להתחמק מבתי דין בינלאומיים , " בייחוד משום שדו"ח גולדסטון צפוי לעבור בקרוב ממועצת הביטחון של האו"ם אל בתי הדין הבינלאומיים ". 
ברהום קרא בשם ארגונו לקהילה הבינלאומית ולמוסדות המשפטיים הפועלים ברחבי העולם  " למהר ולהעמיד לדין את מנהיגיה של ישראל כפושעי מלחמה ,  נוכח פשעי המלחמה שביצעו נגד העם הפלסטיני "  במהלך מבצע  " עופרת יצוקה "  לפני יותר משנה .
 ההאשמות נגד השימוש בפצצות זרחן במבצע עופרת יצוקה הגיעו לאחר שארגון זכויות האדם העולמי ,  HUMAN RIGHTS WATCH  ( HRW )  ,  פרסם דו"ח מיוחד שהאשים את ישראל בשימוש בהן בשטחים מאוכלסים ,  בניגוד לחוק הבינלאומי האוסר לכוון את הפצצות לעבר מטרות אזרחיות .  לפי הדו"ח ,  מצאו חוקרים מטעם הארגון שרידים של פגזים המכילים זרחן בשטחים מאוכלסים ואף במרכזים רפואיים .  לדברי הארגון ,  לפחות שלושה פגזי זרחן פגעו במתחם המרכזי של סוכנות אונר"א במרכז עזה .
 
ברק :  דו"ח גולדסטון שקרי ,  לא לוועדת בדיקה
שר הביטחון הביע התנגדות נחרצת להקמת ועדת בדיקה על מבצע צה"ל בעזה .  לדבריו , " באן קי מון התרשם מאוד מהפרזנטציות שהציג באו"ם הפרקליט הצבאי הראשי "
 
