סולחה בין אוהדי הפועל חולון לאוהדי עירוני אשקלון
לאחר התגרה בין הצדדים בתום משחק הגביע ,  החליטו שני המחנות להתפייס : " מתנצלים ביחד ולחוד על האירועים שקרו "
 אחרי האירועים האלימים ביום ראשון האחרון בתום משחק רבע גמר הגביע בין הפועל חולון לעירוני אשקלון ,  נערכה היום  ( שישי )  סולחה בין שני מחנות האוהדים .  בתום המשחק ,  שהיה מותח לכל אורכו ,  התפתחה תגרה בין שני מחנות האוהדים ,  תגרה שהחלה עוד במהלך המשחק וכללה זריקת כיסאות מצד אוהדי אשקלון .  בתום המשחק ,  חיכו אוהדי חולון לאוהדים האשקלונים ומנעו מהם את היציאה מאולם הפחים .  אחד האוטובוסים שהוביל את אוהדי אשקלון אף נרגם באבנים ,  שגרמו לפציעתו של אוהדי אשקלון .  היום נפגשו ראשי מחנות האוהדים והחליטו להתפייס כדי לסיים את העימות ביניהם .
 יוסי כהן ,  יושב ראש ארגון האוהדים האשקלוני  " הגל הכחול ",  סיפר בתום הסולחה : " האירועים שקרו ביום ראשון ,  מקומם לא בכדורסל הישראלי .  גם אנחנו וגם אוהדי הפועל חולון הבנו את זה ,  ואנו מתנצלים ביחד ולחוד על האירועים שקרו .  אנחנו מקווים שבעתיד האירועים לא יחזרו על עצמם ,  בטח לא במשחקים של שתי הקבוצות .  יש לנו כבוד והערכה רבים אל הפועל חולון ואל קהל אוהדיה ,  שהוא בין הטובים בארץ ואנחנו מאחלים להם רק הצלחה ". 

סולחה בין אוהדי הפועל חולון לאוהדי עירוני אשקלון
לאחר התגרה בין הצדדים בתום משחק הגביע ,  החליטו שני המחנות להתפייס : " מתנצלים ביחד ולחוד על האירועים שקרו "
 
