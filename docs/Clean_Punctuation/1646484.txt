פרסומות סמויות
אודי שרבני ממשיך לשוטט בדירות שהוא לא מכיר .  הפעם הוא נקלע לביתה של מישהי שאוהבת פרסום .  לפחות את של עצמה
דירת קרקע זה פירצה לגשמי גנבים ;  צריך לבוא לראות אותה ביום חורפי ,  כובע גרב על ראשך .  לבדוק סורגים  ( אבל גם סורגים של גשם )  ,  לבדוק חלונות נמוכים  ( אבל גם אדן חלון משתחצן לסגירה )  ,  לבדוק הגבהה מאדמה בוצית  ( אבל גם הגבהה מאדמה בוצית )  .  דפקתי על דלתה ביום חורפי .
 כבר ממזמן הוא טוען ש'גשם זלעפות' לא משוייך טוב .  לדעתו ,  זו הפנייה שצריך לשייך לסוג פנים ,  הבעה .  נניח כך- היא פתחה את דלתה עם פנים זלעפות .  ובכל זאת הוא חייך .  
אומנם הוא איחר ,  אבל בחיוכו לא רצה לגמד את איחורו ,  אלא סתם חייך .  הוא נכנס אל ביתה וחסך מעצמו את זה .  הוא לא רצה לקנות כלום .  
הכל היה פרוס מדי ,  אפשרותי מדי ,  יורד לדקויות מדי .  אם הדירה שלה הייתה אי בודד ,  היא הייתה לוקחת את הדירה שלה .  יש בה הכל .  הדירה שלה הייתה פריט אספנים משל עצמה ,  שבתוכה פרטים שרק לה יש .  
הוא ביקש כוס מים .  מהברז .  
המים זולעפו אל הכוס והיא הגישה לו את זה .  נדמה היה שהיא מאסה בכך שרק לה יש את אותם דברים .  הוא חשב על זה שבביתו שלו יש דברים שלכולם יש .  זה הרגיע אותו .  
על שולחן הסלון היה נר ריחני שלא הודלק אף פעם .  ריחו  ( וניל ?  קוקוס ?  קינמון ?  )  נשמר לעצמו .  תמונה מוזמנת מאתר מכירות שהיא בנתה לעצמה ,  חיכתה לתלייה .  חלוק שעליו רקום  " חלוק זה יתפורר מיד עם לבישתו ",  נח על וו דלת האמבטיה ,  ערימות דיסקים סגורים ,  מנויילנים ,  מסודרים בסדר מופתי בתוך ארגז מקרטון ,  לכולם אותה עטיפה ;  מספר הטלפון שלה .  על הארגז רשום בטוש שחור  " עבו ? ר :  אליי ".  תחתיות כוסות הקפה שלה היו ערומות ,  נעלי האסיקס שליד מיטתה היו עם סוליות נקיות ,  הספרים היו ללא תוכן .  רק דפים ריקים .  אפשרויות של .
 מישהו נכנס לבית של מישהי .  פניה זלעפות .  היא מראה לו את כל מה שיש לה .  הוא מסתובב ,  מסתכל ,  שותה כוס מים מהברז  ( לזה ,  היא לא הייתה מוכנה )  ,  היא מחכה שהוא ייקח משהו ,  אבל הוא לא .  
הוא משער שאם הייתה עליה כתבה באחד העיתונים ,  היא הייתה גונבת כמה עותקים מבית הקפה כי זה שלה .  הוא מצידו היה פותח את זה בעמוד הנכון ומשאיר את זה פזור .  הרי זה תפקידן של הכתבות ;  להרוויח מקריאתם של האחרים ,  לא לשמור אצלך בגלל שזה שלך .  
הוא הבין שהוא נמצא בבית שכולו פרסומות סמויות .  ישנן סדרות טלוויזיה שהדברים פזורים שם אל תת המודע של הצופה .  פה זה לאורחים .
 
פרסומות סמויות
אודי שרבני ממשיך לשוטט בדירות שהוא לא מכיר .  הפעם הוא נקלע לביתה של מישהי שאוהבת פרסום .  לפחות את של עצמה

