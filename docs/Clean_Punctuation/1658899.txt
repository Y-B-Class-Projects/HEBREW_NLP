נטל אחריות על תאונה כדי להונות את חברת הביטוח - ונדחה
 >  >  תמליל שיחה בין חוקר חברת הביטוח כלל לעד ראייה לתאונת דרכים הכריע סכסוך אזרחי לטובת כלל ,  בניגוד לקביעה קודמת במשפט תעבורה פלילי .  כך עולה מפסק דין יוצא דופן שהתקבל באחרונה בבית משפט השלום בנצרת .  מפסק הדין עלה כי סטודנט מהטכניון העדיף ליטול אחריות על תאונה ,  אף שלא נהג ברכב ,  כדי שחברו לא ייתפס נוהג ללא רישיון וכדי שחברת הביטוח תכסה על הנזק .  ביוני 2006 אירעה תאונת דרכים בכפר ריינה שבצפון .  מכונית רנו שהיתה מבוטחת בהכשרת הישוב ,  התנגש בדייהטסו שהיה מבוטח בכלל .  בעקבות חקירת משטרה הורשע נהג הדייהטסו ,  שמואל רביב ,  בעבירות של אי מתן קדימה לרכב ונהיגה בחוסר זהירות .  הוא ספג קנס של 1,000 שקל ופסילה לארבעה חודשים .  הכשרת הישוב הגישה נגד רביב תביעה כספית בסך של כ-50 אלף שקל בגין הסכום ששילמה למבוטח שלה ,  נהג הרנו .  רביב אישר בכתב ההגנה כי היה מעורב בתאונה ,  אך הכחיש שהיה אחראי להתרחשותה .  במקביל שיגר הודעת צד ג' לכלל שביטחה את רכבו .  כלל טענה כי ברכב נהג סעיד עווד ,  חבר ללימודים של רביב ,  שלא היה לו באותה עת רישיון בתוקף ולכן הפוליסה אינה תקפה .  במארס 2009 הגיעו הכשרת הישוב ורביב לפשרה שלפיה רביב ישלם לחברה כ-43 אלף שקל ושכר טרחה של כ-4,000 שקל .  השאלה שנותרה פתוחה היא מי ישלם את הסכום להכשרת הישוב :  רביב או כלל .  רביב המשיך לטעון כי הוא זה שנהג ברכב .  לטובתו עמד פסק הדין הפלילי .  באורח יוצא דופן ,  הסכים השופט טהא ערפאת ,  לשמוע ראיות במשפט אזרחי נגד החלטה שנקבעה במשפט פלילי .  במשפט החליט רביב שלא להביא את עווד שנסע עמו ,  כעד .  כלל קראה לו לעדות .  בעדותם הותירו השניים רושם שלילי על השופט .  הראיה המנצחת היתה הקלטה של חוקר כלל שריאיין עד לתאונה ,  סמי ג'ובראן ,  וזה זכר שהנהג היה ערבי .  השופט העדיף את גרסתו של ג'ובראן .  כלל יוצגה על ידי עו"ד נתן בודה ממשרד שרגא בודה .
 
נטל אחריות על תאונה כדי להונות את חברת הביטוח - ונדחה
nan
