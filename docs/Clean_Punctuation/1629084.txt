ספרד :  קאפל משמעות
אחרי התיקו מול ויאריאל ,  המשיכה ברצלונה לדשדש גם בגביע עם הפסד 2:1 בבית לסביליה ,  משערים של קאפל ונגרדו
לאחר שהודחה ריאל מדריד בסנסציה גדולה על ידי אלקורקון ,  נותרה מחזיקת הגביע ,  ברצלונה ,  עם הזדמנות מצויינת לשחזר את ההישג .  אלא שלפני שהיא עושה תוכניות ,  פגשו שחקניו של גוארדיולה את סביליה ,  שזכתה בעצמה בגביע ב-2007 ,  למשחק הראשון בין השתיים בשלב שמינית הגמר .  ברצלונה הגיעה אחרי משחק לא משכנע במיוחד בתיקו הביתי עם ויאריאל ושוב הראתה יכולת חלשה והגנה רעועה ,  שאיפשרה לאורחים לכבוש שני שערי חוץ ,  בדרך לניצחון 1:2 במשחק הראשון .  הגומלין ייערך בשבוע הבא בסביליה .  
ברצלונה היתה קרובה מאוד להבקיע במחצית הראשונה ,  אבל בעיטה מתוחכמת של מסי מצאה רק עמוד ,  ושאר הניסיונות של האלופה מצאו את ידיו של שוער סביליה ,  אנדראס פאלופ .  בפתיחת המחצית השניה היה רנאטו קרוב מאוד להפתיע את המארחים ,  אבל פינטו היה במקום .  בדקה ה-60 יצאה סביליה להתקפה ,  ברצלונה נרדמה בהגנה ואיפשרה לדייגו קאפל לכבוש בקלות מקרוב .  
בדקה ה-74 גמלה הגנת סביליה בטעות הגנתית משל עצמה ,  ואיפשרה לזלאטן איברהימוביץ' שנכנס במחצית להגיע מול השוער ,  החלוץ עקף בקלילות וגלגל את השיוויון פנימה .  לא עברה דקה ,  וסביליה הכתה בשנית :  קאפל פרץ אל הרחבה והוכשל מאחור על ידי דומיטרו צ'יגרינסקי .  אלבארו נגרדו שלח את הכדור אל הרשת מהנקודה הלבנה ,  וסביליה עלתה ל-1:2 .  עד לסיום המשיכו המארחים לתקוף בכל הכוח ,  ואף קופחו כששער חוקי שכבשו נפסל בטענת נבדל ,  אך לא מצאו את מבוקשם ,  וייאלצו לעבוד קשה יותר בגומלין .
 
ספרד :  קאפל משמעות
אחרי התיקו מול ויאריאל ,  המשיכה ברצלונה לדשדש גם בגביע עם הפסד 2:1 בבית לסביליה ,  משערים של קאפל ונגרדו

