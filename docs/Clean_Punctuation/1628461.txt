כאילו שאין לריברי מספיק בעיות
הצרפתי ,  שהחסיר חודשיים מהעונה ,  החמיץ את פתיחת אימוני באיירן כיוון שציפורני בהונותיו הוסרו .  זה רוברטו ייקנס ע"י המבורג
עונת הפציעות של פרנק ריברי המשיכה היום  ( שני )  ביתר שאת ,  כאשר הפעם פציעתו של הקשר הצרפתי של באיירן מינכן הייתה מוזרה במקצת .  לריברי ,  שהחמיץ בגלל פציעה זו את פתיחת מחנה האימונים של הקבוצה בדובאי ,  הוסרו הציפורניים משתי הבהונות בכפות רגליו .
 במועדון הבווארי סיפרו שהבעיה צצה עוד לפני שיצאה הקבוצה למחנה האימונים שלה במזרח התיכון עקב הקור העז השורר בגרמניה כעת . " ריברי סבל מחבלות בשתי הבהונות שלו והיה צריך לעקור את ציפורניו ",  נכתב בהודעה מפורטת שפרסם המועדון .  כזכור ,  הצרפתי כבר בילה חודשיים מחוץ למגרשים בעונה הנוכחית עקב בעיה בברכו .
 לא רק ריברי סובל ,  אלא כנראה שגם זה רוברטו .  הקשר הברזילאי של המבורג ייקנס על ידי קבוצתו ,  לאחר שלא הופיע בזמן למחנה האימונים של הקבוצה בטורקיה . " קיבלנו הודעה שזה רוברטו לא יגיע כפי שתוכנן ",  אמר מאמן הקבוצה ברונו לבאדיה . " היה סיכום ברור איתו ,  לפיכך ,  כמובן שהוא ייקנס ". 

כאילו שאין לריברי מספיק בעיות
הצרפתי ,  שהחסיר חודשיים מהעונה ,  החמיץ את פתיחת אימוני באיירן כיוון שציפורני בהונותיו הוסרו .  זה רוברטו ייקנס ע"י המבורג

