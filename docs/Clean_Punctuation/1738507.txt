אלברמן : " יכול להיות שלא הגענו בשיא המוכנות "
 קשר מכבי תל אביב ניסה גם להתעודד מהניצחון הדחוק על הפועל פ"ת : " הסגל הזה נבנה על שחקנים בעלי חוזק מנטלי "
 צילום ועריכת וידאו :  נועם אשל
שער הניצחון של האריס מדוניאנין שסידר למכבי תל אביב ניצחון דרמטי 1:2 על הפועל פתח תקוה אמש  ( שבת )  שיחרר אנחת רווחה גדולה בקרב אנשי הקבוצה בסיום המשחק .  הצהובים לא היטיבו לשחק ובדקות רבות שיחקו שבלוני ולא מדויק ועמדו בפני מבוכה רבה שבועיים לפני הדרבי מול הפועל תל אביב במחזור הבא אחרי פגרת הנבחרת .
" אנחנו קבוצה חזקה ,  אנחנו מאמינים בעצמנו ואנחנו מוכנים לדרבי ",  אמר המנג'ר אבי נמני אחרי הניצחון . " אני חושב שהיינו יוצאים לפגרה בתחושה לא טובה אחרי הפסד ,  והמהפך הזה הוא מאוד משמעותי עבורנו .  נצטרך להיות עם הזמן יותר טובים ונגיע לזה .  בדיעבד אנחנו שמחים שפתח תקווה הבקיעה כי זה עורר אותנו .  במחצית השנייה השחקנים שנכנסו עשו את השינוי והכניסו דינמיות ומהירות למשחק שלנו ".  
" יכול להיות שלא הגענו בשיא המוכנות למשחק ",  אמר גל אלברמן . " עשינו לעצמנו את החיים קשים ,  זה לקח מאוד חשוב להפיק ,  למרות שלא איבדנו נקודות .  אנחנו צריכים לדעת איך להתמודד עם זה שקבוצות באות ומסתגרות מולנו .  כולנו יודעים שזה מה שיהיה וגם אתמול ידענו את זה ,  אבל לא הגענו מספיק מוכנים .  אנחנו צריכים לעבוד על זה ולנצל את היתרונות שלנו על היריבות האלה כי מבחינת האיכות זה לא סוד שאנחנו קבוצה בעלת יכולות טובות יותר ",  הוסיף אלברמן .
" הסגל הזה נבנה עם שחקנים בעלי חוזק מנטלי ",  הוסיף אלברמן . " זאת הייתה המטרה מהרגע הראשון שהקבוצה הזו נבנתה .  אנחנו שמים על זה את הדגש אבל צריך לשלב בין יכולת טובה ואופי ואז נגיע למצב שיהיה מאוד קשה לעצור אותנו .  הגעתי לכאן כמו שאר השחקנים למטרה מסויימת ,  להחזיר את המועדון הזה לימי ההצלחות שלו ואני חושב שגם אני וכל שאר השחקנים החדשים יותר והחדשים פחות ,  שעולים על המגרש ,  מבינים את זה ". 
למרות היכולת הלא מבריקה ,  ציינו בקבוצה לטובה את אלירן עטר ,  שנמצא בכושר נפלא והבקיע בפעם הרביעית ברציפות ,  ואת האריס מדוניאנין ,  שהולך ומתברר כשחקן קלאץ' .
 השבוע יחסרו בצוות המקצועי את שחקני הנבחרות ,  כאשר רוברטו קולאוטי ,  יואב זיו ודור מלול יהיו בנבחרת הבוגרת וגם הזרים ,  סאבו פאביצ'ביץ'  ( מונטנגרו )  ,  האריס מדוניאנין  ( בוסניה )  ודימיטאר רנגלוב  ( בולגריה )  ימריאו בכדי להצטרף למנות האימון לנבחרותיהם ,  לקראת המשחקים הבינלאומיים שיערכו בסוף השבוע הקרוב .
 
אלברמן : " יכול להיות שלא הגענו בשיא המוכנות "
 קשר מכבי תל אביב ניסה גם להתעודד מהניצחון הדחוק על הפועל פ"ת : " הסגל הזה נבנה על שחקנים בעלי חוזק מנטלי "
 
