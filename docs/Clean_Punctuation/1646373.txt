צנזורה באייפון ,  למען עתיד ילדינו
מנהל השיווק של אפל טוען כי החברה החליטה לנקות את ה-App Store מאפליקציות עם רמיזות מיניות בגלל תלונות של לקוחות
אפל היא לא זו שסולדת מרמיזות מיניות ,  כי אם צרכניה .  מנהל השיווק של החברה ,  פיל שילר ,  הסביר לניו יורק טיימס שחברה החליטה למחוק מחנות היישומים של האייפון מספר רב של אפליקציות בעלות אופי בערך-מיני בעקבות תלונות צרכנים .
 חייבים לסייג  אפל מעולם לא הרשתה לאפליקציות המציגות עירום להיכנס לחנות ,  והאפליקציות שנמחקו כעת כללו נשים בבגדי ים .  ובכל זאת , " זה הגיע לנקודה בה קיבלנו תלונות מנשים שחשבו כי התוכן בחנות הופך למשפיל ומעורר סלידה ",  זאת לדברי שילר .  מנהל השיווק אף הוסיף כי התקבלו תלונות גם מ"הורים ,  שהתעצבנו מהתוכן שזמין לילדיהם ".  
 ובכל זאת ,  לא כל האפליקציות שמציגות נשים בבגדי ים הוסרו מחנות ה-App Store .  כך ,  למשל ,  האפליקציות של פלייבוי וספורטס אילוסטרייטד הורשו להישאר .  למה ?  כיוון ש"מדובר בחברה מוכרת עם חומר שכבר זמין בפורמט מקובל "  אמר שילר .  
יש לומר כי למרות הצנזורה לאפל סטור ,  גישה לחומרים פורנוגרפיים באייפון ואייפוד טאץ' אפשרית בקלות באמצעות דפדפן הספארי המובנה במכשירים .  בשנתיים וחצי שעברו מאז הושק אייפון ,  הושקו לא מעט אתרי פורנו שהותאמו לפלטפורמה הניידת ,  ועליהם מנגנון הצנזורה של אפל לא יכול לשלוט .
 
צנזורה באייפון ,  למען עתיד ילדינו
מנהל השיווק של אפל טוען כי החברה החליטה לנקות את ה-App Store מאפליקציות עם רמיזות מיניות בגלל תלונות של לקוחות

