ויקראם פנדיט קיבל חבילת שכר של 125,001 דולר עבור 2009
פנדיט התחייב לקבל דולר בלבד עבור 2009 ;  לעומתו ,  בנק אוף אמריקה העניק לראש חטיבת מריל לינץ' 29.9 מ' ד'
ויקראם פנדיט ,  מנכ"ל ענקית הפיננסים האמריקאית סיטי ,  קיבל חבילת שכר של 125,001 דולר עבור שנת 2009 .  השכר משקף את הסכום שהגיע לפנדיט לפני שהתנדב להוריד את משכורתו לדולר בשנה .  חבילת השכר שקיבל פנדיט מגיעה לאחר שהבנק לא הצליח לשוב לרווחיות בשנה שעברה .  פנדיט ,  אשר קיבל שכר שנתי של 38 מיליון דולר בשנת 2008 ,  הודיע בפברואר 2009 כי יקצץ את שכרו לדולר לשנה עד אשר הבנק ישוב לרווחיות .  סיטי רשם הפסד של 1.6 מיליון דולר בשנת 2009 ,  לאחר שהפסיד 27.7 מיליארד דולר ב-2008 .  לשם השוואה ,  סגן נשיא סיטי ,  אדוורד  " נד "  קלי ,  קיבל חבילת שכר של 8 מיליון דולר עבור 2009 .  מנהל חטיבות המסחר ובנקאות ההשקעות ג'ון הייבנס ,  קיבל 9.5 מיליון דולר .  בנק אוף אמריקה העניק לתומאס מונטאג ,  העומד בראש חטיבת מריל לינץ' של הבנק ,  קיבל חבילת שכר בשווי 29.9 מיליון דולר לשנת 2009 .  הבנק בחר להעניק למונטאג את הסכום שבנק מריל לינץ' התחייב להעניק לו כששכר את שירותיו בשנת 2008 .  מונטאג הצטרף לבנק אוף אמריקה חודשים ספורים לפני שהבנק נמכר לבנק אוף אמריקה בספטמבר 2008.בנק וולס פרגו הודיע כי קיצץ את שכר הבסיס לשנת 2010 למרבית עובדיו הבכירים .  וולס פארגו קיצץ בחצי את שכרו של מנכ"ל החברה ג'ון סטומפף ל-2.8 מיליון דולר לשנת 2010 וקיצץ את שכרם של מרבית העובדים הבכירים ,  לפי מסמכים רשמיים שהגיש הבנק לרשות לניירות ערך בארה"ב  ( sec )  .
 
ויקראם פנדיט קיבל חבילת שכר של 125,001 דולר עבור 2009
פנדיט התחייב לקבל דולר בלבד עבור 2009 ;  לעומתו ,  בנק אוף אמריקה העניק לראש חטיבת מריל לינץ' 29.9 מ' ד'

