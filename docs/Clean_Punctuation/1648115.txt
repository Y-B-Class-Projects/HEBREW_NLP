תשמחו עלינו
מבר רפאלי ועד בלקן ביט בוקס ,  משלומי סרנגה ועד מאיר דגן  קבלו את מצעד האנשים הכי משמחים בתרבות הישראלית כרגע .  פרויקט מיוחד לפורים


קבלו את האישה שמחצינה את הדימוי שעד עכשיו היה שמור רק לרווקים תל אביבים נחשקים  אני עושה מה שאני רוצה ,  את מי שאני רוצה ומתי שאני רוצה .  פוליאקוב לא מחזיקה בשיא היופי או הנחשקות בסולם החברתי ,  וגם לא באיזה כישרון בימתי יוצא דופן ,  אבל יש לה ווחאד X פקטור .  פוליאקוב מביאה איתה מצרך נדיר באגף הנשי בקרב הסלביות  היא יודעת לצחוק על עצמה ,  והיא עושה את זה הרבה וטוב ,  דבר שמרבית הנשים לא מעזות לעשות בקול רם .  לפוליאקוב פשוט לא אכפת מה תגידו .  בשעה שהיא נהנית ומתפרנסת יפה מלכבס את הלבנים המלוכלכים שלה מול כול העולם ,  נותרו כמה המצקצקים בלשונם ,  שלא מבינים איך היא אמא לילד ומי נתן לה רישיון לכאלה מינוני גסויות בערוץ 2 .  איך היא היתה אומרת ?   " יאללה ,  עופו עופו ". 

לשלומי סרנגה יש חיוך דק ולא רחב במיוחד ,  מהסוג שאולי מצביע על ביישנות נאיבית ,  כזו שמנסה להגיד  " אבל מה בעצם עשיתי ?  ".  אז מה בעצם סרנגה עושה שהוא כל כך משמח ?  מודעות עצמית גבוהה וטעם טוב במיוחד שמאפשרים לו להפוך את  " מונו "  לתיאור המדויק ביותר של רווקות בעיר הגדולה ,  פתיחות תרבותית שמצביעה על יוצר אינדי בגוף של מטרוסקסואל מיינסטרים ,  ובעיקר החיוך הדק הזה ,  שבתוך חמש דקות מביא אנשים לרקוד על שולחנות ולצעוק  " יאסו "  בלי להרגיש שמישהו מעליב את האינטליגנציה שלהם .
 
אחד הדברים הכי משביתי שמחה בהומור הישראלי היא הדרישה הבלתי פוסקת לסאטירה .  אתם בוודאי מכירים את המשפטים הבאים :  כן ,  זה היה מצחיק ,  אבל איפה הפוליטיקה ?  למה הם יורדים על דמויות מתוכניות טלוויזיה ולא על נתניהו וברק ?  למה אף אחד לא משחזר את ניקוי ראש ?  התשובה הטובה ביותר לאמירות המנג'סות האלה ,  שיוצאות מנקודת הנחה שלסאטירה פוליטית יש השפעה כלשהי על המציאות ,  היא תוכנית הרדיו המנוחה של שרון טייכר וערן זרחוביץ'  ( ובמידה פחותה תוכנית הטלוויזיה שלהם )  :  היא היתה פשוט קורעת מצחוק ,  בלי שמץ של חיבור לאקטואליה  ( אלא אם כן אתם מחשיבים דאחקות על ברנו טגאניה כאקואליה )  ,  בלי יומרה לייצר אמירה פוליטית בשקל ,  אלא סתם התפרעות אנרכיסטית שגורמת לך לפרוץ בצחוק מטורף בדרך מהמשרד הביתה .  עד שהתוכנית ירדה ,  כמובן :  לצחוק אינטליגנטי אין רייטינג במדינה העצובה הזאת .
 
כשאין כבר כוח להסביר מדוע הדבר שהכי חסר לרוק הישראלי הוא אנרגיה ,  פשוט צריך ללכת לראות את הבלקן ביט בוקס ,  לחזור לכל הופעה אחרת בישראל בערב נתון ולהבין מה ההבדל .  השמחה של הבלקן ביט בוקס ניצחה את הסטטיות של הרוק הישראלי כי היא היתה פוליטית מבלי להפסיק לקפוץ .  היא ניצחה גם את מותו של הטרנד הצועני כי היא עושה מוזיקה מגוונת וחשובה יותר מכדי לכלול אותה בז'אנר מסוים .  היא גם תמשיך לנצח בעתיד ,  בגלל שאפילו האיום האירני לא יוכל למחוק לתומר יוסף את החיוך .
 
ליאור נרקיס על שפת הבריכה ,  יפיפיות רוקדות סביבו ,  כמה נמוך כבר אפשר לרדת ?  מישהי מתענגת תחת זרם מים ,  מישהי אחרת שולפת בקבוק שמפניה .  אלוהי הקלישאות  אנא ,  גאל אותי מייסורי .  יפיפייה א' פותחת את השמפניה  רגע משהו קורה .  תפנית מפתיעה יפיפייה ב' מדממת ,  חרחורי גסיסה .  פרודיה מתוחכמת ?  חוסר מודעות קיצוני ?  מה זה משנה .  הקליפים של ליאור נרקיס הם הדבר הכי משמח שקרה על מסכי ערוץ 24 ,  שהוא מצדו אחת הבדיחות היותר עצובות של השנה .
 
בנסיעה לילית לפני כמה ימים בקע מתוך הרדיו במונית  " Love Boy ",  אותו להיט עצום שפירק את הרדיו לפני שלוש שנים שהזכיר עד כמה אינטרנשיונל היא כמעט הקשר היחידי בין הפופ הקופצני של כדור הארץ למזרח התיכון המיוזע .  גם אווירת השמח שהכניסה אינטרנשיונל ל"כוכב נולד "  מצילה את התוכנית משחיקה ובכלל  היש תואר פורימי יותר מ"דיווה "? 

מונית הקצב בערוץ 24 היתה אמורה לחזק את המותג המקורי  ( כלומר הקנוי )  של קשת ,  מונית הכסף .  באופן מוזר ,  למרות שאילנה ברקוביץ' עושה עבודה הרבה פחות טובה מעידו רוזנבלום ,  היא השיגה בדיוק את המטרה :  מוכיחה עד כמה המגיש של התוכנית המקורית מוצלח .  הבן אדם מצליח להפוך תוכנית דבילית שבה נהג אוסף נוסעים ושואל אותם כמה שאלות לא מסובכות לכיף טהור ,  בכוח הכריזמה ,  האישיות והיכולת להתחבר לכל משתתף ,  בלי הבדל של דת ,  גזע ,  מין ואיי קיו .  אין לנו מושג אם רוזנבלום הוא איש שמח ,  אבל קשה למצוא מישהו שמח יותר מהפרסונה הטלוויזיונית שלו .
 
לא ביקשנו הרבה  גיטרות עדכניות ,  טקסטים שלא נכתבו על ידי אלתרמן ובעיקר קצת תשומת לב לאנשים לא יפים במיוחד שנשארו בפינה המבוישת של המציאות האורבנית .  כרגע ,  רק להקה אחת עדיין עושה את זה בלי להתנצל ,  בלי לבהות בנעליים ובלי להפסיק להרים את הגג בדיסטורשנים .  זה אולי לא התפוח הגדול ,  אבל לפחות עם נערות ריינס יש מה לאכול במדבר הזה .
 
אתם יכולים להירגע :  לא ,  אנחנו לא מדברים על הפיגורה המשמחת של בר רפאלי .  ממש לא .  זו האישיות שלה .  ברצינות ,  אנחנו נשבעים .  כי בהתנהלות של בר רפאלי ,  אם מסירים לרגע את המבט מהטוקבקים המטונפים שהיא סופגת ,  אין שמץ מרגשות האשמה והממלכתיות שמאפיינות את התנהלותו של כל סלב ישראלי מצוי .  היא ויתרה על השירות הצבאי בלי להתבייש ובלי להתיפייף ,  מצטלמת בעירום בלי לחשוב מה החבר'ה בשכונה יגידו ,  יוצאת עם ליאו דיקפריו ובין לבין מוצאת זמן לאכול פיצה ב"סובל ".  זה נשמע טריוויאלי שאישה צעירה ועשירה תעשה מה שבא לה ,  אז למה כל כך מעט שחקניות ודוגמניות ישראליות במעמדה מנהלות אורח חיים כל כך משמח ? 

ארבעה דברים שצריך לדעת על המגזין בלייזר :  1 .  זה הפורמט היחידי שבו אתה יכול אשכרה ליהנות מיאיר לפיד מבלי להתעצבן .  2 .  זה המקום היחידי שבו לא ימרחו אותך אלא יגידו לך את האמת בפנים .  במילים אחרות ,  אם יש לך קטן  נדפקת .  3 .  מדובר בידידו הטוב ביותר של החייל החרמן במגדל השמירה המבודד .  4 .  מאז היווסדו בשנת 2001 ,  מצליח המגזין להיות הדבר הכי משמח ומצחיק בשוק התקשורת המקומי  אלא אם כן אתם נשים ,  הומואים ,  נכים ,  עולים חדשים או בני מיעוטים .
 
כשדנה מודן ורועי לוי מרסקים ללא רחם את הזוגות שהחליטו להשתתף בניסוי שלהם ,  לא ברור איך לא עשו את זה קודם .  הרי ידוע שהאירוע הכי מוגזם ומופרך שהישראליות פיתחה הוא החתונה .  בהכנות לטקס המשמים הזה מתכנסות כל הרעות החולות של החברה  פערים חברתיים ,  עדתיות ,  בזבזנות ואבני סברובסקי . " עונת החתונות "  מביאה את הצופה לשיאים חדשים של מבוכה ותחושת עליונות על כל שאר בני האדם ,  שהופכים במחי טבעת לכלות מהגיהינום וחתנים פודליים .  עם האנימציות הזכורות לטוב מ"דאבל דייט "  ועם קטעי האולפן  ( ההולכים ומשתפרים )  של זוג המנחים  מדובר בדרך הכי משמחת להעביר את הזמן ולהרגיש טוב עם עצמכם .
 
הכישרון הגדול של מארינה מקסימיליאן בלומין הוא שהיא יכולה לגרום לכל טקסט להישמע מפתה וסקסי בהרבה ממה שהיה נשמע אילו אמן אחר היה מבצע אותו .  למרות שלא מעט טרוניות נשמעות סביב תפקיד השוליה המוזיקלית שלה ב"מועדון ארוחת הערב ",  הנוכחות של מארינה על תספורותיה ,  המראה הייחודי וכמובן הכישרון המוזיקלי האינסופי ,  היא עדיין תשדיר השירות השמח וטוב לב ביותר שיש למדינת ישראל להציע .  למזלה ,  היא לא שירתה בצבא ,  כך שמשרד ההסברה לא יעשה במידע הזה כל שימוש .

" אני יושב בפאב והאקסית שלי נכנסה ".  בגלל טוויטים כאלה הפסקנו לעקוב אחרי החברים שלנו  להשתעמם מהם אפשר גם בסמסים .  לעומת זאת ,  אין שום תחליף בחיים האמיתיים לחשבונות הטוויטר המזויפים של יאיר לפיד ,  אלון גל ,  דני אילון ואחרים ,  ואמירותיהם המפוברקות גורמות לנו לשמוח עוד יותר מכך שאיננו חברים במציאות שלהם או של החברים שלהם .  ובמילותיו של פייק איל ברקוביץ'   " אוחנה תשבור רגל נגד רומניה וגם התקף לב לא יזיק .  לפחות זה יבוא לך מהלב ". 

כמו החברה הישראלית כולה ,  גם הכדורגל הישראלי הוא עסק שלוקח את עצמו ברצינות רבה מדי .  המאמנים חוששים לטעות ,  השחקנים לא אומרים לעולם דברים בעלי משמעות ,  ההנהלות קונסות כל מי שנצפה מחייך אחרי הפסד ,  התקשורת חמורת סבר ועגמומית .  לאורך השנים ,  הקבוצה שסימלה יותר מכל את אופיו הבונקריסטי של הענף היתה הפועל תל אביב ,  שהתגאתה בסגנונה המשמים והפכה אותו לסוג של אידיאולוגיה .  עד שהגיעה הקבוצה של המועדון השנה ,  ופשוט התחילה לדפוק גולים בלי הפסקה .  חבורה של שחקנים יצירתיים ומשוחררים אילצה את אלי גוטמן ,  המאמן שמתייחס לחיוכים כמו למגפה השחורה ,  לפתוח כפתור בחולצה ולאפשר להם לרקוד על המגרש .  הפועל אולי לא תיקח אליפות ,  אבל הכדורגל השמח שלה מוכיח שלספורט יש עוד כמה מטרות פרט לגביעי מתכת .
 
המלחמה הבאה תפרוץ עוד מעט .  פיגוע הוא רק עניין של זמן .  הנקמה על הנקמה על הנקמה עוד תגיע .  כשזו המציאות ,  פלא שהתרבות הישראלית מסתובבת כל העת עם האף באדמה ?  אלא שמפעם לפעם יש גם רגעי חסד .  מוסד בטחוני מפואר שנתפס בקלקלתו ;  רוצחים שכירים בתחפושות מגוחכות נצפים במצלמות האבטחה ;  מפקד משטרה משעשע מדובאי שעושה צחוק ממאיר דגן המהולל ;  ישראלים מסכנים שמגלים שזהותם נגנבה על ידי מדינתם וכך נדפקה להם החופשה הבאה בחו"ל .  פרשת רצח אל-מבחוח היא אחת הסאטירות החדות והקולעות ביותר שנעשו כאן .  רק חבל שזה לא פרודיה ,  אלא המציאות ,  ותכף מישהו ידאג למחוק לנו את החיוך .
 
תשמחו עלינו
מבר רפאלי ועד בלקן ביט בוקס ,  משלומי סרנגה ועד מאיר דגן  קבלו את מצעד האנשים הכי משמחים בתרבות הישראלית כרגע .  פרויקט מיוחד לפורים

