מכבי פתח תקוה ומ.ס .  אשדוד נפרדו ב-1:1
פנדל של טל בן חיים  ( 22 )  העניק יתרון למלאבסים ,  אבל עידן ויצמן  ( 49 )  השווה במשחק רווי החמצות ,  במיוחד מצד המארחים
לאחר ה-1:5 המשכנע על מכבי אחי נצרת באמצע השבוע בגביע המדינה ,  קיוו במכבי פתח תקוה לחזור לנצח גם בליגה במשחק הבית מול מ.ס .  אשדוד הערב  ( שבת )  .  המלאבסים לא ניצחו בחמשת המשחקים האחרונים שלהם באורווה ,  וגם הפעם לא עשתה זאת עם 1:1 נגד אשדוד ,  עבורה היה זה משחק חמישי ללא ניצחון .  שתי הקבוצות שחולמות כמובן על התברגות בפלייאוף העליון ,  קיבלו את ההזדמנויות להכריע את המשחק ,  אך ללא הצלחה ,  בעיקר מבחינת המחליף דובב גבאי שרשם החמצות גדולות .  פנדל של טל בן חיים העלה את מכבי פתח תקוה ליתרון בדקה ה-22 ,  אבל עידן ויצמן איזן עם שער נאה בדקה ה-49 .  אשדוד עולה זמנית למקום החמישי ,  מכבי פתח תקוה עשירית .
 האיום הראשון לעבר השער היה בדקה ה-19 ,  כשקובי גנון בעט מהאוויר לאחר קרן קצרה ודרגאן סטויקיץ' קלט .  בדקה ה-22 מכבי פתח תקוה יצאה למתפרצת ,  כריסטיאן גונזאלס רץ עם עומר דמארי ,  נתקל בו והשופט זיו אדלר שרק לפנדל בעקבות מגע ביניהם .  טל בן חיים ניגש לנקודה הלבנה ושלח לרשת ,  שבוע שני ברציפות מבחינתו .  0:1 למכבי פתח תקוה .  ארבע דקות לאחר מכן היה צריך להיכבש השני ,  אלא שעומר דמארי בעט מעל השער מחמישה מטרים כשניצב לבדו מול סטויקיץ' .  בדקה ה-38 קיבל דימיטאר מקרייב כדור על סף הרחבה ומסר לעידן שדה שבמקום להחזיר למקרייב בעט לרשת החיצונית והרגיז מאוד את הבולגרי .  
עידן שריקי נכנס למגרש עוד לפני סיום המחצית הראשונה ,  ובדקה ה-49 הגיע שער השיוויון של האשדודים מעידן אחר ,  ויצמן .  הקשר האחורי עט על המציאה לאחר הרחקה של הגנת פתח תקוה ומ-18 מטרים בעט כדור שפגע בקורה השמאלית של דרגוסאלב יבריץ' ונכנס פנימה .  1:1 .  אולי לאור השאננות בצד של פתח תקוה ,  בדקה ה-65 נפתחו הממטרות במגרש וגרמו להפוגה משעשעת בת דקה .  דובב גבאי המחליף ניסה להקשית בדקה ה-74 כשנותר לבדו מול סטויקיץ' ,  אבל השוער הדף לקרן .  נבוישה מרינקוביץ' הגביה את הקרן ושוב גבאי ,  הפעם בחצי מספרת ,  בעט החוצה .  מרינקוביץ' המצוין עם קרן נוספת הציב את סבסטיאן סנסוני בעמדה טובה לכבוש ,  אבל הנגיחה של הצרפתי שש דקות לסיום חמקה החוצה .  בדקה האחרונה שוב הגיע גבאי למצב מצוין ,  אולי הטוב במשחק ,  אבל נגח את הכדור ששלח לעברו אוזן מארבעה מטרים החוצה .  גנון בעט בתוספת הזמן לבדו מתוך הרחבה ,  אבל סטויקיץ' הנהדר שוב הציל .  
הרכב מכבי פתח תקוה :  דרגוסלאב יבריץ' ,  אורי אוזן ,  מוראד מגמאדוב ,  אבי יחיאל ,  ניצן דמארי ,  קובי גנון ,  דן רומן ,  אסי משיח  ( נבוישה מרינקוביץ' ,  66 )  ,  סבסטיאן סנסוני ,  טל בן חיים  ( טומיסלאב בוסיץ' ,  82 )  ,  עומר דמארי  ( דובב גבאי ,  69 )  .
 הרכב מ.ס .  אשדוד :  דרגאן סטויקיץ' ,  מרקו פופוביץ' ,  כריסטיאן גונזאלס ,  מתן אוחיון ,  אדיר טובול ,  רחמים צ'קול  ( עידן שריקי ,  39 )  ,  עידן ויצמן ,  משה אוחיון  ( מאור פרץ ,  82 )  ,  עידן שדה ,  שי רביבו  ( ניר ביטון ,  76 )  ,  דימיטאר מקרייב .
 
מכבי פתח תקוה ומ.ס .  אשדוד נפרדו ב-1:1
פנדל של טל בן חיים  ( 22 )  העניק יתרון למלאבסים ,  אבל עידן ויצמן  ( 49 )  השווה במשחק רווי החמצות ,  במיוחד מצד המארחים

