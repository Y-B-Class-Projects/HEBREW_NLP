לא רק ברשות השידור :  גם ב-BBC מקצצים
רשות השידור הבריטית BBC מתכננת לחתוך במחצית את מספר עמודי האינטרנט באתריה ולסגור שתי תחנות רדיו ,  במסגרת תוכנית ארגון מחדש שתציג בחודש הבא
רשות השידור הבריטית BBC מתכננת לחתוך במחצית את מספר עמודי האינטרנט באתריה ולסגור שתי תחנות רדיו ,  במסגרת תוכנית ארגון מחדש שתציג בחודש הבא ,  דיווח אתמול העיתון  " טיימס "  הלונדוני .
 BBC ,  אשר פעילותה ממומנת באמצעות תשלומי אגרה שנתיים המסתכמים ב-3.6 מיליארד ליש"ט ,  תצמצם ברבע את תקציב פעילותה באינטרנט ,  המסתכם כיום ב-112 מיליון ליש"ט ,  ותצמצם ברבע את מספר עובדיה ברשת .  הרשות גם תסגור את תחנות הרדיו הדיגיטליות 6 Music ו-Asian Network .  הקיצוצים עשויים להביא לפיטוריהם של יותר מ-600 עובדים .
 תוכנית הארגון מחדש של BBC ,  אשר תכלול העתקת תקציבים בסך 600 מיליון ליש"ט להפקת תוכן איכותי יותר ,  תמומן כולה על ידי סגירה וצמצום של שירותים קיימים .  הרשות גם מתכננת להגביל את הוצאותיה על זכויות שידור אירועי ספורט ל-8.5% מסך הכנסותיה מתשלומי אגרה או כ-300 מיליון ליש"ט ,  ולצמצם את הרכישות של סדרות טלוויזיה זרות .
 
לא רק ברשות השידור :  גם ב-BBC מקצצים
רשות השידור הבריטית BBC מתכננת לחתוך במחצית את מספר עמודי האינטרנט באתריה ולסגור שתי תחנות רדיו ,  במסגרת תוכנית ארגון מחדש שתציג בחודש הבא

