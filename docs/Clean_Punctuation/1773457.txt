מסיבת חורף באירופה
השלג ברחובות והטמפרטורות הנמוכות לא מרתיעים את האירופאים - שיפתחו בפברואר ,  כמדי שנה ,  את עונת הקרנבלים .  מי שלא חושש מהקור יוכל ליהנות מחופשת חורף עם שלל אירועים ססגוניים הפתוחים לקהל הרחב - ומטיסות במחירים אטרקטיביים
 >  >  אירופה קפואה ,  השלג לא מפסיק לרדת ולהשבית שדות תעופה ,  אבל כמדי שנה היא מציעה מגוון אירועי תרבות שמחממים את הלב .  פברואר ותחילת מארס הם עונת הקרנבלים בעולם הנוצרי - שמתחילים את 40 ימי הצום שאחריהם מגיע חג הפסחא .  בחברת קשרי תעופה מדווחים כי בחודש האחרון נרשם גידול של 10% בהיקף הזמנות של חבילות לקרנבלים בספרד ,  באיטליה ובמלטה בהשוואה לתקופה המקבילה אשתקד - למעלה ממחצית ההזמנות הן לקרנבל המסכות בוונציה . " הקרנבלים מתרחשים בחורף ,  תקופה שהיא בהגדרה פחות עמוסה מבחינת תיירות באירופה ,  ולכן אנשים שמחליטים לצאת לחופשת חורף קלילה ,  שאינה סקי ,  מתאימים את הנסיעה לתכנים מקומיים שמספקים ערך מוסף תרבותי ",  אומרת יעל ורדי ,  מנהלת השיווק של קשרי תעופה .  מאחר שמדובר בתקופת קרנבלים התיירות חוזרת לפרוח באותם אזורים - והמחירים עולים בהתאם .  שירי ריימונד ,  סמנכ"לית וואלה טורס ,  טוענת כי מי שייסע שבועיים לפני או שבועיים אחרי אותו קרנבל ייהנה ממחירים נמוכים יותר בכ-15% אבל לא יזכה לאותה חוויה אותנטית . " כשיש קרנבל בעיר הקפיצה במחירי החבילות היא בעלויות של בתי המלון .  המחירים של הטיסות נשארים נמוכים יחסית כי זו עדיין תקופת החורף ,  אבל כל סידורי הקרקע של המלונות והשכרת רכב יכולים לקפוץ ב-20% ",  מוסיפה סהר אמר מחברת אופקים נסיעות ותיירות .  איל שטרק ,  מנהל השיווק של אלדין טרוול ,  המתמחה בשיווק ישיר של חדרים בבתי מלון ,  מסביר כי  " בתקופת הקרנבלים קיימים ביקושי שיא ללינה בבתי מלון במיקום מרכזי לכן מחירי הלינה מאמירים וההיצע קטן .  לעומת זאת ,  מסתמנת תופעה של ישראלים המזמינים באופן עצמאי בתי מלון במרחק של עשר דקות נסיעה ממיקום הקרנבל ומוזילים את החופשה במאות אחוזים ".  הוא טוען לדוגמה כי לינה במלון מרידיאנה בדרגת 4 כוכבים בעיירה ונציה מוגליאנו שנמצאת כמה דקות נסיעה מוונציה ,  תעלה 234 שקל ללילה בחדר זוגי כולל ארוחת בוקר לאורך כל ימי קרנבל המסכות .  במלון palazzo schiavoni באותה רמה ,  שנמצא בכיכר סן מרקו ,  המחיר הוא 394 שקל ללילה ,  ובסוף שבוע המחיר עולה ל-1,034 שקל .  דוגמה נוספת היא מלון hotel club בדרגת 3 כוכבים בעיירה מסטרה .  המחיר בו יהיה 150 שקל לכל ימי הקרנבל ,  לעומת מלון casa verardo בכיכר סן מרקו ,  שהמחיר בו קופץ פי שניים - 340 שקל ללילה באמצע שבוע ו-858 שקל ללילה בסופ"ש .  עוד מוסיף שטרק כי  " יש ערך מוסף ללינה בעיירות האלה - היא מאפשרות לתיירים להתוודע לאזורים הכפריים המספקים מקומות ייחודיים לטיולים ולמפגשים לא פורמליים עם המקומיים באזור ".  מלבד טיולים פרטיים שכל לקוח יכול להרכיב בעצמו ,  מקיימות החברות טיולים מאורגנים לקרנבלים ,  במיוחד באיטליה - שמציעה בתקופת זמן קצרה מאוד ארבעה קרנבלים ברחבי המדינה . " במהלך החודשים פברואר-מארס ישנם מעט מאוד טיולים מאורגנים ליעדים באירופה בשל תנאי מזג האוויר הלא צפויים .  הקרנבל מהווה סיבה ראויה ואטרקטיבית לצאת לטיול באירופה ",  אומר דותן נוי ,  מנכ"ל דרך החופש מבית קשרי תעופה , " והטיול המאורגן לקרנבלים הוא דרך מצוינת ליהנות משילוב בין כמה מקומות שבהם מתקיימים החגיגות ,  הן מהבחינה הלוגיסטית של העברות ,  מלונות ,  ואוכל ,  והן מבחינת התכנים שמועברים על ידי מדריך מנוסה בעברית ".  הקרנבלים אמנם נשמעים מאוד ציוריים ועליזים ,  כאלה היכולים להלהיב ילדים ,  אבל החבילות והטיולים המאורגנים מיועדים בעיקר לזוגות .  זאת מכיוון שמדובר בתקופת לימודים שמקשה על ההורים להוציא את הילדים מבית הספר ,  ומעבר לכך ילדים בדרך כלל מעוניינים באטרקציות נוספות .  הקרנבלים הנחשקים באירופההתיאטרון יורד לרחוב קרנבל המסכות בוונציה ,  איטליה מתי :  25 בפברואר עד 8 במארס אחד מקרנבלי החורף הידועים והפופולריים ביותר ,  שמשחזר מאז 1980 את המסורת שמקורה בקומדיה דל ארטה .  לאורך כל ימי הקרנבל המקומיים עוטים על עצמם את המסכות המפורסמות ומקיימים תהלוכות לאורך התעלות ורחובות העיר .  כמו כן נערכים מופעי ריקוד ,  פנטומימה ומופעי אש באירועי רחוב שונים .  רוב הפעילויות מתרכזות בכיכר סן מרקו ,  כולל תחרות לקביעת המסכות היפות מכולן ביום האחרון .  לאירועים מפוארים לרוב יותר ,  כמו נשפים המלווים בארוחות גורמה ,  צריך לקנות כרטיס כניסה - שיכול להגיע לכמה מאות יורו .  ההתארגנות בקרנבל היא ספונטנית יחסית ומעבר לאירועים הקבועים מראש אין תכנון מוקדם לתהלוכות או למופעי התיאטרון הפתוח .  מחירי חבילות נופש :   ?  3 לילות בעיירת מסטרה ,  השוכנת ליד ונציה ,  מלון פלאזה ,  4 כוכבים - 789 דולר  ( קשרי תעופה )   ?  3 לילות בעיירת מסטרה במלון אריסטון ,  3 כוכבים 677 דולר  ( איסתא )  בובות ענקיות וניוקי קרנבל הבובות בוויארג'ו ,  איטליה מתי :  8 ,  15 ,  22 בפברואר ו-1 במארס מקורו של הקרנבל ב-1873 ,  כשתושבים צעירים החליטו לצאת בביקורת נוקבת נגד הממסד הדתי והפוליטי והציגו את נבחרי העיר באור שלילי באמצעות בובות ענק בעלות אופי גרוטסקי .  כיום תמצאו בקרנבל בובות מעולם האגדות ומהחיים הפוליטיים של איטליה ומהעולם ,  שלעתים מגיעות לגודל של כ-20 מטר .  מעבר לתהלוכות מתקיימים גם נשפי מסכות ומופעי תיאטרון ,  תזמורות ומופעי זיקוקים .  בניגוד לקרנבלים אחרים הנמשכים כמה ימים רצופים ,  קרנבל זה מתקיים רק בימי ראשון ,  ולכן כדאי לשלב אתן טיול לקרנבל הניוקי של ורונה ,  שמתקיים ב-4 בפברואר ,  או לבלות כמה ימים בקרנבל בוונציה .  מחירי טיולים מאורגנים :   ?  7 לילות כולל ביקור בקרנבלים בוונציה ,  בוורונה ,  באיבראה ובוויארג'ו - 999 דולר  ( איסתא )   ?  6 לילות כולל ביקור בקרנבל הבובות בוויארג'ו ,  בוונציה ובקרנבל הניוקי בוורונה - 1,099 דולר  ( נתור )  המסיבה נמשכת לתוך הלילה קרנבל מסכות בוולטה ,  מלטה מתי :  4-8 במארס חגיגות הקרנבל המסורתי של מלטה מתקיימות בעיר הבירה ולטה ,  שבחצי האי שיברס ,  ובעיר נדור ,  שבאי המלטזי גוזו ,  שם האירועים קטנים יותר .  במסגרת הקרנבל מתקיימות תהלוכות צבעוניות במרכז העיר ,  עם משאיות שעליהן בובות ענק ותזמורות וברחובות יש מגוון מופעי בידור של האמנים המובילים באי ,  רקדנים מקצועיים ,  די-ג'יי בינלאומיים ועוד .  אווירת הקרנבל נמשכת בלילות בברים ובמועדונים שהמקומיים והתיירים מגיעים אליהם עדיין בתחפושות הקרנבל .  מחירי חבילות נופש :   ?  7 לילות במלון טופז ,  3 כוכבים - 549 דולר  ?  7 לילות במלון קוורה פאלאס ,  4 דולר - 649 דולר  ?  7 לילות במלון אינטרקונטיננטל 5 כוכבים - 889 דולר  ( קשרי תעופה )  שלושה לילות בלי שינה קרנבל פאסנכט בבזל ,  שווייץ מתי :  14-16 במארס כדאי לכם לאגור כמה שיותר שעות שינה לפני שאתם מגיעים לקרנבל הזה ,  כי מהלילה הראשון תבינו שלא באתם לישון .  מדי שנה נאספים אלפי תושבים ותיירים בכיכר המרכזית של העיר ומחכים ששעון העירייה יציין כי השעה ארבע בבוקר ,  אז מכריזים על פתיחת הקרנבל .  בשלב הזה מתחילות עשרות קבוצות לצעוד ברחבי העיר בתחפושות ,  לרוב בעלות ראש ענק ,  מלוות בתזמורות הכוללות תופים ,  חלילים וכלי נשיפה ,  במטרה להעיר את העיר .  לרוב מצעדי הרחוב נמשכים עד הבוקר ,  ואחר הצהריים ההילולה מתחילה מחדש .  אפשר להגיד שבמשך שלושה ימים העיר לא נחה ובכל מקום תמצאו מסיבות ,  הופעות והרבה אלכוהול .  נחגג כאחד מקרנבלי החורף האחרונים .  מחירי חבילות נופש :   ?  3 לילות במלון ויקטוריה ,  4 כוכבים - 790 דולר  ( איסתא )   ?  5 לילות בהילטון באזל ,  5 כוכבים דה לקס - 1,156 דולר  ( אופקים נסיעות ותיירות )  לחגוג כמו בברזיל קרנבל טנריף ,  ספרד מתי :  2-13 במארס זהו הקרנבל הלטיני הקרוב ביותר לישראל כך שהוא מתאים למי שידו אינה משגת לנסוע עד ריו דה ז'נרו אך עדיין רוצה לחגוג כאילו הוא בברזיל .  הקרנבל מתקיים מדי שנה כשבוע לפני היום הרביעי של האפר ,  אחד הימים הקדושים לנצרות ,  שמציין יום אבל .  יום זה חל 40 יום לפני חג הפסחא ,  והוא תמיד נחגג ביום רביעי בין תחילת פברואר לתחילת מארס .  הקרנבל מציע מסיבות רחוב ,  מוסיקה ,  תחפושות ותהלוכת סוסים גדולה .  שתי האטרקציות העיקריות בו הן מסיבה שאליה מגיעים החוגגים לבושים בבגדים של המין השני וטקס קבורת בובה ענקית בדמות סרדין ,  שאותה מלווים אלפי אנשים מחופשים לאבלים ,  המקוננים על מותו .  מחירי חבילות נופש :   ?  7לילות במלון מארט ,  3 כוכבים - 1,000 דולר  ( דיזנהאוז )   ?  5 לילות בהוטסה לגוס דה סיזר ,  4 כוכבים - 1,119 דולר  ( וואלה טורס )  שורפים את מלך החורף קרנבל ניס ,  צרפת מתי :  18 בפברואר עד 8 במארס המצעדים מתקיימים לאורך הטיילת המקומית ומציעים חגיגה עירונית מסורתית שהופכת את העיר לשוקקת חיים .  הקרנבל נמשך כשלושה שבועות אך לרוב התהלוכות מתקיימות בימי שלישי ובסופי שבוע .  מדובר בתהלוכות של בובות ענק צבעוניות המופעלות על ידי להקות תיאטרון ומוסיקה ,  בתחרות פרחים ובמופעי זיקוקים .  אחד משיאי הקרנבל מתרחש בתהלוכה שבה בנות האצולה מנגנות יחד עם אנשי התזמורת ,  העוטים מסכות ,  את שיר הקרנבל השנתי .  את דמותו של מלך החורף ,  שנישאת אף היא בתהלוכה ,  נהוג לשרוף בערב הסיום על שפת הים כדי לסמן את סוף החורף ותחילת האביב .  מחירי חבילות נופש :   ?  5 לילות במלון לוקרנו ,  3 כוכבים - 739 דולר  ( וואלה טורס )  הערה :  המחירים הם לאדם בחדר זוגי לחבילת נופש הכוללת טיסה ומלון

מסיבת חורף באירופה
השלג ברחובות והטמפרטורות הנמוכות לא מרתיעים את האירופאים - שיפתחו בפברואר ,  כמדי שנה ,  את עונת הקרנבלים .  מי שלא חושש מהקור יוכל ליהנות מחופשת חורף עם שלל אירועים ססגוניים הפתוחים לקהל הרחב - ומטיסות במחירים אטרקטיביים

