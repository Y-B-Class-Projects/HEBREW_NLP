קבוצת אביב בונה באוהאוס
פרויקט המגורים יוקם על ידי הקבוצה במקום בניין הפניקס בת"א בהשקעה של 16 מיליון דולר ,  ויכלול 5 קומות מגורים ,  קומת פנטהאוזים ,  קומת קרקע מסחרית ושלושה מרתפי חניה
קבוצת אביב ,  שבשליטת דורון אביב ודפנה הרלב ,  הודיעה היום כי חתמה על הסכם רכישה של סך הזכויות בבניין הפניקס ,  ברחוב הרכבת פינת רחוב לבונטין בתל אביב .  ההסכם נחתם עם מגשימים פרויקטים ,  קבוצה טרה ובנייני העיר הלבנה תמורת כ-16 מיליון דולר .  לאחר הריסת המבנה הקיים תקים אביב מתחם מגורים שיכלול כ-5 קומות מגורים ,  קומת פנטהאוזים ,  קומת קרקע מסחרית ,  ושלושה מרתפי חניה .  המתחם ,  בן כ- 2.5 דונם ,  יציע דירות בנות 2-3 חדרים ודירות גג ודופלקס בטווחי מחירים שיחלו ב- 1.2 מיליון שקל .  נוסף על כך ,  הפרויקט יכיל שטחי מסחר בקומת הקרקע .
" מתחם החשמל מסתמן כפנינת נדל"ן בעיר תל אביב וכבר היום הוא מתפקד כ"סוהו "  החדש של העיר ",  אמר דורון אביב ,  יו"ר קבוצת אביב . " ניתן למצוא שם בתי קפה אופנתיים ,  בוטיקים יחודיים של מעצבים צעירים ,  כאשר כבר בשלבי המשא ומתן על הקרקע ,  נרשמו אצלנו רוכשים פוטנציאלים שמעוניינים לרכוש דירה בפרויקט ".  
אביב הוסיף כי בשנים האחרונות התפתחה מגמה של חזרה למגורים בתל אביב למרות המחסור בשטחי בנייה בעיר .  בהמשך למגמה זו ,  ניתן לראות כי מתחם החשמל בתל אביב עובר שינוי משמעותי ומציע מחירים נמוכים יחסית למתחם רוטשילד ,  למרות הסמיכות אליו .  
מתחם גן החשמל בתל אביב ,  אשר נחשב למרכז ההיסטורי הישן של העיר תל אביב ,  עובר הליך שינוי משמעותי בהיבט הנדל"ני- על חניון בית הדר הממוקם בסמוך לפרויקט מתוכנן פרויקט מגורים נוסף ,  בניין המכס הישן ותחנת המשטרה הממוקמת באזור מיועדים להליך שימור מחמיר .  עוד מתוכננת תחנת רכבת קלה ביהודה הלוי פינת אלנבי .  
הפרויקט החדש ישמור על אופי דומה לזה של הבניין הנוכחי אף שאינו מיועד לשימור .  המבנה יעוצב בסגנון הבאוהאוס ויציע חזית מעוגלת המלווה את מתאר הרחוב ופטיו עם גינה במרכז המבנה אשר סביבו ייבנה הבניין .  תכנון הפרויקט ישלב בין הסגנון המיוחד של העיר תל אביב ובין סגנון הבנייה האורבני-ניו יורקי ,  והוא יציע 6-5 קומות בלבד בהתאם להגבלות העיר הלבנה .  את הפרויקט יתכנן משרד האדריכלים בר אוריין .
 
קבוצת אביב בונה באוהאוס
פרויקט המגורים יוקם על ידי הקבוצה במקום בניין הפניקס בת"א בהשקעה של 16 מיליון דולר ,  ויכלול 5 קומות מגורים ,  קומת פנטהאוזים ,  קומת קרקע מסחרית ושלושה מרתפי חניה

