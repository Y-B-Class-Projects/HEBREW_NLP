ברלוסקוני :  עדיף לאהוב צעירות מאשר להיות הומו
ראש ממשלת איטליה הגן על חיבתו לבחורות יפות והביע ביטחון כי ממשלתו תחזיק מעמד עד תום הקדנציה ,  למרות קריאות להתפטרותו בשל שערורייה חדשה בה מעורבת קטינה
ראש ממשלת איטליה סיליביו ברלוסוקני דחה היום  ( שלישי )  קריאות להתפטרותו בעקבות דיווחים כי עזר לצעירה בת 17 שהשתתפה במסיבות בביתו .  לדבריו , " עדיף לאהוב בחורות יפות מאשר להיות הומוסקסואל ".  
ברלוסקוני הביע תמיכה ביציבות ממשלתו וסירב להתנצל על אהדתו לנשים צעירות .  הוא אף הכחיש כי ביצע מעשים לא נאותים .  זאת בעקבות קריאות האופוזיציה להתפטרותו על רקע פרשיית  " רובי ",  הנקראת על שם הצעירה שמסעירה בשבוע האחרון את התקשורת האיטלקית .
" כמו תמיד ,  אני עובד ללא הפרעה ואם לפעמים יוצא שאני מסתכל על הפנים של בחורה יפה ,  זה עדיף לאהוב בחורות יפות מאשר להיות הומוסקסואל ",  אמר ברלוסקוני בתערוכת אופנועים במילנו .  בתגובה להשערות בתקשורת האיטלקית כי הפרשה עלולה למוטט את הקואליציה השבירה שלו ,  אמר ראש הממשלה : " אתם צריכים להיות בטוחים לחלוטין לגבי הממשלה ולגבי העובדה שזאת ממשלה שעדיין יש לה רוב ושמתכוונת למשול עד לסיום כהונתה ".  
במרכז השערורייה האחרונה בשרשרת הפרשות המסעירות של ברלוסקוני בן ה-74 ,  היא קטינה בת 17 ממוצא מרוקאי שהשתתפה במספר מסיבות בחווילתו של ברלוסקוני סמוך למילנו .  בשבוע שעבר פורסם כי ראש הממשלה התקשר למפקד משטרת מילנו ופעל לשחרורה של הצעירה ממעצר בחשד לגניבה .  ברלוסקוני הודה שעזר ל"רובי ",  ששמה האמיתי הוא כרימה ,  אך הכחיש כי הפעיל לחץ על המשטרה .
 
ברלוסקוני :  עדיף לאהוב צעירות מאשר להיות הומו
ראש ממשלת איטליה הגן על חיבתו לבחורות יפות והביע ביטחון כי ממשלתו תחזיק מעמד עד תום הקדנציה ,  למרות קריאות להתפטרותו בשל שערורייה חדשה בה מעורבת קטינה

