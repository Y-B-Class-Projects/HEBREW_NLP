החיסול בדובאי : " אל-מבחוח עונה למוות "
 עיתון היוצא לאור באיחוד האמירויות הערביות ,  פרסם דיווח על נסיבות חיסולו לכאורה של בכיר חמאס מחמוד אל-מבחוח . " על הגופה נמצאו סימני עינויים ורגליו היו קשורות עם חוטי חשמל "
  ( צילום :  רויטרס ,  עריכה :  דורון שטיין ) 
העיתון  " אל חליג' "  היוצא לאור באיחוד האמירויות הערביות ,  פרסם בצהרים  ( שישי )  דיווח על נסיבות חיסולו לכאורה של בכיר הזרוע הצבאית של חמאס מחמוד אל-מבחוח בדובאי .  חבר הלשכה המדינית של הארגון בדמשק ,  עיזת א-רישק ,  פרסם הבוקר הודעה בה אושר דבר חיסולו של אל-מבחוח ,  שהיה אחד ממייסדי הזרוע הצבאית של חמאס .
 גורם רשמי במשטרה המקומית מסר לעיתון  " אל חליג "  כי גופתו של אל-מבחוח נמצאה על ידי עובד במלון בעיר דיירה במדינה .  עוד סיפר קצין המשטרה כי על גופתו של בכיר חמאס נמצאו סימני עינויים ושרגליו היו קשורות עם חוטי חשמל .  בנוסף נראה כי אל-מבחוח נחנק למוות באמצעות כרית שכיסתה את אפו .
 עוד סיפר קצין המשטרה לעיתון המקומי כי בלשים של משטרת איחוד האמירויות חוקרים מידע לפיו ארבעה גברים שהיו מצוידים במסכות ,  ביקרו בחדרו של אל-מבחוח ארבעה ימים לפני החיסול .  עוד נמסר בדיווח של העיתון כי אל-מבחוח נכנס ככל הנראה לדובאי תחת זהות בדויה ושאנשי הביטחון גילו את זהותו האמיתית של האיש רק לאחר מותו .
 בהודעה רשמית שפרסם חבר הלשכה המדינית של הארגון בדמשק ,  עיזת א-רישק ,  נמסר כי  " דמו של אל-מבחוח לא נשפך לשווא ".  א-רישק מסר כי אתמול בלילה הגיעה גופתו של אל-מבחוח לדמשק וכי הוא צפוי להיקבר היום אחר הצהריים . " חמאס ,  בשיתוף פעולה עם הגורמים הנוגעים בדבר באיחוד האמירויות ,  מנהל חקירה לבדיקת נסיבות חיסולו של אל-מבחוח ".  א-רישק אישר כי אל-מבחוח הוא אחד ממייסדי הזרוע הצבאית של חמאס ומי שעמד מאחורי חטיפת ורציחת חיילי צה"ל סספורטס וסעדון .  
סגן ראש הלשכה המדינית של חמאס ,  מוסא אבו מרזוק ,  הפנה אף הוא אצבע מאשימה לישראל ,  לאחר חיסולו לכאורה של בכיר הארגון מוחמד אל מבחוח בדובאי :  בראיון לרשת הטלוויזיה  " אל-ג'זירה "  ממקום מושבו בדמשק אמר כי  " המוסד עומד מאחורי חיסולו של אל-מבחוח "  במהלך ביקורו באיחוד האמירויות .  בהודעה שפרסמה הזרוע הצבאית של חמאס היא הבטיחה  " להגיב על הפשע הציוני בזמן ובמקום שתמצא לנכון ". 
אל-מבחוח ,  בן 50 ,  יליד מחנה הפליטים ג'בליה שבצפון רצועת עזה ,  היה כאמור ממייסדי הזרוע הצבאית של חמאס .  כמי שעמד מאחורי חטיפת ורציחת אילן סעדון ואבי סספורטס ,  היה אחד המבוקשים הראשונים שבתיהם נהרס על ידי ישראל .  בעבר היה אל-מבחוח עצור מספר פעמים בבתי הכלא בישראל אך בשנת 1989 גורש לסוריה ,  שם הוא חי .
 
החיסול בדובאי : " אל-מבחוח עונה למוות "
 עיתון היוצא לאור באיחוד האמירויות הערביות ,  פרסם דיווח על נסיבות חיסולו לכאורה של בכיר חמאס מחמוד אל-מבחוח . " על הגופה נמצאו סימני עינויים ורגליו היו קשורות עם חוטי חשמל "
 
