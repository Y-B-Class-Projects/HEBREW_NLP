 " אנו במסלול התפוררות של השידור הציבורי "
 כך אמר מבקר המדינה שעורך ד"וח על רשות השידור .  ועדת הכלכלה אישרה הקלות בתנאי המכרז להקמת הערוץ הייעודי בערבית
 >  >  מבקר המדינה ,  השופט בדימוס מיכה לינדנשטראוס ,  עורך דו"ח מיוחד על רשות השידור ,  כך הודיע בדיון שקיימה אתמול הוועדה לביקורת המדינה על התנהלות רשות השידור . " זה לא סוד שאנחנו נמצאים במסלול התפוררות של השידור הציבורי ולזה אסור להסכים .  אנחנו חייבים להגן על השידור הציבורי ",  אמר לינדנשטראוס . " אנחנו נמצאים בתוך העניין .  קיבלנו עשרות פניות ,  גם מעיתונאים וגם עובדי מינהל של רשות השידור ".  המבקר הדגיש כי  " עם חלק נכבד מהאנשים כבר נפגשנו .  שמענו כבר עובדות שמחייבות תשומת לב יוצאת דופן .  אנחנו בעיצומו של תהליך הבדיקה .  נעשה כל מאמץ שהבדיקה תהיה מהירה .  אני מקווה שהדו"ח הזה ייגמר מהר מאוד וישקף את מה שאנחנו מוצאים .  אני לא זוכר הליך ביקורת שגרר כמות כל כך גדולה של תלונות ".  ועדת הכלכלה של הכנסת אישרה אתמול את כללי ההתקשרות שנועדו להקל בדרישות המכרז להפעלת ערוץ ייעודי בשפה הערבית .  על פי הכללים ,  הערוץ הייעודי יחוייב בשנותיו הראשונות בשיעור נמוך יותר של הפקה מקומית ,  לעומת החובה המוטלת כיום בחוק התקשורת ,  המחייב ערוץ ייעודי לשדר 20% הפקה מקומית מסך שעות השידור .  בשנתיים הראשונות יהיה שיעור שעות ההפקה המקומית של הערוץ הייעודי בשפה הערבית 7.5% מסך שעות השידור ,  בשנה השלישית 12% ובשנה הרביעית מכסת השידור של הפקה מקומית תהיה 20% .  ניצן חן ,  יו"ר המועצה לשידורי כבלים ולוויין ,  הביע סיפוק רב מההחלטה : " אנו רואים חשיבות רבה בקיומו של ערוץ בשפה הערבית שהינו חסר וחיוני בנוף הטלוויזיוני הישראלי ,  ויספק מענה לערבים אזרחי ישראל שלא מקבלים ביטוי טלוויזיוני מספק בערוצי הטלוויזיה הקיימים ",  אמר .

" אנו במסלול התפוררות של השידור הציבורי "
 כך אמר מבקר המדינה שעורך ד"וח על רשות השידור .  ועדת הכלכלה אישרה הקלות בתנאי המכרז להקמת הערוץ הייעודי בערבית

