הבורסה בתל אביב ננעלה בירידות שערים
המעו"ף איבד 0.4% מערכו וננעל ברמת 1,138 נקודות ות"א 100 ירד ב-0.6% ונסגר ברמה של 1,060 נקודות .  מדד מניות הבנקים הפך מגמה וננעל בעליה של 0.2% ומדד מניות הנדל"ן ירד ב-1%
עידן יאול ,  ראש תחום אג"ח בתמיר פישמן ,  מעריך היום כי מגמת העלאת הריבית תומכת באפיק השקלי על פני האפיק הצמוד ,  במיוחד לאור ציפיות האינפלציה הגבוהות המגולמות בשוק ההון . " אנו מעריכים כי האג"ח הממשלתי הצמוד לטווח קצר-בינוני  ( של עד 5 שנים )  צפוי להיסחר במגמה שלילית כתוצאה של שילוב בין ירידת באינפלציה הגלומה וחשש מפני המשך העלאות הריבית ",  הסביר יואל .  
לדבריו ,  אג"ח קונצרניות של חברות שברובם צמודי מדד נפגעות בצורה דומה לאיגרות ממשלתיות צמודות .  עם זאת ,  מי שמחפש הגנה מהאינפלציה המתגברת ,  עדיין מומלץ לו כי יפנה לאפיק הקונצרני אשר נסחרות האג"ח במרווח חיובי מעל לאפיק ממשלתי ובתשואה חיובית .  מאחר ומרווחים בין איגרות קונצרניות לממשלתיות חזרו לרמות סבירות ,  רואה יואל אטרקטיביות באיגרות הקונצרניות המדורגות בדירוג A ומעלה ,  בעלות מח"מ של 4 שנים .  זאת ,  עקב רווחיות החברות שהולכת ומשתפרת .  
בנוסף לכך ממליצים בתמיר פישמן להתרחק מאיגרות חוב של חברות הפועלות בענף הנדל"ן היזום בארץ ,  ובמיוחד במזרח אירופה ,  הסובלות מקשיי מימון ותנאי הסביבה הלא נוחים .  מדדי איגרות חוב קונצרניות ממשיכים להיסחר בירידות גם הבוקר בהמשך למגמה שלילית מתחילת השבוע .  
מדד התל בונד 20 ירד היום 0.3% ומדד התל בונד 60 השיל 0.2% .  לעומת זאת ,  איגרות ממשלתיות ארוכות שינו כיוון ,  ונסחרו בעלייה של עד 0.3% .  יואל הסביר כי השחרים הארוכים מגלמים כבר את התרחישים האופטימיים ביותר של המשך העלאת הריבית במשק ,  ולכן תגובתם להודעה אינה דרמטית ומפתיעה .  
בשיחת ועידה של הראל פיא ליועצים ,  אמר סמי בבקוב ,  מנכ"ל הראל פיא ,  כי התיקון באגרות חוב הקונצרניות הנכללות במדדי תל בונד והנגררות אחרי אגרות ממשלתיות בשמירת פער ,  מקרב את האפיק לתשואות מצוייניות להשקעה .  בבקוב הוסיף כי לאחרונה ,  הנטייה של הראל היא לללכת לכיוון דירוגי A באגרות הקונצרניות והוא מעריך כי הפערים הראויים באג"חים מדורגים הם 2-2.5% מעל הממשלתי במח"מ בינוני ובמיוחד בעת המגמה הברורה להעלאת הריבית .  עם זאת ,  סבור בבקוב כי אי אפשר לפסול היום אג"ח מדינה וכי ברמת התשואות הנוכחית ,  מהווה ההשקעה באפיק זה אלטרנטיבה עודפת על נכס חסר סיכון עבור המשקיע הסולידי .  
מדדי המניות בבורסה ננעלו בירידות שערים ,  אשר התמתנו קלות לאחר הצהריים וחזרו לרמות הפתיחה בבוקר .  המסחר התנהל על רקע החלטה מפתיעה אמש של בנק ישראל להעלות את הריבית ב-0.25% ,  פעם שנייה ברציפות ,  ל-1.25% .  מדד תל אביב 25 ,  איבד 0.4% מערכו וננעל ברמת 1,138.37 נקודות .  מדד תל אביב 100 ,  ירד ב-0.6% ונסגר ברמה של 1,060.05 נקודות .  מדד מניות הבנקים הפך מגמה וננעל בעליה של 0.2% ומדד מניות הנדל"ן ירד ב-1% .
 
הבורסה בתל אביב ננעלה בירידות שערים
המעו"ף איבד 0.4% מערכו וננעל ברמת 1,138 נקודות ות"א 100 ירד ב-0.6% ונסגר ברמה של 1,060 נקודות .  מדד מניות הבנקים הפך מגמה וננעל בעליה של 0.2% ומדד מניות הנדל"ן ירד ב-1%

