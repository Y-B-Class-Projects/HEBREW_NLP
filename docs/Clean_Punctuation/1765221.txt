 " 68 בתים נהרסו כליל ;  שווי הנזק לרכוש - כ-150 מיליון שקל "
 דו"ח שפירסם גזבר מועצת חוף הכרמל מסכם את הנזק שנגרם לרכוש ביישובים בית אורן ,  ימין אורד ועין הוד .  הנזק לתכולת הבתים בעין הוד לא נכלל בו - בגלל הקושי להעריך את שווי יצירות האמנות בכפר האמנים
 >  >  היקף נזקי שריפת הענק בכרמל לרכוש התושבים במועצה המקומית חוף הכרמל מוערך בשלב ראשון בכ-147.5 מיליון שקל - כך עולה מדו"ח הערכות ומאומדן ראשוני שהכין גזבר המועצה ,  דני אדלר .  הדו"ח כולל נזקים לרכוש ביישובים בית אורן ,  ימין אורד ועין הוד ,  ואינו כולל את שווי הרכוש בבתי עין הוד בשל הקושי להעריך את שווי יצירות האמנות שאבדו בשריפה .  היישובים עין חוד ,  שלא נפגע מהאש ,  וניר עציון שבו נגרם נזק רק לשתיות ולא לרכוש התושבים ,  לא נכללו בדו"ח .  בסך הכל כ-68 בתים נהרסו כליל ול-157 בתים נגרם נזק חלקי בהיקפים משתנים .  עיקר הנזק למבנים נגרם ביישוב בית אורן .  כ-14 יחידות מגורים ביישוב נהרסו כליל וכ-134 נהרסו חלקית ,  מתוך 200 בתים ביישוב .  מועדון היישוב ספג גם הוא נזק כבד ולבית ההארחה וחמשת גני הילדים שבמתחם נגרם נזק חלקי .  אומדן עלות שיקום המבנים הוא 53 מיליון שקל .  בנוסף נגרם נזק לתשתיות החשמל והתקשורת ביישוב בהיקף של כ-6.7 מיליון שקל ,  ואובדן ההכנסות לתושבים מוערך ב-6.4 מיליון שקל .  יחד עם הנזק לתשתיות המבנים וההוצאות שיידרשו לעבודות השיקום ,  מוערכת עלות הנזקים בבית אורן ב-79.8 מיליון שקל .  ביישוב ימין אורד ,  שבו לומדים וגרים כ-500 ילדים ובני נוער בהם תלמידים עולים ,  יתומים מחבר העמים ונוער ישראלי בסיכון ,  לצד כ-130 עובדים ובני משפחותיהם ,  נגרמו נזקים בהיקף כולל של כ-28.3 מיליון שקל .  בין היתר כ-10 יחידות דיור נהרסו כליל וכשלוש יחידות דיור נהרסו חלקית ,  שישה בתי חניכים נהרסו כליל ול-10 מבני עזר נגרם נזק חלקי .  ביישוב 20 בתי משפחות ,  19 בתי ילדים ו-23 שיכונים ,  שבהם חיים 450 ילדים .  אומדן עלות שיפוץ המבנים הוא 23 מיליון שקל .  בנוסף יידרשו עבודות שיקום לתשתיות חשמל ותקשורת ולשיקום הטבע .  בכפר האמנים עין הוד נהרסו כליל 14 בתים וכ-20 ספגו נזק חלקי ,  מתוך 165 בתים ביישוב .  בנוסף ,  שש יחידות דיור באכסנייה המקומית נהרסו כליל .  בשל תכולתם הייחודית של הבתים ,  שרובם בבעלות אמנים ,  אין בשלב זה הערכה לגבי הנזק .  עלות תיקון התשתיות והטבע מוערך ב-14.5 מיליון שקל .  לפי נתוני קק"ל שהתפרסמו השבוע ,  השריפה השמידה 42 אלף דונם של יער ,  מתוכם 10,000 דונם יער נטוע ו-32 אלף דונם של חורש טבעי .  עוד מסרה קק"ל כי שיקום היערות יימשך שנים רבות מפני שמדובר בשטח ענקי והשיקום מורכב מאוד .  מנתונים קודמים שמסרה קק"ל עולה כי יותר מ-5 מיליון עצים נשרפו ושיקום היערות יימשך 40 שנה לפחות .

" 68 בתים נהרסו כליל ;  שווי הנזק לרכוש - כ-150 מיליון שקל "
 דו"ח שפירסם גזבר מועצת חוף הכרמל מסכם את הנזק שנגרם לרכוש ביישובים בית אורן ,  ימין אורד ועין הוד .  הנזק לתכולת הבתים בעין הוד לא נכלל בו - בגלל הקושי להעריך את שווי יצירות האמנות בכפר האמנים

