גוגל שילמה 5 מיליון דולר עבור פרסומת בת דקה בסופרבול
תשדיר הפרסומת של גוגל נקרא  " אהבה פריסאית ";  מומחים :  הפרסומת היא תגובה ללחץ שחשה גוגל מצד מיקרוסופט
אחת הפרסומות הבולטות במשדר הסופרבול - גמר ליגת הפוטבול  ( nfl )  - ששודר אתמול ברשת cbs האמריקאית היתה פרסומת של גוגל ,  מי שנמנעה עד לאחרונה מפרסום טלוויזיוני .  על פי הערכות ,  שילמה ענקית האינטרנט 5 מיליון דולר עבור הפרסומת.הצעד של גוגל ,  שעד עתה הסתפקה בפרסום אינטרנטי מינימלי ,  היה כה חריג ,  עד כי בעקבותיו כתב מנכ"ל החברה ,  אריק שמידט ,  בטוויטר שלו  " מישהו אמר 'הגיהנום באמת קפא' ",  כך דיווח העיתון הבריטי  " גרדיאן ". בתשדיר הפרסומת של גוגל שנקרא  " אהבה פריסאית ",  לא שולבו אלמנטים מורכבים ,  אלא נראה בו מסך מחשב ,  פתוח על מנוע החיפוש ,  ובו מילות חיפוש שונות ותוצאותיהן ,  אשר מתקדמות במהירות מ"לימודים אקדמיים בפאריס ",  דרך  " איך להרשים בחורה צרפתייה "  ועד  " כיצד להרכיב עריסה ".  הפרסומת ,  ששודרה לפני הרבע השלישי של המשחק ,  נמשכה דקה ,  ובסופה נכתב  " המשיכו לחפש ".  הסופרבול ,  שבו ניצחה אתמול  ( ראשון )  קבוצת ניו אורלינס סיינטס ,  הוא מדי שנה אחד השידורים הנצפים ביותר בארה"ב ,  ומהווה הזדמנות עבור מפרסמים להגיע לקהל רחב מאוד .  מומחים טוענים כי הפרסומת של גוגל הגיעה בעקבות לחץ שחשה החברה מצד מנוע החיפוש של המתחרה מיקרוסופט ,  בינג . " מיקרוסופט בוודאי עומדת מאחורי ההחלטה לפנות לקהל כה רחב ",  אמר דיוויד סאליבן ,  עורך searchengineland . " גוגל מעולם לא פרסמה ברצינות את מנוע החיפוש שלה בצורה זו ",  אמר .
 
גוגל שילמה 5 מיליון דולר עבור פרסומת בת דקה בסופרבול
תשדיר הפרסומת של גוגל נקרא  " אהבה פריסאית ";  מומחים :  הפרסומת היא תגובה ללחץ שחשה גוגל מצד מיקרוסופט

