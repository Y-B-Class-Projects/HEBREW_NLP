גם בישראל : " אווטאר "  עקף את  " טיטאניק "
 מפיצי הסרט בישראל הודיעו כי סרטו של ג'יימס קמרון הפך באופן רשמי לסרט המכניס ביותר בתולדות הקולנוע הישראלי .  מפיץ הסרט בישראל : " 50 אלף צופים ב'אווטאר' בשבוע "
 היסטוריה בקולנוע הישראלי . " אווטאר ",  הסרט המכניס ביותר בכל הזמנים ברחבי העולם ,  הפך גם לסרט המכניס ביותר אי פעם בישראל .  כמו במקומות רבים בעולם ,  ובראשם ארצות הברית ,  סרטו של ג'יימס קמרון עקף את  " טיטאניק ",  סרטו הקודם ,  שגם בישראל היה לסרט המכניס ביותר ,  עד הגעתו של  " אווטאר ".  חברת א.ד .  מטלון ,  המפיצה את סרטי אולפני FOX בישראל ,  הודיעה היום  ( שלישי )  כי הסרט גרף עד כה 31,463,236 מיליון שקלים לעומת 30,604,094 מיליון שקלים אותם גרף  " טיטאניק ".   
" ראוי לציין כי את אווטאר עדיין פוקדים בכל שבוע כחמישים אלף צופים ולכן יש סיבה להאמין כי הסכום הסופי יהיה גבוה בהרבה מסיכום הביניים ",  אמר אמנון מטלון ,  בעל החברה . " אירוע כזה קורה בענף הקולנוע אחת לכמה עשורים ואני גאה כי נפל בחלקי להיות שותף להצלחה של ג'יימס קמרון בשני סרטיו ".  
על פי מפיצי הסרט ,  עד צפו בו כ-750 אלף אנשים .  עם הצלחתו של הסרט ,  העלייה במחירי הכרטיסים והקרנתו של הסרט בתלת מימד ,  נוצרו התנאים לשבירת השיא היוקרתי למדי של  " טיטאניק ",  שעדיין מחזיק במספר הצופים הגדול ביותר לסרט בישראל  למעלה ממיליון אנשים .  
כפי שפורסם בוואלה !  תרבות ,  מיד עם עליית הסרט נוצרו תורים רבים בבתי הקולנוע . " אני בענף הזה הרבה שנים ,  והרבה זמן שאני לא זוכר דבר כזה ",  אמר אז מטלון לוואלה !  תרבות . " 'אווטאר' תפס מומנטום ואנשים מדברים עליו כחוויה שאי אפשר לחוות מחוץ לקולנוע .  למען האמת ,  מאוד נדיר שסרט מעלה ככה ציפיות ולא מאכזב ". 
אמש פורסם כי מפיק הסרט ,  ג'ון לנדאו ,  יגיע לביקור בישראל ב-14 במרץ ,  כשבוע לאחר טקס האוסקר בו מועמד הסרט לתשעה פרסים ,  ביניהם פרס הסרט הטוב ביותר .  לנדאו ,  שזכה באוסקר על הפקת  " טיטאניק ",  ידבר על תהליך העבודה של הסרט ,  הנחשב לאחד היקרים בהיסטוריה של הקולנוע .
 
גם בישראל : " אווטאר "  עקף את  " טיטאניק "
 מפיצי הסרט בישראל הודיעו כי סרטו של ג'יימס קמרון הפך באופן רשמי לסרט המכניס ביותר בתולדות הקולנוע הישראלי .  מפיץ הסרט בישראל : " 50 אלף צופים ב'אווטאר' בשבוע "
 
