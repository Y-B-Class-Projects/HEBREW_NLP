המכוניות החשמליות כבר כאן 
ניו יורק טיימס  >  >  ז'ררדו קורסיני ,  מנהל יישום המכוניות החשמליות בחטיבת אופל/ווקסהול של ג'נרל מוטורס ,  עשה את דרכו מגרמניה לז'נווה בשקט יחסי .  הוא נהג באבטיפוס של אופל אמפרה ,  מכונית היברידית שהוצגה בתערוכת הרכב בז'נווה בתחילת החודש .  המכונית נועדה לנסיעות של כ-60 ק"מ על סוללות ,  ומנוע בנזין תומך בנסיעות ארוכות יותר .  אופל כבר הציגה את האמפרה בתערוכות רכב קודמות .  אך הפעם המסר שהעביר קורסיני במסע בן 560 הק"מ שלו ,  הוא שהמכונית גם באמת עובדת .  אחד הנושאים המרכזיים בתערוכה בז'נבה ,  שהסתיימה ב-14 במארס ,  היא שהמכוניות החשמליות עוברות משלב אבטיפוס לייצור של ממש - בין אם ציבור רוכשי המכוניות מוכן לכך ובין אם לאו .  המעבר לכיוון מכוניות חשמליות מייצג הבעת אמון משמעותית בעבור יצרניות המכוניות ,  המתאוששות כעת ממיתון קשה בענף .  כדי לייצר מכוניות חשמליות תוך שנים ספורות ,  עליהן להשקיע מיליארדי דולרים כעת ,  מבלי לדעת מה בדיוק יהיה גודל השוק שלהן .  אופל צפויה להתחיל בייצור המסחרי של אמפרה לקראת סוף השנה הבאה במפעל ברוסלהיים ,  גרמניה .  ב.מ.וו אמרה בשבוע שעבר כי בכוונתה לייצר מכונית חשמלית המיוצרת באופן חלקי מסיבי פחמן קלים במפעלה בלייפציג ,  שתגיע לשוק לא יאוחר מ-2015 .  טויוטה ,  המתמודדת עם נזק כבד למוניטין בשל פגם קטלני בחלק ממכוניותיה ,  צפויה להציג את האבטיפוס לפריוס החדשה שלה בז'נווה .  המכונית תוכל לנסוע 25 ק"מ על סוללות בלבד ,  וצפויה להגיע לשוק ב-2011 .  בשוק כבר ישנן כמה מכוניות חשמליות לחלוטין ,  אך מספרן מוגבל .  דיימלר החלה לייצר במספרים קטנים גרסה של מכונית סמארט הקטנה שלה המבוססת על סוללות .  החברה מתכוונת לייצר 20 אלף בשנה מדגם זה ,  החל ב-2012 .  מיצובישי צפויה להציג באירופה את ה-miev ,  שכבר מוצגת ביפן .  ניסאן מתכוונת להשיק את מכונית ליף  ( leaf )  שלה בארה"ב ,  אירופה ויפן בדצמבר .  גם יצרניות מכוניות הספורט ,  מעוז מנוע שריפת הפחם ,  נעות בזהירות לכיוון המנוע החשמלי .  פורשה מציגה גרסה היברידית של מכונית הכביש שטח קאיין ,  שפיתחה בשיתוף עם פולקסוואגן .  פרארי תציג אבטיפוס של מכונית היברידית אף היא .  היצרניות מתעודדות מהביקוש הרב למכוניות היברידיות ,  שאנליסטים רבים רואים בהן תחנה בדרך למכוניות חשמליות לחלוטין .  מכירות המכוניות ההיברידיות זינקו בשנה שעברה ל-33% והסתכמו ב-700 אלף ,  בניגוד למגמה הכללית בשוק שקרס .
 
המכוניות החשמליות כבר כאן 
nan
