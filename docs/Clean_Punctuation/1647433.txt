כיסוי אנליסטי ראשון לנובה :  בית ההשקעות נידהאם נוקב במחיר יעד של 7 דולרים למניה ובהמלצת  " קנייה "
 מחיר היעד גבוה ב-53% מעל מחיר השוק :  האנליסטים : " נובה עשויה להפתיע עם העלאת תחזיות "
 בסוף הרבעון האחרון התאכזבו המשקיעים במניית  ,  יצרנית מכשירי המדידה לענף השבבים ,  מתחזית הרווחיות של החברה לשנת 2010 .  למרות זאת ,  בבית ההשקעות נידהאם מביעים אופטימיות לגבי החברה ולגבי עתידה ,  והחלו את הסיקור של נובה עם המלצת  " קנייה "  ומחיר יעד של 7 דולרים ,  הגבוה ב-53% מעל מחירה של המניה אמש בסוף המסחר ,  4.55 דולרים .  מדובר בסיקור אנליסטי ראשון לחברה.האנליסטים אדווין מוק וקונור אירווין כתבו כי  " נובה מהווה הזדמנות נדירה להשקעה בחברה המתמחה בציוד לתעשיית השבבים ,  המשיגה נתח שוק הולך וגדל ,  וכזו שתשיג תוצאות הגבוהות מהחברות האחרות בשוק זה .  אנו מצפים למינוף תפעולי של תוצאות אלו ,  כלומר ,  צמיחה חזקה ברווחי החברה .  עם צמיחה בהכנסות העולה על הממוצע בענף ופוטנציאל להמשך העליות במנייה ,  אנו חושבים שנובה ראויה להערכת שווי גבוהה - תוך שימוש בפרמיה בהשוואה למתחרות שלה ". בנוסף ,  כתבו בנידהאם כי  " נובה עשויה להפתיע עם העלאת תחזיות ל-2010 .   ( תחזית החברה היא להכנסות של 63-58 מיליון דולר ,  עם רווח נקי בשיעור של עד 14% )  .  הפתעה כזו עשויה להגיע בגלל זכייה בחוזים נוספים בשל מוצרים איכותיים שהחברה מספקת ,  הזדמנויות להכנסות מלקוחות נוספים ,  אשר לא נלקחו בחשבון בתוך התחזית הנוכחית ,  מינוף תפעולי טוב יותר בשל שליטה בהוצאות ו/או המשך עלייה בשולי הרווח הגולמי ". בנידהאם חוזים כי נובה תרשום הכנסות של 72 מיליון דולר בשנת 2010 ורווח נקי של 12.3 מיליון דולר או 46 סנט למניה .  החברה צפתה הכנסות של 63-58 מיליון דולר בשנת 2010 עם פרסום הדו"חות לשנת 2009.הכנסות החברה ב-2009 רשמו שיפור קל לעומת שנת 2008 ,  והסתכמו ב-39.3 מיליון דולר לעומת 39 מיליון דולר ב-2008 ,  שיפור זעום של 0.9% .  החברה רשמה רווח תפעולי של 2.5 מיליון דולר לעומת הפסד תפעולי של 7 מיליון דולר בשנת 2008 ,  ובשורה התחתונה רשמה החברה רווח נקי של 2.6 מיליון דולר לעומת הפסד נקי של 5.4 מיליון דולר ב-2008.ב-12 החודשים האחרונים הוסיפה מניית החברה 929% לערכה והיא נסחרת במחיר של 4.6 דולרים ,  המשקף לחברה שווי של 91 מיליון דולר .
 
כיסוי אנליסטי ראשון לנובה :  בית ההשקעות נידהאם נוקב במחיר יעד של 7 דולרים למניה ובהמלצת  " קנייה "
 מחיר היעד גבוה ב-53% מעל מחיר השוק :  האנליסטים : " נובה עשויה להפתיע עם העלאת תחזיות "
 
