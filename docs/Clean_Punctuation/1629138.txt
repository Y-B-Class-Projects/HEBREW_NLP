ועד מחוז ת"א יוזם כנס שנתי שיתחרה בכנס הלשכה באילת
בכנס ,  שעתיד להתקיים מ-21 עד 24 באפריל באילת ,  צפויים להשתתף כ-1,400 עורכי דין .  יו"ר ועדת הכנס השנתי של הלשכה ,  עו"ד איתן אפשטיין : " מטרתו העיקרית של ועד המחוז היא לפגוע בכנס השנתי ולגזול מיוקרתו "
  >  >  ועד מחוז תל אביב בלשכת עורכי הדין ,  בראשותו של עו"ד דורון ברזילי ,  מתכנן לקיים השנה כנס שנתי רחב היקף לעורכי הדין באילת .  יש הרואים בכנס מתחרה לכנס השנתי שעורכת לשכת עורכי הדין באילת מדי שנה בחודש מאי .  הכנס מתוכנן לשבוע שבו חל יום העצמאות ,  החל מיום רביעי 21 באפריל ,  והוא יימשך עד לסוף השבוע ב-24 באפריל .  הכנס יכלול הרצאות בכל תחומי המשפט ,  ובין המוזמנים להרצות בו יהיו שופטים ,  לרבות שופטי בית המשפט העליון ונשיאים של בתי משפט השלום והמחוזי ,  וכן משפטנים בכירים ,  שרים ועורכי דין מהמובילים במשק .  צפויים להשתתף בו כ-1,400 עורכי דין שישוכנו בבתי המלון בעיר .  עוד נודע כי הוועד פנה להנהלת בתי המשפט כדי שזו תאשר דחייה גורפת של דיונים לעורכי דין המבקשים להשתתף בכנס .  מדוברות בתי המשפט נמסר כי  " מדובר בכנס שנתי נוסף לכנס השנתי שנוהגת לקיים לשכת עורכי הדין מדי שנה סמוך למועד זה ,  בתיאום עם הנהלת בתי המשפט .  הנהלת בתי המשפט הבהירה לוועד המחוז בלשכת עורכי הדין כי לא ניתן יהיה להיעתר לבקשה ביחס לשני הכנסים ,  שכן לא ניתן להשבית את עבודת מערכת בתי המשפט פעמיים בשנה בגין שני כנסים שנתיים של הלשכה ,  זאת לאור מצב המערכת והעומס הרב המוטל עליה ".  בוועד המרכזי של לשכת עורכי הדין לא אהבו את היוזמה של ברזילי .  יו"ר ועדת הכנס השנתי של הלשכה ,  עו"ד איתן אפשטיין ,  אמר ל-themarker בתגובה : " אני יכול רק להצר על כך שיו"ר ועד מחוז תל אביב בוחר לנהל מאבק שנראה בעיני כמאבק כוח פוליטי ופופוליסטי כנגד לשכת עורכי הדין הארצית ,  עד כדי פגיעה בכנס השנתי של הלשכה ,  על גבם של חברי מחוז תל אביב .  אין מקום ואין שום סיבה לקיים את כנס המחוז ,  לראשונה ובכלל ,  בסמיכות כה קרובה לכנס השנתי המוצלח והמסורתי של לשכת עורכי הדין ,  שכבר הפך מזמן לאירוע המשפטי השנתי הגדול והחשוב בישראל .  לדברי אפשטיין , " מטרתו העיקרית של מארגן הכנס המחוזי היא לפגוע בכנס השנתי ולגזול מיוקרתו .  אין בעיני שום פסול בקיומו של כנס מחוזי ,  אולם הריח הנובע מהיוזמה הנוכחית מלמד שלא טובתו של הכנס המחוזי עמדה לנגד עיני יוזמו .  עובדה זו מצערת מאוד ואינה מלמדת על סדרי עדיפות ענייניים של יוזמי הכנס המחוזי ".  תרעומת במחוז חברים בוועד מחוז תל אביב שגילו בימים האחרונים את היוזמה של ברזילי הביעו תרעומת על כך שלא הביא את העניין לאישור הוועד . " אנו רואים בחומרה את העובדה שלא טרחת להעלות את העניין על סדר יומו של ועד המחוז ,  קל וחומר לקבל את אישורו ",  כתבו לברזילי עוה"ד משה אלפסי ,  עדי הדר ,  אבנר כהן ואפרת רוזנבלט . " חמור מאוד גם שבשעת מצוקה תקציבית כה קשה ,  כאשר עדיין לא עלה בידך להתאים כדרישתנו את התקציב ל-2010 לסכום שאושר לוועד המחוז ,  הינך מוציא לפועל אירוע גרנדיוזי שלא נערך בעבר ,  בעוד שעל פי דבריך ,  ויתרת כביכול בשמנו על פעילויות מהותיות נחוצות ביותר לחברי המחוז מפאת חוסר תקציב ",  כותבים החברים .  עורכי הדין דרשו מברזילי לפרט אם יוצאו כספים מתקציב המחוז למימון הכנס ,  לאילו צרכים ומה מקור ההוצאה בסעיף תקציבי .  בתשובתו מאתמול השיב ברזילי כי  " שוב שמחתי לגלות כי קיים קשר הדוק בין הנהלת בתי המשפט לבין גורמים שונים בלשכת עוה"ד אשר מסייעים לכם כ'אופוזיציה' לפעול ללא ליאות ,  ומשיקולים זרים ,  על מנת לנסות להכשיל כל יוזמה או מהלך לטובת ציבור עורכי הדין במחוז ".  לדבריו , " הכנס המרכזי באילת ,  שהוא חלק ממערך שלם של השתלמויות בבתי מלון ,  אושר כדין במסגרת דיוני התקציב האחרון ".  ברזילי מציין כי  " עדכון התקציב יוצג לחברי הוועד בישיבת הוועד הקרובה הצפויה להתקיים עוד החודש .  בישיבה זו יתבקשו חברי הוועד לאשר את עדכון התקציב ,  אשר יכלול גם התייחסות לכנס הנ"ל ".  ברזילי אמר אתמול ל-themarker ביחס לטענות חברי ועד המחוז כי  " מדובר בשקר גס המונע משיקולים פוליטיים זרים ,  וצר לי על כך .  הכנס המרכזי של המחוז הוא אחד מני רבים ,  וההוצאות בכנס זה אפסיות שכן הוא ממומן באמצעות חסויות ומשק סגור .  לעניין הכנס ,  כולי תקווה כי כנס זה ,  לפחות כפי שמסתמן ,  יהיה מוצלח כיתר הכנסים שאותם מקיים המחוז . " באשר לטענה כי כנס המחוז מתחרה בכנס השנתי של הלשכה ,  מדובר בטענה חסרת בסיס ,  מכיוון שעד לרגע זה אין לי מושג מתי יתקיים השנה הכנס השנתי של הלשכה .  יתרה מכך ,  מחוז תל אביב מקיים כנס מרכזי ,  כמקובל גם במחוזות אחרים ,  ולמיטב הבנתי הוועד המרכזי של הלשכה מעולם לא טען שכנסים אלה מתחרים בכנס השנתי ולא פעל לסכל אותם ". 

ועד מחוז ת"א יוזם כנס שנתי שיתחרה בכנס הלשכה באילת
בכנס ,  שעתיד להתקיים מ-21 עד 24 באפריל באילת ,  צפויים להשתתף כ-1,400 עורכי דין .  יו"ר ועדת הכנס השנתי של הלשכה ,  עו"ד איתן אפשטיין : " מטרתו העיקרית של ועד המחוז היא לפגוע בכנס השנתי ולגזול מיוקרתו "
 
