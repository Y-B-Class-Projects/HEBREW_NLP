קרנות הגידור מחקות את קרנות הנאמנות
המשקיעים רוצים מוצרים שיגנו עליהם מתנודות השוק ,  אך לא יחייבו אותם לנעול את כספם
קרנות הנאמנות חיקו את קרנות הגידור במשך שנים ,  והציעו אסטרטגיות השקעה אלטרנטיביות כמו פוזיציות לונג ושורט על מניות .  כיום ,  מספר גדל והולך של קרנות גידור עושה אותו דבר ,  רק כלפי קרנות הנאמנותלפני שנה השיקה aqr ,  קרן גידור בולטת בגריניץ' שבקונטיקט ,  את קרן הנאמנות הראשונה שלה ;  מאז הקימה הקרן שש קרנות נאמנות נוספות ,  האחרונה שבהן ב5 בינואר .  באפריל 2009 השיקה קבוצת קרנות הגידור פרמל גרופ קרן נאמנות הנוקטת גישה של הקצאת נכסים טקטית ‏ ( allocationtactical‏ )  .  ביוני הפכה בול פאת' קפיטל מנג'מנט קרן מנייתית שלה לקרן נאמנות.גם בעבר הציעו מנהלי קרנות גידור קרנות נאמנות .  הגל הראשון ,  לפי נדיה פאפאגיאניס מחברת המחקר מורנינגסטאר ,  הופיע ב2005 ,  כשההתלהבות מקרנות הגידור היתה קרובה לשיא .  המנהלים הציעו קרנות נאמנות כדרך למשוך משקיעים שלא החזיקו במזומן הדרוש כדי להשקיע בקרנות הגידור עצמן .  כעת נראה שהמשקיעים רעבים למוצרים שיגנו עליהם מתנודות השוק ,  כפי שאמורות לעשות אסטרטגיות השקעה אלטרנטיביות ,  אך ללא התכונות המרגיזות של קרנות הגידור :  קרנות הנאמנות לא נסגרות ולא גובות 20% מהרווחים .  הן חייבות בדיווח - דבר שמרגיע את החששות מפני חוסר שקיפות לגבי מינוף וקשיי נזילות.ב2009 היו קרנות הנאמנות האלטרנטיביות פופולריות במיוחד בארה"ב .  בינוארמנובמבר זרמו 11.2 מיליארד דולר לקרנות כאלה - כמעט פי ארבעה מזרימת ההון לקרנות דומות ב2008.קרנות הגידור ,  מצדן ,  נלהבות למצוא מקור חדש לגיוס הון .  לדברי דיוויד קליבר מaqr ,  קרנות הנאמנות של החברה הן לא רק תגובה לטלטלה בשוק ,  אף שהוא מודה שהן מסייעות לaqr להגדיל את בסיס המשקיעים שלה .  רף ההשקעה המינימלי באחת מקרנות הגידור של aqr הוא 5 מיליון דולר .  ההשקעה המינימלית המותרת בקרן הנאמנות שלה ,  לעומת זאת ,  היא 5,000 דולר.השאלה אם קרנות הנאמנות האלטרנטיביות האלה מציעות יותר מאחיותיהן הרציניות יותר היא כבר עניין אחר לגמרי .  לקרנות נאמנות ,  מעצם הגדרתן ,  יש פחות חופש מקרנות גידור ,  כך שלקרנות נאמנות המחקות קרנות גידור יש פחות אפשרויות לגרוף תשואות גבוהות.הניסיונות להגן על המשקיעים מתנודות השוק עלולות גם הן להתברר ככישלון .  מורנינגסטאר השוותה את ביצועיהן הממוצעים של קרנות נאמנות מנייתיות עם תיק השקעות רגיל הכולל מניות ואג"ח .  עבור שש השנים שהסתיימו בספטמבר 2009 ,  ההתאמה היתה כמעט מוחלטת .  רבות מקרנות הנאמנות החדשות פשוט צעירות מדי כדי לשפוט אותן.נראה שמנהלי קרנות גידור בארה"ב ובשאר העולם ימשיכו להציע סוגים חדשים של קרנות .  בסקר שערכה באחרונה חברת המידע הפיננסי הדג'מפאנד אינטליג'נס ,  השיבו חצי מקרנות הגידור האירופיות כי הן כבר השיקו או מתכננות להשיק קרנות שיצייתו לחוקי ucits של האיחוד האירופי ,  המקבילים לחוקי קרנות הנאמנות בארה"ב .  המוצרים החדשים ,  המציעים יותר שקיפות ועמלות נמוכות יותר ללא תקופת נעילה ,  עשויים גם להאיר את הדרך עבור קרנות הגידור עצמן .
 
קרנות הגידור מחקות את קרנות הנאמנות
המשקיעים רוצים מוצרים שיגנו עליהם מתנודות השוק ,  אך לא יחייבו אותם לנעול את כספם

