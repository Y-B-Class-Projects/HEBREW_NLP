חנן ממן : " השנה בהפועל חיפה מאמינים בצעירים "
 הפועל חיפה מראה סימני התאוששות ,  חנן ממן חוגג את הניצחון על מכבי פ"ת : " השער שכבשתי היה רגע גדול עבור אבא שלי "
 אחרי משבר המים וחמישה משחקים ללא ניצחון ,  אפשר להגיד שאמש  ( שבת )  הפועל חיפה יצאה סופית מהמשבר הקטן שפקד אותה ,  עם ניצחון מול מכבי פתח תקוה  ( 2:3 )  .  לנוכח היכולת בשני המחזורים האחרונים ,  בקבוצה מקווים שבניגוד לעונה שעברה ,  הפעם האדומים מהכרמל יתברגו בחלק העליון של הטבלה .  
יחד עם זאת ,  בחיפה יודעים כי עדיין הקבוצה חייבת לשמור על יציבות לאורך זמן ,  ושהיא צריכה לפחות עוד חלוץ אחד לחיזוק החלק הקדמי ,  וזאת על אף שאתמול עדן בן בסט כבש צמד וזכה לשבחים על משחקו .  עוד סיבה לחיוכים אתמול היה שער הניצחון של חנן ממן ,  שכמעט ולא קיבל הזדמנויות תחת שרביטו של שלומי דורה .  בקבוצה הדגישו את החשיבות של הצלחת שחקני הבית ,  ומקווים כי גם במחזורים הקרובים יוכיחו שחקני הבית הצעירים כי לא סתם בונים עליהם לשנים הקרובות .
" השנה הצוות המקצועי נותן לי הרבה ביטחון וגב ",  אמר היום חנן ממן לאתר הרשמי של הקבוצה . " כולם מפרגנים ותומכים גם ברגעים הפחות חשובים וזה מאוד עזר לי .  נכון ,  עד אתמול לא היה לי מזל להבקיע .  ואולי גם לא הייתי מרוכז .  אני מאמין שעכשיו יהיה לי יותר ביטחון מול השער ויבואו עוד שערים ".  
" האמת שחשבתי שאני אקדים אותו ,  אבל גם בגילו יש לו צעדים ארוכים ",  תיאר ממן את גול הניצחון שלו מול מוראד מגמאדוב , " אחרי שחטפתי את הכדור ,  גל אראל צעק לי למסור לו .  הפניתי אליו מבט וראיתי שיש איתו כמה שחקנים אז החלטתי לבעוט .  בדיעבד זה יצא טוב ,  כי זו הייתה הטעיה מוצלחת .  זה באמת היה רגע מאוד מרגש .  אני יודע שאכזבתי את האוהדים במספר מקרים כמו בדרבי בגביע הטוטו ,  והשער אתמול היה פיצוי בשבילם .  אני מקווה שאתן להם עוד רגעי אושר ממני ומהקבוצה .  יש לנו קהל אדיר שתומך בנו בכל הזדמנות וזה המעט שהייתי יכול לעשות עבורו ". 
ממן הצעיר דיבר גם על השוואה המתבקשת בינו לבין אביו : " יש הבדלים גדולים בינינו .  מהסיפורים ששמעתי אבא לא ממש עזר למשחק ההגנה הקבוצתי .  אבא תומך ומלווה אותי וזה היה רגע גדול עבורו .  אני מקווה שלקבוצה ,  וגם לי באופן אישי תהיה המשכיות ,  אחרת לא עשינו כלום .  נמשיך לעבוד קשה ולנסות להצעיד את הקבוצה כמה שיותר למעלה בטבלה ". 

חנן ממן : " השנה בהפועל חיפה מאמינים בצעירים "
 הפועל חיפה מראה סימני התאוששות ,  חנן ממן חוגג את הניצחון על מכבי פ"ת : " השער שכבשתי היה רגע גדול עבור אבא שלי "
 
