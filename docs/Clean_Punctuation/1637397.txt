הפרקליטות על הזיכוי בתיק הלבנת ההון של פועלים :  הלקוחות הסתירו כספים בישראל מהרשויות בצרפת
הפרקליטות מערערת לעליון : " עבירת הדיווח אינה טכנית "
 פרקליטות המדינה הגישה היום ערעור לבית המשפט העליון על הזיכוי בפרשת הלבנת ההון של הדסק הצרפתי בסניף הירקון של .שופט בית המשפט המחוזי בתל אביב ,  ח'אלד כבוב ,  זיכה באחרונה מחמת הספק את ראשי הדסק הצרפתי לשעבר ,  קרין ללום ודוד אבוטבול ,  ואת בני הזוג אלכסנדר ופלורנס גאווי ,  יהודים מצרפת ,  מעבירות דיווח לפי חוק איסור הלבנת הון.השופט קבע ,  בין היתר ,  כי המוטיבציה של פקידי הבנק שלא לדווח כנדרש לרשות לאיסור הלבנת הון על תנועות בלתי רגילות על כספים ופתיחת חשבון באופן מחשיד ,  היתה רצון הלקוחות להסתיר כספים בישראל מרשויות המס בצרפת .  השופט הדגיש כי מדיניות הבנק לא אסרה זאת .  דגש אחר שם השופט על כך שהטמעת החוק בקרב עובדי הבנק היתה בחיתוליה.הפרקליטות התמקדה בערעור רק באישום הראשון מתוך השלושה .  לפי האישום ,  כדי להסתיר את העובדה שגאווי הוא הנהנה בכספים שבחשבון רנקו ,  חברה שבבעלותו ,  נרשמה רעייתו ב-2004 כבעלת השליטה ברנקו תוך הצהרה כוזבת כי היא הנהנית הבלעדית בחשבון .  בנוסף נרשמה פלורנס גאווי בשם נעוריה ובשמה האמצעי ולא בשמה הנוכחי.בהחלטתו ציין כבוב כי בעבירת דיווח לפי חוק איסור הלבנת הון אין פגם מוסרי בדומה לעבירות על חוק ניירות ערך והגבלים עסקיים .  הפרקליטת תקפה עמדה זו ואמרה כי  " אין מדובר בעבירה טכנית כי אם עבירת מרמה שנועדה להתמודד עם מי שפוגע במשטר דיווחי האמת של הבנקים לרשות לאיסור הלבנת הון כדי למנוע בדרך זו את תופעות הפשיעה החמורות ביותר ,  והלבנת ההון הנלווית להם ".  עוד נאמר כי  " מדובר בעבירות כלכליות  ( לעיתים מורכבות )  ,  אשר כרוכים בהן מעשי מרמה ,  והמבטאות ערכים ואינטרסים החיוניים לחברה ולהתפתחותה תוך הבטחת שקיפות ושוויון ". לגישת הפרקליטות ,  משידעו ללום והלקוחות כי הפרטים אודות הנהנה האמיתי הינם כוזבים ,  הרי פעלו מתוך מטרה לגרום לדיווח כוזב.הפרקליטות לא עירערה על זיכויו של אבוטבול שהפך לסופי .  עו"ד איתן מעוז ,  שמייצג את ללום ,  מסר בתגובה כי  " הצטערנו לקבל את הודעת הערעור .  נראה לנו שלא היה כל מקום להגשתו .  נשיב לערעור בבית המשפט ".  אבוטבול יוצג על ידי עו"ד נתי שמחוני ,  אלכסנדר גאווי על ידי עו"ד יחזקאל ביניש ואילו פלורנס גאווי וחברת רנקו על ידי עו"ד אמרנון זכרוני .
 
הפרקליטות על הזיכוי בתיק הלבנת ההון של פועלים :  הלקוחות הסתירו כספים בישראל מהרשויות בצרפת
הפרקליטות מערערת לעליון : " עבירת הדיווח אינה טכנית "
 
