 " מכה ירוקה "  - אופיר פינס הודיע על פרישה
הארגונים הסביבתיים הביעו צער על הודעתו של ח"כ אופיר פינס על פרישתו מהפוליטיקה .  גם ח"כ חנין הצר על כך . " מדובר באובדן כוח סביבתי חשוב "
 בארגוני הסביבה קיבלו בצער את הודעתו היום  ( חמישי )  של ח"כ אופיר פינס על פרישתו מהחיים הפוליטיים .  פינס נחשב לאחד מחברי הכנסת הסביבתיים ביותר בעשור האחרון ועמד מאחורי חוקים סביבתיים רבים שאושרו בכנסת בשנים האחרונות ,  הן בתפקידו כשר הפנים ,  כיושב ראש ועדת הפנים והסביבה בכנסת הקודמת וכיו"ר משותף של השדולה הסביבתית בכנסת יחד עם ח"כ דב חנין .  
דו"ח של הארגונים הסביבתיים ,  שהופץ לקראת הבחירות האחרונות וסיכם את פעילות הכנסת בתחום איכות הסביבה במהלך תקופת כהונתה של הכנסת ה-17 ,  ממרץ 2006 עד אוקטובר 2008 קבע כי פינס ,  חנין ומשה גפני הם חברי הכנסת  " הירוקים "  ביותר .
 חנין עצמו הביע היום צער על החלטתו של פינס . " אופיר היה שותף אמיתי במאבקים סביבתיים וחברתיים רבים .  אני יודע שהוא התלבט רבות בעניין ,  ניהלנו שיחות בנושא וניסיתי לשכנע אותו שיש לו עוד מקום ",  סיפר חנין . " שיתוף הפעולה העיקרי בנינו היה בעיקר בכנסת הקודמת שבה הצלחנו להעביר את חוק  " אוויר נקי "   ( חוק שמסדיר באופן מקיף את נושא איכות האוויר ,  ונותן לרשויות כלים לאכיפה וענישה נגד המזהמים  א"ד )  .  המאבק האחרון הגדול שלנו היה נגד תוכניות הבנייה בחוף פלמחים .  היתה זו ועדת הפנים בראשות אופיר שביקשה בזמנו את דו"ח הביקורת על הבנייה בחוף .  הדו"ח שפורסם לא מכבר אישר את החששות שלי ושל אופיר כי מדובר בגזילה של המשאב הציבורי ". 
גם בארגונים הסביבתיים הביעו אכזבה מהחלטתו של פינס .  נאור ירושלמי ,  מנכ"ל  " חיים וסביבה ",  ארגון הגג של שוחרי איכות החיים והסביבה ,  אמר לוואלה !  חדשות כי  " מדובר באובדן כוח סביבתי חשוב ואין לנו הרבה כאלה .  פינס היה מעורב לא רק בחקיקה סביבתית אלא היה פעיל גם מחוץ לכנסת .  הוא היה מגיע לביקורים בשטח ובמוקדים של מפגעים סביבתיים .  אנו מקווים שגם בתפקידו הבא ,  ולא משנה אם זה יהיה במגזר העסקי או הציבורי ,  הוא ימשיך לפעול למען הסביבה ".  
עו"ד ציפי איסר-איציק ,  מנכ"ל  " אדם ,  טבע ודין "  אמרה בתגובה לפרישתו של פינס כי  " לאופיר פינס תרומה אדירה לחקיקה הסביבתית בישראל .  בתפקידו כיו"ר ועדת פנים וסביבה של הכנסת הוא חתום על קידומם של חוקים סביבתיים רבים ובתוכם חוק אוויר נקי ,  חוק המזהם משלם וחוק האכיפה הסביבתית .  אופיר הוא ללא ספק ממובילי המהפכה הסביבתית-חקיקתית שעברה הכנסת ,  מהפכה שיש בה כדי לשנות את פניה של הסביבה בישראל באופן חסר תקדים ".  בארגון  " מגמה ירוקה "  אמרו כי  " פינס היה מנושאי הדגל של המאבק הסביבתי בישראל .  אנו מאבדים שותף משמעותי לעשייה ומקווים לראותו צועד לצידנו בהמשך ,  גם בפעילות חוץ פרלמנטרית ". 
לא רק הארגונים הסביבתיים .  גם בארגוני הסיוע לעובדים הזרים התאכזבו לשמוע על החלטתו של פינס לפרוש מהחיים הפוליטיים .  בזמן כהונתו של פינס כשר הפנים בשנת 2005 ,  הוא היה הגורם שאישר הענקת מעמד חוקי ל-900 ילדים של עובדים זרים .  בכנסת הנוכחית היה פינס אחד מחברי הכנסת הבולטים במאבק נגד גירוש ילדי העובדים הזרים .  בארגון israeli children הנאבק נגד גירוש הילדים מסרו כי פינס פעל רבות בנושא וקידם את אחת ההחלטות המוסריות ביותר שהתקבלו במדינה .  אנו מקווים ש-1,200 הילדים המועמדים לגירוש יקבלו מעמד חוקי כפי שפינס העניק ב-2005 ".  

" מכה ירוקה "  - אופיר פינס הודיע על פרישה
הארגונים הסביבתיים הביעו צער על הודעתו של ח"כ אופיר פינס על פרישתו מהפוליטיקה .  גם ח"כ חנין הצר על כך . " מדובר באובדן כוח סביבתי חשוב "
 
