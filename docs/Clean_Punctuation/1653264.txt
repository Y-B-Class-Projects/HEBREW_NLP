חברת החשמל ערכה כנס באולם פרטי - העובדים לא הגיעו 
ההנהלה הוציאה עשרות אלפי שקלים על הפקת אירוע להצגת חזון החברה לעשור הקרוב ,  אך הוועד הורה לעובדים להחרים אותו
 >  >  פרק נוסף במלחמת ועדי העובדים בהנהלת חברת החשמל .  כנס חזון אגף התכנון של חברת החשמל לעשור הקרוב ,  שאמור היה להתקיים אתמול באולם האירועים  " אחוזת כרמל "  שבקניון חיפה - נערך בנוכחות 30 עובדים ,  שרובם נמנים על ההנהלה הבכירה בחברה .  זאת ,  לאחר ש-500 עובדי אגף התכנון שהוזמנו לכנס החגיגי נעדרו ממנו - בעקבות הוראת וועד העובדים הצפוני בחברה .  לפי הערכות ,  שילמה חברת החשמל עשרות אלפי שקלים בגין שכירת האולם וציוד הבמה - הנהלת החברה התעקשה לקיים את הכנסת למרות הנוכחות הדלה .  בוועד העובדים הצפוני ,  בראשות יעקב דוידה ,  וכן בוועד המהנדסים בצפון בראשות יעקב חי ,  מחו בשבוע האחרון על החלטת הנהלת חברת החשמל לעכב את קידומם בדרגה של שני עובדים בחברה .  זאת ,  לאחר שאחד מהם נטל חלק בעיצומי העובדים בשנה החולפת - ואילו השני לא השלים את מכסות העבודה הנדרשות .  כמו כן ,  מחו הוועדים על כוונות הנהלת החברה לצאת בצעדים ראשונים ליישומה החד-צדדי של תוכנית ההתייעלות בחברה  ( "מצפן ")  .  לפי הערכות ,  יישום התוכנית יחל כבר לאחר הפסח ,  בגלל הקיפאון המתמשך במשא ומתן על יישום הרפורמה .  גורמים בוועד הצפוני האשימו את הנהלת החברה בבזבוז הכסף לריק משום שלא שעתה לאזהרות הוועד המוקדמות כי לא יתיר לעובדי החברה להתייצב לכנס .  מחברת החשמל נמסר בתגובה כי  " ועד צפון השבית באופן פראי את 500 עובדי אגף התכנון ומנעה מהם השתתפות בכנס השקת 'חזון האגף' .  ההשפעה ארוכת הטווח של העיצומים הלא-חוקיים התכופים שנוקט הוועד תפגע בסופו של דבר בעובדים ,  שבעתיד יעמדו בפני שוקת שבורה .  הנהלת החברה שוקלת את המשך צעדיה ואת תגובתה לפעולת הוועד הצפוני מהיום ". 

חברת החשמל ערכה כנס באולם פרטי - העובדים לא הגיעו 
ההנהלה הוציאה עשרות אלפי שקלים על הפקת אירוע להצגת חזון החברה לעשור הקרוב ,  אך הוועד הורה לעובדים להחרים אותו

