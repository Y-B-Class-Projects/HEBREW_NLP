זיקו פוטר מאולימפיאקוס
בעקבות תוצאות רעות בליגה ,  אלופת יוון פיטרה מאמן בפעם השניה העונה .  הסקאוט בוזידאר בנדוביץ' יאמן עד תום העונה
לא שקט באולימפיאקוס .  הנהלת המועדון הודיעה היום  ( שלישי )  על פיטוריו של המאמן הברזילאי זיקו ארבעה חודשים בלבד לאחר מינויו לתפקיד .  אלופת יוון נמצאת בתקופה רעה בליגה ,  הפסידה פעמיים בארבעת המשחקים האחרונים ,  הודחה מהגביע וביום ראשון סיימה רק ב-0:0 את משחק החוץ נגד קבאלה .  פנאתינייקוס הגדילה את הפער לשבע נקודות ובפיראוס החליטו ,  בפעם השניה העונה ,  להחליף מאמן על מנת להציל את התואר בו זכו 12 פעמים ב-13 השנים האחרונות .  
כזכור ,  מי שפתח את העונה בקבוצה הוא טימורי קצבאיה הגאורגי שפוטר בחודש ספטמבר .  ארבעה חודשים מאוחר יותר מסיים את תפקידו גם המחליף ,  זיקו בן ה-56 .  אולימפיאקוס הודיעה כי סקאוט המועדון בוזידאר בנדוביץ' הבוסני והמנהל הספורטיבי אנדראס ניניאדיס ידריכו את הקבוצה עד לסיום העונה ,  אך לא מן הנמנע שבמועדון ימשיכו לתור אחרי מאמן קבוע .  אולימפיאקוס תשחק בחודש הבא מול בורדו בשמינית גמר ליגת האלופות .
 
זיקו פוטר מאולימפיאקוס
בעקבות תוצאות רעות בליגה ,  אלופת יוון פיטרה מאמן בפעם השניה העונה .  הסקאוט בוזידאר בנדוביץ' יאמן עד תום העונה

