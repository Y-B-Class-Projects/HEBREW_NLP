סינרגיה  - " חתום באש "
 להקת הרוק המצליחה חוזרת עם  " חתום באש ",  סינגל ראשון מתוך אלבום חדש עם שירים באנגלית וטקסטים של אשכול נבו . " הרוק לא נעלם ",  אומר גיטריסט הלהקה בראיון
כמעט שלוש שנים אחרי צאת אלבום האולפן האחרון שלהם , " השתקפות ",  סינרגיה חוזרת :  להקת הרוק שכבשה את ישראל עם להיטים כמו  " שוב מרגיש אחר "  ו"אשם ",  מוציאה היום  ( שני )  סינגל חדש בשם  " חתום באש ",  שם קצת בעייתי לאור השריפה בכרמל .  אבל אחרי האזנה אחת זה עובר ,  שכן זהו אותו הצליל של סינרגיה שכולם מכירים ולפחות בעבר מאוד אהבו .
 אז מה קרה בזמן שעבר ?   " היינו עסוקים בעיבודים האקוסטיים עם רמי קליינשטיין ,  שאחריו יצא האלבום ואחריו היו ההופעות המשותפות והמצליחות ",  מספר הגיטריסט ואחד מכותבי השירים בלהקה ,  בנואה נחייסי . " אחר כך התחלנו לחשוב על העתיד .  רצינו מאד להשתפר ולהתעסק עם דברים שלא עשינו בעבר  כמו שילוב בין רוק ואופרה וטקסטים של אחרים .  זו הסיבה שהגענו לאשכול נבו ".  
" אהבנו את הספרים והכתיבה שלו .  הוא כותב נורא דרמטי וגם אנחנו לא פרייארים בתחום ,  כך שזה הסתדר .  הרי אם אתה קורא ספר כמו 'ארבעה בתים וגעגוע' ,  אתה חושב שזה ממש מתאים .  בנוסף ,  גילינו שהוא אוהב את המוזיקה שלנו ,  אז יצרנו קשר וזה הלך טבעי .  תמיד ביקרו את המילים של בשירים של סינרגיה ואחרי שעבדנו עם אשכול ,  שהוא איש של המילה הכתובה ,  למדנו ממנו המון .  זה לא אומר שהביקורות צדקו ,  זה פשוט תלוי בתקופות בחיים וברור שגם אנחנו השתנינו ".  
" תמיד ,  תמיד רצינו .  זה עניין אותנו והיו לנו קשרים עם החו"ל ,  כי את המאסטרינג של האלבומים הקודמים עשינו בלוס אנג'לס ואמרו לנו שאנחנו נשמעים מצוין .  זה מצחיק ,  בארץ אמרו לנו שאנחנו נשמעים כל הזמן אותו הדבר ובחו"ל ביקשו מאיתנו להחליט איך אנחנו רוצים להישמע .  אבל אפשר להרגיע את כולם - זה לא שאנחנו הולכים לעבור לחו"ל ,  כולנו שמחים ויש לנו משפחות כאן .  אבל זה קרה כבר ,  יש שירים והם טובים .  עכשיו אנחנו רוצים לראות את התגובות של הקהל בארץ ובחו"ל ,  אפילו רק בשביל העניין ". 
סינרגיה 2010 מגיעה לשוק שונה מהמרחב בו פעלה כשהיתה להקת השנה של רשת ג' וגלגלצ בשנת 2006 .  גם האלבום  " השתקפות ",  שהגיע אחרי ההצלחה הגדולה ,  לא שחזר את הישגיה הקודמים . " מבחינתנו הוא הצליח ",  חולק נחייסי . " ב-2006 היתה התפוצצות ,  שלא חשבנו שתגיע לרמה הזו .  האלבום ההוא הגיע לכולם ונגע בכולם .  'השתקפות' הוא אלבום שהיינו מאוד גאים בו ,  כי לא רצינו לשחזר את מה שהיה והצלחנו .  נכון ,  לא היה בו להיט כמו 'תראי זה אני' ,  אבל גם כשיצא השיר הזה אף אחד לא ציפה להצלחה ".  
" זה תמיד ככה ,  יש גלגל .  אני לא חושב שהרוק נעלם כי יש המון הרכבים טובים .  יכול להיות שהרוק הלך אחורה ברדיו ובמדיה ,  אבל בשטח ,  אצל האנשים ,  זה לא נעלם אף פעם .  להופעות מגיעים אנשים שאוהבים רק רוק ".  
" לא ,  לא ,  זה לא יקרה .  אין לי בעיה עם הז'אנר ,  מכיר אותו מהילדות בבת ים .  זה פשוט לא אנחנו ". 

סינרגיה  - " חתום באש "
 להקת הרוק המצליחה חוזרת עם  " חתום באש ",  סינגל ראשון מתוך אלבום חדש עם שירים באנגלית וטקסטים של אשכול נבו . " הרוק לא נעלם ",  אומר גיטריסט הלהקה בראיון

