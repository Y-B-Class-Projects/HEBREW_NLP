דן בן דוד :  תשלומי ההעברה למניעת עוני גדלו ב-40 השנים האחרונות ביותר מפי 5 מהגידול ברמת החיים
דיון בחוק טל :  71% מהציבור היהודי תומכים בהקטנת המימון הממשלתי לישיבות ולמשפחות מרובות ילדים
תשלומי ההעברה למניעת עוני בישראל גדלו ב-40 השנים האחרונות ביותר מפי 5 מהגידול ברמת החיים - כך מסר מנהל מרכז טאוב לחקר מדיניות כלכלית ,  פרופ' דן בן דוד ,  מחשובי הכלכלנים בישראל ,  לצוות הפיקוח על חוק טל ,  בראשות ח"כ יוחנן פלסנר ,  אשר התכנס אתמול לישיבה שעסקה בשינויים בחברה ובכלכלה החרדית והשפעתם על החברה והכלכלה בישראל .  בן דוד הוסיף כי על כל ארבעה מרצים ישראלים בישראל יש מרצה ישראלי בארה"ב .  בן דוד אמר שישראל היא מדינה שנסוגה לאחור . " האמריקאים בורחים מאיתנו ברמת החיים ".  לדבריו ,  ב-1973 עמד הפער בין ישראל לארה"ב ברמת החיים על 39% ועד 2007 הוא גדל ל-61% .  רמת החיים בישראל הכפילה את עצמה ב-40 השנים האחרונות אבל תשלומי ההעברה למניעת עוני גדלו ב-550% ." הבעיה תהיה לשמור כאן את הילדים והנכדים שלנו ",  הזהיר . " יותר ויותר אנשים מחליטים שמקומם לא כאן ".  בין היתר ציין שכמות המרצים הישראלים שמלמדים בארה"ב שווה ל-25% מכמות המרצים הישראלים בישראל .  זאת ,  לעומת 2% בלבד מהמרצים הבריטיים . " בעוד דור או שניים רוב האוכלוסיה בישראל תהיה חרדית או ערבית .  יש שאלה מי יעבוד ומי יגן על המדינה ". בני פפרמן ,  מנהל מחקר וכלכלה במשרד התעשייה ,  המחקר והתעסוקה ,  מסר כי רק ל-10% מהחרדים יש השכלה אקדמית לעומת 30% מהחילונים והמסורתיים .  10% בלבד מהחרדים מחוברים לאינטרנט לעומת 67% מהחילונים .  ל-41% מהחרדים יש מחשב בבית לעומת 80% מהחילונים.יו"ר צוות הפיקוח על חוק טל ח"כ יוחנן פלסנר  ( קדימה )  אמר ש"הנתונים מוכיחים שהצלחת חוק טל גורלית לעתיד המדינה .  הצוות ,  בשיתוף עם אנשי ציבור חרדים ,  יחפש כל דרך לשלב את הציבור בחרדי בשרות הצבאי והאזרחי ובשוק העבודה ". עמותת חדו"ש לחופש דת ושוויון מסרה בתגובה כי על פי מחקר מדד הדת והמדינה שערך עבורה מכון סמית ,  71% מהציבור היהודי תומכים בהקטנת המימון הממשלתי לישיבות ולמשפחות מרובות ילדים .  זאת ,  כדי להוציא את הגברים החרדים לשוק העבודה .  מנכ"ל חדו"ש ,  הרב עו"ד אורי רגב ,  אמר כי  " אין ספק שהנתונים מוכיחים את הצורך הדחוף להעביר תקציבים מהישיבות להכשרה מקצועית ויצירת מקומות עבודה ". 

דן בן דוד :  תשלומי ההעברה למניעת עוני גדלו ב-40 השנים האחרונות ביותר מפי 5 מהגידול ברמת החיים
דיון בחוק טל :  71% מהציבור היהודי תומכים בהקטנת המימון הממשלתי לישיבות ולמשפחות מרובות ילדים

