לבני : " מדינה דו לאומית - סכנה ליהודים "
 יו"ר האופוזיציה ציפי לבני אמרה בכנס הרצליה כי  " האפשרות שתקום מדינה אחת לשני עמים היא בעלת השלכות מסוכנות לגבי עתידה ואופייה היהודי של מדינת ישראל "
 יו"ר האופוזיציה ,  ח"כ ציפי לבני ,  התייחסה הבוקר  ( שני )  להתבטאותו של ראש הרשות הפלסטינית אבו מאזן בדבר הקמת מדינה דו לאומית . " האפשרות של מדינה אחת לשני עמים היא בעלת השלכות מסוכנות לגבי עתידה ואופייה היהודי של מדינת ישראל .  התוצאה לא תהיה מדינה דו לאומית ,  אלא מדינה ערבית חדשה במזה"ת ,  ואני כלל לא בטוחה באשר לקיומם הבטוח של יהודים במדינה כזו .  הפתרון מצוי במציאת הסדר קבע באמצעות חזרה לשולחן הדיונים בתיווך אמריקאי ". 
ביומו השני של כנס הרצליה במרכז הבינתחומי אמרה לבני כי פגיעה במערכת היחסים עם ארה"ב מהווה איום אסטרטגי על מדינת ישראל .  סגן שר החוץ ,  דני אילון ,  התייחס אף הוא בדיון למערכת היחסים עם ארצות הברית ואמר כי זו מעולם לא היתה טובה יותר מנקודת המבט הישראלית . 
" יש לבחון את מערכת היחסים דרך הפריזמה של שיתוף הפעולה בין המדינות :  אובמה אישר מחדש סיוע צבאי לישראל ,  המוערך בכ-30 מיליארד דולר .  מבחינה מודיעינית ,  קיים שיתוף פעולה מלא ומבחינה כלכלית ישראל היא שותפתה המסחרית הגדולה ביותר בעולם של ארה"ב ".  אילון התייחס בנוסף למצב העניינים המדיני במזרח התיכון : " העובדה שארה"ב תומכת בדמוקרטיה היחידה במזרח התיכון הופכת את ישראל לשליחתה הבלעדית באזור .  שתי המדינות מחזיקות בתפיסת עולם ערכית משותפת ,  ושיתוף הפעולה הוא אינטרס אמריקאי אמיתי .  אנו רואים את ההנהגה האמריקאית הנוכחית בראשות אובמה כממשל הידידותי ביותר עבור ישראל ". 

לבני : " מדינה דו לאומית - סכנה ליהודים "
 יו"ר האופוזיציה ציפי לבני אמרה בכנס הרצליה כי  " האפשרות שתקום מדינה אחת לשני עמים היא בעלת השלכות מסוכנות לגבי עתידה ואופייה היהודי של מדינת ישראל "
 
