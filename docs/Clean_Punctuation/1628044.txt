הידינק מחכה לפרארה בפינה
אם יובה תפסיד לפארמה ,  יפוטר האיטלקי כשההולנדי עשוי להחליפו לאלתר ,  זאת במידה שיצליח להשתחרר מחוזהו ברוסיה
על פי דיווחים בתקשורת האיטלקית ,  מאמן נבחרת רוסיה חוס הידינק כבר שוהה באיטליה ,  ומחכה לפיטוריו של צ'ירו פרארה על מנת להחליפו כמאמן יובנטוס .  כזכור ,  ביום שלישי שעבר דיווח עיתון  " קוריירה דלו ספורט "  כי המאמן ההולנדי סגר את תנאיו בקבוצה עם אחד ממנהליה של הקבוצה רוברטו בטגה .
 ברוסיה טוענים שהמועדון האיטלקי הציע להידינק שכר של כ-8 מיליון יורו לעונה כדי לעזוב את משרתו בנבחרת הרוסית .  בארץ המגף מדווח שהמאמן נחת בשעות האחרונות בשדה התעופה במלפנסה במילאנו ,  משם יצא לפגישה נוספת עם ראשי יובה .
 אם הגברת הזקנה תפסיד לפארמה ביום רביעי הקרוב במשחק במסגרת ליגה האיטלקית שתתחדש אחרי פגרת חג המולד ,  הרי שפרארה עשוי להיות מפוטר באופן מיידי ,  ואז הידינק ימונה כאשר הוא אמור להדריך את הקבוצה במשחק הבא נגד מילאן .  זאת בכפוף להשתחררותו לאלתר מחוזהו בנבחרת רוסיה .  אם הידינק לא יצליח להתיר את חוזהו עם ההתאחדות הרוסית ,  הרי שיובנטוס אולי תרד מאופציית הידינק ,  כשהמאמנים האחרים שהוזכרו כמועמדים לרשת את פרארה בקבוצה הם :  אלברטו זאקרוני ,  קלאודיו ג'נטילה ואף ג'ובאני טראפטוני .
 
הידינק מחכה לפרארה בפינה
אם יובה תפסיד לפארמה ,  יפוטר האיטלקי כשההולנדי עשוי להחליפו לאלתר ,  זאת במידה שיצליח להשתחרר מחוזהו ברוסיה

