משטרת הטייקונים היא עוד בלון יחצ"ני
שר האוצר נפגש עם תעשיין ומיד כולם קופצים ,  ובראשם מבקר המדינה .  עו"ד צחי כהן מציע להפסיק את ההיסטריה היורדת לחייהם של בעלי ההון
מבקר המדינה מיכה לינדנשטראוס יכול להעביר באוניברסיטה קורס ביחסי ציבור .  בימים אלה הקים לינדנשטראוס את  " משטרת הטייקונים ",  ובפועל ועדה לבחינת יחסי הון שלטון בראשות ידידי פרופ' רמי פרידמן .  
משטרת הטייקונים כבר עוסקת ,  לפחות בדיבור ,  בפגישה שהתקיימה בין שר האוצר יובל שטייניץ לבין נוחי דנקנר ,  יו"ר חברת אי .  די .  בי ,  במשרדי החברה .  חוץ מהמבקר וממשטרתו ,  גם חברי הכנסת אורלב ובן סימון פצחו בהטפות מוסר לשטייניץ .  יו"ר הכנסת רובי ריבלין הוסיף גם הוא אמרת שפר בעניין  " נדמה שטמנו לשטייניץ פח ".  מי טמן ?  אולי דנקנר .  עכשיו חסרות רק התבטאויות ציוריות של חברות הכנסת שלי יחימוביץ וציפי חוטובלי ,  כדי להשלים את סימפונית הקקפוניה בסיפור דנקנר  שטייניץ .  אורלב גם הציע ,  שאם שר האוצר רוצה להיפגש עם דנקנר ,  עליו לעשות את זה בנוכחות נציגים מקצועיים של משרד האוצר .
 צודק ,  שטייניץ צריך לקחת את החשב הכללי ,  את מנכ"ל המשרד ,  את נציב שירות המדינה ,  המפקח על הביטוח ,  הממונה על הכנסות המדינה ,  פרופ' עומר מואב יועצך ,  נציג מטעם נתניהו כדי שגם ראש הממשלה יהיה בעניינים ,  ואולי גם את פרופ' יוג'ין קנדל .  כ-ו-ל-כ-ם תכנסו לדנקנר לשיחה .  רק החלפת מילות הנימוס ולשאול מי רוצה לשתות מה ייקח בערך שעה .  ככה שטייניץ ידאג לכיסוי תחת וריבלין יירגע שלא טמנו פח ליובל התמים .
 פרופ' פרידמן סבור ש"מערך הפגישות של השרים ומנכלי"ם במשרדי הממשלה חייב להיות גלוי "  ומוסיף  " שצריך לבדוק אם חלק מהגופים הגדולים במשק לא יצרו מצב שבו בעלי קשרים מקבלים טיפול מועדף ".  פנחס ספיר ז"ל בנה מדינה על בסיס קשרים ,  אולם משזו נבנתה הגיע הזמן לביקורת .
 בואו נודה על האמת ,  מדינת ישראל נמצאת בסוג של טירוף לגבי הטייקונים ,  הון שלטון ,  זכויות יתר ,  עובדי ציבור ,  ניקיון כפיים .  זה לא מפתיע אחרי סיפורי הירשזון ועלילות אולמרט וקצב .  גם שרון תרם תרומה צנועה לחששות מניקיון כפיים והון שלטון .
 מדורת ההון והשלטון בוערת ולינדנשטראוס דואג ,  מעת לעת ,  להוסיף לה שמן ומשתמש באמצעי התקשורת באופן יומיומי כדי ללבות את האש .  פה המבקר לוחש משהו ,  שם מודלפת חקירה ,  לפעמים כבוד המבקר מתערב בעניין מחירי המים ומייד מצטייר כמגן ציבור העשוקים ומדלג מייד לנושא הבא .
 המבקר ירום הודו הצליח לרתום את התקשורת לצידו ולהפכה לנשק יום הדין שלו .  יש לי הערכה ללינדנשטראוס שמקבל תואר אבירות מהתקשורת .  שהרי זה לא עניין של מה בכך ,  לדעת להשתמש בתקשורת במיומנות כזו .
 רק שאני חש ,  לאט לאט ,  שקצת ירדנו מהפסים .  המבקר הופך לסוג של ק.ג.ב מודרני ,  הנהנה מיחס מועדף בפראבדה .  הפגישה של שטייניץ במשרדי אי.די.בי אינה ראויה ,  אבל ה-ויה דלרוזה ששטייניץ עובר ויעבור מוגזמת .  בואו נחזור קצת לפרופורציות .  
יש לי בקשה לכבוד המבקר .  אם אפשר לחזור לעבוד בלי ריקודים לאור המדורה התקשורתית ,  ללא הדלפות מכוונות ,  עם הקפדה יתרה על זכויות המבוקרים ,  בנחת ובכבוד הראוי .  נדמה לי מהתרשמותי שזה יהיה קשה ללינדנשטראוס .  בלתי נשלט אצל כבוד המבקר .
  * עו"ד צחי כהן ,  מרצה במרכז ללימודים אקדמיים אור יהודה .
 
משטרת הטייקונים היא עוד בלון יחצ"ני
שר האוצר נפגש עם תעשיין ומיד כולם קופצים ,  ובראשם מבקר המדינה .  עו"ד צחי כהן מציע להפסיק את ההיסטריה היורדת לחייהם של בעלי ההון

