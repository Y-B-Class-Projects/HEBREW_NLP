התובע הכללי של מנהטן השיק משרד לחקירת פשעים כלכליים חמורים
המשרד יתמקד בחקירת הונאות ני"ע ומשכנתאות ,  הלבנת הון ,  מימון פעולות טרור ,  גניבת זהות והונאות מקוונות
התובע הכללי של מנהטן ,  סיירוס ואנס ,  הקים משרד חדש לחקירת פשעים כלכליים חמורים ,  בשעה שהוא וחוקריו הבכירים מגבירים מאמציהם למלחמה בהונאות פיננסיות.ואנס ,  אשר ב-1 בינואר החליף את רוברט מורגנת'או כתובע הכללי ,  מינה את ריצ'רד ובר ,  בכיר במשרד המשפטים האמריקאי ,  לעמוד בראש המשרד החדש .  ובר ישמש גם כסגן ראש חטיבת החקירות במשרד התובע הכללי.המשרד החדש ישלב את המשרד לחקירת הונאות ,  אשר הוקם ב-1938 ,  עם עורכי דין מחטיבת החקירות המרכזית  ( idc )  ,  ויועסקו בו כ-60 חוקרים ,  כמחציתם עורכי דין .  לדברי ואנס ,  המשרד יתמקד בסוגיות כמו הונאות ני"ע ומשכנתאות ,  הלבנת הון ומימון פעולות טרור ,  וכי  " משאבים חדשים ונרחבים יותר יוקדשו לחקירת גניבות זהות והונאות ברשת האינטרנט ". הודעתו של ואנס מגיעה לאחר שרוברט חוזאמי ,  מנהל האכיפה של רשות ני"ע בארה"ב  ( sec )  ,  החליט לארגן מחדש את החטיבה ,  בעקבות ביקורת חריפה על פעילותה .  בכירים בתחום המשפט בניו יורק ,  כמו התובע הכללי של ניו יורק ,  אנדרו קואומו ,  הדגישו גם הם את הצורך בהגברת האמצעים לגילוי וחקירת הונאות פיננסיות.אמצעי האכיפה של הרשויות בארה"ב הוגברו בשנה האחרונה ,  לאחר חשיפתה של הונאת הענק של ברנרד מיידוף ב-2008 .  יותר מ-150 הונאות פונזי נחשפו בשנה שעברה בארה"ב ,  במסגרתן הפסידו משקיעים למעלה מ-16.5 מיליארד דולר .
 
התובע הכללי של מנהטן השיק משרד לחקירת פשעים כלכליים חמורים
המשרד יתמקד בחקירת הונאות ני"ע ומשכנתאות ,  הלבנת הון ,  מימון פעולות טרור ,  גניבת זהות והונאות מקוונות

