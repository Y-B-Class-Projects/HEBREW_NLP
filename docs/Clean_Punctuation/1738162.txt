ספרד :  ולנסיה ניצחה את בילבאו 1:2
העטלפים המשיכו במומנטום ופתחו פער של 4 נקודות בפסגה .  אדוריץ  ( 11 )  ו-ויסנטה  ( 92 )  הבקיעו ,  גבילונדו רק צימק  ( 93 ) 
אמנם מדובר במצב זמני ,  אבל סביר להניח כי גם האופטימיים שבאנשי ולנסיה לא האמינו שאחרי שישה מחזורים ,  תוליך הקבוצה את הליגה הספרדית בפער של ארבע נקודות .  למרות זאת ,  רשמו הערב  ( שבת )  העטלפים את ניצחונם החמישי העונה ,  כשגברו 1:2 על אתלטיק בילבאו ,  24 שעות לפני שברצלונה ,  ריאל מדריד ו-ויאריאל וינסו לצמק את הפער .  
באמצע השבוע נחלה קבוצתו של אונאי אמרי הפסד דרמטי למנצ'סטר יונייטד בליגת האלופות ,  בעוד הערב היא הוכיחה שבליגה הספרדית מדובר בסיפור אחר לגמרי .  אחרי החמצות מוקדמות של רוברטו סולדאדו וחואן מאטה הגיע אריץ אדוריץ ,  וסיים מבצע מצוין אותו התחיל פבלו הרננדז והמשיך סולדאדו כדי לקבוע 0:1 למארחת בדקה ה-11 .
 הקצב המהיר נמשך גם בדקות הבאות ,  כאשר אדוריץ רשם שתי החמצות גדולות במהלך המחצית הראשונה ,  בעוד מנגד גם בילבאו לא היתה רחוקה מלמצוא את הרשת .  אלא שחלומותיהם של הבאסקים למצוא את השוויון נמוגו סופית בתוספת הזמן ,  כאשר שיתוף פעולה בין צמד המחליפים ,  אלחנדרו דומינגז ו-ויסנטה ,  הסתיים בשער של השני ,  שקבע 0:2 .  לבילבאו לא נותר היה אלא לחפש בכל זאת שער ניחומים ,  ולמצוא אותו עם בעיטה חופשית נפלאה של איגור גבילונדו ,  שלא הותירה לסזאר שום סיכוי .  אלא ששם זה נגמר .  העטלפים מנצחים 1:2 ,  וממשיכים לשמור על מאזן נפלא מול בילבאו במסטאיה :  16 נצחונות מ-21 המשחקים האחרונים .
 משחקים נוספים :
 סראגוסה - ספורטינג חיחון 2:2לסראגוסה :  פלורן סינמה-פונגול  ( 56 ו-61 )  .  לחיחון :  איבן אוברדוביץ'  ( עצמי ,  33 )  ,  דייגו קסטרו  ( 49 בפנדל ) 
ריאל סוסיאדד - אספניול 0:1לסוסיאדד :  חואן פורלין  ( עצמי ,  85 ) 

ספרד :  ולנסיה ניצחה את בילבאו 1:2
העטלפים המשיכו במומנטום ופתחו פער של 4 נקודות בפסגה .  אדוריץ  ( 11 )  ו-ויסנטה  ( 92 )  הבקיעו ,  גבילונדו רק צימק  ( 93 ) 

