הסלמה במלחמת המילים בין פול קרוגמן לסין :  בכיר סיני  - " הוא רופא שמזהה מחלה אך לא יודע לרפא אותה "
" קרוגמן אינו מרוצה ממצבה של ארה"ב והוא מטיל האשמה על מישהו אחר ;  נותר לראות אם המוניטין שלו ישרוד "
 מאמר שפורסם בסוף השבוע בעיתון הסיני בשפה האנגלית , " גלובל טיימס ",  הכולל ביקורת חריפה כלפי פול קרוגמן ,  מסמן הסלמה נוספת במלחמת המילים בין הממשל הסיני לכלכלן האמריקאי חתן פרס נובל לכלכלה .  המאמר ,  שעליו חתום ליו ג'ה ,  נחשב על ידי מומחים לתגובה הרשמית של ממשלת סין למאמר של קרוגמן שפורסם לפני שבועיים בעיתון  " ניו יורק טיימס ",  ואשר בו האשים את סין במדיניות מרקנטליסטית הרסנית שעלתה לשוק העבודה האמריקאי ב-1.4 מיליון משרות ,  דיווח אתר החדשות  " ביזנס אינסיידר ". "פול קרוגמן ,  חתן פרס נובל לכלכלה לשנת 2008 ,  הוא אחד מהכלכלנים-כוכבים הבודדים של ארה"ב ,  אשר ידוע בדעתנותו במגוון נושאים .  נותר לראות אם המוניטין שלו יישאר בעינו ,  אבל עמוד הדעות של ניו יורק טיימס מעניק לו במה רבת עוצמה לבטא בה את עמדותיו ",  כתב ליו ג'ה במאמר ב"גלובל טיימס ". "ביום האחרון של שנת 2009 הוא ניצל את הטור שלו כדי לבקר בחריפות את המדינות הכלכלית של סין ,  וקרא לארה"ב לנקוט בעמדה יותר לוחמנית כפי סין ",  המשיך . " אולם המאמר של קרוגמן נטוע בחוסר שביעות הרצון שלו ממצבה של ארה"ב ,  והוא מבקש להטיל את האשם על מישהו אחר ".   " קרוגמן טוען כי היחלשות הדולר תשוב ותהפוך את המוצרים של ארה"ב לתחרותיים בשווקים הבינלאומיים ותחזיר לחיים את מגזר הייצור ,  ועקב כך תביא הזדמנויות עבודה ",  כתב . " בתקופה שבין סוף מלחמת העולם השנייה לשנות ה-70 ,  כלכלת ארה"ב אמנם צמחה בקצב מהיר ,  רמות השכר עלו בחדות ,  ופער בין העשירים לעניים הצטמצם באופן משמעותי .  עם זאת ,  באותו הזמן מיליארדי אנשים ברחבי העולם טרם הצטרפו לגל הגלובליזציה .  בעקבות הגלובליזציה ,  ארה"ב נאלצה לעבור לכלכלה מסוג שונה מאוד ,  ומגזר ייצור רחב היקף כבר אינו יכול לשרוד שם ",  כתב ליו ג'ה . " פול קרוגמן הוא כמו רופא שמולו מטופל עם מחלת סרטן במצב מתקדם .  הוא יכול לאבחן את המחלה שבה נגועה ארה"ב ,  אבל הוא לא מסוגל לספק תרופה אמיתית ",  כתב . " לא צריך להתייחס ברצינות רבה מדי לביקורת של כלכלנים פופולרים ". 

הסלמה במלחמת המילים בין פול קרוגמן לסין :  בכיר סיני  - " הוא רופא שמזהה מחלה אך לא יודע לרפא אותה "
" קרוגמן אינו מרוצה ממצבה של ארה"ב והוא מטיל האשמה על מישהו אחר ;  נותר לראות אם המוניטין שלו ישרוד "
 
