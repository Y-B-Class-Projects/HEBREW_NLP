זוג או פרד
אביה פרי עם המדריך למתמודד המתחיל עם פרידה מדכאת  אפילו אם בסופו של דבר ,  רק הזמן מרפא את הכאב
פרידה היא צעד קשה ועצוב שכולנו נאלצים לעבור .  עצם ההתנתקות מבן/בת הזוג שהיו אנשים משמעותיים בחיינו ,  אליהם התרגלנו ואותם אהבנו לא קלה ,  ולהתנתקות נלווים ההרגלים ..  קשר זוגי הוא בדרך כלל קשר אינטנסיבי ,  יוצא לך לחשוב על הצד השני די הרבה במהלך היום .  אסמסים ,  השיר שלכם ,  תחביב משותף וכל השאר .  
אחרי הפרידה כל הזיכרונות והאסוציאציות הנעימות הופכות לפתע לאויב הכי גדול שלך ,  מוקשי זיכרון .  ברגע שאתה מתחיל להתרכז במשהו אחר משמיעים ברדיו את השיר שלכם ,  ובשנייה שאתה חושב שאתה בסדר אתה רואה מישהי ברחוב עם חולצה בדיוק כמו שלה.כל בן אדם שישאל מה עם החבר/ה יעורר את מפלצת הרגש מחדש ,  וכל מבט חטוף בהודעות ישנות וחפצים שנשכחו יעמיקו את החור בלב .
 זה כואב ,  זה קשה ,  זה בודד ,  וכרגיל הפיתרון היחיד הוא זמן .  השיטה היחידה שעובדת  ( פרט לחובבי ההשתרלל-כפי-יכולתך-ושכח-במהירות-מאקסך )  היא תעסוקה עצמית בלתי פוסקת .  לא חייבים לארגן את המסיבה החמה של השנה שכולם ידברו עליה ערב אחרי שנפרדתם ,  אבל גם אין צורך להירקב מתחת לפוך שלך בעודך זועם על שהשמש העזה לזרוח היום .
 צאו עם חברים ,  תשקיעו קצת יותר בלימודים ,  תתנדבו ,  תעבדו ,  ובעיקר תעשו .  הכאב ילווה אתכם ,  אך כשלא יהיה לכם זמן להתמקד בו ותהיו מוקפים באנשים ,  השפעתו תתמזער .
 אז נכון שהיו הרבה רגעים קטנים  ( וגדולים )  של אושר ,  חוויות והנאות משותפות .  אבל יש כל כך הרבה כיף בלבד הזה ,  שאף פעם לא מוערך מספיק .  פלרטוטים הם הטאקי של הגדולים ,  ומה נחמד וקל להתייחס רק לרצונותיו של אדם אחד במקום שניים .  
כולנו נמצאים כל הזמן במין מרוץ מטורף וחסר הגיון אחרי בן זוג .  אנחנו מתפשרים ,  מחליפים ,  זורקים ,  מאשרים ..  כשאנו נפרדים יש נטייה לשכוח את כל הרע ולזכור בעיקר את הצדדים הטובים בקשר ובבן/בת הזוג .  אבל אם נפרדנו ,  כנראה שיש סיבה טובה .  נסו להיזכר בכל המשבר ,  הריבים .  אם נזרקת היזכר בעלבון ,  אם זרקת  בסיבת הזריקה ,  אם הגעתם להחלטה משותפת הדדית ..  .  אז אתם סתם ממזרים בעלי מזל .
 אני לא נמנית ממעודדי ה"תשרפי כל מתנה שהוא אי פעם הביא לך ותמחקי אותו מהפייסבוק ,  מסנג'ר ,  טלפון ולב ".  אחרי הכל ,  סביר להניח שכשרגע ההתגברות המיוחל יגיע נוכל להיזכר בכל זה בחיוך .  אבל בהחלט עדיף להתמקד דווקא בשליליות ולהאמין בכך שהכל לטובה .  ואיך אפשר בלי קיצ' ?  הלך הנסיך יבוא המלך .
 ועל אף שקוראיי הכתבה יכולים להתרשם שמדובר במינימום התאוששות ממלחמה רבת נופלים ,  גם פרידות טינאייג'רס טריות יכולות להיות טראומתיות ומדכאות בהחלט .  נסו לזכור שחוץ מסבא וסבתא של החברה המרוקאית שלך ,  אף אחד לא מתחתן בגילאי התיכון  כולם נפרדים ,  וסביר להניח שגם לך מחכות עוד כמה פרידות בדרך .  כולם עוברים את זה ,  זה רק עניין של זמן .  ואם כבר לעבור את זה ,  אז במינימום תקופת אבל .
 
זוג או פרד
אביה פרי עם המדריך למתמודד המתחיל עם פרידה מדכאת  אפילו אם בסופו של דבר ,  רק הזמן מרפא את הכאב

