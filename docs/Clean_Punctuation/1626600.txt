סיביל מממשת כדי לשלם לבעלי האג"ח :  מוכרת חברה בהונגריה בהפסד ומגדילה היקף ההלוואות 
בחודש הקרוב צריכה החברה לפרוע תשלומי ריבית של 5.7 מיליון שקל לבעלי האג"ח
מועד פריעת תשלומי הריבית של אגרות החוב של חברת הנדל"ן סיביל יורופ וחברת הבת סיביל ג'רמני ,  מתקרב ,  והחברות מודיעות על ביצוע מהלכים שיכניסו לקופתה 5.45 מיליון שקל .  בעוד כיומיים תצטרך סיביל יורופ לפרוע תשלומי ריבית בסך 2.6 מיליון שקל ,  ובסוף ינואר צפויה סיביל ג'רמני לשלם לבעלי האג"ח ריבית של 3.1 מיליון שקל.המהלך הראשון עליו הודיעה סיביל היום ,  הוא מכירת החברה הנכדה סיביל הונגריה ,  בה מחזיקות החברות במשותף ב-25% .  מהלך זה יכניס לקופתן של סיביל יורופ וסיביל ג'רמני כ-3.8 מיליון שקל  ( 711 אלף יורו )  שיתחלק בצורה שווה ביניהן .  כתוצאה מהעסקה ,  ירשם בספרי החברה הפסד חשבונאי של 2 מיליון יורו ,  עקב איבוד השווי המוערך של סיביל הונגריה.סיביל הונגריה עוסקת בפיתוח ובניית מרכז מסחרי בהונגריה שנמצא בקשיים .  היא מוחזקת על ידי נייסקילפס  ( 50% )  ,  חברת בת של סיביל יורופ וסיביל ג'רמני  ( 50% )  ,  ועל ידי שותף נוסף  ( 50% )  .  השותף יקנה את חלקה של נייסקליפס תמורת 1.9 מיליון יורו .  בעבר ,  העבירה נייסקליפס הלוואה בעלים בסך כ-2 מיליון יורו לסיביל הונגריה שימחו לטובת השותף .  1.2 מיליון מהעסקה ,  יועברו לשותף בנייסקליפס ,  ו-711 אלף יורו יועברו לסיביל יורופ וג'רמני ,  שיתחלקו בו בשווה.בנוסף ,  אם בתוך 3 חודשים ממכירת החלק ,  תקבל סיביל הונגריה היתר סופי לבניית המרכז המסחרי ויושלמו מספר ליקויים בודדים שעוצרים כרגע בעד השלמתו ,  תקבל נייסקליפס עוד 100 אלף אירו ,  מתוכם תקבל סיביל 60 אלף יורו נוספים.המהלך השני הוא הגדלת ההלוואה שלקחה סיביל יורופ מצד שלישי שאינו קשור לבעלי החברה ב-1.65 מיליון שקל ,  כך שסך כל ההלוואה עומדת כעת על 13.65 מיליון שקל .  היקף החובות לבעלי האג"ח של סיביל יורו עומד על כ-100 מיליון שקל והיקף האג"ח של סיביל ג'רמני על כ-61 מיליון שקל והן צפויות להיפרע עד סוף 2014 .  35 מיליון נוספים מוחזקים באג"ח על ידי החברה.מסיביל נמסר כי  " המדיניות המוצהרת של החברה היא לשלם את החובות לבעלי האג"ח .  תמורת המכירה מיועדת לתשלום לבעלי האג"ח בתשלומי הריבית הקרובים ". סיביל יורופ ,  שבשליטת פנחס צרפתי ,  היא חברת נדל"ן מניב הפועלת במרכז ומזרח אירופה .  נכון לסוף הרבעון השלישי החזיקה הקבוצה ב-5 נכסים ופעילותה השתרעה על פני 5 מדינות .  ברבעון השלישי של 2009 הסתכם הרווח התפעולי של סיביל יורופ ב-1.6 מיליון לעומת 11.8 מיליון ברבעון המקביל .  בשורה התחתונה הפסידה החברה 2.3 מיליון שקל ,  לעומת רווח של 1.35 מיליון שקל .  עם זאת ,  תזרים המזומנים מפעילות שוטפת הסתכם ב-586 אלף שקל ,  לעומת תזרים שלילי של 654 אלף שקל ברבעון המקביל.חברת הבת ,  סיביל ג'רמני ,  רשמה גם היא ירידה של 87% ברווח התפעולי ברבעון השלישי של 2009 ל-2.2 מיליון שקל .  בשורה התחתונה עברה להציג הפסד של 611 אלף שקל ,  לעומת רווח של 4 מיליון שקל ברבעון המקביל .  עם זאת ,  המזומנים שנבעו מפעילות שוטפת עלו ב-32% והסתכמו במיליון שקל .
 
סיביל מממשת כדי לשלם לבעלי האג"ח :  מוכרת חברה בהונגריה בהפסד ומגדילה היקף ההלוואות 
בחודש הקרוב צריכה החברה לפרוע תשלומי ריבית של 5.7 מיליון שקל לבעלי האג"ח

