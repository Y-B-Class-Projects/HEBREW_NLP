מאומה אחרי המהומה
הניצחון הגדול של מכבי ת"א על בית"ר ירושלים ודרבי המגזר הסוער של סכנין מול נצרת ,  נשכחו כלא היו אחרי 0:0 נוראי 
מכבי תל אביב ובני סכנין נפרדו הערב  ( שבת )  בתיקו 0:0 ,  במשחק חלש ומשעמם באצטדיון רמת גן .  עבור סכנין זה היה משחק שישי ברציפות ללא ניצחון ,  בעוד שמכבי תל אביב איבדה את המומנטום של הניצחון הגדול על בית"ר ירושלים .  הצהובים אמנם עלו למקום השלישי ופתחו פער של נקודה על בני יהודה ,  אבל פספו הזדמנות לצמק את הפער ממכבי חיפה והפועל תל אביב .  סכנין נותרה עוד שבוע מעל לקו האדום ,  אבל רק נקודה אחת בלבד מפרידה בינה לבין נועלות הטבלה ,  מכבי פתח תקוה ואחי נצרת .
 מי היה מאמין שרק לפני שבוע ,  ההתקפה של מכבי תל אביב כבשה רביעייה לרשת של בית"ר ירושלים .  הערב ,  בתיקו 0:0 מול בני סכנין ועוד באצטדיון נייטראלי ,  הציגה קבוצתו של אבי נמני את אחד ממשחקיה הגרועים ביותר העונה ,  ושוב לא הצליחה ליצור המשכיות ליכולת טובה שהציגה לפני כן .  בני סכנין יכולה אולי להיות מעודדת מתוצאת התיקו ,  אבל אחרי הכל מדובר במשחק שישי ללא ניצחון עבור קבוצתו של מרקו בלבול ,  ונראה שבגליל יהיו מספיק אנשים שלא יעברו על זה בשתיקה
מלבד כמה דקות טובות בפתיחת המשחק ,  זו הייתה תצוגה נוראית של כדורגל .  מכבי תל אביב שלטה לגמרי ,  החזיקה את הכדור לאורך רוב שלבי המשחק ,  אבל לא הצליחה לייצר יותר מדי מצבי הבקעה ,  מלבד שניים או שלושה ורק במחצית הראשונה .  חוד ההתקפה עם יובל אבידור כחלוץ בודד וללא עמנואל מאיוקה נראה רע מאוד ,  ולאור העובדה שהשני ייעדר לאורך אליפות אפריקה ,  נראה שבצות המקצועי של הצהובים יהיו חייבים פתרונות יצירתיים .  
סכנין בקושי הצליחה לעבור את קו החצי ולייצר התקפות מסודרות ,  וסיכנה למעשה את שערו של לירן שטראובר באופן משמעותי ,  פעם אחת בלבד .  כמו אצל אבי נמני ,  גם החילופים של מרקו בלבול היו סתמיים וחסרי משמעות ,  רק שבמקרה שלו הם נועדו כדי למשוך זמן לקראת סיום .
 דקה 6 - הזדמנות ראשונה למכבי תל אביב .  אילייב הוריד כדור אל יובל אבידור ,  שהמתין ממצב נוח ברחבה ובעט החוצה .  
דקה 16 - הזדמנות מסוכנת למכבי תל אביב .  טומאסיץ' בעט טיל מ-20 מטרים ,  מאיר כהן הדף היישר ליובל אבידור ,  שהיה חופשי לגמרי אבל בעט חזק משבעה מטרים מעל לשער .  
דקה 45 - מכבי תל אביב סיימה את המחצתי השניה בהתקפה מסודרת בתוך הרחבה ,  כאשר הכדור הגיע בסופון של דבר ליוסי שבחון ,  שהתמקם מצויין ליד השער אבל בעט חלש לידיים של מאיר כהן .
 דקה 47 - איביצ'ה אילייב קיבל כדור בצדה השמאלי של הרחבה ושחרר בעיטה ,  לידיים של מאיר כהן .  
דקה 53 - ג'קו ערפאת ניסה להפתיע את לירן שטראובר בבעיטה מ-30 מטרים ,  שוערה של מכבי תל אביב הדף לקרן .  
הרכב בני סכנין :  מאיר כהן ,  עלא אבו סלאח ,  יא יא פטי ,  טל חן ,  מהראן אבו ריא ,  עבאס סואן ,  חיים בנון ,  חאלד חלאיילה ,  חאמד גנאים  ( באסם גנאים ,  81 )  ,  ג'קו ערפאת  ( אלי ביטון ,  90 )  ,  סקוט סילי  ( קאדו ,  61 )  
הרכב מכבי תל אביב :  לירן שטראובר ,  יובל שפונגין ,  ניסו קפילוטו  ( גיז'רמו ישראלביץ' ,  59 )  ,  רונאלד ראלדס ,  רוני גפני ,  שרן ייני ,  איגור טומאסיץ' ,  יוסי שבחון  ( דור מלול ,  75 )  ,  תמיר כחלון ,  איביצ'ה אילייב ,  יובל אבידור  ( איליה יבוריאן ,  69 ) 

מאומה אחרי המהומה
הניצחון הגדול של מכבי ת"א על בית"ר ירושלים ודרבי המגזר הסוער של סכנין מול נצרת ,  נשכחו כלא היו אחרי 0:0 נוראי 

