 " התחושה שעסק שהקמתי מפרנס כל כך הרבה אנשים מרגשת אותי יותר מהכל "
 פאנל רצות קדימה
 >  >   " אני מנסה שנים למצוא תשובה טובה לשאלה מה הביא אותי להקים את דאלאל ולא מצאתי .  התשובה היא כנראה שהחיים חזקים מהכל ",  אמרה דושי לייטרסדורף ,  הבעלים של מתחם דלאל . " דלאל החלה כמחשבה בשילוב נכסים שבבעלות המשפחה ,  אהבתי לאירוח והצורך שלי שכל יום בחיי יהיה שונה מהשני .  מה שהחל כפנטזיה הביא ליצירת המתחם שמכיל מסעדה ,  חלל לתערוכות ,  קונדיטוריה ובית קפה . " ב-2007 פתחנו את השערים לקהל הרחב .  כמי שנולדה לתוך היזמות אפשר לומר שגדלתי לתוך לזה ,  לפני שידעתי לקרוא א-ב ידעתי לקרוא תוכניות אדריכליות . " שילבתי בין הפנטזיה לנבכי המסחר .  הרעיון המרכזי היה לעשות משהו אחר .  נווה צדק נהפכה לשכונת אמנים ,  שלושה מבנים בעלי פוטנציאל ועיצב שהוא יציר כלאיים של מה שלמדתי על נווה צדק ההיסטורית וטעם אישית .  אבל מבחינה רעיונית מה שהוביל היה הרצון ליצור מקום שאני וחברי נרגיש בו בית .  כיום דלאל מעסיקה כ-100 עובדים ועל כך גאוותי - התחושה שעסק שהקמתי מפרנס כל כך הרבה אנשים מרגשת אותי יותר מהכל . " פתיחת עסק אינה דבר של מה בכך .  ליציאה למסע דרושה המון מוטיבציה .  חבר חכם אמר לי פעם שההבדל בין מנכ"ל וליזם הוא האומץ לקחת סיכונים .  מיכל אנסקי ,  גסטרונומית ומנכ"ל משותף שוק האיכרים ,  סיפרה כי  " בבסיסו ,  שוק האיכרים הוא מיזם אידיאולוגי .  קינאנו באירופאים ובאמריקאים וחשבנו שזה טירוף - יש בישראל תוצרת חקלאית שנמכרת בכל העולם ,  אבל אין מקום שבו אפשר לקנות את הפירות הירקות הכי טובים בארץ בלי תיווך . " יצאנו לשטח ,  אספנו מידע על המגדלים הכי טובים בישראל .  במשך שלושה חודשים עברנו במשקים והצענו להם להצטרף לשוק האיכרים בנמל תל אביב .  פנינו גם לרשויות אבל לא האמינו בנו . " הייתי צעירה ולא ידעתי לאן אני נכנסת .  כשהגיע תאריך הפתיחה הגיעו כמה אנשים להפתעתי די הרבה ועם הזמן הלך וגדל .  המוסד הזה כיום הוא לא אירוע נודד - הוא חלק מהעיר .  כיום מגיעים לנמל יותר מ-6,000 איש בכל יום שישי ובקרוב נעבור לפעמיים בשבוע .  נפתחו שווקים ברעננה ,  קיסריה ,  הרצליה וירושלים השמים הם הגבול ".  ראדה זועבי ,  מנכ"ל אתר בוקרא : " אני מאמינה שאין הצלחה בלי מכשולים ומחסומים .  השינוי שעבר על החברה הערבית בכלל ועל הנשים במגזר בפרט הוא רדיקלי :  כיום 75% מהאוכלוסייה הערבית היא מתחת ל-35 ,  לצעירות יש תפקיד מכריעה בכלכלת המשפחה וסדר העדיפויות השתנה לכיוון השתלבות של נשים בעבודה .  נקודת המפנה היא פריצת המחסום של כניסה לשוק העבודה . " אנחנו רואים עלייה בגיל הנישואים במגזר וירידה בשיעור הריבוי הטבעי - זה אומר שהאשה מתמקדת כיום גם בהגשמה בעבודה ולא רק דרך אמהות ומשפחה .  כ-22% מהנשים הערביות עובדות ויש עלייה גם במספר היזמות לכ-30 אלף .  הפורטל  " בוקרא "  נוסד ב-2006 עם תמיכה כספית מבעלי ובמטרה לענות על כל הצרכים של הדור הבא מבחינה תקשורתית .  להוות אלטרנטיבה לגוף תקשורת עצמאי ומעודכן באינטרנט - שלא קיים כיום במגזר .  הבאנו מדורים ,  חדשות מקומיות ועולמיות ,  כלכלה ותרבות .  מבחינתי זו הגשמת חלום .  כמי שבאה מתחום התקשורת והיתה עיתונאית בעבר אני רואה בכך צורך חברתי תרבותי ".  

" התחושה שעסק שהקמתי מפרנס כל כך הרבה אנשים מרגשת אותי יותר מהכל "
 פאנל רצות קדימה

