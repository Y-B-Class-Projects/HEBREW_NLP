תביעה :  שלפוחית השתן נהרסה בניתוח קיסרי
תביעה בגובה 4.35 מיליון שקלים הוגשה נגד בית החולים וולפסון בגין רשלנות רפואית לכאורה שהביאה לפגיעה בשלפוחית השתן של יולדת . " לו פעלו הרופאים בצורה מקצועית ,  הנזק היה נמנע "
 אישה בת 40 ממרכז הארץ תובעת 4.35 מיליון שקלים ממשרד הבריאות ,  לאחר שלטענתה שלפוחית השתן שלה נפגעה בצורה חמורה במהלך ניתוח קיסרי שנערך לה בבית החולים וולפסון בחולון .
 לפי התביעה ,  שהוגשה היום  ( שני )  לבית המשפט המחוזי בפתח תקוה ,  בשנת 2007 ילדה האישה את ילדה השלישי בניתוח קיסרי .  לאחר הניתוח היא הועברה להתאוששות ומשם למחלקה למיילדות וגינקולוגיה .  בכל הזמן הזה הותקן לה קטטר בשלפוחית השתן ,  והיא התלוננה על כאבי בטן .  
לטענת התובעת ,  היא עברה שורה של בדיקות ונאמר לה בתחילה שהמעיים שלה אינם עובדים .  בדיקת אולטרה סאונד העלתה ששלפוחית השתן שלה ריקה וכי קיים נוזל חופשי באגן .  היא עברה בדיקות נוספות ,  אבל רק ארבעה ימים לאחר הניתוח הוחלט לשלוח אותה לבדיקת סי-טי .  אולם ,  עוד בטרם בוצעה הבדיקה נכנסה התובעת למצב של קוצר נשימה קשה ונאלצה לעבור החייאה .  
האישה עברה ניתוח לתיקון קרע בשלפוחית השתן ,  וכעבור זמן מה שוחרר לביתה .  אולם ,  כעבור זמן קצר נאלצה לעבור ניתוח נוסף בשל בקע שהתפתח בצלקת של הניתוח .  על פי התביעה ,  לאחר הניתוח השני התברר שקיים זיהום בשלפוחית והאישה אינה יכולה להיגמל מהקטטר .  כיום היא נאלצת להשתמש בחיתולים ומתקשה לתפקד .
 לטענתה ,  הניתוח הקיסרי בוצע בה בצורה רשלנית שהובילה לפגיעה בשלפוחית השתן .  עוד נטען בתביעה ,  שמדובר בפגיעה שלרוב מאובחנת בניתוחים קיסריים ,  אולם הצוות התרשל במקרה זה בגילוי הפגיעה ,  וזאת למרות  " ריבוי נורות אזהרה "  כפי שקבע מומחה שבדק את האישה . " לו פעלו הרופאים והצוות בצורה המקצועית ,  הסבירה והמתבקשת ,  היה נמנע הצורך בביצוע ניתוח דחוף נוסף ונזקה היה נמנע ",  נכתב בתביעה .
 ממשרד הבריאות נמסר שהם יגיבו בערכאות המשפטיות כמקובל .
 
תביעה :  שלפוחית השתן נהרסה בניתוח קיסרי
תביעה בגובה 4.35 מיליון שקלים הוגשה נגד בית החולים וולפסון בגין רשלנות רפואית לכאורה שהביאה לפגיעה בשלפוחית השתן של יולדת . " לו פעלו הרופאים בצורה מקצועית ,  הנזק היה נמנע "
 
