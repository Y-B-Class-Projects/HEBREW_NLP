עשור של עליות מחירים 
מדד השכונה /מלחה החדשה
 >  >  שכונת מלחה החדשה הוקמה בשנות ה-90 בסמוך לשכונת מלחה הוותיקה בירושלים .  השכונה היא חילונית ברובה ומשכה אליה אוכלוסייה ברמה גבוהה .  בעקבות הביקושים למקום ,  עלו המחירים בשכונה בעשור האחרון ב-50%-70% ,  והם צפויים לשמור על רמתם הגבוהה .  מיקום :  שכונת מלחה ממוקמת בדרום מערב ירושלים ,  והיא תחומה בין שכונת רמת שרת ורחוב גולומב בצפון ,  יער גילה ורחוב דרך יצחק מודעי בדרום ,  דרך חיים קוליץ ושכונת גבעת משואה במערב וקניון מלחה ושכונת קטמונים במזרח .  היסטוריה :  שכונת מלחה הוקמה על יסודות הכפר הערבי אל-מאלחה שתושביו נמלטו במהלך מלחמת העצמאות .  בשנות ה-50 יושבה השכונה בעיקר על ידי עולים מצפון אפריקה והיא נחשבה לשכונה חלשה .  עם זאת ,  מעמדה השתנה בהדרגה בראשית שנות ה-70 ,  אז אנשי תרבות רבים גילו עניין בשכונה בשל אופיה הכפרי והציורי .  בשנות ה-90 החל פיתוח מאסיבי במקום ,  ולצד בתי האבן הישנים נבנתה שכונת מלחה החדשה שכוללת צמודי קרקע ובנייה רוויה .  תכנון ובנייה :  שכונת מלחה משתרעת על שטח כולל של כ-590 דונם ,  מתוכה שכונת מלחה החדשה משתרעת על שטח של כ-370 דונם ,  ובה למעלה מ-1,100 בתי אב עם כ-4,500 תושבים .  בעוד שכונת מלחה הוותיקה כוללת בתי אבן צמודי קרקע ,  שחלקם עברו שימור ושיפוץ ,  בשכונת מלחה החדשה ,  תמהילי דירות שונים ,  בבנייה צמודת קרקע ,  מדורגת ובנייה לגובה .  צמודי הקרקע ,  בעיקר קוטג'ים ,  בשכונת מלחה החדשה יושבים לרוב על מגרשים בשטח של 300-350 מ"ר ובהם 190-350 מ"ר בנוי .  במקרים בודדים נעשו הרחבות של מגרשים באמצעות חיבורם .  הבנייה הרוויה בשכונה מתחלקת לשניים :  בנייה מדורגת ובנייה לגובה .  הבנייה המדורגת נעשתה על המדרונות המערביים והמזרחיים של השכונה ,  ונבנו בה בניינים בני 4-5 קומות ,  חלקם עם מעליות .  הבנייה הרוויה כוללת מבנים בני 3-4 קומות שבהם דירות 4-5 חדרים .  בשכונה נבנו מעט מאד דירות קטנות בשטחים של כ-70 מ"ר .  לאחרונה החל מינהל מקרקעי ישראל בקידום בנייה של 400 דירות בסמוך לגן החיות התנ"כי .  החשש הוא כי הבנייה הצפויה תפגע בריאה הירוקה של שכונת מלחה ,  וועד השכונה והארגונים הירוקים החלו להיאבק נגד התוכנית .  מוסדות ציבור :  שכונת מלחה סובלת ממיעוט מוסדות ציבור - בשכונה אין מתנ"ס קהילתי ,  וכל השירותים הציבוריים מרוכזים בקניון מלחה ,  ולא בשכונה עצמה .  בשכונה יש כמה גני ילדים ,  בתי ספר יסודיים ,  חטיבת ביניים ,  בתי כנסת ,  ושני מרכזים מסחריים הכוללים בין היתר מכולת קטנה ,  סניף בנק ,  בית קפה וחנויות .  לאחרונה החל ועד השכונה במגעים עם העירייה להקמת מתנ"ס שכונתי ומבני ציבור נוספים .  בסמוך לשכונה מרכזים עירוניים רבים ובהם :  איצטדיון הכדורגל  " טדי ",  היכל הכדורסל הביתי של קבוצת הפועל ירושלים ,  הגן הטכנולוגי של ירושלים שבו פועלות חברות היי-טק ובנקאות וגן החיות התנ"כי .  כמו כן ,  בשכונה ממוקמת תחנת הרכבת הראשית של ירושלים ,  ובמקום פועל מסוף מרכזי של אוטובוסים לשכונות הדרום מערביות ויישובי יהודה .  אוכלוסייה :  האוכלוסייה בשכונת מלחה היא מעורבת ברמה סוציו-אקונומית בינונית עד גבוהה ,  ברובה הגדול חילונית .  דינמיקת מחירים :  שכונת מלחה החדשה נחשבת שכונה יוקרתית והמחירים בה עלו בעשרות אחוזים בעשור האחרון .  עליות המחירים נובעות בין היתר מעליות מחירי הנדל"ן בשוק הירושלמי כולו בתקופה זו .  כבר כיום רמות המחירים הן גבוהות ,  וההערכות הן כי ישמרו על יציבות .  דירת ארבעה חדרים בשטח של 100 מ"ר נמכרה ב-1998 תמורת כ-990 אלף שקל .  ב-2001 ,  דירה דומה בשטח של 100 מ"ר ברחוב האייל נמכרה תמורת 1.194 מיליון שקל .  ב-2005 נמכרה דירה דומה ברחוב הדישון תמורת 1.52 מיליון שקל ,  ובאוגוסט 2009 תמורת 1.7 מיליון שקל .  דירת חמישה חדרים ,  125 מ"ר ,  בקומה ראשונה ברחוב האייל ,  נמכרה ב-2000 תמורת 1.383 מיליון שקל .  גם מחיר דירה זו עלה בהדרגה במהלך השנים ,  ובאפריל 2002 נמכרה דירת 5 חדרים בשטח 118 מ"ר תמורת 1.45 מיליון שקל .  ב-2005 נמכרה דירת 125 מ"ר תמורת 1.65 מיליון שקל ,  ב-2007 האמיר מחיר דירת 120 מ"ר לכ-2.2 מיליון שקל ,  וב-2010 נמכרה דירה דומה ,  בשטח 120 מ"ר ,  תמורת כ-2.4 מיליון שקל בממוצע .  - סייעו בהכנת הכתבה :  אסף אפשטיין בעלים ומנהל נדל"ן 2000 ,  חנן שליין יו"ר ועד השכונה ,  אתר רשות המסים

עשור של עליות מחירים 
מדד השכונה /מלחה החדשה

