בעלי אג"ח מתקופת הצאר תובעים 137 מיליארד דולר מממשלת רוסיה
בעלי האג"ח בצרפת מאיימים לתבוע עיקול נכסים של רוסיה בצרפת ;  הקרמלין בתגובה  - " שאלוהים יעזור להם "
 ממשלת רוסיה הודיעה על כוונתה  " להגן על זכויותיה "  מול איומים מצד צרפתים ,  שבבעלותם אג"ח מתקופת הצאר ברוסיה ששוויין מוערך בעד 100 מיליארד יורו  ( 137 מיליארד דולר )  ,  כי יתבעו את הקרמלין וידרשו לעקל נכסים שבבעלות רוסיה בפאריס ,  דיווחה סוכנות הידיעות בלומברג ." שאלוהים יעזור להם ",  אמר דובר מחלקת הנדל"ן של הקרמלין ,  ויקטור חרקוב ,  בשיחת טלפון ממוסקווה ,  בעקבות הודעת האיגוד הבינ"ל של בעלי אג"ח רוסיות  ( afiper )  על כוונתו לתבוע החזר של חלק מהחוב בן מאה השנים . " יש לנו ניסיון בהגנה על הנכסים שלנו בחו"ל ",  אמר חרקוב . " רוסיה וצרפת ישבו את החוב לפני זמן רב ,  כך שאם מישהו מתכנן להגיש תביעה ,  הוא יצטרך להתמודד עם ממשלת צרפת .  אבל הם יותר ממוזמנים להגיש תביעה - אנחנו מתכוונים להגן על הזכויות שלנו ".  הודעת afiper אתמול באה בעקבות הודעת משרד התקציב של צרפת כי רוסיה רכשה בניין סמוך למגדל אייפל בפאריס .  צרפת היתה שוק מרכזי של אג"ח רוסיה עד למהפכה הבולשביקית ב-1917 ,  ועובדי בעל הכנסות גבוהות בצרפת נהגו לרכוש אג"ח אלו כחסכונות .  בעלי אג"ח מתקופת הצאר דורשים פיצוי מאז 1996 ,  לאחר שרוסיה הסכימה לשלם לצרפת 400 מיליון דולר כדי ליישב באופן סופי את חובותיה מהתקופה שלפני סוף מלחמת העולם השנייה .  חלק מהנושים הסכימו לקבל סכום של כ-50 יורו עבור כל אג"ח במסגרת ההסדר ,  אולם בעלי אג"ח אחרים טוענים כי השווי של כל אג"ח מגיע עד 10,000 יורו .
 
בעלי אג"ח מתקופת הצאר תובעים 137 מיליארד דולר מממשלת רוסיה
בעלי האג"ח בצרפת מאיימים לתבוע עיקול נכסים של רוסיה בצרפת ;  הקרמלין בתגובה  - " שאלוהים יעזור להם "
 
