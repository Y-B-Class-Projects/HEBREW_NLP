סקירה שבועית מ-IBI :  מבט על השוק
ניר : "  האם העונתיות מתעתעת בנו ,  האם נתוני דצמבר מהווים תיקון לנתוני נובמבר  ?  או אולי מדובר במגמת מחירים חדשה  ?  - מוקדם לומר "
 שבוע המסחר באג"ח שהתאפיין בעלייה בתלילות העקומים ,  יגיב השבוע להפתעה במדד המחירים לצרכן ,  שנותר ללא שינוי לעומת צפי לעלייה בשיעור של 0.3%.אפיק ממשלתי שקלי :  רכישות ערות של משקיעים זרים הביאו לעלייה במחירו של המק"מ הארוך .  בנוסף ,  ירידה נאה בתשואה על האג"ח האמריקאי לשנתיים ימים ,  יצרה לחץ לירידה מקבילה בתשואות האג"חים השקליים הקצרים ,  והעקום שב להיות תלול יותר.המדד שהפתיע ביום שישי לאחר שנותר ללא שינוי  ( לעומת צפי לעליה של 0.3% )  מביא עימו ירידה בציפיות האינפלציה כמו גם לדחיית המועד בו צפוי הנגיד להעלות שוב את הריבית .  שילוב של מדד נמוך ,  ירידה בתשואות בחו"ל ,  דחיית העלאת הריבית ומיעוט הנפקות בהשוואה לאשתקד ,  יכול להוות בסיס להמשך מגמה חיובית באפיק השקלי .  להערכת בית ההשקעות ibi ,  על רקע תלילות העקום ,  החלק הארוך של העקום נראה מעניין יותר כרגע ,  ופחות חשוף להפסדי הון.אפיק ממשלתי צמוד מדד :  גם האפיק הממשלתי צמוד המדד התאפיין בגידול בתלילות ,  תוך עליות מחירים יפות בחלק הבינוני של העקום ועליות מינוריות בחלק הארוך .  האינפלציה הנגזרת משוק האג"ח ירדה מעט לאורכו של העקום ועומדת על 2.59% בממוצע .  האינפלציה הנגזרת בגליל 5472 נמוכה מ-2.52% וב-ibi ממליצים למי שמחזיק בטווחים היותר קצרים כדוגמת 5480 ו-5481 ,  להאריך מח"מ אל 5472 ,  ובחלק הארוך יותר לגליל 5903 או 1019.אפיק קונצרני :  מדדי התל-בונד המשיכו לעלות בשבוע החולף .  קרנות האג"ח נהנות מזרימת כספים בתחילת השנה דבר שבא לידי ביטוי בעליות שערים במדדי התל-בונד . " נכון לעכשיו נראה כי בטווח הקצר המגמה עשויה להימשך ,  בהעדר הנפקות קונצרניות חדשות ובשל העובדה שבשוק קיים עודף נזילות גדול .  אנו ממשיכים להמליץ על החזקה בקצוות ",  אומרת איילת ניר ,  כלכלנית ראשית ב-ibi.המלצות :  באפיק הממשלתי השקלי ממליצים ב-ibi על רכישה בחלק הארוך של העקום כדוגמת 120 ו-219 .  באפיק הממשלתי הצמוד ממליצים להקטין באגרות במח"מ 3-2 שנים לטובת רכישה בגלילים 5472 וצפונה.סביבת האינפלציהמדד חודש דצמבר 2009 נותר ללא שינוי לעומת צפי של ibi לעלייה של 0.3% .  מדד המחירים לצרכן התייקר בשנת 2009 בשיעור של 3.9%.הפער במדד מוסבר בעיקר על ידי סעיף הדיור ,  אשר ירד ב-0.6% לעומת צפי לעלייה בשיעור של 0.2% .  מעניין ,  כי השינוי במחירים החודש ,  מהווה תמונת ראי לשינוי שהתרחש בחודש נובמבר : " בנובמבר צפינו ,  על רקע העונתיות המאפיינת את סעיף הדיור בחודש נובמבר  ( ירידה דולרית במחירים )  ,  כי סעיף זה ירד ב-0.2% ובפועל הוא עלה ב-0.6% ,  ואילו החודש צפינו עלייה של 0.2% ובפועל נרשמה ירידה של 0.6% - האם העונתיות מתעתעת בנו ,  האם נתוני דצמבר מהווים תיקון לנתוני נובמבר  ?  או אולי מדובר במגמת מחירים חדשה  ?  - מוקדם לומר ",  סבורה איילת ניר.עם זאת חשוב לציין ,  כי מדד מחירי הדירות בבעלות דיירים  ( מחירי רכישה )  הוסיף להתייקר גם בסקר האחרון ,  בשיעור של 2.4% .  הפער בין התרומה בפועל של סעיף הדיור למדד הכללי לתרומה החזויה עומד על 0.19% ." מחירי המזון הוזלו בשיעור גבוה משהערכנו ",  אומרת ניר , " ומחירי ההלבשה וההנעלה עלו בשיעור מתון משהערכנו .  שני סעיפי מדד אלו מסבירים פער תרומה של עשירית האחוז ,  בין התחזית למדד בפועל ". 

סקירה שבועית מ-IBI :  מבט על השוק
ניר : "  האם העונתיות מתעתעת בנו ,  האם נתוני דצמבר מהווים תיקון לנתוני נובמבר  ?  או אולי מדובר במגמת מחירים חדשה  ?  - מוקדם לומר "
 
