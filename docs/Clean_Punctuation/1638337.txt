בריטיש ישראל רוכשת מחצית מהזכויות בקרקע שעליה יוקם קניון באר שבע 
תשלם לאלי להב ,  בעל הזכויות בקרקע המיועדת לקניון ,  155 מיליון שקל
 >  >  חברת הנדל"ן בריטיש ישראל ,  שבשליטת ליאוי נואי ופויו זבלדוביץ ,  לא מבזבזת זמן .  החברה מקדימה את מליסרון ,  שבשליטת משפחת יולי עופר ,  ורוכשת מחצית מהזכויות ב-62 דונם שעליהם יוקם הקניון הגדול בבאר שבע מידי אלי להב תמורת כ-155 מיליון שקל ותשלום נוסף שמותנה בהצלחה .   בעבר פורסם כי מליסרון ניהלה מגעים עם להב לרכישת מחצית מהזכויות בקניון תמורת 230-250 מיליון שקל .  בריטיש ישראל מציינת בדיווח לבורסה כי התשלומים בגין הזכויות בנכס צפויים להתפרס על פני כמה שנים .  לפי הערכות ,  החברה תממן את העסקה ממקורותיה העצמיים .  השלמת העסקה מותנית בין השאר באישור הממונה על ההגבלים העסקיים ובעמידה בהיקף שיווק מוסכם ,  וכן בהשלמת בדיקת נאותות על ידי בריטיש בתוך 45 יום .  קניון באר שבע צפוי להיבנות במערב העיר ואמור להשתרע על פני שטח של 50 אלף מ"ר ,  ולכלול כ-40 אלף מ"ר שטח מסחרי וכן שטחי בילוי ,  פנאי ושירותים עסקיים .  במתחם הקניון יהיו כ-1,800 מקומות חניה .  להב ,  לשעבר הבעלים של קבוצת הכדורגל הפועל באר שבע ,  פעיל כיום בתחומי הנדל"ן והקמעונות והוא הבעלים של מחסני אלי להב .  כיום פועלים בבאר שבע שישה קניונים ומרכזים מסחריים .  מלבד הקניון שמקים להב מתכננת חברת שיכון ובינוי להקים קניון בשם השדרה השביעית . " מדובר בהודעה טובה לבריטיש ,  שכן אין לה חשיפה לבאר שבע - שבה פעילים עזריאלי  ( קניון הנגב )  ,  פישמן  ( מרכז one )  ,  ביג ,  שיכון ובינוי ודמרי  ( פרויקטים בפיתוח )  ",  אמר אתמול שי ליפמן ,  אנליסט נדל"ן של בית ההשקעות אי.בי.אי . " אנחנו מאמינים בפרויקט ובשותפות עם אלי להב ",  אמר אתמול עמיר בירם ,  מנכ"ל בריטיש ישראל .  מקורבים לבריטיש אמרו שהם צופים כי ההכנסות השנתיות מדמי השכירות בגין נכס זה יהיו בהיקף של לפחות 82 מיליון שקל  ( בדומה לגרנד קניון בחיפה ,  שבבעלותה )  ,  וכי תשואת ה-noi  ( הכנסות תפעוליות מדמי השכירות )  על עלות הרכישה תהיה דו-ספרתית .  בריטיש מתמחה באחזקה ,  ניהול והשכרה של נכסים מניבים ,  בעיקר מרכזי מסחר ומשרדים .  בבעלות החברה יותר מ-20 נכסים ,  בשטח כולל של של יותר מ-400 אלף מ"ר  ( חלק החברה )  הממוקמים באזורי ביקוש .  הנכסים הבולטים שלה הם גרנד קניון בחיפה ,  קניון רחובות ,  קניון אבנת ,  פארק אזורים בפתח תקוה ,  בילו סנטר ,  קניון השרון וקניון לב אשדוד .
 
בריטיש ישראל רוכשת מחצית מהזכויות בקרקע שעליה יוקם קניון באר שבע 
תשלם לאלי להב ,  בעל הזכויות בקרקע המיועדת לקניון ,  155 מיליון שקל

