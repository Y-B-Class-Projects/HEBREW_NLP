ברוורמן : " הבטחנו לציבור הערבי פריצת דרך .  המבחן יהיה בביצוע "
  >  >   " בפגישה עם ראשי ה-oecd ,  שנערכה בפאריס ,  הבטחתי כי ממשלת ישראל תלך למדיניות חדשה כלפי אזרחי ישראל הערבים .  המבחן של הבטחה זו יהיה כמה כסף הממשלה תשקיע בתחום זה "  - כך אמר ל-themarker השר לענייני מיעוטים ,  אבישי ברוורמן .  השר הגיב לדו"ח ה-oecd ,  שהצביע על האפליה כלפי אזרחי ישראל הערבים כבעיית המדיניות הקשה ביותר של ישראל . " בן גוריון לקח 400 תלמידי חכמים ואיפשר להם ללמוד במקום לעבוד ",  אמר ברוורמן . " הוא לא קבע להם מספר מרבי ,  והתוצאה כיום היא שגם מנהיגי החרדים מבינים שהם מביאים את הקהילה שלהם לאסון .  אצל הערבים המצב הוא בדיוק הפוך .  הם הופלו לרעה באופן שיטתי .  התוצר הלאומי שלהם הוא שליש מזה של היהודים ,  והדבר נובע משנים של אפליה בתחומי החינוך ,  התשתיות ועוד ".  לדברי ברוורמן ,  לאוכלוסייה הערבית - אם תיפסק האפליה נגדה - יש פוטנציאל כלכלי אדיר מבחינתה של מדינת ישראל . " גם ראש הממשלה מסכים אתי ,  אבל מה שקובע הוא הביצוע ",  אמר ברוורמן .  לדבריו ,  בעוד בתחום הרפואי האזרחים הערבים מצליחים יפה ,  הם מודרים מהתחום ההנדסי ואינם מצליחים למצוא עבודה . " השכר של מהנדס ערבי בגליל מתחרה עם זה של מהנדס בהודו ,  ולהבדיל - המהנדסים הערבים מגלים נאמנות למקום העבודה שלהם ,  ולא עוברים ממעסיק למעסיק כפי שקורה בהודו .  אין סיבה ,  לכן ,  שחברות בינלאומיות גדולות לא יפתחו מרכזי מו"פ בגליל במקום בהודו ".  בעיה נוספת שקיימת באוכלוסייה הערבית היא שיעור התעסוקה הזעום של הנשים - 18% בלבד בישראל לעומת 40% בארצות ערב השכנות . " זה לא עניין של תרבות ",  קובע ברוורמן . " זה עניין של היעדר תשתיות תחבורה ,  היעדר מעונות יום והיעדר מרכזי תעסוקה בסמוך לכפרים הערביים ".  לדברי ברוורמן ,  הפיגור העצום של האוכלוסייה הערבית בישראל הוא הבעיה העיקרית שעליה הצביע דו"ח ה-oecd ,  והסיכון העיקרי להצטרפותה של ישראל לארגון .  כדי להצטרף לארגון יהיה על ישראל לפעול לצמצום הפערים שמהם סובלת החברה הערבית . " אי אפשר להמשיך להצהיר הצהרות על שוויון בלי גיבוי כספי .  לנתניהו יש אפשרות היסטורית ללכת בדרכו של רבין - הבטחנו לציבור הערבי פריצת דרך ,  ולכן צריך שהממשלה תקצה לכך את הכספים המתאימים ". 

ברוורמן : " הבטחנו לציבור הערבי פריצת דרך .  המבחן יהיה בביצוע "
 nan
