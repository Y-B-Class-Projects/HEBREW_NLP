בתוך ארבע שעות :  שפיר מכרה 130 דירות באור יהודה 
הדירות ,  במחיר כולל של 180 מיליון שקל ,  נמכרו בהנחה של עד 13% ביריד מכירות
 >  >  בתוך ארבע שעות חתמה חברת שפיר הנדסה ,  שבבעלות האחים שפירא ,  על חוזים למכירת 128 דירות בהיקף של 180 מיליון שקל .  החברה מכרה את הדירות בהנחה של עד 13% .  יתר הדירות יימכרו לפי מחיר מחירון .  שפיר הנדסה רכשה את הקרקע בשכונת נווה רבין באור יהודה באפריל 2008 תמורת 99 מיליון שקל כולל פיתוח .  לקרקע קיימת תוכנית בניין עיר לבניית 420-450 דירות בפרויקט מתחם אוריון ,  שבו יוקמו 6 מגדלים בני 16 קומות ו-5 מדורגים בני 4 קומות .  יריד המכירות התקיים ביום שישי במתחם הבנייה והיה פתוח לציבור .  העדר פרויקטים לבנייה באור יהודה הוא שמשך מאות מתעניינים למתחם הבנייה .  אלה הגיעו למקום כבר בשעה 07:30 כדי להירשם לפרויקט .  רכישת הדירות התבצעה בהגרלה - כלומר ,  בפני אלה שעלו בגורל תחילה עמדה בחירה רבה יותר של דירות .  עד השעה 13:00 נמכרו כל הדירות בשני המגדלים הראשונים .  תמהיל הדירות בפרויקט מגוון ומוצעות בו דירות 4-5 חדרים ,  מיני פנטהאוז ,  פנטהאוז ,  דירות גן ודירות גן תלויות .  דירת ארבעה חדרים המוצעת למכירה במחיר מחירון של החל מ-1.268 מיליון שקל ,  נמכרה ביריד ב-1.123 מיליון שקל .  דירת 5 חדרים שנמכרת בסכום של החל מ-1.494 מיליון שקל ,  נמכרה ביריד תמורת 1.32 מיליון שקל .  מחיר הדירות נמוך גם ממחיר הדירות במפרט דומה המוצעות בשוק . " אני גר היום בדירת גן 4 חדרים בבניין ישן 35 שנה ומוכנים לשלם לי עליה 1.2 מיליון שקל ;  בפרויקט הזה מוצעת דירת גן 4.5 חדרים תמורת 1.4 מיליון שקל - מחיר בהחלט סביר ",  הסביר אליהו בבאי שהגיע ליריד .  מנהלת השיווק בחברה ,  טלי כהן : " בפעם הראשונה שווק פרויקט ללא שיתוף פעולה עם מועדון חברים .  היריד הזה היה לא רגיל כשהחלטנו לתת הזדמנות שווה לכולם ,  ובכך נפל דבר בעולם הנדל"ן .  ההתעניינות היתה רבה וההצלחה מטאורית ".  על ארגון היריד היה אחראי עמנואל ותארי ,  בעל סטודיו עמנואל ,  שהיה שותף להצלחה בשיווק הדירות בפרויקטים של גינדי החזקות ומועדון חבר בפרויקט אם המושבות בפתח תקוה .  כמו כן היה שותף להלחת שיווק הפרויקטים של גינדי השקעות ומועדון חבר ברמת אביב ג' ונתניה .
 
בתוך ארבע שעות :  שפיר מכרה 130 דירות באור יהודה 
הדירות ,  במחיר כולל של 180 מיליון שקל ,  נמכרו בהנחה של עד 13% ביריד מכירות

