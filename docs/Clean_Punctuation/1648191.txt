אחמדינג'ד : " ישראל היא עלבון לאנושות "
 בכנס  " סולידריות איסלמית לעתיד פלסטין "  אמר נשיא אירן מחמוד אחמדינג'ד כי מי שתומך בישראל תומך בפשעים של משטר כיבוש . " הם גזענים שלא מתחשבים בעקרונות אנושיים "
 נשיא אירן מחמוד אחמדינג'ד תקף היום  ( ראשון )  שוב את ישראל והגדיר את קיומה  " עלבון לאנושות ".  אחמדינג'ד אמר את הדברים בכנס  " סולידריות איסלמית למען עתידה של פלסטין ".   " תומכי המשטר הציוני הצועקים סיסמאות של זכויות אדם וסיסמאות נגד הטרור ,  תומכים בפשעים של משטר כובש ",  אמר אחמדינג'ד .
 לטענת אחמדינג'ד המשטר הציוני הוא מקור כל המלחמות ,  רציחות העמים ,  הטרור והפשעים נגד האנושות . " הם קהילה גזענית אשר לא מתחשבת בעקרונות אנושיים ",  אמר אחמדינג'ד .
 אחמדינג'ד השתתף בסוף השבוע בכנס בסוריה במסגרתו נפגש עם נשיא סוריה בשאר אסד ומזכ"ל ארגון חיזבאללה חסן נסראללה .  אסד ואחמדינג'ד דנו בפגישתם בשורה של נושאים ,  ביניהם הכרזת כוננות לקראת אפשרות שישראל תתקוף ,  הידוק היחסים בין שתי המדינות ,  ודחיית הדרישה האירופאית מסוריה להפסיק לסייע לחמאס ולחיזבאללה .
 באירן מאיימים לא רק על ישראל .  סגן מפקד משמרות המהפיכה שיגר היום איום לעבר מדינות אירופה . " אם אירן תחליט ,  אירופה תבלה את החורף בקור ",  אמר חוסיין סלאמי , " הטילים שלנו מסוגלים כעת לפגוע בכל נקודה שבה נמצאים אלה שפועלים נגדנו ".  סלאמי אמר את הדברים בכינוס של יוצאי צבא ומתנדבים בעיר קרמן .  אירן היא אחת מיצואניות הנפט והגז הגדולות בעולם .
 
אחמדינג'ד : " ישראל היא עלבון לאנושות "
 בכנס  " סולידריות איסלמית לעתיד פלסטין "  אמר נשיא אירן מחמוד אחמדינג'ד כי מי שתומך בישראל תומך בפשעים של משטר כיבוש . " הם גזענים שלא מתחשבים בעקרונות אנושיים "
 
