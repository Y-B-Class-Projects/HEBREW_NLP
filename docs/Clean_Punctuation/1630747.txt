מקורות קיבלה ארכה להגשת הצעת מחיר למתקן ההתפלה 
 >  >  ועדת המכרזים הבין-משרדית למתקני התפלה אישרה אתמול לחברת מקורות ארכה של שבועיים להגשת הצעתה הכספית להקמת מתקן ההתפלה באשדוד .  זאת לאחר שמקורות חויבה להגיש את הצעתה אתמול ,  אך ביקשה דחייה נוספת .  לפי ההחלטה ,  תגיש מקורות עד יום שלישי את פרטי ההתקשרות עם זכיין הפרויקט  ( מנרב הנדסה וולוריצה הספרדית )  ,  ועד יום חמישי הבא תגיש את המחיר שבו תמכור את המים המותפלים למדינה .  לפני כשבועיים קבעה הוועדה כי תרכוש ממתקן ההתפלה של מקורות מי-ים מותפלים במחיר של 2.36 שקלים לקוב ,  בעוד שמקורות התבססה במודל הפיננסי שהכינה למתקן שלה על מחיר מים של 2.86 שקלים לקוב .  פער זה הביא בימים האחרונים לסדרת התכתשויות תקשורתיות ופוליטיות בין מקורות לאוצר ,  כשבמקורות טוענים כי משמעות תג המחיר שנקבע היא ביטול הפרויקט ,  ואילו באוצר לא מתכוונים להסכים לרכישת מים מותפלים במחיר גבוה ממחיר השוק .  בימים האחרונים מתנהלים בהנהלת מקורות והחברה בת מקורות ייזום ,  דיונים קדחתניים בניסיון למצוא פתרון לסוגיה .  בין היתר ,  נשקלה האפשרות להגיש למדינה את תג המחיר הגבוה ,  ולפנות לערכאות במידה שחוזה הזיכיון עמה יבוטל .  לחלופין ,  נבחנה האפשרות להגיש את המחיר הנדרש - ולנסות לשנותו בהמשך .  ברקע הדיונים ,  ניצב איום ועד עובדי מקורות לפתוח בעיצומים אם יבוטל הפרויקט של מקורות .  בשבוע שעבר פנתה למדינה ולבית המשפט קבוצת bgs ,  שבה שותפות שיכון ובינוי ,  גרנית הכרמל ,  שפיר וברן ,  שסיימו במקום השני במכרז מקורות .  לטענתן זכיית מנרב במכרז אינה תקינה לכאורה ,  משום שהצעתה אינה עומדת בתנאי הסף .
 
מקורות קיבלה ארכה להגשת הצעת מחיר למתקן ההתפלה 
nan
