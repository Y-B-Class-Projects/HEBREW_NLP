אלמונים ירו לעבר ביתו של אלי רייפמן
מספר יריות נורו במהלך הלילה לעבר ביתו של איש העסקים ביישוב קדימה שבשרון .  לא היו נפגעים ,  אך נזק קל נגרם לבית .  לפני כ-5 חודשים ירו אלמונים לעבר מכוניתו של רייפמן
אלמונים ירו הלילה  ( חמישי )  לעבר ביתו של איש העסקים אלי רייפמן ביישוב קדימה שבשרון .  לא היו נפגעים ,  אך נזק קל נגרם לבית .  שוטרי משטרת נתניה שהגיעו למקום פתחו בחקירה .  טרם נעצרו חשודים בירי .
 אין זו הפעם הראשונה שרייפמן מאוים בירי .  בחודש ספטמבר האחרון נורו מספר יריות לעבר מכוניתו של איש העסקים ברחוב זרחין ברמת גן .  רייפמן עצמו לא נפגע ,  אך נזק קל נגרם למכוניתו .  באותו חודש הצהיר רייפמן במסיבת עיתונאים שכינס כי הוא  " חושש לחייו ".  
רייפמן ,  מייסד חברת  " אמבלייז ",  מואשם בזיוף מסמכים ובקבלת דבר במרמה ונתון במעצר בית .  בתחילת החודש קבע בית המשפט העליון ,  בעקבות ערעורו של איש העסקים ,  כי הוא יוכל לצאת ממעצר הבית למשך שלוש שעות וחצי מדי יום .  לדבריו ,  הדבר יסייע לו לעבוד ולהשיב חובות לנושיו .
 
אלמונים ירו לעבר ביתו של אלי רייפמן
מספר יריות נורו במהלך הלילה לעבר ביתו של איש העסקים ביישוב קדימה שבשרון .  לא היו נפגעים ,  אך נזק קל נגרם לבית .  לפני כ-5 חודשים ירו אלמונים לעבר מכוניתו של רייפמן

