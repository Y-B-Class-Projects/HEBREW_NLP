תעש תפטר 500 עובדים ב-2010 ותקצץ הוצאות 
 >  >  התעשיה הצבאית  ( תעש )  ,  בראשות המנכ"ל אבי פלדר ,  החליטה אתמול על תחילת פיטורים של 500 עובדים במהלך 2010 ועל קיצוצים בהוצאות ,  כדי לשפר את תזרים המזומנים של החברה - כך מסרו מקורבים לחברה .  הצעדים יינקטו מהימים הקרובים .  דירקטוריון החברה אישר את הצעדים כדי להתמודד עם הגרעון התזרימי הצפוי ב-2010 בהיקף של 250 מיליון שקל .  על הצעדים הוחלט בעקבות מבוי סתום בתוכנית ההפרטה של החברה ודרישת רשות החברות הממשלתיות להציג תכנית התייעלות אגרסיבית .  לפני כשבוע הציגה תעש תוכנית שכללה חיסכון של 20 מיליון שקל בהוצאות ,  שלא סיפקה את מנהל רשות החברות הממשלתיות ,  דורון כהן .  בד בבד קרא דירקטוריון החברה לממשלה לקדם את תוכנית הפרטת החברה במתווה עליו הוסכם בעבר .  עיקרו - הנפקה של עד 49% ממניותיה בבורסה ובהמשך מכירת היתרה למשקיע .  כהן אינו תומך בהנפקה בנימוק שתוצאותיה העסקיות של החברה לא יאפשרו זאת .  ועד העובדים ויו"ר ההסתדרות ,  עופר עיני ,  דורשים להנפיק את החברה כערובה להתחייבות הממשלה להשאיר אותה נקייה מחובות .  אורה קורן

תעש תפטר 500 עובדים ב-2010 ותקצץ הוצאות 
nan
