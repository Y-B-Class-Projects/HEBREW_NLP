ספרד :  סביליה חוזרת לעניינים
צמד של נגרדו העניק לאנדלוסים 1:2 מרשים על ולנסיה .  מאיורקה הובכה עם הפסד 2:1 לחרז האחרונה .  ויאריאל-אוסאסונה 2:0
אחרי שברצלונה וריאל מדריד פתחו את המחזור ה-20 בלה ליגה עם ניצחונות חוץ נאים אמש ,  נמשך הערב  ( ראשון )  המחזור עם יתר המשחקים .  במוקד משחקי הערב עמד הניצחון המרשים של סביליה 1:2 על ולנסיה שהחזיר את האנדלוסים בגדול למאבקי הצמרת ,  ולעומתה אתלטיקו מדריד המשיכה לשקוע עם הפסד 2:0 למאלגה .
 מאיורקה של דודו אוואט ,  שהודחה באמצע השבוע ברבע גמר הגביע ,  המשיכה להתקשות במשחקי חוץ עם הפסד מביך 2:1 לחרז האחרונה .  ויאריאל חסרת היציבות שוב מעדה עם הפסד ביתי 2:0 לאוסאסונה ,  וחטאפה התרחקה מהצמרת עם 0:0 ביתי מול סנטאנדר .
 סביליה - ולנסיה 1:2
אחרי ארבעה הפסדים רצופים שהצניחו אותה למרכז הטבלה ,  התאוששה סביליה בשבוע שעבר עם ניצחון דחוק על אלמריה ,  והערב היא כבר אותתה על כך שהמשבר רשמית מאחוריה עם ניצחון גדול על השלישית בטבלה .  שחקניו של מנולו חימנז עלו ליתרון בדקה ה-21 כשנגיחה של ג'וליאן אסקודה סידרה לאלברו נגרדו שער קל ,  ובדקה ה-70 השלים נגרדו צמד בבעיטה חזקה מחוץ לרחבה .  העטלפים התעשתו ולחצו על שערו של אנדרס פאלופ ,  אבל לא הצליחו להפוך את הקערה ,  והסתפקו בשער מצמק של דויד נבארו בדקה ה-90 .
 ממרומי המקום הרביעי קיוותה מאיורקה להמשיך להתקרב לחלום ההעפלה לליגת האלופות ,  אבל הקשיים המוכרים שלה במשחקי החוץ שוב היו לה לרועץ ,  ומסתבר שגם מפגש מול נועלת הטבלה המסכנה לא עזר לאוואט וחבריו לשנות את דרכם .  הפתיחה דווקא סימנה על רוחות של שינוי אצל הקבוצה מפאלמה ,  כשפייר וובו כבש בדקה ה-24 .
 אבל בדקה ה-38 החמיץ אריץ אדוריץ פנדל לאורחים ,  וחרז התעודדה והצליחה להפתיע ולהפוך את הקערה על פיה בעזרת קרלוס קאלבו שאיזן בדקה ה-52 ,  והתכבד גם בשער הניצחון בדקה ה-79 אחרי מתפרצת לתפארת ,  והעניק לחרז הצנועה את ניצחונה השני בלבד העונה .
 ויאריאל - אוסאסונה 2:0
הצוללת הצהובה כבר חלמה על חזרה לשולי הצמרת המוכרים לה ,  אבל אוסאסונה החזירה אותה הישר לתקופה הרעה ,  באדיבותו של חואנפראן .  הקשר המוכשר כבש את השער הראשון לאורחים בדקה ה-15 ,  וחתם בעצמו את התוצאה עם השער השני חמש דקות לסיום .
 טנריפה - סראגוסה 3:1
אחרי עשרה משחקים רצופים ללא ניצחון שברה סראגוסה את הנאחס במשחק חשוב במיוחד מול שכנתה לתחתית הלוהטת .  לוריטה נתן לטנריפה את היתרון בדקה ה-48 ,  לפני שהומברטו סואזו השווה בפנדל בדקה ה-77 ,  וכעבור שתי דקות הפך אדריאן קולונגה את התוצאה עם השני של האורחים ,  ולאפיטה כבש את השלישי בדקה ה-83 .
 הקולצ'ונרוס התחילו את 2010 עם שלושה ניצחונות ליגה רצופים וסדרת הצלחות בגביע ,  אבל כשנראה היה שהקבוצה סופסוף יוצאת לדרך חדשה ,  הגיע ההפסד לחטאפה ואחריו ,  הפסד ביתי מביך הערב לקבוצה המתאוששת של מלאגה .  אתלטי קיבלה הזדמנות לברוח סופית מהתחתית ,  אבל כהרגלה בעטה בדלי .  דודה הפורטוגלי הנפלא כבש כבר לאחר שלוש דקות וחאבי לופז הכפיל עם השני בדקה ה-70 .  מלאגה ,  שהפסידה בליגה רק בברנבאו בשלושת החודשים האחרונים ,  ממשיכה במסע הבריחה מהתחתית .  אתלטיקו ,  שכבר חלמה אירופה ,  תנסה להגיע לשם דרך הגביע .  
תוצאות נוספות :
 חטאפה - סנטאנדר 0:0
ויאדוליד - אלמריה 1:1 לויאדוליד :  סזאר ארסו  ( 81 )  .  לאלמריה :  אלברט קרוסאט  ( 12 ) 

ספרד :  סביליה חוזרת לעניינים
צמד של נגרדו העניק לאנדלוסים 1:2 מרשים על ולנסיה .  מאיורקה הובכה עם הפסד 2:1 לחרז האחרונה .  ויאריאל-אוסאסונה 2:0

