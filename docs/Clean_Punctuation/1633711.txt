המהפכה הבאה של אפל :  צפויה לחשוף את מחשב tablet בעוד 9 ימים
ענקית הטכנולוגיה הודיעה כי תקיים אירוע מיוחד למוזמנים בלבד ב-27 בינואר
ענקית הטכנולוגיה האמריקאית הודיעה היום כי תקיים אירוע מיוחד למוזמנים בלבד ב-27 בינואר ,  במסגרתו צפויה החברה לפי ההערכות להשיק את המחשב tablet - שעשוי לחולל מהפכה בתחום המחשבים האישיים  ( pc ) .בהזמנה ששלחה החברה לאירוע ,  אשר ייערך בסן פרנסיסקו ,  התבקשו עיתונים  " לבוא ולראות את היצירה האחרונה שלנו ".  גורמים המקורבים לחברה אמרו מוקדם יותר החודש כי אפל מתכוונת להשיק את tablet במהלך ינואר ,  דיווח לפני שבועיים העיתון  " וול סטריט ג'ורנל ".  המחשב החדש ,  שהיה המוקד של חרושת שמועות בשנתיים האחרונות ,  יתחיל להימכר בחודש מארס ,  הוסיפו אותם גורמים .  לפי הג'ורנל ,  המחשב יכלול מסך מגע בגודל 10-11 אינץ'  ( 25.4-27.9 סנטימטרים )  ,  ויאפשר בין היתר צפייה בסרטים ובתוכניות טלוויזיה ,  גלישה באינטרנט וקריאה בספרים ועיתונים אלקטרוניים ,  מה שיציב את אפל בתחרות ישירה מול אמזון ,  ענקית הקמעונות המקוונת ויצרנית קורא הספרים האלקטרוניים קינדל .  בשנתיים האחרונות הפךtablet למושא של שמועות רבות ,  וחובבי טכנולוגיה אף העלו השערות ואיירו מודלים אפשריים של המכשיר ,  עליהם סירבה אפל להגיב באופן רשמי .  ההערכות הן כי המחשב ייראה כמו ipod מוגדל ,  או מיני מחשב נייד עם מסך מגע .  אנליסטים העריכו מוקדם יותר החודש כי המכשיר עשוי לעלות כ-1,000 דולר ליחידה.האנליסט ג'ין מאנסטר מבית ההשקעות פייפר ג'פרי ,  העריך לפני כשלושה שבועות כי אפל עשויה למכור 1.4 מיליון יחידות שלtablet בשנת 2010 במידה שהמכשיר אמנם יתחיל להימכר במארס .  אם מחיר המחשב יהיה 600 דולר ,  הדבר יגדיל את הכנסותיה של אפל ב-2% לפחות .  מאנסטר העריך גם כיtablet עשוי לתמוך ביישומים של מכשיר הסלולר אייפון  ( iphone ) .קתרין הוברטי ,  אנליסטית במורגן סטנלי ,  העריכה בראיון לסוכנות הידיעות בלומברג לפני שבועיים כי בניגוד לקינדל ולקוראי ספרים אלקטרוניים אחרים,tablet יהפוך את הקריאה בספרים ובעיתונים אלקטרוניים לחוויה אינטראקטיבית עם לינקים לתמונות ,  קבצי שמע ,  סרטי וידאו ,  אתרי אינטרנט ותכנים מקוונים אחרים ,  כגון פרסומות .
 
המהפכה הבאה של אפל :  צפויה לחשוף את מחשב tablet בעוד 9 ימים
ענקית הטכנולוגיה הודיעה כי תקיים אירוע מיוחד למוזמנים בלבד ב-27 בינואר

