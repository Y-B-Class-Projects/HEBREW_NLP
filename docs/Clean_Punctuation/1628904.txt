נדחו משחקי חצי גמר גביע הליגה
מזג אוויר סוער וקפוא דחה את המפגשים בן אסטון וילה ובלקבורן ,  והדרבי של מנצ'סטר .  פומפי תאבד את אוהרה ?  
המשבר הכלכלי בפורטסמות ממשיך להכות גלים והיום  ( שלישי )  מתברר כי הקבוצה עלולה לאבד את הקשר ג'יימי אוהרה ,  המושאל מטוטנהאם .  אוהרה אמור לחזור לספרס ב-15 בינואר ,  כשתסתיים תקופת ההשאלה שלו ,  ובשל העובדה שעל פומפי נאסר להחתים שחקנים חדשים ,  המועדון לא יוכל להאריך את תקופת ההשאלה ,  למרות רצונם של כל הצדדים בהמשך ההתקשרות .  
המנג'ר אברהם גרנט אמר הבוקר כי סיכם עם מנג'ר טוטנהאם ,  הארי רדנאפ ,  שאוהרה ימשיך בפראטון פארק ,  אך הליגה לא מאשרת את המהלך . " אני לא מכיר את הסיטואציה ועליי לחכות ולראות מה יקרה ",  אמר אוהרה . " הכל יתברר ב-15 ,  אבל אם פורטסמות לא תוכל להשאיר אותי ,  אולי אעבור לקבוצה אחרת ".   אוהרה הביע את רצונו להמשיך בפומפי : " אני נהנה ומצליח כאן וברור שאני לא רוצה לחזור לטוטנהאם ולא לשחק .  אני רוצה להישאר ולעזור לפורטסמות להישאר בליגה .  הארי לא רוצה אותי .  אם איאלץ לחזור לטוטנהאם ,  אחפש לעבור לקבוצה אחרת ".  
בינתיים ,  השחקנים מחכים לראות האם משכורות חודש דצמבר ישולמו להם היום כפי שהובטח .  הנהלת הפרמיירליג כי התשלום בסך שבעה מיליון ליש"ט שמגיע למועדון מזכויות שידור יופנה לכיסוי חובות מהעברות קודמות .  גרנט עצמו טען כי הוא מאמין שעד ה-10 בינואר יוסר חרם ההעברות והוא יוכל לממש את תוכניות הרכש שלו ,  שכוללות בין היתר את בלם בנפיקה ,  מיגל ויטור .
 שלג כבד וטמפרטורות נמוכות במיוחד הביאו לביטול משחקי חצי גמר גביע הליגה שהיו אמורים להיערך הערב ומחר .  ראשון בוטל המשחק בין בלקבורן לאסטון וילה ,  שהיה אמור להתקיים הערב באיווד פארק .  בלקבורן הודיעה כי למרות העובדה שמשטח הדשא במצב מצוין ,  הוחלט בשיתוף עם המשטרה לבטל את המשחק בשל הסכנה הכרוכה בהגעה לאצטדיון . 
" ההחלטה התקבלה מחשש לביטחון הציבור .  שלג כבד יורד בבלקבורן כל שעות הבוקר .  המשטרה ביקשה מהציבור לא לנהוג ,  אלא אם מדובר בהכרח ",  נמסר מהנהלת המועדון .  
שעות ספורות לאחר מכן ,  התקבלה ההחלטה לדחות גם את הדרבי המסקרן שעתיד היה להתקיים מחר בין מנצ'סטר יונייטד ומנצ'סטר סיטי ,  בגלל סיבות זהות .  המשחק הראשון בהתמודדות ייערך ב-19 בינואר ,  בעוד הגומלין ישוחק ב-27 לחודש .
 
נדחו משחקי חצי גמר גביע הליגה
מזג אוויר סוער וקפוא דחה את המפגשים בן אסטון וילה ובלקבורן ,  והדרבי של מנצ'סטר .  פומפי תאבד את אוהרה ?  

