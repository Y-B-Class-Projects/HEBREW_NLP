פיטר שיף ,  הכלכלן שצפה את המשבר : " עמדת קרוגמן ביחס לסין שטותית ;  הוא צריך להחזיר את פרס הנובל "
" קרוגמן מנותק מהמציאות בטענתו כי לארה"ב אין מה להפסיד מעימות כלכלי עם סין "
 הכלכלן האמריקאי פיטר שיף ,  אשר צפה את המשבר הפיננסי והמשבר בשוק הדיור בארה"ב ,  מצטרף למבקרים של עמדת הכלכלן חתן פרס נובל ,  פול קרוגמן ,  התומכת בלחץ אמריקאי על סין לאפשר את התחזקות המטבע שלה.במאמר שפירסם שיף באתר חברת ההשקעות יורו פסיפיק קפיטל ,  שהוא משמש כנשיאה ,  הגדיר שיף את עמדתו של קרוגמן בתור  " שטותית "  וקרא לו להחזיר את פרס הנובל לכלכלה בו זכה . " במאמר האחרון שפירסם קרוגמן בעיתון ניו יורק טיימס ,  הציג חתן פרס נובל כלכלה פול קרוגמן טיעונים שטותיים עד כדי כך שוועדת פרס נובל צריכה לבקש ממנו להשיב את הפרס ",  כתב שיף במאמר שפירסם באתר יורו פסיפיק.קרוגמן ,  פרופ' לכלכלה באוניברסיטת פרינסטון ,  קרא במאמר שפירסם בטיימס לממשל האמריקאי לנהוג ביד קשה כלפי סין ,  ולאלץ אותה לאפשר את התחזקות המטבע הסיני ,  היואן . " לאור ההסלמה במתיחות בין ארה"ב לסין ,  מרבית הכלכלנים קוראים לוושינגטון לנהוג בזהירות בשל ההשלכות השליליות עבור ארה"ב במקרה וסין תתחיל למכור את החזקותיה העצומות באג"ח ממשלתיות אמריקאיות ",  כתב שיף במאמרו . " קרוגמן תומך בהפעלת לחץ ,  וטוען כי ארה"ב נוטלת סיכון קטן באימוץ מדיניות יד קשה כלפי סין ,  וכי לסין יש יותר מה להפסיד .  הוא טוען שהחלטה סינית להפסיק לרכוש אג"ח ממשלתיות אמריקאיות תהיה בעלת השפעה שולית על הריבית בארה"ב .  האם שמעתם את זה שטוקהולם ",  כתב שיף ,  בהתייחסו לוועדת פרס נובל שמושבה בשטוקהולם . " לפי קרוגמן ,  הנשק הכלכלי הסודי שלנו הוא יכולתו של הבנק הפדרלי להדפיס דולרים עד בלי סוף .  אם סין תעשה את השטות ותחליט לתקוף אותנו על ידי מכירת אג"ח ממשלתיות אמריקאיות ,  הבנק הפדרלי פשוט יכול לבצע במקומה את הרכישות על ידי הדפסת דולרים חדשים ",  ממשיך שיף . " תפיסת העולם של קרוגמן מרגיעה - אבל היא מנותקת לחלוטין מהמציאות ". "קרוגמן לא מאמין שנפילת הדולר תתורגם לריביות גבוהות יותר ולמחירים גבוהים יותר לצרכן בארה"ב ",  מוסיף שיף . " מדובר בטענה מגוחכת ".   " המסלול הטוב ביותר עבור וושינגטון הוא להכיר בכך שאופי היחסים הנוכחי אינו בר קיימא ,  ולהיערך ככל האפשר לקראת עתיד בר קיימא יותר .  אנחנו ,  האמריקאים ,  צריכים להיות כנים עם עצמנו ולהכיר בכך שאורח החיים שלנו הוא מעבר לאמצעים שלנו ,  וכי הוא ממומן בעיקרו על ידי הצנע בסין ". הביקורת של שיף על עמדת קרוגמן ביחס לסין מצטרפת לביקורת שהשמיע כלפי קרוגמן בשבוע שעבר סטיבן רואץ' ,  ראש חטיבת אסיה של הבנק האמריקאי מורגן סטנלי .  רואץ' אמר בשבוע שעבר כי קריאתו של קרוגמן לממשל האמריקאי ללחוץ על סין לאפשר למטבע הסיני ,  היואן ,  להתחזק ,  היא עצה  " מאוד גרועה ",  וכי הגדלת הצריכה בסין היא דרך עדיפה לצמצם את חוסר האיזון בסחר בין שתי המדינות ." צריך לאיים על קרוגמן עם מחבט בייסבול בגלל מה שהוא אמר - כלומר ,  העצות שלו שגויות לחלוטין ",  אמר רואץ' בראיון לערוץ הטלוויזיה של בלומברג ,  לאחר שנשאל מה דעתו על קריאתו של קרוגמן לשלוף מחבט בייסבול כאיום כדי לאלץ את סין לאפשר ליואן להתחזק . " אנחנו תוקפים מילולית את סין במקום לטפל בעניינים שלנו ",  כאשר הכוונה היא להעלאת שיעור החיסכון בארה"ב ,  אמר רואץ' ." קרוגמן מעניק לוושינגטון עצות מאוד מאוד גרועות ",  הוסיף רואץ' בראיון מאוחר יותר . " אני דוחה לחלוטין את טענתו כי חיסכון הוא דבר רע ". "אני קצת מופתע מכך שזה מה שסטיב אמר ",  אמר קרוגמן בתגובה על דברי רואץ' . " דבריי היו מבוססים על ניתוח כלכלי מדוקדק .  בכך שסין משאירה באופן מלאכותי את המטבע שלה בערך נמוך משוויו האמיתי ,  היא מכבידה על הכלכלה העולמית ". הוויכוח בין שני הכלכלנים בא על רקע עימותים מילוליים בין ארה"ב לסין ,  במסגרתם שבו ואמרו מנהיגי סין כי מדיניות היואן שלהם אינה הגורם לגירעון הסחר של ארה"ב עם סין .  מחוקקים בארה"ב דוחקים בממשל אובמה להגביר את הלחץ על סין בטענה כי קיבוע היואן מעניק לסינים יתרון לא הוגן.ממשלת סין הותירה את היואן מקובע לשער של 6.83 יואן לדולר מאז אמצע שנת 2008 כדי להגן על היצואנים במדינה מפני המיתון העולמי והנפילה בסחר הגלובלי .  בשלוש השנים שקדמו לכך ,  איפשרה ממשלת סין ליואן להתחזק ב-21%.הצמיחה הכלכלית העולמית עשויה להיות גבוהה ב-1.5% אם סין תפסיק למנוע את התחזקות היואן וציבור עודפים במאזן הסחר ,  אמר קרוגמן בנאום שנשא בוושינגטון בתחילת החודש .  לדבריו ,  ייתכן שארה"ב צריכה להיות יותר אגרסיבית במגעים מול סין ,  ואולם אף להתייחס לקיבוע שער החליפין של המטבע הסיני בתור מכס או סבסוד ליצואנים שיש לנקוט לעומתם בצעדי נגד.גירעון הסחר של ארה"ב נובע משיעור חיסכון נמוך ,  וכל ניסיון לצמצם את הגירעון במאזן הסחר עם סין רק יגרום להעברתו למדינה אחרת מכיוון שהאמריקאים ימשיכו להוציא כסף ,  אמר רואץ' בשבוע שעבר .  עוד ציין כי במשך שנים ראו קרוגמן והוא את הדברים עין בעין ,  אולם כעת הם נתונים במחלוקת מוחלטת ". "האם זה לא שיא הצביעות שאמריקה יכולה לבטא בבירור את עמדתה ביחס למטבע שלה אולם לסין לא מותר לעשות זאת ",  אמר רואץ' . " במיוחד משום שסין היא כלכלה מתפתחת עם מערכת פיננסית לא מפותחת שקרוב לוודאי זקוקה לקיבוע של המטבע הרבה יותר מאשר כלכלות מתוחכמות יותר כמו ארה"ב ". 

פיטר שיף ,  הכלכלן שצפה את המשבר : " עמדת קרוגמן ביחס לסין שטותית ;  הוא צריך להחזיר את פרס הנובל "
" קרוגמן מנותק מהמציאות בטענתו כי לארה"ב אין מה להפסיד מעימות כלכלי עם סין "
 
