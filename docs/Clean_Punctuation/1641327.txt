בקהאם : " לא אחגוג באולד טראפורד "
 קשר מילאן יכבד את אוהדי מנ' יונייטד אם יכבוש שער ב-1/8 גמר האלופות .  מאנצ'יני : " יש לנו סיכוי טוב להשיג כרטיס לצ'מפיונס "
 דייויד בקהאם לא מפסיק לחשוב על משחקה של מילאן נגד מנצ'סטר יונייטד ,  ובעיקר על תוצאות המפגש בשמינית גמר ליגת האלופות .  דבר אחד בטוח - הכוכב האנגלי לא יחגוג באולד טראפורד ,  גם אם קבוצתו מילאן תעבור לשלב רבע הגמר .
" לפעמים כשכובשים אז הרגשות משתלטים ",  אמר בקהאם , " אבל אני לא חושב שאחגוג מול מנצ'סטר יונייטד .  אני מכבד את המועדון והאוהדים ".  מילאן תגיע לתיאטרון החלומות במשחק הגומלין של של בשמינית הגמר ,  ובקהקם מחכה בקוצר רוח למסע הזה . " יונייטד זאת הקבוצה שחלמתי לשחק בה ,  ואהבתי להיות בה בכל דקה .  יש לי מערכת יחסים מיוחדת עם האוהדים ,  ולא הייתי משיג את מה שהשגתי בלעדיהם .  עבורי הם האוהדים הכי טובים בעולם ".  
רוברטו מאנצ'יני רחוק מלהיות מדוכדך ,  גם אחרי ההפסד להאל ביום ראשון .  למעשה ,  המאמן של מנצ'סטר סיטי אופטימי מאוד וסבור כי העונה תשיג קבוצתו את מטרתה :  מקום בין ארבעת הראשונות שמעניק כרטיס לליגת האלופות . 
" אני מלא ביטחון כי בשלושת או ארבעת המשחקים הראשונים שיחקנו טוב למרות שסבלנו מפציעות ",  אמר מאנצ'יני , " אני בטוח שכשהפצועים יחלימו נוכל לנצח בשבועיים הקרובים ".  מאנצ'יני רשם שמונה ניצחונות מאז החליף את מארק יוז כמאמן ,  וקבוצתו מדורגת שישית ,  מרחק שלוש נקודות בלבד מהרביעית ליברפול .  לסיטי שני משחקים חסרים  ( נגד אברטון וסטוק )  ,  ואם הקבוצה תנצח בשניהם ,  היא תחלוף על פני ליברפול ותיצמד לשלישית בטבלה ,  ארסנל .  הערב  ( שלישי ,  21:45 )  תארח סיטי את בולטון ותקווה לתיקו במשחק בו תפגשנה ארסנל וליברפול ביום רביעי . 
" אני חושב שטוטנהאם ,  ליברפול ,  אסטון וילה ,  מנצ'סטר סיטי וארסנל הן הקבוצות שמשחקות על שני הכרטיסים לליגת האלופות ,  ויש לנו סיכוי טוב להשיג את הכרטיס לצ'מפיונס ",  אמר מאנצ'יני .
 
בקהאם : " לא אחגוג באולד טראפורד "
 קשר מילאן יכבד את אוהדי מנ' יונייטד אם יכבוש שער ב-1/8 גמר האלופות .  מאנצ'יני : " יש לנו סיכוי טוב להשיג כרטיס לצ'מפיונס "
 
