טויוטה תעלה את רמת השקיפות בנוגע לבעיות במכוניות כדי להשיב את אמון הצרכנים בה
פרטי תוכנית השקיפות יפורסמו בקרוב ;  בלומברג :  נציגי טויוטה הביאו בעבר לסיום חקירות בנוגע לדוושת הגז
טויוטה הודיעה כי בכוונתה להעלות את רמת השקיפות שלה בנוגע לבעיות במכוניות .  טויוטה עשויה להגיע לרמה גבוהה יותר ממה שהחוק מחייב את יצרניות המכוניות כדי להשיב את אמון הצרכנים בה .  טויוטה מוטור ,  אשר המוניטין שלה נפגע בעקבות החזרתן של 8.5 מיליון מכוניות ברחבי העולם למוסכים בעקבות כשלים בדוושות האצה ובבלמים בדגמים שונים ,  הודיעה כי תכריז על פרטי תוכנית השקיפות בעתיד הקרוב.דוברת טויוטה ריריקו טקאוצ'י אמרה כי יצרנית המכוניות תפרסם בעיות שנתגלו במכוניות ,  אפילו אם אותן בעיות רציניות פחות מאלה הדורשות להשיב את המכוניות למוסכים.בתוך כך הודיעה בלומברג כי נציגים של טויוטה בארה"ב סייעו להביא לסיומן של ארבע חקירות בנושא דוושת הגז בכמה מדגמי טויוטה בעשור האחרון - דבר אשר מנע החזרות המכוניות למוסכים מוקדם יותר - כך דיווחה בלומברג לפי מסמכים ממשלתיים ומשפטיים.כריסטופר טינטו ,  סגן נשיא חטיבת הרגולציה של טויוטה בוושינגטון ,  וכריסטופר סנטוצ'י ,  אשר עבד עבור טינטו ,  סייעו לשכנע את הרשות הלאומית לבטיחות בדרכים בארה"ב לסיים חקירות שנפתחו בין השנים 2003-2002 ,  לפי המסמכים .  שני העובדים הצטרפו לטויוטה לאחר שמילאו תפקידים ברשות לבטיחות בדרכים.בעוד שלכל יצרניות המכוניות בארה"ב יש נציגים אשר מטפלים באופן ישיר בקשר עם הרשות הלאומית לבטיחות בדרכים ,  טויוטה עשויה להיות היחידה בין החברות הגדולות אשר גייסה אנשים שעבדו בעבר ברשות .  דוברים מטעם ג'נרל מוטוס ,  פורד מוטוס ,  קרייזלר והונדה אמרו כי נציגים הפועלים באופן ישיר עם הרשות לא עבדו בה בעבר.הקשר הפוטנציאלי בין טויוטה בין הרשות לאומית לבטיחות בדרכים בארה"ב עלול להגביר את הביקורות נגד טויוטה בטיפול בכשלים בחלק מדגמי החברה אשר קשורים ל-19 מקרי מוות בין השנים 2009-2004 .
 
טויוטה תעלה את רמת השקיפות בנוגע לבעיות במכוניות כדי להשיב את אמון הצרכנים בה
פרטי תוכנית השקיפות יפורסמו בקרוב ;  בלומברג :  נציגי טויוטה הביאו בעבר לסיום חקירות בנוגע לדוושת הגז

