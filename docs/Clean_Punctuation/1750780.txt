פלאפון ממשיכה לשפר תוצאות
חברת הסלולר פלאפון מציגה רבעון שלישי עם צמיחה בשיעור של 5.1% - הצפוי להיות הגבוה בענף .  הרווח הנקי עלה ב-3% ל-239 מיליון שקל לעומת הרבעון המקביל אשתקד
הוצאה חד פעמית של 75 מיליון שקל ליכלכה לפלאפון את התוצאות הכספיות .  חברת הסלולר מקבוצת בזק המשיכה לצמוח יפה ברבעון השלישי של 2010 ,  כאשר השורה העליונה עלתה ב-5.1% לעומת הרבעון המקבל והסתכמה בכ-1.442 מיליארד שקל .  מדובר בשיעור הצמיחה אשר צפוי להיות הגבוה בענף .
 עם זאת ,  הרווח הנקי של החברה לא נהנה מאותה הצמיחה .  פלאפון נאלצה לרשום ברבעון הנוכחי הפרשה חד פעמית של 75 מיליון שקל בגין תמלוגים למדינה עבור הכנסות החברה בשנים 1996-1994 בעקבות פסק דין שהתקבל בתחילת ספטמבר לאחר עשור של התדיינות משפטית בנושא .  להוצאה זו היתה השפעה של 56 מיליון שקל על הרווח הנקי של החברה ברבעון השלישי ,  כך שרווח זה הסתכם בכ-239 מיליון שקל ,  עליה של 3% בלבד לעומת הרבעון המקביל .  מדובר ברווח הרבעוני הנמוך ביותר שרשמה פלאפון בשנת 2010 .
 הפרשה זו גם פגעה ברווח התפעולי בניכוי פחת  ( ebitda )  והפחית אותו ב-26 מיליון שקל .  אך גם תחת השפעה זו ,  הצליחה פלאפון לשפר את נתון הרווח אשר הסתכם בכ-505 מיליון שקל ברבעון השלישי של 2010 ,  כ-7.2% יותר מהרבעון המקביל .  השיפור נובע מהמעבר ההדרגתי של פלאפון לרשת חדשה ,  בה ההוצאות התפעוליות שלה ורכש המכשירים נמוך יותר .
 בזווית התפעולית ,  ההכנסה החודשית הממוצעת ללקוח  ( arpu )  ברבעון שלישי של 2010 צמחה בשקל אחד לעומת רבעון מקביל אשתקד ,  ועמדה על 137 שקל לעומת 136 שקל ברבעון מקביל אשתקד .  תקופת החגים חלה השנה כולה ברבעון השלישי של 2010 ,  מה שהשפיע על כמות התנועה ברשת ברבעון השלישי לעומת שנה קודמת בה התחלקו החגים בין רבעון שלישי ורביעי .  במהלך הרבעון השלישי הצטרפו לפלאפון כ-18 אלף מנויים נטו .  סך המנויים הפעילים של פלאפון עמד נכון לתום הרבעון על 2.83 מיליון מנויים ,  מתוכם 1.16 מיליון מנויים פעילים ברשת החדשה .
 גיל שרון ,  מנכ"ל פלאפון ,  התייחס לדו"חות ואמר כי  " אנו ממשיכים את מגמת הצמיחה ,  תוך התמקדות ביצירת מקורות הכנסה חדשים בתחום הדאטה והתוכן ,  לצד הגדלת נתח השוק .  במקביל למהלכי הצמיחה ,  אנו פועלים להתייעלות ושיפור תהליכים ונערכים לקראת הפחתת הקישוריות והגברת התחרות ". 

פלאפון ממשיכה לשפר תוצאות
חברת הסלולר פלאפון מציגה רבעון שלישי עם צמיחה בשיעור של 5.1% - הצפוי להיות הגבוה בענף .  הרווח הנקי עלה ב-3% ל-239 מיליון שקל לעומת הרבעון המקביל אשתקד

