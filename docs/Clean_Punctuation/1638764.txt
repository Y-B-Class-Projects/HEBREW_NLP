 " הטענה ש'האח הגדול' זה דוקומנטרי היא שערורייה "
 ב-12 השנים האחרונות סייעה קרן קופרו להפקתם של כמעט 200 סרטי תעודה ישראליים .  מייסדת ומנהלת הקרן ,  אורנה ירמות ,  מותחת ביקורת על ההשקעה הזעומה של הממשלה בתחום ואומרת : " החוכמה היא לייצר כמה שיותר יוזמות ,  ואז כמו ברולטה זה נעצר כל פעם במקום אחר "
  >  >  אורנה ירמות בטוחה שישראל מפספסת ענף יצוא רווחי ,  שבתור בונוס גם יעשה לה יחסי ציבור לא רעים . " יצוא של תרבות אמנם לא מכניס כמו היי-טק ,  אבל זה עדיין משהו ששווה להפנות החוצה ",  היא אומרת . " חוץ מלהכניס כסף זה גם ירחיב את האופן שבו אנשים בחו"ל תופשים את ישראל ,  ויגרום להם להבין שלצד הקונפליקט המדיני ישראל מתמודדת עם המון בעיות .  אני לא מבינה איך מקבלי ההחלטות לא משכילים להבין שלקולנוע יש יכולת גדולה להעביר מסרים ".  ירמות לא רק מדברת ,  אלא גם עושה .  ב-1997 היא הקימה את קרן קופרו לשיווק סרטי תעודה ,  שהיא עמותה שאינה למטרות רווח .  הקרן מפעילה כמה מסלולים המאפשרים ליוצרים להשיג מימון לסרטי תעודה בשלבי עשייה שונים ,  לחבור למפיקים זרים או למכור את הסרט לאחר שהוא כבר מוכן .  במשך שנות פעילותה של קופרו נוצרו בזכות הפעילויות שלה כמעט 200 קו-פרודוקציות של סרטי תעודה .  לקו-פרודוקציה ,  כלומר חבירה למפיקים זרים ,  יתרון גדול :  סרט שבהפקתו מעורבים גופים משתי מדינות או יותר יכול ליהנות מההטבות שמוענקות ליוצרים בכל אותן מדינות .  בזכות זאת ,  היוצרים הישראלים של הסרטים שהופקו בעזרת הקרן השיגו מימון מערוצים ומקרנות בחו"ל ,  בעיקר מגרמניה ומצרפת .  לפי נתוני קופרו ,  הקרן סייעה להפקתם של סרטים שהגיעו ל-98 מיליון צופים בעולם וחשפו אותם למבט אחר על ישראל .  בשנים האחרונות מצליחה קופרו לגייס ממקורות זרים כ-3.5 מיליון שקל בממוצע בשנה .  הסכום אולי נשמע לא גבוה ,  אבל ירמות מזכירה כי התמיכה הציבורית בתרבות מסתכמת בישראל ב-0.002% מתקציב המדינה .  בזכות חוק הקולנוע מוקצה בעבור סרטי תעודה תקציב של 8-9 מיליון שקל בשנה ,  כך שהסכום שמגייסת הקרן מגדיל את התקציב בעשרות אחוזים ומאפשר את הפקתם של 15-30 סרטים נוספים בשנה .  איך השפיע המשבר הכלכלי על תחום התעודה ?   " מצד אחד זה נהפך ליותר קשה ,  אבל מצד שני אני לא זוכרת תקופה שאנשים לא בכו בה שקשה .  גם כשהקמתי את קופרו היה מאוד קשה ,  כי זה היה אחרי שהזכיינים התרחקו מהמכרז והפסיקו להשקיע בתעודה .  הרשת הציבורית בישראל מתה כבר שנים ,  וכשהזכיינים לא משקיעים - אין כסף .  אחרי זה הגיעו הבעיות של המצב הביטחוני והאינתיפאדה .  אבל זה לא רק אצלנו ,  גם מי שפועלים בתחום הזה בחו"ל מצקצקים בלשונם ואומרים שנהיה ממש קשה .  יש מלחמת הישרדות כל שנה .  זה מאבק לחייים ולמוות ,  כל פעם מסיבות אחרות ".  גם הפיצ'רים הרוויחו ירמות הקימה את הקרן לאחר שבמשך שנים היתה מפיקה עצמאית של סרטי תעודה .  ב-97' היא היתה המפיקה בפועל של הסרט  " ממשלת ישראל מודיעה בתדהמה ",  שבחן את האירועים שהביאו לרצח יצחק רבין .  לדבריה ,  כשנסעה למכור אותו בחו"ל התוודעה לפוטנציאל הגדול שיש להפצת סרטי תעודה בשווקים זרים . " בתור דבר ראשון פעלתי עם אנשי אתר האינטרנט דוקמוביס ,  והורדנו את האבק מכל מיני דברים ",  היא מספרת . " למשל ,  אספנו את כל האמנות בתחום הקולנוע לחוברת .  האמנות אומרות שישראלי שעושה סרט עם צרפתים זכאי לכספים זרים ,  ולפעמים יש לזה הרבה ערך מבחינת ההיתכנות הכלכלית של הסרט .  המידע הזה כמעט שלא היה ידוע ,  ובעצם חרשנו קרקע בתולה .  כיום 90% מההצעות לקו-פרודוקציות בתחום הסרטים התעודיים עוברות דרכנו ,  אבל אנשים יודעים שהם יכולים לעשות את זה בכל הז'אנרים .  לדעתי זה השפיע גם על הפיצ'רים ,  כי כמה שנים אחרי שהתחלנו לפעול התחילו לעשות גם בתחום הזה קו-פרודוקציות ".   " יש כאן צמא לתרבות"במשך השנים התרחבה פעילות הקרן ,  וכיום היא מציעה חמישה מסלולים שמאפשרים ליוצרים להשיג מימון לסרטים :  אירוע פיצ'ינג ,  שמתקיים פעם בשנה ובו מציגים יוצרים ישראלים סרטים ותסריטים בשלבי הפקה שונים בפני קרנות וערוצים זרים ;  ערוץ לשניים - מסלול שבו מנסים היוצרים הישראלים לחבור למפיקים זרים ;  דוקו שוק ,  שבו נמכרים סרטים שהפקתם כבר הושלמה ;  מסלול מדיה חדשה ,  שבו מנסה הקרן ליצור אפיק נוסף גם לסרטי תעודה בניו מדיה ;  וכן מסלול המיועד ליוצרים מחו"ל המחפשים שותפים ישראלים לקו-פרודוקציה .  קרן קופרו מצליחה להביא לישראל בכל שנה עשרות גורמים זרים שמעוניינים להשקיע בתחום . " יש אינסוף דרכים שבהן אפשר לשווק סרטי תעודה ",  אומרת ירמות . " אף פעם אי אפשר לדעת אם הפעולה שאנחנו עושים באמת תניב פירות .  החוכמה היא לייצר כמה שיותר יוזמות ,  ואז כמו ברולטה זה נעצר כל פעם במקום אחר ".  מה דעתך על הטענה של מנכ"ל קשת אבי ניר ש"האח הגדול "  זה גם דוקו ?   " זו שערורייה .  אבל אי אפשר לבקש מהחתול לשמור על השמנת .  הוא זכיין מסחרי שעושה עבודה מצוינת מבחינתו ,  רוצה להרוויח כמה שיותר - ובגלל זה שכרו אותו .  מי שצריך לעשות את העבודה זה גם הרגולציה וגם ועדת הכלכלה בכנסת .  אבי ניר עושה יפה את עבודתו והמעסיקים שלו מרוצים .  השאלה היא אם הרשויות שומרות על האינטרס של האזרח ".  האזרח בוחר בשלט ב"אח הגדול ".   " אני לא חושבת שזו ראייה נכונה של המרחב הציבורי .  האזרח בחר לשלם מסים ?  לא .  מישהו החליט בשבילו .  אותו דבר לגבי תרבות גבוהה .  יש מישהו שדואג לחינוך ולרפואה ,  אני מקווה ,  והאינטרס הציבורי אמור לעמוד מול עיניו .  טלוויזיה זה לא רק בידור .  אם ילדים יושבים כל יום יותר משלוש שעות וחצי מול המסך והאינטרנט ,  אז זה גורם חינוכי ראשון במעלה .  לא צריך שיהיה ערוץ ששומרים על האיכות שלו ?  בכל פעם שמביאים לישראל אופרה זרה הכרטיסים אוזלים ממש מהר .  בשבתות המוזיאונים מלאים באנשים שהולכים לראות תערוכות .  זה אומר משהו .  יש כאן צמא גדול לתרבות איכותית ,  אבל אני לא בטוחה שיש לכולם את המשאבים כדי ליהנות ממנה .  אסור להשאיר את התרבות רק למעמד הבינוני-הגבוה .  ברור שתמיד צריך להנשים את האיכות ואין לה חיים עצמאיים משלה .  זה לא נכון רק למדוד רייטינג .  מספיק שקבוצה קטנה של אנשים צופה בערוץ איכותי כמו 8 או yes דוקו כדי ליצור השפעה חשובה שהיא סמויה מהעין - אבל אסור לשכוח אותה ".  אילו אנשים בוחרים להיות יוצרים דוקומנטרים ?   " אנשים עם תשוקה חזקה ,  שיש להם כוח הכלה גדול ,  שהם עקביים ורצים למרחקים ארוכים .  בסופו של דבר ,  גם אלה שיש להם יכולת הישרדות בתחום כל כך תחרותי .  יש הרבה תחרותיות וקנאה .  אנשים בתחום הזה משוגעים ,  לא אנשים מפרגנים .  אני חושבת שזה בגלל שיש המון אנשים מוכשרים ואין מספיק כסף .  אנשים מרגישים שאם את מצליחה אז אכלת להם מהצלחת ".  

" הטענה ש'האח הגדול' זה דוקומנטרי היא שערורייה "
 ב-12 השנים האחרונות סייעה קרן קופרו להפקתם של כמעט 200 סרטי תעודה ישראליים .  מייסדת ומנהלת הקרן ,  אורנה ירמות ,  מותחת ביקורת על ההשקעה הזעומה של הממשלה בתחום ואומרת : " החוכמה היא לייצר כמה שיותר יוזמות ,  ואז כמו ברולטה זה נעצר כל פעם במקום אחר "
 
