קיא טוב
אם הצפייה ב"אווטאר "  עשתה לכם בחילה ,  אז מה צפייה ב"אח הגדול "  תעשה לקיבה שלכם ?  דרור רפאל מסכם שבוע
לדני אילון היה חשוב לשבת על הכיסא הגבוה ,  כדי להשפיל את השגריר הטורקי .  ואמר לצלמים  " צלמו אותי גבוה ,  ואותו נמוך .  תראו איך אנחנו לא מחייכים אליו ".  סגן שר החוץ הוא אוטיסט .  אינו מצליח לתפוס מה הוא עושה .  הוא משפיל ומספר לצלמים ,  תראו איך אני משפיל .  כמו לעלות על גלגל ענק ולהגיד עכשיו אני למעלה .  עכשיו למטה .  עכשיו למעלה .  ואתה ,  דני אילון ,  כל כך למטה .  
וזה לא רק דני אילון .  לאחרונה מדינת ישראל רוצה לשבת על הכיסא הגבוה .  לא אכפת לנו מכלום .  ארצות הברית מאיימת לבטל את הערבויות - שיבטלו ,  השוודים הסתכסכו איתנו - למי אכפת .  אנחנו על הכיסא הגבוה .  השבוע גם הועברה החלטה של משרד החינוך שלא ינוגנו שירים לועזיים בבתי הספר .  רק עבריים .  תראו אותנו ,  אנחנו על הכיסא הגבוה ,  והלועזיים למטה .  עם לבדד ישכון ,  ויתיישב על כיסא בר .  דני אילון השפיל אותנו ,  את עצמו ואת שני הפקידים שישבו לידו כמו ואזות .  שייקח את הכיסא הגבוה שלו וידחוף אותו לאותו חור-ליברמן שאותו הוא דואג ללקק כל בוקר .
 בזמן צפייה בסרט  " אווטאר "  יש צופים שיצאו עם כאבי ראש ,  בחילות והקאות .  ישנם כבר 1000 צעירים שפנו לטיפול פסיכולוגי בעקבות דיכאון שקיבלו מהסרט .  מסתבר שהחוויה האוטופית התלת מימדית בקולנוע ,  לעומת הפגישה עם המציאות המדכאת בחוץ ,  יוצרת פער בלתי נסבל במוחותיהם של צופים ,  כך שהם לוקים בחירפון טוטלי .  או שהם פשוט לא הורידו את משקפי התלת מימד אחרי הסרט ,  וממשיכים להתנהג באופן מוזר ולשלוח ידיים לחפצים שנראים כאילו קרובים .  
אבל אולי טבעי יותר לסבול מתסמינים של בחילות הקאות ודיכאון אחרי צפייה ב"אח הגדול "  למשל . " האח הגדול "  אינה משודרת בתלת מימד ,  להפך ,  היא משודרת בחד מימדיות מוחלטת .  צפייה בה יוצרת פער הפוך .  החיים בחוץ נראים כל כך מאושרים נהדרים ושמחים לעומת הדיכאון והשעמום בבית הזה .  הדיירים עצמם כבר רוצים לעוף משם .  היא מדכאת ומעוררת בחילות והקאות .  החיים הם סרט תלת מימד לעומת הטינופת שבמסך השטוח .
 כוכב הילדים דוד ברוקנר ,  בדרן חרדי ,  נעצר בחשד שהטריד קטין בן 12 .  אמר לו  " אתה משגע ",   " אני לא יכול בלעדיך "  ותקף אותו מינית .  הדבר מפתיע .  לא ידענו שזה קיים בעולם החרדי .  על מטרידים חרדים שמענו גם שמענו ,  אבל בדרן חרדי ?  הרי חרדים הם כל כך רציניים ועסוקים בקידוש השם ,  מתי יש להם זמן לבדר ולהתבדר ?  ברוקנר הוא גם חקיין .  זה יכול לשרת אותו בבית משפט .  שיטען שעבד על חיקוי של הרב המטריד ,  או הרב שנטפל ,  או האברך הדורס ,  או הרב המתעלל .  זה לא הוא ,  הוא פשוט עשה חיקוי של חרדי מתעלל אחר ,  וכאלה בזמן האחרון יש בלי עין הרע .
 שמעת על פינס ? 
כן .  בטח נמאס לו .
 אומרים עליו שלא עשה שום דבר משמעותי .
 אף אחד כבר לא עושה משהו משמעותי .  רק הכיסא והכסף חשוב להם .
 עד שיש בנאדם טוב ,  אז גם הוא עוזב .
 כולה פינס .  
אגב ,  ד"ר עינת וילף תהייה במקומו .
 עכשיו נותנים לרופאה להגיש את חדשות הבידור ? 
ואיזה טרגדיה הייתה בהאיטי .
 בטח ,  כל הערב בהיתי בחדשות .  נורא .
 והמיליארדר משה סאבא שנהרג בתאונת מסוק .  נורא .
 כל הערב בהיתי בסאבא ,  נורא .  כמה כסף היה לו ולסבא שלנו אין .
 יודעים כבר למי הוא מוריש ? 
מה זה עניינך ?  
הוא סבא ,  לא ?  שישאיר משהו .
 
קיא טוב
אם הצפייה ב"אווטאר "  עשתה לכם בחילה ,  אז מה צפייה ב"אח הגדול "  תעשה לקיבה שלכם ?  דרור רפאל מסכם שבוע

