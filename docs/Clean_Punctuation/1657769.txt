מ-א' אגרה ועד ג' גרנות ,  עודד
וואלה !  ברנז'ה מגישה לכם את מילון לחג .  רשות השידור מ-א' ועד ת' ,  כי שידור ציבורי הוא שידור עם ערכים .  אז מהו הפתק שכולם מפחדים לקבל בדואר ומיהו שיאן השכר בערוץ 1 ? 
הפתק עם סמלה של רשות השידור שכולם מפחדים לקבל בדואר ,  אולם בסופו של דבר אינם יכולים להתחמק ממנו .  לא ,  זה לא עוזר שאתה בן 40 ולא דיווחת שטרם עזבת את בית הוריך ,  גם פלזמה 42 אינץ' במזומן בלבד לא תועיל .  תשלום שנתי בגובה של כ-390 שקל- לא נעים ,  לא נורא .  גובה האגרה קוצץ בשנים האחרונות בכ-40% במצטבר והוביל לירידה משמעותית בהכנסות הרשות .
 פרס הניחומים שקיבל השר יולי אדלשטיין מנתניהו כלל חבילה אטרקטיבית של תחום ההסברה לצד מינויו לממונה על יישום חוק רשות השידור .  אדלשטיין נתן גיבוי מלא להנהלת הרשות במשא ומתן על הרפורמה  ( ע"ע )  .  אולם הודיע על התפטרותו מהתפקיד לאחר טירפוד פוליטי של מינוי אמנון דיק לתפקיד יושב ראש הועד המנהל ברשות .  בהתחשב בדרך שבא פיצח את בעיית ההסברה הישראלית ,  נראה כי לא נעים ,  לא נורא .
 ארכיון רשות השידור הוא אוצר בלום של תכניות וחומר גלם משנת 1968 שהצליחו לשרוד תנאי אחזקה איומים ומדיניות ארוכת שנים של מחיקת סרטים וקלטות .  בנוסף ,  משמש הארכיון כמרכיב המרכזי בפריים טיים ,  בפרה פריים ובאוף פריים של ערוץ 1 .  ומלווה לשינה מתוקה מספר לא מבוטל של משלמי אגרה שנלהבים כל פעם מחדש מכך שבשנות ה-70 היו לירדנה ארזי צמות .  הרשות החלה בתהליך דיגיטציה איטי של חומרי הארכיון לפני כשש שנים ואף ניהלה מגעים עם אוניברסיטת הרווארד בארצות הברית שהסכימה לממן את הפרויקט תמורת עותקים מחומריו .
 מנהל קול ישראל בין השנים 2003-2008 .  סיים את תפקידו בטונים צורמים לאחר שטען להתנכלות מכיוון מנכ"ל הרשות מוטי שקלאר  ( ע"ע )  .  לאחרונה עלה שמו כמועמד המועדף על גורמים בסביבת ראש הממשלה נתניהו לתפקיד המנכ"ל הבא של רשות השידור .
 האשה שצריכה גם להסביר את הדבר הזה ,  או אם תרצו ,  דוברת רשות השידור .  אחראית על קול ישראל והטלוויזיה כשלרשותה שני עוזרים וסיוע של משרד יחסי הציבור גלאי תקשורת .  נאלצת להתמודד עם הדלפות מבית ומחוץ ,אך מתנחמת בתלוש שכר של 20 אלף שקל בחודש ,  על פי נתוני הממונה על השכר באוצר ,  לא כולל תוספת הלבשה .
 חלל בכיר נוסף במלחמת 100 השנים המתחוללת ברוממה .  אדריכל הרפורמה ברשות .  גביש נכנס לתפקידו כיושב ראש הרשות במרץ 2007 וחשב שהוא גיבור על ארגונים גדולים ומסורבלים לאחר ששימש נציב מס הכנסה .  ביולי אותה שנה כבר הציג את מתווה הרפורמה ברשות שכלל פיטורי מאות עובדים ,  ומספר שינויים דרמטיים אחרים ,  אולם אין דין פקידי שומה כדין עוזרי תאורנים וכבר ביוני 2009 התפטר מתפקידו בשל אי התקדמות הרפורמה וחוסר שיתוף הפעולה ,  לטענתו ,  של משרד האוצר.בין השגיו הבולטים :  תכנית התקשורת  " מקורות יודעי דבר "  של נעמי לויצקי וביטול שידור החוץ המורכב ורווי העובדים של הגרלת מפעל הפיס מרחק כ-15 מטרים מאולפני הרשות בתל אביב .
 יושב ראש אגודת העיתונאים של רשות השידור עד לאחרונה .  גינוסר הצליח להגיע להסכמות על רוב הסעיפים בהסכמי הפרישה וההעסקה מול הנהלת הרשות .  זכה לביקורת ולטענות על אי שקיפות מול העובדים במשא ומתן .  וכן ,  גם אנחנו לא באמת יודעים איך מבטאים את שמו .  לשמחתנו ,  אנחנו רק כותבים אותו .
 מנכ"ל משרד ראש הממשלה מאז מאי 2009 ,  מונה לאחראי מטעם נתניהו על רשות השידור .  מינויו גרר ביקורת רבה ואף פנייה ליועץ המשפטי לממשלה .  עם כניסתו לתפקיד ,  הופיע בפני ועדת החינוך של הכנסת והביע אופטימיות לגבי עתיד הרשות ,  עם זאת אופטימיות היא עניין של השקפה ,  ראו התבטאותו האחרונה בנושא : "  שידור ציבורי ,  הוא לאו דווקא רשות השידור ". 
הגורם המרכזי לבלגן ברשות ולהעדר הנייר בפקס וגם בשירותים .  על אף הכנסות של מאות מיליוני שקלים בשנה מכספי משלם המיסים ,  עומד הגירעון הכספי של הרשות על עשרות מיליוני שקלים שעשויים להגיע למאה מיליון שקל בסוף השנה אם הרשות לא תצמצם את הוצאותיה .
 הטאלנט של השידור הציבורי ,  שיאן השכר ברשות השידור .  על פי דו"ח השכר במגזר הציבורי של הממונה על השכר באוצר ,  מאוקטובר 2008 ,  מרוויח הפרשן לענייני ערבים של ערוץ 1 47,500 בחודש .
 
מ-א' אגרה ועד ג' גרנות ,  עודד
וואלה !  ברנז'ה מגישה לכם את מילון לחג .  רשות השידור מ-א' ועד ת' ,  כי שידור ציבורי הוא שידור עם ערכים .  אז מהו הפתק שכולם מפחדים לקבל בדואר ומיהו שיאן השכר בערוץ 1 ? 

