לפחות כמו פריס הילטון - הבחירה של שירלי אכסלרוד
מדובר במפגן של טעם די רע ,  שכל כולו אומר נובורישיות ,  אביזר שיש סיכוי טוב שפריס הילטון תיקח בתיק ,  ליד הצ'יוואווה ,  ומציג את היחס החמור ביותר בין פרקטיות למחיר .  בקיצור  בדיוק הבלינג-בלינג שכל בחורה צנועה כמוני ,  שמסתובבת 98% מהזמן עם ג'ינס ,  רוצה לעצמה  אבל תכחיש אם תשאלו :  אייפון 4 ,  משובץ בשלוש שורות יהלומים מובחרים 8.5 קראט ,  גבו עשוי פלטינה ,  ויהלומים נוספים מרכיבים את לוגו התפוח של אפל .  עניין של 19 אלף פאונד בלבד ,  שבוודאי ארצה לשדרג עוד כחצי שנה .  המעצב הבריטי סטיוארט יוז ,  שמלביש גאדג'טים כמו טלפונים סלולריים ,  לפטופים ומסכי טלוויזיות באדרת זהב ואבנים יקרות ,  מציע אלטרנטיבות נוצצות נוספות לבעלי שיגעון גדלות ,  שאינם נוהגים לקנות את הקייסים לסלולרי שלהם ב-0.99 סנט באי.ביי .  באתר שלו תוכלו להשיג ,  למשל ,  את האייפון היקר בעולם ,  מעוטר במאות יהלומים ושלושה סוגי זהב ב-5 מיליון פאונד .  כשארד סופית מהפסים בוודאי אבחר בדגם הפשוט יותר המכונה  " היסטוריה ",  וכולל חתיכות שן של דינוזאור טי-רקס בת 65 מיליון שנה ,  ושביבי מטאור .  כי אם כבר 'אנגרי בירדס' ,  אז לפחות עם סטייל .
 
לפחות כמו פריס הילטון - הבחירה של שירלי אכסלרוד
nan
