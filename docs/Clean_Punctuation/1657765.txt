מגדל על תוצאות אלקטרה נדל"ן :  השפעות המשבר עדיין לא אמרו את המילה האחרונה
עציוני : " אנו מסקרים את מניית אלקטרה נדל"ן בהמלצת החזק במחיר יעד נוכחי של 37 שקל ונעדכנכם לאחר קריאה מעמיקה של הדו"ח השנתי "
  פרסמה את דו"חותיה לסיכום שנת 2009 ביום חמישי האחרון לאחר שעות המסחר.תוצאותיה של החברה אינן מזהירות וממחישות כי השפעות המשבר עדיין לא נעלמו .  להלן התייחסות מגדל שוקי הון לתוצאות:קיטון בהכנסות - ברמה השנתית ,  החברה הציגה קיטון של כ-8% בהכנסות משכר דירה ,  ניהול ואחרות לכ-718 מיליון שקל .  ברבעון הרביעי חל גם כן קיטון של כ-8% לעומת הרבעון המקביל וירידה של כ-1.7% לעומת הרבעון הקודם לכ-175 מיליון שקל.הקיטון נובע ממכירת נכסים במהלך השנה וכן שינוי בסיווגי נכסים אשר יצאו מאיחוד מלא והחלו להיות מוצגים תחת תוצאות החברה בחברות כלולות .  חלק החברה בתוצאות חברות כלולות  ( נטו )  רשם הפסד של כ-94 מיליון שקל ברמה שנתית ושל כ-90 מיליון שקל ברמה רבעונית ,  ירידה חדה לעומת התקופה המקבילה ב-2008.קיטון ב-noi - ה-noi השנתי רשם ירידה של כ-10% לרמה של 493 מיליון שקל .  ברמה הרבעונית ,  חל קיטון של כ-11% ב-noi לעומת התקופה המקבילה ושל כ-6.4% לעומת הרבעון הקודם לרמה של כ-117 מיליון שקל.החברה איננה מספקת נתונים לגבי ה-noi מנכסים זהים ,  אך מציינת כי לא חל שינוי מהותי בשורה זו לעומת שנת 2008 ועיקר ההשפעה על ה-noi בכללותו חלה בשל מכירת נכסים במהלך התקופה.שיפור ב-ffo - עלה בכ-4% בשנת 2009 לעומת שנת 2008 לרמה של כ-93 מיליון שקל ובכ-72% ברבעון הרביעי לעומת הרבעון המקביל לכ-36 מיליון שקל בעיקר בשל קיטון משמעותי בהוצאות המימון.הפסד וקיטון בתזרים מפעילות שוטפת- החברה הציגה הפסד בשורה התחתונה שהסתכם בכ-163 מיליון שקל ברמה השנתית וכ-181 מיליון שקל ברבעון הרביעי ,  שנבע בעיקרו משערוכים מטה של נכסים .  התזרים מפעילות שוטפת ירד בכ-4% לכ-89 מיליון שקל בשנת 2009 לעומת כ-92 מיליון שקל בשנת 2008 .  ברמה הרבעונית חל דווקא גידול בתזרים והוא הסתכם בכ-33 מיליון שקל לעומת כ-23 מיליון שקל ברבעון המקביל.קיטון ברמת התפוסה - עמדה על כ-93.5% בסוף השנה לעומת כ-95% בסוף הרבעון הקודם וכ-95% בסוף 2008.ירידה בשווי הוגן - השווי ההוגן של הנדל"ן להשקעה ,  ירד במהלך שנת 2009 בכ-201 מיליון שקל ,  כאשר ברמה הרבעונית חלה ירידה של כ-170 מיליון שקל .  ירידת שווי הנכסים נגרמה מעלייה בתשואות להיוון  ( cap rates )  בחלק משווקי הפעילות של החברה וכן מחשיפה אפשרית של החברה לקיצור תקופת השכירות על ידי מספר שוכרים ולשינוי במחירי השכירות.הפחתת שווי מהותית רשמה החברה בהשקעותיה בפורטפוליו המלונות באנגליה  ( הילטון ומריוט )  אשר שווי ההשקעה בשתי הקרנות הופחתו בכמעט במחצית משוויין בסוף 2008  ( הפחתה של כ-12 מיליון ליש"ט )  .  סך שווי הנדל"ן להשקעה ברוטו של החברה  ( כולל חברות כלולות )  עומד על כ-7.467 מיליארד שקל.יחס החוב לשווי נכסיה בספרים של החברה עומד על כ-80% ,  וכ-86% לעומת שווי הנכסים המוערך על ידי מגדל שוקי הון.בעקבות הפחתות השווי במהלך הרבעון הרביעי ירד ההון העצמי למניה לכ-38.77 שקל למניה מרמה של כ-47.8 שקל למניה ברבעון הקודם.לחברה אין מדיניות דיבידנדים מסודרת והיא לא חילקה דיבידנדים במהלך שנת 2009 .  אדר עציוני ,  אנליסט מגדל שוקי הון : " לסיכום ,  תוצאות אלקטרה נדל"ן מעידות כי השפעות המשבר בחלק משווקי הנדל"ן עדיין לא פגו .  לאחר חוסן יחסי שהופגן במהלך השנה ברמת התפוסות ,  חלה ירידה של כ-1.5% ברבעון הרביעי ". "כמו כן חשיפתה לקיצור חוזים ולשינוי מטה במחירי השכירות מעלים את רמת הסיכון בנכסים הקיימים .  אנו חוששים מהמשך שערוכים מטה של נכסים בעיקר בשוק המשרדים האירופאי ובגרמניה בפרט  ( בה מרוכזים כ-46% מסך נכסי החברה )  .  לעומת זאת ,  דווקא בארה"ב  ( כ-13% מהנכסים )  ,  אשר סבלה קשות מהשלכות המשבר ,  ישנה אפשרות להתאוששות קלה בהמשך השנה הנוכחית .  אלמנט חשוב אשר צפוי לפגוע בתוצאות החברה ברבעון הראשון הוא הירידה החריפה במטבע האירו ,  אשר ירד בכ-10% מתחילת השנה וצפוי להשפיע רעה על התוצאות ,  התמחור ויכולת החזרי החובות במונחים שקליים ",  מסכם עציוני.במגדל שוקי הון מסקרים את מניית אלקטרה נדל"ן בהמלצת  " החזק "  במחיר יעד נוכחי של 37 שקל .
 
מגדל על תוצאות אלקטרה נדל"ן :  השפעות המשבר עדיין לא אמרו את המילה האחרונה
עציוני : " אנו מסקרים את מניית אלקטרה נדל"ן בהמלצת החזק במחיר יעד נוכחי של 37 שקל ונעדכנכם לאחר קריאה מעמיקה של הדו"ח השנתי "
 
