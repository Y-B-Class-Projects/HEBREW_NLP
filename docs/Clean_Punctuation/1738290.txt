אליניב ברדה : " היה פנדל ברור "
 החלוץ הישראלי של גנק טען שלא התחזה ברחבה ב-2:2 נגד מכלן : " הטלוויזיה הוכיחה את טענתי ".  הצד החיובי :  חזרנו מפיגור "
 רגע לפני יציאתה של אירופה לפגרת הנבחרות בשל מוקדמות קמפיין יורו 2012 ,  שיחקו אמש  ( שישי )  גנק ואליניב ברדה מול מכלן ,  במשחק שהסתיים בתיקו 2:2 מרתק .  מכלן כבר הוליכה 0:2 ,  אלא ששער של ברדה  ( 36 )  ועוד אחד ,  עצמי של קני ואן הובלן  ( 49 )  השאירו בחיקה נקודה .
 ברדה ,  שהוחלף בדקה ה-73 ,  ספג כרטיס צהוב בדקה ה-19 על התחזות לכאורה ברחבה ,  אלא שהחלוץ הישראלי משוכנע שהשופט היה צריך לשרוק לפנדל עליו : " זה היה פנדל ברור ",  אמר ברדה , " ולא הצגה .  הכדור היה ברגליי כאשר הופלתי .  התמונות בטלוויזיה הוכיחו את מה שטענתי .  אמרתי לשופט ,  אבל הוא לא האמין לי ". 
עם זאת ,  ברדה שאב עידוד מהעובדה שמוליכת הליגה הבלגית הצליחה להיחלץ מפיגור 2:0 ולהשוות בחוץ . " אני שמח שלפחות עשינו תיקו ולא הפסדנו את המשחק .  צריך להסתכל על הצד החיובי בעניין ;  עשינו קאמבק מ-2:0 לתיקו ".  ברדה ,  כזכור ,  זומן לסגל נבחרת ישראל על ידי לואיס פרננדז והוא יעשה את דרכו בקרוב לארץ לקראת שני המשחקים נגד קרואטיה ויוון .
 אחרי 10 מחזורים מוליכה גנק את הליגה עם שמונה ניצחונות ושתי תוצאות תיקו  ( 26 נקודות  )  והיא מקדימה את אנדרלכט כרגע בחמש נקודות ,  כאשר לזו משחק חסר ,  אותו היא תשלים ביום ראשון בבית נגד סטאנדרד ליאז' .
 
אליניב ברדה : " היה פנדל ברור "
 החלוץ הישראלי של גנק טען שלא התחזה ברחבה ב-2:2 נגד מכלן : " הטלוויזיה הוכיחה את טענתי ".  הצד החיובי :  חזרנו מפיגור "
 
