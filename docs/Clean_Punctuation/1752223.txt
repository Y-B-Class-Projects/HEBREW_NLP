כבר לא בקנזס יותר
לינדזי וויקסון ,  עוד לא בת 17 ועם יופי בלתי קונבנציונלי ,  היא אחת הדוגמניות המבוקשות היום .  האם התעשייה נפתחת לסטנדרטים חדשים של יופי ? 
יש דוגמניות שהגיעו לצמרת על ידי התמדה ,  אחרות בזכות אינטואיציה מכוונת לזמן ולמקום הנכונים ,  ויש כאלו שהצליחו פשוט כי היה להן מזל .  ויש מי שפשוט יש להן איכות בלתי ניתנת להגדרה ,  כזו שהופכת בת עשרה עלומה לכוכבת .  לינדסי וויקסון שייכת לקטגוריה האחרונה .  תלמידת התיכון האמריקאית אינה דוגמא ליופי קלסי או לוק-אמצע-הדרך ,  אבל היא הצליחה להפוך מאפיינים יוצאי דופן בתעשייה  שפתיים בצורת לב ,  אוזניים קצת בולטות ,  גומת סנטר ופנים עגלגלות למדי  לנכסים יקרים הפועלים לטובתה .
 היא לא התגלתה במקרה בחוף הים או בקניון מקומי .  למעשה כתושבת וויצ'יטה בקנזס ,  עיר הנפט והמטוסים הגדולה אך גם מקום בלתי זוהר בעליל ,  סיכוייה להתגלות במקרה היו קטנים למדי .  מאז גיל 12 ועד לפני כשנתיים היא נתקלה בעיקר בסירובים מצד סוכנויות דוגמנות ,  עד שבסופו של דבר ,  בתחילת 2009 ,  זכתה בחוזה בסוכנות Vision Models אשר זיהתה את הפוטנציאל של כחולת העיניים הגבוהה  ( 178 סנטימטרים )  עם תווי הפנים המיוחדים .  
הסוכנות הפועלת בלוס אנג'לס צילמה וידאו שלה ושלחה אותו לסוכנויות אחרות ולאתרי אופנה .  הווידאו עשה את הרושם הנכון על Models.com ,  מאתרי התעשייה הפופולריים ביותר ,  וביוני 2009 לינדסי נבחרה ל"דוגמנית הרגע ".  היא הוחתמה בסוכנות מרילין בניו יורק .  תמונות פולארויד שלה הגיעו לצלם סטיבן מייזל והוא החליט לצרף אותה לאחת ההפקות שצילם אותו זמן לווג איטליה .  בספטמבר 2009 היא החלה את דרכה במסלולי שבוע האופנה במסלולי מילאנו .
 למרות מיעוט הופעות ,  היא הצליחה למשוך את תשומת לבה של מיוצ'ה פראדה שמאוחר יותר ליהקה אותה לתצוגת מיו מיו בפריז .  בעולם האופנה ,  התחבבות על פראדה ,  שוות ערך לברכה מהאפפיור ,  ותוך פחות מעונה ,  אפקט מיוצ'ה פעל ולינדסי וויקסון הפכה לשם דבר .  כל המגזינים רצו את הנערה החדשה עם הרווח בין השיניים ושפתי הלב .  ערך השוק שלה עלה פלאים ובחודשים הבאים היא צולמה להפקות אדיטוריאליות ל-Teen Vogue ,  Dazed and Confused ,  W ,  I-D ,  City Magazine .
 התעשייה ידעה הרבה סיפורי תהילת בזק ,  אבל לא כל סינדרלה הצליחה לעמוד בציפיות גבוהות .  לינדזי ,  כך מסתמן ,  בדרך הנכונה .  לאחר טבילת אש בינלאומית מוצלחת ,  הקריירה שלה המשיכה להמריא עם בחירתה גם לקמפיין מיו מיו .  ככל הנראה ,  המראה הייחודי שלה היה בחירה טבעית למותג הווינטג'י הצעיר .  לעונת אביב/קיץ 2011 היא נשכרה על ידי עשרות בתי אופנה ומותגים ,  בין היתר לג'ייסון וו ,  מרק ג'ייקובס ,  פראדה ,  ורסצ'ה ,  שאנל ,  לואי ויטון ,  זאק פוזן .
 היא מתגוררת עם ההורים ,  נוסעת הרבה ,  אבל לא מפספסת יותר מדי בית ספר .  בעמוד הטוויטר שלה היא מעדכנת בקביעות כל מה שקורה לה מקצועית .  היא אוהבת לשחות ולבלות עם חברים .  כשהיא בניו יורק היא שוהה בדירת דוגמניות עם בנות אחרות ,  כך שיש לה חברות דוגמניות מברזיל ,  קוריאה ואנגליה .  היא אוהבת לאכול דגני בוקר בכל זמן והמעצב החביב עליה הוא זאק פוזן .  אין לה דייט לנשף סיום התיכון שנה הבאה ,  אבל ג'ייסון וו הבטיח לה אישית שיעצב עבורה שמלה .  ביום ו' האחרון היא התלוותה לדונטלה ורסצ'ה שהתארחה בתוכנית הבוקר The View של ABC ודיגמנה כמה מפריטי ורסצ'ה לחורף הקרוב .
 היום ,  רק שנה לאחר שנחשבה לסימן שאלה ,  היא אחת המוכרות והמבוקשות בתעשייה .  היא שייכת לדור דוגמניות בעלות מראה בלתי קונבנציונלי-קטלוגי המוסיף תמיד ורסטיליות וחדשנות .  בניגוד לכמה דוגמניות שהצליחות בשנות ה-80 או ה-90 ,  היא בעלת מראה חסר זמן מוגדר ,  מה שמאפשר לה להשתלב בכל הפקת נושא ,  פוטוריסטית או וינטג'ית ,  מבלי להיראות לא שייכת .  ולפי כל הסימנים ,  לא מדובר בקראש קצר ימים ,  אלא אלא בסיפור אהבה הצפוי להימשך .
 
כבר לא בקנזס יותר
לינדזי וויקסון ,  עוד לא בת 17 ועם יופי בלתי קונבנציונלי ,  היא אחת הדוגמניות המבוקשות היום .  האם התעשייה נפתחת לסטנדרטים חדשים של יופי ? 

