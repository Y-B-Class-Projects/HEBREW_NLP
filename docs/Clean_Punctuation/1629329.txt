טורקיה למצרים :  הכניסו פעילי הסיוע לעזה
שר החוץ הטורקי אחמד דאווט אולו ביקש מעמיתו המצרי לשחרר את פעילי השלום שנעצרו בדרכם לרצועה ולאפשר את מעברם .  חמאס : " המצרים תקפו את חברי המשלחת "
 מצרים וטורקיה ממשיכות לנהל מגעים בנושא מעצרם של פעילי שלום בינלאומיים במצרים בעקבות מהומות שפרצו אמש בצפון סיני .  הפעילים הפגינו אמש במחאה על כך שמצרים לא התירה להם להיכנס לרצועה דרך מעבר רפיח על מנת  " לשבור את המצור על עזה ".  שר החוץ הטורקי אחמד דאווט אולו נחלץ לעזרת המפגינים וביקש היום  ( רביעי )  מעמיתו המצרי אחמד אבו אל-רייט לשחרר את העצורים ולאפשר להם להיכנס לעזה .  
דובר הפעילים ,  זאהר ביראווי ,  מסר לרשת אל-ג'זירה כי עדיין מתנהל משא ומתן על מנת למצוא פשרה .  על פי הדיווחים ,  השלטונות במצרים לא אפשרו אתמול מעבר של 48 מכוניות פרטיות במסגרת שיירת הפעילים לתוך רצועת עזה . " מכוניות אלו לא יכולות לעבור דרך מעבר רפיח שנועד למעבר ציוד רפואי ובני אדם ",  מסרו מקורות מצרים ,  שרמזו עוד כי המכוניות יוכלו לעבור דרך מעברים ישראלים .
 חבר הפרלמנט הבריטי ג'ורג' גאלוויי ,  העומד בראש משלחת הסיוע ,  אמר לאל-ג'זירה כי הפעילים מסרבים לדרישה המצרית להכניס את המכוניות דרך מעבר ישראלי משום שהם יודעים שישראל לא תאפשר זאת .  הרשת דיווחה עוד כי כל האנשים שנפצעו אתמול בעימותים עם כוחות הביטחון המצרים יצאו מבתי החולים .  שישה מהפעילים עדיין עצורים .
 ארגון חמאס גינה את כוחות הביטחון המצרים  " שתקפו ",  כלשונו ,  את חברי המשלחת .  דובר הארגון פאוזי ברהום הוסיף כי התנהגותה של מצרים מוכיחה כי היא אינה מעוניינת בהסרת המצור מעל רצועת עזה .  במקביל קראו 14 ארגונים אירופים להפגין מול בנייני השגרירויות המצרית בארצם במחאה על התנהגותה של מצרים לחברי המשלחת .
 
טורקיה למצרים :  הכניסו פעילי הסיוע לעזה
שר החוץ הטורקי אחמד דאווט אולו ביקש מעמיתו המצרי לשחרר את פעילי השלום שנעצרו בדרכם לרצועה ולאפשר את מעברם .  חמאס : " המצרים תקפו את חברי המשלחת "
 
