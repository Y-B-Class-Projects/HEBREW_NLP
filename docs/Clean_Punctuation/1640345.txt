מדור סוף 
" 7 ימים "  ממריא אל על עם ראיון מרתק שהעניק דן חלוץ לרגל צאת ספרו ,  איציק סבן מתרסק בישראל היום עם טינופים על הבוס לשעבר .  עמית הרמן דייל קרקע
כצפוי  " 7 ימים "  זוכים בראיון הראשון של דן חלוץ .  ככה זה כשיש לך הוצאת ספרים חזקה שמפרסמת את ספרו של אדריכל הכישלון בלבנון .  דן אינו חסכן כשזה מגיע ללכלוכים על אודי אדם ,  גל הירש ,  פואד ובוגי יעלון ובאמת מעניין לשמוע את הגרסה שלו לפיאסקו .  אבל העסק מתחיל להיראות פישי כשחלוץ נדרש לספר על הטעויות שלו במלחמה .  לדבריו הטעות הקשה ביותר שלו הייתה בחירת אנשים לא מוצלחת .  זה הכל ?  בטח כשדני השיב על שאלון המיון לקורס טיס הוא כתב  " פרפקציוניסט "  תחת הרובריקה של תכונות שליליות .
 אז כן ,  אמירה לם שאלה אותו על פרשת תיק ההשקעות אבל לא הכבידה עליו יותר מדי .  הסוגיות המעניינות כמו הימים האחרונים של המלחמה וההצהרות היהירות שלו בזמן הקרבות אפילו לא הסתכמו במכה קלה בישבן .  
מצד שני  " 7 ימים "  באמת עם היד על הדופק .  רונן ברגמן בישל כתבה על איש השעה מאיר דגן שיכלה גם היא להיות שער ראוי אלמלא המחויבות לדובי אייכנוולד .  וגם על הראיונות עם דן בראון ומריה קארי צריך להוריד את הכובע .  בעיתונים אחרים זה היה מסתכם בכתבה מתורגמת או סתם פרופיל משמים .
 איציק סבן התקנא במוטי גילת ונזכר שגם לו יש סיפורים מעניינים על הבוס הקודם נוני מוזס .  ב"ישראל השבוע "  הוא כותב כיצד עורך ידיעות אחרונות לשעבר רפי גינת כפה עליו להיות חתום על טקסט נגד מי שהיה ראש אגף חקירות בימי פרשת רמון ,  ניצב יוחנן דנינו .  ואיציק סבן ,  תמיד החייל הנאמן ,  לא פצה את פיו ואישר את הידיעה .  
היום נאמנותו של סבן שייכת לבוס אחר .  והוא נלחם מלחמה אחרת .  אז זה לא מפריע לו לפרסם את אמות המידה העיתונאיות הקלוקלות שלו .  השאלה היא האם אתם מעדיפים להאמין לעיתונאי שמעיד על עצמו כי אין לו בעיה להיות חתום על דברים שהוא אינו מאמין בהם .
 אחרי שליוו את ליאור נרקיס בליל כלולותיו , " ישראל היום "  שוב מנסים לעשות שמח עם קובי פרץ שכבש את ליבם של הנמושות בלוס-אנג'לס ועכשיו הוא בדרך לכיבוש היכל נוקיה .  הפעם התפלקה ל"ישראל שישבת "  כתבה מגניבה .  עלילותיו של הזמר דמוי הקאקדו בלוס-אנג'לס מצחיקות ,  גם אם אתם רוצים להקיא מהפליק על הישבן שחטפה ממנו זמרת הליווי .  וזה עושה חם בלב לקרוא שהישראלים בוואלי שומרים על הזהות הבהמית שלהם גם רחוק מהבית .
 אחרי שקראנו על קובי פרץ  ( המלך )  ,  ראינו שגם שער  " 7 לילות "  מכתיר את השיראל שלו .  יהודה נוריאל ראיין את אביהו שבת שאוהב להתגלח אבל להשאיר קצת זיפים ,  וכותב טקסטים עמוקים למגירה .  בסוף יצא ראיון משעמם עם זמר מזרחי מטרוסקסואל .  קראתם אחד  קראתם את כולם .
 מיהי האישה הפקיסטנית כחולת העיניים שמציצה לעברנו משער מוסף הארץ .  האם שוב הלכו שם על פרויקט צילומים מרהיב  ( ומתורגם )  של נשיונל ג'יאוגרפיק ?  לא ולא .  זהו גיא פינס שלרגל מעברו לערוץ 10 מספר את מה שכולם כבר קראו אלף פעם על הריב הגדול עם HOT ,  הילדות אצל ציפי והתקיעות המקצועית שלו .
 אם כבר הלכו ב"מוסף הארץ "  על נושא ברנז'אי אז למה לא להציע לגיא לרענן קצת את הפורמט ,  להביא לכלוכים מהבונקר הסודי של HOT ,  או לתקוף את פינס על כך שהוא לא נותן פתחון פה לצ'לניות ישראליות בתוכניתו ?  
למה דווקא צ'לניות ?  כי מוסף  " גלריה שישי "  גילה לנו שהן הדבר הבא ובדרך להחליף את נגני הגיטרה בלהקות הישראליות .  יש אפילו אחת ,  קרני פוסטל ,  שנראית לא רע .
" תרבות מעריב "  שוב מסתפקים בשאריות הלא רצויות של  " 7 לילות ".  הפעם זה הצליח .  הראיון עם שלמה יידוב הוא כל מה שלא תקבלו בישראל היום ובידיעות .  שם מעדיפים לראיין כוכבי פלייליסט תוך כדי ביקורת על תרבות הפלייליסט .  
אז נכון ש"תרבות מעריב "  הקטן לא יכול להתמודד עם יריביו הקשוחים ,  אבל אם הוא יעביר סלקציה ראויה יותר של הקומוניקטים שנזרקו לפח ברחוב מוזס הוא ימצא שם לפעמים גם אוצרות .  הראיון של בועז כהן עם הכוכב הנשכח יצא מעניין ,  ורק חבל שבמעריב לא האמינו בו מספיק כדי לפרגן בעוד עמוד .
 @@@אחרי הפרומו שבן כספית עשה לעצמו בשבוע שעבר ,  ציפינו לליטרת בשר יותר משמעותית על שרה נתניהו מאשר עוד אדם שלא מדבר נגדה און רקורד או אוף רקורד  ( ע"ע נפתלי בנט )  .
 @@@רוק-מה ?  רוקבילי !   " 7 לילות "  מציג כפולת תמונות של רם אוריון וארבעה תמהונים שמוכרים רק לאנשי מתחם הפרוזדור והשסק .  שאפו ליח"צנית שהשיגה כפולה על אירוע מוזיקת פיפטיז במקום שבו הייתה יכולה להיות מירי בוהדנה .
 @@@כשאנשים מפורסמים חוצים את גיל שמונים ,  כולם זוממים על הראיון האחרון איתם .  המירוץ הזה נפתח מחדש כל שנה גם אם מדובר במחזור של אותם נושאים מהראיון הקודם .  עמית הרמן מאחל לחנה מרון אריכות ימים ,  ומצפה לראיון בהארץ בשנה הבאה בהגיעה לגיל 87 .
 הקולגות הרמן וברנע יצאו קמצנים ,  אבל האזרחים הלכו לבנק והביאו מזומנים/
כשיאיר מבקש ,  כולנו מתיישרים ,  הציבור חברי הכנסת וגם השרים/
ראש הממשלה האמיתי עובד מהמערכת בידיעות ,  מי לעזאזל צריך שיהיו בחירות ? 

מדור סוף 
" 7 ימים "  ממריא אל על עם ראיון מרתק שהעניק דן חלוץ לרגל צאת ספרו ,  איציק סבן מתרסק בישראל היום עם טינופים על הבוס לשעבר .  עמית הרמן דייל קרקע

