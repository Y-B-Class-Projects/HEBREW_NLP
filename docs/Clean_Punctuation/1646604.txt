חששות המשקיעים מתגברים :  הדולר מתחזק לרמתו הגבוהה מזה 8 חודשים בעקבות הנפילה בביטחון הצרכנים
הדולר מתחזק ב-0.6% ל-1.3513 דולר ליורו ;  מול הליש"ט ,  מתחזק הדולר ב-0.2% ל-1.5438 דולר לליש"ט
הדולר מתחזק היום מול היורו ומרבית המטבעות הפעילים לרמתו הגבוהה ביותר מזה 8 חודשים ,  לאחר שמדדי ביטחון הצרכנים בגרמניה ובארה"ב נפלו בחדות והגבירו את חששות המשקיעים בנוגע להתאוששות הכלכלית העולמית מהמשבר .  חשש זה גרם למשקיעים לרכוש נכסים בטוחים כמו הדולר ואג"ח ממשלתיות של ארה"ב.חברת המחקר קונפרנס בורד דיווחה היום  ( שלישי )  כי ביטחון הצרכנים בארה"ב נפל באופן חד מהצפוי בחודש פברואר ,  לאחר שהצרכנים האמריקאים הפכו לפסימיים יותר בנוגע לסיכויי ההתאוששות של כלכלת ארה"ב ועל רקע שיעור האבטלה הגבוה.מדד ביטחון הצרכנים של קונפרנס בורד נפל ב-11 נקודות ל-46 בחודש פברואר ,  רמתו הנמוכה ביותר מאז אפריל 2009 ,  לעומת 56.5 נקודות בחודש ינואר .  תחזיות הכלכלנים היו כי המדד ירשום ירידה קלה לרמה של 55.5 נקודות ,  לעומת 55.9 נקודות בינואר.מדד ביטחון המשקיעים בגרמניה של מכון ifo נפל בפברואר ל-95.2 נקודות ,  לעומת 95.8 נקודות בינואר .  כלכלנים צפו כי המדד יעלה ל-96.1 נקודות .  היתה זו ירידה ראשונה זה 11 חודשים במדד ,  בעקבות גל הקור החמור באירופה ,  אשר פגע במכירות הקמעוניות ובהתקדמות פרויקטי בניה .  הדולר מתחזק כעת ב-0.6% מול היורו לרמה של 1.3513 דולר ליורו .  מול הליש"ט ,  מתחזק הדולר ב-0.3% ל- 1.5438דולר לליש"ט .  מול הפרנק השווייצי מתחזק הדולר ב-0.7% ל- 1.0829 פרנק לדולר .  מול הין ,  נחלש הדולר ב-1$ ל- 90.19 ין לדולר .  מדד הדולר ,  המודד את ביצועיו של הדולר מול סל מטבעות ,  עלה היום לרמה של 80.87 נקודות ,  רמתו הגבוהה ביותר מאז יוני .
 
חששות המשקיעים מתגברים :  הדולר מתחזק לרמתו הגבוהה מזה 8 חודשים בעקבות הנפילה בביטחון הצרכנים
הדולר מתחזק ב-0.6% ל-1.3513 דולר ליורו ;  מול הליש"ט ,  מתחזק הדולר ב-0.2% ל-1.5438 דולר לליש"ט

