הפער בין הממשלה לעובדי תעש :  כמיליארד שקל 
העובדים דורשים רשת ביטחון בהיקף של יותר ממיליארד שקל ,  בעוד שהממשלה מוכנה ל-300 מיליון שקל בלבד .  מנהל רשות החברות הממשלתיות :  הממשלה תמכור את תעש במכרז ולא בהנפקה בבורסה
 >  >  הפערים בין הממשלה לעובדי תעש בעניין תנאי הפרישה שלהם - במסגרת תוכנית ההבראה של החברה לקראת ההפרטה - הם בסכום של כמיליארד שקל .  בין הפערים גם פער של 200 מיליון שקל בנוגע לעלות הפרישה של 950 העובדים הראשונים שיפוטרו .  הפער בין הצדדים במכשול העיקרי להפרטה - סוגיית רשת הביטחון - הוא 500-800 מיליון שקל .  מדובר בסכום שהעובדים דורשים שיופקד עבור 1,050 עובדים שצפויים לעזוב את החברה לאחר הפרטתה .  הממשלה מוכנה לרשת ביטחון של 300 מיליון שקל בלבד ,  והעובדים דורשים סכום של יותר ממיליארד שקל ,  בהתאם לקצב הפרישה .  הנהלת תעש הציעה שיופקד עבור העובדים סכום של 670 מיליון שקל ,  אך העובדים דחו את ההצעה .  בנוסף לתוכנית שמגבשת תעש עם הממשלה והעובדים לקראת הפרטתה ,  גיבשה הנהלת החברה תוכנית חומש .  במשרד האוצר העריכו כי התוכנית נועדה להציג למשקיעים פוטנציאליים חברה עם אופק עסקי ,  לקראת אפשרות של הנפקה בבורסה .  זאת ,  חרף עמדת משרד האוצר שלפיה הנתונים העסקיים של החברה אינם מאפשרים הנפקה .  התוכנית כוללת תחזית צמיחה פנימית של 10% בכל אחת מחמש השנים הקרובות ,  שינוי מבנה ארגוני למבנה מוכוון לקוח והתמקדות בתחומי הליבה של החברה ,  הכוללים רכב קרבי משוריין  ( רק"מ )  ,  מערכות ארטילריה וחימוש חכם .  בנוסף מתכננת החברה ,  לאחר פיטורי כ-1,000 עובדים ותיקים ,  קליטה של עשרות עובדים מקצועיים בתחומי מחקר ,  פיתוח ושיווק .  מכרז לקניית תעש בדיון שקיימה ועדת העבודה והרווחה על מצבה של תעש אמר דורון כהן ,  מנהל רשות החברות הממשלתיות ,  כי הממשלה מבקשת למכור את תעש באמצעות מכרז ולא באמצעות הנפקתה בבורסה .  כהן גילה לוועדה כי שוחח עם הרוכש של מספנות ישראל ,  סמי קצב ,  שמבקש להשתתף במכרז לקניית תעש ולבוא במשא ומתן מול העובדים כמו שעשה במספנות ישראל .  יו"ר הוועדה ,  ח"כ חיים כץ  ( הליכוד )  ,  אמר כי  " מכירה מהירה היא סכנה לכולם ,  כי אז המדינה מוותרת על נכסיה בקלות .  ראו מקרה עשות אשקלון ".  במהלך הדיון קראה הוועדה לראש הממשלה ,  לשר הביטחון ולשר האוצר להתערב לאלתר בקבלת החלטות על עתיד התעשייה הצבאית ,  בין אם על ידי הפרטה ,  מיזוג עם חברה ממשלתית אחרת או תהליך של הבראת תעש .  הוועדה קובעת כי לא ייתכן שבד בבד יאיימו על העובדים בפיטורים וינהלו שיחות על הפרטת התעשייה הצבאית .  עוד קראה הוועדה לדירקטוריון והנהלת תעש להפסיק לאלתר את צעדי תוכנית החירום שהם מפעילים כלפי העובדים .  יו"ר תעש ,  תא"ל  ( מיל' )  אבנר רז ,  ציין כי בשנה האחרונה חלה התקדמות משמעותית בתהליך להבראת והפרטת החברה .  רז ציין כי מתכונת ההפרטה הסופית תבוא לידי סיכום בעוד כשנה וחצי לאחר יישום תוכנית ההבראה .  ח"כ שלי יחימוביץ  ( העבודה )  טענה כי  " לא מדובר בחבורת עובדים נהנתנית ,  אלא באנשי כפיים שנתנו את חייהם לטובת המפעל .  הם מבקשים ללכת הביתה בתנאי פנסיה הוגנים .  האוצר ורשות החברות הממשלתיות עסוקים עד מעל לראש בתרגילי הורדת ידיים כדי להוריד את העובדים על ארבע ".  יהודה יצחק ,  יו"ר ועד עובדי תעש ,  הגדיר את מה שעובר על העובדים כ"תהליך תעשוקה ".  הוא אמר כי  " מייבשים את החברה ,  מבאישים את רוחה ,  קובעים תג מחיר נמוך ,  מכינים שקשוקה הון-שלטון ומוכרים בפרוטות לאחד מבעלי ההון המקורב לשלטון ". 

הפער בין הממשלה לעובדי תעש :  כמיליארד שקל 
העובדים דורשים רשת ביטחון בהיקף של יותר ממיליארד שקל ,  בעוד שהממשלה מוכנה ל-300 מיליון שקל בלבד .  מנהל רשות החברות הממשלתיות :  הממשלה תמכור את תעש במכרז ולא בהנפקה בבורסה

