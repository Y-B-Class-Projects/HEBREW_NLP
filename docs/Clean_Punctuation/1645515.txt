פורד מונדאו מתחזקת
המשפחתית הגדולה של פורד מתעדכנת במנוע מחוזק וחסכוני ותיבת שישה הילוכים כפולת מצמדים .  מתיחת פנים ?  עדיין לא
זו עדיין לא מתיחת פנים פורמלית למונדאו ,  את המהלך הזה פורד תשלוף מאוחר יותר ,  מתישהו אחרי שהפוקוס תכתיב את קווי המתאר החדשים לאירופה ,  לאחר שכבר נחשפה לפני כחודש בתצורתה עבור ארה"ב .  לפי שעה ,  לתערוכת ז'נבה תגיע המשפחתית הגדולה בעיצוב הנוכחי ללא קוסמטיקה או אמצעי פינוק נוספים ,  אולם הושבחה במערכות שריריות ואקולוגיות ,  וזאת בטרם ילוטש הדגם מקצה לקצה בעוד מספר חודשים .  
בקצה הדברים מעניקה פורד למונדאו את מנוע הטורבו אקו-בוסט החדש  ( TCSI )  ,  במקום יחידת ה-2.3 ל' הנוכחית  ( 161 כ"ס )  ,  אשר נפחו עומד על 2.0 ל' והספקו על 203 כ"ס וכ-31 קג"מ .  בהיצע הדיזל ,  גרסאות הטורבו 2.0 ל'  ( TDCI )  תסתפקנה בהספקים של 115 ו-140 כ"ס ,  ובהמשך יחבור אליהן מנוע בעל 163 כ"ס .  
הבשורה לבעלי המונדאו תהה התקנתה של תיבה רובוטית כפולת מצמד בת שישה יחסי העברה  ( Ford Powershift )  בכל גרסאות המנוע ,  שתחליף את התיבה האוטומטית הקיימת .  ביחד אמורים השילובים לעיל לקצץ את פליטת המזהמים במונדאו בשיעור ניכר וכן את זלילת הבנזין שתצומצם בין 10 ל-20 אחוזים לעומת המנוע היוצא ,  תלוי בגרסת האבזור והמרכב .  במנוע הדיזל מדובר על ממוצע של כ-17.8 ק"מ לליטר סולר .  הביצועים בוודאי יהיו טובים יותר ויחזקו את מעמדה של המונדאו בקרב המתחרות .
 מחברת דלק מוטורס היבואנית לישראל נמסר כי תחילת שיווק המנוע ותיבת ההילוכים החדשים אצלנו צפוייה רק לשנה הבאה .  עד אז ,  תעבור המשפחתית הגדולה גם מתיחת פנים של אמצע החיים כך שמדובר באפגריידינג משמעותי .
 
פורד מונדאו מתחזקת
המשפחתית הגדולה של פורד מתעדכנת במנוע מחוזק וחסכוני ותיבת שישה הילוכים כפולת מצמדים .  מתיחת פנים ?  עדיין לא

