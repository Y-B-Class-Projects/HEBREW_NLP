אפריקה מעריכה :  הפסד מצטבר של 96 מיליון שקל בספטמבר 2009 
לפי דו"ח שהגישה אפריקה ,  ההגעה להסדר עלתה לחברה 11 מיליון שקל ;  החברה צופה כי תזרים המזומנים ב-2010 יהיה 821 מיליון שקל
 >  >  חברת אפריקה ישראל שבשליטת לב לבייב פירסמה אתמול דו"ח בהיקף 1,025 עמודים ,  שתגיש לבית המשפט כדי לאשר את הסדר החוב שהושג עם נציגות מחזיקי האג"ח והבנקים ,  ושיובא גם לאישור מחזיקי האג"ח במארס .  מהדו"ח עולה כי ההוצאות בגין המו"מ לגיבוש ההסדר החוב עד כה הסתכמו בעבור אפריקה ב-11.2 מיליון שקל .  אפריקה פירסמה תחזית תזרים מזומנים ל-2010 ו-2011 בהנחה שההסדר יאושר .  נכון לתחילת פברואר ,  בקופתה של אפריקה יש מזומנים ושווי מזומנים בסך 117.6 מיליון שקל .  החברה צופה כי תקבל תזרימים מהחברות הבנות בסך 147.2 מיליון שקל ב-2010 ,  תמכור נכסים בסכום של 156.6 מיליון שקל ,  תגייס הון במסגרת הנפקת זכויות של 400 מיליון שקל - כך שיהיו לה מקורות של 821.4 מיליון שקל .  הסכומים האלו צפויים לשמש אותה לתשלומי ריביות לבעלי אג"ח ולבנקים בהיקף של 123.7 מיליון שקל ,  לבצע את יתרת התשלום במזומן למחזיקי האג"ח במסגרת ההסדר בהיקף של 448.3 מיליון שקל ולהוצאות שונות בסך 83 מיליון שקל - כך שבסוף 2010 יהיו לאפריקה מזומנים ושווי מזומנים בסך 166.4 מיליון שקל .  ב-2011 צופה אפריקה תזרימים דומים מהחברות הבנות ,  וכן בגין מכירת נכסים .  לאחר שתפרע ריביות לאג"ח ולבנקים היא צופה כי יישארו בקופתה 189 מיליון שקל בסוף 2011 .  נכון לסוף ספטמבר 2009 ,  היתה לאפריקה יתרת עודפים שלילית בסך 96.1 מיליון שקל ,  ולא ברור מתי היא תחלק דיווידנד .  החובות של אפריקה לבנקים מסתכמים ב-678 מיליון שקל .  אפריקה מצרפת ציטוטים מהדו"ח של חברת הייעוץ הכלכלי והשמאות jll בנוגע לבנייה למגורים ברוסיה .  מהדו"ח עולה כי היקף העסקות למכירת דירות במחצית הראשונה של 2009 קטן כמעט פי שישה לעומת המחצית הראשונה של 2008 .  כן מצוין בדו"ח ,  כי מספטמבר 2008 ירדו מחירי הדירות החדשות בכ-33% בממוצע .  אפריקה מציגה ניתוחי רגישות לגבי שווי החבילה המוצעת למחזיקי האג"ח ,  שאותה היא מעריכה כיום ב-6.84 מיליארד שקל  - " תספורת "  של כ-10% .  באפריקה צופים כי אם שווי השוק יירד ב-20% ,  שוויה של החבילה יירד בכ-5% לכ-6.5 מיליארד שקל .  אם שוויה של אפריקה יעלה ב-20% ,  שוויה של החבילה יעלה ב-5% לכ-7.2 מיליארד שקל .  בהנחה ששווי החברה הבת אפי פיתוח יירד ב-20% ,  שווי החבילה יירד בכ-2% לכ-6.7 מיליארד שקל .  אם שוויה של אפי פיתוח יעלה ב-20% ,  שווי החבילה יעלה ב-2% ל-6.98 מיליארד שקל .  אם שווי השוק של סדרת האג"ח הקצרה יירד או יעלה ב-20% ,  שווי החבילה ישתנה ב-2.8% .  אם שווי השוק של סדרת האג"ח הקצרה יירד או יעלה ב-20% ,  שווי החבילה ישתנה בכ-8% .  בדו"ח מפרטת אפריקה חלק מהממצאים שהעבירה לה רשות ניירות ערך ,  בעקבות הבדיקה שביצעה בנכסי החברה הבת אפי פיתוח ברוסיה .  הקרקע של פרויקט שאפריקה ציינה כי הוא מיועד למגורים ,  משרדים ,  מסחר ומלונאות ,  התגלה בידי נציגי הרשות כמיועד לשימוש תעשייתי ;  בחלק מהפרויקטים אין היתרי בנייה ;  יותר ממחצית מחוזי החכירה בשטחים של הפרויקט לא חודשו מאז 2007 ;  ואפי פיתוח אינה משלמת בזמן דמי חכירה ב-38 שטחי נדל"ן ברוסיה .  למרות הבעיות המוזכרות באפריקה לא צופים כי יש חשש לזכויותיה בנכסים .  היועצים המשפטיים של אפריקה בהסדר הם עוה"ד אורי ברגמן ועמית פינס .
 
אפריקה מעריכה :  הפסד מצטבר של 96 מיליון שקל בספטמבר 2009 
לפי דו"ח שהגישה אפריקה ,  ההגעה להסדר עלתה לחברה 11 מיליון שקל ;  החברה צופה כי תזרים המזומנים ב-2010 יהיה 821 מיליון שקל

