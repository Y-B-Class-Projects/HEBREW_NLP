רציו :  גלובוס מתתנערת מהבוררות כדי לסחוט כספים - ההסכם הפסיק להתאים לה
ההסכם נערך לפני תגליות הגז ולפני הזינוק בשווי החברה
חברת חיפושי הנפט  ,  פנתה היום לבית המשפט המחוזי בתל אביב בבקשה לסלק על הסף את הבקשה לביטול הליכי בוררות שהגישה חברת גלובוס אינטרנשיונל .  רציו טוענת בתשובתה לבית המשפט כי הסיבה היחידה לבקשת גלובוס לביטול הבוררות שנערכה בין הצדדים ,  היא העלייה המסחררת בשוויה של שותפות רציו מאז שהחלה הבוררות ." הניסיון של גלובוס להתנער מהבוררות עם רציו בא על רקע אחד ויחיד :  רצון לסחוט כספים על ידי יציאה מהסכם שאינו מתאים לה יותר ,  כי הוא נערך לפני תגליות הגז ולפני הזינוק בשווי החברה ",  כך טוען בא כוחה של רציו ,  עו"ד אלי זהר .  הבקשה לביטול הבוררות ,  טוענת רציו ,  הוגשה בחוסר תום לב ,  ומהווה חלק ממסע סחטנות מתמשך.תשובת רציו הוגשה בעקבות החלטתו של השופט חגי ברנר מבית המשפט המחוזי בתל אביב מלפני כשבועיים לדחות את בקשתה לעכב את הגשת כתב ההגנה שלה בתביעה שהגיש נגדה שלומי שוקרון ,  בעליה של חברת גלובוס אינטרנשיונל השקעות בניין פיתוח ,  שהינה בעלת מניות ברציו ,  זאת בעקבות חקירת המשטרה בעניין.התביעה נוגעת לבוררות בין הצדדים ,  שלטענת שוקרון יש לבטלה מכיוון שהתקיימה תחת מעטה איומים של מאיר אברג'יל ,  שמוגדר על ידי המשטרה כמי שעומד בראש ארגון פשיעה .  בחודש שעבר פנתה המשטרה לעו"ד זהר והודיעה לו כי היאחב"ל  ( יחידה ארצית לחקירות בינלאומיות )  פתחה בחקירת הטענות העולות סביב הבוררות .  המשטרה ,  לפי הבקשה ,  ביקשה לעכב את הגשת כתב ההגנה שכן  " הגשת כתב הגנה מצד רציו עלולה לפגוע בחקירה ".  ואולם ,  השופט ברנר קבע ,  כי  " אין הצדקה להאריך את המועד .  זכותה של גלובוס לברר את עניינה בהקדם גם אם מתקיימת חקירת משטרה במקביל ". באחרונה נחשף כי לנדאו ,  המחזיק גם בשליטה בבנק אגוד ,  פנה להליך בוררות בפני מאיר אברג'יל .  לנדאו פנה אליו בשל סכסוך עם שוקרון ,  משקיע ברציו .  הבוררות התקיימה לבסוף בפני מומחה בתחום שוק ההון ,  עו"ד אסף ברם .  ואולם ,  ברם נבחר לאחר פגישה שערך עם שני עבריינים בכירים שנבחרו על ידי כל אחד מהצדדים המסוכסכים.הסכסוך בין גלובוס לחברת רציו החל ב-2005 ,  אז ביקשה שותפות רציו לצאת לגיוס הון בבורסה .  גלובוס ,  שהחזיקה אז בכ-10% ממניות השותפות ,  סירבה לצאת לגיוס ההון .  בהמשך נחתם הסכם בין גלובוס לחברת רציו .  לטענת שוקרון ,  רציו לא עמדה בהסכם.בתשובתה לבקשה לביטול פסק הבוררות ,  טוענת רציו כי לא רק שאין שחר לטענות המופרכות של גלובוס ושוקרון ,  כי כביכול מעורבותם של מאיר אברג'יל ושל העבריין  " יחזקאל ",  מקורבו של שוקרון ,  בבחירת עו"ד אסף ברם כבורר השפיעו על הדיונים בבוררות ,  אלא שההיפך הוא הנכון .  הבוררות לטענתם התנהלה אצל עורך דין אובייקטיבי ומומחה בהתאם לכל הכללים המקובלים לניהול בוררות ,  ושמה קץ לפרשה עכורה שבה ניסה שוקרון לגרור את מנהלי רציו ,  ליגד רוטלוי ויגאל לנדאו ,  להיכנע למסע סחטנות לא לגיטימי ,  במסגרתו היו מנהלי רציו נתונים לאיומים חמורים ,  חוזרים ונשנים ,  על שלומם ועל שלום משפחותיהם.מתשובתה של רציו עולה כי הסיבה לבקשה של גלובוס הנה אחת בלבד :  שוויה של שותפות רציו נסק משווי כולל של כ-2.5 מיליון שקל ביום חתימת הסכם הבוררות  ( לפני כשלוש שנים )  ,  לשווי כולל של כ-3 מיליארד שקל היום .  הסכום המקסימלי לתביעה בבוררות עליו הסכימו שני הצדדים לפני כשלוש שנים - 6 מיליון שקל - לפי רציו ,  אינו נראה לגלובוס יותר לאור השינוי הדרמטי בשווי.היקף דרישותיה של גלובוס הרקיע לשחקים והגיע כדי סך של 80 מליון שקל ,  זאת בעוד הבוררות מוגבלת כאמור לסך של 6 מליון שקל .  לצורך זה בלבד ,  טוענת רציו ,  המציאו שוקרון ובאי כוחו ,  סיפור שקרי לחלוטין על איומים כביכול ששוקרון היה נתון להם.בפועל האיומים היחידים שנעשו לאורך הסכסוך בין שוקרון וחבריו לבין רציו ,  היו מצד שוקרון בלבד .  שוקרון ,  נטען ,  שלח גורמים עברייניים עימם היה בקשר כדי לאיים באופן אישי על בעלי רציו ומשפחותיהם ,  במטרה לסחוט מהם כספים .  רציו מיוצגת באמצעות עוה"ד אלי זהר ,  אהרן מיכאלי ,  אפרת קלש ויהודה רוזנטל ממשרד זליגמן ושו"ת .
 
רציו :  גלובוס מתתנערת מהבוררות כדי לסחוט כספים - ההסכם הפסיק להתאים לה
ההסכם נערך לפני תגליות הגז ולפני הזינוק בשווי החברה

