 " אם ישראל תתקוף בלבנון - סוריה תגיב "
 מקורות סורים מסרו לעיתון קטארי כי  " סוריה לא תשב בחיבוק ידיים אם ישראל תתקוף בלבנון ".  זאת ,  בתגובה לדיווחים לפיהם  " ישראל תנצל העימותים באירן לחיסול הנשק של חיזבאללה "
 מקורות סורים המוגדרים  " מהימנים "  מסרו הבוקר  ( רביעי )  לעיתון  " אל-ווטן "  היוצא לאור בקטאר כי אם ישראל תתקוף שוב את חיזבאללה בלבנון , " דמשק לא תשב בחיבוק ידיים ,  שכן כל איום על ביטחונה ויציבותה של לבנון הוא בבחינת איום ישיר על ביטחונה ויציבותה של סוריה ".  המקורות הוסיפו כי סוריה עוקבת  " בעירנות ובדאגה "  אחר התמרונים שמקיים צה"ל לאורך הגבול הצפוני  " במסגרת הסקת מסקנות מתוצאות מלחמת לבנון השנייה ". 
המקורות ציינו כי מהדיווחים המגיעים מוושינגטון וממספר מדינות נוספות  " עולה כי ישראל מתכננת לבצע מתקפה חדשה שמטרתה לחסל את חיזבאללה ".  לדבריהם ,  הדיווחים הללו הם בבחינת מסרים הן ללבנון והן לסוריה .  מקורות לבנונים מסרו לעיתון כי במהלך פגישתו עם נשיא לבנון מישל סלימאן בוושינגטון ,  מסר לו היועץ לביטחון לאומי של ארה"ב כי  " אם לבנון לא תמצא פתרון לנושא הנשק של חיזבאללה ,  ישראל תפלוש ללבנון ותגיע לביירות על מנת לחסל את ארסנל הנשק שלו ". 
על פי המקורות ,  דבריו אלו של הבכיר האמריקאי עוררו הפתעה ותימהון משום שהם סותרים דברים קודמים של ממשל אובמה בזכות דיאלוג ופתרונות דיפלומטיים לכל משבר במזרח התיכון . " המשבר הפנימי באירן והתלקחות העימותים בין השמרנים לרפורמיסטים מהווה עבור ישראל עיתוי מתאים לפעול צבאית נגד לבנון ,  שכן אירן עסוקה בענייניה הפנימיים והיא אינה מסוגלת להגיש סיוע לחיזבאללה ",  הוסיפו .

" אם ישראל תתקוף בלבנון - סוריה תגיב "
 מקורות סורים מסרו לעיתון קטארי כי  " סוריה לא תשב בחיבוק ידיים אם ישראל תתקוף בלבנון ".  זאת ,  בתגובה לדיווחים לפיהם  " ישראל תנצל העימותים באירן לחיסול הנשק של חיזבאללה "
 
