ליגת התיכונים :  עמק החולה זכתה באליפות
שחקניו של בר תנא החזירו את התואר אחרי חמש שנים ,  עם ניצחון 57:80 על הריאלי חיפה .  בנות :  אוסטרובסקי רעננה אלופה
ליגת התיכונים הגיעה היום  ( חמישי )  לסיומה עם גמר מסקרן שנערך בבית מכבי הגועש והרועש בראשון לציון ,  בו זכתה עמק החולה באליפות אחרי ניצחון מוחץ 57:80 של הריאלי חיפה .  עבור עמק החולה מדובר באליפות שנייה ,  אחרי שעשתה זאת לראשונה לפני חמש שנים .  עבור הריאלי ומאמנה מאיר קמינסקי מדובר בהפסד ראשון אחרי 26 ניצחונות רצופים ,  ולצערם זה קרה דווקא ברגע האמת .
 שחקניה הצעירים של עמק החולה עשו את העבודה קלה יותר בזכות מחצית ראשונה מצוינת ,  בה כיכב תום מעיין ,  שסיים את המשחק עם 16 נקודות ,  8 אסיסטים וגם 7 ריבאונדים .  היתרון 35:49 מהמחצית הראשונה צומק במעט ברבע השלישי ,  אך בדקות הסיום היו אלה שחקניו של זיו בר תנא שהיו על הגל וסחפו את עמק החולה לניצחון משכנע .  יניב שטראוס עזר למעיין עם 15 נקודות ובר מאור הוסיף 13 ,  כשמן העבר השני לירז אריאלי צלף 21 נקודות שלא הספיקו .
" זו הרגשה מדהימה ,  חיכינו לזה כל כך הרבה זמן ",  אמר בסיום תום מעיין ,  המצטיין במשחק . " לא יצאנו אף פעם בהצהרות ואני שמח שעשינו את זה .  יש לנו שחקנים ,  מאמן ,  הנהלה ואוהדים מדהימים וכל הכבוד להם ". 
בגמר הבנות היו אלה תלמידות אוסטרובסקי רעננה ,  שזכו באליפות אחרי ניצחון 44:58 על הדסים אבן יהודה .  במחצית הראשונה יצרו בנות אוסטרובסקי יתרון בלתי מחיק של 12:30 ,  כשספיר תירוש לבדה קלעה 13 נקודות - יותר מסך הנקודות של היריבה .  תירוש סיימה את המשחק עם 17 והובילה את חברותיה לניצחון ,  כשבנות הדסים רק הצליחו לצמק מעט לקראת הסיום עם 21 נקודות של הדר לוי .
 
ליגת התיכונים :  עמק החולה זכתה באליפות
שחקניו של בר תנא החזירו את התואר אחרי חמש שנים ,  עם ניצחון 57:80 על הריאלי חיפה .  בנות :  אוסטרובסקי רעננה אלופה

