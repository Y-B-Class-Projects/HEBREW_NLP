אובמה : " הציבור מתוסכל ,  אני צריך להשתפר "
 הנשיא האמריקאי דיבר במסיבת עיתונאים בוושינגטון והתייחס לכישלון מפלגתו בבחירות אמצע הקדנציה . " התוצאות מלמדות שהעם מתוסכל מהכלכלה ועליי לעשות עבודה טובה יותר "
  ( צילום :  רויטרס ,  עריכת וידאו :  עידן גוראל ) 
נשיא ארה"ב ברק אובמה התייחס אמש  ( רביעי )  למפלה שספגה מפלגתו בבחירות אמצע הקדנציה .  לדברי אובמה ,  תוצאות הבחירות מלמדות שהעם האמריקאי לא רואה את ההתקדמות שנעשתה בתחום הכלכלי ,  ועל כן עליו להשתפר בתפקידו .  הוא הוסיף ,  כי הוא האחראי לכך שלא נעשתה מספיק התקדמות בתחום הזה ,  אך הוא סבור שבעבודה משותפת נוספת ניתן להתמודד עם האתגרים הניצבים בפני ארה"ב .
" בשנתיים האחרונות התקדמנו מאוד ,  אבל כנראה שרבים מרגישים שלא הושגה עדיין התקדמות ",  אמר אובמה . " עלינו למצוא מכנה משותף כדי להתקדם באתגרים קשים .  אני מאוד רוצה לשבת עם נציגי שתי המפלגות .  אין פתרונות בזק ,  וכפי שאמרתי ,  אין לשום מפלגה מונופול על החכמה .  אני רוצה לשמוע רעיונות טובים מכל הצדדים ".  
למרות התוצאות העגומות מבחינתו ,  ביקש אובמה לשמור על אופטימיות : " העם לא רוצה שנבלה שנתיים בחזרה על המחלוקות של השנתיים הקודמות .  אני לא משלה עצמי שהמחלקות הפוליטיות ייעלמו ,  אבל מקווה שנתקדם בנושאים החשובים .  אני מאמין שיש אפשרות לקדמה .  אני חושב שהתגברנו על דברים גרועים בהרבה ממה שאנחנו מתמודדים כעת ". 
אובמה שלל את טענתו של אחד העיתונאים שרמז כי הבחירות מלמדות שהעם האמריקאי דוחה את האג'נדה הבסיסית של ממשלו ,  לא רק בתחום הכלכלי . " אין ספק שהכלכלה היא בראש מעיניו של הציבור .  הם מוחים על כך שלא התקדמנו מספיק בתחום הזה .  אנשים לא רואים את ההתקדמות הזה .  אני אחראי לזה שלא התקדמנו מספיק .  השאלה כעת היא האם רפובליקנים ודמוקרטים יכולים לטפל בעניין הזה .  אני בטוח שכן ".  
כשנשאל לגבי הביקורת שנשמעת במחנה הרפובליקני בעניין הרפורמה במערכת הבריאות ,  אמר הנשיא האמריקאי : " אני לא חושב שהציבור דחה את הרפורמה בבריאות ".  עם זאת הוא הדגיש כי הוא מוכן לשמוע הצעות מצד המפלגה הרפובליקנית כדי לשפר את הרפורמה .
  ( עדכון ראשון :  3.11 19:30 ) 

אובמה : " הציבור מתוסכל ,  אני צריך להשתפר "
 הנשיא האמריקאי דיבר במסיבת עיתונאים בוושינגטון והתייחס לכישלון מפלגתו בבחירות אמצע הקדנציה . " התוצאות מלמדות שהעם מתוסכל מהכלכלה ועליי לעשות עבודה טובה יותר "
 
