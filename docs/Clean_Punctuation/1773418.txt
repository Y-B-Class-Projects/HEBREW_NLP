עיצומים במשרד החוץ ,  שביתה בביקור חולים ובאלישרא
עובדי משרד החוץ טוענים ששכרם נשחק ,  והוועד הינחה את הדיפלומטים הישראלים להופיע לפגישות בג'ינס ובנעלי ספורט .  העוזרים הפרלמנטריים בכנסת מתכננים להתאגד בהסתדרות
 >  >  בתקופה הקרובה צפויות כמה שביתות במשרדי ממשלה ובחברות פרטיות ,  בהם משרד החוץ ומינהל מקרקעי ישראל ,  חברת אלישרא ובית החולים ביקור חולים .  גם העובדים הפרלמנטרים בכנסת מתכננים להתאגד בהסתדרות ולהקים מתוכם ועד פעולה - כנראה כצעד מקדים לקראת עיצומים במסדרונות הכנסת .  עובדי משרד החוץ פותחים היום בעיצומים לאחר כמה שבועות של  " שביתת נשק ".  הסיבה :  אי-היענות הנהלת המשרד לדרישתם לתקן את שכרם שנשחק ,  לטענתם ,  ביותר מ-40% בעשור האחרון ,  לעומת מדד המחירים .  לדברי יו"ר ועד עובדי משרד החוץ ,  חנן גודר ,  העיצומים יתבטאו בין היתר בהימנעות עובדי המשרד מלטפל באישים ישראלים היוצאים לביקור בחו"ל או האח"מים מחו"ל הבאים לביקור בישראל ;  הפסקת ההפצה של מברקים ודואר דיפלומטי ;  אי-הנפקת אשרות עבודה לעובדים זרים בנציגויות ישראל בחו"ל ואי-הנפקת תעודות מעבר לאזרחים ישראלים בחו"ל שדרכוניהם אבדו .  הוועד הינחה את הדיפלומטים הישראלים להופיע לפגישות עבודה בלבוש בלתי רשמי ,  כמו ג'ינס ונעלי ספורט .  הפגנה מול הכותל 1,000 עובדים ממפעל האקלטרוניקה אלישרא ,  שבבעלות אלביט מערכות  ( 70% )  ואלתא  ( 30% )  שבתו אתמול ,  זו הפעם השנייה השבוע .  העובדים טוענים שהנהלת המפעל מתכוונת לפזר את רוב פעילות המפעל בין אתרים אחרים ,  כמו חולון ונס ציונה ,  דבר שיגרום לפיטורי עובדים במתחם הקיים של החברה בבני ברק .  הנהלת אלישרא הביעה צער על השביתה והביעה תקווה שהעובדים ישובו במהרה לעבודה מלאה .  לטענת ההנהלה נושא ההעברה של פעילות המפעל בבני ברק לאתרים אחרים אינו עומד על הפרק .  גם עובדי בית החולים ביקור חולים בירושלים ישבתו היום ויקיימו הפגנה ליד הכותל המערבי ,  בתמיכת ההסתדרות .  ביקור חולים ,  שהוא המוסד הרפואי הוותיק ביותר בירושלים שנרכש על ידי איש העסקים ארקדי גאידמק ,  נמצא על סף סגירה וכבר בתחילת השבוע הבא עלולה להיפסק פעילותו .  שכר העובדים לדצמבר ישולם רק בחלקו .  משרד האוצר הודיע כי לא יזרים למוסד 30 מיליון שקל הנחוצים להמשך קיומו ,  עד שתוצג לו תוכנית הבראה חדשה .  עובדי מינהל מקרקעי ישראל מאיימים לפתוח בעיצומים בשבוע הבא ,  שבמסגרתם הם לא יקבלו קהל ,  לא ישיבו לפניות טלפוניות וינתקו מגע עם קבלנים .  העובדים ,  המצויים בסכסוך כנגד ההנהלה כבר שנה וחצי ,  זועמים על כך שלא נחתם עמם הסכם עבודה ,  בעוד שהנהלת המינהל מקדמת את הרפורמה באופן חד-צדדי ,  לטענתם .  בתגובה מסרה ההנהלת המינהל כי כל הצעדים הקשורים לרפורמה נעשים בעצה אחת עם נציגות העובדים וההסתדרות .  יותר משליש מהעוזרים של חברי הכנסת החליטו השבוע להתאגד בהסתדרות ולהקים מתוכם ועד פעולה .  לפיכך ,  הפכה ההסתדרות על פי החוק ,  לארגון היציג של העוזרים הפרלנטריים .  יו"ר ועד הפעולה ,  שוקי זוהר ,  אמר כי  " לעוזרים יש בעיות רבות בתנאי ההעסקה .  זכויות כלכליות רבות אינן מיושמות כתוצאה מאופי העבודה היחודי והתובעני מול חברי הכנסת ".  לדברי זוהר ,  בעייתם של העוזרים היא שהמעסיק בפועל הוא חבר הכנסת ,  אך מי שמשלם את שכרם היא הכנסת . " כך נוצר מצב שאין לנו מול מי להסדיר את זכויותינו .  כמו כן ,  התקשי"ר  ( תקנון שירות )  לא חל עלינו כי איננו עובדי מדינה ,  ולכן אנו מוצאים את עצמנו פעמים רבות בתפקידנו מופלים לרעה ונופלים בין הכיסאות ". 

עיצומים במשרד החוץ ,  שביתה בביקור חולים ובאלישרא
עובדי משרד החוץ טוענים ששכרם נשחק ,  והוועד הינחה את הדיפלומטים הישראלים להופיע לפגישות בג'ינס ובנעלי ספורט .  העוזרים הפרלמנטריים בכנסת מתכננים להתאגד בהסתדרות

