מת בובי ברגן , " מר בייסבול "
 האיש ששיחק עם ג'קי רובינסון בברוקלין דודג'רס הלך לעולמו בגיל 92 .  קבררה טוען שנגמל מאלכוהול : " אני אדם חדש "
 בובי ברגן ,  שהיה תופס בברוקלין דודג'רס ובפילדלפיה פיליז ,  מת בגיל 92 בפורט וורת' ,  טקסס .  ברגן החל את דרכו במייג'ור ליג בפילדלפיה ב-1940 ועבר לדודג'רס כעבור שלוש שנים .  הוא שיחק עד 1948 ,  כשעונה אחת לפני פרישתו הצטרף ג'קי רובינסון ,  השחקן השחור הראשון אי פעם ב-MLB ,  לקבוצה .  
ברגן היה אחד מהאנשים שהתנגדו לצירופו של רובינסון ,  אולם שינה במהרה את דעתו . " אחרי מסע אחד של משחקי חוץ ראיתי איזה אדם הוא ואמרתי למר ריקי  ( האיש שהביא את רובינסון - ד.ר .)  ששיניתי את דעתי .  אני גאה ששיחקתי אתו ".  הוא קיבל את הכינוי  " מר בייסבול "  בשל היותו שגריר ועבודתו למען הגדלת המודעות של המשחק אצל בני הנוער .  
עסקאות בליגה :  ריק אנקיל ,  שביצע לפני שנתיים קאמבק מתוקשר בסט .  לואיס ,  עבר לקנזס סיטי .  האאוטפילדר גארי מת'יוס ג'וניור עבר לניו יורק מטס בטרייד מינורי עם לוס אנג'לס איינג'לס .  פילדלפיה תשאיר את האאוטפילדר שיין ויקטורינו והמגיש ג'ו בלנטון ,  שחתמו על הארכת חוזה .  
מיגל קבררה ,  כוכב דטרויט ,  הודה כי בחודשים האחרונים קיבל טיפול גמילה מאלכוהול . " השתיה שלי הייתה בעיה ואני שמח שנפטרתי ממנה .  אני אדם חדש ",  הצהיר קבררה לאחר טיפול בן שלושה חודשים ,  שהחל עם סיום העונה .
 
מת בובי ברגן , " מר בייסבול "
 האיש ששיחק עם ג'קי רובינסון בברוקלין דודג'רס הלך לעולמו בגיל 92 .  קבררה טוען שנגמל מאלכוהול : " אני אדם חדש "
 
