ינץ לוי זכה בפרס הספריות הציבוריות לספרות ילדים
פרס הספריות הציבוריות בישראל הוענק השנה לסופר הילדים ינץ לוי .  הפרס ,  בסך 40 אלף שקלים .  הוענק ללוי על ספרו  " הרפתקאות דוד אריה בערבות רומניה "
 פרס הספריות הציבוריות בישראל לסופר ילדים הוענק השנה לסופר ינץ לוי .  הפרס ,  בסך 40 אלף שקלים ,  הוענק ללוי על ספרו  " הרפתקאות דוד אריה בערבות רומניה "  שיצא לאור ב-2007בהוצאת זמורה ביתן .  הפרס יוענק רשמית ללוי בטקס חגיגי שיתקיים ב-8 במרץ בכנס מולטי ידע 2010 של מרכז ההדרכה לספריות בכפר המכביה .
 מאות מנהלי ספריות וספרנים השתתפו בהליך הבחירה שבסיומו נבחר הספר  " הרפתקאות דוד אריה בערבות רומניה ".  בועדת הפרס ישבו הפרופסור מירי ברוך ,  שמואל שם טוב ,  קרן כרמל וויקטור בן נעים ממנהל התרבות ,  ומנהלות ספריה- אדווה שלו ,  מיקי הרדאבל ,  רחל אמיתי וטלי ליאונוב .  לאחר בדיקת עשרות ספרים ,  שהוצעו על ידי הספריות ,  נבחר הספר הזוכה פה אחד על ידי חברי הועדה .  הספר זכה לרוב קולות נציגי הספריות ברחבי הארץ שהשתתפו בבחירה .
 לוי הוא סופר ,  תסריטאי ,  טייל ומרצה לתרבות הודו ,  עורך ,  מתרגם ומורה לכתיבה .  מחבר סדרת ספרי הילדים  " הרפתקאות דוד אריה "  הרומן  " הימאליה בשר ודם ו"סיפורים מי תהום ".  לוי הוא מתרגם האוטוביוגרפיה של מהאטמה גנדי וספרים רבים אחרים .  כמו כן הוא כותב קבוע בעיתונות .  
שמואל שם טוב מנכ"ל מרכז ההדרכה לספריות ציבוריות ויושב ראש ועדת הפרס ,  הבטיח כי פרס הספריות הציבוריות יחולק מעתה מדי שנה לספר ילדים שיצא ב-4 השנים האחרונות . " אנו פותחים מסורת חדשה שבה הספריות הציבוריות מעודדות את תחום ספרות הילדים ואת סופרי הילדים בישראל .  את הספר הזוכה בוחרים הספרנים בהתאם לקריטריונים של איכות ,  עניין ,  עיצוב ושפה ". 

ינץ לוי זכה בפרס הספריות הציבוריות לספרות ילדים
פרס הספריות הציבוריות בישראל הוענק השנה לסופר הילדים ינץ לוי .  הפרס ,  בסך 40 אלף שקלים .  הוענק ללוי על ספרו  " הרפתקאות דוד אריה בערבות רומניה "
 
