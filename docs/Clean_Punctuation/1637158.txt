שופרסל שילמה 2.2 מיליון שקל לפינוי מינימרקט בתל אביב 
רשת שופרסל מעוניינת להקים סניפים חדשים בתל אביב ,  והעסקה תעניק לה דריסת רגל ברחוב יהודה המכבי
 >  >  התחרות בין רשתות הסופרמרקטים על מיקומים מבוקשים להקמת סניפים חדשים מביאה לתשלום גבוה במיוחד למינימרקט תמורת פינוי המקום .  רשת שופרסל שילמה לאחרונה דמי פינוי של 2.2 מיליון שקל למינימרקט הפרטי ניומרקט ברחוב יהודה המכבי 81 בתל אביב ,  במטרה לפתוח במקום סניף שיתחרה בסניף הסמוך של מגה .  השותפים המנהלים את המינימרקט ,  שקיים במקום כחמש שנים ומתפרש על שטח של 160 מ"ר ,  משלמים לבעל המקום דמי שכירות חודשיים של 7,000 דולר .  שופרסל תמשיך לשלם את אותו הסכום עבור דמי השכירות .  מיקומו האטרקטיבי של המינימרקט הביא גם את am:pm להתעניין במקום ,  אך שופרסל נתנה את דמי הפינוי האטרקטיביים ביותר .  לדברי נועם שמש ,  מחברת בבית המשווקת נדל"ן מסחרי ,  בין היתר עבור שופרסל ,  לרשת יש פיילוט להקמת 60 סופרמרקטים בתל אביב בחנויות בשטח 200-150 מ"ר . " כאשר מדובר במינימרקט פעיל עם מחזור הכנסות מוכח ,  מקובל לשלם דמי פינוי מסוג זה ,  אך כשמדובר בחנות שלא היתה סופרמרקט ,  דמי הפינוי נמוכים יותר ".  ומה לגבי גובה דמי הפינוי ?   " דמי הפינוי ששילמה שופרסל סבירים ביותר ",  מסביר חיים קאופמן מתיווך  " קאופמן נכסים "  כשלדבריו כשמדובר בסופרמרקטים אלה סדרי הגודל לדמי פינוי . " גם רשת am:pm שילמה לפני שנתיים חצי מיליון דולר לחנות של 200 מ"ר ברחוב אבן גבירול פינת דוד המלך ,  כאשר הדולר היה גבוה ועל כן מדובר נכון להיום בסכום פחות או יותר דומה .  כאשר רשת מחליטה להכניס רגל למיקום מסוים ,  חלק מהחישוב הוא לא בדיוק כמה רווחים בדיוק תניב מהמקום ,  אלא עצם הנוכחות של הרשת במיקום המבוקש הוא המטרה ".  מחברת שופרסל נמסר כי  " החברה לא נוהגת לפרט על עסקות מסוג זה ". 

שופרסל שילמה 2.2 מיליון שקל לפינוי מינימרקט בתל אביב 
רשת שופרסל מעוניינת להקים סניפים חדשים בתל אביב ,  והעסקה תעניק לה דריסת רגל ברחוב יהודה המכבי

