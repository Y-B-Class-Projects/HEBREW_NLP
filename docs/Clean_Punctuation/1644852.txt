הגוגל של פורצי הדירות
אתר חדש מציג עדכונים משירותים מבוססי מיקום על בתים ריקים .  המטרה :  לגרום לגולשים לחשוב פעמיים לפני שהם חושפים מידע
שירותים מבוססי מיקום הם הדבר החם הבא ברשת ,  כך אומרים .  הרשת החברתית מבוססת המיקום Foursquare כבר הוכתרה כ"טוויטר החדשה ",  בזמן שגם בטוויטר הישנה ובשלל שירותים ואפליקציות סלולר אחרות יכולים הגולשים לעדכן בדיוק היכן הם נמצאים ועד מתי .
 השקיפות הזו בנוגע למיקום המשתמש מציגה שורה של שאלות התנהגותיות חדשות .  מה קורה ,  למשל ,  כשאתה מודיע לבוס על יום מחלה ושעה לאחר מכן הוא רואה שעדכנת ב-FourSquare שאתה בבית הקפה השכונתי ?  זו לא הבעיה האפשרית היחידה .  קבוצת מפתחים דנית פתחה אתר בשם pleaserobme.com  ( "שדוד אותי ,  בבקשה ")  המציג הודעות משירותים מבוססי מיקום מהן ניתן ללמוד מי אינו נמצא בבית .  כביכול נועד האתר לשרת פורצים .  הוא מכיל קטגוריות כ"בתים ריקים כרגע "  ו"הזדמנויות חדשות ",  אך כמובן שמנהליו לא פתחו אותו כדי לסייע לאיגוד הפורצים ,  אלא כאות אזהרה המתריע מפני קלות הדעת שבעדכונים מסוג זה . " הכל התחיל מכך שהסתכלתי עם חבר על רצף ההודעות בטוויטר וראיתי יותר ויותר עדכונים שמקורם ב-Foursquare ",  סיפר בוי ואן-אמסטל ,  ממפתחי האתר . " אנשים עדכנו מבתיהם ובתי חבריהם וחלקו את כתובתם .  לא נראה לי שהם היו מודעים לכמות המידע שהם חולקים .  לא מזמן אנשים חשבו פעמיים לפני שהשתמשו בשמם המלא ברשת ,  ועכשיו אנחנו כבר נמצאים 1000 קילומטר משם ".  בעזרת השימוש בכלים מעטים כל-כך מנסים ואן-אמסטל וחבריו להמחיש כמה פשוט לאסוף מידע שיכול לשמש לצרכים מזיקים .
 סיפורים על פריצות הקשורות לשירותי מיקום כבר נשמעו לאחרונה .  אתר Mashable מספר כי קיימות הוכחות לכך שפורצים משתמשים בשירותי מדיה חברתית כדי למצוא מטרות .  במאי האחרון אף נודע על יזם אינטרנט אמריקאי בשם ישראל היימן שביתו נפרץ לאחר שעדכן בטוויטר שהוא ואשתו יצאו מהבית לביקור משפחתי רחוק . " לא אפסיק להשתמש בטוויטר ,  אבל להבא לא אעדכן שיצאתי מהבית ",  אמר היימן לאחר המקרה .  אתר pleaserobme.com מנסה לגרום למסר הזה להיות מובן על ידי גולשים ,  שלא כחוכמה לאחר מעשה .
 
הגוגל של פורצי הדירות
אתר חדש מציג עדכונים משירותים מבוססי מיקום על בתים ריקים .  המטרה :  לגרום לגולשים לחשוב פעמיים לפני שהם חושפים מידע

