רווח נקי של 29.4 מיליון שקל לבנק מסד בשנת 2009 ;  התשואה להון שהשיג הבנק - 9% 
שכר המנכ"ל ,  קובי מלכין ,  עמד על 1.3 מיליון שקל
בנק מסד ,  מקבוצת הבינלאומי ,  רשם בשנת 2009 רווח נקי של 29.4 מיליון שקל ,  לעומת 11.9 מיליון שקל בשנת 2008 .  ברבעון הרביעי של 2009 היה הרווח הנקי של הבנק 5.1 מיליון שקל לעומת 1.6 מיליון שקל ברבעון המקביל .  אחד הדברים שהשפיעו על ההבדל בביצועים בין השנים היה מענק חד פעמי לעובדי הבנק בסך 14.5 מיליון שקל ,  ששולם בשנת 2008 בגין העברת השליטה בבנק מסד לבנק הבינלאומי .  התשואה להון של בנק מסד בשנת 2009 הגיעה ל-9% ,  לעומת 3.9% בשנת 2008.הרווח מפעילות המימון של הבנק ב-2009 הסתכם ב-140 מילון שקל ,  גידול של 4% לעומת 2008 .  הרווח הושפע ממימוש של איגרות חוב בהיקף של 22.5 מליון שקל .  ההפרשה לחובות מסופקים של הבנק הסתכמה ב-18 מיליון שקל בדומה ל-2008 .  ההכנסות התפעוליות הסתכמו בשנת 2009 בכ-91 מיליון שקל ,  גידול של 8% .  ההוצאות התפעוליות קטנו ב-8% והסתכמו בכ-164 מיליון שקל .  האשראי לציבור לסוף 2009 הסתכם ב-2.3 מיליארד שקל והפיקדונות לציבור הסתכמו ב-3.5 מיליארד שקל .  שכרם של חמשת מקבלי השכר הגבוה ביותר בבנק הסתכם ב-4.4 מיליון שקל ,  מתוך זה שכרו של מנכ"ל בנק מסד ,  קובי מלכין ,  היה הגבוה ביותר ועמד על 1.3 מיליון שקל .
 
רווח נקי של 29.4 מיליון שקל לבנק מסד בשנת 2009 ;  התשואה להון שהשיג הבנק - 9% 
שכר המנכ"ל ,  קובי מלכין ,  עמד על 1.3 מיליון שקל

