נשיא המדינה יארח בליל הסדר שני לוחמים בודדים
נשיא המדינה שמעון פרס יארח לליל הסדר ,  יחד עם משפחתו במשכן הנשיא ,  שני לוחמים קרביים ,  חיילים בודדים המשרתים בצה"ל .  בין אורחי הנשיא יהיו ליאור סויסה ,  בן 27 שעלה לארץ מארצות הברית ומשרת כלוחם בשריון ואיתן מאיר המשרת כלוחם בגדוד 13 של גולני ועלה אף הוא מארצות הברית .  הנשיא ביקש מאם הבית ,  מתנה מריאן ,  להכין לערב החג ארוחה חמה ,  שתעניק לחיילים  " תחושה של בית ".  בבית הנשיא הכינו תפריט מיוחד לליל הסדר :  מרק קניידלעך ,  עופיונים ממולאים בפירות יבשים ,  אורז עם ירקות ,  פשטידת ירקות ,  עלי גפן ובצלים ממולאים ,  תפוחי אדמה אפויים ולקינוח עוגות אגוזים ושוקולדים תוצרת הבית .  פרס אמר כי  " זאת חובה וזכות שלי לפנק ולשוחח עם חיילים שהוריהם נמצאים כל כך רחוק מהם והם תורמים את מיטב שנותיהם לביטחון המדינה ." 

נשיא המדינה יארח בליל הסדר שני לוחמים בודדים
nan
