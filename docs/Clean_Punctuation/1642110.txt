צבא ארה"ב מקדם נשים עניות באפגניסטאן 
תוכנית חדשה של צבא ארה"ב תשתמש בכוח הרכש הצבאי שלו לחיזוק יוזמות כלכליות של בעלות עסקים אפגניות
ניו יורק טיימס  >  >  צבא ארה"ב החל ביוזמה חדשה באפגניסטאן שבה הוא רותם את כוח הרכישה הצבאי ,  לצורך השגת שני יעדים :  חיזוק וטיפוח עסקים שבבעלות נשים אפגניות ,  ויצירת רשתות אספקה מקומיות שיתמכו בכוחות הביטחון האפגניים ,  שצפויים לצמוח בשיעור חד עד סוף השנה תחת תוכניתו האסטרטגית של נשיא ארה"ב ,  ברק אובמה ,  ליציאה מהמדינה .  במסגרת התוכנית ,  שהושקה בסוף 2009 על ידי מרכז המכרזים של הפנטגון לאזור קאבול ,  יוקצו 365 מיליון דולר בחמש השנים הקרובות לאספקת ביגוד וציוד למשטרת אפגניסטאן ולצבא הלאומי שלה .  הקהילה הבינלאומית התחייבה ב-2001 לחזק את כוחות הביטחון במדינה .  מאז הקצתה ארה"ב 26 מיליארד דולר להכשרה משטרתית וצבאית - כמעט 55% מסך סיוע השיקום הכולל שהגישה ארה"ב לאפגניסטאן עד כה .  טיפוח יזמויות ועסקים בקרב נשים באפגניסטאן הוא חלק מהתוכנית . " 50% מהאוכלוסייה הם נשים ",  אמר צ'אק סיידל ,  רב סרן בחיל האוויר האמריקאי ,  הממונה על הרכש באזור עם תקציב של כ-1 מיליארד דולר לרכישת ציוד ,  כולל מדים ,  נעליים ,  חולצות ומצרכים אחרים ,  עבור הכוחות האפגניים . " אם אנו רוצים ליצור שינוי ,  אנו חייבים ליצור משרות ולתת תקווה .  האם יש דרך טובה יותר לעשות זאת ?  ",  אומר סיידל .  נראה שהנשים מסכימות .  יותר מ-60 אנשי עסקים ,  מרביתם נשים ,  מ-35 חברות אפגניות הגיעו לסמינר עסקים שנערך על ידי קציני רכש ותיקים בחיל האוויר האמריקאי ,  ולאור הביקוש הרב נערכים הקצינים לסדנאות נוספות .  בסדנה לומדות הנשים כיצד להבין ולענות על דרישות המרכזים ,  מתוך שאיפה שחברות אפגניות בבעלות נשים יספקו את צורכי הצבא והמשטרה .  סך המענקים לביגוד וציוד לצבא אפגניסטאן צפוי להגיע ל-35 מיליון דולר בשנה הראשונה ,  עם מינימום של 300 אלף דולר לכל חברה שתזכה במכרז .  עד עתה ,  מספר מועט של נשים אפגניות הפיקו סחורה בקצב שכזה או זכו במרכזים כה גדולים . " בימים אלה כולם מתלוננים באפגניסטאן על כך שאין מספיק עבודה ,  אין משרות ",  אמרה הומירה אימק ,  אלמנה ואם שפתחה חברה משלה לתפירה ולעבודות יד לפני ארבע שנים . " הביטחון הוא האתגר הגדול ביותר שניצב בפני אנשי העסקים באפגניסטאן ".  אימק הצטרפה לקונסורציום של ארבע נשים יזמיות שמתכוונות לגשת למכרזים שיוצעו בקרוב . " יש לנו ניסיון רב ,  אנו מסוגלות לייצר כל מה שהם רוצים ",  היא אמרה . " הרבה יותר קל לייצר פריטים עבור הצבא מאשר עבודות יד ".  קצינים בכירים בצבא האמריקאי בוחנים כעת אם ניתן להשתמש בתוכנית כמודל גם במקומות אחרים . " זאת אפשרות לעשות משהו טוב עם הכסף שלנו ",  אמר רב סרן סיידל . " אנחנו במלחמה נגד תסיסה אזרחית ",  הוא המשיך . " כוחות של צבא ארה"ב ושל נאט"ו אומרים עכשיו :  'הכלכלה המקומית שלכם חשובה לנו ואנו מוכנים להשקיע בה' ".   " היעד כאן הוא שנוכל לצאת מאפגניסטאן לאחר שנשלים את ההכשרה ואת רכישת הציוד ,  ונשאיר מאחורינו מערכת כלכלית-עסקית שתתמוך בכלכלה המקומית .  אז אוכל לחזור למשפחתי ",  הוסיף .
 
צבא ארה"ב מקדם נשים עניות באפגניסטאן 
תוכנית חדשה של צבא ארה"ב תשתמש בכוח הרכש הצבאי שלו לחיזוק יוזמות כלכליות של בעלות עסקים אפגניות

