אוקטובר בתעשיית קרנות הנאמנות :  שיא של 158 מיליארד שקל 
באוקטובר צמחה התעשייה ב-4.9 מיליארד שקל מהם 2.6 מיליארד שקל מגיוסים ו-2.3 מיליארד שקל שמיוחסים לעליות בבורסה .  את הגיוסים הובילו קרנות אג"ח חברות וכללי שגייסו 3 מיליארד שקל .  המגייס הגדול מתחילת השנה עם 4.6 מיליארד שקל - הראל פיא
 >  >  הבורסה המשיכה לטפס באוקטובר ,  ויחד עמה טיפסה ועלתה תעשיית קרנות הנאמנות שסיימה את החודש עם שיא של 158.7 מיליארד שקל מנוהלים .  על פי נתוני מיטב ,  באוקטובר צמחה התעשייה בכ-4.9 מיליארד שקל ,  מהם 2.6 מיליארד שקל מיוחסים לגיוסים ו-2.3 מיליארד שקל מיוחסים לעליית ערך הנכסים המנוהלים .  הקרנות המנייתיות גייסו באוקטובר 400 מיליון שקל - הגיוס הגבוה ביותר מתחילת 2007 .  הגיוסים הגבוהים באים על רקע חודש חזק נוסף בבורסה ,  שבו רשם מדד ת"א 25 עלייה של 3.9% .  קרנות אג"ח חברות וכללי גייסו באוקטובר 3 מיליארד שקל ,  בהובלת הקרנות המעורבות 90/10 ו 80/20 ,  ובמיטב מעריכים שקרנות אלו גייסו כמחצית מכלל הגיוס בקטגוריית קרנות האג"ח כללי וחברות באוקטובר .  הגיוסים באפיק האג"חי גם הם הגיעו לאור עליות שערים במדדי האג"ח הקונצרניות - מדדי תל בונד 20 ו-40 עלו באוקטובר ב-2.75% .  קרנות אג"ח מדינה רשמו באוקטובר פדיונות של 800 מיליון שקל ,  בעיקר בקרנות השקליות הקצרות ,  וגם הקרנות הכספיות רשמו פדיונות של חצי מיליארד שקל באוקטובר .  קרנות אגד החוץ סיימו את אוקטובר עם גיוס של 320 מיליון שקל .  הראל פיא ,  שנהנה משנה מוצלחת ,  גייס בקרנות המסורתיות שלו 517 מיליון שקל באוקטובר .  את הגיוסים הובילה קרן הראל פיא 90/10 ,  שגייסה 338 מיליון שקל .  הראל מוביל את טבלת הגיוסים מתחילת השנה בפער ניכר מהמתחרים עם גיוס של 4.6 מיליארד שקל ,  שמתוכם 3.7 מיליארד שקל גויסו בקרנות מסורתיות .  אלטשולר שחם שני בטבלת המגייסים מתחילת השנה עם גיוס של 2.3 מיליארד שקל .  גם באוקטובר נהנה אלטשולר שחם מחודש חזק ,  עם גיוס של 427 מיליון שקל בקרנות המסורתיות .  את הגיוסים באלטשולר הובילה הקרן אג"ח מדינה פלוס 10 עם גיוס של 142 מיליון שקל .  דש ניצב במקום השלישי גם בטבלת המגייסים מתחילת השנה עם גיוסים של כ-2 מיליארד שקל .  באוקטובר נהנה דש מגיוס של 397 מיליון שקל בקרנות המסורתיות .  פסגות ניצב במקום הרביעי עם גיוסים של 1.9 מיליארד שקל מתחילת השנה ,  אולם בעוד שאצל שלוש החברות המובילות את הטבלה מרבית הגיוסים הגיעו מהקרנות המסורתיות עתירות דמי הניהול ,  בפסגות הגיוסים מקורם בקרנות הכספיות .  מתחילת השנה הציג פסגות פדיונות של כחצי מיליארד שקל בקרנות המסורתיות ,  ובאוקטובר הציג פדיונות של 24 מיליון שקל בקרנות אלו .  כלל פיננסים בתחתית באוקטובר נהנו מחודש טוב בקרנות המסורתיות גם מנורה מבטחים עם גיוס של 277 מיליון שקל ,  אי.בי.אי עם גיוס של 237 מיליון שקל וילין לפידות עם גיוס של 223 מיליון שקל .  כלל פיננסים ,  שניצב בתחתית הטבלה עם פדיונות של 115 מיליון שקל מתחילת השנה ,  נהנה גם הוא באוקטובר מגיוסים בקרנות המסורתיות בהיקף של 146 מיליון שקל .  מתחילת השנה גייס כלל פיננסים 770 מיליון שקל בקרנות המסורתיות .  על פי בית ההשקעות מיטב ,  התשואה הממוצעת של התעשייה באוקטובר ,  לאור העלייה במדדי המניות ,  האג"ח הקונצרניות והאג"ח הממשלתיות ,  היתה 1.6% .  קרנות אג"ח חברות וכללי בלטו לטובה כשרשמו תשואה של כ-2.2% בקרנות הקונצרניות ותשואה של כ-1.9% בקרנות אג"ח כללי ,  הקרנות המתמחות במניות בישראל עלו בכ-5.7% ,  הקרנות הגמישות זינקו בכ-5.5% ואילו הקרנות המתמחות במניות בחו"ל רשמו עלייה של כ-3.2% .  קרנות אג"ח מדינה כללי עלו בכ-1.2% ,  קרנות אג"ח ממשלתיות צמודות מדד זינקו בכ-1.6% ואילו הקרנות השקליות רשמו עלייה קלה יותר ,  בשיעור של כ-0.6% .  הקרנות שבלטו לטובה באוקטובר בתחום המניות היו קרנות מניות נדל"ן  ( 10.9%+ )  ,  ואילו בתחום האג"ח בלטו קרנות ה-2.9% )  high yield+ )  .  הקרנות שבלטו לרעה באוקטובר היו קרנות אג"ח צמודות מט"ח  ( 1.0%- )  וקרנות מניות יפן  ( 2.8%- )  .  מתחילת השנה הקרנות הבולטות ביותר שייכות לקטגורית מניות היתר .  כך למשל אפסילון יתר השיגה בינואר-אוקטובר תשואה של 37% ,  אחריה ניצבת ילין לפידות יתר עם תשואה של 31.6% ,  ואלטשולר שחם יתר במקום השלישי עם תשואה של 29% .  את הירידות הגבוהות מתחילת השנה רשמו סימודן השקעות באג"ח ,  קרן אג"ח צמודות מט"ח שהשיגה תשואה של 16.4% בינואר-אוקטובר ,  מיטב אנרגיה ירוקה שהציגה תשואה של 15.7% בתקופה זו ויובנק חשיפה ליפן ,  קרן מנייתית עם חשיפה למדד הניקיי ,  שהציגה תשואה של 15% מתחילת השנה .
 
אוקטובר בתעשיית קרנות הנאמנות :  שיא של 158 מיליארד שקל 
באוקטובר צמחה התעשייה ב-4.9 מיליארד שקל מהם 2.6 מיליארד שקל מגיוסים ו-2.3 מיליארד שקל שמיוחסים לעליות בבורסה .  את הגיוסים הובילו קרנות אג"ח חברות וכללי שגייסו 3 מיליארד שקל .  המגייס הגדול מתחילת השנה עם 4.6 מיליארד שקל - הראל פיא

