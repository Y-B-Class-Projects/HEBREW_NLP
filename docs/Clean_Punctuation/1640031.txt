לחסל את תיקי הנוסטרו 
פרשת פסגות מטלטלת לא רק את בית ההשקעות ,  אלא גם את האמון של הציבור בשוק ההון .  אם המפקחים לא ינצלו את החקירה כדי לצמצם את ניגודי האינטרסים בין ניהול כספי הלקוחות לניהול הנוסטרו בבתי ההשקעות ,  בחברות הביטוח ובבנקים - יתפצוצו לנו בעתיד פרשיות חמורות יותר
 >  >  המסר הראשון שביקשו ראשי פסגות ומנכ"ל בית ההשקעות רועי ורמוס להעביר מיד לאחר שהתפוצצה פרשת החקירה שמנהלת רשות ני"ע בחשד להרצת ניירות ערך היה :  הלקוחות שלנו לא נפגעו .  האומנם ?  בשנים האחרונות נהפך פסגות לבית ההשקעות הגדול והמוביל בישראל ,  בזכות מהלכים עסקיים נאים של רכישות נכסים ומיזוגים ,  אבל גם בזכות בניית מוניטין של בית השקעות אחראי ,  שטובת לקוחותיו עומדת בראש מעייניו .  בשם אותה אחריות יצא ורמוס נגד השתמטות של לווים גדולים מתשלום חובם לגופים המוסדיים שמנהלים את חסכונות הציבור .  בזכות המוניטין הזה סיכמה קרן ההשקעות איפקס על רכישת פסגות מידי קרן יורק תמורת 3.1 מיליארד שקל .  בזכות המוניטין הזה אמורים ורמוס ,  יו"ר פסגות אריק שטיינברג ושורה של מנהלים בכירים בפסגות לשלשל לכיסם עשרות מיליוני שקלים - מעסקת המכירה של פסגות לאיפקס .  אבל חקירת הרשות לני"ע מערערת את כל הדברים האלה ומעמידה את כולם במבחן קשה :  את המוניטין של פסגות ,  את המוניטין של מנהליה ,  את עסקת איפקס ואת השאלה אם המנהלים שבנו את פסגות אכן ישלשלו לכיסם את פירות העסקה .  אם יתברר שהעסקה נולדה בחטא של הפקת רווחים מהרצות ניירות ערך ,  כל העסק יכול להתפרק .  הרשות נמצאת רק בתחילת החקירה ואין לדעת כיצד תסתיים .  אבל המצב הנוכחי והמידע הקיים לגבי מה שקרה בפסגות בשנים האחרונות מספיקים כדי להסיק כמה מסקנות דחופות בנוגע לשוק ההון הישראלי ,  כי הן מטלטלות לא רק את פסגות ,  אלא גם את האמון שנותן הציבור בשוק ההון .  ניגודי אינטרסים יומיומיים ניהול כספי נוסטרו במקביל לניהול כספי לקוחות הוא מתכון לצרות .  ניגודי האינטרסים בניהול כספים של בית ההשקעות עצמו או של חברת ביטוח ובמקביל של כספי לקוחות ,  מציב מדי יום את ראשי החברות האלה בניגודי אינטרסים .  בכל פעם שמוצעת עסקה לבית ההשקעות או חברת הביטוח עולה השאלה מי מקבל אותה ?  באיזה חלוקה ?  ומי מקבל ראשון את המידע .  גם אחרי שפותרים את הבעיות האלה ונותנים לשני הצדדים הזדמנויות שוות ,  ניגודי האינטרסים לא נפתרים .  את כספי הלקוחות מנהלים בדרך כלל לטווח ארוך ,  אבל כספי נוסטרו מנוהלים לטווח בינוני וקצר .  האם הידיעה של מנהלי הנוסטרו על שינויים שנעשים בתיק הלקוחות המושקע באותה חברה היא מידע חשוב ?  כמובן .  האם מי שיודע את המידע הזה נהנה מיתרון מסחרי חשוב ?  בהחלט .  אפשר למנות עוד ועוד ניגודי אינטרסים ,  אבל הנקודה ברורה .  המצב מחמיר ככל שתיק הנוסטרו גדול יותר .  אז מדובר בכסף גדול שהתנועות שלו משפיעות על כל השוק .  לכאורה ,  הדבר המתבקש הוא לחסל את תיקי הנוסטרו ,  כפי שאכן החליט לעשות פסגות ערב פתיחת החקירה נגדו .  זה פתרון מניח את הדעת בבתי השקעות ,  אבל עדיין נותרת בעיית חברות הביטוח .  בחברות הביטוח מנוהלים תיקי נוסטרו ענקיים של מיליארדי שקלים .  מקור הכסף הוא ההון העצמי של חברת הביטוח ,  אבל לא רק .  אם ,  נניח ,  חברת הביטוח מכינה בצד סכום כסף כדי לשלם למבוטח שלה שרכבו נפגע והיא נמצאת אתו בהידיינות ,  אז בזמן הזה היא משקיעה את הכסף .  בינתיים היא נותנת לכסף שמגיע למבוטח לעבוד בשבילה .  לזה קוראים נוסטרו .  האם ניתן למנוע מחברת ביטוח לעבוד עם הכסף הזה ?  מדובר הרי בעשרות מיליארדים בכל ענף הביטוח הישראלי .  האם לדרוש מהחברות להשקיע אותו רק באג"ח ממשלתיות ומכשירים סולידיים אחרים ?  בישראל ,  מאז פרשת ויסות המניות הבנקאיות ,  יש מגבלות על הבנקים בניהול השקעות הנוסטרו שלהם .  כעת יש יוזמה שאותה מוביל נשיא ארה"ב ,  ברק אובמה ,  וקרויה של שמו של יועצו הקרוב פול וולקר ,  שמטרתה הגבלה ניכרת של ניהול כספי נוסטרו על ידי הבנקים האמריקאיים .  כן ,  גם בארה"ב הגיעו למסקנה שניהול תיק לעצמך ולאחרים במקביל הוא מתכון לצרות .  בפסגות ידעו היטב על הבעייתיות של ניהול נוסטרו ענק  ( בהיקף של כ-2 מיליארד שקל )  במקביל לניהול כספי לקוחות .  הבורסה טרחה והזהירה את בית ההשקעות מפני הבעייתיות והסיכון הכרוך בכך ,  וגם ראשי החברה הגיעו למסקנה הזו והחליטו לסגור את הפעילות בסוף 2009 .  אחד הדברים שייבדקו הוא מידת המעורבות של המנכ"ל ורמוס ושל היו"ר שטיינברג בפרשה .  על פי המבנה המצטייר ,  ורמוס מידר עצמו מכל מה שקשור לניהול הנוסטרו כדי להתמקד בניהול כספי הלקוחות - מקור ההכנסה העיקרי של החברה - ולהימנע מניגודי אינטרסים .  המידור הזה יצר מצב מוזר שבו מי שאחראי על ניהול הנוסטרו היו שי ירון ,  מנכ"ל החברה הבת פסגות ני"ע הכפוף לורמוס ,  ושטיינברג ,  יו"ר פסגות ני"ע ובית ההשקעות פסגות והבוס של ורמוס .  כלומר ,  הנוסטרו נוהל על ידי זה שמעל ורמוס וזה שמתחתיו .  מצד אחד זה נשמע כמו ניסיון לצמצם את ניגודי האינטרסים .  מצד שני זה נראה כמו פתרון עקום .  פעילות הנוסטרו היא כנגד ההון העצמי של בית ההשקעות ,  ולכאורה יכול להתפתח מצב שבו היציבות של החברה תיפגע בעקבות פעילות של תיק הנוסטרו .  האם זה תקין שמנכ"ל החברה והאיש שכל כך מזוהה עמה לא יהיה בסוד העניינים של סוגיה כה קריטית ביציבות החברה ?  האם האאוטסורסינג שעושה המנכ"ל לפעילות הנוסטרו אינו מסכן את יציבות החברה ואת מצבם של הלקוחות ?  כל הפתרונות שמוצעים בדבר הפרדה ומידור ויצירת חומות סיניות בין כספי הנוסטרו לכספי לקוחות הם פתרונות דוחק ,  אבל ממש אין בהם כדי לפתור את ניגודי האינטרסים האינהרנטיים ואת המצב המוזר שהמנכ"ל לא מעורב בפעילות שיכולה לערער את יציבות החברה .  כל טיפול בסוגיה צריך להביא בחשבון גם את ניגודי האינטרסים בין הלקוחות לבין בעלי המניות של בית ההשקעות .  רבות נכתב בשנה האחרונה על מנגנוני התגמול בשוק ההון ובבנקאות בעולם ועל תרומתם למשבר הכלכלי .  בבתי ההשקעות הישראלים נהוג לתגמל את מנהלי הנוסטרו ביד נדיבה וחסרת פרופורציות .  כך למשל ,  בפסגות ,  קיבל דוד אדרי ,  סמנכ"ל הברוקראז' לשעבר החשוד בהרצה ,  קרוב ל-20% מרווחי פעילות הנוסטרו והברוקראז' .  מנגנון כזה לא יכול שלא לדרבן את המנהל לקחת סיכונים גדולים .  אבל כמו בתחומים פיננסיים רבים ,  הרווחים הולכים אליו ואילו ההפסדים - הם של החברה .  השיטה הזאת הביאה לידי כך שאדרי נהנה בשנים האחרונות משכר ובונוסים גבוהים מאלו של ורמוס .  בפסגות פירגנו לאדרי על הצלחותיו ,  אבל גם זיהו יותר ויותר מצבים שבהם הוא דחף לבצע עסקות ומהלכים שהגדילו את רווחי החברה ,  גם כאשר הם היו כרוכים בחציית קווים אדומים .  לא קשה לחצות את הקווים האלה כאשר ניגודי האינטרסים כל כך ברורים וכאשר הפיתוי גדול כל כך .  הרתעה מינורית הקווים האדומים מביאים אותנו לשאלה מי משרטט אותם ,  אם בכלל ?  ובכן ,  אין מי שמשרטט אותם .  הפיקוח על שוק ההון במשרד האוצר מפקח בעיקר על ניהול כספי הציבור ואין לו עניין מיוחד באופן שבו מנהלים בתי ההשקעות את הנוסטרו שלהם .  זאת ,  למרות העובדה שמדובר כאן בהון העצמי שהוא כרית הביטחון של בית ההשקעות .  בתי ההשקעות נדרשים להחזיק הון עצמי זעיר ומצחיק ואין בו כדי לשמש כרית מספקת בכל מקרה .  הפיקוח על שוק ההון מנסה לטפל בבעייתיות הזאת ובאחרונה הורה על מינוי דירקטור חיצוני בוועדות שמנהלות את הנוסטרו .  זהו מעין משגיח כשרות שתפקידו להיות הרתעה מסוימת .  אבל הפתרון הזה הוא מינורי .  דירקטור חיצוני אחד יכול להפוך במהירות לחלק מהחבורה שמנהלת את הנוסטרו ,  לקבל תגמולים בדרכים עוקפות ולשמר את ניגודי האינטרסים האלה .  לא ברור איך תסתיים פרשת פסגות ,  אבל ברור שאם המפקחים לא ינצלו את החקירה הזאת כדי לצמצם במידה משמעותית את ניגודי האינטרסים בין ניהול כספי לקוחות לבין ניהול הנוסטרו בבתי השקעות ,  בחברות ביטוח ובבנקים - יתפצוצו לנו בעתיד פרשיות יותר חמורות מזו של פסגות .
 
לחסל את תיקי הנוסטרו 
פרשת פסגות מטלטלת לא רק את בית ההשקעות ,  אלא גם את האמון של הציבור בשוק ההון .  אם המפקחים לא ינצלו את החקירה כדי לצמצם את ניגודי האינטרסים בין ניהול כספי הלקוחות לניהול הנוסטרו בבתי ההשקעות ,  בחברות הביטוח ובבנקים - יתפצוצו לנו בעתיד פרשיות חמורות יותר

