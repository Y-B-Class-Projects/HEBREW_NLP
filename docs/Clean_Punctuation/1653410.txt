בת 3 במצב קשה לאחר שנעקצה על ידי עקרב
ילדה בת 3 נפצעה באורח קשה לאחר שנעקצה על ידי עקרב בכף רגלה באזור שדה בוקר בנגב .  הילדה פונתה כשהיא מעורפלת לטיפול בבית החולים סורוקה בבאר שבע
ילדה בת 3 נפצעה הבוקר  ( שני )  באורח קשה מעקיצת עקרב .  זכי הלר ,  הדובר המבצעי של מד"א מסר לוואלה !  חדשות כי הילדה ,  המשתייכת לשבט אל עזזמה ,  סמוך לשדה בוקר בנגב נעקצה בידי עקרב צהוב והובהלה לבית החולים סורוקה שבבאר שבע .  הילדה נמצאה בידי הוריה והיא מטופלת במיון ילדים בבית החולים .
 הילדה נעקצה ככל הנראה בכף רגלה ,  ובני משפחתה לקחו אותה ליישוב שדה בוקר ,  משם פינה אותה אמבולנס של מד"א לבית החולים סורוקה במצב קשה כשהיא מעורפלת חושים ומזילה ריר כתגובה אלרגית לארס החזק .  פרמדיק שהגיע לאזור זיהה את העקרב שנראה שהיה גדול במיוחד . " זו העונה הכי ארסית עבור העקרבים "  אמר בועז ווליניץ מרדיו דרום . " הם אוגרים כל החורף את הארס ועקיצה בתקופה זו היא מסוכנת הרבה יותר בשל כמות הארס שבהם ",  אמר .   ." יש להפעיל תשומת לב מוגברת ולנקוט בזהירות מחוץ לבית .  לא לצאת יחפים מהבית ,  לנער היטב נעליים שהושארו מחוץ לבית לפני נעילתם ,  וכמובן ,  לא להרים אבנים או לדחוף ידיים למקומות צרים ",  אמר נתן קודינסקי ,  מנהל מחלקת ההדרכה במד"א .  
בנוגע להתמודדות בעת עקיצה מדגיש קודינסקי כי יש להזעיק עזרה באופן מיידי ולהימנע כמה שאפשר מתנועה כדי לא לתת לארס להתפזר בגוף .  לא לחתוך או למצוץ את האזור ולא להניח חוסמי עורקים למיניהם .  אם אפשר יש ללכוד את הזוחל ולהביאו לחדר המיון .  קודינסקי הוסיף כי עקיצה של עקרב לרוב גורמת בעיקר לכאב רב אבל אצל ילדים הנמצאים בקבוצה סיכון היא עלולה להפוך למסוכנת ואף עלולה להביא למוות באם מתפתחת תגובה אלרגית לארס .
 
בת 3 במצב קשה לאחר שנעקצה על ידי עקרב
ילדה בת 3 נפצעה באורח קשה לאחר שנעקצה על ידי עקרב בכף רגלה באזור שדה בוקר בנגב .  הילדה פונתה כשהיא מעורפלת לטיפול בבית החולים סורוקה בבאר שבע

