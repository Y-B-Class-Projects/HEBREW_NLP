בנק ישראל נכשל בזכות השתיקה
במשך חודשיים שמר בנק ישראל על שתיקה בנוגע לשאלת מינוי הדירקטורים בבנק לאומי .  השבוע הוא דווקא נתן תשובה פשוטה וחד משמעית - בבית המשפט .  את מחול השדים שיצרה השתיקה בחודשים האחרונים אפשר היה למנוע בקלות
 >  >  עו"ד טידה שמיר מבנק ישראל התייצבה השבוע בבית המשפט המחוזי בפתח תקווה וטענה טיעון פשוט וקצר : " דירקטורים בבנק לאומי נבחרים באסיפה הכללית השנתית בקיץ ,  ובה בלבד ,  ולא באסיפות מיוחדות שמכנסים לפי דרישה של בעל מניות כזה או אחר ".  השופטת הילה גרסטל אימצה את דעתה ,  וכך ,  בהופעה קצרה ופשוטה הצליחה שמיר לפרק פלונטר שהלך והסתבך והצליחה להתגבר על סתירות בין חוקים ואינטרסים .  השופטת גרסטל אימצה את חוות דעתו של בנק ישראל במלואה .  אבל השאלה שעולה בעקבות כך לבנק ישראל היא :  עכשיו נזכרים ?  ב-11 בינואר כינס איש העסקים שלמה אליהו  ( בעל המניות הפרטי הגדול בבנק ,  המחזיק ב-9.9% )  מסיבת עיתונאים שבה הודיע : " אני מעוניין שדירקטוריון הבנק יכנס אסיפה כללית מיוחדת שבה יעמיד את ד"ר דוד קליין לבחירה לדירקטוריון ".  מכיוון שעד אותה עת הדירקטורים בבנק לאומי נבחרו רק באסיפה המיוחדת ,  פנה דירקטוריון לאומי לבנק ישראל וביקש ממנו את חוות דעתו .  במלים אחרות ,  לאומי שאל את בנק ישראל אם ניתן למנות דירקטורים באסיפה שמכנסים לפי דרישה של בעל מניות ,  או שצריך לחכות לאסיפה השנתית בקיץ .  בנק ישראל שתק ולא העביר את עמדתו ללאומי .  הבנק כינס אסיפה לפי חוק החברות ,  ואז התחיל מחול השדים סביב המועמדות לדירקטוריון ,  שבו כולם היו שותפים :  שר האוצר ,  ראש הממשלה ,  ועדת המניות ,  תקנון הבנק ,  המנכ"לית גליה מאור ,  היועצת המשפטית של הבנק דליה טל והמועמדים האחרים לדירקרטוריון - איזי תפוחי ,  אורי יוגב ומשה טרי .  תקנון הבנק העלה מהאוב וסעיפים ופילפולים משפטיים נזרקו לחלל האוויר .  לבסוף נכנס לעניין יו"ר רשות ניירות ערך זוהר גושן ,  שהוביל לביטול האסיפה שזומנה לבקשת אליהו .  בשבוע האחרון התנצחו ביניהם אליהו ורשות ניירות ערך במשך יומיים בבית המשפט על זכותו של אליהו לכנס אסיפה .  ואולם אז הגיעה שמיר ,  ולמעשה ענתה בפשטות על מה ששאל אותה בנק לאומי ב-12 בינואר :  לא .  אי אפשר לבחור דירקטורים לבנק באסיפה כללית מיוחדת שמזמן בעל מניות .  מה היה קורה אם בנק ישראל היה נותן את התשובה הזאת כאשר שאל אותו בנק לאומי לדעתו לפני כחודשיים ?  המסר שעולה מהחלטתה של גרסטל הוא ברור :  לצורך חוק החברות יש חברה שהיא בנק ויש חברות אחרות ,  ויכול להיות שהכללים יחולו עליהם אחרת ,  וזאת בשל האחריות הציבורית שיש במתן פסק דין בחברה שהיא בנק - שחוסכים מפקידים בו את כספם .  למעשה ,  השופטת גרסטל התקשתה להגיע להחלטה משפטית חד-משמעית ,  וגייסה לעזרתה את האחריות הציבורית ,  שגברה על האינטרס של בעל המניות אליהו . " קיים עניין ציבורי המשותף לכולם ,  שלא תהיה התעסקות בלתי פוסקת בנושא הדירקטוריון והמינויים אליו משך כל השנה ובכל עת ,  אלא רק פעם בשנה כדי לא לפגוע בפעילותו ובהתנהלותו השוטפת והתקינה של הבנק ",  ציינה גרסטל בפסק דינה .  האחריות הציבורית לשמור על יציבות הבנק היא בסיס תפקידם של בנק ישראל ושל המפקח על הבנקים רוני חזקיהו .  אם היה ביכולותו למנוע את מחול השדים סביב הבנק בחודשיים האחרונים - האם לא היה ראוי שיעשה כן ?  לא תמיד חייב הרגולטור לדבר בלחש ,  בקריצה ,  ברמיזה ולקוות שיבינו אותו .  לפעמים כששואלים אותו לדעתו ,  הוא יכול למנוע מראש את הפלונטר ,  במקום להיגרר לבית המשפט ורק אז להתיר אותו .
 
בנק ישראל נכשל בזכות השתיקה
במשך חודשיים שמר בנק ישראל על שתיקה בנוגע לשאלת מינוי הדירקטורים בבנק לאומי .  השבוע הוא דווקא נתן תשובה פשוטה וחד משמעית - בבית המשפט .  את מחול השדים שיצרה השתיקה בחודשים האחרונים אפשר היה למנוע בקלות

