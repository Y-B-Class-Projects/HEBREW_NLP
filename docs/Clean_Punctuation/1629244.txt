במלזיה שוב אסור לנוצרים להגיד  " אללה "
 חופש הדת נוסח מלזיה אוסר על מי שאינו מוסלמי לומר בפומבי את שמו המפורש של האל .  בית המשפט העליון השהה את החלטתו הקובעת כי  " אללה "  זו מילה שגם לנוצרים מותר לומר
חופש הדת נוסח מלזיה - בית המשפט העליון במדינה השהה היום  ( רביעי )  זמנית את החלטתו לאפשר גם למי שאינו מוסלמי להשתמש במילה  " אללה ",  עד שהממשלה המלזית תוכל לערער על ההחלטה .  בשבוע שעבר פסק בית המשפט העליון בקואלה למפור כי החוקה מתירה לנוצרים להשתמש במילה  " אללה "  כאשר הם מתייחסים לאלוהים ,  וכי האיסור שהטילה הממשלה לפני שלוש שנים על מי שאינו מוסלמי מלהשתמש במילה הוא בלתי חוקי .  לעומת זאת ,  היום אמרו השופטים כי האיסור הממשלתי יישאר על כנו ,  עד שהממשלה תוכל לערער על הפסיקה הקודמת .
 ההחלטה היום של בית המשפט גררה הפגנות של מספר קבוצות איסלמיות ,  שטענו כי לנוצרים ולשאר המיעוטים במדינה אסור להגיד  " אללה ",  בשל חשש שהדבר יבלבל את המוסלמים ,  המהווים 60% מ-28 מיליון תושבי המדינה .
 הדיון בבית המשפט בשבוע שעבר התקיים בעקבות תביעה שהגישה הכנסייה הקתולית במדינה ,  בה חברים 850 אלף איש ,  לאחר שלפני שנתיים קבעה הממשלה כי אסור לתרגם את המילה אלוהים לאללה ,  בשבועון שהוציאה הכנסייה לאור .
 לטענת הרשויות , " אללה "  היא מילה איסלמית ולכן רק למוסלמים מותר להשתמש בה ,  בעוד שהשימוש מצד בני דתות אחרות יכול להטעות ולפגוע במוסלמים .  הכנסייה המקומית טענה בתגובה ,  כי האיסור פוגע בזכויות החוקתיות ,  המתירות חופש דת .  האב לורנס אנדרו ,  שעורך את השבועון המקומי  " הראלד ",  הסביר כי המונח  " אללה "  משמש את הנוצרים במדינה כבר מאות שנים במובן של  " אבינו האל ",  ולא במשמעות של  " האל האחד והיחיד ",  בו משתמשים המוסלמים .
 
במלזיה שוב אסור לנוצרים להגיד  " אללה "
 חופש הדת נוסח מלזיה אוסר על מי שאינו מוסלמי לומר בפומבי את שמו המפורש של האל .  בית המשפט העליון השהה את החלטתו הקובעת כי  " אללה "  זו מילה שגם לנוצרים מותר לומר

