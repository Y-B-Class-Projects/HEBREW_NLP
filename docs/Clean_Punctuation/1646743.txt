ווסטפאל : " כספי לא הסתדר עם פרינס "  
הקינגס נוצחו בבית 101:89 על ידי דטרויט ,  הישראלי הסתפק ב-5 נקודות והתקשה בשמירה .  המאמן : " לא הצלחנו לעצור אותו "  
סקרמנטו הראתה הלילה  ( רביעי )  כי גם הטריידים האחרונים לא שיפרו לעת עתה את מצבה ,  כשנוצחו בבית 101:89 על ידי דטרויט .  אומנם 12 הפרש זו לא תבוסה ,  אך הקינגס פיגרו בפער גדול לאורך כל החצי השני ופתחו את הרבע האחרון בפיגור 25 נקודות .  רק ריצה בגארבג' טיים המתיקה מעט את ההפסד לסקרמנטו  ( 39:18 )  הלא מרשימה ,  שבהפסדה החמישי ברציפות ראתה רק שני שחקנים שלה קולעים בספרות כפולות .
 עמרי כספי לא היה אחד מהם .  הישראלי אומנם פתח גם היום בחמישייה ,  אך הסתפק ב-5 נקודות ,  שוב באחוזים מאכזבים  ( 2 מ-9 מהשדה ,  1 מ-3 לשלוש )  ,  ו-5 ריבאונדים ב-25 דקות .  טייריק אוונס סיים עם 28 נקודות  ( 11 מ-19 מהשדה )  ו-13 אסיסטים ,  והמצטרף החדש קרל לנדרי הוסיף 18 .  
בדטרויט  ( 35:21 )  בלט ריפ המילטון ,  שקלע 30 ב-60 אחוז מהשדה  ( 12 מ-20 )  ,  וטיישון פרינס  ( שהוסיף 22 .  רודני סטאקי קלע 13 ,  קלט 8 וחילק 7 .  
הרבע הראשון עוד היה צמוד ,  אך את הרבע השני סיימה דטרויט עם יתרון 12 ,  וברבע השלישי כבר עשתה ריצה גדולה שהגדילה את הפער ל-25 .  כאמור ,  רק ריצה של הקינגס כשהמשחק כבר היה מוכרע מנעה תבוסה .
 היה זה ההפסד ה-23 של הקינגס ב-27 משחקיה האחרונים ,  וכרגע רק לשלוש קבוצות בליגה  ( ניו ג'רזי ,  גולדן סטייט ומינסוטה )  יש מאזן יותר גרוע משל סקרמנטו .  בימים האחרונים מדווח בסקרמנטו על מתיחות גדולה בין השחקנים למאמן פול ווסטפאל ,  שהחליף השנה כבר 24 פעמים את החמישייה הפותחת ,  ועדיין מתקשה לייצר היררכיה ברורה ,  עם שיטת רוטציה שיוצרת חוסר ודאות בקרב השחקנים .
" הסיפור פשוט ,  לא הצלחנו לעצור את פרינס והמילטון .  הם הרימו את דטרויט ",  ניתח מאמן הקינגס פול ווסטפאל את ההפסד בפשטות . " לא עצרנו את הקלעים שלהם ולא מנענו מהם זריקות נוחות .  לא מצאנו את עצמנו בהתקפה .  עשינו הרבה חילופים בהגנה וכשזה קורה ,  אנחנו לא קולעים כמו שצריך .  דטרויט שלחו את פרינס על כספי והוא לא הסתדר איתו .  אין דרך אחרת להסביר את זה ".  
דווקא מאמן הפיסטונס ג'ון קויסטר יצא להגנה על כספי ואמר : " הוא הולך להיות שחקן יוצא מהכלל .  ראיתי אותו מספר פעמים ,  הוא אתלט והוא רוקי יציב .  יש לו עתיד מזהיר ".  
קארל לנדרי : " הפסדנו ,  אבל אנחנו משתפרים .  ניסינו לחזור למשחק בסוף כי אנחנו לא יכולים להרשות לעצמנו להפסיד ב-35-40 נקודות .  אנחנו קבוצה צעירה ונמשיך לעבוד ,  יש פה כישרון והמצב ישתפר ".  

ווסטפאל : " כספי לא הסתדר עם פרינס "  
הקינגס נוצחו בבית 101:89 על ידי דטרויט ,  הישראלי הסתפק ב-5 נקודות והתקשה בשמירה .  המאמן : " לא הצלחנו לעצור אותו "  

