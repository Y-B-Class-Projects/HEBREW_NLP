מטוויטר לתא המעצר
אזרח בריטי שאיים בצחוק דרך טוויטר לפוצץ את שדה התעופה המקומי ,  נעצר לאחר שהשוטרים גילו את ההודעה
לא מאיימים על שדות תעופה בטוויטר .  כשפול צ'מברס  אזרח בריטי מתוסכל ,  ראה איך מזג האוויר הסוער מאיים להשבית את שדה התעופה  " רובין הוד "  במחוז שפילד ,  הוא כתב בטוויטר  " שדה התעופה רובין הוד סגור .  יש לכם שבוע להתארגן ,  אחרת אני מפוצץ את השדה ".  שבוע לאחר מכן ,  נעצר צ'מברס במקום עבודתו .
 השוטרים ,  שהסתמכו על חוק המלחמה בטרור של בריטניה ,  פירשו את ההודעה של צ'מברס כאיום מוחשי .  הם חקרו אותו במשך שבע שעות ,  ולאחר מכך שחררו אותו בערבות ,  אך רק אחרי שמחקו את ההודעה הפוגעת מחשבון הטוויטר שלו .  צ'מברס אף הושעה מעבודתו בעקבות המעצר ,  ונאסר עליו להיכנס לתחום שדה התעופה אותו  " איים לפוצץ "  למשך כל ימי חייו .  
זוהי הפעם הראשונה בה נעצר אזרח בריטניה בעקבות הודעה אותה פרסם בטוויטר .  נכון לעכשיו ,  לא ברור אם יוגש נגד צ'מברס כתב אישום ,  או שמא השוטרים ישתכנעו כי דובר בבדיחה לא מוצלחת .  

מטוויטר לתא המעצר
אזרח בריטי שאיים בצחוק דרך טוויטר לפוצץ את שדה התעופה המקומי ,  נעצר לאחר שהשוטרים גילו את ההודעה

