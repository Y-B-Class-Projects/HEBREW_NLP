האם הנושים יוותרו לבית"ר ירושלים ? 
חלק מאנשי העסקים שממתינים לכספים שחייב להם גאידמק ,  יוותרו על החובות תמורת נתח בסכום רכישה עתידי של הקבוצה
לאחר שפרקליטיו של ארקדי גאידמק הגיעו לאי אילו הבנות עם חלק מנושיו וצימצמו את סכומי העתק אשר חייב להם האוליגרך ,  בבית"ר ירושלים מקווים כי הדבר ישפיע לטובה גם על מצבו הכלכלי של המועדון .  המטרה היא שהנושים אשר מניות הקבוצה מעוקלות כלפיהם - יוסף טריום ,  לוי קושניר ,  בלרם צ'רנוי ,  האחים ויליגר ואורי שני ,  יסכימו לוותר על העיקול .  בימים האחרונים פנו נציגי בית"ר ירושלים שוב אל חלק מהנושים ,  והציעו להם לוותר על העיקול בתמורה ל-10 אחוזים מסכום הרכישה העתידי שיקבל גאידמק עבור המועדון ,  כשבכל מקרה הסכום לא יעלה על 400 אלף דולרים ,  כעשרה אחוז ממה ששילם גומא אגייאר בתחילת העונה הקודמת כדי להציל את בית"ר .  במועדון עדיין מקווים כי אגייאר ,  שצפוי השתחרר בשבועות הקרובים ,  ימשיך לתמוך בקבוצה ויהפוך לבעלים .  עם זאת ,  עדיין לא ברור האם יסכימו כל הנושים להצעה .  בעוד יוסף טריום הגיע להסדר עם גאידמק שמצמצם את החוב למיליונים בודדים ונראה כי יסכים להצעת בית"ר ,  ולוי קושניר ובלרם צ'רנוי הפכו לבעלים של פורטסמות ויתכן שיבינו למצוקת הקבוצה ויסכימו לשחררה ,  אורי שני והאחים ויליגר נמצאים בסכסוך עמוק עם גאידמק ולא נראה כי יבואו לקראתו .  רוב הנושים צפויים גם להתנות את הסכמתם להסדר בכך שגאידמק ישוב ארצה כפי שהורה לו בשבוע שעבר בית המשפט ,  כשעדיין לא ברור האם האוליגרך שמסתתר במוסקבה יציית לפסיקה .
 
האם הנושים יוותרו לבית"ר ירושלים ? 
חלק מאנשי העסקים שממתינים לכספים שחייב להם גאידמק ,  יוותרו על החובות תמורת נתח בסכום רכישה עתידי של הקבוצה

