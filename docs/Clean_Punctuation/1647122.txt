ללמוד מטויוטה גם הפעם 
ניהול תעשייתי
 >  >  המשבר הפוקד את טויוטה הוא תוצאה של מגמה עולמית וישראלית ,  שבה יותר פעילויות מבוצעות על ידי קבלני משנה הנתונים ללחץ אגרסיבי מופרז להורדת מחירים .  מי שלבסוף משלמים את מחיר האגרסיביות אינם רק קבלני המשנה המפסידים ,  אלא גם מזמיני העבודה ולקוחותיהם .  למרות המשבר ,  שהעולם חב חוב עצום לטויוטה ,  שהיתה כל השנים מורה דרך לניהול תעשייתי ולייצור ברמה גבוהה .  בתהליך  " גריסת "  הספקים ,  כל שרשרת הערך מפעילה לחץ מופרז כלפי מטה :  היזם על הקבלן המבצע והאחרון על קבלני המשנה ,  והסיכוי שכל השרשרת תספק את העבודה באיכות ובזמן שואף לאפס .  בפרויקט בנייה לדוגמה ,  הנזק הכלכלי כתוצאה מדחיית המסירה ללקוחות בגלל קבלני משנה שקרסו ,  עולה בהרבה על  " התועלת "  שבהורדת המחיר לספקים החלשים יותר .  קל להוכיח שבמקרים רבים ,  מי שזוכה במכרז דינו להפסיד .  בדרך כלל ,  הזוכה הוא זה שהציע את המחיר הנמוך ביותר שמורכב מהערכת העלויות העתידיות בתוספת שולי רווח .  בעת הגשת ההצעות ,  האי ודאות באשר לעלות האמיתית רבה ,  ולכן הרווח השולי בהצעה הנמוכה ביותר אינו מכסה אפילו את העלות .  הישענות על ספקים מפסידים גורמת לעבודה לקויה או מסכת של ויכוחים על תוספות ,  עד כדי הידרדרות להליכים משפטיים .  ידועים הרבה פרויקטים שנתקעו בשל הישענות על קבלנים שזכו בעבודה במחיר הפסד ועברו ממסלול העבודה למסלול המשפטי .  קיימים גם מקרים רבים של מכרזים חוזרים שבהם פונים לספקים שונים ,  בהם גם למי שסיפק את  " הסחורה "  בעבר .  ואולם הספק הזה ,  על בסיס ניסיונו ,  מעלה את המחיר .  הזוכה יהיה בדרך כלל מתחרה חדש שיציע מחיר נמוך יותר .  כך הידע לא נצבר וכולם מפסידים :  הלקוח שלחץ יתר על המידה והספק החדש שהפסיד במקום להרוויח .  כל זה קרה גם לטויוטה :  היא הזמינה תכנון וייצור מכלולים אצל ספקים  " לחוצים מדי ",  שכחה את תורת הניהול שלה הגורסת  " שהספקים הם שותפים ",  וגרמה לעצמה נזק לטווח הארוך בשיעור עשרות מיליארדי דולרים ,  שגדול פי אינסוף מהתועלת לטווח קצר שלה גרמו מנהלי הרכש של החברה .  המסקנה :  יש לחזור לתורה המקורית של טויוטה - הספקים הם גם שותפים - ולנהל את הרכש בהתאם .  הכותב הוא חבר מועצות המנהלים של חברת המו"פ של אוניברסיטת בר אילן ,  חברת עשות אשקלון ומכללת אפקה להנדסה

ללמוד מטויוטה גם הפעם 
ניהול תעשייתי

