אסד :  הישראלים - ילדים שמחבלים במדינתם
על רקע חילופי ההאשמות בין ישראל לסוריה ,  מפרסם המגזין  " הניו יורקר "  ראיון עם הנשיא הסורי בשאר אסד בו הוא מכנה את הפוליטיקאים הישראלים  " ילדים שמחבלים במדינה "
 נשיא סוריה בשאר אסד מותח ביקורת חריפה על הפוליטיקאים הישראלים .  בראיון לכתב הבכיר של המגזין  " ניו יורקר "  שהתפרסם אתמול  ( רביעי )  ,  הגדיר אסד את הבכירים הישראלים כ"ילדים שמחבלים במדינתם ".  
" צריך מילון מיוחד בשביל המושגים שלהם ",  אמר אסד לעיתונאי סימור הירש . " אין להם הדור הישן שידע מהי פוליטיקה ,  כמו רבין ואחרים .  לכן אמרתי שהם כמו ילדים שרבים אחד עם השני .  הם מחבלים במדינה .  הם לא יודעים מה לעשות ". 
אסד הוסיף כי ניסיונותיה של ישראל להחליש את חמאס רק החלישו את אבו מאזן וחיזקו את חמאס . " מה התחליף לחמאס ?  ",  תהה . " האם זה אל קאעדה ,  שאין לה מנהיג עמו אפשר לדבר ".  
בראיון שנערך באחרונה בארמון בסוריה ,  התייחס אסד גם למשא ומתן עם ישראל . " אם הם יגידו שנוכל לקבל את הגולן כולו בחזרה ,  יהיה לנו הסכם שלום .  אבל הם לא יכולים לצפות ממני לתת להם את השלום לו הם מקווים .  מתחילים מהקרקע ,  לא מתחילים משלום ",  אמר .
 דבריו של אסד מתפרסמים על רקע חילופי איומים בין ישראל לסוריה .  היום שיגר שר החוץ אביגדור ליברמן איום ברור לעבר דמשק ואמר כי  " במלחמה הבאה סוריה תפסיד ,  ואסד יפסיד את השלטון ".  זאת ,  לאחר שאתמול האשים נשיא הסורי את ישראל ב"דחיפת המזרח התיכון למלחמה ".  לפי סוכנות הידיעות הסורית ,  בפגישה עם שר החוץ הספרדי מיגל מורטינוס אמר אסד : " כל העובדות מצביעות על כך שישראל דוחפת את האזור לעבר מלחמה ,  לא שלום ישראל לא רצינית לגבי רצונה בשלום ". 
בתגובה ,  אמר ליברמן בהופעה בפני פורום העסקים של אוניברסיטת בר-אילן : " שר הביטחון ברק קורא לשלום והתגובה הסורית היא איום .  מי שחושב שוויתור טריטוריאלי יביא לניתוק בין סוריה למדינות תומכות טרור ,  טועה .  אתמול קיבלנו איום ישיר וזו חציית קו ". 

אסד :  הישראלים - ילדים שמחבלים במדינתם
על רקע חילופי ההאשמות בין ישראל לסוריה ,  מפרסם המגזין  " הניו יורקר "  ראיון עם הנשיא הסורי בשאר אסד בו הוא מכנה את הפוליטיקאים הישראלים  " ילדים שמחבלים במדינה "
 
