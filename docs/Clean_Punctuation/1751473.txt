חוצה ישראל מתרחב :  תיגבה אגרה בקטע הכביש צפונית ליוקנעם
קטעי הכביש ייסללו בשיטת ה-B.O.T שבה הזכיין בונה ,  מממן ומתפעל את הכביש לתקופה של 30 שנה
שר התחבורה ,  ישראל כץ הגיש היום  ( יום ד' )  לאישור הממשלה הצעת החלטה הקובעת כי קטעים 3 ו- 7 של כביש חוצה ישראל ,  המתוכננים מיוקנעם למחלף סומך יהיו כביש אגרה.החלטת הממשלה מ-2 בפברואר 2010 אישרה את ביצועו המיידי של הפרויקט והנחתה את משרדי התחבורה והאוצר לבחון אפשרות להפעיל את שני קטעי הכביש בשיטת ה- b.o.t ,  שבה הזכיין בונה ,  מממן ומתפעל את הכביש לתקופה של 30 שנה.השר כץ ציין כי המשך סלילת כביש חוצה ישראל צפונה ודרומה הוא חלק ממהפכה שמשרד התחבורה מוביל כיום לקרוב הפריפריה למרכז הארץ . " מדובר בתרומה הגדולה ביותר שאנו יכולים להעניק לתושבי הצפון ",  הוסיף כץ.קטע 7 של הכביש ,  שאורכו 5 ק"מ מתחיל ממבואות יקנעם ועד מחלף תל קשיש .  הקטע כולל מנהרה באורך של 1.7 קילומטרים ,  העוקפת את יוקנעם.קטע 3 של הכביש ,  באורך של 12 קילומטר מתחיל ממחלף תל קשיש ,  עובר דרך מחלף העמקים ומגיע עד מחלף סומך .  הקטע כולל שתי מנהרות :  מנהרת רכסים ,  שאורכה כשני קילומטרים ומנהרת איבטין ,  שאורכה כ- 400 מטר.קטע 3 של כביש חוצה ישראל כולל בנוסף שידרוג של שני קטעי כביש 70 שישמשו כחלק מכביש 6 .  שני קטעי הכביש לא יופעלו כנתיב אגרה.שר התחבורה ציין כי התוכניות הסטוטריות המסדירות את תוואי קטעים 3 ו-7 נמצאות כיום בשלבי אישור במוסדות התכנון השונים.על פי הצעת ההחלטה ,  יפורסם מכרז פומבי לביצוע שני קטעי הכביש .  בשלב הראשון יפורסם מכרז לשלב המיון המוקדם ובשלב שלאחר מכן יפורסם השלב השני של המכרז לאחר שתנאיו יובאו לאישור הממשלה .
 
חוצה ישראל מתרחב :  תיגבה אגרה בקטע הכביש צפונית ליוקנעם
קטעי הכביש ייסללו בשיטת ה-B.O.T שבה הזכיין בונה ,  מממן ומתפעל את הכביש לתקופה של 30 שנה

