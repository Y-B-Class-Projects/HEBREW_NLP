הערכות :  תוצאות ראשוניות בקידוח אשדוד A3 עד סוף השבוע
על סמך בדיקות אלו יוחלט האם להמשיך לשלב הבא - מבחני ההפקה ,  שיקבעו האם הבאר מסחרית
קידוח אשדוד 3 שברישיון החיפושים היבשתי  " שרית "  צפוי להגיע לשכבת המטרה עד סוף השבוע  כך נודע ל-themarker .  עם ההגעה לשכבת המטרה ,  צפויות השותפות בקידוח להוציא לבורסה דיווח על כך ולהתחיל בביצוע בדיקות בשכבה ובבוץ הקידוח ,  שיקבעו האם הוא מכיל נפט ובאיזו איכות ויימשכו מספר ימים .  על סמך בדיקות אלו יוחלט האם להמשיך לשלב הבא  מבחני ההפקה ,  שיקבעו האם הבאר מסחרית.רישיון שרית עמד במרכזן של כמה עסקאות העברת זכויות בחודשים האחרונים .  כיום מחזיקות בקידוח אשדוד a3 לפידות חלץ  ( 57.5% )  ,  רציו  ( 10% )  ,  מודיעין  ( 22.5% )  ,  והזדמנות ישראלית של הלמן אלדובי  ( 10% )  .  ספן של אהרון כהן עשויה לקבל 10% מלפידות ,  התלויים באישור הממונה על הנפט ,  ויולי חיפושי נפט של משפחת עופר תקבל 10% נוספים מלפידות במידה והממונה יאשר והתגלית תחשב מסחרית.שתי עסקות אלו ,  אם יצאו אל הפועל ,  יותירו את לפידות עם 37.5% .  ברישיון שרית כולו מחולקים האחוזים מעט אחרת בין לפידות חלץ לרציו - כאשר לפידות חלץ מחזיקה 22.5% ורציו 25%.ב-9 לנובמבר ,  בשבוע הבא ,  צפוי להסתיים הרישיון שהוענק לשותפות ב"שרית ".  על בסיס תוצאות הקידוח יחליטו השותפות האם לבקש הארכה מהממונה על הנפט במשרד התשתיות ,  וזה יצטרך להחליט האם לאשר את הבקשה .  הקידוח צפוי היה לארוך כ-3 חודשים ובפועל התבצע ב-4 חודשים.רישיון  " שרית "  הוא חלק משדה חלץ הוותיק בדרום ,  שהפיק מ-1955 ועד היום כ-17 מיליון חביות .  לאורך השנים פחתה כמות הנפט שהופקה מהשטח ,  המאגר נוצל כמעט לחלוטין ורוב השטח הוחזר למדינה .  השותפות הודיעו באחרונה כי החלו לחפש שוב בשרית.בסוף יוני החלו השותפות ,  בהובלת איתן אייזנברג ,  הגיאולוג הראשי של רציו ,  בביצוע קידוח אלכסוני תחת השם  " אשדוד 3 "  לכיוון מאגר הנפט שהתגלה בבארות אשדוד 2 ו-5 בשנות ה-70 .  מבארות אלה הפיקו נפט במשך כ-20 שנה ,  עד לנטישתן מפאת חוסר כדאיות כלכליות לאחר הפקת יותר מ-200 אלף חביות נפט נקי .  אם לא יימצא בקידוח נפט ,  ייבחן ביצוע קידוח אלכסוני נוסף ,  אשדוד 3b ,  מאותה באר נטושה .  עלות הקידוח עד כה מוערכת ב-2.5 מיליון דולר.לדברי גורם המקורב לאחת השותפות בקידוח  " הפסדנו ככל הנראה עליות של עשרות אחוזים בערך יחידות ההשתתפות שלנו בבורסה בשל העובדה שהקפדנו על פעילות שקטה בפרופיל מקצועי בלבד - ללא הודעות חלקיות ולא אחראיות .  העבודות מבוצעות בפיקוח משרד התשתיות וכשיהיו אירועים מהותיים נדווח לממונה על ענייני נפט במשרד התשתיות ,  וכמובן שנפרסם הודעה מדויקת ומהימנה למשקיעים ". 

הערכות :  תוצאות ראשוניות בקידוח אשדוד A3 עד סוף השבוע
על סמך בדיקות אלו יוחלט האם להמשיך לשלב הבא - מבחני ההפקה ,  שיקבעו האם הבאר מסחרית

