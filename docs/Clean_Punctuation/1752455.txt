אחרי ההרס :  תושבי רהט בונים את המסגד מחדש
מאות מתושבי העיר הבדואית פתחו בעבודות תשתית בכדי להכשיר את בנייתו מחדש של המסגד שנהרס הלילה על ידי פקחי המנהל . " בניית המסגד נועדה להפסיק את צריכת הסמים במקום "
 ממשיכים לבנות :  מאות מתושבי העיר הבדואית רהט בנגב החלו הבוקר  ( ראשון )  לבנות מחדש את המסגד שנהרס הלילה על ידי פקחי מנהל מקרקעי ישראל ,  לאחר שנקבע כי הוא נבנה באופן לא חוקי .  עלי אבו גארב מהתנועה האיסלמית בעיר הסביר לוואלה !  חדשות על המניע לבניית המסגד . 
" ממשלת ישראל מברכת את הבדואים בחג הקורבן בכך שהיא הורסת מסגד שבא לעמוד במקום שבו צרכו חומרים מסוכנים ליד בית הספר ",  אמר אבו גארב , " בניית המסגד נועדה להפסיק זאת ".  מאות התושבים פתחו בעבודות תשתית והם הודיעו כי בכוונתם לחגוג את חג הקורבן בעוד מספר שבועות במסגד שייבנה .
 במהלך הלילה הגיעו פקחי מנהל מקרקעי ישראל בסיוע של כ-700 שוטרים והרסו את המבנה בכפוף לצו בית משפט שקבע בערכאות שונות כי המבנה הוקם באופן בלתי חוקי ויש להרסו .  במהלך ההריסה הגיעו למקום עשרות מתושבי העיר שניסו למנוע את ביצועה .  חלק מהתושבים אף יידו אבנים לעבר הכוחות וחמישה מהם נעצרו .  במנהל מקרקעי ישראל טוענים כי מדובר במבנה לא חוקי ,  שנבנה לפני כשבעה חודשים ,  תוך פלישה והסגת גבול במקרקעי ציבור . " הקמת המבנה בוצעה תוך פעולות התרסה בוטות ,  נגד המדינה ,  הכוללות קביעת עובדות בשטח ,  בנייה בלתי חוקית ופלישה לקרקעות המדינה .  המנהל פעל בהתאם לסמכויותיו על פי החוק ,  ולאחר שבתי המשפט חזרו וקבעו ,  בשורת החלטות שיפוטיות ,  כי המבנה נבנה בניגוד לכל דין ,  תוך פלישה למקרקעי ציבור ,  בחוסר תום לב ותוך זלזול בשלטון החוק ".  
בתגובה להריסת המבנה ,  הכריזה עיריית רהט על שביתה כללית בעיר .  זאת למרות שראש העיר ,  פאיז אבו סהיבן ,  הודה כי הוא עצמו החל בפעולות למנוע את הקמת המסגד . " לא הודיעו לי שבאים להרוס היום .  בשתיים בלילה הודיעו לי תושבים על כוחות משטרה בעיר ,  יצאתי לראות ,  וראיתי שהורסים ",  אמר אבו סהיבן . " החלטנו על שביתה כי הם עשו את זה תשעה ימים לפני החגים .  ניסיתי לבקש שימתינו ".  אבו סהיבן ציין כי מבחינת המנהל כל קיומם של הבדואים הוא בלתי חוקי . " אני לא מבין למה החליטו דווקא עכשיו ולמה לא הודיעו לי על כך ",  אמר .
 
אחרי ההרס :  תושבי רהט בונים את המסגד מחדש
מאות מתושבי העיר הבדואית פתחו בעבודות תשתית בכדי להכשיר את בנייתו מחדש של המסגד שנהרס הלילה על ידי פקחי המנהל . " בניית המסגד נועדה להפסיק את צריכת הסמים במקום "
 
