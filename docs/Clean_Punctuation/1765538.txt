עובדי נמל אילת :  נרכוש 30% מהמניות
בהסתדרות מעוניינים להפוך את העובדים לשותפים ,  ולחתום על הסכם קיבוצי מול האוצר לשמירת זכויותיהם
עובדי נמל אילת מקדמים תוכנית לרכישת 30% ממניות הנמל ביום שיופרט ויוצע למכירה .  יוזמת העובדים החלה כעת ,  לאחר שוועדת השרים לענייני הפרטה ,  בראשות שר האוצר יובל שטייניץ ,  אישרה להפריט את הנמל ,  בהמשך להחלטה שקיבלה עוד ב-2009 להפריט את נמלי חיפה ואשדוד ,  בשלבים .  בימים האחרונים הגישה ההסתדרות לרשות החברות הממשלתיות את הצעתה להפוך את העובדים לשותפים בבעלות .  במקביל ,  בהסתדרות מצפים עתה שייפתח מו"מ עם האוצר ורשות החברות לחתימת הסכם קיבוצי שישמור על הזכויות הכלכליות של העובדים .  ההסתדרות דורשת גם לקבוע רשת בטחון ,  למקרה שבו הבעלים הפרטי של הנמל ייקלע לקשיים כספיים או יפשוט את הרגל .  רשת זו תבטיח כספי פיצויי לעובדים.יו"ר איגוד עובדי התחבורה בהסתדרות ,  אבי אדרי ,  אמר לאתר  " המטען "  שעובדי נמל אילת וההסתדרות מצדדים בהפרטת הנמל . " עד היום ,  המדינה כמעט שלא השקיעה בנמל ,  בעוד שיזם פרטי יידע לפתוח אותו ולהצעידו קדימה ",  ציין .  לדבריו ,  הצעת ההסתדרות דומה למודל של חברת ארקיע ,  שגם בה העובדים רכשו 30% מהבעלות על החברה ,  לפני שנים אחדות . " אנו לא מציעים שלכל עובד בנמל אילת יהיו מניות פרטיות ,  אלא שתוקם חברת עובדים שהיא זו שתחזיק את המניות .  זה מודל לטווח ארוך ויציב .  בעלים יכולים לבוא וללכת ,  אך הבעלות שבידי העובדים תמיד תישאר ".  לדבריו ,  מודל זה יבטיח לעובדים נציגים בדירקטוריון הנמל ." ברגע שהעובדים יהפכו לשותפים בבעלות ,  הם יתנהגו אחרת .  הם יפעלו מתוך ראייה עסקית ,  ולא רק מראייה של שכר ",  אמר אדרי . " כך היה בארקיע .  כאשר זו נקלעה לקשיים ,  העובדים רתמו את עצמם והפחיתו 10% משכרם ,  כדי שהחברה תתאושש ". לפי החלטת הממשלה ,  הפרטת נמל אילת תהיה ל-15 שנים בלבד ,  בניגוד למקובל בעולם - 30-40 שנים .  המדינה תמכור את מלוא אחזקותיה בדרך של מכירה פרטית למשקיע או לקבוצת משקיעים מהארץ או מחו"ל ,  בהתאם להסכמי הרפורמה בנמלים שנחתמו ב-2005.נמל אילת ,  המעסיק 130 עובדים ,  משנע כיום 65% מהיקף הסחר הימי של ישראל ,  בעיקר כלי רכב ופוספטים .  הכנסות הנמל ב-2009 הגיעו ל-100 מיליון שקל ,  מהן רווח נקי בסך 20 מיליון שקל .  מטרת ההפרטה היא ,  לדברי רשות החברות הממשלתיות ,  להביא לפיתוח מואץ של הנמל ,  כנדבך מרכזי בהפרטת הנמלים ועידוד התחרות בענף .
 
עובדי נמל אילת :  נרכוש 30% מהמניות
בהסתדרות מעוניינים להפוך את העובדים לשותפים ,  ולחתום על הסכם קיבוצי מול האוצר לשמירת זכויותיהם

