נתוני שגריר ל-2009 :  היפניות עדיין הכי אמינות
מנתוני סיכום השנה עולים מסקנות מעניינות באשר לנעלם הגדול של המכוניות שאנחנו קונים - האמינות שלהן
חברת הגרירה ושירותי הדרך שגריר מפרסמת היום את נתוני הסיכום של 2009 ,  מהם עולות כמה מסקנות מעניינות באשר לנעלם הגדול של המכוניות שאנחנו קונים - האמינות שלהן .  אילו מכוניות מתקלקלות ?  שגריר לא מפרסמת מהם היצרנים והדגמים האמינים הפחות ,  כי היא נותנת שירות ליבואני רכב רבים ,  אך היא מפלגת את הנתונים לפי ארץ המוצא של היצרן .  לפי הניתוח ,  עולה שמכוניות יפניות הן האמינות ביותר ,  ורק 27% מבעליהן יזמינו שירות פעם בשנה .  אחר כך מדורגת קוריאה ,  עם 37% קריאות שירות בשנה .  ארה"ב במקום השלישי  ( 40% )  ובמקום האחרון המכוניות האירופיות .  49% מבעליהן יזמינו שירות דרך פעם בשנה .  למה הן מתקלקלות ?  במרבית המכוניות הבעיה היא במערכת החשמל .  46.5% מהבקשות לשירות נבעו מכשל חשמלי .  מדובר בירידה קלה לעומת 2008 ,  אז 48.8% מהקריאות נבעו מתקלות חשמל .  יצויין כי גם תקלות כתוצאה מהתקנות של קודן או מערכת קול נחשבות לתקלת במערכת החשמל ,  ואין הדבר מעיד בהכרח על אמינות המכונית .  במקום השני נמצאות תקלות במערכת הקירור ,  עם 15.4% מהקריאות לשירות.מיכה קראוס ,  מנכ"ל שגריר ,  מציין כי  " אין ספק שאיכות המכוניות המשווקות כעת בישראל עולה בהרבה על איכות המכוניות לפני כ-5-10 שנים .  הדבר בא לידי ביטוי בירידה דרסטית בכל הקשור לכשלים במכלולי המנוע ,  בתיבת ההילוכים ,  מערכות קירור והיגוי ועוד .  אומנם עדיין מרבית התקלות נובעות מכשלים בחשמל ובאלקטרוניקה כתוצאה מריבוי מיחשוב והתקנות של מוצרים נלווים ,  אך גם כאן ,  מסתמנת התמקצעות של הגורמים המטפלים והתייצבות של רמת התקלות ".  מתי הן מתקלקלות ?  שלא במפתיע ,  ככל שמכונית ישנה יותר ,  כך היא נוטה להתקלקל .  9.5% מנהגי המכוניות משנת 2009 ביקשו שירות וחילוץ ,  לעומת 45.4% מבעלי המכוניות משנת 2000 .  מרבית המכונית מתקלקלות דווקא בקיץ .  אז הן משמשות לנסיעות ארוכות לטיולים ונופש  ( הנהגים מנצלים את שעות היום הארוכות יותר )  והמכוניות עובדת בעומס כבד ,  עם מזגן דולק .  החום והלחות אינן מיטיבים עם המערכות האלקטרוניות השונות במכונית .  היום בו נרשמה הדרישה הרבה ביותר לשירותי דרך הוא 1 במארס ,  יום של שרב כבד ,  בו התקבלו 2254 קריאות לחילוץ.במקביל ,  פירסם משרד התחבורה את סיכום השנה שעברה בבדיקות בטיחות .  ניידות הבטיחות של המשרד בדקו למעלה מ-36 אלף כלי רכב ,  וב-4670  ( כ-13% )  מהם נמצאו ליקויי בטיחות .  125 כלי רכב אף הורדו מהכביש מיידית בגרירה ,  בעקבות ליקויים שחייבו את השבתת הרכב .  מדובר בירידה של 13.5% לעומת 2008 .  בשנה החולפת נשקלו 32 אלף משאיות ,  1118 מהן הובילו משקל גבוה מהמותר ,  חלקן ב-25% יותר.שר התחבורה ,  ישראל כץ ,  הורה להחמיר ב-2010 את הבדיקות בנוגע לתקינותן של הצמיגים .
 
נתוני שגריר ל-2009 :  היפניות עדיין הכי אמינות
מנתוני סיכום השנה עולים מסקנות מעניינות באשר לנעלם הגדול של המכוניות שאנחנו קונים - האמינות שלהן

