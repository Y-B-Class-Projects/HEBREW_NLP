צוות מחקר בארה"ב : " צפוי משבר פיננסי נוסף - גרוע יותר מהאחרון "
" גוברת הסכנה שכלכלת ארה"ב נקלעת למעגל יום הדין ",  לפי דו"ח צוות כלכלנים של מכון רוזבלט
משבר פיננסי נוסף ,  גרוע אף יותר מהנוכחי ,  צפוי להתרחש בארה"ב מכיוון שרפורמה המתוכננת במגזר הפיננסי אינה מרחיקת לכת דיה ,  לפי דו"ח חדש של שהוכן על ידי צוות כלכלנים ,  אנשי פיננסים ורגולטורים לשעבר בארה"ב לפי הזמנת מכון המחקר רוזבלט  ( roosevelt institute )  ,  דיווח רשת הטלוויזיה abc .  לפי הדו"ח ,  יש להרחיב את הרפורמה ברגולציה של המגזר הפיננסי שמקדמים נשיא ארה"ב ,  ברק אובמה ,  והקונגרס האמריקאי ,  כדי למנוע מבנקים להמשיך לבצע השקעות ברמת סיכון גבוהה אשר תרמו למשבר הפיננסי ספק את ארה"ב בשנת 2008 .  הדו"ח מזהיר כי ארה"ב שקעה ב"מעגל יום הדין "  - כלומר מצב שבו בנקים מנצלים כספים שלוו כדי ליטול סיכונים עצומים בניסיון לשלם דיווידנדים גדולים לבעלי המניות ובונוסים שמנים למנהלים - וכאשר ההימורים שלהם נכשלים ,  הממשל מחלץ את הבנקים ." היקף נטילת הסיכונים על ידי הבנק צפוי בקרוב להיות גדול יותר מאי פעם ",  נכתב בדו"ח .  ללא רפורמה מקיפה יותר , " משבר גדול נוסף שיפגע הן במגזר הפיננסי והן בכלכלה כולה הוא בלתי נמנע ",  נכתב בדו"ח .  יו"ר הבנק הפדרלי ,  בן ברננקי ,  ושר האוצר של ארה"ב ,  טימותי גייתנר , " היו אחראים על המדיניות בתקופה שבה התנפחה הבועה ,  ועכשיו הם גם מתכננים את מאמצי החילוץ ",  נכתב בדו"ח . " בשנים 2008-2009 הגענו קרוב מאוד לשפל כלכלי גדול .  יתכן שלא נהיה כה בני מזל בפעם הבאה .  האיום של מעגל יום הדין עודנו גדול ,  והולך וגובר ",  נכתב בדו"ח . " מה יתרחש בזעזוע הבא ?  יתכן שאנחנו מתקרבים לשלב שבו התשובה על שאלה זו תהיה - בדיוק כפי שהיתה בתקופת השפל הכלכלי הגדול - קריסה גלובלית הרת אסון ". הצוות שאחראי על הדו"ח כולל בין השאר את אליזבת וורן ,  שהיתה המפקחת על תוכנית החירום הכלכלית של ארה"ב ;  פרופסור סיימון ג'ונסון מ-mit ;  פיטר בון מהמרכז לביצועים כלכליים  ( cep )  ;  ומומחה הפיננסים של האו"ם ,  רוב ג'ונסון .  הכלכלן הראשי של מכון רוזבלט ,  הכלכלן חתן פרס נובל ג'וזף שטיגליץ ,  הגדיר את הדו"ח בתור  " נקודת מוצא חשובה לדיון על מידת ההתקדמות של הרפורמה ברגולציה ". 

צוות מחקר בארה"ב : " צפוי משבר פיננסי נוסף - גרוע יותר מהאחרון "
" גוברת הסכנה שכלכלת ארה"ב נקלעת למעגל יום הדין ",  לפי דו"ח צוות כלכלנים של מכון רוזבלט

