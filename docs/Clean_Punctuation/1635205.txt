מתרחבת ההתנגדות למינוי נוסף לברננקי 
" הגיע הזמן לשינוי "  אומרת הסנאטורית ברברה בוקסר ממדינת קליפורניה ,  ומוסיפה כי  " הגיע זמן שלאזרחים מהשורה יהיה אדם שייצג אותם בבנק הפדרלי "
 גוברת ההתנגדות בסנאט בארה"ב למינויו של בן ברננקי לכהונה נוספת כיו"ר הבנק הפדרלי ,  למרות הבעת אמון היום מצד הנשיא ברק אובמה .  הסנאטורית ברברה בוקסר ממדינת קליפורניה הודיעה היום כי בכוונתה להצביע נגד מינוי ברננקי לכהונה נוספת ,  והצטרפה בכך לסנטורים דמוקרטים נוספים שכבר הודיעו כי בכוונתה להצביע נגד המינוי . 
" הגיע הזמן לשינוי - הגיע הזמן שלאזרחים מהשורה יהיה אדם שייצג אותם בבנק הפדרלי ",  אמרה בוקסר היום .  הסנטור הדמוקרטי ראס פיינגולד אותת מוקדם יותר היום על כוונתו להצביע נגד המינוי ,  והסנטור הדמוקרטי בריון דורגן הודיע עוד קודם לכן כי הכוונתו להצביע נגד מינוי ברננקי בהצבעה שתתקיים במליאת הסנאט .  סנטור דמוקרטי נוסף ,  הארי ריד ,  אמר היום בראיון לערוץ CNBC כי טרם החליט כיצד יצביע .  התרחבות ההתנגדות למינוי בקרב סנאטורים דמוקרטים עשויה להפוך את ההצבעה להרבה יותר צמודה משהעריכו עד כה .  
מועד ההצבעה על המינוי בסנאט טרם נקבע ,  אולם כהונתו הנוכחית של ברננקי ,  בן 56 ,  מסתיימת בסוף ינואר .  במקרה שמינוי ברננקי לא יאושר עד סוף הכהונה ,  כנראה שסגן יו"ר הבנק הפדרלי ,  דונלד קוהן ,  יתפוס את מקומו באופן זמני .  
המשנה למזכיר העיתונות של הבית הלבן ,  ביל בארטון ,  אמר היום לכתבים כי אובמה רוחש אמון רב לברננקי ומעריך כי הוא האדם הטוב ביותר לתפקיד .  ברננקי ,  אשר הוכתר בחודש שעבר על ידי השבועון  " טיים "  בתור  " איש השנה ",  מונה בראשונה לתפקיד יו"ר הבנק הפדרלי על ידי הנשיא ג'ורג וו .  בוש בשנת 2006 .  
ועדת הבנקאות של הסנאט אישרה בחודש שעבר את מועמדותו של ברננקי לתפקיד ברוב של 16 תומכים מול שבעה מתנגדים ,  והעבירה את המינוי לאישור מליאת הסנאט .  שישה מהמתנגדים היו רפובליקאים ,  ואחד דמוקרטי .
 
מתרחבת ההתנגדות למינוי נוסף לברננקי 
" הגיע הזמן לשינוי "  אומרת הסנאטורית ברברה בוקסר ממדינת קליפורניה ,  ומוסיפה כי  " הגיע זמן שלאזרחים מהשורה יהיה אדם שייצג אותם בבנק הפדרלי "
 
