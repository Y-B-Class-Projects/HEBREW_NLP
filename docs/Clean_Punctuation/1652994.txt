פלסיבו יופיעו בישראל
הטריו הבינלאומי בראשות בריאן מולקו יגיע להופעה ראשונה בישראל ב-5 ביוני בגני התערוכה בתל אביב ,  לצד הגורילאז סאונד סיסטם .
  ( צפו בקליפ לשיר  " For What It's Worth "  באדיבות NMC יונייטד ) 
להקת פלסיבו תגיע להופעה ראשונה בישראל ,  כך הודיע היום  ( ראשון )  המפיק שוקי וייס ,  העומד מאחורי הבאתם .  הלהקה בראשות הסולן בריאן מולוקו תופיע בגני התערוכה בתל אביב ב-5 ביוני ,  לצד הגורילאז סאונד סיסטם שיגיעו גם הם לישראל . " לקח הרבה זמן אבל אנחנו גאים להודיע שנופיע בישראל "  מסרה הלהקה . " אנחנו מאוד מצפים לזה ומקווים שתגיעו ,  זה יהיה אירוע מיוחד ." 
פלסיבו נחשבת לאחת מלהקות הרוק האהובות בישראל ,  בזכות להיטים כמו  " Every Me And Every You ",   " Pure Morning "  וכמובן  " Nancy Boy "  ו - " Special Needs "  שכיכב בפרסומת של רשת הבגדים פוקס .  הלהקה הוקמה בשנת 1994 ומכרה מאז 10 מיליון עותקים מאלבומיה ,  ביניהם  " Without You I'm Nothing "  ו-"Black Market Music "  שהובילו אותם לסיבובי הופעות ברחבי העולם ולחימום מופע יום ההולדת ה-50 של דיוויד בואי ,  שנחשב לאחד המעריצים הגדולים של הלהקה .  בשנת 2000 יצא  " Sleeping With Ghosts "  שהכילו את  " Special Needs "  המצליח וגם את  " English Summer Rain "  שלווה בקליפ מרהיב .
 שני האלבומים שיצאו לאחר מכן , " Meds "   ( שכלל דואט עם מייקל סטייפ מ-REM )  ולאחריו  " Battle For The Sun "  היו פחות מצליחים מקודמיהם ,  אולם ההופעות נחלו הצלחה .  במהלך אחת מהן ,  התמוטט בריאן מולקו בשל תשישות ,  אולם הוא התאושש במהרה והלהקה המשיכה בהופעות .  צד נוסף אצל מולקו הוא קשריו האישיים עם אביב גפן ,  שנודע כחברו .  
מחיר הכרטיס להופעה כרגע עומד על 225 שקלים עד גמר המלאי .  לאחר מכן יעלה מחיר הכרטיס .  המופע נערך במסגרת Pic.Nic ,  אירועי ההופעות בגני התערוכה שעורך המפיק שוקי וייס ,  כשב-9 ביוני אמורים להופיע הפיקסיז באותו המקום ,  בתוספת מופע חימום שטרם הוכרז .  את הכרטיסים ניתן לרכוש במשרדי  " הקסטל "  בתל אביב .
 
פלסיבו יופיעו בישראל
הטריו הבינלאומי בראשות בריאן מולקו יגיע להופעה ראשונה בישראל ב-5 ביוני בגני התערוכה בתל אביב ,  לצד הגורילאז סאונד סיסטם .
 
