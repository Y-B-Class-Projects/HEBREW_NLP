פרס הבריטס :  לילי אלן ,  פלורנס וולץ' וליידי גאגא ראש בראש
שלוש הזמרות מועמדות לשלושה פרסים כל אחת בטקס החשוב ביותר של תעשיית המוזיקה האנגלית שחוגג 30 שנים להיווסדו
מארגני טקס פרסי הבריטס ,  שייערך ב-16 בפברואר ברויאל אלברט הול בלונדון ,  הכריזו היום  ( שלישי )  על המועמדים לזכות בפרסי המוזיקה היוקרתיים ביותר באנגליה .  לילי אלן וההרכב של פלורנס וולץ' ,  פלורנס אנד דה מאשין ,  מובילים במספר המועמדויות עם שלוש מועמדויות כל אחת ,  ואילו ליידי גאגא מובילה בקטגוריות המוקדשות לאמנים בינלאומיים עם שלוש מועמדויות גם היא .  
לילי אלן מועמדת לפרס אמנית השנה ,  מול פלורנס וולץ' שנחשבת בטקס הפרסים כאמנית ולא כלהקה .  אלן מועמדת גם לפרס סינגל השנה עם  " The Fear "  ואלבום השנה על אלבומה השני , " It's Not You ,  It's Me ")  ,  שם תתמודד שוב מול וולץ' ואלבום הבכורה שלה  " Lungs ".  
וולץ' ,  שזכתה בשנה שעברה בפרס המבקרים ,  שיוענק השנה להבטחה הגדולה אלי גולדינג ,  תתמודד בקטגוריית פריצת השנה מול ההרכב Friendly Fires ,  ההרכב JLS ,  פאולו נוטיני ופיקסי לוט .
  בקטגוריית אמנית השנה יתמודדו וולץ' ואלן מול באט פור לאשס ,  ליאונה לואיס ופיקסי לוט .  כמו כן ,  לצד וולץ' ואלן ,  המועמדים בקטגוריית אלבום השנה הם דיזי ראסקל  ( "Tongue nCheek ")  ,  קסביאן  ( "West Ryder Pauper Lunatic Asylum ")  ופאולו נוטיני  ( "Sunny Side Up ")  .
 ליידי גאגא מובילה ,  כאמור ,  את המועמדויות בקטגוריות הבינלאומיות ,  עם מועמדות לפרס אמנית השנה ,  האלבום הבינלאומי של השנה על  " The Fame "  ופריצת הדרך של השנה .  גאגא תתמודד על תואר האמנית הבינלאומית של השנה מול ליידיהוק ,  נורה ג'ונס ,  ריהאנה ושאקירה .  
בקטגוריית האלבום הטוב של השנה היא תתמודד מול ג'יי זי  ( "The Blueprint 3 ")  ,  אמפייר אוף דה סאן  ( "Walking on A Dream ")  ,  אנימל קולקטיב  ( "Merriweather Post Pavilion ")  והבלק אייד פיז  ( "The E.N.D )  .  בקטגוריית פריצת השנה ,  היא תתמודד מול אנימל קולקטיב ,  דניאל מריוות'ר ,  אמפייר אוף דה סאן וטיילור סוויפט .
 פרס הבריטס לתרומה יוצאת דופן יוענק השנה לרובי וויליאמס ,  שיסגור את הטקס במחרוזת עם אורחים מפתיעים ,  כפי שעשו בשנה שעברה פט שופ בויז שזכו בתואר המכובד .  וויליאמס גם מתמודד על פרס האמן הבריטי הטוב של השנה מול דיזי ראסקל ,  קלווין האריס ,  מיקה ופאולו נוטיני .  לפרס האמן הבינלאומי של השנה מועמדים ברוס ספרינגסטין ,  אמינם ,  ג'יי זי ,  Seasick Steve ומייקל בובלה .  
אחת הקטגוריות המרתקות בפרס היא הסינגל הבריטי של השנה ,  פרס המוענק על ידי גולשי האינטרנט .  המועמדים לפרס ,  לצד לילי אלן ,  הם הצמד לה רו  ( "In For The Kill ")  ,  פיקסי לוט  ( "Mama Do ")  ,  זוכה תוכנית ה-"X Factor "  ג'ו מקאלדרי  ( "The Climb ")  ,  שופטת התוכנית שריל קול  ( "Fight For This Love ")  ,  אלכסנדרה ברק עם פלו-רידה  ( "Bad Boys ")  ,  ההרכב JLS עם  " Beat Again ",  אליישה דיקסון  ( "Breath Slow ")  ,  טאיו קרוז  ( "Break Your Heart ")  וטינצ'י סטריידר עם ההרכב N-Dubz בשיר  " Number 1 ". 
הטקס עצמו חוגג 30 שנים להיווסדו עם מספר קטגוריות שנפתחו במיוחד לכבוד האירוע .  הקטגוריה הראשונה היא קטגוריות האלבומים הבריטים הבולטים ביותר ב-30 השנים האחרונות .  לפרס מועמדים האלבומים של אואזיס  ( "Whats the Story ,  Morning Glory )  ,  קולדפליי  ( "A Rush of Blood To The Head ")  ,  דיידו  ( "No Angel ")  ,  דייר סטרייטס  ( "Brothers In Arms ")  ,  דאפי  ( "Rockferry ")  ,  ההרכב קין  ( "Hopes &  Fears ")  ,  פיל קולינס  ( "No Jacket Required ")  ,  הזמרת שאדיי  ( "Diamond Life ")  ,  הוורב  ( "Urban Hymns ")  וטראוויס  ( "The Man Who ")  .  
הקטגורייה השנייה היא ההופעה הטובה ביותר בתולדות טקס הפרסים .  הזוכה בקטגורייה זו ייקבע על ידי הקהל ,  במצעד שישודר ב-23 בינואר .  בין ההופעות שישודרו תהיה גם הופעה של מייקל ג'קסון ,  כמו גם כאלה של קיילי מינוג ,  The Who ,  פול מקרטני ,  פט שופ בויז ,  רובי וויליאמס עם טום ג'ונס ,  טייק דאת ,  קולדפליי ,  קנייה ווסט ועוד .
 
פרס הבריטס :  לילי אלן ,  פלורנס וולץ' וליידי גאגא ראש בראש
שלוש הזמרות מועמדות לשלושה פרסים כל אחת בטקס החשוב ביותר של תעשיית המוזיקה האנגלית שחוגג 30 שנים להיווסדו

