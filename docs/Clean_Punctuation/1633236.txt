תיק רייפמן :  בקשה להדיח את הממונה איתן ארז
המהלומות ההדדיות בין איש העסקים הנחשד בזיוף מסמכים למנהל המיוחד שמונה לנכסיו יתגלגל לאולם הדיונים של השופטת אלשיך בעוד שבועיים
סאגת רייפמן-ארז נמשכת :  השופטת הדנה בתיק האזרחי נגד איש העסקים אלי רייפמן ,  ורדה אלשיך ,  הודיעה שתקיים דיון בעוד כשבועיים בבקשה לשחרר מתפקידו את המנהל המיוחד שמונה לנכסיו של איש העסקים ,  עו"ד איתן ארז .  פרקליטיו של רייפמן ,  עורכי הדין שלומי תורגמן ודורון אפיק ,  הגישו בשבוע שעבר לבית המשפט המחוזי בתל אביב בקשה נוספת לפטר את ארז לאחר שלטענתם זה הטעה את בית המשפט ,  זייף מסמך ,  מכר מניות של רייפמן בניגוד לצו בית המשפט העליון והגיש בקשה לשכר טרחה בגובה של כ-350 אלף שקל אליה לא צרף דו"ח ביקורת של רואה חשבון כמחויב בתקנות .  ארז מצידו טען לאור משמע הדברים : " הטענות לא ראויות לתגובה ".  
לטענת פרקליטיו של רייפמן , " אין חולק כי המנהל המיוחד לא תמך את הבקשה בדו"ח כספי מבוקר כנדרש על פי התקנות ".  לדבריהם ,  לאחר שהפנו את תשומת בית המשפט לנושא ,  ציין עו"ד ארז כי דו"ח הביקורת  " נשמט בשגגה "  וצרף מסמך ביקורת ממשרד רואי חשבון .  אולם ,  לטענתם ,  מסמך זה  " תוקן "  על ידי ארז לפני הגשתו לבית המשפט . " זה תקופה ארוכה שאני מבקש שמישהו יבדוק את התנהלותו של ארז מחוץ למערכת בית המשפט המחוזי אשר מינה אותו ,  כרגע כל הדרכים נחסמו מלבד זו ",  אמר רייפמן .  
הדיון בבקשה שהגיש רייפמן צפוי להתקיים בתאריך 2.2.10 בתל אביב .
 
תיק רייפמן :  בקשה להדיח את הממונה איתן ארז
המהלומות ההדדיות בין איש העסקים הנחשד בזיוף מסמכים למנהל המיוחד שמונה לנכסיו יתגלגל לאולם הדיונים של השופטת אלשיך בעוד שבועיים

