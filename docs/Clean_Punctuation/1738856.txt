 " אירופים בפקיסטן מתאמנים לקראת פיגועים "
 לדברי גורמי מודיעין במערב ,  מוסלמים בעלי אזרחות אירופית ערכו אימונים בפקיסטן לקראת ביצוע התקפות מתואמות בערים ברחבי אירופה .  ארה"ב :  אזהרת המסע לאזרחינו הייתה יכולה להיות חמורה יותר
ארצות הברית נחלצה אמש  ( ראשון )  להסביר מדוע היא המליצה לאזרחיה לנקוט באמצעי זהירות כשהם מבקרים בערי אירופה .  ממחלקת המדינה האמריקאית נמסר ,  כי אזהרת המסע נובעת מאיומים של ארגון אל קאעדה .  לפי מקורות מודיעיניים מערביים ,  פעילי אל קאעדה ומוסלמים בעלי אזרחות אירופית שככל הנראה מסתתרים בפקיסטן ,  תכננו שורה של התקפות מתואמות בערים ברחבי אירופה ,  ואף קיימו אימונים לשם כך .  אולם תכניותיהם התעכבו בינתיים עקב הגברת פעילות המל"טים נגד מוקדי טרור בפקיסטן ומעצרים של פעילי אל קאעדה .  בארה"ב הדגישו כי נמנעו מאזהרה חמורה יותר הקוראת לאזרחים לא לבקר באירופה והסתפקו באזהרה שפורסמה .  
על פי הדיווחים ,  גורמי מודיעין חשפו בשבוע שעבר כי חולייה של חמושים בפקיסטן תכננה לבצע מספר פיגועים ,  בו זמנית ,  באתרים שונים בגרמניה ,  צרפת ואנגליה .  לטענת המקורות ,  התוכנית היתה לערוך מתקפה הדומה באופיה למתקפת הטרור שבוצעה בידי חמושים פקיסטנים במומביי בשנת 2008 ,  בה נהרגו 163 בני אדם .
 במקביל ,  גם מדינות אירופה הדגישו כי רמת הכוננות ביבשת עדיין גבוהה . " רמת הכוננות בצרפת עדיין עומדת על 'אדום' ,  הדרגה השנייה בגובהה ",  אמר דובר משרד החוץ הצרפתי ברנרד ולרו . " יש מספר פרטי מידע שהתגלו בימים האחרונים אותם מאשרים היום האמריקאים ".  מתאם הפעולות נגד הטרור באיחוד האירופי ,  גילס דה קרצ'ובה ,  אמר כי חשיפת המזימה מראה כי על היבשת לעשות יותר על מנת למנוע מקיצונים לעזוב את אירופה על מנת להתאמן בחו"ל לקראת ביצוע פיגועים .
 האזהרה של הממשל האמריקאי מגיעה על רקע החשש הגובר מפיגועי טרור בערים שונות באירופה .  כך למשל ,  אחד מסמליה המוכרים ביותר של עיר האורות ,  מגדל אייפל ,  פונה בשבועות האחרונים בשני מקרים שונים בשל חשש מפצצה שהונחה במקום ,  אולם בשני המקרים היה מדובר באזעקת שווא .
 בהודעה שפרסמה מחלקת המדינה האמריקאית נאמר : " יש בידינו מידע לפיו ארגוני טרור הקשורים לאל קאעדה ממשיכים לתכנן פיגועי טרור .  הממשלות באירופה נקטו בצעדים כדי לסכל זאת ,  וחלקן אף הזהירו את אזרחיהן מפורשות מפני מתקפה ,  בעיקר בתחבורה הציבורית או באתרי תיירות פופולריים ".  עוד נמסר כי  " אזרחי ארה"ב צריכים לנקוט במשנה זהירות ,  להבחין בנעשה סביבם ולאמץ כללי התנהגות שיבטיחו את ביטחונם במהלך המסע שלהם ". 
עדכון ראשון :  22:24 

" אירופים בפקיסטן מתאמנים לקראת פיגועים "
 לדברי גורמי מודיעין במערב ,  מוסלמים בעלי אזרחות אירופית ערכו אימונים בפקיסטן לקראת ביצוע התקפות מתואמות בערים ברחבי אירופה .  ארה"ב :  אזהרת המסע לאזרחינו הייתה יכולה להיות חמורה יותר

