רומא העפילה לחצי גמר הגביע האיטלקי
דניאלה דה רוסי כבש בדקה ה-74 מול תשעה שחקנים של קטאניה ,  שהפסידה 1:0 .  בורדו עלתה בחצי גמר גביע הליגה
אחרי שפיורנטינה הבטיחה את מקומה בחצי גמר הגביע האיטלקי ,  רומא חיקתה אותה והעפילה לשם בזכות 0:1 על קטאניה ,  שהקנה לה את המקום בשלב הבא .  כעת ימתינו רומא ופיורנטינה לשני המשחקים הנוספים שישלימו את שלב שמונה האחרונות ,  כשמילאן תארח את אודינזה  ( הערב ,  רביעי )  ואינטר תפגוש את יובנטוס ביום חמישי .
 דניאלה דה רוסי כבש את שער הניצחון לרומאים בדקה ה-74 במשחק שבו היריבה סיימה עם תשעה שחקנים .  הקשר האיטלקי כבש מקצה הרחבה שתי דקות בלבד אחרי ההרחקה השנייה של בלאש אגוסטין .  עוד קודם לכן הורחק ג'זפה בלוסצ'י בדקה ה-59 .  הסיציליאנים ,  שמדורגים במקום השלישי בליגה ,  נאלצו להסתדר ללא החלוץ הטרי הפצוע ,  לוקה טוני והקפטן פרנצ'סקו טוטי ,  שזכה למנוח .
 רומא ,  שהגיעה למשחק אחרי הניצחון הענק מבחינתה על יובנטוס בליגה 1:2 ,  הייתה מסוכנת יותר במחצית הראשונה ולא הצליחה לכבוש ,  עד שדה רוסי סידר לה שער ניצחון שיפגיש אותה עם מילאן או אודינזה במשחק שיתקיים במהלך פברואר .  בכך ינסו שחקניו של קלאודיו ראניירי לתקן את ההדחה המוקדמת בשנה שעברה ברבע הגמר אחרי ההפסד לאינטר 2:1 .
  *  בצרפת :  בורדו עלתה לחצי גמר גביע הליגה אחרי ניצחון 2:3 בלה מאן .  יוהאן גופראן פתח  ( 13 )  ,  יוהאן גורקוף הכפיל  ( 37 )  וירוסלב פלאסיל הצ'כי השלים  ( 49 )  .  ללה מאן כבשו :  אנתוני לה טאלק  ( 5 )  ,  ז'ואאו פאולו  ( 39 )  .  בשמינית גמר הגביע:ואן - גרנובל 3:4 ,  אוקזר - סדאן 1:4 .
 
רומא העפילה לחצי גמר הגביע האיטלקי
דניאלה דה רוסי כבש בדקה ה-74 מול תשעה שחקנים של קטאניה ,  שהפסידה 1:0 .  בורדו עלתה בחצי גמר גביע הליגה

