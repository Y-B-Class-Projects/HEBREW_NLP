אבו מאזן יסכים לחדש המו"מ תמורת הקפאה חלקית ? 
עיתון ערבי דיווח כי בכירים ממצרים ייפגשו היום עם יו"ר הרשות הפלסטינית ויציגו בפניו יוזמה אמריקאית חדשה .  לפי היוזמה ,  המו"מ בין ישראל לרשות יחודש בקרוב ,  בתמורה לכך שישראל תבנה רק בגושי ההתנחלויות ושיושג הסדר שלום בתוך
שנה
שר החוץ המצרי אחמד אבו אל-רייט ושר המודיעין המצרי עומאר סלימאן ייפגשו היום ברמאללה עם יו"ר הרשות הפלסטינית אבו מאזן וינסו לשכנע אותו לחדש את המשא ומתן הישיר עם ישראל .  זאת בתמורה להמשך ההקפאה בהתנחלויות בגדה המערבית ,  מלבד גושי ההתנחלויות ,  ולהתחייבות אמריקאית להגיע להסכם שלום בתוך שנה .  כך דיווח הבוקר  ( חמישי )  העיתון  " אל-קודס אל-ערבי "  הרואה אור בלונדון .
 מקורות פלסטינים מסרו לעיתון כי אבו אל-רייט וסלימאן יציגו לאבו מאזן יוזמה אמריקאית חדשה שעיקרה חידוש המגעים הישירים בין ישראל לפלסטינים באמצע החודש הבא .  זאת בתמורה להקפאה חלקית של הבנייה בהתנחלויות וקבלת התחייבות מממשל אובמה להגיע להסכם שלום בתוך שנה .  על פי ההצעה ,  ישראל תמשיך לבנות בגושי ההתנחלויות . " ערב הסעודית ,  מצרים וירדן עודכנו בהצעה ",  דווח עוד .
 המקורות הפלסטינים רמזו עוד כי יהיה ניתן לחדש את המשא ומתן הישיר בין ישראל לפלסטינים עוד לפני כינוס הליגה הערבית בשבועות הקרובים ,  במהלכו יכריעו שרי החוץ הערבים בשאלת המשך המשא ומתן עם ישראל .  לפני כחודש החליטו שרי החוץ הערבים לתמוך בעמדתו של אבו מאזן להקפיא את המגעים עם ישראל כל עוד היא ממשיכה לבנות בהתנחלויות .
 מזכירת המדינה האמריקאית הילרי קלינטון אמרה בשבוע שעבר כי השיחות הן הדרך היחידה לקידום השלום .  לדבריה ,  השיחות נקלעו למצב קשה , " אך הן הכרחיות ".  היא הוסיפה ,  כי  " אין פתרון קסם למבוי הסתום אליו נקלעו השיחות ,  אולם אנו עובדים מדי יום כדי ליצור את התנאים להצלחתן ". 

אבו מאזן יסכים לחדש המו"מ תמורת הקפאה חלקית ? 
עיתון ערבי דיווח כי בכירים ממצרים ייפגשו היום עם יו"ר הרשות הפלסטינית ויציגו בפניו יוזמה אמריקאית חדשה .  לפי היוזמה ,  המו"מ בין ישראל לרשות יחודש בקרוב ,  בתמורה לכך שישראל תבנה רק בגושי ההתנחלויות ושיושג הסדר שלום בתוך
שנה

