תגובות עורכי הדין
יורי גיא-רון : " עבודת עורכי הדין מצריכה גמישות רחבה יותר ">  >  ראש לשכת עורכי הדין עו"ד יורי גיא-רון מבקר את הנוהל החדש .  לדבריו , " היומיומיות של עבודת עורכי הדין מצריכה גמישות רחבה מזו המבוטאת בנוהל ".  לדעת גיא-רון ,  שאף הופיע בפני הוועדה ,  אין מקום להחלטה גורפת בעניין . " במסגרת המדיניות לשמיעת משפטים מיום ליום דווקא צריכה להיות גמישות רבה יותר בנוגע לדחיות ,  שכן כשקובעים מספר רב של מועדים לדיונים בתוך זמן קצר ניתן יותר להתגמש בניצול הזמן השיפוטי ".  לדעתו צריכה הגישה להיות הפוכה - כל בקשה מוסכמת לדחיית דיון צריכה להתקבל אלא אם יש נסיבות יוצאות דופן המצדיקות את דחייתה .  יוסי כהן : " גזירה שהציבור לא יכול לעמוד בה ">  >  עו"ד ד"ר יוסי כהן ,  המתמחה בליטיגציה מסחרית ,  אומר כי הנוהל החדש הוא בבחינת  " גזירה שהציבור אינו יכול לעמוד בה ".  אמנם ,  אומר כהן , " הנוהל כשלעצמו ראוי כי הוא בא למנוע את הדחיות הרבות של דיונים ולצמצם את הסחבת ",  אך לדעת כהן הוא עושה זאת בצורה נוקשה מאוד . " הנוהל עלול לגרום לנזק למתדיינים .  לדוגמה ,  אם הצדדים מנהלים מגעים לפשרה ,  זה מקרה קלאסי לדחות את ההוכחות כי כשנכנסים להוכחות זה יכול לסכל את הפשרה .  אי אפשר לא להתחשב בעומס על עורכי הדין כסיבה לדחייה כששני הצדדים מסכימים ",  אומר כהן .  לדעתו ,  בתיהמ"ש עצמם לא יעמדו בכללים הנוקשים ,  שכן  " לא פעם בתי המשפט מסתייעים בבקשות לדחיית דיונים כדי להתגבר על העומס שהם מצויים בו ".  ברוריה לקנר : " אסור שבשם היעילות ייפגעו זכויות יסוד של המתדיינים ">  >  עו"ד ברוריה לקנר ,  ראש מחלקת ליטיגציה במשרד בן שחר ,  לקנר ושות' ,  מצטרפת למסתייגים מהנוהל : " אני מברכת על כל ניסיון של ראשי המערכת לייעל ולקצר את משך בירור ההליך הדיוני בבתי המשפט .  עם זאת ,  יש להיזהר לא לשפוך את התינוק עם המים .  אסור שבשם היעילות ייפגעו זכויות יסוד מהותיות של המתדיינים . " קורה לא פעם שאילוצים בלתי צפויים מחייבים את הצדדים להגיש בקשה לדחייה ומטעמים מוצדקים . " יש להשאיר לשופטים המקצועיים את שיקול הדעת מתי עומדת בפניהם בקשה שכל מטרתה סרבול והארכת משך בירור התיק ,  ומתי מדובר בבקשת דחייה מוצדקת ".  דרור ויגדור : " ההחלטה יכולה דווקא לפגוע במתדיינים ">  >  עו"ד דרור ויגדור ממשרד יגאל ארנון ושות' אומר כי  " הסחבת והעומס בבתי המשפט ידועים כבר זמן רב ולא זכו לטיפול הולם ,  לכן כל צעד שבא להקטין את הסחבת הוא צעד בכיוון הנכון .  למעשה ,  כבר כיום בתי המשפט מקמצים באישור בקשות דחייה .  אני לא חושב שחוסר היעילות הוא באשמת בקשות הדחייה של עורכי הדין . " ההחלטה הזאת יכולה דווקא לפגוע במתדיינים שכופים עליהם את הדיון שביקשו לדחותו .  אין טעם בקביעת כללים גורפים שבסופו של דבר יהיו להם חריגים ",  הוסיף ויגדור .
 
תגובות עורכי הדין
nan
