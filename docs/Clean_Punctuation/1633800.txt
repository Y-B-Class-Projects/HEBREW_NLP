 " מחיר האייפון יירד ב-50% תוך שנתיים "
 מכשיר האייפון שהושק בדצמבר 2009 גם בישראל ,  נחשב למכשיר יקר יחסית .  עם זאת ,  על פי בנק ההשקעות מורגן סטנלי ,  הנתון הזה עומד להשתנות
מכשיר האייפון ,  שהושק בדצמבר 2009 גם בישראל ,  נחשב למכשיר יקר יחסית .  עם זאת ,  כנראה ,  שהנתון הזה עומד להשתנות בשנתיים הקרובות .  על פי בנק ההשקעות מורגן סטנלי ,  צפוי מחירו לצרכן של האייפון לרדת ב-50% בשנתיים הקרובות מרמה של 200 דולר כעת ל-99 דולר בלבד .  
מדובר במחיר שכולל סבסוד של מפעיל הסלולר .  האייפון נמכר בכל העולם במחיר דומה ,  כך שהובלתו תשפיע גם על הלקוח הישראלי .  בין התהליכים הצפויים להאיץ את ירידת המחיר - ירידה במחיר הרכיבים המרכיבים את המכשיר ועלייה בתחרותיות בין חברות הסלולר על לבו של הלקוח .  באפל צופים כי מחירי הרכיבים ממנו מורכב האייפון יירדו בקצב של 33% בשנה .  
מורגן סטנלי נותנים תחזית אופטימית מאוד לגבי הסבירות שאפל תהפוך לאחת מיצרניות הסלולר המובילות בעולם .  בבק ההשקעות מציירים שלושה תסריטים ,  כאשר האופטימי בהם הוא שאפל תגיע עד 2013 לנתח שוק עולמי של 33% מכלל מכשירי הסלולר שיימכרו .  כיום מחזיקה החברה ב-2% בלבד .  בתסריט זה נהפכת אפל מחברת מחשבים לחברת סלולר בעיקר ,  שכן שיעור ההכנסות של החברה ממכירות האייפון יהווה כ-68% מכלל ההכנסות של החברה .  גם בתסריטי הביניים ההכנסות מהאייפון הן כמחצית מכלל ההכנסות של אפל .  
חברת המחקר גרטנר מציגה את הצד השני של המטבע ,  כלומר למצב בו מערכת ההפעלה אנדרואיד של גוגל תתמודד מול אפל שווה כשווה .  תחת התסריט של גרטנר ,  למכשירים מבוססי אנדרואיד ומכשירי אייפון יש נתח שוק דומה ,  ושני היצרניות נלחמות על המקום השני ,  כשנוקיה ממשיכה להוביל את השוק .  
לפי נתוני גרטנר ,  מכשירים מבוססי אנדרואיד מהווים כ-2% מכלל השוק ,  כאשר עד 2012 נתח השוק של מערכת ההפעלה אנדרואיד יהיה כ-14% יותר מהאייפון ,  יותר מבלקברי ,  ויותר מחלונות מובייל של מיקרוסופט .  תחזית זו של גרטנר משתלבת עם התחזית האופטימית של מורגן סטנלי ,  לפיה האייפון חודר לפלחי השוק הרגישים יותר למחיר ,  הודות להוזלת המרכיבים של האייפון .  
היתרון של מערכת ההפעלה אנדרואיד טמון במגוון המכשירים הרחב עליהם היא תותקן ,  למשל HTC ,  מוטורולה וסמסונג .  כמובן שלא ניתן להזניח את הנקסוס וואן ,  המכשיר הממותג גוגל ,  ואת השמועות על הגרסה הבאה שלו .  
מערכת ההפעלה של נוקיה תהווה כ-39% מכלל השוק ב-2012 בו ימכרו כ-520 מיליון מכשירים ותמשיך להיות החברה הסלולרית הגדולה ביותר .  מערכת ההפעלה אנדרואיד תכבוש כ-14.5% מנתח השוק והאייפון יתפוס 13.7% .  חלונות מובייל של מיקרוסופט תהווה כ-12.8% משוק מערכות ההפעלה למכשירים סלולריים .  
למרות שמערכת ההפעלה אנדרואיד תהיה נפוצה יותר ,  האייפון יהיה כנראה המכשיר הנמכר ביותר .  אנדרואיד צפויה להפעיל כבר ב-2010 יותר מ-40 סוגי מכשירים סלולרים שונים של יצרניות שונות ,  בעוד שמערכת ההפעלה של אפל מפעילה רק את האייפון .  
העלייה בשימוש באייפון ,  מעלה את השימוש בחנות ה-iTunes של אפל ,  אשר מוכרת מוסיקה ,  סרטים ואפליקציות .  מורגן סטנלי צופים כי ב-2012 הכנסות iTunes יגיעו ל-6 מיליארד דולר ,  ממכירת 17 מיליארד סרטוני וידיאו ,  שירים ואפליקציות .  
קטגוריית האפליקציות צפויה לרשום את שיעור הצמיחה הרב ביותר ,  כ-530% .  ההכנסות ממכירת אפליקציות צפויות לעבור ב-2011 את ההכנסות ממכירת וידיאו ויהיו יותר ממיליארד דולר .  למרות שיעורי הגידול המרשימים ,  יותר מ-55% מהמכירות ב-iTunes יהיו ממוסיקה . 

" מחיר האייפון יירד ב-50% תוך שנתיים "
 מכשיר האייפון שהושק בדצמבר 2009 גם בישראל ,  נחשב למכשיר יקר יחסית .  עם זאת ,  על פי בנק ההשקעות מורגן סטנלי ,  הנתון הזה עומד להשתנות

