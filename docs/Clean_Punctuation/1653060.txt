נמצא רוכש פוטנציאלי להפועל חולון
אהרון ברנשטיין ,  איש עסקים אמריקאי שבעברו ארגן קרבות אגרוף ,  עשוי לרכוש את המועדון יחד עם  " אגדת NBA ",  כדבריו
כמעט שנתיים עברו מאז שמיקי דורסמן עזב את תפקיד הבעלים של הפועל חולון ,  שחיה מאז על תקציב נמוך יחסית ועתידה לא ברור .  בימים האחרונים העתיד של חולון קיבל אופק מבטיח יותר ,  לאחר שאיש העסקים האמריקאי אהרון ברנשטיין הביע עניין ברכישת הקבוצה .  על פי ראשי חולון ,  ברנשטיין מוביל קבוצה של אנשי עסקים אמריקאים ,  שמעוניינים ברכישת הקבוצה ,  והוא עשוי לעמוד בראשותה אם ירכוש אותה .  לטענתו ,  לצדו עומדים  " מספר אגדות NBA "  שמעוניינים להיכנס איתו כשותפים .
 ברנשטיין עצמו נמצא בחופשה זמנית בישראל בימים אלה ,  ואף יגיע למשחק הערב  ( ראשון )  מול הפועל גלבוע/גליל עליון ,  כך אישרו בהנהלת הקבוצה .  על פי ההערכות המקורבים להנהלת חולון ,  המגעים בין ברנשטיין לבין ראשי הקבוצה עשויים לקבל תאוצה בימים הקרובים .  ברנשטיין מוכר בארצות הברית בזכות קרבות האגרוף שנוהג לארגן ,  ולדבריו ,  התמיכה שלו בקבוצה תלויה גם בשיתוף הפעולה עם העירייה .
 
נמצא רוכש פוטנציאלי להפועל חולון
אהרון ברנשטיין ,  איש עסקים אמריקאי שבעברו ארגן קרבות אגרוף ,  עשוי לרכוש את המועדון יחד עם  " אגדת NBA ",  כדבריו

