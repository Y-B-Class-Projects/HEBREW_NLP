בניגוד לעמדת בג"ץ :  רפורמת הבינוי תקודם
השרים מצפצפים על בג"צ ?  בניגוד להמלצת בית המשפט - הממשלה תקדם את הרפורמה בתכנון ובבנייה .  אדם טבע ודין והחברה להגנת הטבע : " השרים הוכיחו כי אין בכוונתם לפעול לפי כללי הדמוקרטיה "
 ועדת השרים לענייני חקיקה ,  בראשות היו"ר יעקב נאמן ,  אישרה היום את העברת הרפורמה בחוק התכנון והבנייה לדיון בקריאה ראשונה בכנסת ,  בכפוף לאישור הממשלה אף שבית המשפט העליון המליץ לשקול את דחיית ההחלטה ,  כדי לאפשר לגופים ציבוריים לגבש עמדות מקצועיות מושכלות על הצעת החוק .
 ההצעה כוללת 585 סעיפים ב-241 עמודים ,  וכן ארבע תוספות ו-96 עמודי הסבר .  תזכיר החוק פורסם לפני שלושה שבועות בלבד ועורר מחאה בקרב הגופים העוסקים בתכנון ובנייה ,  חברה וסביבה .  האחרונים טוענים כי שלושת השבועות שהוקצבו לעיון בתזכיר אינם מספיקים לנוכח השלכותיו הכבדות .  הארגונים אדם טבע ודין והחברה להגנת הטבע עתרו לבג"ץ בבקשה להורות על מתן ארכה לדיון בחוק .
 בית המשפט ,  שדן בעתירה אתמול ,  הסכים באופן עקרוני עם העותרים על שהזמן הקצר אינו מספיק ללימוד עקרונות החוק ומתן התייחסות מקצועית אליו .  לאור זאת המליץ בית המשפט בפני הממשלה לשקול את האפשרות לדחות לפרק זמן קצר נוסף את דיוניה בעניין .
 הממשלה לא נעתרה להמלצה ,  משום שהשרים סבורים שהדיון הציבורי צריך להתקיים בכנסת ,  במהלך הדיון על החוק .  עם זאת ,  החליטו השרים על מנגנון שיאפשר לציבור להגיש הערות להצעה ,  גם לאחר הבאתו לקריאה ראשונה בכנסת .  תאריך היעד לכך נקבע עוד לפני תום מושב החורף .
 במהלך הדיון שולבו כמה תיקונים לחוק ,  בהם הכנסת נציג ארגונים חברתיים למועצה הארצית לתכנון ולבנייה וכן שילוב של נציג משרד הרווחה בוועדותיה המחוזיות .
 
בניגוד לעמדת בג"ץ :  רפורמת הבינוי תקודם
השרים מצפצפים על בג"צ ?  בניגוד להמלצת בית המשפט - הממשלה תקדם את הרפורמה בתכנון ובבנייה .  אדם טבע ודין והחברה להגנת הטבע : " השרים הוכיחו כי אין בכוונתם לפעול לפי כללי הדמוקרטיה "
 
