מנהיגי דת יצאו לטורקיה לקדם שחרור שליט
משלחת של מנהיגי דת מישראל הגיעה לאיסטנבול כדי לקדם את שחרורו של החייל החטוף .  הנציגים ייפגשו עם מנהיג רוחני מוסלמי הידוע בהשפעתו הרבה באירן ובסוריה
משלחת של מנהיגי דת ישראלים ,  בראשותו של סגן השר לשיתוף פעולה אזורי איוב קרא ,  הגיעה היום  ( שלישי )  לאיסטנבול ,  במטרה לנסות ולקדם את עסקת שליט בעזרתו של המנהיג הרוחני האיסלמי הטורקי עדנן אוקטר .  המשלחת מקווה לרתום את אוקטר ,  הידוע בהשפעתו על המשטרים באירן ובסוריה ,  למען שחרורו של החייל החטוף .  כמו כן ,  הצדדים יקראו לקירוב הלבבות בין טורקיה לישראל ובין העולם האיסלמי ליהדות .  
לאוקטר ,  המטיף לאיסלם מתון ,  תוכנית טלוויזיה אינטרנטית פופולרית בה הוא מתכוון לארח את סגן השר ואת שאר אנשי הרוח .  המשלחת עצמה כוללת בין היתר את חבר הסנהדרין הרב בנימין אברמסון ,  עוזר ראש העדה הדרוזית השייח' אמין קבאלן ,  עוזר הפטריארך הפרוטסטנטי הכומר דמיטרי מוסא ,  השייח' הבדואי עאטף קרינאווי מרהט ,  ומר יפת צדקא ,  מראשי העדה השומרונית בישראל .  
בין מטרות המפגש ,  לפתוח בדיאלוג על בסיס דתי על מנת לרכך את הסכסוכים ההיסטוריים בין העמים והדתות השונות .  מפגש זה מקבל משמעות נוספת לאחר תקרית ה"כס הנמוך "  - כפי שמתארים זאת בסביבתו של קרא  התקרית בה הובך שגריר טורקיה בישראל ,  וגרמה לסדק נוסף ביחסים בין שתי המדינות .
" בעולם המוסלמי השפעתם של ראשי הדתות רב מאוד ,  יותר אפילו מראשי מדינות ",  סיפר קרא , " אולי ראשי הכתות שיוצאים איתי לשליחות ,  ביחד עם ראשי הכתות שמחכים לנו ,  יביאו לבשורה חדשה לאזור ,  יותר מעסקאות על מספר שחרור אסירים ,  שלדעתי לא ישיגו את המטרה האנושית המתבקשת ". 

מנהיגי דת יצאו לטורקיה לקדם שחרור שליט
משלחת של מנהיגי דת מישראל הגיעה לאיסטנבול כדי לקדם את שחרורו של החייל החטוף .  הנציגים ייפגשו עם מנהיג רוחני מוסלמי הידוע בהשפעתו הרבה באירן ובסוריה

