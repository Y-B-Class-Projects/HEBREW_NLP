התחזקות הדולר הניו זילנדי - הסיבה לאיום להעביר את  " ההוביט "
 ב-11 השנים שחלפו מאז צילומי  " שר הטבעות "  זינק המטבע הניו זילנדי ב-54% - מה שניפח את עלויות ההפקה
הדולר הניו זילנדי ,  אשר התחזק ה-54% מאז 1999 ,  היה הגורם העיקרי מאחורי האיום של אולפני וורנר ברדרס להעביר את הפקת  " ההוביט "  מניו זילנד ,  כך אמר בשבוע שעבר ראש ממשלת ניו זילנד ,  ג'ון קי .  ב-11 השנים שחלפו מאז החל הבמאי פיטר ג'קסון לצלם את טרילוגיית  " שר הטבעות "  בניו זילנד ,  זינק המטבע המקומי ,  המכונה  " קיווי ",  ל-0.77 דולר אמריקאי ,  לעומת 0.50 דולר ,  ובכך ניפח את עלויות הפקת סרטי  " ההוביט "  עבור האולפנים ההוליוודיים .  בשבוע שעבר התחייב קי להעניק מימון של 25 מיליון דולר לוורנר ,  לאחר שאיומם של האולפנים להעביר את צילומי הסרט עוררו הפגנות מחאה בניו זילנד .  התחייבותו של קי הבטיחה כי ניו זילנד תשמש שוב תפאורת הארץ התיכונה בשני סרטי  " ההוביט "  המתוכננים ,  תשע שנים לאחר שהסתיימו צילומי  " שר הטבעות ".  עבור קי ,  המשמש גם כשר התיירות של ניו זילנד ,  העסקה עם וורנר תבטיח גם את קידום התיירות במדינה .  טרילוגיית  " שר הטבעות "  תרמה כ-350 מיליון דולר ניו זילנדי  ( 263 מיליון דולר )  לכלכלת ניו זילנד בשלוש השנים שהסתיימו במארס 2002 ,  והזרימו למדינה תיירים רבים שמשלמים עד היום כדי לראות את האתרים בהם צולמו הסרטים .  הדולר הניו זילנדי מתחזק כעת ב-1% מול הדולר האמריקאי .  ב-2 בנובמבר ,  שישה ימים לאחר שקי הודיע על ההסכם עם וורנר ,  הגיע הדולר הניו זילנדי לשיא של 27 חודשים מול הדולר .  הזינוק בדולר הניו זילנדי בעשור האחרון נבע משגשוג שוק הנדל"ן ועליה בביקוש העולמי לסחורות ,  שעודדו את צמיחת הכלכלה המקומית .
 
התחזקות הדולר הניו זילנדי - הסיבה לאיום להעביר את  " ההוביט "
 ב-11 השנים שחלפו מאז צילומי  " שר הטבעות "  זינק המטבע הניו זילנדי ב-54% - מה שניפח את עלויות ההפקה

