בר חדש במנהטן בהשראת וול סטריט :  מחירי המנות משתנים בהתאם לביקוש
אקסצ'יינג' בר אנד גריל גם מעוצב בסגנון הבורסה ,  ומחירי המנות מוצגים על לוח אלקטרוני באדום ובירוק
מהו ערכה של כוס בירה ?  תנו לשוק לקבוע .  כך מציע בר חדש במנהטן המבוסס על רעיון הבורסה ,  ובו מחירי המזון והמשקאות משתנים בהתאם לביקוש ,  כמו בשוקי המניות.אקסצ'יינג' בר אנד גריל ייפתח השבוע בשכונת גרמסי פארק במנהטן .  לא רק השם והמחירים לקוחים מעולם הבורסה ,  אלא גם העיצוב - מעל לבר תלוי לוח אלקטרוני ,  שעליו נעים מחירי המנות ,  כמו המניות - באדום או בירוק ,  על פי השינויים בהם.מחירי המנות משתנים בכל פעם ב-25 סנט ,  אך הם לא יעלו או ירדו ביותר מ-2 דולר לכל כיוון .  כך מחירה ההתחלתי של כוס בירה גינס ,  למשל ,  הוא 6 דולר ,  אך הוא עשוי לעלות ל-8 דולר או לרדת ל-4 דולר ,  בהתאם לפופולריות של המשקה באותו ערב .  כאשר מחירו של משקה אחד עולה ,  בעקבות ביקוש גדול ,  יירדו מחיריהם של משקאות אחרים.בעליהם של הבר ,  לוונט קאקר ודיימון ביי ,  מודים כי רעיון הבורסה אינו אלא גימיק ,  אולם הם מקווים כי ייצור עניין אצל לקוחות ,  בנוסף למחירים הזולים וטעמם הטוב של ההמבורגרים והבירות . " זה בהחלט משהו קצת שונה עם טוויסט ",  אמר ביי.השנתיים האחרונות היו קשות למסעדות בניו יורק ובארה"ב כולה ,  לאחר שלקוחות צימצמו את הוצאותיהם על מותרות בעקבות המיתון .  בניו יורק ישנן 23 אלף מסעדות ,  ו-4,400 מסעדות חדשות נפתחות בכל שנה ,  לפי משרד הבריאות של ניו יורק .  מספר המסעדות בניו יורק ירד ב-9% ב-2009 ,  לפי חברת המחקר npd .
 
בר חדש במנהטן בהשראת וול סטריט :  מחירי המנות משתנים בהתאם לביקוש
אקסצ'יינג' בר אנד גריל גם מעוצב בסגנון הבורסה ,  ומחירי המנות מוצגים על לוח אלקטרוני באדום ובירוק

