גולדמן סאקס :  קרן המטבע הבינלאומית תספק ליוון חבילת סיוע בסך 20 מיליארד יורו
הכלכלן הראשי של גולדמן באירופה ,  אריק נילסן : " פגישת מנהיגי האיחוד האירופי היום היא ההזדמנות האחרונה "
 קרן המטבע הבינלאומית  ( imf )  תעביר ליוון ,  הנאבקת כיום באפשרות שתיקלע לחדלות פירעון בשל גירעונותיה העצומים ,  סיוע בסך 20 מיליארד יורו  ( 27 מיליארד דולר )  - כך העריכו היום כלכלני גולדמן סאקס.אריק נילסן ,  הכלכלן הראשי של גולדמן סאקס באירופה ,  העריך במכתב ששלח היום ללקוחות הבנק כי יוון צפויה לפנות לקרן המטבע בבקשת סיוע בשבועות הקרובים וצפויה לקבל חבילת סיוע בסך 20 מיליארד יורו ,  שתיפרש על פני 18 חודשים.מנהיגי האיחוד האירופי יתכנסו הערב בבריסל כדי לדון בחבילת הסיוע האירופית ליוון .  קאנצלרית גרמניה ,  אנגלה מרקל ,  כבר אמרה היום כי המנהיגים לא צפויים להסכים היום על חבילת סיוע ליוון ,  והוסיפה כי על ה-imf להיות חלק מכל סיוע עתידי . " אירופאי טוב הוא לא בהכרח אחד שרץ לתת סיוע ",  אמרה מרקל בברלין היום . " אירופאי טוב הוא זה אשר נוהג לפי החוקים האירופים ודואג ליציבות גוש היורו .  זוהי ההנחיה שעומדת בפני עינינו בכל החלטותינו היום ,  מחר ובעתיד ". אנליסטים העריכו היום כי כי ה-imf צפויה לדרוש תנאים נוקשים לסיוע ליוון - מעבר לניסיונותיה של יוון בחודשים האחרונים לקצץ בהוצאותיה ולהעלות את המסים ,  ואפילו מעבר לכל מה שמדינות האיחוד האירופי עלולות לדרוש . " לא נוח למדינות האיחוד האירופי מבחינה פוליטית לדרוש מחברה מסויימת בארגון לעמוד בתנאים כאלה ואחרים ",  אמר דומניקו לומברדי ,  חבר לשעבר בדירקטוריון ה-imf ." הפגישה היום תהיה ההזדמנות האחרונה של מנהיגי האיחוד לדון בצרותיה של יוון לפני שליוון יאזל המזומן .  המגעים כשיתחילו ,  יתרכזו בתוכנית שתזרים ליוון בסך 20 מיליארד יורו במשך 18 חודשים ",  אמר היום נילסן .
 
גולדמן סאקס :  קרן המטבע הבינלאומית תספק ליוון חבילת סיוע בסך 20 מיליארד יורו
הכלכלן הראשי של גולדמן באירופה ,  אריק נילסן : " פגישת מנהיגי האיחוד האירופי היום היא ההזדמנות האחרונה "
 
