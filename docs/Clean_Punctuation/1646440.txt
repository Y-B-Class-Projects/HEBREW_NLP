הסוכנות לעסקים קטנים בתמ"ת מגדילה את הסיוע ליצואנים קטנים ובינוניים
התמ"ת החליט על העלאת הסבסוד של הוצאות השיווק בהיקף מחזור של עד 30 מיליון דולר
מנכ"ל משרד התמ"ת שרון קדמי חתם על תיקון להוראת המנכ"ל ל'תכנית המאגדים' .  בעקבות זאת יוכלו יצואנים ,  בהיקף מחזור של עד 30 מיליון דולר ,  לקבל סבסוד של 50% מעלות ההוצאות המוכרות בשלוש שנות הסיוע במסגרת התוכנית - לעומת סבסוד הולך ופוחת שהיה נהוג עד עתה.בנוסף ,  במסגרת התיקון נפתחה האפשרות בפני עסקים מתחום הקלינטק לקבל סיוע וכן הוספו הקלות שיאפשרו למשרד התמ"ת לאשר מספר רב יותר של בקשות.תוכנית המאגדים מסייעת ליצואנים בקידום השיווק של מוצריהם לחו"ל באמצעות יצירת 'מסה קריטית' של מספר בתי עסק בחדירה לשוק .  הסיוע ניתן באמצעות קרן המאגדים לפעולות המהוות תרומה משמעותית להשגת יעדי השיווק של המאגד שהוקם .  בין היתר ממומנים פעולות לאיסוף מידע ,  פרסום ,  תערוכות וכנסים ,  הקמת מערכי שיווק ומימון לפעולות חקיקה ותקינה.שר התמ"ת ,  בנימין בן אליעזר אמר כי  " מכלל השינויים המבורכים בהוראת מנכ"ל זו ,  חשוב לי להדגיש במיוחד את מתן האפשרות לעסקים מתחום הקלינטק והאנרגיות הירוקות לקבל סיוע במסגרת תכנית זו .  בקרוב צפוי ענף הקלינטק לקבל חיזוק נוסף באמצעות כלי סיוע ותהליכים נוספים שמוביל משרד התמ"ת ". מנכ"ל התמ"ת ,  שרון קדמי ציין כי  " במסגרת תכנית המאגדים אנחנו נותנים מענה ליצואנים עם היקף מחזור של עד 30 מליון דולר המעוניינים לבצע פריצת דרך .  התוכנית יוצרת תמריץ לחיבור בין מספר בתי עסק לצורך כניסה 'חזקה יותר' לשוק העולמי ,  תוך ניצול היתרונות לגודל והקטנת ההוצאות ליצואן הבודד .  השינויים בהוראת המנכ"ל כוללים הוספת ענפים וכלים שלא היו קיימים בהוראה הקודמת ,  כדוגמת השקעה בתצוגות קבע ,  מרכזי הדגמה ,  התקנה ,  תפעול המתקנים ועוד ". מנהל הסוכנות לעסקים קטנים ובינוניים ,  רן קויתי ציין כי זכאים לבקש תמיכה מקרן המאגדים חברות אשר מחזור המכירות הכולל שלהן בשנת 2009 אינו עולה על 30 מליון דולר ושקו הייצור ,  השליטה והניהול מופעלים בישראל.המענק יינתן בשיעור של 50% מהוצאות השיווק המוכרות על פני 3 שנים ,  כאשר הנהנים יתחייבו לשלם לקרן תמלוגים בשיעור של 3.5% לשנה מתוספת המכירות בשוק היעד ועד לתקרה של 100% בתוספת ריבית והצמדה.עוד מוסר רן קויתי כי  " מעבר להכללת ענף הקלינטק ,  הכנסנו הקלות שיאפשרו לנו לאשר מספר רב יותר של בקשות ,  כדוגמת צימצום המספר המינימאלי של חברות היכולות לקבל הכרה כמאגד מתחום ההייטק מ-8 ל-5 חברות ,  ושינוי קריטריונים שיאפשרו למספר רב יותר של מאגדים לקבל סיוע גם בשנה השלישית לתכנית ". 

הסוכנות לעסקים קטנים בתמ"ת מגדילה את הסיוע ליצואנים קטנים ובינוניים
התמ"ת החליט על העלאת הסבסוד של הוצאות השיווק בהיקף מחזור של עד 30 מיליון דולר

