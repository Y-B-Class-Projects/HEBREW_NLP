הקומפקטית החדשה של סוני 
בדקנו
 >  >  המצלמה הקומפקטית החדשה מבית sony - cybershot dsc-tx1 - מצוידת בשלל גאדג'טים ותכונות מתקדמות :  ממסך מגע ועד זיהוי פנים .  המפרט כולל חיישן cmos ברזולוציית 10.2 מגה פיקסל ,  עדשת carl zeiss x4 ,  טווח רגישות של 125-3200 ווידיאו ב-hd .  tx1 היא  " מצלמה בגודל כרטיס אשראי "  - קטנה ,  דקה וקלה ,  והעיצוב שלה נאה ואלגנטי .  בגב המצלמה יש מסך מגע בגודל 3 אינץ' שמציג איכות צפייה טובה ותפעול נוח ,  אם כי הוא דוהה בשמש ישירה .  הממשק מצריך לימוד ,  אבל אחרי שהתרגלנו אליו הוא התגלה כנוח וברור .  על פי רוב ,  הגודל הקומפקטי של מצלמות בא על חשבון איכות התמונה ,  אבל לא במקרה הזה .  בצילום בחוץ קיבלנו תוצאות מצוינות :  הצבעים חיים ,  התמונות חדות ומפורטות והחשיפות נכונות על פי רוב .  עברנו לצלם בתוך הבית ,  והמצלמה הרבתה להשתמש בפלאש גם ללא צורך ממשי .  כשניטרלנו את הפלאש עלתה רגישות המצלמה ,  ולמרות שהגרעיניות עלתה מדובר בגרעיניות נעימה יחסית ולא מאוד מפריעה ונותרים פרטים עדינים רבים .  ההפתעה האמיתית באה ממצב הצילום twilight hand-held ,  המיועד לצילום ידני בתאורה קלושה :  המצלמה יורה כמה תמונות במהירות רבה ואחרי עיבוד קצר מאחדת אותן לתמונה אחת .  התוצאה הסופית היא תמונה איכותית ונקייה מרעשים ,  שלא הייתם מצליחים לקבל משום מצלמה קומפקטית אחרת בתנאי צילום זהים .  פונקציה מפתיעה נוספת היא צילום הפנורמה :  פשוט לוחצים על מקש הצילום ומזיזים את היד בתנועה אופקית ,  כאילו מצלמים וידיאו ,  ומקבלים תמונה פנורמית יפה וללא  " סימני תפירה ".  גם איכות סרטוני הווידיאו ,  ברזולוציית 720p ,  מפתיעה לטובה .  התמונה חדה ומפורטת ,  מינון הרעש הדיגיטלי נמוך ,  התנועה חלקה וזורמת והצליל המוקלט הוא באיכות ובעוצמה מצוינות .  אחרי 500 תמונות וכמה סרטונים הסוללה אותתה שהגיע הזמן לסיים .  נשארנו עם טעם של עוד .  בעד :  איכות תמונה טובה ,  מייצב תמונה אפקטיבי ,  תוצאות טובות בתאורה חלשה ,  וידיאו hd באיכות משובחת ,  תפקוד כללי זריז ,  מסך מגע נוח ,  עיצוב אטרקטיבי .  נגד :  ירידה בחדות בקצוות טווח העדשה ,  רעש דיגיטלי קל גם ב-iso נמוך ,  זום x4 וזווית רחבה 35 מ"מ בלבד ,  המקשים הפיסיים קטנים ולא נוחים מספיק .  שורה תחתונה :  סוני הצליחה לדחוס ב-tx1 טכנולוגיה מתקדמת ואיכות טובה מאוד של תמונה ווידיאו .  כמצלמה אוטומטית למשפחות וחובבי גאדג'טים היא נותנת תמורה מצוינת .   *  שלוש שנות אחריות ציון :  8.8 2,490 *  שקל - אתר wisebuy.co.il מסייע בקבלת החלטות קנייה באמצעות מדריכי קנייה ,  סקירת מוצרים והשוואת מחירים

הקומפקטית החדשה של סוני 
בדקנו

