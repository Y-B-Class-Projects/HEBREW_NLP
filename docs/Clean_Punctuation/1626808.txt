חמאס : " נמשיך במו"מ לגיבוש עסקת שליט "
 בכיר בלשכה המדינית של חמאס מכחיש את הדיווחים ,  לפיהם דחה הארגון את המתווה הישראלי לעסקת חילופי שבויים .  לדבריו , " נמשיך לנהל מגעים בתקווה להשיג עסקה משביעת רצון "
" חמאס מעוניין להמשיך את המשא ומתן לגיבוש עסקת שליט ".  כך אמר היום  ( רביעי )  בכיר הלשכה המדינית של חמאס ,  עיזת א-רישק ,  בראיון לאתר האינטרנט של  " אל-ג'זירה ".  א-רישק הכחיש את הדיווחים אתמול ,  לפיהם חמאס דחה את ההצעה הישראלית למתווה העסקה אך הבהיר כי ארגונו החליט להמשיך ולנהל מגעים בנושא .
 א-רישק סרב למסור פרטים על ההצעה הישראלית למתווה העסקה או על הסתייגויותיו של חמאס מהצעה זו ,  אך אמר כי  " חמאס ימשיך לנהל מגעים מול המתווך הגרמני בתקווה להשיג עסקה משביעת רצון שתוביל לשחרורם של האסירים הפלסטינים מכל הפלגים ".  א-רישק סיפר עוד כי ההתייעצויות בלשכה המדינית של חמאס שנערכו בדמשק נערכו מאז יום שני בערב .
 אתמול דיווחה רשת הטלוויזיה  " אל-ערביה "  כי חמאס החליט לדחות את ההצעה הישראלית למתווה עסקת שליט בשל סירובה של ישראל לשחרר בכירים בזרוע הצבאית של חמאס ובשל התעקשותה לגרש מספר רב של אסירים .  מאוחר יותר הכחישו בכירי הארגון כי חמאס דחה את ההצעה .  בכיר הלשכה המדינית מוחמד נאסר אמר אתמול כי  " טרם התקבלה החלטה והדיונים עדיין נמשכים ". 
הבוקר אישר גורם בכיר בחמאס לעיתון  " אל-חיאת "  הרואה אור בלונדון כי ארגונו דחה את הצעת העסקה לשחרור שליט .  הגורם אמר כי ישראל מסרבת לשחרר 13 אסירים פלסטינים במסגרת העסקה וכן דורשת להגדיל את מספר האסירים שיגורשו ל-200 . " ישראל הודיעה למתווך הגרמני כי היא מוכנה שכל המגורשים יועברו לרצועה ",  הוסיף .
 לדברי המקור ,  13 האסירים שישראל מסרבת לשחרר הם בכיר פתח מרוואן ברגותי ,  מזכ"ל החזית העממית אחמד סעדאת ,  בכירי הזרוע הצבאית של חמאס עבדאללה ברגותי ,  איברהים חאמד ,  חסן סלאמה ,  ג'מאל אבו אל-הייג'א ,  עבאס א-סייד ,  עבד א-נאסר עיסא וואליד עקל .  בנוסף ,  מסרבת ישראל לשחרר את האסירות אמנה מונא ,  קאהרה סעדי ואחלאם תמימי .
" בתשובתה הקודמת הסכימה ישראל לגרש 130 אסירים פלסטינים במסגרת העסקה אולם כעת היא דורשת לגרש 200 ",  מסר .  לדבריו ,  הלשכה המדינית של חמאס ביקש ממשלחת הארגון לשוב לרצועת עזה ולהודיע למתווך הגרמני כי הארגון מסרב להצעה . " משמעותה של התשובה הישראלית היא שהמשא ומתן לגיבוש עסקה יארך זמן רב .  חמאס דורש לשחרר את כל 450 האסירים ומוכן לגרש מספר מצומצם ",  הוסיף .
 בתוך כך ,  דיווח הבוקר העיתון הלבנוני  " אל-אחבאר "  כי במהלך פגישתם אתמול בקהיר ביקש ראש הממשלה בנימין נתניהו מנשיא מצרים חוסני מובארק לנסות ולשכנע את המדינות החברות בליגה הערבית לנרמל את יחסיהן עם ישראל  " בתמורה להסכמתה של ישראל לשחרר אלף אסירים פלסטינים עבור שחרור החייל גלעד שליט ".  בנוסף ביקש ממובארק לקדם נורמליזציה עם מדינות ערב אולם מובארק השיב שקודם לכן יש להשכין שלום ולהקדים מדינה פלסטינית  " ורק לאחר מכן לדבר על נורמליזציה ". 
רשת  " פוקס "  האמריקאית דיווחה מפי בכיר מצרי כי  " חמאס לא יתפשר ולא יקבל פחות מ-100 אחוז ממה שהוא דרש ".  לדברי הבכיר ,  אם לא תושג עסקה בשבועיים הקרובים ,  יעברו עוד חודשים ארוכים עד שייפתח חלון הזדמנויות חדשה לגיבוש העסקה .
 
חמאס : " נמשיך במו"מ לגיבוש עסקת שליט "
 בכיר בלשכה המדינית של חמאס מכחיש את הדיווחים ,  לפיהם דחה הארגון את המתווה הישראלי לעסקת חילופי שבויים .  לדבריו , " נמשיך לנהל מגעים בתקווה להשיג עסקה משביעת רצון "
 
