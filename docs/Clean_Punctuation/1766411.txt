גרנט : " יש יותר מדי דברים שקורים העונה "
 מנג'ר ווסטהאם ניסה שוב לתרץ את ההפסד ,  הפעם למנצ'סטר סיטי : " הם היו טובים מאיתנו .  אנחנו צריכים ויכולים לקחת נקודות "
 כל אחד מאוהדי ווסטהאם עם זיכרון בסיסי יודע שמשהו קרה הערב  ( שבת )  .  קבוצתם הפסידה ,  לא בדיוק אירוע חריג העונה ,  אבל ההפסד סימל את סוף האולטימטום שנתנו בעלי ווסטהאם למאמן הישראלי ,  אברהם גרנט ,  רק לפני כשבועיים .  כזכור ,  הבעלים הצהירו כי גרנט יהיה חייב להשיג 6 נקודות מתוך 9 האפשריות ,  אך בסיום שלושה משחקים מחזיק גרנט בניצחון בודד ,  והרבה תירוצים .  ווסטהאם נותרת עמוק מתחת לקו האדום ,  נועלת את הטבלה ,  ובהחלט ייתכן שהישראלי עשוי למצוא את עצמו בקרוב ללא קבוצה . 
" שיחקנו נגד קבוצה טובה מאוד עם שחקנים מצויינים ",  אמר גרנט לאחר עוד הפסד . " הם קבוצה טובה מאיתנו .  עכשיו אנחנו צריכים לשחק מול קבוצות שהן יותר ברמה שלנו ,  ואנחנו חייבים לעשות יותר ".  גרנט הוסיף ואמר : " יש יותר מדי דברים שקורים העונה ,  יותר מדי דברים משונים .  היתה נגיעת יד ברורה אחרי ה-1:0 ,  שהיתה צריכה להפוך לפנדל עבורנו ,  אבל החלטנו לא להתלונן ולנסות ולעשות את העבודה שלנו ".  
על ההמשך אמר הישראלי : " הדבר החשוב ביותר עכשיו הוא המשחק הבא .  המשחקים הבאים הם נגד קבוצות שמסביבנו בטבלה ,  קבוצות מהן אנחנו צריכים לקחת נקודות ,  וזה מה שחשוב .  רצינו לעשות משהו גם היום ,  החבר'ה ניסו ,  אבל הם פשוט היו חזקים מדי עבורנו .  אנחנו צריכים לקחת עכשיו נקודות .  זה לא עומד להיות פשוט עבורנו ,  אבל אנחנו יכולים לעשות את זה ". 

גרנט : " יש יותר מדי דברים שקורים העונה "
 מנג'ר ווסטהאם ניסה שוב לתרץ את ההפסד ,  הפעם למנצ'סטר סיטי : " הם היו טובים מאיתנו .  אנחנו צריכים ויכולים לקחת נקודות "
 
