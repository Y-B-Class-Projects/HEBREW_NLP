הצעת חוק :  להכיר בהוצאות אירוח של בעלי עסקים ללא משרדים ,  העובדים מבתי קפה
יו"ר ועדת המשנה לעסקים קטנים ובינוניים :  ההצעה גובשה עקב פניות של בעלי עסקים שאין בבעלותם משרד
הצעת חוק חדשה ,  המבקשת להכיר במס את הוצאות האירוח של בעלי עסקים זעירים בעץ פגישות בבתי קפה ,  הוגשה שלשום  ( יום ג' )  לכנסת .  ההצעה הוגשה על ידי חברי הכנסת אלכס מילר ,  חמד עמאר אורלי לוי אבקסיס ורוברט אילטוב מישראל ביתנו ." על פי פקודת מס הכנסה ,  עוסק עצמאי זכאי להחזרי מס על הוצאות שנעשו לשם הכנסתו בזמן תפקידו .  בימינו ,  מקובל לערוך ישיבות והתייעצויות במקומות חיצוניים למקום העבודה ,  ובעיקר בבתי קפה .  פרקטיקה זו נפוצה במיוחד בבתי עסק קטנים ,  אשר בתנאי התחרות הקשה נאלצים להיות ניידים וזמינים ,  ולהגיע ללקוחותיהם ",  נכתב בהצעה . " אמנם ייתכן שעלות פגישה בודדת תהיה לא גבוהה ,  אך עלות הפגישות במצטבר מהוות עול כלכלי על העוסק ".  בהצעה נקבע כי על מנת להביא ליישומו המהיר של התיקון ,  תהיה מוטלת על שר האוצר החובה להתקין תקנות לשם יישומו בתוך חצי שנה מיום פרסום התיקון .  ח"כ מילר ,  יו"ר ועדת המשנה לעסקים קטנים ובינוניים ,  ציין כי ההצעה גובשה בעקבות פניות של בעלי עסקים קטנים ובינוניים שאין בבעלותם משרד ." מטרת ההצעה לסייע לבעלי העסקים קטנים ,  שנתקלים בקשיים רבים כדי לשרוד ",  אומר מילר . " מספר העסקים הנסגרים מדי שנה גבוה ועולה על עשרות אלפים ולכן צריך לתת לבעלי עסקים הזדמנות להתקיים .  בעלי עסקים ללא משרד מקיימים פגישות בבתי-הקפה ,  והנוהג המקובל הוא לשתות גם .  הכרה בהוצאות אירוח אלו לאותם בעלי עסקים היא דרך אחת לסייע להם ". "החוק נותן אפשרות לשר האוצר להתקין תקנות ,  כך שגם אם התהליך יהיה הדרגתי ההצעה מספקת פתרון התחלתי לפחות .  נכין את העמדות ונתחיל בשיחות עם הגרומים המעורבים ,  ואני מקווה שיהיו לנו שותפים לרעיון ",  אמר מילר .
 
הצעת חוק :  להכיר בהוצאות אירוח של בעלי עסקים ללא משרדים ,  העובדים מבתי קפה
יו"ר ועדת המשנה לעסקים קטנים ובינוניים :  ההצעה גובשה עקב פניות של בעלי עסקים שאין בבעלותם משרד

