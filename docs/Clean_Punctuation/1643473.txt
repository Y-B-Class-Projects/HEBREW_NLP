ממשלת יוון :  העסקות שנעשו עם הבנקים להסתרת החובות של יוון פגעו בכלכלה בטווח הארוך
דו"ח משרד האוצר : " עסקות ההחלף לא הפחיתו את הריבית ,  אלא רק דחו אותה ,  מה שיוביל לנזק ארוך טווח "
 ממשלת יוון חוקרת בימים אלה נזקים ארוכי טווח שנגרמו לכלכלתה ,  בעקבות עסקות ההחלף הסבוכות שנעשו עם בנקים ,  במטרה להסתיר את חובותיה מהנציבות האירופית - כך דיווחה היום סוכנות הידיעות בלומברג.מדו"ח שפירסם משרד האוצר של יוון ,  עולה כי יוון הצליחה להתחמק ממגבלות החוב שכפה עליה האיחוד האירופי ,  באמצעות עסקות החלף עם בנקים .  עסקה אחת ,  שביצע גולדמן סאקס ב-2002 ,  איפשרה להסתיר מיליארדי דולרים בחובות מהמפקחים על התקציב בנציבות האירופית ,  כך אמר כריסטופורוס סרדליס ,  אשר כיהן כראש סוכנות ניהול החוב הציבורי של יוון בין 1999 ל-2004 ,  בראיון בשבוע שעבר ." אף שעסקות החלף צריכות להיות מוגבלות רק לכאלה שמובילות להפחתה קבועה בריבית ,  חלק גדול מההסכמים האלה רק דחו את הריבית מההווה לעתיד ,  מה שגורם נזק ארוך טווח לכלכלה ",  נכתב בדו"ח משרד האוצר של יוון שפורסם היום.יוון ,  אשר בעיות החוב שלה מנעו ממנה להיכנס לגוש היורו ב-1999 ,  הצטרפה אליו ב-2001 .  ראש ממשלת יוון יורגוס פפנדראו ,  נכנס לתפקידו באוקטובר לאחר שהביס את קוסטס קרמנליס ,  שממשלתו היתה בשלטון במשך שתי קדנציות .  ב-2009 ,  הגיע הגירעון בתקציב של יוון ל-12.7% מהתמ"ג שלה ,  יותר מפי ארבעה מהתקרה שהציב האיחוד האירופי ,  של 3% מהתמ"ג.הדו"ח של משרד האוצר היווני הביע גם ביקורת על אובדן אמינותם של הנתונים הסטטיסטיים של יוון . " היו חולשות משמעותיות באיסוף המידע ,  במיוחד בנוגע לנתוני ההוצאות ,  מידע שבמקרים רבים לא הגיע ממקור ראשון ",  נכתב בדו"ח .  גולדמן סאקס ארגן עסקת החלף במט"ח בשער חליפין נמוך מהשער הנקוב לאותה עת ,  ובכך אפשר ליוון להציג חובות קטנים משהיו בפועל ,  אמר סרדליס .  לדבריו ,  לשכת הסטטיסטיקה של גוש היורו -היורוסטאט וחברות דירוג האשראי הגדולות היו מודעות לתוכנית .
 
ממשלת יוון :  העסקות שנעשו עם הבנקים להסתרת החובות של יוון פגעו בכלכלה בטווח הארוך
דו"ח משרד האוצר : " עסקות ההחלף לא הפחיתו את הריבית ,  אלא רק דחו אותה ,  מה שיוביל לנזק ארוך טווח "
 
