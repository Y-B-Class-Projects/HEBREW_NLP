פער התשואות בין האג"ח היווניות לגרמניות עלה לרמתו הגבוהה ביותר מאז השקת היורו
חששות המשקיעים מפני מצבה של יוון הגדילו את המרווח ללמעלה מ-3%
פער התשואות בין האג"ח היווניות לאג"ח הגרמניות עלה לרמתו הגבוהה מאז השקתו של מטבע היורו ,  בעקבות חששות המשקיעים כי ממשלת יוון לא תצליח לשלם חובותיה .  חששות המשקיעים כי הממשלה היוונית תתקשה להקטין את הגירעון התקציבי הביאו את המשקיעים לדרוש תשואה גבוהה על האג"ח היווניות ,  והגדילו את המרווח בין התשואה על האג"ח היווניות לבין התשואה על האג"ח הגרמניות - הנחשבות בטוחות - ללמעלה מ-3% ,  השיעור הגבוה מאז השקתו של המטבע האירופי ב-1999.התשואה על האג"ח היווניות עולה ב-0.09% ל-6.25% ,  השיעור הגבוה מאז 26 בינואר בשנה שעברה ,  כך דיווחה בלומברג .  יוון לא זקוקה לחבילת סיוע ממדינות האיחוד האירופי כדי להתמודד עם הגירעון בתקציב שלה - כך אמר שר האוצר היווני יורגוס פפאקונסנטינו ,  לאחר שעלות ביטוח אג"ח ממשלתיות יווניות עלתה לרמתה הגבוהה מאז השקתו של מטבע היורו . " אנחנו לא מצפים שאף אחד יבוא לעזרתנו ",  אמר פפאקונסטנטינו במסיבת עיתונאים באתונה ,  והכחיש את הדיווחים לפיהם האיחוד האירופי מכין בימים אלה הלוואה אשר תסייע לממשלת יוון .
 
פער התשואות בין האג"ח היווניות לגרמניות עלה לרמתו הגבוהה ביותר מאז השקת היורו
חששות המשקיעים מפני מצבה של יוון הגדילו את המרווח ללמעלה מ-3%

