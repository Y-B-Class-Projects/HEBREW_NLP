אינפקטד מאשרום יארחו את מתיסיהו בישראל
אמן הרגאיי הבינלאומי ישוב ב-11 בפברואר לביקור בישראל לטובת אירוח בהופעה של ההרכב הישראלי .  גם החברים של נטאשה יתארחו
מתיסיהו ישוב לישראל ויתארח בהופעה של אינפקטד מאשרום .  אמן הרגאיי הבינלאומי יחזור לכאן ב-11 בפברואר לרגל הופעה מיוחדת של הרכב הטראנס הישראלי המצליח בביתן 1 בגני התערוכה בתל אביב .  אורחים נוספים באירוע הם להקת החברים של נטאשה ,  שתשתף פעולה לראשונה עם ההרכב . " זו זכות גדולה עבורנו לגעת ברפרטואר של החברים של נטאשה ",  התייחס לשיתוף הפעולה עמית דובדבני ,  חצי הצמד . " אנחנו די מתרגשים מהתגובה הספונטנית והאנרגיות המעולות של ארקדי ומיכה ". 
באירוע ימשיכו אינפקטד לחגוג את צאת אלבומם האחרון  " Legend of The Black Shawarma ",  הכולל שיתופי פעולה של ההרכב עם פרי פארל מג'יינז אדיקשן וג'ונתן דייוויס מלהקת Korn .  בחודש שעבר הופיעה הלהקה בירושלים ולאחר מכן יצאה לטור באוסטרליה .  
המופע בתל אביב יתקיים במסגרת אירוע Club Seat ,  של מותג המכוניות .  בחברה מגדירים את האירוע כ"יריית פתיחה "  לכניסת סיאט לתחום אירועי המוזיקה .  מחירי הכרטיסים למופע נעים בין 199 שקלים ל-259 שקלים .
 
אינפקטד מאשרום יארחו את מתיסיהו בישראל
אמן הרגאיי הבינלאומי ישוב ב-11 בפברואר לביקור בישראל לטובת אירוח בהופעה של ההרכב הישראלי .  גם החברים של נטאשה יתארחו

