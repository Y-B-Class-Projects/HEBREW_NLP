פיצוץ בתחנת כוח בארה"ב :  חשש לנפגעים רבים
חמישה בני אדם נהרגו בפיצוץ העז שאירע בתחנת הכח בקונטיקט .  כוחות ההצלה חושדים שהפיצוץ אירע בעקבות דליפת גז טבעי ,  ומעריכים שכמה מ-51 הפועלים במקום נלכדו בהריסות
 ( הערוץ הראשון ) 
לפחות חמישה בני אדם נהרגו אמש  ( ראשון )  בפיצוץ שאירע בתחנת כוח הנבנית בעיירה מידלטאון ,  קונטיקט שבארה"ב .  הרשויות דיווחו שבמקום גם 12 פצועים .  
האפשרות ששהפיצוץ אירע בעקבות התקפת טרור נפסלה ,  וכעת מעריכים גורמי כבאות והצלה שדליפת גז טבעי גרמה לפיצוץ ,  ושכמה מ-51 הפועלים ששהו במקום נלכדו במבנה .  
למעלה ממאה צוותי הצלה ואמבולנסים הוזעקו למקום ,  כולל כוחות של כיבוי אש ומשטרה .  למקום הוזנקו גם מסוקי חילוץ ,  ומרבית הנפגעים פונו לבית החולים מידלסקס .  מנהל המפעל ,  גורדון האלק ,  אישר ל-CNN כי בפיצוץ ישנם נפגעים רבים אך עדיין לא ידוע מספרם הסופי .  
קצין כיבוי במידלטאון סיפר כי צד אחד של הבניין התמוטט לגמרי וישנם דיווחים על בני אדם לכודים תחת ההריסות ופעולות חילוץ מתנהלות בשעה זו .  המושל גודי רל אישר את השימוש ביחידות חילוץ אזרחיות שיסייעו בפעולות החילוץ .
 מדובר בתחנת כוח ההמופעלת באמצעות גז טבעי ,  שצפוייה לייצר הספק חשמל של כ-620 מגה-וואט .  כתוצאה מהפיצוץ נפגעו גם בתים בסמוך לתחנת הכוח ,  והדי הפיצוץ הורגשו בערים שכנות במרחק של עד כ-50 קילומטרים .  עשן שחור היתמר ונראה למרחקים .
 ברנדט ניילנד תושבת האזור סיפרה כי את הפיצוץ היא שמעה מחצר ביתה . " הם היו עסוקים בהתנעת מנועים הבוקר במפעל ומשהו ככל הנראה השתבש ואז נשמע הפיצוץ ולהבות ענק החלו לעלות מהמפעל ". 
 ( עדכון ראשון :  19:50 ) 

פיצוץ בתחנת כוח בארה"ב :  חשש לנפגעים רבים
חמישה בני אדם נהרגו בפיצוץ העז שאירע בתחנת הכח בקונטיקט .  כוחות ההצלה חושדים שהפיצוץ אירע בעקבות דליפת גז טבעי ,  ומעריכים שכמה מ-51 הפועלים במקום נלכדו בהריסות

