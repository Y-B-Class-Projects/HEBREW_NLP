 " חבל שעיתון איכותי כמו 24 דקות נסגר "
 חברי מערכת העין השביעית התכנסו כדי לדון בעתיד העיתונות המודפסת .  עיתונאי ידיעות אחרונות נחום ברנע ועיתונאי ישראל היום גונן גינת ,  החליפו עקיצות
עיתונאי ידיעות אחרונות נחום ברנע שב ותקף היום את העיתון ישראל היום . " מי שעושה עיתון חינם שבו מספר עמודי המערכת דומה למספר עמודי המודעות אין לו מודל עיסקי ומי שאין לו מודל עיסקי הוא אדם מסוכן ".  ברנע אמר את הדברים בדיון על עתיד העיתונות המודפסת של המכון הישראלי לדמוקרטיה שמתקיים בשעה זו בבית סוקולוב בתל אביב .  היו לנו בנעורינו עיתונים מפלגתיים ,  אבל המפלגות ראו את מבחנם בקלפי .  בעל המאה יראה את מבחנו בקניית הקלפי .  אין לו עניין להיבחר ,  יש לו עניין להשפיע באמצעות קניית הקלפי . 
" הסכנה בישראל היום אינה באיום על מעריב או ידיעות אלא בכך שכל מטרתו היא להביע עמדה בעד ראש הממשלה ,  אבל בנקודה מסויימת ברגע שראש הממשלה יחליט לעשות מהלך ,  העיתון יתהפך וראש הממשלה אם הוא במקרה אדם לא חזק ,  יתבלבל ויגיד :  'למה לי לעשות את זה ? ' 'למה לי לשלם את המחיר הזה' ?  לכן יש כאן בעיני קביעת סדק משמעותית במרקם הדמוקרטי שלנו ".  
ברנע התייחס לחוק אדלסון המבקש למנוע שליטה בעיתון זר מאדם שאינו תושב ישראל : " אני חושב שהחוקים שהוצאו בנושא לא טובים ולא נכונים ומגבילים את חופש העיסוק וחופש הביטוי .  הפתרון הוא לא בחקיקה ,  לא בטוח שיש פתרון .  אבל אם לא נראה את הבעיה ,  נחטא לתפקידנו כעיתונאים .  אני מוצא את זה משעשע שסיניים עניים במקאו ממנים את הבניה במזרח ירושלים ".  
עם סיום דבריו הפנה ברנע חצים גם למעריב והארץ : " קיומו של מעריב תלוי בבנק מסוים שלאחרונה מקבל במעריב הרבה מחמאות וביזם שיש לו יותר נקודות יציאה מנקודות כניסה .  הארץ נשען על הדבר הזה  ( ישראל היום ה.ר )  ,  יש לנו בעל מאה שבטובו מפרנס שני עיתונים .  אחד שמאלי ,  אחד ימני .  נפלא .  הארץ מדפיס ,  משווק וגם עושה לובי לישראל היום .
 אשר לעתיד העיתונות המודפסת אמר ברנע : " הכל מתיישר על פי סדר העדיפויות של הצרכן שיכול להיות גם ילדה בת 12 .  דבר נוסף הוא שאין הירארכיה .  האינטרנט לא עונה לצורך הבסיסי של החברה לקבל חדשות על פי עוביין ועל פי חשיבותן .  
עורך מוסף ישראל השבוע של ישראל היום התייחס לדבריו של ברנע ואמר : " הדמוקרטיה ביטלה את ההירארכיה .  זה חופש ודמוקרטיה זה דבר מעצבן .  כשאומרים 'צורך בסיסי של החברה לקבל את החדשות לפי חשיבותן' ,  מתכוונים :  לפי מה שאני אחליט וזה נגמר .  אתה כבר לא מחליט .  ככה זה ,  זו המציאות .  
גינת תקף את ידיעות אחרונות ואמר : " איש מעולם לא יצליח לייצר מוצר איכותי כמו 24 דקות .  חבל שהוא נסגר ".  גינת התייחס גם לטענות לפיהן עיתונו מקדם את ראש הממשלה נתניהו ואמר : " אג'נדות יש לכולם .  לידיעות היתה אג'נדה להנשים את ממשלת אולמרט ויש לו אג'נדה להפיל את נתניהו .  וזה בסדר .  עיתון יכול לקבוע עמדה ".  גינת הוסיף ואמר כי ישראל היום מקדים את התכנית העסקית שלו בשנה .

" חבל שעיתון איכותי כמו 24 דקות נסגר "
 חברי מערכת העין השביעית התכנסו כדי לדון בעתיד העיתונות המודפסת .  עיתונאי ידיעות אחרונות נחום ברנע ועיתונאי ישראל היום גונן גינת ,  החליפו עקיצות

