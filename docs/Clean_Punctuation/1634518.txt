חשש לפיגוע שיתק נמל תעופה במינכן
טרמינל בנמל התעופה הגרמני נסגר למשך שלוש שעות ,  לאחר שגלאי חומרי הנפץ צפצף בעת בדיקת מחשב נייד של אחד הנוסעים .  בשלב זה לא ברור אם אכן היו בו שרידי חומר נפץ
הטרמינל בנמל התעופה במינכן שבגרמניה ,  שנסגר היום  ( רביעי )  לאחר שגלאי חומרי הנפץ צפצף בעת בדיקת מחשב נייד של אחד הנוסעים ,  נפתח מחדש לאחר כשלוש שעות .  לדברי המשטרה ,  ייתכן שבעליו של המחשב ,  שנמלט מהמקום עם המחשב לא ידע שהוא היה אמור לעבור בדיקה נוספת .  
בתחילה דווח כי שרידי חומר נפץ נמצאו במחשב ,  אך דובר המשטרה הפדרלית מסר שהעובדה שהגלאי צפצף אין פירושה שאכן היו בו חומרי נפץ .
 מוקדם יותר נסגר טרמינל 2 ,  לאחר שנוסע נמלט בעת שהמחשב הנייד שלו עבר בדיקה לגילוי חומרי נפץ . " הגלאי לגילוי חומר נפץ התריע על המחשב הנייד ,  ובזמן שהוא עבר בדיקה נוספת האדם נעלם ",  אמר דובר משטרתי .  אלברט פורשקה ,  דובר המשטרה הפדרלית בגרמניה ,  מסר כי  " זה לא ברור ב-100% אם אכן היו חומרי נפץ ".  
לאחר התרעת הגלאי ביקשו אנשי הביטחון להעביר את המחשב בדיקה נוספת אך הגבר עזב ולקח עמו את המחשב . " אנו מאמינים שהגבר לא הבין שהיתה לו עוד בדיקה ",  אמר פורשקה .  גורם משטרתי אחר מסר לסוכנות הידיעות הצרפתית כי ייתכן שהגלאי צפצף עקב כימיקלים דוגמת בושם ,  ושהגבר פשוט מיהר לטיסתו .  
נמל התעופה במינכן הוא אחד העמוסים בגרמניה .  כ-12 טיסות יוצאות ליעדים בגרמניה ובחו"ל עוכבו בזמן שאנשי ביטחון ערכו חיפוש אחר החשוד .
 מאז ניסיון פיצוץ המטוס האמריקאי בדרכו מאמסטרדם לדטרויט במהלך חג המולד ,  תוגברה האבטחה בנמלי תעופה בעולם .  
 ( עדכון ראשון 20:20 ) 

חשש לפיגוע שיתק נמל תעופה במינכן
טרמינל בנמל התעופה הגרמני נסגר למשך שלוש שעות ,  לאחר שגלאי חומרי הנפץ צפצף בעת בדיקת מחשב נייד של אחד הנוסעים .  בשלב זה לא ברור אם אכן היו בו שרידי חומר נפץ

