בכיר אמריקאי :  להטיל על אירן סקציות נושכות
הסנאטור ג'ון קרי ,  יו"ר ועדת החוץ בסנאט האמריקאי ,  נפגש בירושלים עם רה"מ נתניהו וקרא להחמיר את הסנקציות על טהרן .  לדבריו ,  על האירנים להבין שהבחירה בידיהם
 ( באדיבות ערוץ 1 ) 
יו"ר ועדת החוץ בסנאט האמריקאי ,  הסנאטור האמריקאי ג'ון קרי התייחס היום  ( שני )  במהלך פגישה עם ראש הממשלה בנימין נתניהו לאפשרות כי יוחמרו הסנקציות נגד אירן .  קרי אמר כי הוא  " מאמין שהסנקציות האלה צריכות להיות מחמירות ,  נושכות ,  אמיתיות ,  רב צדדיות וצריך להטיל אותן מתוך כוונה לאפשר לאירנים להתחיל להבין שהבחירה בידיהם ".  מלשכת ראש הממשלה נמסר ,  כי בפגישה דנו השניים בנושאים המרכזיים העומדים על סדר היום ,  ובראשם האיום הגרעיני מאירן והדרכים לחדש את המשא ומתן בין ישראל לרשות הפלסטינית .
 בתוך כך ,  מסר היום מפקד חיל האוויר האירני חסן שאהספי ,  כי חייל האוויר האירני יבצע בקרוב ניסוי בפצצה מונחית במשקל של 900 קילוגרם .  לפי סוכנות הידיעות האירנית פראס ,  שאהפי אמר כי הפצצה קאסד-1 נמצאת בשלב ייצור המוני ונמסרה לחיל האוויר . "  לקסאד-2 ,  יש טווח גדול יותר ורמת דיוק גבוהה יותר ,  והוא נהנה מכוח נפץ רב יותר מקודמו ",  אמר שאהספי .  אירן ערכה את הניסוי הראשון בקסאד ב-2006 במסגרת מבצע צבאי גדול .  בחודש שעבר דיווחה התקשורת במדינה כי התחיל שלב הייצור של שני טילים חדשים .  
מוקדם יותר ,  שליח אירן לסוכנות הבינלאומית לאנרגיה אטומית אמר כי ארצו העבירה את מאגר האורניום המועשר שלה לאחסון תת-קרקעי ,  לאחר שהעשירה לרמה של 20% כמות אורניום המספיקה לשימוש בכור למחקר רפואי בטהרן .  
דבריו של עלי אשגר סולטניה נאמרו לאחר שבמערב עלו שאלות בעקבות העברת רוב האורניום האירני - כמות גדולה יותר מהדרוש לתפעול המתקן בטהרן - מחוץ למחסנים התת-קרקעיים למתקן ההעשרה בנתאנז . " זה פשוט היה לשם הפקת חומרים למתקן למחקר .  לכן המיכל נמצא כעת בחזרה במיקומו המקורי ",  אמר סולטנייה לכתבים ,  במהלך הפסקה בכינוס של מועצת הנגידים של סבא"א בווינה .  השליח גם דחה טענות כי הצעד נועד לשם פרובוקציה נגד יריביה של אירן .
 מוקדם יותר אמר ראש סבא"א יוקיו אמאנו ,  כי אירן אינה משתפת פעולה עם החקירה של הסוכנות הבינלאומית לאנרגיה אטומית לגבי תכנית הגרעין שלה . " אנו לא יכולים לאמת שכל החומרים הגרעיניים באירן מיועדים ללמטרות שלום ,  מכיוון שאירן לא סיפקה לסוכנות את שיתוף הפעולה הדרוש ",  אמר אמאנו .  
לדברי אמאנו ,  נחוץ שיתוף פעולה לגבי יישום החלטות רלבנטיות של מועצת הביטחון של האו"ם ושל מועצת הנגידים של סבא"א .  כמו כן ,  על אירן להעניק אישור לפקחים של סבא"א לבצע בדיקות מהירות ,  והודעה על כוונתה לבנות מתקנים גרעיניים ו"הבהרות על נושאים הקשורים למימדים צבאיים אפשריים של תכנית הגרעין האירנית ".  
בתגובה ,  אמר שר החוץ האירני כי ארצו מוכנה להמשיך בשיתוף הפעולה עם הסוכנות הבינלאומית לאנרגיה אטומית . " שיתפנו פעולה באופן מלא עם הסוכנות .  שיתוף הפעולה הזה יימשך .  תמיד קיבלנו בברכה ועודדנו משא ומתן ושיחות ",  אמר מנושהר מותקי במהלך מסיבת עיתונאים בג'נבה .  
דוח של סבא"א שפורסם בחודש שעבר העלה את האפשרות שטהרן מנסה לפתח טילים בעלי ראשי נפץ גרעיניים .  אמאנו לא חזר על הדברים הללו בפתח הפגישה בווינה היום ,  יתכן מכיוון שהוא לא רצה להגביר את המתיחות עם אירן .  בכירים אירנים תקפו את אמאנו באופו אישי ,  בטענה שהוא נשלט על ידי ארצות הברית והמערב .  לדברי דיפלומטים ,  אמאנו משנה את מדיניותה של סבא"א כלפי אירן לכיוון יותר ישיר ובוטה לעומת קודמו ,  מוחמד אל ברדאעי .
 עדכון ראשון :  16:42

בכיר אמריקאי :  להטיל על אירן סקציות נושכות
הסנאטור ג'ון קרי ,  יו"ר ועדת החוץ בסנאט האמריקאי ,  נפגש בירושלים עם רה"מ נתניהו וקרא להחמיר את הסנקציות על טהרן .  לדבריו ,  על האירנים להבין שהבחירה בידיהם

