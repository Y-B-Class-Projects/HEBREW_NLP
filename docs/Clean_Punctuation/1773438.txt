קינדל 3 - המוצר הנמכר ביותר אי פעם באמזון 
קורא הספרים האלקטרוני עקף בתקופת החגים את מכירות  " הארי פוטר ואוצרות המוות "
  >  >  ענקית הקמעונות המקוונת אמזון הודיעה השבוע כי קינדל 3 ,  הגרסה החדשה של קורא הספרים הדיגיטלי של החברה ,  הוא המוצר הנמכר ביותר של אמזון אי פעם ,  הודות למכירות בתקופת החגים .   גרסת הדור השלישי של קינדל היתה המוצר הפופולרי ביותר באמזון בתקופת החגים ,  כמו גם גירסת ה-wi-fi של המכשיר .  הודות למכירות השנה ,  נהפך קינדל 3 למוצר הנמכר ביותר של אמזון בכל הזמנים .  בכך עקף הקורא הדיגיטלי את הספר  " הארי פוטר ואוצרות המוות ",  שהיה עד כה הפריט הנמכר ביותר באתר . " העובדה שהקינדל עולה 139 דולר היא גורם חשוב בהצלחתו - זה מחיר נמוך מספיק כך שאנשים לא ייאלצו לבחור ",  אמר ג'ף בזוס ,  מייסד ומנכ"ל אמזון .  אף שאמזון לא פירסמה את נתוני המכירות המדויקים של קינדל ,  סוכנות בלומברג דיווחה בעבר כי אמזון צפויה למכור השנה 8 מיליון מכשירי קינדל .  אמזון פירסמה נתונים ממכירותיה ב"סייבר מאנדיי ",  יום שני שלאחר חג ההודיה ,  המסמן את תחילת עונת קניות החגים ברשת .  על פי הנתונים , " סייבר מאנדיי ",  שחל השנה ב-29 בנובמבר ,  היה יום המכירות העמוס ביותר עבור אמזון השנה ,  שבו נמכרו בממוצע 158 פריטים בכל שניה בסכום שיא כולל של 13.7 מיליון פריטים במהלך היום .  לפי נתוני חברת המחקר קומסקור ,  סך המכירות המקוונות בארה"ב היה גבוה ממיליארד דולר ב"סייבר מאנדיי "  - עליה של 16% לעומת אותו יום בשנה שעברה .  מוצר אלקטרוני נוסף שהיה מבוקש באמזון במהלך  " סייבר מאנדיי "  היה אייפוד טאץ' של אפל .  רבי מכר אחרים באתר היו הספר  " decision points "  של נשיא ארה"ב לשעבר ג'ורג' וו .  בוש ,  dvd של הסרט  " התחלה ",  טלפון סלולרי קפטיבייט אנדרואיד של סמסונג ומשחק הוידאוcall of duty "   :  black ops ". 

קינדל 3 - המוצר הנמכר ביותר אי פעם באמזון 
קורא הספרים האלקטרוני עקף בתקופת החגים את מכירות  " הארי פוטר ואוצרות המוות "
 
