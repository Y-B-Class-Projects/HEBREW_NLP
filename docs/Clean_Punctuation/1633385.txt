אתרים המציעים  " חדשות "  בנושא רעידת האדמה בהאיטי מפיצים מוצרי אנטי וירוס מזוייפים
הודעות ספאם בבקשה ל"תרומות "  פיקטיביות כבר ממלאות תיבות דואר אלקטרוני ברחבי העולם
חדשות רעות הן תמיד חדשות טובות לפושעי האינטרנט .  הצונמי ,  הוריקן קטרינה ,  אסון אייר פרנס ,  מותו של מייקל ג'קסון ועוד ,  כבר נוצלו בעבר להפצת נוזקות ווירוסים שונים ,  ועכשיו מנצלים פושעי העולם המקוון את דאגתם וחמלתם של הציבור לקורבנות רעידת האדמה בהאיטי .  מכיוון שאנשים רבים נוטים לחפש מידע על נושאים אקטואלים באינטרנט ,  עברייני הרשת פועלים במרץ כדי להעלות אתרים הטוענים שברשותם חדשות בלעדיות או צילומי וידאו של רעידת האדמה בהאיטי ,  אבל למעשה זהו ניסיון להדביק את המבקרים באתר בתוכנות זדוניות ,  במיוחד תוכנות זדוניות אשר מפיצות מוצרי אנטי וירוס מזויפים .   ( לינק לכתבה ) .ההתקפה השניה מגיעה בצורה של הודעות ספאם אשר קוראות ל"תרומות נדיבות "  לאי מוכה האסון ולעיתים הודעות אלה מנוסחות כאילו הגיעו מקורבן לאסון המתחנן לעזרה .  הודעות אלה בדרך כלל מכילות לינק שדרכו הם מתבקשים לבצע את התרומה בין אם בהעברה בנקאית או על ידי כרטיס אשראי .  למרבה הצער ,  התרומות הללו לא מגיעות להאיטי ופרטי הבנק או כרטיס האשראי מנוצלים לרעה.אמיר כרמי ,  מנהל התמיכה בחברת קומסקיור ,  נציגת eset בישראל ,  ממליץ לגולשים להשיג את המידע העדכני דרך אתרי החדשות הלגיטימיים ,  וכמו כן להיות חשדניים במיוחד בנוגע להודעות דואר אלקטרוני המבקשות תרומות .  דובר חברת eset מדגיש שאין בכוונת החברה לרפות את ידם של אלו שרוצים לתרום ,  אך ממליץ לעשות זאת דרך ארגוני צדקה מוכרים או כאלה שתרמתם דרכם בעבר .
 
אתרים המציעים  " חדשות "  בנושא רעידת האדמה בהאיטי מפיצים מוצרי אנטי וירוס מזוייפים
הודעות ספאם בבקשה ל"תרומות "  פיקטיביות כבר ממלאות תיבות דואר אלקטרוני ברחבי העולם

