יאמר : " בקרוב אודיע על כוונתי לעונה הבאה "
 דניאל יאמר התייחס לעתידו במכבי נתניה  ( "אעמוד בהתחייבות עד סוף העונה ")  ,  אך ההערכה כי יעזוב .  רק שלא תגמור כמו סנץ
מתוך ערפל חוסר הודאות בו שרויה מכבי נתניה מסיום העונה שעברה ,  החליט היום  ( שני )  הבעלים דניאל יאמר לשחרר הצהרה שאמורה הייתה לפזר קצת את מסך הערפל ,  אך למעשה רק הגבירה אותו יותר . " אעמוד בהתחייבות שיש למועדון עד סוף העונה .  אגיע לישראל במהלך הימים הקרובים ,  אשב עם משפחתי ועם ההנהלה ולאחר מכן אודיע על כוונתי ביחס לעונה הבאה ". 
בנתניה משוכנעים כבר תקופה ארוכה כי יאמר ,  שעל פי גורמים בהנהלת הקבוצה לא השקיע העונה ולו שקל אחד מכיסו ,  יודיע בסיומה על עזיבתו .  יאמר אמנם הצהיר כי יישאר בנתניה חמש שנים לפחות עם הגעתו לפני ארבע שנים ,  אך כבר בקיץ הודיע כי יתכן וישנה את מועד עזיבתו  " לכאן או לכאן "  בהתאם להתפתחויות .  בתוך כך ,  יערכו אוהדי הקבוצה מחאה ב-20 הדקות הראשונות של המשחק מול מכבי חיפה בשבת כדי לגרום ליאמר להבין שעליו לעזוב את הקבוצה .
 לחלק נכבד משחקני הקבוצה מסתיים החוזה עם סיום העונה בעוד כשלושה חודשים ,  ואף לא אחד קיבל הצעה להארכת החוזה .  בין הבולטים שבהם נמצאים שלו מנשה ,  רביד גזל ,  אחמד סבע ,  ארסטיד זוגבו ,  אמיה טגה ,  אלמוג כהן ,  טל מעבי ,  יגאל אנטבי ועוד .  בנתניה יודעים כי לאחר שחרור השחקנים הללו ,  ומכירתו של ביוואן פרנסמן יוכלו לעמוד בהתחייבויות הקבוצה גם ללא תמיכתו של הגרמני ,  ובעזרת מספר אנשי עסקים המקורבים להנהלת הקבוצה ,  כמו שקרה השנה .  למעשה ,  פרט לחוזהו של ראובן עטר ,  כל שחקני הרכש העונה מומנו על ידי עזרה של איש עסקים אוהד הקבוצה ,  וההוצאות השוטפות מומנו מהכנסות הקבוצה מההתאחדות והטוטו .
 נכון לעכשיו אין אדם המעוניין ברכישת נתניה מיאמר ,  אך אם זה יוותר עליה ככל הנראה הוא יעביר אותה לבעלות אחד ממנהליה כעת - קובי בלדב ,  גיל לב או איציק גניש ,  כפי שעשה שנטש את סנץ הסלובקית ,  שמאז הספיקה להתפרק .
 
יאמר : " בקרוב אודיע על כוונתי לעונה הבאה "
 דניאל יאמר התייחס לעתידו במכבי נתניה  ( "אעמוד בהתחייבות עד סוף העונה ")  ,  אך ההערכה כי יעזוב .  רק שלא תגמור כמו סנץ

