כדוריד :  נבחרת הנשים הפסידה בגמר גביע האתגר
הנבחרת נוצחה 27:23 על ידי פינלנד ולא הצליחה להשיג את הכרטיס לגמר הצ'אלנג' העולמי .  וקרט הצטיינה עם 12 שערים
נבחרת הנשים של ישראל הפסידה הערב  ( שבת )  לפינלנד בגמר גביע האתגר האירופי 28:26 .  הפיניות הוליכו במרבית שלבי המחצית בהפרש שנע בין שניים לשלושה שערים .  במהלך המחצית השנייה הצליחה הנבחרת להשוות ,  אבל הרחקות רבות של שחקניות לשתי דקות סייעו רבות לפיניות לבסס יתרון של 23:27 בחמש הדקות האחרונות .
 הנבחרת עוד הצליחה לצמק אבל לא להשיג את הכרטיס לגמר הצ'אלנג' העולמי בברזיל .  כוכבת המשחק הייתה שיר וקרט ,  שהבקיעה 12 שערים למרות שהורחקה פעמיים .  ניצן דונאי הבקיעה חמישה שערים ,  שני לוינקינד ארבעה ,  ילנה רוזנשטיין שלושה ,  נופר רוף והקפטנית אאורה פרידמן הוסיפו שער כל אחת .
" זאת אכזבה גדולה ",  סיכם המאמן גיל סגל . " כשאומרים שחסר גרוש ללירה ,  בדיוק לזה מתכוונים .  הבנות האלה מאוד מוכשרות ויש לנו עם מה לעבוד בעתיד ".  שני לוינקינד ,  שחגגה היום את יום הולדתה ה-20 : " אני ממש גאה בכולן למרות ההפסד .  נתנו הכל ,  לא הפסקנו לשחק לשנייה ,  וככה זה ספורט .  לפעמים מפסידים ". 

כדוריד :  נבחרת הנשים הפסידה בגמר גביע האתגר
הנבחרת נוצחה 27:23 על ידי פינלנד ולא הצליחה להשיג את הכרטיס לגמר הצ'אלנג' העולמי .  וקרט הצטיינה עם 12 שערים

