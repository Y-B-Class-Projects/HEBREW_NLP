הלייט נייט חוזר לערוץ 1
ביום ראשון הבא תעלה  " נבחרת החלומות ",  הלייט נייט של ערוץ 1 ,  עם שלושה מגישים חדשים .  בינתיים ,  יחסי הציבור הוציאו לתקשורת רשימה של פאנליסטים משתתפים ,  למרות שעם רובם טרם סוכם דבר
אחרי טל ברמן וצופית גרנט בחודש המונדיאל בקיץ האחרון ,  הלייט נייט של ערוץ 1 חוזר ,  הפעם למתכונת קבועה .
 התכנית תשודר מדי ערב ב-23:00 ,  החל ביום ראשון הבא ,  14 בנובמבר ,  עם שלושה מגישים חדשים - ג'קי לוי ,  דרור רפאל ולוסי אהריש ובעריכת גידי יהושוע .
 בהודעה שהוצאה על ידי משרד יחסי הציבור של רשות השידור הופיעה רשימה ארוכה של אורחים מתחלפים שיהיו חלק מהפאנל שישתתף בתכנית ,  ביניהם :  שי גולדן ,  קובי אריאלי ,  גיל קופטש ,  נעה ידלין ,  דניאלה לונדון דקל ,  יונתן יבין ,  אמילי עמרוסי ,  רענן שקד ,  ירון טן ברינק ,  אמיר בן דוד ,  לירון תאני ,  קארין ארד ,  זוהר ישראל ,  יהודה נוריאל ,  עידן קוולר ו-ד"ר אילן רבינוביץ' .
 דקות לאחר פרסום הידיעה הגיעו לוואלה !  ברנז'ה הודעות מכמה מהמופיעים ברשימה שלא ידעו כלל כי שמם עומד להופיע בידיעת היח"צ מאחר ואיש עדיין לא סיכם איתם דבר בנושא התשלום או תדירות הופעתם .  בנוסף ,  התברר כי מערכת התכנית מבקשת מהאורחים שלה לייצר את נושאי השיחה שלהם בעצמם ולהביא אותם לדיון .
 בכל תכנית יתארחו מוזיקאים שיופיעו לייב באולפן .
" נבחרת החלומות "  היא הפקה משותפת של  " לוטוס תוכן והפקה "  ו"גולדפינגר תקשורת ". 

הלייט נייט חוזר לערוץ 1
ביום ראשון הבא תעלה  " נבחרת החלומות ",  הלייט נייט של ערוץ 1 ,  עם שלושה מגישים חדשים .  בינתיים ,  יחסי הציבור הוציאו לתקשורת רשימה של פאנליסטים משתתפים ,  למרות שעם רובם טרם סוכם דבר

