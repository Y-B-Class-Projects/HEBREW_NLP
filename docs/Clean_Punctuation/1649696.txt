לאחר איסור גורף של שנתיים - חברות הביטוח יחזרו לחלק דיבידנדים
מגדל תהיה הראשונה לחלק דיבידנד ;  את התקנה על האיסור הוציא ידין ענתבי במהלך המשבר ב-2008
חוזר שגיבש אגף הפיקוח באוצר בראשותו של המפקח על הביטוח ,  עודד שריג ,  מבטל את האיסור הגורף על חלוקת דיבידנד בחברות ביטוח שהוציא המפקח הקודם ,  ידין ענתבי ,  בעיצומו של המשבר ב-2008.בניגוד לחוזר הקודם ,החוזר החדש שיתפרסם בקרוב ,  מציג תוכנית מובנית העוסקת בטווח הארוך ומציבה כללים ברורים לגבי חלוקת הדיבידנד הנכספת.לפי התוכנית ,  כל חברת ביטוח שתרצה לחלק דיבידנד תצטרך להציג עודף הון עצמי הגבוה באחוזים ניכרים ממה שנדרש מהן לפי התקנות שנועדו לחזק את ההון והיציבות של חברות הביטוח .  יישום תקנות אלה  ( הנקראות תקנות הסולבנסי 2 )  צפוי להסתיים עד 2012 ועד אז נדרשות חברות הביטוח להגדיל את עודפי ההון שלהן בהדרגה.לפני שבוע הודיעה חברת הביטוח מגדל כי דירקטוריון החברה אישר חלוקת דיבידנד של 240 מיליון שקל והיא פנתה למפקח על הביטוח כדי לקבל את אישורו לכך .  כעת ,  עם פרסום החוזר החדש אין יותר צורך באישור מיוחד מהמפקח .  מגדל סיימה את הרבעון השלישי של 2009 עם עודף הון של מעל מיליארד שקל הגבוה ב-700 מיליון שקל ממה שנדרש ממנה כיום וב-31 מיליון שקל מעודף ההון שהיא אמורה להציג בסוף 2011 עם תום יישום תקנות הסולבנסי 2 .  בכך היתה מגדל היחידה שסגרה את כל דרישות הסולבנסי 2 .  עקב העלייה החדה בשווקים גם במהלך הרבעון הרביעי של 2009 ,  צפויים עודפי ההון שתציג מגדל בדוחותיה השנתיים להיות אף גבוהים יותר .  עם שינוי החוזר צפויות בקרוב חברות ביטוח נוספות לאשר חלוקת דיבידנד ,  זאת לאחר שבשנתיים האחרונות הדבר נאסר עליהן.החוזר החדש גובש לאחר בקשות חוזרות ונשנות של חברות בענף הביטוח להסדיר את המצב כך שהן יוכלו לחלק דיבידנדים לחברות האחזקות שמעליהן .  זאת בין היתר כדי להתמודד עם החובות שיש לחברות האחזקות לבנקים ולבעלי האג"ח .
 
לאחר איסור גורף של שנתיים - חברות הביטוח יחזרו לחלק דיבידנדים
מגדל תהיה הראשונה לחלק דיבידנד ;  את התקנה על האיסור הוציא ידין ענתבי במהלך המשבר ב-2008

