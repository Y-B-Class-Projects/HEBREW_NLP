דניאל רפפורט : " הירידות היום נבעו ככל הנראה מחשש המשקיעים מהתחזקות השקל "
 מנהל חדר המסחר של אקסלנס : " ביום כמו זה מומלץ לנצל את הירידות כדי להגדיל אחזקות "
 מתחילת השנה עולה הבורסה בתל אביב בשיעורים חדים .  מדד תל אביב 25 הוסיף 2.2% לערכו ומדד תל אביב 100 עלה ב-3.3% ,  זאת בשבעה ימי המסחר הראשונים של 2010 .  בניגוד למגמה ,  ירדו היום המדדים המובילים ב-0.8% ." השוק פתח היום ביציבות עם ירידות קלות .  אחרי גל העליות החדות של הימים האחרונים ,  והחוזים העתידיים בבורסות חו"ל שהצביעו על המשך העליות ,  כבר פחדנו שהבורסה בתל אביב מחקה את הצבע האדום מהמסכים שלה .  למרות זאת ,  היום התנהל בירידות ,  שנבעו ככל הנראה מהתחזקות השקל שהוביל לפחד המשקיעים כי היצואנים לא יצליחו להתמודד עימו והיצוא ייפגע ",  אמר בסיכום יום המסחר דניאל רפופרוט ,  מנהל חדר המסחר של אקסלנס.היום הוביל סקטור הבנקים את מגמת הירידה עם מימושים של עד כ-2% .  רפופורט אומר כי  " ב-2010 אנו מפנים את המבט מסקטור התקשורת לסקטור הבנקים .  ביום כמו היום מומלץ לנצל את הירידות במניות בנקים כדי להגדיל את האחזקה בסקטור .  העלאות הריבית הצפויות בשנה הקרובה יגדילו את מרווחי הבנקים שיתבטאו בצמיחה בשורת ההכנסות .  בנוסף ,  העלאת תחזית הצמיחה של בנק ישראל תגרום להפרשות לחובות מסופקים לא לגדול ,  ואולי אף לקטון .  הבנקים יחזרו לחלק דיבידנדים לקראת סוף השנה.רפופורט מסביר את הירידות במניות הבנקים : " מניית בנק הפועלים ספגה ירידות חדות בעקבות שמועות בשוק כי שרי אריסון מעוניינת להפיץ מניות .  בעקבות הירידות ,  משקיעים שרצו להתכסות והיו בפוזיציית חסר הטיסו את הנייר חזרה למעלה ,  אך לא הייתה סיבה אמיתית והמניה חזרה לרדת ". "ירידות השערים בבנק לאומי לא קשורה בהכרח להכרזתו של אליהו על רצונו למנות את דוד קליין ליו"ר הבנק .  בעקבות קשיי הפיקוח על הבנקים בפרשיות בשנה האחרונה עם דיסקונט ופועלים ,  הבינו בפיקוח שקבוצת שליטה או בעל שליטה יחיד אינם הפיתרון האידאלי .  עם זאת ,  אין שום סיבה שהממשלה תמשיך להחזיק בבנקים .  אליהו מנסה לבסס את מעמדו בבנק על ידי מינוי יושב-ראש ". בנוסף למגזר הפיננסים ,  גם מגזר הטלקום נסחר היום במימושים .  לפי רפופורט , " הורדנו את המלצתנו למניות בזק וסלקום ומדובר בשינוי כיוון מהותי מבחינת ההסתכלות של אקסלנס .  אנחנו משנים את האסטרטגיה שלנו בהשקעות ארוכות טווח- של שנה לפחות .  בזק ,  שהייתה המניה המועדפת עלינו בשנתיים האחרונות ,  מעניינת כרגע פחות .  היא ביצעה מהלכים יפים בשנה האחרונה ,  עם רכישתה וחלוקת דיבידנדים ,  אך אנו מסירים ממנה את ידינו בעיקר בגלל המחיר אליו היא הגיעה . " "חששותינו מסלקום הם ברמת התחרות :  משרד התקשורת מעוניין להעניק היתר למפעילים וירטואלים ,  שייתכן ויצא לפועל כבר בשנה הקרובה .  בנוסף ,  המיזוג הצפוי בין הוט למירס עשוי להגדיל את התחרות בשוק וללחוץ את המחירים כלפי מטה ",  הוסיף רפופורט.שתי מניות נוספות שמפנה אליהן רפופורט את תשומת הלב הן מכתשים אגן וטבע . " מכתשים-אגן זינקה אתמול ב-3.9% והיום בעוד 3.9% .  מדובר בעליה חדה מאוד במחזורים מכובדים ,  שמונעת ככל הנראה משמועות על רכישה מתקרבת של החברה .  היא מרחיבה את תחומי הפעילות שלב ,  מלבד העיסוק בקוטלי עשבים וחרקים וזה מצויין לחברה .  גם טבע ממשיכה להיות מניה חזקה מאוד למרות היחלשות הדולר אחרי פרסום התוכנית האסטרטגית ביום חמישי .  גופים פיננסיים רבים מעדכנים את מחיר המניה בעקבות כך ". 

דניאל רפפורט : " הירידות היום נבעו ככל הנראה מחשש המשקיעים מהתחזקות השקל "
 מנהל חדר המסחר של אקסלנס : " ביום כמו זה מומלץ לנצל את הירידות כדי להגדיל אחזקות "
 
