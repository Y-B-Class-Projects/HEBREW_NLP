מריו ייפס חתם במילאן
בלמה הקולומביאני בן ה-34 של קייבו יעבור לרוסונרי בתום העונה הנוכחית .  ליד פבאלי  ( 38 )  ואינזגי  ( 36 )  הוא ממש ילד
בלם קייבו ,  מריו ייפס ,  חתם במילאן ויעבור אליה בתום העונה הנוכחית .  הקולומביאני יסיים את חוזהו בקבוצה מ-ורונה בקיץ ולכן היה רשאי לנהל משא ומתן עם קבוצות אחרות .  קייבו לא תקבל כמובן פיצוי כספי .  הבלם חתם לשנתיים במהלכן ירוויח 1.6 מיליון יורו .
 ייפס אמנם חווה עונה נהדרת ,  אבל קשה שלא להתייחס לגילו המתקדם ולכך שלפני כחודשיים מלאו לו 34 .  בכך ממשיכים הרוסונרי בקו של סגל מבוגר ובמיוחד אמורים הדברים לגבי ההגנה .  בין השחקנים שניתן למצוא בחוליה האחורית אלסנדרו נסטה בן ה-34 ,  ג'וזפה פבאלי בן ה-38 ,  קאחה קלאדזה בן ה-32 ,  מאסימו אודו בן ה-33 ,  מארק ינקולובסקי בן ה-32 וג'אנלוקה זמברוטה בן ה-33 .  כולם שחקנים חשובים בהרכב או ברוטציה של המאמן לאונרדו .  
ייפס החל את הקריירה בקבוצת קורטולואה ממולדתו וממנה עבר לאמריקה קאלי .  התחנה הראשונה שלו מחוץ לקולומביה הייתה ריבר פלייט הארגנטינאית וב-2002 עבר לנאנט הצרפתית .  בין השנים 2004-2008 שיחק בפ.ס.ז' ובמשך השנים נחשב לאחד מהבלמים הבולטים בליגה הצרפתית .  מ-2008 שיחק בקייבו .
 
מריו ייפס חתם במילאן
בלמה הקולומביאני בן ה-34 של קייבו יעבור לרוסונרי בתום העונה הנוכחית .  ליד פבאלי  ( 38 )  ואינזגי  ( 36 )  הוא ממש ילד

