האולם עלה באש  החוגגים המשיכו לרקוד
מה עושים כשאולם השמחות עולה באש ?  אורחי מסיבת החינה שנערכה אמש בחיפה העדיפו להמשיך במסיבה ,  לעלות על סולמות הכבאים ולרקוד .  לא היו נפגעים
את האירוע הזה כבאי תחנת חיפה לא ישכחו עוד הרבה זמן :  כוחות כיבוי הוזעקו הלילה  ( חמישי )  לטפל בדליקה שהשתוללה באולם שמחות במפרץ חיפה ,  שעה שבמקום נערכה מסיבת חינה .  שלושת הצוותים שהגיעו למקום מעט לאחר חצות נדהמו לגלות כי רוב האורחים במקום היו עדיין שתויים והמשיכו בריקודים למרות העשן שאפף אותם .
 השריפה פרצה בתקרה אקוסטית לאחר שפתיתי נייר שנצמדו עם הזמן לנורה פלורוסנטית באולם החלו לבעור .  הכבאים השתמשו בסולמות כדי לכבות את האש שהתפשטה ברחבי האולם ,  אך לתדהמתם חלק מהאורחים עלו על הסולמות והמשיכו בריקודים שעה שצוותי הכיבוי עסוקים בטיפול באירוע .  איש לא נפגע כתוצאה מהאש .
" גם לאחר שהשריפה כובתה לחלוטין  החוגגים המשיכו בריקודים על הסולמות ",  סיפר לוואלה !  חדשות רשף חזי לוי משירותי הכיבוי של חיפה . " רק לאחר מספר דקות ולבקשת הכבאים ,  איפשרו החוגגים לצוותים לעזוב את המקום ולקחת איתם את הסולמות ". 

האולם עלה באש  החוגגים המשיכו לרקוד
מה עושים כשאולם השמחות עולה באש ?  אורחי מסיבת החינה שנערכה אמש בחיפה העדיפו להמשיך במסיבה ,  לעלות על סולמות הכבאים ולרקוד .  לא היו נפגעים

