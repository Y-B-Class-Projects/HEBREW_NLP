חלום אקולוגי :  ילדים משפרים את איכות הסביבה
במהלך פסטיבל המדע שהתקיים ברחובות ,  קיימו עשרות ילדים תהלוכה יוצאת דופן ,  שביקשה להסב את תשומת לב הציבור לשיפור התחבורה הציבורית בעיר . " איכות סביבה מתחילים ללמד מגיל צעיר "
 תהלוכת ילדים יוצאת דופן נערכה אתמול  ( שלישי )  במהלך פסטיבל המדע שהתקיים במכון ויצמן ברחובות .  התהלוכה ,  שהתקיימה בעידוד תא ארגון  " מגמה ירוקה "  במכון וייצמן ,  שיחד עם תא  " מגמה ירוקה "  בפקולטה לחקלאות ,  ניסתה להסב את תשומת לב הציבור לשיפור התחבורה הציבורית בעיר .  במהלכה קראו הפעילים ,  יחד עם ילדי רחובות ,  להניע את  " הגלגלים התקועים "  של פרויקט התחבורה הציבורית ברחוב הרצל ולשנות את אופיו ,  מרחוב סואן ומלוכלך לרחוב מודרני בעל מאפיינים אירופים .  
בתהלוכה הוכן מיצג המדמה אוטובוס ,  ובמקביל אליו נתיב עם מכוניות פרטיות רבות היוצרות פקק תנועה .  הילדים יצרו מגרוטאות מכוניות קטנות ,  אותן הדביקו על גבי האוטובוס .  אחד הילדים הסביר : " ניסינו להראות ש-50 אנשים בתוך אוטובוס אחד ,  זה עדיף מאשר 50 אנשים ב-50 מכוניות ".  אחד ההורים שנכח בתהלוכה ,  מיכאל צוברי ,  הסביר לוואלה !  חדשות  : " אקולוגיה ואיכות הסביבה מתחילים ללמד היום בגיל צעיר ,  ולכן הבאתי את הבן שלי לכאן .  כאן בעיר צריך תחבורה ציבורית יעילה ,  נגישה ונוחה וחשוב שהילדים יבינו זאת ,  לטובת הדורות הבאים ". 
לדברי הפעילים במגמה ירוקה ,  בעיריית רחובות מצויות מזה מספר שנים תוכניות מגירה לשינוי תחבורתי ברחוב הרצל .  התוכניות עברו את שלב האישור התכנוני וכן זכו לתמיכה רחבה מצד הממונים לדבר .  בנוסף ,  קיבלה העירייה פרס כספי ממשרד התחבורה לפני יותר משנתיים לצורכי הפרויקט .  אף על פי כן ,  ראש העיר וגורמים בעירייה ממאנים לטענת הפעילים להתחיל לפעול לטובת הפרויקט .  
הצעדה ניסתה לגרום לבאי הפסטיבל להבין ,  בדרך ויזואלית וייחודית ,  את חשיבותו של הנושא ותמיכה במאבקם ,  הנושא הן דגל חברתי והן אקולוגי .  פעיל  " מגמה ירוקה "  במכון וייצמן דניאל קסטל מסר כי  " לאחר ההצלחה במאבק על חוף פלמחים ,  הגיעה העת לנצח במאבק לטובת העיר רחובות ותושביה ". 

חלום אקולוגי :  ילדים משפרים את איכות הסביבה
במהלך פסטיבל המדע שהתקיים ברחובות ,  קיימו עשרות ילדים תהלוכה יוצאת דופן ,  שביקשה להסב את תשומת לב הציבור לשיפור התחבורה הציבורית בעיר . " איכות סביבה מתחילים ללמד מגיל צעיר "
 
