דיווח בהולנד :  אייאקס מעוניינת בדגלאס דה סילבה
קבוצת הפאר ההולנדית עוקבת אחרי הבלם הברזילאי של הפועל תל אביב .  מקרייב הוצע לאדומים ,  שסירבו לרכוש אותו מאשדוד
כמעט בכל יום מדווח כי שחקן כזה או אחר של הפועל תל אביב מבוקש באירופה .  גילי ורמוט ,  איתי שכטר ,  אביחי ידין ,  סמואל יבואה ,  ומהיום  ( חמישי )  גם דגלאס דה סילבה עומד במרכז הדיווחים השונים מרחבי אירופה .  הפעם ,  כאמור ,  מדובר בבלם הברזילאי המצטיין של סגנית האלופה .  
התקשורת בהולנד מפרסמת היום כי אייאקס מביעה עניין רב בדה סילבה ,  על מנת לחזק את החלק האחורי שלה ,  ובפרט לעבות את עמדות הבלם ,  שם משחקים בין היתר אולגר ורובי וילרט .  על פי אותו דיווח ,  דה סילבה מבוקש גם בקרב גנק הבלגית ,  וכן בפרייבורג הגרמנית .  לבלם חוזה עד 2013 בהפועל תל אביב .  
כזכור ,  עוד בשבוע שעבר הביעו מספר קבוצות אירופיות עניין בבלם הברזילאי ,  אלא שהפועל תל אביב מיהרה לנקוב בתג מחיר של 3 מיליון דולר + אחוזים ממכירה עתידית .  למרות זאת ,  בקבוצה כרגע אין כוונה לשחרר את הבלם ,  מכיוון שמאוד מרוצים ממנו ,  הן מבחינה מקצועית ,  והן מבחינה חברתית .
 בתוך כך ,  בימים האחרונים פנתה הנהלת מ.ס .  אשדוד להפועל תל אביב ועניינה אותה בריכשת החלוץ הבולגרי דימיטאר מקרייב ,  אך האדומים סירבו ,  וההצעה נדחתה וירדה מהפרק בשלב זה .  
בתוך כך ,  שבה הקבוצה להתאמן היום לאחר יום מנוחה שניתן לשחקנים ולמעשה החלה להתכונן למשחק הליגה מול הפועל רמת גן .  במהלך האימון נפגע דה סילבה בידו ונטש אותו למען טיפולים ,  אם כי כרגע נראה כי מדובר במכה יבשה בלבד ולא משהו שעלול לסכן את הברזילאי לקראת המשחק בשבת .  לעת עתה נראה כי אלי גוטמן ימשיך עם אותו הרכב ששיחק מול רעננה ,  כשערן זהבי ישחק מתחת לחלוצים ועומרי קנדה ימשיך לשמש כמגן הימני .  מיכאל זנדברג ,  שנראה טוב יותר בשבועיים האחרונים ,  אמור לקבל אף הוא דקות בשבת .
 
דיווח בהולנד :  אייאקס מעוניינת בדגלאס דה סילבה
קבוצת הפאר ההולנדית עוקבת אחרי הבלם הברזילאי של הפועל תל אביב .  מקרייב הוצע לאדומים ,  שסירבו לרכוש אותו מאשדוד

