אייל גבאי ,  בינתיים אופטימי
מנכ"ל משרד ראש הממשלה הופיע בפני ועדת החינוך ואמר כי בכוונתו להיכנס לעומק סוגיית רשות השידור בהקדם .  ח"כ אורלב הציע להקפיא את הקיצוצים ברשות
מנכ"ל משרד ראש הממשלה השתתף היום  ( חמישי )  בישיבת ועדת החינוך והתרבות של הכנסת בנושא העיצומים ברשות השידור ,  לראשונה מאז מונה לממונה על יישום חוק רשות השידור .  גבאי אמר לחברי הוועדה שהוא ער לבעיות הקשות בהן מצויה רשות השידור וכי הוא נכנס לתפקידו כ  " טבולה ראסה "  וללא דעה קדומה .  לדבריו ,  הוא מתכוון להיכנס לעובי הקורה בלוח זמנים קצר ביותר וציין שהוא אופטימי לגבי עתיד הרשות .  יושב ראש הוועדה חבר הכנסת זבולון אורלב אמר שמצבה של רשות השידור אנוש ,  ואם לא תהיה התגייסות דחופה אזי גם רצונו הטוב של ראש הממשלה לא ימנע את קריסת הרשות בטרם יימצא הפיתרון .
 בנוסף ,  הציע אורלב להקפיא את כל הקיצוצים ולהתמקד בהשגת הסכם הרפורמה .  בדיון פירט מנכ"ל הרשות מוטי שקלאר את רשימת הקיצוצים המבוצעים ברשות ,  בהם העסקת עיתונאים רק ארבעה ימים בשבוע ,  סגירה חלקית של אולפנים בתל אביב ובחיפה ,  ביטול מערכות הפקה ושידור תוכניות ליבה ברצף באופן שיאפשר ביטול מערכות נפרדות .  כפי שפורסם בוואלה !  ברנז'ה ,  שקלאר הורה על קיצוץ של 10% במשכורות הבכירים החתומים על חוזה אישי ומשתכרים למעלה מ-15 אלף שקל בחודש ,  זאת לצד הקיצוץ במשכורות עובדי החוזה הקיבוצי שנבע מצמצום המשמרות ושעות העבודה במסגרת צעדי החירום .
 
אייל גבאי ,  בינתיים אופטימי
מנכ"ל משרד ראש הממשלה הופיע בפני ועדת החינוך ואמר כי בכוונתו להיכנס לעומק סוגיית רשות השידור בהקדם .  ח"כ אורלב הציע להקפיא את הקיצוצים ברשות

