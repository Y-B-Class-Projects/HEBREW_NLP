הרפורמות שהיו אמורות לעזור לצרכנים - תקועות במסדרוני הכנסת
רפורמות מרכזיות שנכללו בחוק ההסדרים היו אמורות להגביר את התחרות במשק ■ בין השאר תוכנן להקים קופת חולים חמישית ולהעניק רישיון לחברת סלולר חדשה ■ אבל הרפורמות פוצלו מהחוק ,  וכבר חצי שנה שהן קבורות בכנסת - בעיקר בשל לחצי הלוביסטים
תושבי ישראל ספגו שורה של גזירות והעלאות מסים כחלק מחוק ההסדרים במשק .  ואולם רפורמות מרכזיות בחוק ,  שנועדו להוריד את המחירים לטובת הצרכנים ולהגביר את התחרות במשק - קבורות במסדרונות הכנסת.מדובר בעיקר ברפורמות בתחומי הבריאות ,  הסלולר ,  התקשורת והעבודה ,  שפוצלו מחוק ההסדרים לפני חצי שנה על ידי הח"כים ,  והועברו להליך חקיקה רגיל .  בסוף השבוע הסתיימה שנת התקציב והרפורמות לא קודמו בוועדות.בפגישה שקיים בשבוע שעבר יו"ר הכנסת ,  ח"כ ראובן ריבלין ,  עם הממונה על התקציבים באוצר ,  אודי ניסן ,  התברר לריבלין כי הכנסת דנה בחודשים האחרונים רק בחלק קטן מהסעיפים שפוצלו מחוק ההסדרים .  הקפאת הסעיפים נובעת בעיקר מהתנגדות של חברי כנסת לחקיקה.העיכוב בחקיקה פוגע בסופו של דבר בצרכן הישראלי ,  אבל לחלק גדול מהח"כים זה כנראה לא מפריע :  חלק לא מבוטל מהם נכנע ללחציהן של החברות שיושפעו מהרפורמות ומהשתדלנות של הלוביסטים .  אלה הרפורמות העיקריות שעדיין לא אושרו :  1 .  הקמת קופת חולים חמישית האוצר ביקש לחוקק את הסעיף הזה בחוק ההסדרים כדי להגביר את התחרות בין קופות החולים .  הכללתו של הסעיף בחוק ההסדרים נועדה ללחוץ על הח"כים לחוקקו ,  לאור העובדה שבשנים האחרונות לא הצליח האוצר להעביר את החוק .  ואולם ריבלין הודיע ביוני 2009 לאוצר שלא יאפשר את חקיקתו של הסעיף בחוק ההסדרים .  בעקבות התנגדותו של ריבלין ,  החליטה ועדת הכנסת לפצל את הסעיף מהחוק ולאשרו עד 15 בינואר 2010 .  בעוד שבועיים יפוג המועד בלי שהחוק יאושר בכנסת .  קופות החולים מתנגדות לחוק בחריפות ,  והן שכרו שורה של לוביסטים שישכנעו את הח"כים לתמוך בעמדתן :  מכבי שכרה את שירותיהן של הלוביסטיות אורלי בן-שמאי ואורית לרנר ;  מאוחדת שכרה את שירותיו של רוני בונדי ;  כללית שכרה את שירותיהם של עליזה גורן ותומר עמיר ;  ולאומית את חברת פוליסי .  בנוסף ,  קופות החולים הצליחו לפצל מחוק ההסדרים את הסעיף המציע להקים מבנה תאגידי אחיד לכל הקופות .  האוצר גם ביקש להקים מועצה לקופות החולים שתמונה על ידי ועדה ציבורית ,  אך גם סעיף זה הועבר אל ועדת העבודה ,  הרווחה והבריאות ,  שעדיין לא חוקקה אותו .  יו"ר הוועדה ,  ח"כ חיים כץ  ( ליכוד )  ,  טוען כי האוצר כלל לא פנה אליו בחודשים האחרונים כדי לשבץ את הרפורמה בבריאות בסדר יומה של הכנסת - בניגוד ללחצים שהופעלו עליו לחוקק את הרחבת תוכנית ויסקונסין . " לא נראה לי שהממשלה מעוניינת לחוקק את הסעיף הזה ",  אומר כץ . " האוצר העביר הרבה  ? עיזים' בחוק ההסדרים ,  ואישרנו בוועדה סעיפים רבים אחרים מהחוק ,  אך אף נציג של הממשלה לא פנה אלי בעניין הרפורמה במערכת הבריאות ".  2 .  מעבר מזיכיונות לרישיונות בטלוויזיה משרדי האוצר והתקשורת ביקשו באמצעות סעיף זה לפתוח את ענף השידורים המסחרי לתחרות ,  כדי להגביר את מגוון השידורים לציבור .  ועדת הכנסת פיצלה את הסעיף מחוק ההסדרים ,  וקבעה שהליכי החקיקה שלו יאושרו עד סוף נובמבר 2009 בוועדת הכלכלה .  בפועל ,  הוועדה אמנם החלה בדיונים בעניין ,  אבל המלאכה לא הסתיימה לאחר שהחלו בוועדה דיונים לגבי הסיוע לערוץ 10 וההקלות לערוץ 2 .  יו"ר הוועדה ,  ח"כ אופיר אקוניס  ( ליכוד )  ,  אמר אתמול כי ועדת הכלכלה מקיימת  " דיון עמוק ונוקב בעניין .  נסיים את החקיקה בקרוב .  פקידי האוצר שגו כשביקשו לחוקקו במהירות בחוק ההסדרים בלי דיון ציבורי נרחב ".  3 .  הקמת חברת סלולר חמישית בחוק ההסדרים שהוגש לממשלה הוצע להקים חברת סלולר חמישית שתתחרה בחברות הקיימות במטרה להגביר את התחרות ולהוריד את המחיר לצרכן .  במהלך הדיון בממשלה בחוק ההסדרים פוצל הסעיף הזה בעקבות לחצים כבדים שהפעילו הלוביסטים של חברות הסלולר וראשי החברות עצמן .  פלאפון ,  סלקום ופרטנר שוכרות באופן קבוע את משרד הלובינג פוליסי .  משרד התקשורת התחייב לכנסת כי יגיש תוכנית משלו להכנסת מתחרה חמישי לשוק ,  שחלקה יהיה טעון את אישור הכנסת .  ואולם עד כה לא הוגשה תוכנית שכזו .  4 .  הרחבת תוכנית ויסקונסין בחוק ההסדרים הוצע להרחיב את התוכנית לשילוב מקבלי קיצבאות הבטחת הכנסה בשוק העבודה באמצעות זכיין פרטי .  ואולם בוועדת העבודה והרווחה ,  שאליה הועבר הסעיף המצדד בפריסתה הארצית של התוכנית ,  יש רוב מחוץ נגדה .  בראש המתנגדים עומד יו"ר הוועדה ,  כץ .  בשבוע שעבר האריכה הוועדה את תוקפה של התוכנית הניסיונית המופעלת כיום עד סוף אפריל 2010 .  בכנסת מביעים ספק אם עד למועד זה ישוכנעו הח"כים לתמוך בה ,  כך שלא מן הנמנע שהתוכנית תבוטל .  5 .  הקמת רשות ספורט בחוק ההסדרים הוצע להקים מועצה לאומית לספורט ,  שתייעץ לשרת התרבות והספורט בעניינים שונים ,  לרבות בעניין קביעת מדיניות ההשקעה בתחומי הספורט .  לפי ההצעה ,  השרה תקבע מבחני תמיכה שיחייבו את כל הגופים המקצים משאבים לספורט ,  לרבות המועצה להסדר הימורים בספורט ומפעל הפיס .  הצעת החוק פוצלה ולא נחקקה ,  לנוכח התנגדויותיהם של ראשי אגודות הספורט מכבי ,  בית"ר ,  הפועל ואליצור - המקורבים לליכוד ,  לעבודה ,  למפד"ל ולהסתדרות .  ראשי האגודות אינם מעוניינים שהסמכות לחלק את הכספים כראות עיניהם תופקע מהם .   ריבלין :  לא ניתן לבצע פיליבסטר באוצר מותחים ביקורת על כך שמרבית הסעיפים המפוצלים של חוק ההסדרים תקועים בוועדות .  בעקבות הפגישה של ניסן עם ריבלין ,  הורה ריבלין לראשי הוועדות לקיים דיונים בסעיפים האלה ,  אך לא התחייב שהכנסת תאשרם . " הכנסת צריכה להבין שהיא חייבת לדון בחוקים שמועברים על ידי הממשלה .  היא יכולה לדחות אותם או לאשרם ,  אבל אינה יכולה לעשות פיליבסטר ",  אומר ריבלין .  ריבלין מתנגד עקרונית לחוק ההסדרים ,  ואומר שיש לקיים דיונים מעמיקים בהצעות החוק ,  ואין לאפשר לממשלה להעביר בחקיקה חפוזה שורה של הצעות שאינן קשורות לחוק התקציב .  יו"ר הכנסת הקים פורום למו"מ עם האוצר בנוגע לחוק ההסדרים שיוגש ב-2010 .  לדבריו , " עבודת הפורום תחסוך לכנסת את כיפופי הידיים מול הממשלה ".   גם חלק מהגזירות תקועות בוועדות  >  >  ועדות הכספים והכלכלה מקפיאות בשלב זה כמה גזירות שביקש משרד האוצר להנחית על הציבור .  כך למשל ,  בחוק ההסדרים הציע האוצר להעלות החל ב-1 בינואר את שווי השימוש בטלפון נייד ממקום העבודה מ-95 ל-150 שקל בחודש .  אישור המהלך יגרום למקבלי טלפון סלולרי ממקום העבודה לשלם יותר מס בגין השימוש בו ,  בהתאם לשיעור המס השולי שלהם .  בכך ביקש האוצר להגדיל את הכנסותיו ממסים ב-200 מיליון שקל בשנה .  ואולם יו"ר ועדת הכספים ,  ח"כ משה גפני  ( יהדות התורה )  ,  מונע כבר תקופה ארוכה את הדיון בעניין .  באחרונה אמר גפני כי הוא מתנגד לפגיעה נוספת בציבור .  ועדת הכספים מעכבת סעיף נוסף בחוק ההסדרים ,  שנועד להגביל את התמריץ לרכישה בחו"ל של סיגריות .  לפי ההצעה ,  הפטור ממס ברכישה מחו"ל יהיה על קרטון אחד בלבד ,  לעומת שניים כיום .  גם כאן ,  תיכנן האוצר להגדיל את הכנסותיו ממסים ב-200 מיליון שקל בשנה .  בנוסף ,  יו"ר ועדת הכלכלה ,  ח"כ אופיר אקוניס  ( ליכו ד )  ,  הודיע שלא יאפשר להעלות בוועדה את הסעיף בחוק ההסדרים שנועד להפוך את הקטע הדרומי בכביש 6  ( מצומת שורק עד צומת בית קמה )  לכביש אגרה .
 
הרפורמות שהיו אמורות לעזור לצרכנים - תקועות במסדרוני הכנסת
רפורמות מרכזיות שנכללו בחוק ההסדרים היו אמורות להגביר את התחרות במשק ■ בין השאר תוכנן להקים קופת חולים חמישית ולהעניק רישיון לחברת סלולר חדשה ■ אבל הרפורמות פוצלו מהחוק ,  וכבר חצי שנה שהן קבורות בכנסת - בעיקר בשל לחצי הלוביסטים

