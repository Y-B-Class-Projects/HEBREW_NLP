המחבל הניגרי : " אני מרגיש בדיכאון ובודד "
 בפוסטים בפורום מוסלמי מקוון ,  מתגלה המחבל הניגרי כצעיר מדוכא ובודד שמתמודד עם חייו האדוקים בחברה ליברלית . " אני חושב שהבדידות הזאת תוביל אותי לבעיות אחרות "
 פוסטים בפורום מוסלמי מקוון ,  חושפים מידע נוסף על הצעיר הניגרי שמואשם בניסיון לפוצץ מטוס של חברת דלתא בדטרויט .  עומר פארוק עבדול מוטלב פנה לאינטרנט לשם קבלת ייעוץ ותמיכה ,  וכתב על כך שהוא בודד ושמעולם לא מצא חבר מוסלמי אמיתי . " אין לי עם מי לדבר .  אין לי עם מי להתייעץ ,  אף אחד שיתמוך בי ואני מרגיש בדיכאון ובודד ",  כתב הצעיר ,  בנו של בנקאי בכיר בניגריה ,  בשנת 2005 ,  בעת ששהה בפנימייה בבריטניה . " אני לא יודע מה לעשות .  ואז אני חושב שהבדידות הזאת תוביל אותי לבעיות אחרות ". 
העיתון  " הוושינגטון פוסט "  בדק כ-300 פוסטים תחת השם  " פארוק 1986 ",  שנת לידתו ,  בהם עבדול מוטלב מדבר בפתיחות על המאבק הפנימי שלו כמוסלמי אדוק בין ליברליזם לקיצוניות ולאורח חייו הדתי . " אני מתאר את עצמי כמישהו מאוד שאפתן ונחוש ,  במיוחד בקשר לדת .  אני שואף לחיות את חיי היומיום לפי הקוראן והסונה כמיטב יכולתי ".  בפוסט מפברואר 2005 הוא כותב על פנטזיות הג'יהאד שלו : " אני מדמיין איך הג'יהאד הגדול יתקיים ,  איך המוסלמים ינצחו ,  אינשאללה ,  וישלטו בכל העולם ויקימו את האימפריה הגדולה ביותר בעולם ".  
כמו כן ,  עבדול מוטלב פתח את לבו לגבי אהבה ,  נישואים ושאיפותיו האקדמיות . " הנביא מייעץ לגברים צעירים לצום אם הם לא יכולים להתחתן ,  אבל זה לא עוזר לי ",  הוא מתלונן . " ואני באמת לא רוצה לחכות עוד שנים עד שאתחתן ".  בפוסט שפרסם בגיל 18 כתב עדול מוטלב על כך שהוא עדיין לא התחיל לחפש כלה עקב הנורמות החברתיות כמו רכישת  " תואר אקדמי ,  עבודה בית וכו' לפני חתונה ".  אך הוא הוסיף ש"ההורים שלי יתנו לי עזרה כלכלית אם אתחתן ,  למרות שאני חושב שהם לא יהיו בעד נישואים בגיל צעיר ".  
כל הפוסטים נמצאים בפורום איסלמי בשם .gawaher.com ,  וזכו לתגובות מחברי פורום אחרים .  ביוני 2005 עבדול מוטלב כתב על כך שלקח קורס בערבית בתימן וזה היה  " פשוט נפלא ".  הוא גם תאר לעיתים קרובות את תהליך הקבלה לאוניברסיטה ואת אכזבתו מציון מאכזב במבחן הפסיכומטרי .  
בכיר בממשל האמריקאי אמר ל"וושינגטון פוסט "  שגורמי המודיעין בודקים את הפוסטים אך הם לא יכלו לאשר באופן עצמאי את אמינותם .  לדברי העיתון ,  עובדות רבות שמוזכרות בפוסטים תואמות פרטים שכבר ידועים על עבדול מוטב .
 
המחבל הניגרי : " אני מרגיש בדיכאון ובודד "
 בפוסטים בפורום מוסלמי מקוון ,  מתגלה המחבל הניגרי כצעיר מדוכא ובודד שמתמודד עם חייו האדוקים בחברה ליברלית . " אני חושב שהבדידות הזאת תוביל אותי לבעיות אחרות "
 
