סקירת מט"ח מאיזי-פורקס :  התחזקות הדולר נמשכת
הסיפור המרכזי הוא האם מדינות גוש היורו כדוגמת יוון ,  פורטוגל וספרד יצליחו לעמוד בהתחייבויותיהם ולצמצם הגרעון המסחרי והתקציבי העצום אותו הן סוחבות
הדולר המשיך להתחזק מול מרבית המטבעות המובילים בהשראת חוסר היציבות בכלכלת גוש היורו .  הסיפור המרכזי ששולט במצב רוח השווקים הפיננסיים הוא האם מדינות גוש היורו כדוגמת יוון ,  פורטוגל וספרד יצליחו לעמוד בהתחייבויותיהם ולצמצם את הגרעון המסחרי והתקציבי העצום שאותו הן סוחבות.ביום שישי פורסמו נתוני התעסוקה החודשיים בארה"ב שלא הצליחו לספק כיוון ברור למצב שוק התעסוקה האמריקאי .  לצד אחוז האבטלה שהפתיע לטובה וירד לרמה של 9.7% מצפי של 10% המשיך המשק האמריקאי לאבד משרות .  המשק האמריקאי איבד 20 אלף משרות גם בחודש ינואר 2010 בניגוד לתחזיות שצפו לאחר זמן רב יצירה של 20 אלף משרות חדשות .  בנוסף הנתון של חודש דצמבר 2009 עודכן כלפי מטה כך שהמשק האמריקאי איבד 150 אלף משרות בחודש זה במקום הנתון שפורסם לפני חודש ועמד איבוד של 80 אלף משרות בלבד .  שוק התעסוקה האמריקאי ממשיך לדשדש וכלכלת ארה"ב לא תוכל להשלים התאוששות כלכלית מלאה בלי שוק תעסוקה בריא .  היום לא יתפרסמו נתונים כלכליים משמעותיים בארה"ב והדולר צפוי להיסחר בהתאם להתפתחויות לגבי מצב כלכלת גוש היורו.מחירי הסחורות המשיכו במגמה השלילית גם ביום שישי אך ממש לקראת סיום השבוע נרשמה התאוששות קלה במחירי הסחורות .  העובדה שוול סטריט סיימה את יום המסחר האחרון של השבוע בצבע ירוק ספקה מעט תמיכה למחירי הסחורות כך שמחיר אונקיית זהב נסחרה סביב רמות של 1,068 דולר לאונקייה לאחר שכבר נסחרה מתחת ל-1,050 דולר ומחיר חבית נפט נסחרה סביב רמות של 71.80 דולר לחבית לאחר שמחיר הנפט כבר ירד מ-70 דולר.ilsהדולר המשיך להתחזק גם מול השקל ושערו היציג נקבע ברמה של 3.7470 גבוה בכ-2 אגורות ממחירו ביום חמישי .  התחזקות הדולר בעולם ממשיכה להשפיע גם על המסחר בדולר שקל המקומי למרות שנראה שהתחזקות הדולר מול השקל מתונה ביחס למטבעות אחרים בעולם כדוגמת היורו והפאונד שקובעים שיאים שליליים של החודשים האחרונים במחיריהם מול השקל .  מבחינה טכנית כל עוד הדולר לא מתחיל להתייצב מעל ל-3.7500 קשה להצביע של שינוי מגמה אמיתי במחירו מול השקל .
 
סקירת מט"ח מאיזי-פורקס :  התחזקות הדולר נמשכת
הסיפור המרכזי הוא האם מדינות גוש היורו כדוגמת יוון ,  פורטוגל וספרד יצליחו לעמוד בהתחייבויותיהם ולצמצם הגרעון המסחרי והתקציבי העצום אותו הן סוחבות

