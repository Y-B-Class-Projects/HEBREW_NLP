מענק אליפות :  3,000 דולר
מכבי תל אביב צפויה לממש את האופציה על דורון פרקינס ,  בעל השכר הנמוך בקבוצה ,  תענוג שיעלה לה 250,000 דולר בלבד .  עוד פרטים מעניינים מהחוזה של הגארד המשתפר שהגיע לידי וואלה !  ספורט מחכים לכם בפנים
מכבי תל אביב צפויה לממש את האופציה על דורון פרקינס ,  ולהאריך את חוזהו בעונה נוספת  זאת בשל שביעות הרצון מיכולתו על הפרקט והתנהלותו האישית ,  וכן בשל עלותו הכספית הנמוכה מאוד .
 לידי וואלה !  ספורט הגיעו פרטי חוזהו של השחקן .  פרקינס ,  שהצטרף למכבי לקראת סוף הקיץ ,  הוא השחקן בעל השכר הנמוך בקבוצה :  העונה משתכר האמריקאי 201,000 דולר נטו בלבד ,  או לחילופין 268,000 דולר ברוטו .  כאמור ,  למועדון אפשרות להאריך את ההתקשרות עימו בעונה נוספת ,  תמורת 250,000 דולר בלבד .  עם זאת ,  צפוי פרקינס לדרוש שדרוג בשכרו .  מספר קבוצות אירופאיות הביעו לאחרונה עניין בשחקן .
 כמו כן ,  כולל חוזהו של פרקינס העונה מענקים בסכומים מזעריים .  מענק הזכייה בגביע המדינה שנקבע בחוזהו ,  למשל ,  עומד על 1,500 דולר בלבד ;  מענק האליפות הוא 3,000 דולר ;  העפלה לפיינל פור היורוליג  6,000 דולר ;  וזכייה בגביע היורוליג תכניס לפרקינס 12,000 דולר נוספים .
 עד כה העונה ביורוליג מעמיד פרקינס ממוצעים של 8.6 נקודות ,  4.7 ריבאונדים ,  3.4 אסיסטים ו-11.5 נקודות מדד בממוצע ,  כל זאת ב-20 דקות משחק .  משחקו הטוב ביותר של פרקינס במפעל היה בניצחון החשוב מול סיינה ,  בו קלע 14 נקודות  ( 100% מכל הטווחים )  ,  הוריד חמישה ריבאונדים ,  חילק שני אסיסטים וחטף שלושה כדורים .  בליגת העל עומד פרקינס על 10.2 נק' ,  3.7 ריב' ,  3.6 אס' ו-13.6 נקודות מדד ב-20 דקות בממוצע .
 
מענק אליפות :  3,000 דולר
מכבי תל אביב צפויה לממש את האופציה על דורון פרקינס ,  בעל השכר הנמוך בקבוצה ,  תענוג שיעלה לה 250,000 דולר בלבד .  עוד פרטים מעניינים מהחוזה של הגארד המשתפר שהגיע לידי וואלה !  ספורט מחכים לכם בפנים

