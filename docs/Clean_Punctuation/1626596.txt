קשת השקיעה בשידורי סוף השבוע 139 מיליון שקל
זכיינית ערוץ 2 תשיק ביום שישי הקרוב את לוח שידורי החורף עם  " ארץ נהדרת "  בשישי ו"האח הגדול "  בשבת .  גם חברת החדשות של ערוץ 2 מצטרפת למאמץ לכיבוש סוף השבוע
זכיינית ערוץ 2 קשת תעבור לשדר ביום שישי הקרוב ארבעה ימים בשבוע ,  זאת במסגרת חילופי הימים בין הזכייניות המתקיים אחת לשנתיים .  קשת תשדר בימים רביעי עד שבת .  על פי ההערכות הזכיינית השקיעה בשידורי סוף השבוע כ-139 מיליון שקל .  
על פי סקר שערכה הזכיינית באמצעות מכון שילוב ,  יום שישי הוא היום המועדף לצפייה בטלוויזיה .  39% מהמשיבים בסקר בחרו ביום שישי ,  והוא מוביל בפער עצום על שאר ימי השבוע .  לוח השידורים של קשת בשישי יכלול את תכנית הבוקר המתחדשת עם טלי מורנו ודן שילון ,  את  " מועדון ארוחת הערב "  עם מרינה מקסימיליאן בלומין והשף חיים כהן ולאחר  " אולפן שישי "  תשוב למסך  " ארץ נהדרת ".  
בשבת בבוקר תשודר בקשת  " שבת צחוק "  בה יארח אבי נוסבאום קומיקאים לצפייה במערכונים ובפיסות קאלט של בידור ישראלי מכל הזמנים .  גם חברת החדשות של ערוץ 2 מבצעת מתיחת פנים לקראת השקת סוף השבוע החדש . " פגוש את העיתונות "  תוקדם לשעה 17:00 ותעבור מספר שינויים בפורמט ובשעה 18:30 יגיש דרור גלוברמן את  " לידיעת הגולשים ",  שתביא קטעי וידאו שעלו באינטרנט .  ואף מילה על הצינור .  נכון לעכשיו תשדר הזכיינית מדי שבת את  " האח הגדול ",  בעתיד תעלה במוצאי שבת תכנית חדשה של עמנואל רוזן .
 
קשת השקיעה בשידורי סוף השבוע 139 מיליון שקל
זכיינית ערוץ 2 תשיק ביום שישי הקרוב את לוח שידורי החורף עם  " ארץ נהדרת "  בשישי ו"האח הגדול "  בשבת .  גם חברת החדשות של ערוץ 2 מצטרפת למאמץ לכיבוש סוף השבוע

