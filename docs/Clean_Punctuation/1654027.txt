 " ישראל בסכנת התייבשות ,  יש לשנות גישה "
 קואליציית ארגוני הסביבה גיבשה שורת המלצות לפתרון משבר המים .  על פי המסמך ,  אפשר יהיה לחסוך מאות מיליוני מ"ק מים ו-2 מיליארד שקלים בשנה . " חזון מים חדש הוא צו השעה "
 מסמך מדיניות חדש של קואליציית ארגוני סביבה שיוגש היום  ( רביעי )  לשר התשתיות עוזי לנדאו ,  קובע כי משבר המים החמור הפוקד את המדינה הוא סכנה ממשית ,  ולכן יש לאמץ  " גישה סביבתית חדשה בניהול משק המים בישראל ".  לפי המלצות הדו"ח ,  שינוי גישה  " יביא לחיסכון של מאות מיליוני מ"ק מים בשנה ,  הקטנת הצורך בהתפלה בהיקף של מאות מיליוני מ"ק וחיסכון של כשני מיליארד שקל למשק בשנה ". 
בקואליציית ארגוני הסביבה חברים 8 ארגוני סביבה ,  ביניהם החברה להגנת הטבע ואדם ,  טבע ודין ,  והמסמך הציע שינוי במדיניות המים שיושג עד 2030 .  בין המלצות המסך ,  מציעה הקואליציה בנושא הצריכה הביתית לאמץ יעד של 83 מ"ק לנפש לשנה וזאת במקום יעד של 115 מ"ק לנפש בשנה שתכננה רשות המים .  צמצום זה יביא לחיסכון של 330 מלמ"ק בצריכה הביתית ב- 2030 .
 באשר להתפלה ,  בניגוד לתכניות העתידיות של רשות המים לפיתוח מתקני התפלה בהיקף של 1,120 מלמ"ק בשנת 2030 ,  הקואליציה מציעה להסתפק בכמות של כ  720 מלמ"ק .  התכנון ייעשה תוך שימור מרבי של משאב הקרקע ,  צמצום פליטות גזי חממה והמענות מפגיעה בסביבה הימית .
 לפי הנתונים שהוצגו במסמך ,  צריכת המים הצפויה בשנת 203 ,  צפויה להיות 3025 מלמ"ק ,  על פי הגישה הקיימת .  לעומת זאת ,  על פי הגישה הסביבתית של הקואליציה הסביבתית ,  תרד הצריכה ב- 365 מלמ"ק לשנה .
 במסמך הובאו הנחיות נוספות לגבי נושא מניעת זיהום מקורות המים ועדכון תקנות איכות מי השתייה .  כמו כן ,  הקואליציה מצאה לנכון להציע את הקמת פרקליטות ייעודית לנושאי הסביבה .
 בקואליציית ארגוני הסביבה טוענים כי  " משבר המים החמור הפוקד את ישראל ,  מעמיד בסכנה מוחשית את מקורות המים הטבעיים .  היעדר חזון סביבתי הוא מהגורמים המרכזיים שהביאו אותנו למצב בו נמצא משק המים כיום .  לכן גיבוש חזון ממנו תיגזר מדיניות ארוכת טווח ותכנית פעולה ,  הוא כורח השעה .  יותר אולי מכל משאב אחר ,  המים משפיעים ומעצבים את איכות חיינו ".  

" ישראל בסכנת התייבשות ,  יש לשנות גישה "
 קואליציית ארגוני הסביבה גיבשה שורת המלצות לפתרון משבר המים .  על פי המסמך ,  אפשר יהיה לחסוך מאות מיליוני מ"ק מים ו-2 מיליארד שקלים בשנה . " חזון מים חדש הוא צו השעה "
 
