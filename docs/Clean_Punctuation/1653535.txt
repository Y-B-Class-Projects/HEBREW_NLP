עובדים בליל הסדר ?  אתם זכאים לתוספת שכר של 50% ;  עובדים בניגוד לרצונם יזכו לתוספת של 150%
בחוק אין התייחסות לחול המועד ועל כן אין חובה למעבידים ליום עבודה מקוצר
עובד המועסק ביום חג זכאי לתוספת של 50% לשכרו הרגיל .  אולם אם העובד אולץ לעבוד בחג בניגוד לרצונו ,  הוא זכאי לתוספת של 150% מעל שכרו הרגיל ,  כך שהוא יקבל גמול כולל של 250% .  כך עולה מחוות דעת של משפטני חברת חשבים.המשפטנים מציינים שהפיצוי הגבוה במיוחד לעובד המועסק בחג מתוך כפיה נקבע על ידי בתי הדין לעבודה במטרה להקשות על המעסיקים המבקשים לאלץ את עובדיהם לעבוד בחג.עובד ששכרו ,  כולו או חלקו ,  מחושב לפי תפוקתו והישגיו כמו עבודה בקבלנות ,  עבודה בתמורה לעמלות ,  נורמות ,  תמריצי מכירה שונים ,  או מיכסות - זכאי לתוספת של 50% בעד כל יחידה שהוא הפיק בחג .  כך ,  לדוגמא ,  עובד בתחנת דלק המתומרץ למכור מוצרים בתחנה לבעלי כלי רכב ,  זכאי לתוספת של 50% לתמריץ המקובל בימי חול והוא הדין גם על מכירה בימי שבת.בנוגע לעבודה במוצאי שבת ,  על המעביד לשלם גם בעבורה שכר בשיעור של 150% .  זאת ,  מכיוון שחוק שעות עבודה ומנוחה קובע כי יום מנוחה יהיה בן 36 שעות רצופות לפחות ועל כן מוצאי החג הם עדיין בגדר חג מבחינת התגמול לעובדים.לגבי עובד שחולה ביום חג ,  משפטני חשבים אומרים שההחלטה כיצד לשלם לעובד זה נתונה לשיקול דעתו של המעסיק ,  מכיוון שהנושא לא הובא להכרעה משפטית.ביום שלפני ערב חג שהעובד אינו עובד בו ,  לא יעלה מספר שעות העבודה על 7 שעות .  במקומות בהם עובדים 5 ימים בשבוע ,  יום העבודה ערב החג הוא בן 8 שעות בתשלום של 9 שעות ,  או לפי החלטת המעסיק ונציגות העובדים 7 שעות בתשלום של 8 שעות.עם זאת ,  בחלק ממקומות העבודה קיימים הסכמים קיבוציים הקובעים מספר שעות עבודה שונה ערב החג .  למשל ,  עובדי המוסכים מועסקים בערב החג 5 שעות וזוכים לתגמול של יום עבודה מלא .  עובדי החקלאות מועסקים 6 שעות והעובדים בענפי הפלסטיקה ,  הטקסטיל והבינוי מועסקים בערב החג 7 שעות בתמורה של יום עבודה בן 8 שעות.ביחס לשעות העבודה בימי חול המועד ,  עובדים רבים טועים לחשוב שעל חול המועד חלה חובת יום עבודה מקוצר ,  אך אין זה כך לפי החוק .  אין בחוקי העבודה התייחסות לעבודה בימי חול המועד ולא נקבע בהם כי משך יום העבודה בחול המועד קצר יותר מיום עבודה רגיל .
 
עובדים בליל הסדר ?  אתם זכאים לתוספת שכר של 50% ;  עובדים בניגוד לרצונם יזכו לתוספת של 150%
בחוק אין התייחסות לחול המועד ועל כן אין חובה למעבידים ליום עבודה מקוצר

