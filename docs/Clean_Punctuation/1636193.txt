סטיבן רואץ' :  בדאבוס אופטימיים מדי ;  אי אפשר להאשים רק את הבנקאים 
דאבוס עדיין נחשבת
 >  >  סטיבן רואץ' ,  ראש חטיבת ההשקעות של מורגן סטנלי באסיה ואחד הכלכלנים המוערכים בעולם לאחר שנמנה עם הבודדים שחזו את המשבר הפיננסי העולמי ,  אינו צפוי להגיע לדאבוס השנה ,  לראשונה זה 12 שנה .  למרות זאת ,  הוא סבור שכנס דאבוס ,  שנערך על ידי הפורום הכלכלי העולמי ,  הוא עדיין במה בעלת חשיבות .  רואץ' צופה כי הנושאים הבולטים בכנס יהיו האופטימיות בנוגע להתאוששות העולמית והתיקונים הדרושים למערכת הפיננסית . " אני מעריך כי הקונצנזוס בדאבוס יצטרף למקהלת המאשימים את הפיננסיירים והבנקאים ",  אמר רואץ' .  רואץ' ,  שידוע במנהגו לחלוק על עמדת הכלל ,  הוסיף כי אינו מסכים עם הערכות אלה . " ההתאוששות פגיעה יותר ממה שהקונצנזוס מעריך והתיקון אינו יכול להסתכם בהאשמת הבנקאים :  להערכתי ,  כישלון מערכת הבנקים המרכזיים היא הסיבה המרכזית לכך שחוסר האיזון המקרו-כלכלי יצא מכלל שליטה ".  רואץ' אמר כי אף שלדאבוס לא יהיו השלכות מיידיות משמעותיות ,  הכנס חשוב מכיוון שהוא מאפשר למנהיגים - מחוקקים ,  אנשי עסקים ,  מנהיגים פוליטיים וקובעי מדיניות - להתכנס ולהחליף מידע .  רואץ' הסביר כי ההתמקדות בחסכונות המבוססים על נדל"ן וצריכה במקום על הכנסות בארה"ב יצרה דינמיקה חסרת יציבות .  הוא מאשים את הבנקים המרכזיים - לא רק בארה"ב ,  אלא גם בבריטניה - כי לא עשו די במטרה למנוע בועות נדל"ן וכי הרגעת הבועות היתה עשויה למנוע את המיתון שפגע במדינות אלה .  רואץ' מעריך כי ישנם ארבעה איומים מרכזיים כיום על הכלכלה העולמית .  הראשון - מחיקות ערך של ני"ע רעילים ממאזני הבנקים . " עד כה נמחקו כ-1.7 טריליון דולר בגין ירידת ערך - כמחצית מהערכות קרן המטבע הבינלאומית לסך המחיקות הצפוי ",  אמר רואץ' .  סיכון שני לדעתו הוא הסיכוי הנמוך להתאוששות מלאה מהמיתון ,  בשל היקפו הנרחב .  עוד מעריך רואץ' כי ניסיונה של ארה"ב לפתוח עמדות מינוף יפגע בביקוש הצרכני בעולם , " מכיוון שאין אף מדינה אחרת שיכולה להחליף את ארה"ב כצרכנית הדומיננטית ".  לכך מתווסף גם הסיכון של צד ההיצע ,  מכיוון שללא הביקוש למוצרי היצוא של אסיה ,  היא עשויה למצוא עצמה בקשיים .
 
סטיבן רואץ' :  בדאבוס אופטימיים מדי ;  אי אפשר להאשים רק את הבנקאים 
דאבוס עדיין נחשבת

