מישאלוב : " צריך להחזיר את בית"ר למקומה הטבעי "
 הבלם נשמע נחוש לקראת מכבי חיפה : " זה אולי המשחק הכי קשה ".  בן יוסף וגונזאלס לא התאמנו ,  אך צפויים להיות כשירים
אם בבית"ר ירושלים חגגו בתחילת השבוע את שובם של כל שחקני ההגנה  ( פרט לשמוליק קוזוקין )  ,  לכושר משחק ,  הרי שהיום  ( שישי )  ,  יומיים לפני משחק החוץ הקשה מול מכבי חיפה בקרית אליעזר ,  היוצרות התהפכו .  תומר בן יוסף וכריסטיאן גונזאלס התלוננו על כאבים ,  זכר לפציעות קלות מהאימון ביום רביעי ,  ולא הצליחו להתאמן .  המאמן אורי מלמיליאן ,  שכבר חשש מכאב ראש חיובי בנוגע לציוות הבלמים בקרית אליעזר ,  נאלץ להסית את קובי מויאל לעמדת הבלם ,  עמדה בה כבר פתח העונה במסגרת גביע הטוטו .  עם זאת ,  בבית"ר מעריכים כי גונזאלס יחלים עד ליום ראשון ויפתח לצד מושיקו מישאלוב במרכז ההגנה .
 לעומת זאת ,  אבי ריקן וכריסטיאן אלברז המשיכו באימונים מלאים ויהיו כשירים למשחק בקרית אליעזר .  אלברז צפוי לפתוח בהרכב על חשבון אלי דסה ,  אך דווקא ריקן ,  שמכהן כרגע על תקן המגן השמאלי היחיד בסגל ,  יחכה להזדמנות על הספסל הודות ליכולת הטובה שמציג הקשר אביתר ברוכיאן בתפקיד במחזורים האחרונים .
 מלמיליאן לא ערך גם היום תרגול של הרכב ,  אך על פי המשחקונים שערך באימונים ניתן לראות כי הוא מתכוון להמשיך עם אותו הרכב שהביס את הפועל באר שבע בשבוע שעבר ,  פרט לאלי דסה ואולי לגונזאלס .  דריו פרננדז עדיין מתנדנד בין ההרכב לספסל ,  ונראה כי רק מחר באימון המסכם יחליט מלמיליאן באופן סופי האם לפתוח איתו או עם דן אייבנדר .
 בלם הקבוצה ,  מושיקו מישאלוב ,  נשמע נחוש לקראת המפגש עם הירוקים מהכרמל . " בשבוע האחרון הביטחון חזר אלינו ואנחנו נמצאים במוראל גבוה ,  אבל כל זה יכול להתבטל אם לא נשיג תוצאה טובה בקריית אליעזר ",  אמר הבלם לאתר הרשמי של הקבוצה . " מכבי חיפה היא אחת הקבוצות הטובות בארץ והמשחק מולם במגרש הביתי שלהם הוא אולי המשחק הכי קשה שיכול לצפות לנו .  למרות זאת ,  המטרה שלנו היא להחזיר את בית"ר ירושלים למקומה הטבעי ונילחם על מנת להמשיך את המומנטום מהמשחק מול הפועל באר-שבע ".  

מישאלוב : " צריך להחזיר את בית"ר למקומה הטבעי "
 הבלם נשמע נחוש לקראת מכבי חיפה : " זה אולי המשחק הכי קשה ".  בן יוסף וגונזאלס לא התאמנו ,  אך צפויים להיות כשירים

