הישראלים גילו את ברזיל :  מיה מקבוצת אריסון רוכשת חברת הנדסה ברזילאית תמורת 100 מיליון שקל
הרכישה תאפשר למיה כניסה מיידית לפרויקטים בשוק הברזילאי - אחד הגדולים בעולם בתחום ייעול מערכות מים
מיה מקבוצת אריסון השקעות ,  המתמקדת בטכנולוגיות לייעול וטיוב אספקת מים ,  רכשה באחרונה שליטה בחברת ההנדסה הברזילאית bbl ב-100 מיליון שקל .  רכישה זו מאפשרת למיה כניסה מיידית לפרויקטים בשוק הברזילאי ,  הנחשב לאחד השווקים הגדולים והאטרקטיביים בעולם לפרויקטים בתחום ייעול מערכות מים ,  ובהמשך התרחבות לשוק באמריקה הלטינית.אפרת פלד ,  יו"ר אריסון השקעות : " בברזיל ,  בה בוצעה הרכישה ,  שיעור הצמיחה של הכלכלה ב-2010 מוערך בלמעלה מ-5% .  זו האוכלוסיה הרביעית בגודלה בעולם .  חברת המים המובילה בברזיל - sabesp ,  שמה לעצמה כיעד לצמצם את פחת המים מ-28% ל-13% ,  וזו הזדמנות עבור מיה אשר משלבת טכנולוגיות מהמתקדמות בעולם עם מומחיות בביצוע פרוייקטים רחבי היקף מסוג זה ."  עוד מוסיפה פלד כי מיה רואה בהצהרת ממשלת ברזיל ,  אשר בכוונתה לבצע השקעות ענק בתשתיות בהיקפים של כ-800 מיליארד דולר עד 2013 ,  אישרור לבחירת שוק זה כיעד עיקרי באסטרטגיית ההשקעות שלה.מיה הוקמה על ידי שרי אריסון באמצעות אריסון השקעות ב-2007 .  ביולי 2009 נבחרה מיה לנהל את אחד מהפרויקטים לייעול מערכות המים במנילה בפיליפינים .  לדברי מיה ,  החברות בקבוצה פעילות בכל העולם וביצעו מאות פרויקטים בערים מרכזיות בדרום אמריקה ,  אפריקה ,  צפון אמריקה ,  אירופה ואסיה .
 
הישראלים גילו את ברזיל :  מיה מקבוצת אריסון רוכשת חברת הנדסה ברזילאית תמורת 100 מיליון שקל
הרכישה תאפשר למיה כניסה מיידית לפרויקטים בשוק הברזילאי - אחד הגדולים בעולם בתחום ייעול מערכות מים

