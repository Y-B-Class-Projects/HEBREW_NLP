סוריה : " מוכנים לקבל נסיגה בשלבים מהגולן "
 בשיחה עם עיתונאים בריטים פירט שר החוץ הסורי את המתווה לשלום עם ישראל בהתאם לשלבי הנסיגה מהגולן . " חצי נסיגה תביא לסיום הטינה ,  נסיגה מלאה לשגרירות סורית בישראל "
" למען השלום ,  ישראל צריכה להיות מוכנה להכיר בכך שסוריה זכאית לכל סנטימטר בגולן ,  אבל אנו מעוניינים לקיים שיחות .  אמר שר החוץ הסורי וואליד אל-מועלם בשיחות עם עיתונאים בריטים בדצמבר האחרון . " עבורנו ,  האדמה קדושה והיא עניין של כבוד ".  
בטור שפורסם בסוף השבוע בעיתון הבריטי  " הגרדיאן "  כותבת גבריאל ריפקינד ,  ראש תכנית המזרח התיכון במכון המחקר  " קבוצת אוקספורד למחקר ",  כי לדברי מועלם ,  סוריה מוכנה לשקול גישה של נסיגה ישראלית מהגולן בשלבים . " יכולים להיות שלבים לנסיגה ,  ומועדם יכול לכלול סוג של נורמליזציה .  חצי מהגולן יכול להוביל לסוף הטינה ,  שלושת רבעי הגולן ,  למחלקה לאינטרסים מיוחדים בשגרירות ארה"ב בדמשק ,  נסיגה מלאה תוביל לשגרירות סורית בישראל ".  
מועלם הוסיף כי נושאים מהותיים כמו תמיכתה של סוריה בחמאס ובחיזבאללה ,  ויחסיה עם אירן ,  ייפתרו רק אחרי הנסיגה .  ריפקינד כותבת כי הסורים תומכים בשיחות עקיפות כשטורקיה משמשת כמתווכת .  השלב הבא ,  לדברי מועלם יהיה  " שיחות ישירות עם ארצות הברית בנושאי ביטחון .  הנושא העיקרי כאן הוא טיסות אמריקאיות מעל רמת הגולן למטרות ביטחון ". 

סוריה : " מוכנים לקבל נסיגה בשלבים מהגולן "
 בשיחה עם עיתונאים בריטים פירט שר החוץ הסורי את המתווה לשלום עם ישראל בהתאם לשלבי הנסיגה מהגולן . " חצי נסיגה תביא לסיום הטינה ,  נסיגה מלאה לשגרירות סורית בישראל "
 
