פוקס של ויזל היא לא זארה של לבייב 
ניתוח אירוע
 >  >  זה לא היה רק האתגר העסקי-אסטרטגי שעמד בפני מנכ"ל קבוצת האופנה פוקס ,  אלי קידר ,  שגרם לו להתפטר ארבעה חודשים בלבד בתוך התפקיד החדש .  השפיע רבות גם הצורך שלו לשנות דפוסי ניהול שאליהם התרגל בשנים האחרונות שבהן כיהן כמנכ"ל זארה ישראל .   קידר היה צריך לעשות שינוי לא פשוט בהתנהלות .  מה שהיה צפוי לו בפוקס הוא לא מה שחווה בזארה .  בזארה נהנה קידר מחופש פעולה רחב יחסית .  הוא פעל מול המנהלים של שני ארגונים גדולים ,  שפעילות זארה ישראל לא היתה ליבת העסקים שלהם .  מצד אחד ניצבו מנהלי אינדיטקס ,  חברת האם של זארה העולמית ,  היושבים בספרד ,  ומצד שני - מנהלי אפריקה ישראל על שלל עיסוקיהם .  לבייב ואנשיו מעולם לא היו מומחי אופנה גדולים ,  גם קברניטיה של זארה לא הגיעו כל יומיים כדי לברר מה קורה בלבנט .  בזארה ישראל - על פיו של קידר נשק דבר .  אין זה מפתיע ,  איפוא ,  כי כאשר נרכשה פעילות זארה ישראל על ידי בעלים חדשים ,  שביקשו להיות מעורבים יותר ,  המנכ"ל הדומיננטי מצא את עצמו בחוץ .  והנה קידר עבר למערכת אשר בפוטנציה אינה שונה מזו שעזב - לרשת פוקס ,  שנוהלה כל השנים על ידי מי שפיתח והרחיב אותה ,  הראל ויזל .  ויזל הוא לא מנהל מקצועי כמו קידר ,  אלא נחשב יזם ואיש עסקים .  מן הסתם ניהלו שניהם שיחות ארוכות שנגעו לחלוקת התפקידים בין המנכ"ל הנכנס לבין המנכ"ל היוצא ,  שהוא גם אחד מהבעלים ,  והדומיננטי שבהם .  יש להניח כי הגיעו להבנות ולהסכמה כנה על חלוקת התפקידים ועל מידת חופש הפעולה של קידר .  אבל בהסכמות וברצון טוב אין די .  אם ויזל ראה שהדברים אינם מתנהלים כפי שהוא אוהב ,  הוא התקשה להתאפק ולשמור על המרחק שעליו התחייב .  כך גם קידר ,  היה צריך להתרגל לעבוד עם בעלים דומיננטי שמכיר את החברה על כל רבדיה וכל תשומת לבו נתונה לה .  השניים לא עמדו בקושי .  כעת לויזל יהיה קשה יותר למצוא מנכ"ל בעל שיעור קומה  ( אם בכלל ירצה בכך )  .  קידר יצטרך לחפש ארגון עם בעלים מעורב פחות .  - שוקי שטאובר הוא יועץ עסקי וכותב ספרי ניהול

פוקס של ויזל היא לא זארה של לבייב 
ניתוח אירוע

