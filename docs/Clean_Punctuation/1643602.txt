לבני נגד מופז : " לא אקדים את הפריימריז "
 יו"ר קדימה דחתה את הדרישה להקדים את הפריימריז לראשות המפלגה .  עם זאת הבהירה : " אני לא מתנגדת לקיום פריימריז תשעה חודשים עד שנה לפני הבחירות הכלליות "
 יושבת ראש קדימה ,  חברת הכנסת ציפי לבני ,  דחתה היום  ( שני )  באופן רשמי את דרישת חבר הכנסת שאול מופז לקיים בתוך שנה פריימריז לראשות המפלגה .  בישיבת הסיעה אמרה לבני : " אני לא מתנגדת לקיום פריימריז תשעה חודשים עד שנה לפני הבחירות הכלליות ,  אבל קדימה צריכה לבנות אלטרנטיבה לשלטון ולעשות מה שטוב למדינה ולמפלגה ".  
לדברי לבני , " במשך תקופה ארוכה אני חיה מכותרות העיתונים שעוסקים בנושא הפריימריז .  מתוך רצון לשמור על אחדות קדימה נמנעתי מלהגיב .  מבחינתי ,  הויכוח לא יתנהל מעל דפי העיתון  כי זה פוגע בקדימה ".  עם זאת ,  הבהירה יו"ר קדימה כי היא נאלצת להגיב לנושא ולהציג את עמדתה . " עמדתי מבטאת את מה שנכון למפלגה ששואפת ותנצח את הבחירות הבאות והיא לא נקבעת בלחץ איומים .  לא אקבע עמדתי עקב לחצים כאלה ". 
לבני פנתה לחברי הסיעה והביעה צער על ריכוז האנרגיות נגד המפלגה ולא בעד אחדותה . " קדימה יכולה להיות כמו שהיתה היום והשבוע - קדימה שמשיקה קמפיין נגד חוק היורדים ",  אמרה לבני , " אך לצערי הקמפיין שקיבל את הכותרות היה נגד קדימה ,  מתוך קדימה ". 
לדברי יו"ר המפלגה , " קדימה כמו כל מפלגה שפניה לבחירות ולא להתכתשויות פנימיות ,  צריכה להכין עצמה לבחירות על ידי בחירת הנהגה אמינה ואטרקטיבית ,  יו"ר ורשימה .  את זאת ניתן לעשות רק לפני בחירות כשברור מהם הנושאים על סדר היום ומי בראשות המפלגה וברשימתה יכולים לקבל את אמון הציבור ,  מול הנהגות של מפלגות אחרות ".  היא הוסיפה ,  כי תהיה מוכנה להקדים את הבחירות במפלגה לקראת הבחירות הכלליות כפי שנכתב בתקנון המפלגה ,  עד שנה לפניהן .
 יו"ר קדימה הפגינה עמדה נחרצת שאינה משתמעת לשתי פנים . " זו עמדתי ",  אמרה . " לא אתן את ידי לכל מועד אחר שמשמעו המשך המאבק ההשמצות האישיות במקום מאבק בממשלה ולקידום הנושאים שלנו ",  אמרה . " מעל 750,000 איש נתנו אמונם בקדימה בראשותי .  יותר מכל מפלגה אחרת בישראל .  אנחנו האלטרנטיבה היחידה והנכונה לביבי ולליכוד ,  וכולנו חייבים להבין את גודל האחריות הזאת ".  
לפני כחודש קראו ח"כ שאול מופז וח"כ דיכטר לקיים פריימריז במפלגת קדימה בחודשים הקרובים .  מופז נאם בכנס פעילים בקרית מלאכי ואמר כי  " התהליך של הפריימריז התחיל ,  הרכבת כבר התחילה לנסוע ואי אפשר לעצור אותה ".  מופז תקף בחריפות את מנהיגות יו"ר קדימה ציפי לבני . " דיברנו רבות על העובדה שקדימה מייצגת פוליטיקה אחרת .  לא הצלחנו בזה .  אין דמוקרטיה בתנועה הזאת ,  נקודה .  אין שקיפות בתנועה שלנו ,  נקודה .  עלינו להגיע למציאות דמוקרטית ,  לשקיפות מוחלטת ואסור להמשיך להסתתר מאחורי תקנון ומנגנון ,  גם אותם צריך לשנות ולעצב מחדש ",  טען מופז ,  ואילו דיכטר ציין כי  " קדימה עברה התקף לב קל שמצריך צנתור "
 
לבני נגד מופז : " לא אקדים את הפריימריז "
 יו"ר קדימה דחתה את הדרישה להקדים את הפריימריז לראשות המפלגה .  עם זאת הבהירה : " אני לא מתנגדת לקיום פריימריז תשעה חודשים עד שנה לפני הבחירות הכלליות "
 
