טוויטר פוגש את פסח :  רבנים בארה"ב מצייצים את סיפור יציאת מצרים
הרב שמשחק את תפקיד פרעה בפרויקט : " היה קשה למצוא שם משתמש פנוי ",  דיווח  " וול סטריט ג'ורנל "
 קבוצה של רבנים בארה"ב מקווים לקרב את הצעירים היהודים למסורת של חג הפסח באמצעות פרויקט שבמסגרתו הרבנים מציגים את סיפור יציאת מצרים של ההגדה של פסח באמצעות ציוצים באתר המיקרו-בלוגינג טוויטר ,  דיווח העיתון  " וול סטריט ג'ורנל ".  הפרויקט יצא לדרך אתמול עם העלאתו של ציוץ שכלל קישור לטריילר של הסרט האמריקאי  " עשרת הדיברות "  משנת 1956 ,  ואחריו ציוץ ראשון בשם 'בני ישראל'  ( @the_israelites )  בו התלוננו כי המלך פרעה הולך ומואס בהם .  הדו שיח המאולתר עתיד להימשך שבועיים.עם זאת ,  השימוש ברשת חברתית כבסיס לפרויקט עורר אי נחת בקרב חלק מהרבנים המשתתפים בו . " פתיחת חשבון טוויטר תחת השם 'אלוהי ישראל' היוותה זלזול בכבודו ",  אמרה הרבה פיליפ זומר אשר משחקת בפרויקט הציוצים את תפקיד אלוהים.עם זאת ,  למרות ההסתייגות ,  אמרה זומר כי היא מרגישה שהפרויקט מתאים ונכון . " אנחנו בעיצומה של יציאת מצרים עכשיו .  קשה להאמין שמישהו לא יצייץ על זה בטוויטר ",  אמרה.הרב אורן חיון ,  יוזם הפרויקט ,  סיפר כי התקשה למוצא שם משתמש פנוי הכולל את המילה פרעה . " היו מאות משתמשים עם השם של פרעה ,  וחשבתי לעצמי ,  מי האנשים האלה ?  ",  סיפר חיון .  בסופו של דבר מצא את שם המשתמש @pharaohofegypt.הפרויקט יסתיים לפני חג הפסח ,  ב-29 במארס ,  עם תיאור נס קריעת ים סוף ,  שאחריו צפויה סדרה של שירים שמחים כדי לחגוג את הנס . " יש לנו אפילו כמה שירים של בוב מארלי ",  ציין חיון .
 
טוויטר פוגש את פסח :  רבנים בארה"ב מצייצים את סיפור יציאת מצרים
הרב שמשחק את תפקיד פרעה בפרויקט : " היה קשה למצוא שם משתמש פנוי ",  דיווח  " וול סטריט ג'ורנל "
 
