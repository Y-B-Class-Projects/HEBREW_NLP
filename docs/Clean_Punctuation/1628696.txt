עו"ד יפצה עו"ד אחר על העתקה 
 >  >  עו"ד יוסף סגל יפצה את עו"ד אבי גולדהמר ב-50 אלף שקל לאחר שהעתיק ממנו עתירה לבג"ץ ופגע בזכויות היוצרים שלו - כך קבע לפני כמה ימים בית המשפט השלום בחיפה .  בנוסף ישלם סגל לגולדהמר הוצאות משפט ושכר טרחת עו"ד בסך 25 אלף שקל .  ב-2004 ייצג גולדהמר את עיריות קרית מוצקין ,  קרית ביאליק וקרית ים בעתירה לבג"ץ נגד שר הפנים ורשויות מקומיות אחרות מאזור חיפה .  ב-2006 הגיש עו"ד סגל בשם המועצה המקומית קרית טבעון עתירה באותו עניין נגד אותם גורמים .  לטענת גולדהמר העתירה השנייה הועתקה כמעט מלה במלה מתוך העתירה אותה הגיש שנתיים קודם לכן .  סגל טען בהגנתו כי אין מדובר ביצירה ספרותית הזכאית להגנה אלא במסמך משפטי סטנדרטי ולכן לא נוצרו בו שום זכויות יוצרים .  השופטת חנה לפין הראל קבעה בפסק הדין כי  " עיון השוואתי של מלה במלה ,  בין שתי העתירות ,  מלמד כי אכן היתה העתקה כמעט מושלמת של עתירת גולדהמר לעתירת סגל ".  השופטת דחתה את טענותיו של סגל וציינה  " אין מחלוקת שהנתבע לא ביקש היתר או רשות להעתיק .  הנתבע פעל כאן שלא בהגינות ,  ובחוסר תום לב .  אין מדובר בניסוחים משפטיים ,  ציטוטים מפסקי דין .  מדובר ביצירה שלמה שהועתקה ,  בכוונה תחילה ".  לדבריה , " עתירה לבג"ץ אינה שונה במובן זה ,  מכל כתב טענות אחר והיא יצירה ספרותית ". 

עו"ד יפצה עו"ד אחר על העתקה 
nan
