אל תפסיקו לחלום 
לצאת מחוזקים
 >  >  אלפי מלים כבר נכתבו על החגיגות ,  טיולי החברות בחו"ל ,  המשכורות המופרכות למתכנתים בינוניים ,  ארוחות הבוקר ,  המכוניות ,  הפינוקים ושאר מאפייני הבועה של 2000 .  אלפי מלים כבר נכתבו על הצמצומים ,  הפיטורים ,  הדמעות ,  החברות שנעלמו והכסף שירד לטמיון עם התפוצצות הבועה .  חברות אמיתיות ומשמעותיות נבנות במשך שנים רבות ,  ולכן כל יזם יחווה את רכבת ההרים המטורפת :  להיות בפסגת העולם היום ובבור עמוק וחשוך למחרת .  החוכמה היא להיות מודע שמחזוריות קיימת בעולם העסקים כמו בכל תחום אחר .  כשאתה למעלה צריך לשמור על פרופורציות ולזכור שאתה לא מלך העולם גם אם כל עיתוני הכלכלה אומרים כך ,  וכשאתה למטה והכל שחור צריך להזכיר לעצמך שאם תמשיך לעבוד ולהאמין מחר יהיה בהיר .  אף חברה לא יכולה להתמודד עם מחזוריות הבועות ,  וכלכלת המקרו לעולם תנצח .  הלקח החשוב הוא לאמץ את המחזוריות ולהשתמש בה .  בשנים הטובות אגור מזומנים ,  הקפד על הוצאות ,  גייס רק אנשים מוכשרים ,  אל תיגרר אחרי מהלכים משוגעים של מתחרים ,  והכי חשוב - אל תקשיב ליועצים ומשקיעים שאומרים לך שאינך משקיע מספיק כסף .  הקשב אך ורק להיגיון הבסיסי ונסה להפריד בין תעתועיה הצבעוניים של הבועה לבין המציאות .  אם חטאת קצת תקן מהר ,  פטר עובדים מיותרים ולא מוכשרים  ( תמיד יש כאלה )  וחזור לפוקוס  ( שכמעט תמיד הולך קצת לאיבוד )  .  בהתפוצצות הבועה  ( שתמיד תבוא )  תהיה חזק ,  גייס אנשים טובים ,  השקע כסף במוצר טוב וכמובן צור בועות חדשות ,  צבעוניות וחדשניות ,  בזמן שהבועות של מתחריך מתנפצות על רצפת המציאות .  הדבר העצוב באמת בכל הבועות הוא שרוב היזמים והחברות לכודים בהן ומתנפצים אתן שוב ושוב .  חברות ענק מתרסקות או גרוע יותר - ממשיכות לחיות אך מפסיקות לחלום .  יאהו ו-aol ,  למשל ,  לא היו מוכנות כשהבועה התפוצצה .  הן שרדו אותה ,  אבל יצאו ממנה חברות משעממות ,  לא יצירתיות ולמעשה מתות מהלכות .  חברות אינטרנט ללא חלום סופן להיכחד .  חייבים לשלב בין החלום למציאות .  גוגל ואפל הן דוגמה לחברות שאימצו את מחזוריות החיים ,  ויוצאות חזקות יותר מכל משבר .  הן גם יצרניות החלומות הגדולים של ימינו .  אז אל תפסיקו לחלום .  - הכותב הוא יזם אינטרנט ומייסד האתר וואלה

אל תפסיקו לחלום 
לצאת מחוזקים

