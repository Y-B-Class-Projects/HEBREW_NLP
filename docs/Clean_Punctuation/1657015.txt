ריביירה סובייטית באשדוד :  איך הפכה העיר הדרומית לגרסה החמה והשמשית של מוסקבה ?  
" כשהגעתי לאשדוד ,  השוכנת לשפת הים התיכון ,  הרגשתי כאילו לא יצאתי ממוסקווה - מלבד העובדה שבאשדוד אין שלג "  ■ קליפורד לוי ,  מ"ניו יורק טיימס ",  מספק הצצה לישראל אחרת
מרינה מבלארוס ואידה מאוקראינה מוכרות תכשיטים על שולחנות פלסטיק מתקפלים בחוף הים באשדוד ,  לצד מלכה מגיאורגיה .  בדרך לשם ,  פגשתי בנטליה מרוסיה ובאיגור מאוזבקיסטן ,  שפסעו שלובי ידיים בפארק ,  כשהם נהנים משמש החורף החמימה .  האם זה מוזר ,  אם כן ,  שיאנה ,  המוכרת בקניון הסמוך ,  נולדה באזרבייג'ן ?  בכל מקום שאליו הגעתי בעיר הנמל אשדוד שמעתי רוסית סביבי .  אנשים נכנסו ויצאו מחנויות שעליהן שלטים בכתב קירילי ,  חיו את החיים שחיו בעבר ,  כאילו הם נמצאים ברפובליקה מיתית-סובייטית לשעבר .  הגעתי ממוסקווה לבקר בישראל ,  אך כשהגעתי לאשדוד ,  השוכנת לשפת הים התיכון ,  הרגשתי כאילו לא יצאתי ממוסקווה - מלבד העובדה שבאשדוד אין שלג .  לישראל פנים רבות :  היא יהודית ונוצרית ,  ערבית וחילונית ,  עתיקה וחדשה .  בשני העשורים האחרונים ,  גל מהגרים מבריה"מ לשעבר הוסיף פיסה נוספת לפסיפס התרבויות ,  הזהויות והמרקמים .  דוברי רוסית מהווים כעת כ-15% מ-7.5 מיליון התושבים במדינה .  הבאים מבחוץ אולי יתקשו להבחין בהשפעתם - אך היא מורגשת בכל מקום .  בערוץ 9 דנים שדרני החדשות בפרשה האחרונה בסכסוך עם הפלסטינאים בשפתו של פושקין ;  ובוגרי המוסדות הסובייטיים סייעו להפוך את תל אביב למרכז היי-טק פורה .  ברחבי המדינה ,  התזמורות והתיאטראות שופעים כישרונות שטופחו במוסקווה ,  בסנט פטרבורג או בקייב .  בוקר אחד נתקלתי בנגן רחוב בירושלים ,  וכהלצה ,  בירכתי אותו ברוסית .  אחר כך התברר כי הוא היה מסיביר .  אחד הסודות של ישראל אשדוד היא מקום טוב להתחיל בו .  זוהי העיר החמישית בגודלה בישראל :  מתגוררים בה כ-235 אלף תושבים והיא ממוקמת במרחק 45 דקות נסיעה מתל אביב .  משפחות מבריה"מ לשעבר - מרביתן חילוניות ,  כתוצאה מהאתאיזם הסובייטי - מהוות כאן יותר משליש מאוכלוסיית העיר .  לכן ,  בשבתות ,  במקום ללכת לבית הכנסת ,  הן מתקהלות בחוף הים .  הטיילת הרעועה משהו הזכירה לי את חוף ברייטון בברוקלין ,  שגם הוא ,  אגב ,  רוסי בנשמתו . " אשדוד היא אחת הסודות של ישראל ",  אמר דיוויד סטרומברג ,  עיתונאי ומאייר ששימש לי כמדריך . " אפשר לקרוא לה הריוויירה הישראלית .  יש בה תחושה מאוד ים-תיכונית ".  חוף הים של אשדוד לא איכזב ,  ובזמן שאשתי ובני שיכשכו במים ,  ניצלתי את הזמן להכיר אנשים .  הסתקרנתי לבדוק אם המבוגרים שהיגרו מבריה"מ כילדים חשים קשר למולדת הישנה .  מרבית האנשים שפגשתי שמחים להיות ישראלים ;  לחלקם היו רגשות מעורבים .  הביקור בחוף הים עורר בנו חשק לבקר במסעדה רוסית ,  אתגר שהיה גדול משציפינו .  אנשים סביב המליצו לנו על מסעדה בשם אינטגרל ,  שהטבח בה מגיע מהרי אורל .  האוכל במקום ,  שהיה מצוין ,  היה בעיני מעין פיוז'ן אירופי-רוסי . " רוסי לעולם לא מוכר אוכל רוסי ",  אמר יבגני רסין ,  40 ,  בחצי הלצה . " מדוע ?  משום שסבתא תמיד מכינה את זה טוב יותר בבית ".  קל יותר היה למצוא אוכל גיאורגי או אוזבקי ,  הזוכים לפופולריות גם בבריה"מ לשעבר - בדומה לאוכל סיני או מקסיקני בארה"ב .  בתל אביב נתקלנו בבית קפה מלהיב בשם קפאין ,  שאחד הבעלים שלו ,  אבי עובדיה ,  30 ,  היגר מגיאורגיה בגיל 11 .  עובדיה ,  שעיצב את קירות המסעדה עם תמונות דהויות מחיי משפחתו בגיאורגיה ,  סיפר כי השיג את הסולוגוני ,  גבינה חמוצה שנמצאת במנות גיאורגיות רבות ,  מדוד בישראל שמכין אותה בביתו .  היא היתה לא פחות טובה מהגבינה שטעמתי בטביליסי ,  בירת גאורגיה .  גם בספרייה הרוסית בירושלים מנסים לשמר את המורשת הרוסית .  קלרה אלברט ,  57 ,  שייסדה את הספרייה ,  עבדה בעבר כספרנית במוסקווה .  היא קפצה על ההזדמנות להוריד ספרים מהמדפים ולספר לי על מקורם .  רבים מ-100 אלף הספרים נתרמו על ידי מהגרים :  קלסיקות של טולסטוי ,  טקסטים של המפלגה הקומוניסטית משנות ה-30 ,  סיפורים שתורגמו לרוסית מיידיש ,  עיתונים יהודיים ברוסית ומזכרות . " זהו פרס למקום הראשון לתלמידת כיתה ו' ,  שיינה גרינברג ",  היא קוראת ממסמך מ-1880 .  לפני זמן לא רב היתה הספרייה ,  שמופעלת בחסות העירייה ,  בסכנת סגירה .  הפרשה עוררה דיון בשאלה אם כדאי להצילה - שהרי האין זה נכון לומר שהמטרה היתה לבנות חיים חדשים בישראל ולהותיר מאחור את החיים הישנים ,  לפרוק את נטל יהדות בריה"מ לשעבר ?  אלא שבעקבות המחאה הציבורית ,  נמצא בית לספרייה . " אי אפשר להפוך לישראלי אמיתי ",  אמרה אלברט , " אם אינך יודע מהיכן באת ".  מסעדות רוסיות מומלצות אינטגרל  ( הגדוד העברי 6 ,  אשדוד ;  8668824-08 )  מציעה מטבח פיוז'ן רוסי-אירופי ומגוון רחב של וודקה .  ננוצ'קה  ( לילינבלום 30 ,  תל אביב ;  6868986-03 )  הוא בר-מסעדה גיאורגי מקסים .  נסו את החצ'אפורי ,  לחם ביתי במילוי סולוגוני ,  הגבינה הלאומית .  פרגנה  ( הפלד 54 ,  חולון ;  5560210-03 )  מציעה אוכל אוזבקי טעים ולא יקר .  הפלוב ,  אורז עם בשר ממזרח אסיה ,  והמנטי ,  כופתאות בשר ,  מצוינים .  בר פוטין  ( יפו 19 ,  ירושלים ;  052-4319695 )  הוא בר שעוצב כמחווה למנהיג הרוסי ולארצו .  אתרים נוספים למבקרים באשדוד ,  מומלץ לקפוץ להתרשמות בחנות טיב טעם המקומית  ( ז'בוטינסקי 37 ,  אשדוד ;  8513999-08 ;  tivtaam.co.il )  רשת מרכולים המתמחה באוכל רוסי .  הספרייה הרוסית  ( אגריפס 88 ,  ירושלים ;  5375723-02 )  .  תיאטרון גשר  ( שדרות ירושלים 9 ,  תל אביב ;  5157000-03 ;  theatre.co.il-gesher ) .ביזנס  &  פלז'רמסעדות רוסיותאלונה מילשטיין מנכ"ל ובעלים של tea garden ספא  " להיזכר באמא רוסיה "" קורונה שבחיפה היא מסעדה רוסית אותנטית שמשלבת אוכל ,  הופעות וריקודים ,  היוצרים אווירה של פולקלור רוסי במיטבו .  בעלי ואני אוהבים במיוחד את צ'יפס הבית ,  שלא תמצאו כמותו בכל ישראל .  המחיר עבור סועד המזמין שתייה מתחיל ב-180 שקל ומטפס בהתאם לאיכות המשקה .  המקום מציע מגוון רחב ואיכותי ביותר של וודקה ,  המשדרגת את הארוחה באופן מדהים .  זה המקום המושלם להיזכר בו באמא רוסיה ".  אתר המסעדה :  rest.com-korona ד"ר קלרה קרבלניק מומחית לרפואת עור ובעלת קו מוצרי טיפוח דאצ'ה רוסית  " שער וגדר עץ מפרידים בין רחוב הירקון בתל אביב ,  על בתיו המתקלפים ופקקי התנועה ,  לבין כר הדשא והשביל המוביל ל'באבא יגה' :  מסעדה שנראית בשעות הערב כמו דאצ'ה רוסית שההתנהלות בה חרישית .  הלשון ברוטב חזרת לבן מדהימה ,  וכך גם הקוטלק לה קייב ,  הקוויאר השחור ,  הז'רקויה ומרק הסוליאנקה - שלהם יש להוסיף כוסית וודקה ". 

ריביירה סובייטית באשדוד :  איך הפכה העיר הדרומית לגרסה החמה והשמשית של מוסקבה ?  
" כשהגעתי לאשדוד ,  השוכנת לשפת הים התיכון ,  הרגשתי כאילו לא יצאתי ממוסקווה - מלבד העובדה שבאשדוד אין שלג "  ■ קליפורד לוי ,  מ"ניו יורק טיימס ",  מספק הצצה לישראל אחרת

