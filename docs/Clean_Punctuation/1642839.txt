 " המענק שאינטל מבקשת שערורייתי ,  אין סיכוי שמשרד האוצר יאשר אותו "
 מקורות באוצר :  עדיף לאשר לאינטל תמיכה שנתית קבועה תמורת התחייבות מצדה לייצר בישראל את מוצריה המתקדמים ביותר
 >  >   " בקשת המענק הנוכחית של אינטל ,  שמשמעותה שהמדינה תשקיע מיליון דולר בכל עובד חדש ,  היא שערורייתית "  - כך אמרו באחרונה מקורות במשרד האוצר . " אין סיכוי שמשרד האוצר יאשר את המענק ",  הוסיפו .  עם זאת ,  לדבריהם ,  מענקים גדולים שקיבלה אינטל בעבר התבררו ככדאיים למדינה - וכך גם המענק האחרון ,  שההשקעה לעובד בו הסתכמה במיליון שקל  ( ולא במיליון דולר )  .  זאת ,  בין השאר ,  מכיוון שהתעסוקה העקיפה שמספקת אינטל כוללת אלפי עובדים נוספים על אלה שהיא מעסיקה ישירות .  אינטל הגישה בקשה לקבלת מענק ממשלתי בסך 400 מיליון דולר תמורת השקעה של כ-2.7 מיליארד דולר בשדרוג מפעל השבבים בקריית גת .  תמורת המענק התחייבה להעסיק 400 עובדים .  המשמעות היא שעל כל תוספת של עובד תשלם המדינה לאינטל מיליון דולר .  היחס בין המענק למספר העובדים החדשים הוא אחד המדדים בבדיקת כדאיותה הכלכלית של תוכנית השקעות למשק .  הבדיקה משמשת בסיס לקבלת החלטה ממשלתית אם לאשר את הבקשה למענק או לדחות אותה .  משרד התמ"ת עורך בימים אלה את הבדיקות הכלכליות לקביעת כדאיות העסקה .  משרד האוצר מתנגד למתן המענק ,  וההערכה היא כי ראש הממשלה בנימין נתניהו יידרש להכריע בסוגיה .  באחרונה ציינו מקורות בירושלים כי אינטל תידרש להתחייב לפעילות ממושכת בישראל כאחד התנאים לקבלת המענק שביקשה .  לדבריהם ,  ללא התחייבות לייצר במפעל את שני הדורות הבאים של השבבים שתפתח ,  היא לא תקבל את המענק .  הדרישה כבר עלתה בשיחות עם ראשי אינטל ישראל ,  ובהם המנכ"לית מקסין פסברג .  כל החלופות צפויות להיבחן לאחר שהנושא יגיע למשרד ראש הממשלה .  בשלב זה קיימת הסכמה כי המשך הייצור של אינטל חשוב לתדמית של ישראל בחו"ל כמדינה חדשנית ומתקדמת .  עם זאת ,  גם בקרב המצדדים עקרונית בהשארת אינטל בישראל קיים ספק רב לגבי כדאיות ההשקעה החדשה המתוכננת בתנאים שביקשה .

" המענק שאינטל מבקשת שערורייתי ,  אין סיכוי שמשרד האוצר יאשר אותו "
 מקורות באוצר :  עדיף לאשר לאינטל תמיכה שנתית קבועה תמורת התחייבות מצדה לייצר בישראל את מוצריה המתקדמים ביותר

