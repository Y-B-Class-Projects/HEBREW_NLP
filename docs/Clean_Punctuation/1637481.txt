ישראלביץ' תורגל בהרכב מכבי תל אביב 
צפוי לתפוס את מקומו של שרן ייני בקישור האחורי .  שבחון התאמן ויפתח .  מאיוקה ,  שאמור לנחות ,  לא צפוי להיכלל בסגל 
מאמן מכבי תל אביב אבי נמני מתכנן שינוי אחד בהרכב הפותח לקראת משחק החוץ של הקבוצה נגד הפועל עכו בשבת .  על פי התרגול הטקטי באימון הערב ,  נראה שגיז'רמו ישראלביץ' יתפוס את מקומו של שרן ייני בקישור האחורי ,  לצידו של הסלובני אנדריי קומאץ' .  
שאר ההרכב לא ישתנה כאשר דור מלול תורגל שוב בעמדת המגן הימני ,  יוסי שבחון ,  שלא התאמן אמש ,  ערך הערב אימון מלא ויפתח בקישור הקדמי יחד עם תמיר כחלון ואיביצ'ה אילייב .  החלוץ איליה יברויאן ימשיך לקבל קרדיט מהצוות המקצועי ויפתח כחלוץ בודד בחוד .  הקשר ציון צמח פרש בתחילת האימון בשל כאבי גב ולא חזר להתאמן .  
במכבי ממתינים להגעתו של החלוץ הזמבי עמנואל מאיוקה ,  שצפוי לנחות לפנות בוקר מישראל ,  לאחר שסיים את חלקו באליפות אפריקה כשנבחרתו הודחה ברבע הגמר .  נכון לעכשיו נראה כי הסיכויים שמאיוקה יכלל בסגל למשחק בשבת אינם גבוהים ,  אולם החלטה סופית תתקבל רק ביום שישי .
 
ישראלביץ' תורגל בהרכב מכבי תל אביב 
צפוי לתפוס את מקומו של שרן ייני בקישור האחורי .  שבחון התאמן ויפתח .  מאיוקה ,  שאמור לנחות ,  לא צפוי להיכלל בסגל 

