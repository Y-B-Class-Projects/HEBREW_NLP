השר מיסז'ניקוב :  לא כל בלונדינית היא זונה
שר התיירות מתח ביקורת חריפה על התנגדות משרד הפנים ונציגי ש"ס לפטור את תושבי אוקראינה מחובת הוצאת אשרת שהייה לישראל .  בתום דיון סוער ,  הוחלט לדחות את ההצבעה בממשלה
 ( עריכת וידיאו :  גדי וינסטוק )  
" אוקראינה תומכת בנו בכל הפורומים האירופיים .  חייבים לבטל את הוויזה עם מדינה :  עברו התקופות האפלות של תחילת שנות ה-90 שבהן כל בחורה בלונדינית נחשדה כעוסקת בעבודה העתיקה בעולם וכל גבר עם כמה גרושים שהגיע ממדינות חבר העמים נחשד כשייך למשפחת פשע ".  במלים קשות אלה הגיב היום  ( ראשון )  שר התיירות סטס מיסז'ניקוב לטענות שר הפנים וחברים אחרים בממשלה אשר הביעו התנגדותם לכוונה לבטל את הצורך בהוצאת אשרות שהייה  ( ויזה )  בעת ביקור של תושבי אוקראינה במדינת ישראל .
 חברי הממשלה ,  שהיו אמורים להצביע היום על הסוגייה במסגרת ישיבתם השבועית ,  לא הצליחו להגיע להחלטה המקובלת על כולם ולבסוף החליט ראש הממשלה לדחות את ההצבעה בנושא לשבוע הבא כדי לאפשר משא ומתן בין המתנגדים  ( ובראשם משרד הפנים )  לבין התומכים בהצעה  ( ובהם נציגי משרד התיירות )  .  פגישת עבודה ראשונה של הצדדים נקבעה כבר למחר .
 במהלך הדיון בנושא הביע נתניהו עצמו תמיכה מסוימת במהלך ,  כשאמר : " הממשלה הקודמת עשתה פעולה דומה שפטרה את אזרחי רוסיה מוויזות ,  והתיירות עלתהה פי ארבעה .  זוהי הוספת מאות אלפי מקומות עבודה "
 מנגד ,  שר הפנים ויו"ר ש"ס אלי ישי אמר בתגובה כי  " מבחינתי אפשר להסיר את הוויזות מצרפת וארה"ב ,  אבל אוקראינה היא מחמש המדינות המובילות בסחר בבני אדם - לכן הצענו הצעה מדורגת .  הסרת הוויזות באופן מיידי היא בניגוד לעמדת משרד המשפטים ,  היועץ המשפטי לממשלה והמשטרה .  זה מנוגד למדינת ישראל כמדינה שומרת חוק ". 
שר התיירות ,  סטס מיסז'ניקוב ,  הניצב בראש הפועלים לאישור המהלך ,  הגיב בביטול לדברים ואמר : " גם לפני שנה וחצי כשדובר על ביטול הוויזות מרוסיה היו חששות שיבואו גורמים פליליים ,  וחשדות אלו התבטלו .  מאז מספר התיירים מרוסיה עלה ממאה אלף ל-420 אלף בשנה ,  ויחד עם זאת עלתה תדמיתה של ישראל וגם הסחר בין המדינות ".  בקריצה למתנגדיו מש"ס הוסיף שר התיירות : " ביטול הוויזה יסייע גם לחסידי ברסלב להשתטח על קברו של רבי נחמן בלי שיאלצו לשלם 120 דולר לוויזה ". 

השר מיסז'ניקוב :  לא כל בלונדינית היא זונה
שר התיירות מתח ביקורת חריפה על התנגדות משרד הפנים ונציגי ש"ס לפטור את תושבי אוקראינה מחובת הוצאת אשרת שהייה לישראל .  בתום דיון סוער ,  הוחלט לדחות את ההצבעה בממשלה

