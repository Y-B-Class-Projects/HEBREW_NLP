מפלגה ללא אידיאולוגיה והנהגה - תמות
בן גוריון ואשכול היו אידיאולוגים שידעו לפעול ,  ולא התרפסו בפני הערבים .  גאולה כהן חושבת שמאז תקופת רבין לציבור נמאס ממפלגה שלא דואגת ליהודים
אפתח בווידוי אישי .  בשנים האחרונות אני עולה אחת לשנה לקברו של דוד בן גוריון כדי להרכין ראשי בפני ראש גדול שכמותו ,  וזאת בהקבלה לראשים הקטנים שקיימים היום גם במפלגת העבודה וגם במפלגות אחרות .  למרות שהייתה ביננו יריבות פוליטית במשך שנים רבות ,  אני עדיין רואה בו איש ענק וחכם .
 אופיר פינס העלה את סוגיית מצבה של מפלגת העבודה לכותרות עם פרישתו מהכנסת .  כאשר אדם מוותר על כיסא בשם האידיאולוגיה ,  הרי שמדובר במעשה ראוי מאוד ,  כי אדם צריך וראוי שיתפטר על עקרון ולא על כסא .  הכסא כשלעצמו אמור לעזור לך לקדם עיניינך ויש לשמור עליו על מנת לקדם רעיונות .  אינני יודעת למה אופיר פינס יצא החוצה ,  ולדעתי לא אי רצונו שמהפלגה תהיה בקואליציה היה העקרון .  זאת כיון שאני לא חושבת שיש הבדל גדול בין הליכוד לעבודה כרגע ,  וממילא בכל המערכת הפוליטית אף אחד לא יודע בין ימינו לשמאלו .
 למרות הכבוד שיש לי לאופיר פינס ,  אני לא רואה את העקרון מאחורי המעשה שלו .  בעיניי אידיאולוגיה זה עקרונות ,  ומי שאין לו עקרונות אין לו גבול .  ומכאן יש להקיש גם למפלגת העבודה .  על איזה עקרונות העבודה עומדת כרגע ?  אין אידיאולוגיה ואין על מה להלחם .
 תהליך התדרדרות האידיאולוגיה של המפלגה התחיל בתקופת רבין והסכמי אוסלו .  כשרבין נבחר בשנת 1992 הוא אמר לא לאש"פ ,  שלא ינהל איתם משא ומתן ,  שלא נסכים למדינה פלסטינאית ושלא נוותר על הגולן .  ואחר כך באו הסכמי אוסלו ,  רבין אמר כן לאשף וכן למדינה פלסטינאית וכן לוויתור על הגולן .  רבין היה בעיניי כמעט הטוב מכולם ,  אבל עם זאת הוא הכניס טון חדש לפוליטיקה - טון שאומר  " אני אנווט ",   " אני אוביל ".  זאת הפעם הראשונה בה מפלגת העבודה הפכה פרסונלית על שמו של רבין .  זה היה השבר הראשון .  שילוב של שבר זה עם אבדון אידיאולוגיה הוא משהוא שקשה להתאושש ממנו .
 הציבור החל מתרחק ממפלגת העבודה כבר בתקופת רבין ,  וזה בעצם ה"אני המאשים "  שלי .  אני מעריכה מאוד את תנועת העבודה שעשתה גדולות למדינת ישראל ,  החל מבן גוריון עם הקמתה של המדינה עד לוי אשכול וכדומה ,  אבל לאחר מכן התחילו לדבר על הכיבוש ,  על  " שלום עכשיו "  וככל שאמרו יותר דברים כאלו ,  העלו את השמאל הזה ,  הלא ציוני ,  שהרחיק את השלום .  
דיבור מסוג זה גרם לערבים להעלות את המחיר יותר ויותר .  הנכונות מצד מפלגת העבודה להתנצל ,  להצטדק בפני הערבים ,  לתת להם נשק ,  טריטוריות ,  שטחים וכסף רק חיזקו אותם .  ההתייחסות הסלחנית המתנצלת כלפי הערבים נתנה להם לגיטימציה בפני העולם בכלל ובפני ארצות הברית בפרט ,  שלפני כן לא רצתה לדבר עם ערפאת ,  כי הוא היה ראש ארגון טרור .  אנחנו הכנסנו את ערפאת בשער הבית הלבן .
 זה האני מאשים שלי ,  כאן השבר הגדול !  אין לחפש סיבות לשבר בברק או בפינס .  השבר קרא ביום בו מפלגה שלמה הפסיקה לבנות והחלה להתנצל .  במו ידיהם הרחיקו את השלום כי הגדילו את תאוות הערבים .  עם ישראל התרחק מהם כי ראה ואמר איזה שלום עכשיו ?  אין פרטנר לשלום !  התחילה להיות התפכחות .  זה חטא ועונשו של המפלגה הזו .  הם הנחילו חלום של שלום אבל הוא רק התרחק מאיתנו .  הציבור לא בר רמייה והבין זאת .
 באין חזון לא ניתן להקים בחזרה את המפלגה .  דרוש מנהיג חזק עם חזון ,  שייראה מנקודת מבטנו ולא מנקודת מבט של הערבים .  אני בעד פשרות ,  אולם פשרה שאתה הופך אותו לאידיאל זה מסוכן .  בן גוריון סיפר לי פעם ,  שבזמן הקמת המדינה חבריו ביקשו ממנו לא להצהיר על המדינה כי זה מסוכן .  הוא הודה כי זה נכון ,  אולם אמר להם בחזרה שאין ברירה .  ואין ברירה לא במובן של לוותר אלא אין ברירה במובן שחייבים לפעול .  אני לא רואה אפשרות שמפלגת העבודה כי אני לא רואה שום מנהיג בשטח ,  אני מקווה בשבילם שכן תשתקם .   *  הכותבת כיהנה כחברת כנסת מטעם הליכוד והתחיה .
 
מפלגה ללא אידיאולוגיה והנהגה - תמות
בן גוריון ואשכול היו אידיאולוגים שידעו לפעול ,  ולא התרפסו בפני הערבים .  גאולה כהן חושבת שמאז תקופת רבין לציבור נמאס ממפלגה שלא דואגת ליהודים

