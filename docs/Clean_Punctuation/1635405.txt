בילה במועדון בצפון - ונפצע אנוש בקטטה
שני צעירים שיצאו מבילוי במועדון בנצרת עילית הותקפו על ידי אלמונים שארבו להם .  במהלך הקטטה נדקרו השניים ונפצעו באורח אנוש ובינוני .  המשטרה : " סכסוך שהחל בתוך המועדון "
 לילה אלים בנצרת עילית .  שני צעירים נדקרו לפנות בוקר  ( ראשון )  במהלך קטטה שפרצה סמוך למועדון בעיר .  אחד הצעירים ,  בן 24 ,  פונה במצב אנוש לבית החולים העמק בעפולה .  צוותי מד"א פינו את הצעיר השני ,27 ,  כשהוא במצב בינוני .  
השניים הם תושבי העיר ואינם מוכרים למשטרה .  מחקירת המקרה עד כה עולה שסמוך לשעה שלוש בלילה יצאו השניים מהמועדון שבאזור התעשייה של נצרת עלית ונתקלו בשני אלמונים שהמתינו להם .  השניים תקפו אותם במהלומות ובדקירות .  
מפקד תחנת נצרת עלית של המשטרה ,  רב פקד ישראל טוביה ,  מסר לוואלה !  חדשות כי הרקע למעשה הוא ככל הנראה סכסוך או בריונות שהחלו עוד בתוך המועדון .  כמו כן ,  בעל המקום זומן לשימוע לפני סגירה מנהלתית של המקום .  במשטרה מציינים שצפויים מעצרים בפרשה במהלך היום .
 
בילה במועדון בצפון - ונפצע אנוש בקטטה
שני צעירים שיצאו מבילוי במועדון בנצרת עילית הותקפו על ידי אלמונים שארבו להם .  במהלך הקטטה נדקרו השניים ונפצעו באורח אנוש ובינוני .  המשטרה : " סכסוך שהחל בתוך המועדון "
 
