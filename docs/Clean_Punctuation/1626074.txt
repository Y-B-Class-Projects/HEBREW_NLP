החברות הרווחיות והיעילות ביותר בארה"ב בהשקעות ההון - רשמו תשואות נמוכות מהממוצע בבורסה
רק 215 חברות הנסחרות במדד S & P 500 הצליחו לייצר ערך כלכלי בשנת 2009 ,  על רקע המיתון הקשה בארה"ב
החברות שמשקיעות את הונן בצורה הטובה ביותר ,  ומניבות את הערך הכלכלי הגבוה ביותר סבלו השנה מתשואות נמוכות מהממוצע בבורסה .  מחקר שערכה חברת בלומברג מראה כי המשקיעים העדיפו להשקיע בחברות שנפלו חדות במהלך המשבר הפיננסי ,  בהתעלמות מביצועיהן העסקיים ,  לפי בלומברג.רק 215 חברות הנסחרות במדד s & p 500 הצליחו לייצר ערך כלכלי בשנת 2009 ,  על רקע המיתון הקשה ביותר בארה"ב מאז השפל הגדול .  שיטת החישוב של הערך הכלכלי התססה על מודל eva - תשואה על הון מושקע פחות עלות מימון הפעילות ,  המכונה גם רווח כלכלי .  eva חיובי משמעותו שהחברה ייצרה ערך כלכלי ,  ושלילי ,  שהיא איבדה ערך כלכלי .  המחקר מצא כי 32 חברות יסיימו את 2009 עם גידול במכירות ,  או ירידה קטנה מהירידה החציונית ,  של 5.9% ,  ובה בעת ירשמו בשוק המניות עלייה הנופלת ב-10% מהעלייה במדד s & p 500 ,  שעלה מתחילת השנה ב-25% ,  וב-67% בתשעת החודשים האחרונים .  32 חברות אלו כוללות שמות ידועים כמו חברת התרופות אבוט ,  חברות הביוטכנולוגיה ביוג'ן ואמג'ן ,  ענקית התרופות ומוצרי הצריכה ג'ונסון אנד ג'ונסון ,  פרוקטר אנד גמבל ,  ואפילו ענקית הקמעונות וול-מארט .  אנליסטים מעריכים כי חברות אלו הן בעלות פוטנציאל לרשום עליות בבורסה ב-2010.ג'ונסון אנד ג'ונסון רשמה eva של 9.3% בארבעת הרבעונים האחרונים .  היא היכתה את תחזיות האנליסטים 14 רבעונים ברציפות ,  והודיעה על פיטורי 7,000 עובדים כדי לשפר את רווחיותה .  מניותיה עלו ב-8.1% בלבד ב-2009 .
 
החברות הרווחיות והיעילות ביותר בארה"ב בהשקעות ההון - רשמו תשואות נמוכות מהממוצע בבורסה
רק 215 חברות הנסחרות במדד S & P 500 הצליחו לייצר ערך כלכלי בשנת 2009 ,  על רקע המיתון הקשה בארה"ב

