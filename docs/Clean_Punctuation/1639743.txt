קחו כסף ,  רק תביאו תואר
נשיא ריאל פלורנטינו פרז סגר עם השחקנים על גובה המענקים - 575 אלף יורו לזכייה באלופות ,  360 לליגה .  ריברי לברצלונה ? 
למרות שהמשבר הכלכלי עדיין מטיל יהבו על השוק ,  הרי שבריאל מדריד עניינים כרגיל .  בימים האחרונים סיכמו ראשי המועדון הלבן עם נציגי השחקנים על גובה המענקים להם יזכו שחקני הקבוצה במקרה של זכייה בתארים .
 נשיא המועדון פלורנטינו פרז ,  המנהל המקצועי חורחה ולדאנו והמנהל הטכני מיגל פרדזה דנו עם נציגי השחקנים - הקפטן ראול ,  סגניו גוטי והשוער איקר קסיאס והמגן סרחיו ראמוס .  שני הצדדים הגיעו להחלטה כי כל אחד מהשחקנים יקבל מענק בגובה 575 אלף יורו במקרה של זכייה בליגת האלופות ו-360 אלף יורו בזכייה באליפות ספרד .
 המענקים שהשיגו השחקנים גבוהים בהשוואה לעונה שעברה .  אשתקד סיכם הנשיא הקודם רמון קלדרון על מענקים בסך חצי מיליון יורו ו-320 אלף יורו ,  לאלופות ולליגה ,  בהתאמה ,  אלא שריאל כזכור ,  לא זכתה באף אחד מהם .  פרז ,  למרות ההיטל הכלכלי ,  ישמח ,  כמובן ,  לצ'פר את שחקניו בסכומים המצוינים לעיל ,  במיוחד לאור העובדה שגמר ליגת האלופות ייערך העונה בסנטיאגו ברנבאו .
 אחת הסיבות להעלאה בגובה המענקים היא המוטיבציה הגבוהה שמנסה להחדיר כל העת פרז בשחקנים להביא ,  לראשונה מזה שמונה שנים ,  את גביע האלופות לריאל ,  ובכך למנוע קטסטרופה - זכייה של ברצלונה במקדש הלבן .
 אם בברצלונה עסקינן ,  הרי שסוכנו של פרנק ריברי ,  אלן מיגילאצ'ו ,  הצהיר לאחרונה כי  " זה יהיה מחזה פנומנלי לראות את ריברי משתף פעולה עם מסי בברצלונה ". 
עם זאת ,  הסוכן טען ששיחות רשמיות בין המועדונים ,  באיירן מינכן וברצלונה ,  לא בוצעו ,  אבל שריברי והוא  ( הסוכן )  אינם פוסלים כרגע אף אופציה .  כזכור ,  במהלך הקיץ פורסם שהקשר הצרפתי ,  שממעט לשחק העונה עקב פציעות רבות ,  סיכם כבר את תנאיו בריאל מדריד ,  והוא יצטרף לשורותיה בקיץ הבא . " אנחנו לא סוגרים אף דלת ",  אמר הסוכן .
 יצוין כי חוזהו של ריברי בענק הבווארי מסתיים בסוף השנה הבאה ,  2011 ,  ובמועדון לוחצים על ריברי לחדש את חוזהו ,  במידה שלא יעשה זאת בבאיירן מציעים לקשר לחמם עבורם את ספסל הקבוצה .
 
קחו כסף ,  רק תביאו תואר
נשיא ריאל פלורנטינו פרז סגר עם השחקנים על גובה המענקים - 575 אלף יורו לזכייה באלופות ,  360 לליגה .  ריברי לברצלונה ? 

