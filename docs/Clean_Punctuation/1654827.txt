אלין נורדגרן ,  אלופה אמיתית
בעוד נשים מקבלות הכרה על מגרשי הספורט ,  הוכיחה רעייתו של טייגר וודס כי היא יכולה להכניע אותו מחוץ לדשא .  הבלוג של זאב אברהמי
באמצע שנות התשעים יצאה  " נייקי "  בקמפיין פרסום יוצא דופן ויפהפה :  ילדות שחורות ולבנות ,  בלונדיניות וג'ינג'יות ,  טיפש-עשרה וילדות גן ,  משחקות בגן משחקים ומסבירות לצופה ברצף של משפטים שמתערבבים אחד עם השני מה ההטבות של לתת לנשים להשתתף בספורט ,  פנאי ותחרותי :  יהיה להן יותר סיכוי לקבל שכר שווה מול הגברים ,  יותר סיכוי להתברג לטופ במקומות העבודה שלהם ,  יותר ביטחון עצמי ,  פחות סיכוי להיכנס להריון לפני שהן רוצות בכך ,  ובעיקר יש להן פחות סיכוי להיות קורבנות לתקיפה וניצול מיני ויותר אומץ לנטוש מערכת יחסים אלימה .  
ברוח הפרסומות הזו ,  הבלוג רוצה להריע לנשים הבאות :
 1 .  האח לנבחרת הנשים בכדורסל של אוניברסיטת קונטיקט ,  ששברה השנה שיאים של רצף ניצחונות בענף .  טיפה לפני ששיגעון מרץ מתחיל וכולם יסתכלו רק על תוצאות הגברים  ( בטורניר שייערך בלי נבחרת הגברים של קונטיקט )  ,  צריך לזכור שזכייה נוספת של נשות קונטיקט השנה שמה אותן באותה מדרגה של UCLA של ג'ון וודן כקבוצת כדורסל המכללות הטובה בהיסטוריה .  
2 .  הידד לדורותי ג'יין מילס ,  שבגיל 81 הצליחה לשכנע את הקהילה האמריקאית לחקר בייסבול לצרף את שמה להיכל התהילה של הקהילה לצידו של בעלה ,  דוקטור הרולד סימור .  הנה הסיפור בקצרה :  בשנות הארבעים היא עבדה כמגיה ב"קליבלנד ניוז "   ( לא מגיהה ,  מגיה ,  התואר באנגלית היה רק בגוף זכר ,  קופי בוי )  ,  כשהמורה שלה להיסטוריה ,  הרולד סימור ,  ביקש ממנה להתנדב ולהקליד את ההרצאות שלו .  היא התנדבה אבל אמרה לסימור שהוא לא צריך קלדנית ,  אלא עורכת .  הם התאהבו ,  התחתנו ומילס הפכה לעוזרת והתחקירנית הראשית של סימור בעבודת הדוקטורט שלו לאוניברסיטת קורנל על ההיסטוריה של בייסבול באמריקה .  
ההוצאה לאור של אוניברסיטת אוקספורד החליטה להוציא לאור את עבודת הדוקטורט .  שלושה ספרים יצאו לאור : " בייסבול ,  השנים המוקדמות ",  בייסבול ,  דור הזהב ",  ו"בייסבול ,  משחק העם ".  את הספר האחרון בטרילוגיה כתבה למעשה מילס מכיוון שסימור חלה באלצהיימר .  בשני הספרים הראשונים היא לא קיבלה אפילו תודה על המאמץ שלה ,  על הספר השלישי היא קיבלה תודה ,  אבל סימור סירב לתת לה קרדיט .  מילס ,  שהייתה צעירה ממנו ב-17 שנה וקראה לו בשם משפחתו עד יום מותו ,  לא התעקשה .  
המאבק המוצלח של מילס לקבל קרדיטציה והכרה על כתיבת הספרים היא אבן דרך חשובה .  המאבק שלה הוא לא של אישה שטוענת שעשתה למען הבית כדי שבעלה יתקדם בסולם האינטלקטואלי ,  המאבק שלה מראה שנשים חייבות להגיד לו גם כשההתעללות היא  " רק "  אינטלקטואלית .  
3 .  וקבלו בקול תרועה ורינה את אלין נורדגרן .  זוכרים את קובי בריאנט ופרשת ה"מי יודע מה קרה שם "?  זוכרים את מסיבת העיתונאים שאחרי ,  ואת טבעת ההתנצלות של אשתו ,  טבעת בשווי שלושה מיליון דולר שהזכירה לוונסה ליין ,  בכל פעם שהסתכלה עליה ,  שבעלה הוא בוגד מסריח ?  ואתם בטח זוכרים את הנשים של כל הספורטאים שבגדו ועישנו ונהגו שיכורים ,  והרביצו והתעללו ואחר כך באו לבקש סליחה מול המצלמות עם האישה ,  לפעמים עדיין עם פנס בעין ,  עומדת לצידם מחייכת כמו אחת שכיתת יורים עומדת מאחוריה ,  בהיכון למקרה שלא תחייך ? 
אז הידד לנורדגרן ששברה את המיתוסים על בלונדיניות ודוגמניות  ( ועוד לבגדים תחתונים )  והחליטה לתת לטייגר וודס לעמוד בודד מול גיהינום הפפארצי .  והידד לנורדגרן שגרמה לטייגר וודס לעמוד מול כל העולם ולדבר על חיי המין שלו כשאמו יושבת מטר ממנה .  והידד לה שלא הסכימה לקרבן את עצמה ,  שוב ,  בעד נזיד תכשיטים .
 
אלין נורדגרן ,  אלופה אמיתית
בעוד נשים מקבלות הכרה על מגרשי הספורט ,  הוכיחה רעייתו של טייגר וודס כי היא יכולה להכניע אותו מחוץ לדשא .  הבלוג של זאב אברהמי

