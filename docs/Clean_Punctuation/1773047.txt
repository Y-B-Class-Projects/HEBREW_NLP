מסתמן :  הנתיב המהיר לירושלים יבוטל
מדובר בהסבת הנתיב השמאלי בכביש 1 ,  מסיבוב מוצא עד גינות סחרוב ,  לנתיב מהיר בתשלום
בהסכם הזיכיון בין שפיר למדינה קיבלה הזכיינית אופציה לביצוע פרויקט דומה לפרויקט הנתיב המהיר לתל אביב בכניסה לירושלים .  מדובר בהסבת הנתיב השמאלי בכביש 1 ,  מסיבוב מוצא עד גינות סחרוב ,  לנתיב מהיר בתשלום .  
 התשתית בנתיב זה הוכשרה לפני כשנתיים ,  אולם הסבתו לנתיב אגרה סוכלה בידי ועדת הכלכלה של הכנסת ,  שנדרשה לאשר את הסבתו לנתיב אגרה .  כמו כן ,  סבל הפרויקט מהתנגדות ראש עיריית ירושלים לשעבר ,  אורי לופוליאנסקי ,  וכן מצד ראש העירייה המכהן ,  ניר ברקת .  לפיכך ,  פחותים הסיכויים כי ועדת הכלכלה של הכנסת תסכים לאשר את הסבת הנתיב לדרך אגרה .  
בינתיים דחתה המדינה את האופציה שניתנה לשפיר עבור ביצוע הפרויקט בשנה אחת - עד אמצע 2011 .  לעומת זאת ,  במסגרת הסכם הפשרה שנחתם לפני כחצי שנה בין המדינה לשפיר ,  נקבע כי אם המדינה תיאלץ לבטל את האופציה להקמת נתיב מהיר גם בכניסה לירושלים - היא תפצה את שפיר בסכום שווה ערך לאובדן שמונה שנות רווח מפרויקט זה .
 
מסתמן :  הנתיב המהיר לירושלים יבוטל
מדובר בהסבת הנתיב השמאלי בכביש 1 ,  מסיבוב מוצא עד גינות סחרוב ,  לנתיב מהיר בתשלום

