זינוק של 50% במספר פשיטות הרגל של עסקים בארה"ב בשנת 2009
207 חברות בורסאיות פשטו רגל עם נכסים של 600 מיליארד דולר - הסכום השנתי השני הכי גבוה מעולם
מספר העסקים בארה"ב שהגישו בקשות להגנה מפני פשיטת רגל  ( צ'פטר 11 )  נסק ב-50% בשנה שעברה - זינוק חד אף יותר מזה שנרשם במספר פשיטות הרגל האישיות ,  דיווחה סוכנות הידיעות בלומברג.למעלה מ-15 אלף עסקים בארה"ב הגישו בקשה להגנה מפני נושיהם במהלך שנת 2009 ,  לפי דו"ח של ספקית המידע על פשיטות רגל ,  aacer .  כאשר כוללים בחישוב גם בקשות לכניסה להליכי פירוק  ( צ'פטר 7 )  ,  זינק המספר הכולל של פשיטות רגל של עסקים ב-38% לעומת שנת 2008 .  מספר החברות הבורסאיות שהגיעו לפשיטת רגל בשנה שעברה היה 207 ,  המספר השנתי השלישי הכי גבוה מאז שנת 1980 ,  לפי נתוני אתר bankruptcydata.com .  היקף הנכסים של החברות הבורסאיות שהגישו בקשה להגנה מפני פשיטת רגל בשנת 2009 הסתכם בקרוב ל-600 מיליארד דולר - הסכום השנתי השני הכי גבוה מעולם ,  אך כמחצית משיא של 1.2 טריליון דולר שנרשם בשנת 2008 .  סך הבקשות להגנה מפני פשיטות רגל בארה"ב בשנה שעברה ,  כולל פשיטות רגל אישיות ,  קפץ ב-32% לעומת השנה הקודמת לכמעט 1.44 מיליון ,  לפי נתוני aacer .
 
זינוק של 50% במספר פשיטות הרגל של עסקים בארה"ב בשנת 2009
207 חברות בורסאיות פשטו רגל עם נכסים של 600 מיליארד דולר - הסכום השנתי השני הכי גבוה מעולם

