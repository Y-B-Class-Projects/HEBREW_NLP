2.05 מיליון שקל עבור קוטג' בתל מונד
עסקת השבוע
 >  >  המחיר המבוקש עבור קוטג' בן חמישה חדרים בתל מונד הוותיקה היה 2.18 מיליון שקל .  בסופו של דבר נמכר הבית תמורת 2.045 מיליון שקל לרוכש מרעננה .  הקוטג' ,  בן 10 שנים ,  ממוקם ברחוב מירון בשכונה ותיקה באזור מתחדש ושקט סמוך לפרדס ,  במרחק 10 דקות הליכה ממרכז המושבה ומקרית החינוך .  שטח הקוטג' 161 מ"ר בנוי ועוד 40 מ"ר עליית גג ,  על מגרש של 383 מ"ר .  מבחינה טופוגרפית הבית ממוקם גבוה ,  והנוף המשתקף מהמפלס העליון של הבית מגיע עד נתניה .  לדברי המתווך עודד קרוין מרימקס אופק ,  שביצע את העסקה ,  בתים דומים באזור נמכרים ב-2-2.25 מיליון שקל ,  בהתאם למצב הבית ומיקומו . " הבית נמכר בתוך חודש ימים לקונה מרעננה שמכר דירת ארבעה חדרים וחיפש לקנות בית צמוד קרקע באזור כפרי ".  קרוין הוסיף כי  " באחרונה רואים יותר ויותר מתעניינים המבקשים לרכוש בתים צמודי קרקע המגיעים מאזור רעננה ,  כפר סבא והוד השרון .  זאת ,  מאחר שבמחיר של דירת חמישה חדרים ברעננה ניתן לרכוש בית צמוד קרקע באזור תל מונד ,  אבן יהודה וקדימה ". 

2.05 מיליון שקל עבור קוטג' בתל מונד
עסקת השבוע

