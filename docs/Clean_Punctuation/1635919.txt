בכיר בצבא ארה"ב :  לקיים שיחות עם הטליבן
מפקד הכוחות האמריקאים באפגניסטן קורא להביא לסיום את הסכסוך במדינה . " היו מספיק קרבות ,  צריך לאלץ את הטליבן לקבל הסכם שלום "
 מפקד הכוחות האמריקאים באפגניסטן טוען כי הדרך הנכונה להתקדם היא לקיים שיחות שלום עם הטליבן .  בראיון לעיתון  " פייננשל טיימס ",  אמר הגנרל סטנלי מקריסטל כי התקיימו מספיק קרבות וברצונו לראות פתרון פוליטי לסכסוך במדינה .  מקריסטל מאמין כי תוספת 30,000 החיילים הצפויה באפגניסטן תחליש את הטליבן במידה מספקת כדי לאלץ אותו להסכים להסכם שלום .  
דבריו של המפקד הבכיר באים ערב ועידה בינלאומית על אפגניסטן שצפויה להיערך בהמשך השבוע בלונדון . " הייתי רוצה שכולם ייצאו מלונדון עם מחויבות מחודשת ,  ושהמחויבות הזאת היא לפתרון הנכון עבור העם אפגני ",  אמר מקריסטל . " כחייל ,  ההרגשה האישית שלי היא שהיו מספיק קרבות ",  הוסיף מקריסטל . " זה לא התפקיד שלי להושיט עלה זית ,  אבל זה כן התפקיד שלי ליצור תנאים בהם לאנשים בעמדות הנכונות תהיינה אפשרויות להתקדם ".  
נשיא אפגניסטן אמר לאחרונה כי הוא מקווה להשיג תמיכה בוועידה לתכנית שתציע ללוחמי טליבן כסף ועבודה על מנת לגרום להם לחזור לחיים נורמליים .
 גם הגנרל דייוויד פטראוס ,  מפקד הפיקוד המרכזי של צבא ארצות הברית ,  העריך כי בשלב מסוים יתקיימו שיחות פיוס עם הטליבן ,  אך הוא צופה כי הלחימה במדינה תמשך זמן רב יותר מבעירק .  רוב תוספת הכוחות האמריקאים שהנשיא אובמה הבטיח אמורה להגיע עד אוגוסט ,  יחד עם אלפי חיילים ממדינות אחרות .  אולם ,  בראיון לעיתון  " הטיימס "  הלונדוני ,  הזהיר פטראוס כי הלחימה במחוז הלמנד שבאפגניסטן תהפוך לקשה יותר לפני שהמצב ישתפר .  
פיקוד המרכז של הצבא האמריקאי אחראי על ביטחון ארצות הברית במפרץ הפרסי ומרכז אסיה .  לדברי הגנרל פטראוס ,  בכל שבוע לוחמי טליבן פונים לחיילים אמריקאים או של כוח נאט"ו או אפגניים ומבקשים לדבר ולעיתים אף להתפרק מנשקם . " במקרים אלה ,  גורמים מקומיים נכנסים לתמונה וישנם סידורים מקומיים שמתקיימים ,  גם כאשר התכנית הרשמית של הממשלה האפגנית לשילובם בחברה עדיין נמצאת בשלבי סיכום עם הקהילה הבינלאומית ". 
לגבי שיחות בדרג גבוה יותר אמר פטראוס : " התפיסה של פיוס ,  של שיחות בין בכירים אפגניים ובכירים בטליבן ,  ייתכן במעורבות של פקיסטן גם כן ,  היא עוד אפשרות ". 

בכיר בצבא ארה"ב :  לקיים שיחות עם הטליבן
מפקד הכוחות האמריקאים באפגניסטן קורא להביא לסיום את הסכסוך במדינה . " היו מספיק קרבות ,  צריך לאלץ את הטליבן לקבל הסכם שלום "
 
