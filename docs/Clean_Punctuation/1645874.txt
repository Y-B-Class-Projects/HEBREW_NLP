למכירה :  אחוזה בשווי 7 מ' ד' בלוס אנג'לס - הבית הבטוח בעולם
באחוזה המבוצרת ,  המשקיפה על העיר ממרומי צוק ,  ישנם חדרי מצוקה סמויים ,  מקלטים ומנחת מסוקים לפינוי מיידי
מפחדים מרעידות אדמה ושריפות ?  תוכניות הגרעין של איראן מלחיצות אתכם ?  אתר הייעוץ הפיננסי  " מיין סטריט "  מצא עבורכם את הבית הבטוח בעולם .  הבית ,  אשר עומד על צוק בלוס אנג'לס ,  הוא למעשה מבצר מודרני ,  שנבנה ב-2002 על ידי חברת ai v קורבי ,  המתמחה בהקמת מבנים בטוחים .  בימים אלה עומד הבית למכירה ,  והוא יכול להיות שלכם - במחיר של 7.25 מיליון דולר בלבד.הבית הנו אחוזה יוקרתית בת חמש קומות ,  שניצבות מעל חנייה  " בסגנון מערת עטלפים ",  ובה מקום ל-6 מכוניות - רצוי משוריינות .  על גג הבית ישנה מרפסת ענק המשקיפה על הנוף בכל הכיוונים ,  ספא ,  שטח גדול לגריל ,  ומנחת מסוקים ,  שנועד לפינויי חירום.אולם מלבד הגודל והפאר של הבית ,  מה שחשוב הוא ,  כאמור ,  ביטחונם של דייריו .  במידה שפורץ מנסה לחדור למתחם האחוזה - אשר מגודר ומבוצר באמצעים שונים - יכולים הדיירים להיכנס לשני  " חדרי מצוקה "   ( panic room )  סמויים ,  או לפרוש אל אחד משני מקלטי ענק ,  המבודדים משאר הבית.בעלי הבית סירבו לפרט ל"מיין סטריט "  מה כוללים המקלטים הללו ,  מחשש שהדבר יפגע ברמת האבטחה .
 
למכירה :  אחוזה בשווי 7 מ' ד' בלוס אנג'לס - הבית הבטוח בעולם
באחוזה המבוצרת ,  המשקיפה על העיר ממרומי צוק ,  ישנם חדרי מצוקה סמויים ,  מקלטים ומנחת מסוקים לפינוי מיידי

