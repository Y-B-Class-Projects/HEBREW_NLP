וושינגטון ודאלאס השלימו את העברת באטלר למאבריקס
הגארד עבר לטקסס בעסקה שכללה שבעה שחקנים .  דיווח :  סטודמאייר יעבור לקליבלנד תמורת אילגאוסקס והיקסון
ביום חמישי הקרוב ,   ( 18 בפברואר )  ,  ייסגר שוק ההעברות ב-NBA ,  ורגע לפני שסוגרים את הדוכנים ,  וושינגטון וויזארדס ודאלאס מאבריקס רקחו ביניהן עסקת ענק .  נשיא וושינגטון ,  ארני גרונפלד ,  הצהיר כי קבוצתו תקבל מדאלאס את ג'וש הווארד ,  דרו גודן ,  ג'יימס סינגלטון וקוונטין רוס ,  ובתמורה תעביר לדאלאס את כוכבה קארון באטלר ,  אליו יצורפו ברנדן הייווד ודשון סטיבנסון . " העסקה משפרת אותנו מאוד ",  אמר הבעלים של דאלאס ,  מרק קיובן .
 בתקופה האחרונה באטלר רצה לעבור לקבוצת פלייאוף ,  ודאלאס ,  במובן זה ,  היא מקום טוב עבורו . " לקחנו החלטה קשה ",  אמר המנהל המקצועי של דאלאס ,  דוני נלסון , " אבל לא יכולנו לפספס את ההזדמנות שאפשרה להביא את באטלר .  קארון הוא מתאים לנו מאוד ,  יש לנו את השחקנים שמתאימים לנו בזמן הזה ". 
אמארה סטודמאייר על סף מעבר לקליבלנד ,  כך על פי דיווחים בכלי התקשורת בארצות הברית .  הקאבס ישלחו את זידרונאס אילגאוסקאס וג'יי ג'יי היקסון לסאנס תמורת סטודמאייר ,  אחד הסנטרים הדומיננטיים בליגה .  המגעים מתקדמים מאוד ועל פי מקורות קרובים למו"מ ,  העסקה צפויה להיסגר בקרוב .  
סטודמאייר הוא האופציה המועדפת על הקאבס וכרגע הכדור נמצא במגרש של פיניקס ,  שמתלבטת לגבי הכדאיות שלה .  ייתכן והסאנס ישתחררו מיד מחוזה ה-12 מיליון דולר של ביג זי ,  שיחתום מחדש בקליבלנד לאחר 30 יום ,  ויסתפקו בהיקסון המוכשר .  מנגד ,  בקליבלנד מקווים שסופרסטאר כמו סטודמאייר ישכנע את לברון ג'יימס להאריך את חוזהו בקבוצה .  סטודמאייר מרוויח 17 מיליון דולר לעונה וחוזהו מסתיים בסוף העונה הקרובה ,  אך הקאבס צפויים להציע לו חוזה ארוך טווח .  
בנוסף לסטודמאייר ,  נמצאים גם אנטואן ג'יימסון מוושינגטון וטרוי מרפי מאינדיאנה על הכוונת של קליבלנד .  גולדן סטייט מנסה גם היא להעביר לשורותיה את אילגאוסקאס והציעה תמורתו את קורי מגטי .
 
וושינגטון ודאלאס השלימו את העברת באטלר למאבריקס
הגארד עבר לטקסס בעסקה שכללה שבעה שחקנים .  דיווח :  סטודמאייר יעבור לקליבלנד תמורת אילגאוסקס והיקסון

