המיתוס הוכח :  הגמלאים מעדיפים לצפות בערוץ 1 ומאזינים בעיקר לרשת ב'
מסקר של חברת מוקד אנוש עולה כי 78% מהגמלאים מחוברים לכבלים או ללוויין ,  אך צופים בעיקר בערוצי הברודקאסט .  ל-40% מהם יש מחשב ,  אבל רק רבע מהם משתמשים בו
 >  >  אוכלוסיית המבוגרים מעל גיל 65 דבקה בקנאות בעיתונות המודפסת ,  מעדיפה את ערוץ 1 ומחוברת בשיעור גבוה לכבלים וללוויין - כך עולה מסקר שערך מוקד אנוש בקרב כ-2,700 נשאלים .  מוקד אנוש מפעיל לחצני מצוקה עבור קשישים שמתגוררים בבתיהם ,  ולא בדיור מוגן או בתי אבות .  הסקר נערך לקראת יום הקשיש הבינלאומי שיצוין ביום שישי .  מהסקר עולה כי ל-33% מהמשתתפים בסקר יש מנוי לעיתון יומי ,  ולא פחות מ-72% סיפרו כי הם קוראים עיתון יומי לפחות שלוש פעמים בשבוע .  7% מחזיקים במנוי לשבועון ו-3% הם בעלי מנוי לירחון .  העיתון היומי הפופולרי ביותר בקרב הנסקרים הוא  " ידיעות אחרונות "   ( 36.7% )  , " מעריב "  נחשף בשיעור דומה  ( 34.8% )  ,  ו"הארץ "  במקום השלישי - 242 מהנסקרים ציינו אותו כעיתון היומי שלהם ,  12.6% מכלל הנשאלים . " ישראל היום "  רביעי עם 6.7% בלבד ,  ועיתונים נוספים כמו  " ישראל פוסט ",   " מקור ראשון "  ו"ג'רוזלם פוסט "  קיבלו שיעורי חשיפה מזעריים של 10-15 קוראים  ( כ-0.5% )  .  דבקות הנשאלים בעיתונות המודפסת אינה מסתכמת בעיתון אחד - 61% דיווחו על קריאה של יותר מעיתון יומי אחד .  במקרה זה , " ישראל היום "  שלט בטבלה ללא עוררין ,  כשכמעט מחצית מהנשאלים העידו על קריאתו כעיתון שני ,  כפי הנראה בעקבות היותו חינמי ונגיש .  הבאים אחריו ברשימה זו הם עיתונים מקומיים  ( 8.7% )  ומגזין  " לאשה "   ( 6% )  .  אפרים קורן ,  מנהל הקהילות של מוקד אנוש והאחראי על הסקר ,  הסביר כי  " ציבור הגמלאים אוהב את העיתונות המודפסת גם מתוך הרגל .  אלה אנשים שמנויים או קוראים את אותו עיתון עשרות שנים .  החדירה של 'ישראל היום' מתבטאת במידת החשיפה ,  אבל לא במידת הקריאה ".  רוב מכריע של 96% מהנשאלים מחזיקים בטלוויזיה ו-78% מחוברים לכבלים או ללוויין .  43% מנויים ל-19% hot ל-yes ו-16% מנויים לאחת החברות ,  אבל לא זכרו לאיזה מהן .  למרות ריבוי הערוצים ,  מרבית הנסקרים אמרו כי הם צופים בעיקר בערוצי הברודקאסט .  ערוץ 1 שומר על הישגי העבר בקרב אוכלוסייה זו ותופס את המקום הראשון עם 41.7% מהנשאלים .  ערוץ 2 הגיע למקום השני עם 36.7% מהנשאלים ,  ואילו ערוץ 10 לא זוכה לפופולריות רבה עם כ-8.5% מהקולות .  ערוצים פופולריים אחרים היו ערוצי ספורט  ( 4.4% )  ,  ערוץ 33  ( 2.4% )  וכן ערוצי דוקו וטבע  ( 1.9% )  .  לדברי קורן , " למרות השיעור הגבוה של מנויים לכבלים וללוויין ,  הגמלאים עדיין נוטים להעדיף את ערוצי הברודקאסט ,  כשבחלק גדול מהמקרים הערוצים האחרים מיועדים לשימוש הנכדים יותר מאשר להם עצמם ".  ואולם עם כל הכבוד לטלוויזיה ,  הרדיו הוא אמצעי המדיה המוביל ,  עם האזנה של 97% מהנשאלים .  גם כאן אנשי רשות השידור יכולים להיות מרוצים .  התחנה הפופולרית ביותר היא רשת ב' עם 27.4% מהנשאלים ,  ואחריה רשת א' עם 24.5% .  קול המוסיקה שלישית עם 22.7% ,  ואילו גל"צ עם 19.5% .  4.5% אמרו שגלגל"צ היא התחנה המועדפת ,  ו-7% בחרו בתחנות הרדיו האזורי .  ל-40% מהגמלאים יש מחשב ו-35% בעלי חיבור לאינטרנט ,  אך רק רבע מהם באמת משתמשים במחשב .  שיעור גבוה מבין המשתמשים עבר קורס או קיבל הדרכה בנושא ,  לעתים רבות על ידי בן משפחה .  איפה אפשר למצוא אותם ?  במנועי חיפוש  ( 90% )  ,  בדואר אלקטרוני  ( 82% )  ,  באתרי משחקים  ( 42% )  ,  בקהילות וצ'אטים  ( 41% )  ובאתרי תשלומים וקניות  ( 24% )  .
 
המיתוס הוכח :  הגמלאים מעדיפים לצפות בערוץ 1 ומאזינים בעיקר לרשת ב'
מסקר של חברת מוקד אנוש עולה כי 78% מהגמלאים מחוברים לכבלים או ללוויין ,  אך צופים בעיקר בערוצי הברודקאסט .  ל-40% מהם יש מחשב ,  אבל רק רבע מהם משתמשים בו

