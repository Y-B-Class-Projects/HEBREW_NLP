4.4 מיליון שקל לפנטהאוז בגבעתיים 
ניתוח עסקה
הנכס :  פנטהאוז בן 5 חדרים ,  יחיד בקומה החמישית של בניין חדש ,  בשטח 145 מ"ר ועוד מרפסת בשטח 140 מ"ר במפלס אחד .  הדירה נמצאת בבניין ברחוב ז'בוטינסקי בגבעתיים והיא כוללת חדר שמש ,  מעלית פרטית ושתי חניות .  הדירה נמכרה תמורת 4.4 מיליון שקל .  הדירה נהנית ממאפיינים ייחודיים - היא יחידה בקומה האחרונה של הבניין וצופה לנוף פתוח .  בנוסף לכך ,  בבניין שתי מעליות ,  האחת משרתת את כלל הדיירים והשנייה היא מעלית פרטית שמגיעה הישר אל תוך הדירה .  הרוכשים - זוג בשנות ה-60 לחייהם - הם משפרי דיור מגבעתיים .  בנוסף לכך ,  לסלון הפנטהאוז צמוד חדר שמש הממוקם תחת כיפת השמיים .  החדר בנוי מקונסטרוקציית מתכת וזכוכיות המהוות את התקרה וקיר החדר .  ניתוח העסקה :  מדובר בבניין בוטיק בן 8 דיירים בלבד בבעלות חברת ס.י .  אבן יזמות שבבעלות עו"ד יעקב אטרקצ'י ,  שבנייתו הסתיימה לאחרונה והוא אוכלס לפני כחודשיים .  הבניין ממוקם בשכונת ארלוזורוב שבמרכז גבעתיים ונמצא במרחק הליכה מרחוב ויצמן ,  הרחוב המרכזי בעיר .  בתחילת הרחוב ,  בסמוך לרחוב ויצמן ,  שווק פנטהאוז בשטח 150 מ"ר עם מרפסת של 80 מ"ר ב-4 מיליון שקל על הנייר .  מאחר שבעסקה הנוכחית מדובר על פנטהאוז מוכן לכניסה ,  הרי ש-4.4 מיליון משקפים מחיר הגיוני .  במעלה רחוב ז'בוטינסקי ,  במיקום הצופה אל גוש דן ,  משווק בימים אלה פנטהאוז בן 6 חדרים ב-8 מיליון שקל .  שורה תחתונה :  ביחס למחירי הדירות הגבוהים בגבעתיים ובנתוני הפנטהאוז הייחודיים מדובר בעסקה משתלמת לשני הצדדים - סייעו בניתוח העסקה :  נעמי לוי יועצת נדל"ן באנגלו סכסון סניף גבעתיים ,  עו"ד יעקב אטרקצ'י

4.4 מיליון שקל לפנטהאוז בגבעתיים 
ניתוח עסקה

