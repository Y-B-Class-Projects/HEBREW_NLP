פז במו"מ עם שותפות תמר ו-EMG לרכישת גז ב-40 מיליון ד' בשנה
החברה תרכוש גז להפעלת שתי תחנות הכוח בשטח בית הזיקוק באשדוד .  משך ההתקשרות עדיין לא נקבע
 >  >  קבוצת פז ,  שבשליטת צדיק בינו ,  מנהלת משא ומתן לרכישת גז טבעי בהיקף של כ-40 מיליון דולר בשנה מול שותפות תמר ו- emg ,  ספקית הגז המצרית .  זאת ,  עבור שתי תחנות הכוח שאמורה הקבוצה להפעיל החל ב-2012-2013 בשטח בית הזיקוק באשדוד  ( בז"א )  שבבעלותה .  לפי הערכות ,  מדובר ברכש גז בנפח של 60 מיליון מ"ק  ( 0.06 bcm )  לשנה ,  בין השנים 2013 ל-2015 ,  ורכש כולל של 0.2 bcm בשנה החל ב-2016 .  תקופת ההתקשרות עם ספקית הגז שתיבחר עדיין לא נקבעה .  פז ,  בניהולו של יונה פוגל ,  מפעילה מזה כשנה בשטח בז"א תחנת כוח פרטית בטכנולוגיית קו-גנרציה  ( ייצור משולב של חשמל וקיטור )  כדי לספק את צורכי החשמל והקיטור של מפעל הזיקוק .  מדובר בתחנת כוח בהספק של כ-45 מגה-וואט ,  כאשר בית הזיקוק נזקק לכלל כושר הייצור הקיטור של התחנה ול-20 מגה-וואט בשנה .  20 מגה-וואט נוספים מוכרת פז ליצרנית השבבים נומוניקס מקרית גת ,  ואת היתרה מוכרת התחנה לרשת החשמל .  תחנה זו מוסקת בגז טבעי המסופק בידי השותפות ים-תטיס .  זאת ,  במסגרת חוזה שנחתם עוד בסוף 2004 לאספקת 1.3 bcm למשך תקופה של 10 שנים ,  בעלות כוללת של כ-120 מיליון דולר .  חוזה זה נועד לספק גם את צרכיו התפעוליים של בית הזיקוק ,  והוא עתיד להסתיים בסוף 2015 .  במקביל ,  מקדמת פז פרויקט להקמת תחנת קו-גנרציה נוספת בשטח בז"א בהספק של כ-60 מגה-וואט ובהשקעה מוערכת של 60-70 מיליון דולר .  תחנה זו צפויה לספק לבז"א קיטור נוסף הדרוש למפעל ,  כאשר את החשמל תמכור פז לצרכנים פרטיים או לרשת החשמל .  פרויקט זה מקודם בימים אלה סטטוטורית ,  והתחנה צפויה לפעול ב-2012-2013 ,  אז תזדקק לגז טבעי נוסף בהיקף של 0.06 bcm בשנה .  בכך מצטרפת פז לשורת לקוחות פרטיים המנהלים בימים אלה מגעים עם ספקיות הגז הטבעי לרכש גז .  זאת ,  בין היתר ,  לצד החברה לישראל ,  נייר חדרה ונשר .  יש לציין כי לרשות בז"א ,  בניהולו של מלאכי אלפר ,  עומד שטח של כ-1,100 דונם הנהנה מתשתיות מפותחות וריחוק ממוקדי אוכלוסייה ,  מה שמהווה פוטנציאל להקמת תחנות כוח נוספות .  בנוסף ,  מקדמת הקבוצה בימים אלה בשטח גם הקמת מתקן התפלה בהספק של 100 מיליון קוב בשנה .
 
פז במו"מ עם שותפות תמר ו-EMG לרכישת גז ב-40 מיליון ד' בשנה
החברה תרכוש גז להפעלת שתי תחנות הכוח בשטח בית הזיקוק באשדוד .  משך ההתקשרות עדיין לא נקבע

