שום : " מי המציא ש'סגרנו את העונה' "? 
המאמן רטן כשנשאל האם נשארו לבית"ר מטרות ,  והוסיף : " אחד המשחקים הטובים שלנו העונה ".  לוזון : " יש הרבה במה להשתפר "
 צילום ועריכת וידאו :  נועם אשל
בני יהודה אירחה הערב  ( שבת )  במגרשה את בית"ר ירושלים באצטדיון בלומפילד במסגרת המחזור ה-21 בליגת העל .  שתיהן חיפשו לצאת מהמשבר שפוקד אותן עם ניצחון ,  אך הן נפרדו בתיקו 0:0 .  הקבוצה של גיא לוזון ללא ניצחון זה שישה משחקים ברציפות .  היא עדיין במקום השלישי ,  אבל מ.ס .  אשדוד ,  אם תנצח את הפועל תל אביב ,  תעקוף אותה .
 הקבוצה של יצחק שום לא חוותה ניצחון מזה ארבעה משחקים ,  והיא השיגה אחד בשבעת האחרונים שלה .  היא עלתה למקום החמישי ,  כשתיקו של אשדוד יחזיר אותה לשישי .  אנשי הבירה והשכונה יחפשו לשבור את המזל הרע במשחקי סיבוב ח' בגביע המדינה שייערכו באמצע השבוע הקרוב .
 בית"ר ירושלים הגיעה ללא מעט הזדמנויות טובות ,  אבל נראה שהחדות רחוקה מלהיות נחלת חלוציה ,  כשברק יצחקי וטוטו תמוז פגעו בכל חוץ מאשר בשער . " זה כבר משחק שלישי שאנחנו מגיעים לאינספור מצבים ",  התלונן מאמן בית"ר ירושלים יצחק שום . " אני חושב שזה אחד המשחקים הטובים שלנו העונה .  עשינו הכול חוץ מלהבקיע ואני מאוכזב .  עבדנו על זה באימונים ,  אבל לא הצלחנו לכבוש .  אנחנו מתמודדים על מקום רביעי שיכול להביא אותנו לאירופה ,  יש גם גביע המדינה .
 לאחר מכן נשמע שום עצבני הרבה יותר ,  כאשר נשאל האם הקבוצה שלו גמרה את העונה באיזושהי צורה : " מאיפה המציאו את האמרה 'סוגרים את העונה ? ' .  שחקנים מקצוענים סוגרים עונה ?  הם צריכים לשחק בשביל הקהל ,  הכסף וההנאה .  יש להם מה להראות ,  במיוחד כשאנחנו לא יודעים מה יקרה עם הקבוצה בעונה הבאה .  היום עשינו הכל נכון ,  הגענו להמון מצבים ,  אבל לא הבקענו .  לפעמים יש חוסר מזל מסוים .  נגד באר שבע שיחקנו טוב ולא הבקענו ,  וגם הערב .  נמשיך לעבוד קשה ולתרגל באימונים ,  ובסופו של דבר זה ייכנס ". 
הקשר עידן טל אמר : " השורה התחתונה היא כמובן שזה כבר משחק רביעי ללא ניצחון ,  אבל היה חשוב לנו לחזור ליהנות מהכדורגל ואמנם שוב לא כבשנו ,  אבל נהנינו מהמשחק .  הוא זרם כמו שרצינו ויכולנו לנצח 0:3 ,  אבל חוסר מזל מנע מאיתנו לנצח אפילו 0:1 .  ביום רביעי בגביע אנחנו לא נסתמך על המזל ,  אני בטוח שאם נציג יכולת כזו מול מכבי באר שבע ,  נכבוש .  רק אחרי המשחק בגביע ,  נחשוב על המשחק נגד מכבי חיפה ". 
קשרה הזר החדש של שבית"ר סבסטיאן ואסקז ,  שעשה את הבכורה כשנכנס בדקה ה-87 ,  אמר בסיום : " יש לחץ כי זה מועדון גדול שחייב לנצח תמיד .  אנחנו מגיעים כדי לנצח ,  אבל לא מצליחים להביא תוצאות .  אנחנו מגיעים למצבים וההגנה די יציבה ,  אבל חסר הגול שיפתח את המשחק .  היו לנו שמונה הזדמנויות לגול ,  אבל לא הבקענו צריך להמשיך וזה יגיע ". 
בני יהודה ממשיכה להפגין רכות נגד הגדולות .  הקבוצה של לוזון לא ניצחה אף אחת מהן העונה ,  וחמור מכך גם לא כבשה נגדן . " אני חושב שבית"ר ירושלים ",  סבר בסיום לוזון , " במיוחד במחצית השנייה הגיעה ליותר הזדמנויות .  בלי קשר ,  זה היה משחק שלא התעלה לרמה גבוהה .  שיחקנו בלי בלם ומגן אמיתיים וזה פגע במשחק ההגנה שלנו ,  כי לא כל יום מגיעים נגדנו לכל כך הרבה מצבים ,  אבל זה שדלה איינוגבה חזר עשה לנו טוב .  אנחנו שמחים שהוא כאן ,  אבל צריכים להשתפר בהרבה אספקטים של המשחק .
" אין ספק שאנחנו כרגע בתקופה פחות טובה שלנו ,  אבל נוכל לחזור דרך אגרסיביות ובעזרת גול שיחזיר ביטחון ",  עוד הוסיף לוזון . " יש כאן קבוצה טובה שרוצה להצליח ,  והיא תצליח .  אלירן עטר ,  כמו עוד כמה שחקנים במסגרת האלתורים פה ,  עלה עם כאבי גב חזקים וזה השפיע עליו .  קבוצה טובה צריכה להתגבר על כל המכשולים ואנחנו נעשה זאת .  הפנים כבר למשחק הגביע מול הפועל עכו ". 
שוער הקבוצה דלה איינוגבה ,  שחזר מאליפות אפריקה והציג יכולת מצוינת ,  הצטנע : " לא רק אני הייתי טוב ,  זכיתי לתמיכה של שאר החברים ואני שמח שההגנה שלנו עשתה את העבודה ". 
עמרי אפק : " אנחנו עוברים תקופה לא קלה ,  אבל אני שמח שלפחות שמרנו על שער נקי .  זו גם התחלה ואני מקווה שזה ייתן לנו ביטחון להמשך .  כבר ממחר נחזור להתאמן בשיא המרץ כי בעוד ארבעה ימים הפועל עכו מגיעה לכאן למשחק גביע וכל יום קובע .  אני מקווה ומאמין שדרך הגביע נחזור לנצח כי שם אין ברירה - מי שמפסיד ,  בחוץ .  בגביע כל הקלישאות נכונות ,  אז כדאי שנגיע מפוקסים ". 

שום : " מי המציא ש'סגרנו את העונה' "? 
המאמן רטן כשנשאל האם נשארו לבית"ר מטרות ,  והוסיף : " אחד המשחקים הטובים שלנו העונה ".  לוזון : " יש הרבה במה להשתפר "
 
