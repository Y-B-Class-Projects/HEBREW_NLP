סקר TIM דצמבר 2009 :  וואלה !  האתר הישראלי המוביל
על פי הסקר החצי שנתי :  פייסבוק התחזק בכ-90% מהחציון המקביל אשתקד והוא נמצא במקום השלישי בדרוג .  שעור החשיפה ל-mako של קשת עלה ל-32.5%
וואלה !  מוסיף לשמור על מעמדו כאתר הישראלי המוביל ,  כך על פי סקר TIM חצי שנתי המתפרסם היום ,  הסקר בדק את התקופה שבין יולי לדצמבר 2009 .  שיעור החשיפה לוואלה !  עומד על פי הסקר על 63.1% .  את דרוג האתרים מוביל גוגל עם 91.9% .  פייסבוק במקום השלישי עם זינוק של כ-30% מהחציון הקודם ועליה של כמעט 90% מהחציון המקביל אשתקד אז עמד שיעור החשיפה לפייסבוק על 31.3% .  
ynet נמצא במקום הרביעי עם שיעור חשיפה של 58.6% .  יו טיוב ,  במקום החמישי ,  מתחזק גם הוא דרמטית מהסקר של דצמבר 2008 ,  אז עמדו שיעורי החשיפה אליו על 36.6% .  
את אתרי הזכייניות מוביל mako של קשת במקום השישי עם עליה יפה בשיעור החשיפה ל-32.5%  ( 22.6% בחציון הקודם ו-27.8% בחציון שלפניו )  .  נענע 10 במקום השמיני עם 24.4%  ( 28.7% בחציון הקודם ו-28.5% בסקר של דצמבר 2008 )  .  
גם אתר האינטרנט של מעריב ,  nrg רושם ירידה והחשיפה אליו עומדת על 20.4%  ( 24.3% בחציון הקודם )  .  אתר הארץ עם 12.3% חשיפה .  
אתר השוואת המחירים זאפ זוכה לשיעור חשיפה של 25.6% .  בקרב הלוחות :  יד 2 עם 22.9% חשיפה לעומת האורח החדש בטבלת המדידה של האתרים לוח winwin מבית ידיעות אחרונות שזוכה ל-9.1% .  אורח חדש נוסף בטבלה הוא אתר ymap גם הוא מבית ידיעות אחרונות עם 11.8% חשיפה .  
אתרים כלכליים :  TheMarker עם 15.3% וגלובס עם 13% ,  ובספורט :  ONE עם 14.1% ואתר ספורט 5 עם 13.3% .
 
סקר TIM דצמבר 2009 :  וואלה !  האתר הישראלי המוביל
על פי הסקר החצי שנתי :  פייסבוק התחזק בכ-90% מהחציון המקביל אשתקד והוא נמצא במקום השלישי בדרוג .  שעור החשיפה ל-mako של קשת עלה ל-32.5%

