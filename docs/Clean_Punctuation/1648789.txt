חמאס :  מבחוח חוסל ע"י גורמי מודיעין ערבי
בכיר חמאס שהיה מקורב למחמוד אל-מבחוח רומז כי גורמי מודיעין ערבים היו מעורבים בחיסול מכיוון שהיה ברשותו מידע רגיש אודותיהם .  בדובאי ביקשו את עזרת ה-FBI בחקירת הפרשה
 ( צילום:רויטרס ,  עריכת וידאו :  גדי וינסטוק ,  קריינות :  אילן שניג ) 
בכיר חמאס מוחמד נסאר ,  הנחשב לאחר ממקורביו של בכיר חמאס מחמוד אל-מבחוח שחוסל לפני יותר מחודש בדובאי ,  רמז היום  ( שלישי )  כי גורמי מודיעין ערבים היו מעורבים בחיסולו של אל-מבחוח . " אחד ממנגנוני הביטחון הערבים עקב אחר תנועותיו של אל-מבחוח ",  טען . " ברשות אל-מבחוח היה מידע רגיש מאד אודות אחד מארגוני המודיעין הערבים וזו הסיבה שמיהרו לחסלו ".  נסאר סרב לגלות באיזה ארגון מודיעין ערבי מדובר .
 בתוך כך ,  העיתון  " דה נאשיונל ",  היוצא לאור באיחוד האמירויות הערביות מפרסם היום כי דובאי ביקשה מהבולשת הפדרלית האמריקאית  ( FBI )  לחקור את הנפקת כרטיסי האשראי בארה"ב שהיו בשימוש החשודים בחיסול בכיר החמאס מחמוד אל-מבחוח .  על פי מקור ב-FBI שצוטט בעיתון ,  החקירה תבדוק את מקור הכספים שבו השתמשו מחסלי אל-מבחוח ב-19 בינואר ,  ובעיקר אם היתה מעורבות ישראלית בחיסול .  הכרטיסים הונפקו על ידי ישראלית בשם פיוניר .  
על פי נהלי ה-FBI ,  הארגון אינו מאשר או מכחיש אם החלה חקירה .  בשבוע שעבר מסר גורם ב-FBI בוושינגטון הבירה לעיתון : " מכיוון שלא בוצע כאן פשע ,  צריכה להיות בקשה רשמית כדי שה-FBI יתערב בחקירה ". 
לדברי משטרת דובאי ,  13 מתוך 27 החשודים השתמשו בכרטיסי אשראי של חברת מאסטרקארד שהונפקו על ידי הבנק האמריקאי MetaBank כדי לרכוש כרטיסי טיסה ולהזמין חדרים במלון .  לחוקרי הבולשת הפדרלית יש את היכולת לחקור את מקור הכסף ששולם עבור הכרטיס .
 הכרטיסים הונפקו על ידי חברה ישראלית בשם פיוניר שעובדת עם MetaBank .  החברה מספקת שירות המאפשר לבעלי כרטיס האשראי להפקיד כסף ישירות לחשבון הכרטיס במזומן או בהעברה בנקאית מחשבון בנק קיים .  לדברי גורמי מודיעין ,  הפס המגנטי של הכרטיסים עשוי להוביל את החוקרים לחשבון בנק אחד .  
אחד החשודים ,  רוי אלן קנון ,  שנשא דרכון בריטי ,  השתמש בכרטיס מאסטרקרד שהונפק על ידי פיוניר .  לדברי משטרת דובאי ,  הוא אחד משני החשודים שנסעו לארצות ברית לאחר החיסול .  
 ( עדכון 10:45 ) 

חמאס :  מבחוח חוסל ע"י גורמי מודיעין ערבי
בכיר חמאס שהיה מקורב למחמוד אל-מבחוח רומז כי גורמי מודיעין ערבים היו מעורבים בחיסול מכיוון שהיה ברשותו מידע רגיש אודותיהם .  בדובאי ביקשו את עזרת ה-FBI בחקירת הפרשה

