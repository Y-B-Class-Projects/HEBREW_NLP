עבר בטרומית :  המדינה תשקם עברייני מין
על פי הצעת חוק של חבר הכנסת משה מטלון ,  יוקמו יחידות שיקום מניעתי ,  אליהן יגיעו עברייני מין על פי צו בית משפט .  אם העבריין יסרב להתייצב ,  יוחמר הפיקוח שמוטל עליו
הכנסת אישרה היום  ( רביעי )  בקריאה טרומית הצעת חוק לשיקום עברייני מין .  לפי הצעת החוק ,  שהגיש ח"כ משה  ( מוץ )  מטלון  ( ישראל ביתנו )  יוקמו יחידות שיקום מניעתי לעברייני מין .  ההצעה עברה ברוב של 42 חברי כנסת .  על פי ההצעה ,  ליחידות השיקום יגיעו עברייני מין על פי צו בית משפט ,  במידה שהוא יחשוב שהשיקום המניעתי יצמצם את רמת הסיכון הנשקפת שאותו עבריין יבצע עבירת מין נוספת .  בנוסף תידרש הסכמתו של העבריין להגיע לשיקום המניעתי .  במידה שהעבריין לא ירצה להגיע לשיקום ,  יוחמר הפיקוח עליו .   בית המשפט יהיה רשאי גם להורות על שימוש בתרופות מדכאות יצר מיני כחלק מהשיקום המניעתי ,  הכולל גם אמצעים נוספים ,  כמו השתתפות בקבוצות ייעודיות לעברייני מין ,  חינוך מיני והסברה ושילוב עבריין המין במוסד חינוכי או שיקומי .  גם לנתינת התרופה שמדכאת את היצר המיני תידרש הסכמה של העבריין .  
מטלון אמר בדיון כי  " תדירות התופעה איננה ידועה במדויק .  לא ניתן לעמוד על מספר המקרים ועל מספר הפדופילים החיים בינינו .  לעיתים תופעה זו נשמרת בתוך כותלי הבית והסיבה לכך היא פשוטה :  ילדים מותקפים והם לא מודעים לכך שהם עברו תקיפה מינית ".  לדברי מטלון , " גם הגורמים לכך שאדם יקום ויפגע בילד רך אינו ברור .  על פי מחקרים שנעשו ברחבי העולם .  זאת תופעה המוגדרת כהפרעה נפשית ואין יודעים ממה היא נובעת ".  מטלון הוסיף כי  " ניסיון העבר מלמד שרבים מעברייני המין המסיימים לרצות עונשי מאסר ,  קצרים או ארוכים ,  חוזרים פעמים רבות ומבצעים עבירות מין ,  ולעיתים אף מיד לאחר שחרורם .  עבריינות מין הינה סכנה מוחשית לכל חברה חפצה חיים ,  ולכן דרושה תכנית מפורטת וברורה לטיפול בבעיה ". 

עבר בטרומית :  המדינה תשקם עברייני מין
על פי הצעת חוק של חבר הכנסת משה מטלון ,  יוקמו יחידות שיקום מניעתי ,  אליהן יגיעו עברייני מין על פי צו בית משפט .  אם העבריין יסרב להתייצב ,  יוחמר הפיקוח שמוטל עליו

