קיבלנו צורה של מגף
מדור חולצת רשת התהפנט מעמוד הבית של האתר האיטלקי קורסו קומו דייצ'י והתקשה לצאת משם ,  גם בגלל השופינג ובעיקר בגלל המוזיקה
שם :  קורסו קומו דייצ'י 
לוקיישן :  http :/ /www.10corsocomo.com/
משמעות השם :  החנות הראשונה של הרשת נפתחה באיזור הבררה של מילאנו ברחוב קורסו קומו 10 .  השם הפך למותג עם השנים וגם הסניפים בטוקיו ובסיאול זכו לשם הרחוב במילאנו .
 ז'אנר :  אתר הבית של חנות האופנה קורסו קומו דייצ'י  ( 10 באיטלקית )  שנוסדה ב-1990 במילאנו .  הכוהנת הגדולה של חנות הקונספט המשלבת אופנה ,  עיצוב ואמנות היא קארלה סוצאני ,  אחותה של פרנקה סוצאני עורכת הווג האיטלקי .  סוצאני ,  אף היא עיתונאית אופנה בעברה ,  הקימה במתחם ראשית חנות ספרים וגלריה לאמנות ולאחר מספר שנים נולדו חנות האופנה ובית הקפה .  לפני 7 שנים נוסף גם מלון בוטיק .
 בוטיק האופנה נחשב כיום לאחד החשובים והמשפיעים במילאנו .  סוצאני בוחרת בקפידה רבה את אנסמבל המעצבים שאת מרכולתם היא משווקת בחנות הקונספט שלה ,  בנוסף לליין מוצרים של המותג עצמו ,  ורבים טוענים כי יש לה השפעה רבה על מכירות המעצבים גם מחוץ לכותלי המתחם .
 הפילוסופיה המרכזית של המתחם במילאנו מזמינה את הנכנסים לחוויה של קניה איטית  " slow shopping ", שמציעה אופנה ,  עיצוב ואמנות במתחם אחד .  מי שנכנס למקום יכול למצוא את עצמו משוטט במשך זמן ארוך בחנות האופנה רחבת הידיים ,  בה אפשר למצוא פריטי לבוש לנשים ,  גברים וילדים ,  כלים מעוצבים ובשמים ייחודים .  מחנות האופנה אפשר לעבור לגלריה המצליחה המציגה עשרות תערוכות במהלך השנה ,  ובקומה מעל תמצאו את חנות הספרים המגוונת .  ואם זה לא מספיק ,  אפשר תמיד לשבת לקפה במתחם המעוצב .
 בוטיק ה"מולטי-בראנד "  מציג פרטים של מעצבי העל החשובים בעולם לצד מעצבים צעירים .  בין המותגים הבולטים :  לנווין ,  מרטין מרג'ילה ,  סופיה קוקולאסקי ,  מיו מיו ,  מארני ,  פראדה וז'יבנשי .  עם זאת האתר כולו מוקדש למותג עצמו ולליין המוצרים הייחודים שלו .  סימן ההיכר של המוסד המילאנזי הוא הלוגו הייחודי שעיצב האמן האמריקאי כריס רות' ,  המציג העיגולים בשחור על רקע לבן .  בכניסה לאתר אפשר לבחור בין חנות האונליין ואתר החברה .  באתר החברה תמצאו מידע על שלוש חנויות המותג העולמיות ,  כולל מבט לעיצוב האדריכלי של המתחמים ולפילוסופיה שעומדת מאחוריו .  אייקונים מעוצבים בתחתית העמוד יספקו לכם מידע על הרשת ,  שעות פתיחה ,  הודעות לעיתונות ,  ניוזלטר ואף שומרי מסך עם הלוגו .
 בחנות האונליין תמצאו חלוקה לקטגוריות נשים ,  גברים ,  תיקים ,  אביזרים ,  חולצות טי ,  ילדים ,  תכשיטים ,  בשמים ,  דיסקים ומוצרי נייר - כולם כוללים מוצרים ייחודים למותג .  בדומה להיצע בחנויות ,  קולקציית הנשים עשירה יותר לעומת קולקציית הגברים ואפשר למצוא בה פריטים ב-12 קטגוריות שונות .
 קטגוריה מעניינת אחרת מופיעה תחת השם  " מיתוג משותף "  co-branding ומציעה לגולשים עשרות מוצרים שונים הממותגים  " קרוסו קומו דייצ'י ",  לדוגמה :  בקבוקי קולה ,  ג'ינס של דיזל ,  שעונים של אלסיי וסווטש ,  נעלי נוחות של חברת שול ,  טלפון נייד של נוקיה ואפילו מצתי זיפו מעוצבים .  בקטגוריה נוספת מוצגים פריטים שיוצרו על ידי מעצבי על עבור המותג במהדורה המוגבלת ובייצור חד פעמי שלא יחזור  לזריזים בלבד .  אבל שיתוף הפעולה הבולט ביותר של המותג הוא עם חברת האופנה  " קום דה גרסון "  היפנית .  את המוצרים ניתן למצוא בחנות בטוקיו שהוקמה לפני 8 שנים ומשתרעת על פני 3 קומות שאת פרטי הלבוש ,  האמנות והעיצוב בחרו יחדיו באופן אישי רי קאווקובו וקרלה סוצאני .. 
את האתר המעוצב ואת האנימציה עיצבו בסטודיו CSE במילאנו .  המוזיקה המקורית באתר היא של המלחין רוברט גאטי .
 יונת דואר :  יש 
החוויה הישראלית :  יש משלוח לישראל ,  ניתן למצוא באתר מידע על זמני משלוח ועלויות .
 
קיבלנו צורה של מגף
מדור חולצת רשת התהפנט מעמוד הבית של האתר האיטלקי קורסו קומו דייצ'י והתקשה לצאת משם ,  גם בגלל השופינג ובעיקר בגלל המוזיקה

