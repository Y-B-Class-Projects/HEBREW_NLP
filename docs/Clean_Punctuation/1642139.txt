מניות מגזר הסחורות מובילות את אסיה לעליות ;  הונג קונג עולה ב-1.4%
בורסת סיאול עולה ב-1.6% ,  היום לא מתקיים מסחר בבורסות טוקיו וטייוואן
בורסות אסיה עולות זה היום השלישי ברציפות ,  בהובלת מניות הסחורות ,  לאחר ששיעור האבטלה באוסטרליה ירד ולקראת פגישת מנהיגי האיחוד האירופי אשר צפויים לדון בחבילת סיוע ליוון .   מדד msci העוקב אחר מדינות אסיה והפסיפיק ללא יפן עולה ב-1.4% ,  לאחר שעלה ב-2.8% השבוע .  בורסת הונג קונג עולה ב-1.4% ,  בורסת סיאול עולה ב-1.6% .  בורסת שנחאי עולה ב-0.2% .  בורסת טוקיו וטייוואן סגורות היום .  גרמניה וצרפת בוחנות בימים אלה אפשרויות להעניק עירבונות להלוואות ליוון ,  כל עוד ראש הממשלה היווני יורגוס פפאנדריאו יצליח להתמודד עם המחאות בקרב העובדים ולהעמיק את הקיצוצים הדרושים כדי להקטין את הגירעון התקציבי הגדול באיחוד האירופי .  שוק התעסוקה באוסטרליה הוסיף 52.700 עובדים בחודש ינואר  פי 3 מהערכות האנליסטים .  מחירי הבתים ב-70 הערים הגדולות בסין עלו ב-9.5% בחודש שעבר .  מניית bhp ביליטון ,  חברת הכרייה הגדולה בעולם ,  עולה ב-1.1% .  מניית ריו טינטו ,  חברת הכרייה השלישית בגודלה בעולם ,  עולה ב-2.9% .
 
מניות מגזר הסחורות מובילות את אסיה לעליות ;  הונג קונג עולה ב-1.4%
בורסת סיאול עולה ב-1.6% ,  היום לא מתקיים מסחר בבורסות טוקיו וטייוואן

