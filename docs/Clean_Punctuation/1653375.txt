למרות ההפסד השנתי :  UBS חילק בונוסים בשווי 52 מיליון דולר לבכיריו 
ראש חטיבות בנקאות ההשקעות והאג"ח היה בעל חבילת השכר הגדולה ביותר - 13.2 מיליון פרנק שווייצי
בנק השווייצי ,  אשר דיווח בחודש שעבר על הפסד שנתי שלישי ברציפות ,  שילם לבכיריו בונוסים בסך 54.9 מיליון פרנק שווייצי  ( 51.8 מיליון דולר )  עבור 2009 ,  כך דיווחה סוכנות הידיעות בלומברג.קרסטן קנגטר ,  שהיה ראש חטיבות בנקאות ההשקעות והאג"ח של הבנק בשנה שעברה ,  היה בעל השכר הגבוה ביותר .  שכר הבסיס של קנגטר הסתכם ב-669,092 פרנק שווייצי ,  אולם חבילת השכר הכוללת שלו היתה 13.2 מיליון פרנק שווייצי.מנכ"ל ubs ,  אוסוולד גרובל ,  שהצטרף אליו לפני שנה עם שכר בסיס של 3 מיליון פרנק שוויצי ,  ויתר על הבונוס שלו ל-2009 ,  בשל ביצועיו הגרועים של הבנק.ubs רשם הפסד של 2.74 מיליארד פרנק שווייצי ב-2009 ,  לאחר ששנה קודם לכן הפסיד 21.3 מיליארד פרנק .  ברבעון הרביעי של 2009 חזר הבנק לרווחיות ,  בזכות הפרשות נמוכות יותר לכיסוי חובות מסופקים והתאוששות חטיבת ההשקעות .
 
למרות ההפסד השנתי :  UBS חילק בונוסים בשווי 52 מיליון דולר לבכיריו 
ראש חטיבות בנקאות ההשקעות והאג"ח היה בעל חבילת השכר הגדולה ביותר - 13.2 מיליון פרנק שווייצי

