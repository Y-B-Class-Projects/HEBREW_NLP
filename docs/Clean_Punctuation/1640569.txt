אישום :  פרקליטו של אליאור חן שיבש הליכים
כתב אישום בגין שיבוש הליכי משפט והטרדת עד הוגש נגד אריאל עטרי ,  פרקליטו של  " הרב המתעלל ".  הפרקליט : " הפגישה היתה חוקית ,  אמשיך לייצג את אליאור חן "
 בבית משפט השלום בכפר סבא הוגש היום  ( ראשון )  כתב אישום נגד עורך הדין אריאל עטרי ,  פרקליטו של אליאור חן .  זאת בגין עבירות של הטרדת עד ושיבוש הליכי משפט .  לפי כתב האישום ,  שהוגש באמצעות עורך הדין תמי זנגו-גרשון בחודש יוני 2008 ,  לאחר שחזר מביקור של חן בברזיל ,  נסע עו"ד עטרי לכלא נווה תרצה ,  שם נפגש עם אם הילדים שחן נאשם בהתעללות בהם .  עורך הדין עטרי הודיע כי למרות כתב האישום ימשיך לייצג את חן .
 בכתב האישום נטען שבמהלך הביקור אמר עורך הדין עטרי לאם שחן הוא אדם טוב שסובל בברזיל ,  ביקש ממנה שתהיה חזקה ואמר לה שבעלה וילדיה סילפו את העובדות וניפחו את הפרשה מעבר לכל פרופורציה כאשר פנו לתקשורת .  הוא הוסיף ,  כי חבל שהאם היתה מבולבלת כאשר התלוננה בפני חברתה על הכוויה שנגרמה לאחד הילדים והובילה לחשיפת הפרשה .  
כמו כן אמר לה עטרי ,  שעל פי חומר החקירה ,  הבדיקות אינן חד משמעיות וכי ייתכן שהפגיעות בילדים נגרמו על ידי אדם אחר .  עורך הדין עטרי דוחה את הטענה שמדובר במעשים פסולים ,  בשיחה עם וואלה !  חדשות אמר כי פגישתו עם האם היתה חוקית לחלוטין . 
" במועד הפגישה היא היתה נאשמת ,  כפרה באישומים נגדה ומסרה עדויות שניקו את חן ",  מסר עטרי . " רק שמונה חודשים לאחר מכן הפכה לעדת מדינה ולכן הפגישה איתה היתה מותרת ".  לדברי עטרי ,  הפרקליטות הגישה תלונה נגדו ללשכת עורכי הדין ,  תלונה שנבדקה ונדחתה .  הוא הוסיף כי הוצע לו לסגור את התיק נגדו אם יפסיק לייצג את חן ,  אך הוא דחה את ההצעה .
 עדכון ראשון :  14:21

אישום :  פרקליטו של אליאור חן שיבש הליכים
כתב אישום בגין שיבוש הליכי משפט והטרדת עד הוגש נגד אריאל עטרי ,  פרקליטו של  " הרב המתעלל ".  הפרקליט : " הפגישה היתה חוקית ,  אמשיך לייצג את אליאור חן "
 
