ונצואלה :  צ'אווס מציע לקסטרו אירוח מלכותי
לראשונה מזה 4 שנים ולמרות מצבו הבריאותי ,  המנהיג המיתולוגי של קובה עשוי לצאת מגבולות המדינה ולבקר בוונצואלה .  כך טוען בן חסותו ,  הוגו צ'אווס .  הוא מבטיח :  תוכל לנאום כמה שתרצה
 (  צילום :  רויטרס ,  עריכת וידאו :  יאיר דניאל ) 

מנהיג קובה לשעבר פידל קסטרו יתארח בקרוב בוונצואלה ,  במה שיהיה ביקורו הראשון מחוץ לגבולות מדינתו מזה למעלה מארבע שנים .  הדיווח מגיע מפיו של לא אחר מנשיא ונצואלה הוגו צ'אווס ,  חברו ובן בריתו של קסטרו בן ה-84 . " אם יורשה לי לומר זאת ",  אמר צ'אווס כשהתארח בתכנית טלוויזיה במדינתו , " ייתכן שקסטרו יבקר בוונצואלה בעקבות הזמנתי ".  הקהל שנכח בתכנית הריע בשמחה למשמע הבשורה .
 צ'אווס פנה אל חברו הקשיש ,  הידוע בנאומיו הארוכים ,  והצהיר : " יחי פידל !  אנו מצפים לבואך ,  חבר .  בוא לכאן ושא נאום בן חמש או שש שעות !  ".  נטייה דברנית זו הובילה את המנהיג הקובני עוד בשנת 1960 לנאום במשך לא פחות מארבע שעות ו-29 דקות בפני העצרת הכללית של האו"ם ,  על כל יושביה ההמומים .
" הזמנתי אותו לבקר אותנו ,  שכן מצבו הבריאותי הוא טוב מתמיד ,  טוב מתמיד !  ",  הוסיף צ'אווס .  קסטרו ,  שכיהן כשליט קובה במשך קרוב לחצי מאה  ( 19592008 )  ,  לאחר שנים שבהן סבל ממחלה ממושכת ,  אשר אילצה אותו להעביר את סמכויות השלטון במדינה לידי אחיו ,  ראול ,  קסטרו הופיע שוב לעיני המצלמות ביולי השנה .  עד אז מיעט קסטרו להופיע בציבור ,  וקולו נשמע אך ורק במאמרים שפורסמו בעיתונות הממלכתית .  
ואולם מאז הופעתו ביולי ,  הספיק קסטרו לתת את דעתו בסוגיות בינלאומיות ותקף את מדיניות הגרעין של ארצות הברית וישראל .  לדבריו ,  מלחמה גרעינית הנה  " בלתי נמנעת ",  אם ארה"ב ,  המגובה על ידי ישראל ,  תמשיך להטיל סנקציות על אירן בגין תכניתה הגרעינית .
 
ונצואלה :  צ'אווס מציע לקסטרו אירוח מלכותי
לראשונה מזה 4 שנים ולמרות מצבו הבריאותי ,  המנהיג המיתולוגי של קובה עשוי לצאת מגבולות המדינה ולבקר בוונצואלה .  כך טוען בן חסותו ,  הוגו צ'אווס .  הוא מבטיח :  תוכל לנאום כמה שתרצה

