אג"ח דולריות של הממשלה שהונפקו ב-2009 ייסחרו ממחר בבורסת ניו יורק 
האג"ח ,  בהיקף של 1.5 מיליארד דולר ,  הונפקו ל-10 שנים בתשואה של 5.19% .  עד כה נסחרו האג"ח של ישראל במסחר בין בתי השקעות
 >  >  שר האוצר ,  יובל שטייניץ ,  והחשב הכללי ,  שוקי אורן ,  יחתמו מחר בניו יורק על הסכם המאפשר מסחר בבורסת ניו יורק באיגרות החוב הדולריות של ממשלת ישראל שהונפקו ב-2009 .  עד כה נסחרו איגרות החוב הדולריות של ממשלת ישראל במסגרת המסחר בין בתי השקעות .  מסחר זה לא איפשר קבלת נתונים בזמן אמת והגביל את היקפי המסחר באיגרות .  לקראת החתימה אמר אתמול שר האוצר ,  השוהה בניו יורק ,  כי  " רישום האג"ח למסחר בבורסת ניו יורק ,  שהיא הבורסה הגדולה בעולם ,  יגביר את הנגישות של האג"ח הישראליות לכלל המשקיעים והסוחרים ,  כולל משקיעים פרטיים .  המהלך החדש יגדיל את היקפי המסחר של ניירות אלה ,  וירחיב את ההשתתפות של מדינת ישראל בשוקי הכספים הבינלאומיים ואת יכולת הסקטור הפרטי לגייס כספים בשווקים אלה ."  לדברי החשב הכללי , " ישראל תצטרף לשורה הראשונה של מדינות וחברות שאיגרות החוב שלהן נסחרות בבורסה הניו יורקית ,  ובהן ארה"ב ,  שוודיה וניו זילנד ".  בחודשים האחרונים פעלה הנציגות של משרד האוצר בניו יורק להשלמת התהליכים הנדרשים לרישום האג"ח של ממשלת ישראל בבורסת ניו יורק .  בהנפקה הדולרית של הממשלה במארס 2009 הונפקו אג"ח ל-10 שנים בסכום של 1.5 מיליארד דולר בתשואה של 5.19% .  זו היתה ההנפקה הגדולה ביותר אי פעם של ישראל בשווקים הבינלאומיים .  הביקושים בהנפקה הסתכמו בכ-12 מיליארד דולר מכ-300 משקיעים מכל רחבי העולם - הגבוהים ביותר שנרשמו אי פעם בהנפקה של ממשלת ישראל בחו"ל .  שר האוצר יצא לארה"ב וקנדה בלילה שבין חמישי לשישי בשבוע שעבר .  הוא אמור להיפגש בארה"ב עם אישי ממשל ,  אנשי עסקים בכירים ועם אנשי אקדמיה ישראלים המבקשים לחזור לישראל .  בקנדה אמור שטייניץ להיפגש עם שר האוצר המקומי ,  שרים ואנשי משק מובילים .
 
אג"ח דולריות של הממשלה שהונפקו ב-2009 ייסחרו ממחר בבורסת ניו יורק 
האג"ח ,  בהיקף של 1.5 מיליארד דולר ,  הונפקו ל-10 שנים בתשואה של 5.19% .  עד כה נסחרו האג"ח של ישראל במסחר בין בתי השקעות

