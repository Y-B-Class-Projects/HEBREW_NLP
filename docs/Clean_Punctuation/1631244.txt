ייצור החשמל באנרגיות מתחדשות יעלה למדינה 10 מיליארד שקל
שר התשתיות כינס פורום יועצים לדון ביישום החלטת הממשלה - אך בענף האנרגיה חוששים כי התוכניות לא ימומשו .  בין חברי הפורום :  ירום אריאב ,  יוסי ורדי ,  יהודה ברוניצקי ,  יאיר שמיר ודרור שטרום
 >  >  העלות העודפת של ההשקעה בייצור חשמל באנרגיות מתחדשות עד 2020 תהיה 10 מיליארד שקל - כך מעריך משרד התשתיות הלאומיות .  זאת במסגרת החלטת הממשלה לעבור לייצור חשמל ירוק בשיעור של 10% עד סוף העשור .  במסגרת זו ,  מעריך משרד התשתיות ,  תידרש השקעה כוללת של 40-60 מיליארד שקל כדי לבנות מתקני ייצור חשמל באנרגיות שמש ,  רוח וביו-מאסה בהספק כולל של 4,000 מגה-ואט .  אתמול כינס שר התשתיות הלאומיות ,  עוזי לנדאו ,  פורום יועצים במלון דייויד אינטרקונטיננטל בתל אביב ,  כדי לדון בתוויית מדיניות המשרד לגבי שילובן של האנרגיות המתחדשות בשוק החשמל הפרטי .  את הכנס הנחה ד"ר יוסי ורדי ,  ועל חבריו נמנו ,  בין היתר :  בעלי חברת אורמת ,  יהודה ברוניצקי ,  מנכ"ל חברת החשמל ,  עמוס לסקר ,  יו"ר התעשייה האווירית יאיר שמיר ,  מנכ"ל משרד התשתיות לשעבר ,  עו"ד חזי קוגלר ,  יו"ר פורום חברות אנרגיה מתחדשת ,  עו"ד איתן פרנס ,  ד"ר עמית מור ,  היועץ הכלכלי ד"ר יעקב שיינין ,  יו"ר סוכנות החלל הישראלית פרופ' יצחק בן ישראל ,  נשיא ברייטסורס ישראל קרוייזר ,  סגן הממונה על התקציבים עמית לנג ,  היזם דב רביב ,  פרופ' גרשון גרוסמן מהטכניון ופרופ' דוד פיימן מאוניברסיטת בן גוריון .  במהלך הכנס ,  דנו המשתתפים האם היעד שקבעה הממשלה ריאלי לאור מצב הטכנולוגיות הזמינות ומחירן - וכן בשאלה האם לוח הזמנים שנקבע בהחלטה הוא בר ביצוע .  עוד דנו המשתתפים באשר לסוג התמיכה הממשלתית הרצויה לעידוד הענף ובמבנה הרצוי של התמריצים .  זאת ,  כדי להבטיח עידוד שימוש בטכנולוגיות ישראליות ,  ייצור מקומי וחיזוק הפריפריה .  בקרב חברות האנרגיה שררה אתמול דאגה מהדברים שנתפסו כרמז לפניית פרסה צפויה מצד משרד התשתיות באשר לקידום שילוב האנרגיות המתחדשות בשוק החשמל .  בדברי ההזמנה לכנס טען משרד התשתיות כי הממשלה והמשרדים לא דנו באופן יסודי כיצד להשיג את היעד שנקבע ולא נעשתה עבודת מטה לגיבוש מדיניות לאומית בנושא .  עוד נטען ,  כי ההשקעה אשר תידרש תמומן בסובסידיה ממשלתית המופנית כיום באמצעות תעריף החשמל ללא בקרה ,  ולטובת טכנולוגיות זרות .  השר לנדאו אמר בסיום הכינוס כי  " משק האנרגיות הירוקות בישראל נמצא על פרשת דרכים ועל מנת לאפשר את התפתחותו לכיוונים הנכונים ביותר לישראל ,  כינסנו היום את מיטב המוחות בכדי לשמוע את גישותיהם לנושא ". 

ייצור החשמל באנרגיות מתחדשות יעלה למדינה 10 מיליארד שקל
שר התשתיות כינס פורום יועצים לדון ביישום החלטת הממשלה - אך בענף האנרגיה חוששים כי התוכניות לא ימומשו .  בין חברי הפורום :  ירום אריאב ,  יוסי ורדי ,  יהודה ברוניצקי ,  יאיר שמיר ודרור שטרום

