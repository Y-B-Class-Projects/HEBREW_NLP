עליות בבורסות באירופה לקראת פרסום דו"ח אמון הצרכנים ;  לונדון עולה ב-0.5%
בורסת אירלנד נחלשת בעקבות קריסה במניות הבנקים ;  מניית בנק אוף אירלנד צונחת ב-13.7%
עליות נרשמות באירופה לקראת פרסום דו"ח אמון הצרכנים באירופה ,  שלפי התחזיות צפוי לרשום עלייה מעודדת .  מדד סטוקס 600 הכלל אירופי מתחזק ב-0.4% ,  ועליות נרשמות במרבית המדדים במערב אירופה ,  מלבד אירלנד .  לונדון עולה ב-0.5% ,  בהובלת מניות הכרייה והטלקום .  פרנקפורט עולה ב-0.8% ;  פאריס עולה ב-0.7%.מניות הכרייה מובילות את העליות בלונדון ,  בעקבות עלייה במחירי המתכות התעשייתיות בהן נחושת ,  ניקל ועופרת .  מניית bhp ביליטון ,  חברת הכרייה הגדולה בעולם עולה ב-1.9% .  מניית ריו טינטו עולה ב-2% ;  מניית אקסטרטה עולה ב-3.9% .  תיסנקרופ הגרמנית עולה ב-1.6% בפרנקפורט.במגזר הטלקום נרשמות עליות ,  לאחר דיווח על מגעים בין וודאפון לשותפתה האמריקאי ורייזון בנוגע למיזוג אפשרי ,  כייבל אנד ויירלס זכתה בהעלאת המלצה בארבעה בנקים שונים .  מניית וודאפון עולה ב-2.3% ;  כייבל אנד ויירלס עולה ב-2%.באירלנד נרשמת ירידה של 1.2% ,  לאחר דיווח כי ממשלת בריטניה תצטרך להגדיל אחזקותיה בבנקים על מנת להזרים להם הון נוסף .  החל מהיום יתחילו להתפרסם המחירים בהם מוכרים הבנקים את החובות הגרועים שלהם לממשלת אירלנד .  מניות הבנקים באירלנד צונחות .  מניית בנק אוף אירלנד צונחת ב-13.7% ;  מניית אלייד אייריש בנקס צונחת ב-19.8% .
 
עליות בבורסות באירופה לקראת פרסום דו"ח אמון הצרכנים ;  לונדון עולה ב-0.5%
בורסת אירלנד נחלשת בעקבות קריסה במניות הבנקים ;  מניית בנק אוף אירלנד צונחת ב-13.7%

