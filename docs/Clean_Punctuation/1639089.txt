 " מי שיתקוף את ישראל - יימחק תוך 30 דקות "
 בכיר לשעבר בנאט"ו התייחס בכנס הרצליה לאפשרות שישראל תיאלץ להתמודד מול מתקפה גרעינית . " כל מדינה שתתקוף מדינה אחרת בנשק גרעיני ,  תהנה מזמן חסד של 30 דקות לפני שתימחק מהמפה "
 יו"ר מועצת נאט"ו לשעבר ,  גנרל קלאוס נאומן ,  התייחס הערב  ( שלישי )  לאפשרות שישראל תעמוד תחת מתקפה גרעינית .  נאומן אמר בכנס הרצליה שנערך במרכז הבינתחומי כי  " כל מדינה שתתקוף מדינה אחרת בנשק גרעיני ,  תהנה מזמן חסד של 30 דקות לפני שתימחק מהמפה .  ההיסטוריה של המלחמה הקרה מלמדת אותנו כי ההרתעה היחידה נגד נשק גרעיני היא נשק גרעיני ".  
נאומן אמר עוד כי תוכנית הגרעין של אירן עונה על כל הדרישות של תוכנית גרעינית צבאית . " מדינה שרוצה אנרגיה גרעינית למטרות שלום אינה מבזבזת 10 מיליארד דולר רק כדי להעשיר אורניום לדרגה צבאית ".  יו"ר מועצת נאט"ו לשעבר הוסיף כי יש להכין את דעת הקהל המערבית למקרה שאירן תעבור את סף היכולת הגרעינית ולכך שנאט"ו תיאלץ להשתמש ביכולת ההרתעה שלה .  
מוקדם יותר אמר ראש הממשלה בנימין נתניהו כי הדבר החשוב הוא לגבש חזית עולמית על מנת לעצור את אירן .  ראש ממשלת איטליה סילביו ברלוסקוני אמר במסיבת העיתונאים המשותפת לו ולנתניהו כי סחר החליפין עם אירן הצטמצם ביותר משליש וכי הוא מקווה שהקהילה הבינלאומית תדע להפעיל סנקציות חריפות על אירן .
 בתוך כך אמר הערב סגן נשיא ארצות הברית ג'ו ביידן כי הממשל האירני  " קוצר את הזרעים של ההרס העצמי שלו ",  בכל שהוא מתעקש להצמד בכוח לשלטון אל מול מתנגדיו .  בראיון לרשת אם.אס.אנ.בי.סי אמר ביידן כי השלטון באירן  " איבד את האמינות המוסרית שלו בארצו ובאזור כולו "  כאשר בחר להשתמש בכוח ואלימות בכדי לדכא את הפגנות האופוזיציה בשנה האחרונה . " אנחנו ושאר העולם ,  כולל רוסיה ומדינות נוספות ,  מתקדמים לכיוון הטלת סנקציות על הטלת סנקציות על טהרן ",  אמר ביידן , " אני חושב שאנחנו מתקדמים בכיוון הנכון בדרך מידתית ".  

" מי שיתקוף את ישראל - יימחק תוך 30 דקות "
 בכיר לשעבר בנאט"ו התייחס בכנס הרצליה לאפשרות שישראל תיאלץ להתמודד מול מתקפה גרעינית . " כל מדינה שתתקוף מדינה אחרת בנשק גרעיני ,  תהנה מזמן חסד של 30 דקות לפני שתימחק מהמפה "
 
