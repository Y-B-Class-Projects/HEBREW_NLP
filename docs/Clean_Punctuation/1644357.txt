אב קתולי מואשם כי הטביל את בתו היהודייה
אב משיקגו מואשם כי הטביל את בתו בניגוד לצו בית משפט האוסר עליו לחשוף את בתו לכל דת אחרת מלבד היהדות .  אם יורשע ,  הוא עלול להישלח לכלא ולשלם קנס
מאבק גירושין מכוער בין אישה יהודייה לגבר קתולי בשיקגו הפך לקרב דתי .  ג'וזף רייס הובא אתמול  ( שלישי )  לפני שופט וכפר באשמה ,  לפיה הפר צו הרחקה זמני שאוסר עליו לחשוף את בתו בת השלוש לכל דת אחרת מלבד יהדות .  
רבקה רייס ,  אשתו בנפרד ,  הוציאה את הצו עקב חילוקי דעות בנוגע לדת לפיה הבת תגדל .  המחלוקת החלה בנובמבר האחרון ,  כשרבקה רייס גילתה שבעלה הטביל את בתם אלה בכנסייה אף שלטענתה ,  בעת שבני הזוג היו נשואים באושר הם הסכימו לגדל את אלה כיהודייה .  בעוד שגוז'ף הודה שהוא התגייר לאחר הולדת בתו ,  הוא מתעקש שמעולם לא הסכים לגדל אותה כיהודייה .  בנוסף ,  לטענתו ,  בני הזוג לא שמרו על כשרות או על השבת ,  והלכו לבית הכנסת עם הילדה לעתים רחוקות בלבד .  כך דיווח העיתון  " השיקגו סאן-טיימס ".  
כשרבקה וג'וזף נפרדו ב-2008 ,  לאחר ארבע שנות נישואים ,  הוא החליט לחשוף את אלה לקתוליות וטוען כי זוהי זכותו על פי חופש הדת במדינה .  לאחר טקס ההטבלה ,  נאסר על רייס לחשוף את בתו לדתות אחרות ,  אך לפני כחודש הוא התעלם ממנו ולקח אותה לכנסייה ,  בטענה שבתו ביקשה ממנו להתלוות אליו .  עורך דינו של רייס אמר כי לכל הורה יש הזכות לקחת את ילדם לבית התפילה שלהם  " כל עוד זה לא פוגע בילד ".  
בתגובה לכך הגישה אשתו תלונה על ביזיון בית משפט .  אם יורשע ,  הוא עלול להישלח לבית סוהר לתקופה של שישה חודשים ולהיקנס בסכום של 500 דולרים .
 
אב קתולי מואשם כי הטביל את בתו היהודייה
אב משיקגו מואשם כי הטביל את בתו בניגוד לצו בית משפט האוסר עליו לחשוף את בתו לכל דת אחרת מלבד היהדות .  אם יורשע ,  הוא עלול להישלח לכלא ולשלם קנס

