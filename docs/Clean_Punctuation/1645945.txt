5 בני משפחה נהרגו בתאונה בצומת הערבה
בעקבות התנגשות בין משאית לרכב פרטי בצומת הערבה נהרגו חמישה בני משפחה :  שני בני זוג ,  תינוק ועוד שתי קרובות מבוגרות .  נוסעי הרכב נלכדו בתוכו ונשרפו למוות ,  וצוות מד"א קבע מיידית את מותם
עוד תאונה קטלנית בכבישי ישראל :  משאית התהפכה והתנגשה היום  ( שני )  ברכב פרטי בצומת הערבה .  חמשת נוסעי הרכב הפרטי ובהם זוג ,  פעוט ושני בוגרים נוספים ,  נלכדו בתוך הרכב ונשרפו למוות .  ככל הנראה ,  מדובר בתושב הדרום ,  אשתו ,  בנו ,  אימו ואחותו .
 נהג המשאית נפצע באורח קל והועבר לקבלת טיפול בבית החולים סורוקה בבאר שבע .  המשטרה זימנה אותו לחקירה ,  כדי לבדוק אם דעתו הוסחה בזמן הנסיעה .  בתום חקירה קצרה הוא נעצר .  
למקום הוזעקו מסוקים של חיל האוויר וצוותי כיבוי אש לצורך חילוץ הנפגעים .  הדובר המבצעי של מגן דוד אדום זכי הלר מסר כי צוותים של מגן דוד העניקו סיוע ראשוני לנפגעים . " כשהגענו למקום ,  הרכב כבר היה שרוף לגמרי כמעט ",  סיפר החובש משה אסולין ,  נהג אמבולנס שהגיע לאזור התאונה . " התחלנו לעבוד כדי להבין מי נפגע .  בתוך הרכב היו חמישה אנשים .  אפשר היה לראות מהר שאחד מהם הוא פעוט והשאר מבוגרים .  לצערי ,  נאלצנו לקבוע את מותם של כל החמישה ".  
מחקירה ראשונית עולה ,  כי אחד מכלי הרכב סטה מנתיבו והתנגש ברכב שהגיע מולו .  ההערכה היא שנהג המשאית ניסה לבלום ומשלא הצליח ,  התהפך עם רכבו ,  וככל הנראה פגע ברכב הפרטי .  צוותי החירום שהגיעו למקום דיווחו על משאית הפוכה ורכב פרטי עולה באש .  לא נשללת גם האפשרות ,  שנהג הרכב הפרטי ראה את המשאית ההפוכה אך לא הספיק לבלום ,  התנגש בו והרכב התלקח .  משטרת התנועה חוקרת את נסיבות התאונה .  
בתאונת דרכים נוספת באזור הדרום נהרגה אישה כבת 50 לאחר שהמכונית שאותה נהגה התנגשה בעץ בקיבוץ גברעם באזור המועצה האזורית חוף אשקלון .  צוות של ניידת טיפול נמרץ ,  קבע את מותה .  נפתחה חקירה לבירור נסיבות האירוע .
 עדכון ראשון :  13:20

5 בני משפחה נהרגו בתאונה בצומת הערבה
בעקבות התנגשות בין משאית לרכב פרטי בצומת הערבה נהרגו חמישה בני משפחה :  שני בני זוג ,  תינוק ועוד שתי קרובות מבוגרות .  נוסעי הרכב נלכדו בתוכו ונשרפו למוות ,  וצוות מד"א קבע מיידית את מותם

