דלתא תופרת עסקת נדל"ן 
דלתא גליל תמכור קרקע בנהריה ב-24 מיליון דולר ;  צופה רווח של כ-20 מיליון דולר .  החברה חתמה על הסכם אופציה למכירת המגרש וכבר הכניסה לקופתה 2 מיליון שקל
דלתא צפויה לממש מגרש בנהריה בו פעל בעבר מפעל החברה .  דלתא גליל חתמה היום על הסכם במסגרתו העניקה לקבוצת רוכשים מארבע חברות פרטיות אופציה לרכישת המגרש בשטח של כ-258 דונם ,  במהלך ארבעה חודשים ב-24 מיליון דולר  ( בתוספת מע"מ )  .  זאת בתשלומים שיתפרסו על פני תקופה של עד 3 שנים .  הוסכם שהתמורה הכוללת לא תפחת מ-91 מיליון שקל .  
הקרקע נמצאת בבעלות דלתא מאז שנת 1982 ,  בעקבות מיזוגה עם חברת מולר .  על הקרקע פעל מפעל לצביעת חוטים ,  שנסגר לפני כחמש שנים .  כיום מיועדת הקרקע לתיירות ומגורים .
 החברה מעריכה כי במידה והרוכשים יבחרו לממש את האופציה ,  רווח ההון שלה צפוי להסתכם בסכום שבין 18 ל-20 מליון דולר  ( לפני מס )  .  תמורת האופציה ,  שילמו הרוכשים 2 מיליון שקל ,  שלא יוחזרו גם אם הללו יבחרו שלא לממש את האופציה .  
בנוסף ,  הפקידו הרוכשים בידי החברה 3 מיליון שקל כדמי רצינות .  אם תמומש האופציה ,  ישמשו דמי הרצינות כתשלום על חשבון התמורה .  אם לא ,  יוחזר הכסף לרוכשים .  מחר ,  צפויה דלתא גליל לפרסם את תוצאותיה הכספיים לרבעון האחרון של 2009 ולשנה כולה .
 
דלתא תופרת עסקת נדל"ן 
דלתא גליל תמכור קרקע בנהריה ב-24 מיליון דולר ;  צופה רווח של כ-20 מיליון דולר .  החברה חתמה על הסכם אופציה למכירת המגרש וכבר הכניסה לקופתה 2 מיליון שקל

