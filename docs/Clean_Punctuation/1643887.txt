אתם מגיבים :  פרשת הקלון של מוטי אלון
התפוצצות פרשת ההטרדות ,  שלכאורה ביצע הרב מוטי אלון ,  והדרך בה פורסמה מעלה שאלות לגבי הגוף הרבני , " פורום תקנה ",  שחרץ את דינו .  כתבו לנו את דעתכם
האדמה רעדה אמש תחת רגלי הציונות הדתית .  לא בכל יום יוצאת קבוצת רבנים מכובדת ביותר נגד אחת הדמויות המוכרות ואהובות בין חובשי הכיפות הסרוגות .  פורום  " תקנה "  העוסק בטיפול ומניעה של הטרדות מיניות במגזר הדתי פרסם הודעה לפיה הגיעו לחבריו תלונות נגד הרב מוטי אלון בדבר  " מעשים המנוגדים לערכי הקדושה והמוסר ".  לפי ההודעה ,  נמצא כי בתלונות שהגיעו לפורום  " יש ממש ".  
בפורום מסבירים כי פרסמו את ההודעה לאחר שהרב אלון ,  שבעבר התבקש על ידיהם לא לעסוק בפעילות רבנית ,  יישם את ההגבלות שניתנו לו  " באופן חלקי ".  הרב אלון התבקש גם לחדול מלעסוק בכל  " תפקיד חינוכי וניהולי ,  ומכל ייעוץ אישי ביחידות ".  ככל הנראה ,  הרב אלון המשיך לייעץ לצעירים דתיים בעלי נטייה הומוסקסואלית בניגוד להגבלות שהוטלו עליו .
 הרב אלון הגיב וטען כי  " מדובר בעלילת דם נוראה שמבוססת על תלונה מופרכת מיסודה של אדם שיציבותו נתונה בספק ".  אך מלבד העימות יוצא הדופן מדובר בתקדים של ממש בכל הקשור לטיפול קהילתי בעבירות לכאורה של הטרדה מינית .  
יש מי שיגיד שהציבור החילוני יכול להביט בקנאה כיצד יוצאת קבוצה של מובילי דעה נגד תופעה מסוכנת ומי שלדעתם חטא בה .  מבלי לגרור קורבנות לדוכן העדים ולאחר ששמעו וחקרו .  חותמים רבנים מרכזיים ביותר על מכתב אזהרה שכולו אומץ לב ואחריות ציבורית .
 בצד השני עומד אדם שהורשע ללא חקירת משטרה ודיון בבית המשפט .  הוצאה תקשורתית להורג של רב מכובד ורב זכויות שספק אם יוכל אי פעם להחזיר את שמו הטוב .  
ספרו לנו מה אתם חושבים .  תקדים חשוב ומעניין לטיפול ברב שסרח או עוול יוצא דופן בחומרתו לאדם שלא הורשע בבית המשפט .
 
אתם מגיבים :  פרשת הקלון של מוטי אלון
התפוצצות פרשת ההטרדות ,  שלכאורה ביצע הרב מוטי אלון ,  והדרך בה פורסמה מעלה שאלות לגבי הגוף הרבני , " פורום תקנה ",  שחרץ את דינו .  כתבו לנו את דעתכם

