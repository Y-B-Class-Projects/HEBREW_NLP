מנפאואר :  הביקוש לעובדים בדצמבר עלה ב-6% לעומת החודש הקודם 
" יש מקום לאופטימיות לגבי התרחבות שוק העבודה ב-2010 הביקוש לעובדים ימשיך לגדול בכל ענפי המשק "
 הביקוש לעובדים חדשים בדצמבר 2009 עלה בשיעור של 6% לעומת הביקוש לעובדים אלה בנובמבר 2009.כך עולה ממדד מנפאואר ישראל ,  המבוסס על מודעות דרושים המתפרסמות בתקשורת.לדברי מנכ"לית ממנפאואר-ישראל ,  אורנה סגל ,  העליות המתונות בביקוש לעובדים בכל ענפי המשק בדצמבר ,  מחזקות את מגמת ההתייצבות המאפיינת את המחצית השניה של 2009 . " יש מקום לאופטימיות לגבי התרחבות שוק העבודה ב-2010 ואפשר לצפות שהביקוש לעובדים ימשיך לגדול בכל ענפי המשק ,  לנוכח כמה אינדיקטורים חיוביים :  הירידה באבטלה ,  העליה בהיקף הייבוא ,  הגידול בהכנסות ממיסים והגידול בתמ"ג ",  אמרה סגל.הגידול בביקוש לעובדים חדשים הקיף בדצמבר כמעט את כל ענפי המשק ,  לעומת נובמבר .  העליה החדה ביותר בביקוש לעובדים חדשים היתה בתחום משאבי האנוש - 21.2%  .  הביקוש לעובדי פיננסים בנקאות וביטוח גדל ב-13.6% לעומת נובמבר .  הביקוש למנהלים גדל ב-11.2% ,  לעובדים בשירותים עסקיים ב-8.8% ,  לעובדי שיווק ומכירות ב-7.5% ,  לעובדים בשירותי אירוח ואוכל - ב-5.4% ,  לעובדי תעשיה - ב-5.4%  ,  לעובדים בשירותים קהילתיים ב-4.85 ולעובדי בינוי ב-4.5% .  רק הביקוש לעובדי חינוך ירד ב-11.7%.חרף ההתאוששות בביקוש לעובדים חדשים בדצמבר 2009 לעומת נובמבר 2009 ,  הביקוש לעובדים חדשים יחסית לדצמבר 2008 היה נמוך ב-28.6% .  הביקוש ב-2009 כולה לעומת הביקוש ב-2008 כולה היה נמוך ב-42.1% .
 
מנפאואר :  הביקוש לעובדים בדצמבר עלה ב-6% לעומת החודש הקודם 
" יש מקום לאופטימיות לגבי התרחבות שוק העבודה ב-2010 הביקוש לעובדים ימשיך לגדול בכל ענפי המשק "
 
