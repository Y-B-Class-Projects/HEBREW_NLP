שראפובה זכתה בממפיס
הרוסייה הביסה 2:6 ,  1:6 את ארוידסון ותעלה למקום ה-13 בעולם : " עבדתי קשה אחרי אוסטרליה ודברים מתחילים להסתדר "
 תחילת החזרה של מריה שראפובה ?  עוד מוקדם לקבוע ,  אבל סיבה לאופטימיות יש .  הלילה  ( בין שבת לראשון )  ,  זכתה הטניסאית הרוסייה בטורניר ממפיס  ( סך פרסים :  220 אלף דולר )  ,  אחרי ניצחון קליל 2:6 ,  1:6 על סופיה ארוידסון השבדית ,  שמדורגת במקום ה-103 .  שראפובה ,  שמדורגת כרגע במקום ה-16 בעולם ,  זכתה ב-37 אלף דולר ו-280 נקודות דירוג ,  שיעלו אותה למקום ה-13 בעולם .  לשראפובה ,  שלא שמטה מערכה אחת לאורך כל הטורניר והפסידה רק 21 משחקונים ,  זהו תואר ראשון העונה ומספר 21 בקריירה המפוארת שלה .  נקודה נוספת שעשויה לעודד את שראפובה היא העובדה שהיא לא צריכה להגן על נקודות דירוג עד אמצע מאי ,  דבר שיקל עליה להמשיך להתקדם בדירוג .
" אני מרגישה מצוין .  באתי הנה כדי להשיג ניצחונות והשגתי חמישה ,  אז זה היה שבוע טוב בשבילי ",  אמרה שראפובה אחרי המשחק . " הגשתי וחבטתי החזרות טוב מאוד ,  שני אלמנטים חשובים מאוד במשחק באולם .  עשיתי את הדברים הנכונים נגד ארוידסון .  עבדתי קשה מאוד אחרי הכישלון באליפות אוסטרליה ולאט לאט דברים מתחילים להסתדר לי ".  

שראפובה זכתה בממפיס
הרוסייה הביסה 2:6 ,  1:6 את ארוידסון ותעלה למקום ה-13 בעולם : " עבדתי קשה אחרי אוסטרליה ודברים מתחילים להסתדר "
 
