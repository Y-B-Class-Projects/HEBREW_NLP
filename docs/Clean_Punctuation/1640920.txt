הממשלה תחוייב בשקיפות נתוני מגפת האיידס
ביהמ"ש חייב את משרד הבריאות לפרסם דו"ח חצי שנתי שיכלול נתונים מלאים על מספר החולים במחלה . " נתוני התחלואה במגפת האיידס ,  שאוסף משרד הבריאות ,  אינם רכושו הפרטי "
 משרד הבריאות יחוייב לפרסם דו"ח חצי שנתי שיכלול נתונים מלאים אודות מספר חולי האיידס ונשאי נגיף ה-HIV שהתגלו במדינה - כך נקבע בעקבות עתירה שהגישו הוועד למלחמה באיידס והתנועה לחופש המידע לבית המשפט המחוזי בירושלים .  
ב-2007 הגישו שני הגופים עתירה מנהלית משותפת נגד משרד הבריאות ,  שסירב לחשוף מידע עדכני ונתונים סטטיסטיים מלאים אודות נשאי HIV במדינה .  אתמול הציגו הצדדים לשופט משה סובל בשבתו כשופט בית המשפט המינהלי בירושלים ,  פשרה בנושא לפיה משרד הבריאות יעביר לעותרות באמצע השנה את דו"ח הביניים שמפרסמת המעבדה המרכזית לנגיפים בתל השומר בעניין גילוי נשאים וחולים חדשים .
 כמו כן ,  במקביל לפרסום הדו"ח האפידמיולוגי התקופתי בסוף כל שנה ,  יתבקש משרד הבריאות לספק גם פילוח של הנתונים על פי מעמד אזרחי ,  מגדר ודרך העברה ,  כדי לבחון את המגמות בקרב קבוצות שנמצאות בסיכון מוגבר .  כמ כן ,  המשרד מחויב להעביר עד האחד ביוני בכל שנה את מספרן הכולל של הבדיקות שנערכו בישראל בשנה הקודמת לגילוי נשאי HIV .
 על פי הוועד למלחמה באיידס ,  עד היום נתגלו בישראל כ-6,000 נשאי HIV .  אולם ,  בוועד מעריכים שמספר הנשאים גבוה בהרבה ,  מכיוון ש-70% מהאוכלוסיה לא נבדק מעולם . " נתוני התחלואה שאוסף משרד הבריאות אינם רכושו הפרטי ",  אמר מנכ"ל הוועד למלחמה באיידס ,  יונתן קרני . " הם נועדו לאפשר לכל הגורמים הפועלים בשטח למען בריאות הציבור ,  להתעדכן במגמות ולהתייחס אליהן באופן מיידי .  לצערנו ,  עד כה נמנע המשרד מפרסום הנתונים הגולמיים והסתפק במידע מוגבל שמשוחרר לעיני הציבור באיחור של למעלה משנה ". 
מנכ"ל התנועה לחופש המידע ,  רועי פלד ,  הוסיף ש"משרדי הממשלה צריכים להפנים שארגוני החברה האזרחית הם שותפים לקידום מטרות חברתיות שונות ,  וכדי שיוכלו להצליח במשימה שלהם חייבת להיות להם נגישות למידע ברמה דומה לזו שיש למשרדים עצמם .  גם אם משרד הבריאות מנהל באופן מיטבי את המלחמה באיידס ,  הוא חייב לחלוק את המידע שברשותו עם הוועד ועם כל מי שלוקח חלק במלחמה הזו בחברה האזרחית .  המידע צריך להיות עדכני ככל האפשר ומפולח ככל האפשר ,  כדי שהפרסום שלו לא ישרת רק מטרות יחצניות אלא יהיה כלי עבודה של ממש ". 

הממשלה תחוייב בשקיפות נתוני מגפת האיידס
ביהמ"ש חייב את משרד הבריאות לפרסם דו"ח חצי שנתי שיכלול נתונים מלאים על מספר החולים במחלה . " נתוני התחלואה במגפת האיידס ,  שאוסף משרד הבריאות ,  אינם רכושו הפרטי "
 
