מימן מכניס את אמפל לפרויקט האתנול בקולומביה לפי שווי של 90 מיליון דולר
ההשקעה הכוללת בפרויקט - 280 מיליון דולר ;  בקבוצת מרחב צופים תשואה שנתית של 25%
חודש וחצי לאחר שרכשה את 012 סמייל תמורת 1.2 מיליארד שקל ,  חברת אמפל - שבשליטת איש העסקים יוסי מימן - רוכשת 25% ממניות פרויקט הפקת האתנול של מימן בקולומביה ,  לפי שווי של 90 מיליון דולר .  מדובר בעסקת בעלי עניין ,  שבה מממשת אמפל אופציה שניתנה לה בידי קבוצת מרחב הפרטית של מימן ,  לרכישת עד 35% ממניות הפרויקט - כנגד הלוואה שהעמידה למרחב לפני שנתיים בסך 20 מיליון דולר  ( בריבית שהוגדלה אשתקד לליבור + 3.25% )  .  פרויקט הפקת האתנול אותו חשף מימן לפני כשנתיים בראיון למגזין themarker ,  יוקם באזור הגבול הצפוני של קולומביה  ( הים הקריבי )  - בהשקעה כוללת של 280 מיליון דולר .  מדובר בגידול קני סוכר על שטח של כ-100,000 דונם ,  וכן בהקמת מפעל לייצור אתנול בסמוך .  בשדה יקצרו מדי שנה 140-160 טון קני סוכר ,  אשר ישמשו להפקת 112 מיליון ליטר אתנול בשנה .  הפעילות המסחרית בשדה ובמתקנים צפויה להתחיל ב-2012 ,  כאשר לתפוקתו המלאה יגיע המפעל ב-2014  ( סך קיבולת של 137 מיליון ליטר בשנה ) .מקורבים לקבוצת מרחב ציינו אתמול כי סך ההכנסות ב-2014 יגיע לכ-90 מיליון דולר ,  כאשר ה-ebidta תעמוד על כ-60 מיליון דולר ,  ותשקף לפיכך תשואה של 25% על ההון .  את הפרויקט בו יחזיקו לפי שעה מרחב  ( 75% )  ואמפל  ( 25% )  בלבד ,  יממן banco do brazil - לאחר הסגירה הפיננסית שנחתמה באחרונה .  לפרויקט ניתן אישור אזור סחר חופשי ,  וקרקעותיו כבר נרכשו או הוחכרו .  הפרויקט צפוי להעסיק 7,000 עובדים .  משנת 2000 הממשל בקולומביה עושה מאמצים לעודד את שילוב האתנול במשק הדלק במדינה ,  וחוקק חוק המחייב עירוב של 10% אתנול בבנזין הנמכר בשטח המדינה .  החל מ-2012 רכבים חדשים בקולומביה יחויבו לרכוש בנזין המכיל 20% אתנול ,  וב-2015 צפויה קולומביה להכפיל את היעד הנוכחי לערבוב של 20% אתנול .  כיום עומדת קולומביה בכ-73% מכמות האתנול הנדרשת לעמידה ביעד הערבוב של 10%  ( 900 אלף ליטר אתנול ביום מתוך 1.25 מיליון ליטר )  .  מימן אמר אתמול כי  " השקעה זו הינה נדבך נוסף באסטרטגיה של אמפל להשקעה באנרגיות מתחדשות ובפרויקטים ידידותיים לסביבה ".  לדבריו , " הפרויקט משלב את יכולותיה של מרחב לפיתוח פרויקטים בינלאומיים מורכבים לצד יכולותיה באמריקה הלטינית ,  בשילוב אסטרטגיית ההשקעה של אמפל ".  קבוצת מרחב היא זרוע יזמות הפרויקטים הבינלאומית של מימן ,  ופעילה כיום בדרום אמריקה ,  במרכז אסיה ובמזרח התיכון .  החברה מחזיקה ב-60% ממניות אמפל הבורסאית ,  אשר מחזיקה ב-12.5% ממניות ספקית הגז המצרית emg .  בשנתיים האחרונות רכשה החברה את השליטה בגדות מיכליות ,  ובאחרונה את 012 סמייל .  מרחב מחזיקה ב-8.2% ממניות emg  ( ספקית הגז המצרית )  ,  50% משותפות אנרגיית הרוח gwe  ( עם כלל אנרגיה )  ו-51% ממניות ערוץ 10.לא מדובר בעסקת בעלי העניין הראשונה בין מרחב לבין אמפל .  לפני כשלוש שנים מכר מימן לאמפל ,  דרך מרחב ,  מחצית מאחזקותיו  ( 12.5% )  ב-emg ,  תמורת 258.3 מיליון דולר  ( מהם 150 מיליון דולר במזומן )  .
 
מימן מכניס את אמפל לפרויקט האתנול בקולומביה לפי שווי של 90 מיליון דולר
ההשקעה הכוללת בפרויקט - 280 מיליון דולר ;  בקבוצת מרחב צופים תשואה שנתית של 25%

