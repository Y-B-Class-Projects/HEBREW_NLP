רותי רודנר מצטרפת לגיתם BBDO
רודנר תשמש אחראית פיתוח תוכן ותחליף את אימי עירון ,  סמנכ"ל קריאייטיב פלנינג שעוזבת את המשרד לאחר חמש שנים
רותי רודנר מצטרפת לגיתםBBDO כאחראית פיתוח תוכן בתחום האינטרנט ותחליף את אימי עירון .  את תפקידה בגיתם תעשה רותי לצד כתיבת דרמה המיועדת לזכיינית ערוץ 2 קשת .  
רודנר היתה בעבר סמנכ"ל התוכן בנענע10 ומנהלת פיתוח של קשת .  בנענע 10 ניהלה את החבירה בין הפורטל לערוץ 10 ,  את בלוג  " השחקנים "  עם דרור קרן ואלון נוימן ,  את תוכנית התקשורת  " המגרסה "  ועוד .  
רודנר מסרה היום : " אני שמחה להצטרף לגיתם ולהמשיך את המסע שלי בתחום התקשורת ,  שהתחיל בעיתונות כתובה ,  עבר לטלויזיה ,  והתרחב לאינטרנט .  גיתם מציבה לעצמה אתגר חדשני ,  שאני שמחה להצטרף ולתרום להצלחתו .  זוהי שנה של הגשמת חלומות מבחינתי ,  עם כתיבת הסדרות שפיתחתי לערוץ 2 ,  והאפשרות ליצור מודל של תוכן חדש באינטרנט יחד עם גיתם ". 
אימי עירון עוזבת את גיתם לאחר חמש שנים .  עירון שימשה כסמנכ"ל קריאייטיב פלנינג בגיתם והיתה שותפה מרכזית בפיתוח מהלכים פרסומיים מובילים ביניהם : " משהו קטן וטוב "  של סלקום , " בואנ'ה זה אחלה כסף "  של חיש גד ,  ותהליכי מיתוג ביניהם ניקול ומולט של חוגלה ,  שופרסל ומותג הבית של אסם .  בשנה האחרונה שימשה עירון כסמנכ"ל תוכן אינטרנט והיתה אחראית על פיתוח מהלכי תוכן עבור לקוחות המשרד .
 עירון מסרה : " אני מסיימת חמש שנים נפלאות בגיתם של רעיונות שהתגשמו ,  מיקס נהדר בין אסטרטגיה ,קריאייטיב ודיגיטל והרבה אנשים שנשארים חברים לדרך .  אני יוצאת לדרך חדשה ועצמאית בליווי צמוד ,  תמיכה אמיתית ופירגון שלא יתוארו ,  מצד מיכל המאירי ומודי כידון שאפשרו לי לצמוח לכיוונים חדשים בתוך גיתם ".  
מנכ"ל גיתם מיכל המאירי מסרה : "  אימי היתה צלע משמעותית בגיתם ,  הובילה מהלכים משמעותיים בהצלחה רבה עם הכישרון והיכולות שיש לה אין לי ספק שהיא הולכת להצליח ובגדול ועוד נשמע ממנה רבות .  תחום התוכן באינטרנט הוא הדבר הבא בתחום הפרסום ,  אני מאמינה  ,  שכחברה שחרטה על דגלה להוביל את ענף הפרסום ,  חדשנות הינה ערך עליון מבחינתנו ולתוכן באינטרנט יש משמעות כבירה .  רותי היא אחת מנשות התוכן הטובות והמוכשרות בענף  ,  אני שמחה שהיא מצטרפת לצוות המוביל שלנו .  ואני בטוחה שעם ניסיונה העשיר תצעיד אותנו לגבהים חדשים "
 
רותי רודנר מצטרפת לגיתם BBDO
רודנר תשמש אחראית פיתוח תוכן ותחליף את אימי עירון ,  סמנכ"ל קריאייטיב פלנינג שעוזבת את המשרד לאחר חמש שנים

