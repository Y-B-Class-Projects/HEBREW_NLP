הליגה תנסה להשאיר את ההורנטס בניו אורלינס
הקומישינר דייויד סטרן מינה נציג שיפקח על ענייני המועדון וינסה למצוא בבוא העת משקיע חדש .  פיל ג'קסון חושש מניק יאנג
הנהלת ה-NBA עושה כל מאמץ להשאיר את ההורנטס בניו אורלינס .  כזכור ,  הקבוצה מהעיר שספגה אסון טבע קשה בדמות הוריקן קתרינה מתמודדת בשנה האחרונה עם צרות קשות מבית ,  כאשר הבעלים של הקבוצה ג'ורג' שין ,  שנאבק במחלה קשה וסובל מקשיים כלכליים ,  ימכור את הקבוצה להנהלת ה-NBA
מאז אסון קתרינה ההורנטס היא הבייבי של הקומישינר דייויד סטרן ,  שהביא לעיר את אירוע האול-סטאר ב-2008 שזכה להצלחה כבירה .  כעת הנהלת הליגה תשלח נציג בכיר מטעמה ,  ג'ק ספרלינג ,  לנהל את העניינים במועדון .
" גדלתי כאן ",  אמר ספרלינג , " סטרן ביקש ממני לעזור .  הוא מאוד חיובי לגבי הקבוצה .  אנחנו במצב קשה כרגע ,  אבל הוא רוצה להשקיע בקבוצה ,  להציל אותה ולהפוך אותה למוצר אטרקטיבי במטרה למצוא משקיע ".  עם זאת ,  ספרלינג טען שהליגה לא תהמר למצוא רוכש ותנסה קודם כל להסדיר את ענייני הקבוצה .
 מחזור המשחקים הלילה  ( בין שלישי לרביעי )  כלל שבעה משחקים ,  כאשר האלופה ,  לוס אנג'לס לייקרס ,  השיגה ניצחון לא קל על וושינגטון וויזארדס 108:115 . " אין ספק שהם סחטו מאיתנו את הניצחון הזה ",  אמר בסיום מאמן האלופה פיל ג'קסון ,  שאף החמיא לניק יאנג ,  שקלע במשחק 30 נקודות : " אנחנו יודעים שכאשר הוא מגיע העירה ,  אנחנו נספוג ממנו לפחות 25 נקודות ".  
" אני מנסה לבנות לעצמי שם ",  אמר יאנג לאחר התצוגה שלו ,  שהביע אף אכזבה בעקבות ההפסד . " אני שמח על ההופעה שלי ,  אבל בו בזמן כשמשחקים ככה זה כואב שמפסידים .  נלחמנו חזק אבל מול הלייקרס זה לא הספיק לנו ". 
 *  הקבוצה החמה של הליגה כרגע ,  מלבד סן אנטוני ספרס ,  היא דאלאס מאבריקס שסחפה את עצמה לניצחון 10 ברציפות ,  כשגברה 100:105 על גולדן סטייט .  דירק נוביצקי קלע 25 נקודות ,  אבל מי שגנב את ההצגה היה הביג מן הצרפתי ,  איאן מהינמי . " הכנתי את עצמי למשחק הזה טוב מבחינה מנטלית ",  אמר מהינמי . " הייתי מוכן והייתי בפוקוס מלא .  התכנית שלי הייתה לעלות על הפרקט ולהיות אגרסיבי ".  
" אני חושב שהאיש הצעיר ",  כך כינה מאמן הווריורס קית סמארט את מהינמי , " עשה עבודה נהדרת והוא השפיע על המשחק עם הגובה שלו .  הוא לקח ריבאונדים ונתן להם הזדמנויות חוזרות ". 
 *  דנבר חיפשה ניצחון 1,000 עבור מאמנה ג'ורג' קארל ,  אבל דווקא מול שארלוט בחוץ היא התקשתה ונוצחה .  קארל יחפש את המילניום במקום אחר . " כשאנחנו מצליחים להשיג עצירות במשחק ,  אנחנו גם רצים ",  אמר בסיום סטיבן ג'קסון משארלוט שסיים את המשחק עם 23 נקודות . " בשנה שעברה היינו נהדרים מבחינה הגנתית ואנחנו חייבים לחזור לעשות הגנה כזאת .  עכשיו הגיעה העת שנחבר כמה ניצחונות ביחד ". 

הליגה תנסה להשאיר את ההורנטס בניו אורלינס
הקומישינר דייויד סטרן מינה נציג שיפקח על ענייני המועדון וינסה למצוא בבוא העת משקיע חדש .  פיל ג'קסון חושש מניק יאנג

