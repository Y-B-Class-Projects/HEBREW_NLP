חלילודז'יץ' : " זה נורא ,  אני נגעל .  הכול מונע מפוליטיקה "
 חוף השנהב פיטרה את המאמן שלושה חודשים לפני המונדיאל ,  והוא יצא להתקפה .  הידינק מבוקש לתקופה של מספר חודשים
נבחרת חוף השנהב פיטרה היום  ( ראשון )  את מאמנה ואהיד חלילודז'יץ' וכל זאת כשלושה חודשים בלבד לפני המונדיאל .  עתידו של המאמן הבוסני הוטל בספק גדול בשבועות האחרונים ,  בעקבות הכישלון של נבחרת הפילים באליפות אפריקה וההגעה שלה לרבע גמר הטורניר בלבד ,  אחרי שנחשבה לפייבוריטית הגדולה לזכייה .  
יו"ר ההתאחדות לכדורגל המקומית ,  ז'ק אנומה ,  הודיע לא מכבר כי הוא יקבע את עתידו של חלילודז'יץ' עד סוף פברואר ועמד במילתו כשהודיע על פיטורי המאמן בשידור חי בטלוויזיה .  הבוסני לא הגיע בשבוע שעבר לדרום אפריקה ,  לכנס של מאמני כל הנבחרות שיופיעו במונדיאל וההודעה על פיטוריו הייתה עניין של זמן .
" זה נורא ,  אני נגעל .  הפסדתי משחק אחד מתוך 24 והקריבו אותי על המזבח .  הכול מונע משיקולים פוליטיים ",  אמר חלילודז'יץ' שהרגיש נבגד .
 היו"ר אנומה הוסיף שבתוך 10 ימים ימונה מאמן חדש לנבחרת ועל פי הדיווחים ,  השאיפה הגדולה שלו היא הנחית את חוס הידינק לתקופה של מספר חודשים ,  אחרי שההולנדי חתם בנבחרת טורקיה מוקדם יותר החודש ויתחיל לעבוד בה בתחילת אוגוסט .  ביום רביעי תערוך חוף השנהב משחק ידידות נגד דרום קוריאה בלונדון כשעדיין לא ברור מי יעמוד על הקווים .  חוף השנהב שובצה ל"בית המוות "  של המונדיאל ,  עם ברזיל ,  פורטוגל וצפון קוריאה .
 
חלילודז'יץ' : " זה נורא ,  אני נגעל .  הכול מונע מפוליטיקה "
 חוף השנהב פיטרה את המאמן שלושה חודשים לפני המונדיאל ,  והוא יצא להתקפה .  הידינק מבוקש לתקופה של מספר חודשים

