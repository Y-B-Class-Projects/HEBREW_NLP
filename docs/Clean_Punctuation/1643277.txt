המדריך לגלישה בטוחה
לשכן את המחשב בסלון ,  להנחות את הילדים להימנע ממסירת פרטים אישיים ולהתקין אמצעים טכנולוגיים לפיקוח על הגלישה  ?  כך תגנו על ילדיכם באינטרנט
 >  >  אין באמת תחליף לפתיחות שלנו עם הילדים והידיעה כי אם הם ייחשפו לסכנה ,  הם ירגישו בנוח לגשת ולספר לנו .  ואולם לא תמיד נוכל להיות בטוחים שהם יבחינו בצרה המתדפקת על מסך המחשב שלהם ,  ולכן חשוב להדריך אותם כדי שיידעו לזהות את הסכנות ולמנוע אותן .  ההנחיה הראשונה שעלינו להעביר אליהם היא לא למסור פרטים אישיים לאנשים שהם אינם בטוחים בזהותם .  לא מדובר רק בשם מלא ,  טלפון וכתובת - אלא גם בדברים שנראים לעתים שוליים ,  כמו שם בית הספר או מספר חולצת קבוצת הכדורסל בחוג של הילד .  פדופילים מתוחכמים לא צריכים הרבה כדי להתחקות אחר זהות הילדים שעמם הם מדברים .  למדריך העצות המלא לילדים ,  מומלץ להיכנס לאתר אשנב  ( אנשים למען שימוש נבון באינטרנט :  is.gd/8gsdu )  .  לילדים מומלץ להיכנס לאתר  " יותר חכמים מהאינטרנט "  של איגוד האינטרנט הישראלים  ( safe.org.il )  .  ההורים יוכלו באתר זה גם להתייעץ עם מומחים בבעיות או חשדות שונים המתעוררים ,  החל בהתמכרות לאינטרנט ועד לבריונות ברשתות חברתיות .  אם עולה חשד כי פדופיל מנסה ליצור קשר עם הילד ,  הטלפון הראשון שרוב ההורים יעשו יהיה למשטרה .  אבל כשמדובר בבריונות ברשת ,  תחום אפור יותר ,  הורים רבים ניצבים אובדי עצות .  חוק איסור לשון הרע ,  הכולל השפלת אדם בעיני הבריות ,  נחשב לעבירה פלילית שבאופן רשמי עלולה לגרור עד שנת מאסר .  ואולם ,  עו"ד חיים רביה ,  שותף וראש קבוצת האינטרנט וזכויות היוצרים במשרד עו"ד פרל כהן צדק לצר ,  מסביר כי בפועל המדינה אינה מגישה אישומים פליליים במקרים אלה ,  אך אפשר להגיש קובלנה פרטית ולתבוע עד 100 אלף שקל ללא הוכחת נזק  ( כך גם בנושא הגנת הפרטיות )  .  מעבר לכך ,  לדברי צביה אלגלי ,  יועצת לגלישה בטוחה באיגוד האינטרנט הישראלי ,  בכל מקרה של השפלה והתעללות בילד באמצעות האינטרנט ,  מומלץ לפנות תחילה לבית הספר ולהורי הילדים המתעללים .  אם זה לא עוזר והבריונות מקצינה ,  רצוי לפנות למשטרה ולהגיש תלונה במחלקת נוער  ( לא במחלקה לפשעי מחשב )  .  הפתרונות הטכנולוגיים - תוכנות סינון ומעקב לצד הסברה וחינוך אפשר כמובן להציב את המחשב במקום מרכזי בבית וזה רצוי יותר כשמדובר בגילאים הצעירים  ( פחות מ-13 )  .  אך ניתן גם להשתמש בתוכנות סינון ומעקב .  מסקר מכון פאנלס עולה כי כ-30% מההורים משתמשים בתוכנות אלה במחשביהם של ילדים עד גיל 9 .  רק 16%-22% מההורים לילדים מעל גיל 10 עושים בהן שימוש .  לכאורה ,  מדובר בפעולות בילוש וחדירה לפרטיות שרוב ההורים אינם אוהבים ,  אך ד"ר יצחק קדמן ,  מנכ"ל המועצה לשלום הילד ,  טוען כי  " הסכנות באינטרנט כל כך חמורות ,  נפוצות ומוחשיות שאני סבור כי על המבוגרים בכלל ועל ההורים בפרט לנקוט פעולות הגנה גם במחיר פגיעה מיזעריים בפרטיות הילד ובחירותו .  כשם שלא נניח לילד קטן ללכת ברחוב לבד או לחצות כביש ,  בשם חופש התנועה ,  כך איננו יכולים לשלוח ילדים לבדם  ( במיוחד קטנים )  ל'ג'ונגל' של העולם הווירטואלי ברשת ,  על מפגעיו הרבים ".  ד"ר קדמן מדגיש כי על אף שהוא בעד תוכנות אלה ,  הוא נגד התקנתן בהחבא מהילדים . " אני חושב שעדיף לשתף את הילד במתרחש ולהסביר לו מדוע הדברים נעשים .  הדבר החשוב מכל היא תקשורת פתוחה של ההורה עם הילד ".  תוכנות בקרה לחסימת אתרים לא רצויים תוכנות המציעות להורים בקרה על מחשבי הילדים ,  מתחלקות לשני סוגים עיקריים ,  שתמורת תשלום חודשי קבוע ניתן לקבל מספקיות האינטרנט .  הסוג הראשון והמוכר של בקרה ברמת התוכנה הוא תוכנות שנועדו לחסום תכנים בלתי ראויים ,  כמו אתרי הימורים ופורנוגרפיה .  ברוב המקרים ,  תוכנות אלו מאפשרות גם לקבוע מכסות גלישה ולהגדיר מתי האינטרנט יהיה פתוח לגלישה ואף להגדיר פרופיל סינון אישי לכל ילד בבית .  תוכנות בתשלום 1 .  בזק בינלאומי מציעה את תוכנת ikeeper או שירותי מורשת ו-safe web .  ההבדל ביניהם לבין ikeeper הוא שהם יושבים על שרתי הספקית כך שגם אם הילד שלכם גאון מחשבים ,  הוא לא יוכל להסיר את התוכנה  ( בהנחה שהסיסמה נשארת אצלכם )  .  שירות מורשת מצריך מעורבות גבוהה יותר מההורה בהגדרת רמת סינון התכנים ומיועד יותר למגזר הדתי  ( ניתן להגדיר בו רמה מחמירה עד חסימת גלישה פרט לדואר אלקטרוני )  .  עלות כל אחד מהשירותים היא 13.90 שקל בחודש .  2 .  012 סמייל עושה הפרדה בין שירות סינון תכנים רגיל - שירות שמרטף ,  שעולה 10.90 שקל בחודש - לבין שירות המאפשר גמישות ורמות סינון מחמירות יותר ,  המיועד למגזר הדתי - שירות בקרת הורים שעולה 11.90 שקל בחודש .  למצטרפים עד סוף החודש מוצעים כל אחד מהשירותים ב-5 שקלים בחודש .  3 .  נטוויז'ן מאפשרת שירות סינון אתרים  ( מסננט )  ,  שעלותו היא 10 שקלים בחודש ,  שכוללים גם את הסוג השני של תוכנות הבקרה ,  שנועדו לנטר אחר פעילות הילדים בצ'טים ,  בפורומים וברשתות חברתיות .  4.ספקית האינטרנט רימון מאפשרת רמות שונות של סינון כחלק משירות האינטרנט שהיא מספקת ,  ללא עלות נוספת .  מדובר בשירות מסוג שונה .  אחד החסרונות הידועים בתוכנות סינון הוא שלעתים הן עלולות לחסום אתר שהייתם מאשרים או לאפשר העלאת אתר שעלול לכלול תכנים בלתי ראויים .  ברימון ,  כמו בכל תוכנה אחרת ,  יש אתרים שנחסמים על הסף ,  אך יש אתרים שניתנת אליהם גישה ,  תוך סינון התכנים הבעייתיים .  במקרים אמביוולנטיים ,  ההחלטות מתבצעות על ידי נציגים לפי רמת הבטיחות שההורה הגדיר ,  כך שילד חילוני בן 10 ,  למשל ,  יוכל להיכנס לאתר ynet ,  אך אם תהיה כתבה שקשורה בסקס ,  הוא לא יראה אותה .  פתרונות בחינם 1 .  שינוי בהגדרת הדפדפן כבר בשינויי ההגדרות בדפדפן שלכם  ( כמו אקספלורר )  ניתן לסנן תכנים .  אפשר להגדיר את רמת חומרת החסימה לפורומים ,  אתרים עם מלים לא ראויות  ( באנגלית )  ועוד .  ניתן אף לווסת את הסינון כך שהדפדפן יאפשר כניסה לאתרי אמנות המציגים חלקי גוף חשופים .  החסרונות הם שמעבר לכך שלא מדובר בסכין מנתחים מדויקת ,  כל ילד שיודע להתקין דפדפן אחר ,  יוכל לעקוף את הסינון .  למי שמעוניין לנסות אפשרות זו בכל זאת ,  יש מדריכים רבים ברשת המסבירים כיצד להגדיר את הדפדפן ,  והנה אחד מהם :  http :/ /is.gd/8g1gb 2 .  parental control bar זהו סרגל כלים נוח המאפשר להגדיר באופן אינטואיטיבי וקל יותר מזה שבדפדפן .  להורדה :  http :/ /is.gd/89rb2 3 .  k9 של חברת blue coat מעבר לסינון אתרים תוכלו לצפות בכל האתרים שאליהם הגולש ניסה להיכנס  ( לא רק אלה שנחסמו )  .  להורדה :  http :/ /is.gd/8gfov תוכנות שמנטרות פעילות בצ'טים ובפורומים הסוג השני של התוכנות נולד מתוך הבנה שמקור הסיכונים באינטרנט אינו רק באתרים בעייתיים ,  אלא גם באינטראקציות חברתיות .  תוכנות אלה מנטרות אחר הפעילות של המשתמש בצ'טים ובפורומים ומתחקות אחר מלים וביטויים חשודים ,  לא רק כאלה שעשויים להעיד על פדופיליה ,  אלא גם על בריונות .  המלים והביטויים המקפיצים את המערכת הם מתוך מאגרים המתעדכנים תמידית .  המלה  " תמונה ",  למשל ,  לא תגרור תגובה ,  אך וריאציה על הביטוי  " תחזיר לי את התמונה ",  כבר עשויה לשלוח התראה להורה .  1 .  נטוויז'ן כאמור ,  שירות סינון האתרים נטוויז'ן כולל את תוכנת הבקרה ללא תשלום נוסף ,  אך מספר התוכנות שהוא מנטר בינתיים מוגבל יחסית  ( הוא מנטר ,  למשל ,  אחר msn מסנג'ר ו-icq ,  אך לא אחר פייסבוק או google talk )  .  חוץ משליחת מסרים להורה ,  אם התוכנה מזהה כי כמות התוכן הבעייתי עוברת מכסה מסוימת ,  אפשר לקבוע כי היא תכבה את השיחה ואף תסמן את המשתמש שאתו הילד מצ'וטט ותמחק אותו אוטומטית מתוכנת המסרים המיידיים .  2 .  בזק בינלאומי שירות keeper-im של בזק בינלאומי מגיע כתוספת לשירות סינון האתרים ikeeper .  עלות שניהם יחד :  18.90 שקל בחודש .  3 .  012 סמייל שירות בקרה והתראות של 012 סמייל ,  שעלותו 10.90 בחודש  ( או 5 שקלים בחודש למצטרפים בפברואר )  ,  הוא היחיד שההתרעה שהוא שולח להורה מלווה בצילום מסך .  מצד אחד ,  צילום המסך אמור לעזור ,  אך גם יוסיף לכם עבודת בילוש והשקעה מזמנכם .  4 .  the best keylogger אפשרות נוספת ופחות מומלצת היא מעקב אחר כל מה שזז ומוקלד במחשב .  אמנם יש תוכנות שמאפשרות לעשות זאת באופן מסודר ויעיל ,  אך עדיין מדובר לא רק בפלישה לפעילות של הילד במחשב ,  אלא שלרוב האנשים אין זמן לסוג מעקב כזה .  אם בכל זאת תרצו להתנסות בה  ( חינם לשבוע ולאחר מכן ,  ניתן לקנות בעלות של 49 דולר )  תוכלו לעשות זאת באתר הבא :  http :/ /is.gd/8glof .
 
המדריך לגלישה בטוחה
לשכן את המחשב בסלון ,  להנחות את הילדים להימנע ממסירת פרטים אישיים ולהתקין אמצעים טכנולוגיים לפיקוח על הגלישה  ?  כך תגנו על ילדיכם באינטרנט

