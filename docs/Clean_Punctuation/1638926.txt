נציגים של קאזאן וזניט יעקבו אחרי מקרייב
סיפור העברתו של חלוץ אשדוד לאירופה לא הסתיים ,  מאחר וחלון ההעברות ברוסיה פתוח עד ה-15 לפברואר .  מקרייב עצמו חולה
סיפור העברתו לאירופה של חלוץ מ.ס.אשדוד ,  דימיטאר מקרייב ,  טרם הסתיים .  למשחק הבית הקרוב של הקבוצה נגד הפועל תל אביב  ( ראשון )  ,  יגיעו נציגים מהקבוצות הרוסיות רובין קאזאן וזניט סנט פטרסבורג בכדי לעקוב אחרי החלוץ הבולגרי שכבר הביע לא אחת את רצונו לעזוב את אשדוד .  נציגי קאזאן ינצלו מן הסתם את הביקור כדי לעשות סקאוטינג גם על האדומים ,  איתם יפגשו במסגרת הליגה האירופאית ב-18 וב-25 החודש .
 יש לציין כי חלון ההעברות ברוסיה פתוח עד ה-15 בפברואר ,  ולכן עלתה שוב האופציה למכור את מקרייב .  אגב ,  החלוץ עצמו חולה וסובל מדלקת בגרון ,  כאשר באשדוד יעשו כל מאמץ בכדי להכשירו לקראת המשחק ביום ראשון .  
מי שצפוי לערוך הופעת בכורה בהרכב הוא מגן הרכש הסלובני ,  מרקו פופוביץ' ,  שחתם השבוע בקבוצה .  פופוביץ' אמור להיות תוספת כוח משמעותית למאמן יוסי מזרחי ,  שייחפש שלוש נקודות נוספות בכדי לבסס את מעמדה של הקבוצה בחלק העליון של טבלת ליגת העל .  לסגל הקבוצה ישובו הקפטן משה אוחיון והבלם כריסטיאן גונזאלס ,  שסיימו לרצות עונשי הרחקה .
 
נציגים של קאזאן וזניט יעקבו אחרי מקרייב
סיפור העברתו של חלוץ אשדוד לאירופה לא הסתיים ,  מאחר וחלון ההעברות ברוסיה פתוח עד ה-15 לפברואר .  מקרייב עצמו חולה

