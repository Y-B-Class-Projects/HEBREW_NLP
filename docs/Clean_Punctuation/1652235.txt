בכירי בזק מציגים :  מכירת חיסול
בכירי בזק מנצלים את מחירי השיא של המניה ומממשים חבילה גדולה בשווי של כ-6 מיליון שקל .  מנכ"ל בזק בינלאומי ,  איציק בנבנישתי הרוויח כ-3.2 מיליון שקל כתוצאה מהמכירה
בכירי בזק מנצלים את מחיר המניה הגבוה והחלו לממש היום אופציות למזומן .  מנכ"ל בזק בינלאומי ,  איציק בנבנישתי ,  מימש מעל חצי מיליון מניות ויכניס לכיסו רווח לפני מס של כ-3.2 מיליון שקל .  סמנכ"ל השיווק של בזק-קווי ,  רן גוראון ,  מימש היום כ-150 אלף אופציות שיזרימו לכיסו כ-900 אלף שקל וקובי פז ,  סמנכ"ל החטיבה העסקית של בזק ,  מממש 300 אלף מניות שיהפכו ל-1.8 מיליון שקל לפני מס .
 ההערכות הן שעונת המימושים רק מתחילה כעת ובכירים נוספים בקבוצה עתידים לממש עוד אופציות בימים הקרובים ,  ובסכומים גבוהים יותר .  עונת המימושים הנוכחית תיסגר סמוך לפרסום הדו"חות של החברה לרבעון הראשון 2010 .
 גיל שרון ,  מנכ"ל פלאפון ,  שלו תוכנית אופציות בסך 30.5 מיליון שקל ,  ואבי גבאי ,  מנכ"ל בזק אשר לו תוכנית זהה ,  צפויים לממש חלק מהאופציות בתוכנית שלהם בימים הקרובים .  התוכנית הרחבה ביותר היא של יו"ר בזק ,  שלמה רודב ,  ושוויה כעת הוא כ-42 מיליון שקל .
 מניית בזק ,  חצתה לאחרונה לראשונה בהיסטוריה את רף ה-10 שקלים והיא נסחרת כעת בשווי של 10.6 שקל ,  וזאת מול מחיר המימוש של המניה בתוכנית האופציות לבכירים ,  עוד לפני התאמה לדיווידנד ,  שעומד על 5.5 שקל למניה .
 
בכירי בזק מציגים :  מכירת חיסול
בכירי בזק מנצלים את מחירי השיא של המניה ומממשים חבילה גדולה בשווי של כ-6 מיליון שקל .  מנכ"ל בזק בינלאומי ,  איציק בנבנישתי הרוויח כ-3.2 מיליון שקל כתוצאה מהמכירה

