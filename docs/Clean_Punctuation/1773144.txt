האחים נקש - בעלי השליטה בארקיע - רוכשים מרקאנטי את גמול מלונות ב-50 מיליון שקל
קבוצת ג'ורדש של האחים נקש מחזיקה באימפריית הג'ינס הבינלאומית
האחים ג'ו ,  רפי ואבי נקש - בעלי השליטה בארקיע ומבעלי קבוצת ג'ורדאש העולמית - רוכשים מלאון רקאנטי את גמול מלונות ב-50 מיליון שקל .  קבוצת ג'ורדש מחזיקה באימפריית הג'ינס הבינלאומית ,  ב-70% מחברת ארקיע ,  במלון אורכידאה אילת ,  ובחברת אמפא ואמפא נדל"ן.במסגרת העסקה ,  גמול השקעות שבשליטת רקנאטי  ( 50% )  ,  תמכור את מלוא הזכויות והלוואות הבעלים שהעמידה גמול השקעות לטובת גמול מלונות .  גמול מלונות רשומה בספרי גמול השקעות לפי שווי של כ-43 מיליון שקל ,  והעסקה תניב לחברה רווח הון בסך של כ-6 מיליון שקל .  גמול מלונות מחזיקה במלונות צל הרים בים המלח ,  גולדאר בנתניה ,  נוף עין כרם ומלון מיראז' באילת.מצבה של גמול השקעות בשנים האחרונות אינו קל ,  בלשון המעטה .  במהלך המשבר האחרון ,  החברה נקלעה לקשיים ונאלצה להגיע להסדר חובות עם נושיה ,  במסגרתו רקאנטי ויתר על 32% מהון מניותיו בחברה ,  אך נשאר בעל השליטה .  במסגרת ההסדר ,  גמול שילמה לבעלי האג"ח כ-110 מיליון שקל במזומן ובניירות ערך סחירים ופרסה מחדש חוב בסך של כ-285 מיליון שקל לטווח ארוך .  באמצעות העסקה הנוכחית ,  גמול ממשיכה ביישום האסטרטגיה שקבעה לעצמה ,  במסגרתה היא פועלת להקטנת התחייבויותיה.השלמת העסקה הנוכחית כפופה למספר תנאים ,  לרבות אישור הממונה על ההגבלים העסקיים .  עם השלמת העסקה ,  תעביר גמול השקעות סכום של כ-38 מיליון שקל לטובת פירעון מוקדם של איגרות החוב מסדרה ב' של החברה .  זאת ,  בהתאם לסיכום בין החברה לבין מחזיקי איגרות החוב שלה ,  על פיו בעת מימוש חלק מנכסי החברה יועברו כ-80% מכל תמורת מימוש לטובת פירעון מוקדם של אג"חים כאמור.עמי קרופיק ,  מנכ"ל משותף בגמול השקעות ,  מסר היום ,  כי  " העסקה תניב לחברה תזרים מזומנים ,  והיא חלק מיישום האסטרטגיה למיקוד עסקיה והקטנת התחייבויותיה הפיננסיות ".  גמול השקעות ,  בשליטתו של ליאון רקנאטי ובניהולם של ארז בנדל ועמי קרופיק ,  הינה קבוצת אחזקות והשקעות ,  הפועלת בישראל ובחו"ל בתחומים שונים.אבי חורמרו ,  מנכל חברת ג'ורדש ,  אישר הידיעה ,  ואמר : " בבעלותנו שלושה מלונות פעילים ושניים נוספים בבנייה .  בעוד שנתיים נפעיל כבר שיבעה בתי מלון ". 

האחים נקש - בעלי השליטה בארקיע - רוכשים מרקאנטי את גמול מלונות ב-50 מיליון שקל
קבוצת ג'ורדש של האחים נקש מחזיקה באימפריית הג'ינס הבינלאומית

