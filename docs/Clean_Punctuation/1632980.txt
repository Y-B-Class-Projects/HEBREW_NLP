פדרר : " אני רעב מתמיד "
 לקראת אליפות אוסטרליה טוען נובאק דג'וקוביץ' שהדומיננטיות של נדאל ופדרר תמה ,  אבל השוויצרי טוען : " אני נרגש כמו תמיד "
 נובאק דג'וקוביץ' מצטרף להערכת פרשני הטניס בעולם ,  ולקראת אליפות אוסטרליה שתיפתח מחר  ( שני )  גם הסרבי מאמין שהשליטה המוחלטת של רוג'ר פדרר ורפאל נדאל בצמרת הטניס עומדת להתפוגג . " אני חושב שהסבב הגברי הפך למאוד מעניין ",  אמר דג'וקוביץ' , " זה טוב לענף שיש קבוצה גדולה של טניסאים שמסוגלים לזכות בטורנירים גדולים ובגראנד סלאמים ". 
כידוע ,  דג'וקוביץ' הוא רק אחד משני טניסאים  ( יחד עם דל פוטרו )  שזכו בגראנד סלאם ב-19 הטורנירים האחרונים מלבד לנדאל ופדרר . " בחמש-שש השנים האחרונות הדומיננטיות של נדאל ופדרר הייתה מוחלטת ",  יודע הסרבי , " הם ניצחו את כל הסלאמים שבהם השתתפו ,  אבל בשנתיים האחרונות הדברים משתנים ..  .  יש לנו יותר ביטחון ואמונה שאנחנו יכולים לזכות בגראנד סלאם ". 
דג'וקוביץ' - יחד עם אלוף היו-אס אופן דל פוטרו ,  כמו גם אנדי מארי ,  אנדי רודיק וניקולאי דוידנקו ,  שנמצא בכושר מצוין - הם חלק מהשחקנים שמאיימים על הצמד ששולט בענף כבר שנים רבות .  
אבל פדרר מסתכל על הדברים אחרת ,  וטוען כי הוא אינו מתכוון להרפות . " אני מתרגש בכל פעם מחדש לפני כל טורניר גדול ,  ומנסה להוכיח את עצמי שוב ושוב ",  אמר השוויצרי ,  שמתכונן למשחק הלא פשוט שמצפה לו בסיבוב הראשון מול איגור אנדרייב במגרש המרכזי במלבורן פארק : " זה תמיד מיוחד לשחק מול קהל כל כך גדול ,  אחרי שבפגרה אתה מתאמן מול שני אנשים משועממים שמסתכלים עליך מהגדר .  פתיחת עונה היא תמיד מרגשת ,  זו תמיד התחלה מאפס ,  ואני מרגיש מצוין ורעב כמו תמיד ". 

פדרר : " אני רעב מתמיד "
 לקראת אליפות אוסטרליה טוען נובאק דג'וקוביץ' שהדומיננטיות של נדאל ופדרר תמה ,  אבל השוויצרי טוען : " אני נרגש כמו תמיד "
 
