מרכז המחקר של הכנסת :  תקציב דו שנתי עשוי להביא למדיניות לא יעילה
תוצאות המחקר :  תחזיות האוצר לשנת 2009 היו פסימיות לעומת הנתונים בפועל 
" הכנת תקציב דו שנתי המבוסס על הנחות מקרו כלכליות אשר נעשות תקופה ארוכה לפני שנת התקציב עשויה להביא למדיניות תקציבית לא יעילה .  סקירה משווה מעלה כי במדינות העולם נעשה שימוש בתקציב דו שנתי במקרים ספורים בלבד ,  בעיקר בגין משברים פוליטיים ",  כך עולה מסקירה שכתב מרכז המחקר והמידע במחלקה לפיקוח תקציבי בכנסת.במסגרת הסקירה ,  שכותרתה  " בדיקת ההנחות המקרו-כלכליות בתקציב הדו-שנתי ",  בוחן המחקר את תחזיות משרד האוצר בקיץ 2008 אשר שימשו להכנת התקציב לשנת 2009 .  כמו גם ,  את התחזיות שעודכנו באפריל 2009 ושימשו להכנת התקציב הדו-שנתי לשנים 2009-2010.אחד החסרונות הבולטים של תקציב דו שנתי הוא חוסר התאמה של המדיניות התקציבית לשינויים בסביבה הכלכלית ,  העולמית והמקומית .  זו הסיבה שמעט מדינות בעולם מיישמות תקציב דו שנתי ,  וגם כאשר הן עושות כן ,  זה בעיקר בשל משבר פוליטי ולא בשל צידוק כלכלי.תהליך הכנת התקציב מבוסס על הנחות מקרו-כלכליות אשר מכין משרד האוצר ,  עיקרן :  שיעורי הצמיחה של התוצר המקומי ,  הצריכה הפרטית והציבורית ,  יבוא ויצוא ושיעור האינפלציה .  התחזיות משמשות להכנת צפי הכנסות המדינה ממיסים ויעד הגירעון התקציבי .  מרכז המחקר מציג טבלה ובה תחזיות האוצר לשנת 2009 מול הנתונים בפועל .  מהטבלה עולה כי קיים פער ניכר בין ההנחות לבין הביצועים בפועל.כך למשל האוצר העריך התכווצות של 1% בתוצר בשנת 2009 ,  בעוד שבפועל הסתכמה הצמיחה ב-0.5% .  הצריכה הפרטית גדלה ב-1.1% לעומת תחזית ל-0% אחוזי צמיחה .  מנגד ,  יצוא הסחורות קטן ב-13.2% לעומת תחזית לצניחה של 11.9% .  האוצר גם הניח גירעון תקציבי של 6% מהתוצר בעוד שבפועל הסתכם הגירעון ב-5.15% .  הכנסות המדינה ממיסים הסתכמו ב-2009 ב-177.7 מיליארד שקל - 4.8 מיליארד שקל לעומת הצפי בתקציב הדו שנתי ,  אשר עמד על 172.9 מיליארד שקל.מחברי הדו"ח מציינים כי לפי דו"ח של ה-oecd על כלכלת ישראל מחודש אוקטובר 2009 ,  היה מקום לתקציב דו שנתי לשנים 2009 ו-2010 בשל הנסיבות הפוליטיות ,  שכן עד למחצית 2009 לא אושר התקציב לאותה שנה .  אולם ,  כלכלני ה-oecd ממליצים לא לאמץ תקציב דו-שנתי באופן קבוע ,  שכן מדיניות כזו תגביל את הממשלה ביישום נורמות והתאמות תקציביות.כמו כן ,  מחברי הדו"ח ממליצים לשנות את החקיקה הקובעת הוצאה של 1/12 מתקציב שנה קודמת ,  במקרה של אי אישור התקציב .  זאת ,  מפני שתקציב זה אינו כולל הצמדה למדד המחירים לצרכן וכן כולל רכיבים קשיחים ובלתי ניתנים לשינוי בטווח הקצר כמו תשלומי ריבית על החוב .  מנגד ,  מאחר שתקציב נבנה כמה חודשים לפני תחילת השנה הרלוונטי ,  הרי שאין ברירה אלא לבסס תקציב על הערכות .
 
מרכז המחקר של הכנסת :  תקציב דו שנתי עשוי להביא למדיניות לא יעילה
תוצאות המחקר :  תחזיות האוצר לשנת 2009 היו פסימיות לעומת הנתונים בפועל

