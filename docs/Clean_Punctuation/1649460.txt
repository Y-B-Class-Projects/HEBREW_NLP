קלינטון :  סנקציות עכשיו ,  דיבורים אחר כך
מזכירת המדינה האמריקאית כבר לא מאמינה בדיבורים עם טהרן . " הזמן לפעולה הוא עכשיו ,  רק לאחר שנאשר סנקציות אירן תנהל משא ומתן של רצון טוב "
  ( צילום :  רויטרס ,  עריכת וידאו :  לירז ליבנה ) 
מזכירת המדינה האמריקאית הילרי קלינטון אמרה הערב  ( רביעי )  כי אירן תנהל עם הקהילה הבינלאומית משא ומתן הוגן אך ורק לאחר שיוטלו עליה סנקציות . " הזמן לפעולה בינלאומית הוא עכשיו .  רק לאחר שנאשר סנקציות במועצת הביטחון ,  אירן תנהל משא ומתן של רצון טוב ". 
נשיאה התורן של מועצת הביטחון של האו"ם עימנואל איסוזה נגונדט הודיע הלילה כי המועצה עשוייה לטפל בדרישות להטיל סנקציות נוספות על אירן כבר בחודש הקרוב .  לדברי נגונדט הנושא עשוי לעלות בפגישות המועצה החודש . " אנחנו מעריכים כי הנושא יעלה החודש על השולחן ,  אבל אנחנו עדיין מחכים ,  זהו תהליך מתמשך ". 
דיפלומטים במערב אמרו כי ארה"ב ,  בריטניה ,  צרפת וגרמניה כבר הכינו טיוטת הצעה מתאימה והן עדיין מקווים שרוסיה וסין ייתמכו בה .  באם תיאותנה שתי המדינות לתמוך בטיוטה הדיונים עליה יוכלו להתחיל באופן מיידי .  סגן מזכירת המדינה האמריקאית ,  ג'יימס שטיינברג ,  יצא לסין על מנת להפיג את המתח ביחסי שתי המדינות ועל מנת לשכנע את סין לתמוך בהטלת הסנקציות על אירן .
 במסיבת העיתונאים בברזיל שהתקיימה הערב ,  התייחסה קלינטון גם לניסיונות לחדש את המו"מ בין ישראל והפלסטינים ואמרה כי היא מקווה שיתחדשו בקרוב . " היינו מרוצים מאד לשמוע שוועדת שרי החוץ הערביים בקהיר תומכת בשיחות ואנו מקווים שהן יחלו בקרוב ",  אמרה .  
הערב גם הודיעו גורמים בממשל אובמה כי השליח האמריקאי ג'ורג' מיטשל יגיע לאזור  " בזמן הקרוב מאוד ,  כדי לסייע בהתנעת המו"מ בהקדם האפשרי ". 

קלינטון :  סנקציות עכשיו ,  דיבורים אחר כך
מזכירת המדינה האמריקאית כבר לא מאמינה בדיבורים עם טהרן . " הזמן לפעולה הוא עכשיו ,  רק לאחר שנאשר סנקציות אירן תנהל משא ומתן של רצון טוב "
 
