קלייסטרס עלתה למקום השלישי בעולם
זוכת המאסטרס עלתה שלב אחד והוריד את סרינה למקום ה-4 .  פאר נותרה 13 בדירוג .  סלע עלה שלב אחד למקום ה-76
שחר פאר גמרה את עונת 2010 ונשארה במקום ה-13 בעולם ,  דירוג השיא שלה ,  גם בדירוג הטניס שפורסם היום  ( שני )  .  כמו בשבוע שעבר ,  דודי סלע ,  שגמר את העונה ומתכונן לעונה הבאה ,  עלה שלב אחד והתמקם במקום ה-76 בעולם .  
רוג'ר פדרר ,  שזכה אמש בטורניר באזל ,  עיר הולדתו ,  אחרי ניצחון על נובאק דגו'קוביץ' ,  נשאר שני בעולם אחרי רפאל נדאל ,  כשהסרבי נותר מדורג שלישי .  אחריהם ניצבים אנדי מארי במקום הרביעי ,  רובין סודרלינג ,  תומאס ברדיך ,  דויד פרר ואנדי רודיק .  פרר ורודיק עלו שלב אחד כשהם מורידים למקום התשיעי את פרננדו ורדאסקו .  את העשירייה המובילה סוגר מיכאיל יוז'ני .  
קים קלייסטרס ,  שזכתה בטורניר במאסטרס ,  עלתה שלב אחד למקום השלישי בעולם ,  והורידה את סרינה וויליאמס למקום הרביעי .  קרוליין ווז'ניאקי ,  שהפסידה לקלייסטרס באותו גמר מאסטרס ,  נותרה ראשונה בעולם ,  כשהיא מקדימה את ורה זבונרבה .  ונוס וויליאמס מדורגת חמישית בעולם ,  סמנתה סטוסור התקדמה שלב אחד למקום ה-6 ,  ודחקה משם את פרנצ'סקה סקיאבונה .  את העשירייה סוגרות ילנה יאנקוביץ' ,  אלנה דמנטייבה שפרשה מטניס ו-ויקטוריה אזרנקה .
 
קלייסטרס עלתה למקום השלישי בעולם
זוכת המאסטרס עלתה שלב אחד והוריד את סרינה למקום ה-4 .  פאר נותרה 13 בדירוג .  סלע עלה שלב אחד למקום ה-76

