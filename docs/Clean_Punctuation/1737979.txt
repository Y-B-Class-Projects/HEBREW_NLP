הישראלים כבשו את תחרות המדע של אירופה
ניתאי אספיס ,  בן ה-18 מקיבוץ סאסא ופבל פדייב ,  בן ה-19 מערד זכו בפרסים בתחרות מדענים צעירים יוקרתית של האיחוד האירופי .  וזה לא הכל :  בפעם הראשונה עמדה ישראלית בראש חבר השופטים
הישג ישראלי :  שני צעירים ישראלים זכו השבוע בפרסים מיוחדים בתחרות האיחוד האירופי למדענים צעירים .  כמו כן ,  בפעם הראשונה מאז ומעולם ,  עמדה בראש חבר השופטים ישראלית - פרופ' חגית מסר-ירון ,  נשיאת האוניברסיטה הפתוחה .  זו הפעם הראשונה בה מכהן נציג ישראלי לתפקיד ראש חבר השופטים בתחרות היוקרתית של האיחוד האירופי ,  ובפעם הראשונה גם כן ,  שני צעירים מישראל זכו בפרסים מיוחדים .
 תחרות האיחוד האירופי למדענים צעירים  ( EUCYS- European Union Contest for Young Scientists )  התקיימה השבוע בפעם ה-22 בליסבון שבפורטוגל .  התחרות שמה למטרה ליצור שיתוף פעולה ומידע בין מדענים צעירים ,  להדריך אותם לעבר עתיד המדע והטכנולוגיה והיא נחשבת לתחרות החשובה ביותר בתחום המדע לצעירים .
 ישראל שלחה השנה שלושה נציגים ,  ושניים מתוכם חזרו עם פרסים מיוחדים בתחום הביולוגיה והפיסיקה :  ניתאי אספיס ,  בן 18 מקיבוץ סאסא שהגיש עבודה בנושא השפעת גלקטין 8 על תהליך ספיגת העצם ,  זכה בפרס בשווי 2,500 יורו .  פבל פדייב ,  בן 19 מערד ,  שהגיש עבודה בנושא חקר אזורי יצירת כוכבים מסוג HII ,  זכה בטיול ייחודי לצ'ילה מטעם ארגון ESO  ( ארגון אסטרונומיה ממשלתי באירופה )  .
 כאמור ,  זו התחרות הראשונה בה ישראלית מכהנת כראש חבר השופטים .  מסר-ירון ,  שעמדה בראש השופטים תפקדה בתחרות כשופטת בשלוש השנים האחרונות ובפני עצמה מוכרת כאשת מדע בעלת שם עולמי .
 מסר-ירון אמרה לוואלה !  חדשות כי  " כאשת מדע ונשיאה של האוניברסיטה היחידה בישראל המאפשרת לצעירים בגיל תיכון ללמוד לתואר אקדמי סדיר כסטודנטים מן המניין ,  אני מכירה את החשיבות הרבה בעידודם של צעירים ללמוד ,  לחקור ולפתח .  תחרות האיחוד האירופי היא בעלת תרומה מרכזית לתחומי המדע והטכנולוגיה ומספקת נקודת פתיחה מצוינת למדענים ומדעניות צעירים אשר נמצאים בתחילת דרכם .  אני מברכת את הישגי הנציגים הישראלים ובטוחה כי מדובר בתחילתה של דרך אקדמית מרתקת ". 

הישראלים כבשו את תחרות המדע של אירופה
ניתאי אספיס ,  בן ה-18 מקיבוץ סאסא ופבל פדייב ,  בן ה-19 מערד זכו בפרסים בתחרות מדענים צעירים יוקרתית של האיחוד האירופי .  וזה לא הכל :  בפעם הראשונה עמדה ישראלית בראש חבר השופטים

