הרשות השניה מגבה את מנכ"ל רדיו תל אביב
יושבת ראש מועצת הרשות אמרה היום כי יש לתת רוח גבית למנכ"ל התחנה שמעון אלקבץ מאחר שבאפשרותו להחזיר את התחנה למסלול הצלחה
ועדת הרדיו של הרשות השנייה החליטה היום לא להתערב בנעשה ברדיו תל אביב ולגבות את המנכ"ל החדש שמעון אלקבץ בהחלטותיו .  יושב ראש מועצת הרשות השנייה נורית דאבוש אמרה היום כי הרשות תתן רוח גבית לאלקבץ מאחר שבאפשרותו להחזיר את התחנה למסלול הצלחה ולקדם אותה בתקופת הזיכיון החדשה .  קודם לדיון העביר רדיו תל אביב מספר הבהרות בנוגע לשינויים שבוצעו בו לאחרונה ,  אולם לוואלה !  ברנז'ה נודע כי ההבהרות אינן מספקות ונדרשות הבהרות נוספת לצד העברת לוח השידורים לאישור הרשות .
 מועצת הרשות השנייה אישרה ביום רביעי האחרון רכישה של 50% ממניות הרדיו על ידי בעלי רדיו חיפה ,  שהחזיקו בשליש ממניות התחנה בתקופת הזיכיון הקודמת .  מספר ימים קודם לכן ביקשה הרשות מהנהלת התחנה הבהרות בנוגע לשינויים ,  לאחר שבחצי השנה האחרונה רבים מבכירי התחנה ומגישיה הבולטים הודיעו על עזיבתם ,  בהם המנכ"ל שי בן מאור ,  מנהל התכניות לירון תאני ,  סמנכ"ל ההפקה רועי פרמינגר והמגישים טל ברמן ,  אביעד קיסוס ,  ערן זרחוביץ ושרון טייכר .
 בנוסף לועדת הרדיו התכנסה היום גם ועדת הרדיו של הרשות השנייה לטלוויזיה ורדיו ביהודה ושומרון ,  גוף הזהה בהרכבו לרשות השנייה אולם סמכויותיו כפופות למפקד פיקוד המרכז .  בישיבת הועדה הוחלט כי  " רדיו"ש ",  התחנה שזכתה במכרז על הפעלת הרדיו האזורי ביהודה ושומרון ,  תחל את שידוריה ב-8 בינואר .  בישיבה אושר עקרונית לוח השידורים של התחנה ,  בכפוף למספר שינויים נדרשים הכוללים הכנסת תכניות שהופיעו בהתחייבות התחנה במכרז ולא הופיעו בלוח שהוגש לאישור .
 
הרשות השניה מגבה את מנכ"ל רדיו תל אביב
יושבת ראש מועצת הרשות אמרה היום כי יש לתת רוח גבית למנכ"ל התחנה שמעון אלקבץ מאחר שבאפשרותו להחזיר את התחנה למסלול הצלחה

