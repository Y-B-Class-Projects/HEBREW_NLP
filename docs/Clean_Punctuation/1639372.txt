פרויקט מגדל הדוידקה בירושלים יוצא לדרך בהשקעה של 250 מ' ש'
הפרויקט יכלול שני בנייני מגורים בני 18 קומות שיכלולו 108 דירות ושטחי מסחר
פרויקט הדוידקה בירושלים יוצא לדרך .  חברת פנסטון בבעלות היהודי-גרמני דוד כהן תחל בקרוב בבניית פרויקט מגדל הדוידקה בהיקף של 250 מיליון שקל .  הפרויקט יכלול שני מגדלים בני 18 קומות כל אחד ו-108 דירות .  למתחם תוכנית בניין עיר  ( תב"ע )  מאושרת ,  והחברה קיבלה היתרי בנייה לפני כשנה ,  אולם השהתה את תחילת העבודות בשל סלילת תוואי הרכבת הקלה ,  לבקשת העירייה .  הפרויקט ממוקם במרכז העיר ,  מול שוק מחנה יהודה ,  בטווח הליכה מהכותל ,  קניון ממילא ,  בית הכנסת הגדול ושכונת נחלאות המתחדשת .  הדמיית הפרויקטלפי התוכנית ,  המגדלים ייבנו מעל שתי קומות מסחר וארבע קומות חניה תת קרקעיות בשטח כולל של כ-30 אלף מ"ר .  הדירות בפרויקט יהיו מרווחות - בנות 6-3 חדרים ,  דירות מיני פנטהאוזים עם 6 חדרים במפלס אחד בקומות 15-12 וארבעה פנטהאוזים גדולים בשטח של 300 מ"ר בקומות 17-16 . " הפרויקט הוא סנונית ראשונה להחייאת מרכז העיר והיחידי ,  עד כה ,  על רחוב יפו ,  המיועד למגורים ",  אומר עו"ד יוסף בביוף ,  המייצג את היזם , " זה סממן ראשון להפשרת שוק הנדל"ן בירושלים ,  בנוסף לפרויקט המגורים הוא מציע כ-4000 מ"ר שטחי מסחר ".  לדברי בביוף ,  הפרויקט מיועד לקהל ישראלי מהמעמד הבינוני והגבוה .
 
פרויקט מגדל הדוידקה בירושלים יוצא לדרך בהשקעה של 250 מ' ש'
הפרויקט יכלול שני בנייני מגורים בני 18 קומות שיכלולו 108 דירות ושטחי מסחר

