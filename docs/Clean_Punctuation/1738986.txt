גורם בבית"ר : " אם היינו יותר קילרים ,  היינו מנצחים "
 במועדון יצאו ברגשות מעורבים מה-3:3 הדרמטי נגד מכבי חיפה :  מלמיליאן : " כשאנחנו שולטים ההגנה קצת מופקרת ,  אבל זה פתיר "
 צילום ועריכה :  נועם אשל
בבית"ר ירושלים יצאו ברגשות מעורבים מקרית אליעזר .  מצד אחד הקבוצה הצליחה להשוות בדקה ה-90 ל-3:3 ולהשיג תוצאה שבמועדון היו מוכנים לקנות מראש ,  ולכן משתדלים במועדון להסתכל על הצד החיובי של ההתמודדות ,  אך מנגד ,  בבית"ר יודעים כי הם יתקשו לפגוש שוב מכבי חיפה כמו זו ששיחקה נגדם אמש  ( ראשון )  בקריית אליעזר .  גורם בקבוצה סיפר כי  " מצד אחד אנחנו ממשיכים את המומנטום החיובי וסוגרים 8 שערי זכות בשני משחקים נגד קבוצות טובות ,  וזה מאוד משמעותי ומעיד על ההמשך ,  אך אי אפשר להתעלם מכך שהיינו נאיבים וקבוצה יותר קילרית הייתה מביאה היום מחיפה שלוש נקודות .  במצבנו אסור להיות חזירים אבל זה עדיין פספוס ".  מי שהיה יותר ממרוצה היה המאמן אורי מלמיליאן ,  שמעבר לעובדה כי חש את החיבור ואת חזרתה של הקבוצה לליגה ,  שידר גם אופטימיות לגבי הנאיביות של הקבוצה ,  ואמר לאנשים במועדון : " יש לנו עדיין בעיות מנטליות ואנחנו עדיין לא מוכנים להתמודד עם זה שאנחנו מתחילים לשלוט במשחק עם הרבה שחקנים וההגנה קצת מופקרת ,  אבל אלה בכלל לא בעיות ,  זה פתיר וכבר אחרי הפגרה גם זה ישתפר .  סבלנות ונגיע לאן שצריך להגיע ".  
מלמיליאן גם אמר לאלי דסה הצעיר  " אמרתי לך ,  הם רצו להלחיץ אותך כי אתה צעיר ,  אבל שידרת בטחון והלחצת אותם .  כל הכבוד ילד ".  כשנשאל על ידי אנשי המועדון על דריו פרננדז וכריסטיאן אלברז אמר להם מלמיליאן כי  " הם עדיין מהזרים הכי טובים שיש כאן וישדרגו אותנו מאוד .  זה עניין של עוד משחק-שניים עד שהם יחזרו להרכב ,  הם חשובים לנו מאוד ".  לגבי היכולת החלשה של אריאל הרוש ,  שלא מצליח לשחזר את יכולתו הגבוהה מהעונה שעברה אמרו במועדון : " זאת דווקא עוד סיבה להיות אופטימיים .  אריאל זאת מניה בטוחה והוא יחזור לעצמו מהר מאוד ".  האחרון שיצא מהחדר הלבשה ונראה מאוד מאושר היה סמואל יבואה ,  שסיפר כי  " עברתי תקופה לא קלה בבלגיה ואני מבין שגם כאן יש עליי הרבה ביקורת ,  אבל אני יודע מי אני ומה אני שווה וכשאני מרגיש שגם בבית"ר יודעים אז אני נותן את כל מה שיש לי .  אנחנו קבוצה טובה שעם הזמן רק תלך ותהיה חזקה יותר .  אנחנו לא פחות טובים ממכבי חיפה והפועל תל אביב ". 

גורם בבית"ר : " אם היינו יותר קילרים ,  היינו מנצחים "
 במועדון יצאו ברגשות מעורבים מה-3:3 הדרמטי נגד מכבי חיפה :  מלמיליאן : " כשאנחנו שולטים ההגנה קצת מופקרת ,  אבל זה פתיר "
 
