אוסקר 2010 :  הנצפה ביותר מאז 2005
41.3 מיליון בני אדם בארצות הברית צפו בטקס ששודר ברשת ABC .  בגלל מאבק בין הרשת לחברת Cablevision החל השידור באיחור בכשלושה מיליון בתים
טקס האוסקר ששודר הלילה  ( שני )  היה הנצפה ביותר מאז 2005 ,  עם 41.3 מיליון צופים בארצות הברית .  רשת ABC ששידרה את הטקס דיווחה שהוא זכה לרייטינג של 13.1% בקרב צופים בגילאי 18-49 .  מדובר בעלייה שניה ברצף מאז השפל של כל הזמנים ב-2008 ,  אז נצפה הטקס על ידי כ-31.8 מיליון צופים בלבד .
 אתר וראייטי האמריקאי מציג את פילוח הצפייה בקרב הערים בארצות הברית ,  ממנו עולה כי בשיקגו נרשם אחוז הצפייה הגבוה ביותר ,  37.6% .  בלוס אנג'לס המארחת זכה הטקס ל-29.6% .  בניו יורק נרשמה צפייה נמוכה יותר מבשנה שעברה ,  29.4% לעומת 34.1% ,  בגלל מאבק בין רשת ABC וחברת Cablevision שגרם לכך ששידור הטקס בכשלושה מיליון בתים החל רק ב-20:44 ,  כרבע שעה לאחר תחילתו .  על פי נתוני נילסן ,  המנתחת את נתוני הצפייה ,  כ-70 מיליון צופים בסך הכל נחשפו לשידור .
 
אוסקר 2010 :  הנצפה ביותר מאז 2005
41.3 מיליון בני אדם בארצות הברית צפו בטקס ששודר ברשת ABC .  בגלל מאבק בין הרשת לחברת Cablevision החל השידור באיחור בכשלושה מיליון בתים

