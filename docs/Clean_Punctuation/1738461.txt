המולטי-טסקינג מחסל לכם את התפוקה
האם גם אתה יושב עם הסלולרי מול עובדיך ?  האתגר הגדול של המאה ה-21 יהיה הענקת תשומת לב מלאה לכל עובד ולכל פעולה .  כמה טיפים למנהל שרוצה להתמקד
 >  >  מגי ג'קסון שוברת מיתוס מוכר : " המולטי-טסקינג אינו שיא היעילות .  למעשה הוא מחסל את התפוקה ".  ג'קסון ,  שחיברה ספר בנושא ,  טוענת כי לכאורה , " המולטי-טסקינג מאפשר לנו לבצע כמה מטלות במקביל ,  ואולם מעשית הוא מתבטא ב'מעבר בין משימות' ,  דילוגים בין כמה מטלות ברצף מהיר ,  מבלי להקדיש תשומת לב מעמיקה ומלאה לאף אחת מהן .  המולטי-טסקינג מתאפיין בהפרעות תכופות ,  והדבר מפחית את יעילותו באופן חד .  בכל פעם שמפריעים לנו ,  או שאנו מפריעים לעצמנו ,  לוקח זמן לחזור למקום בו היינו בפרויקט ".  מהן ההשלכות של ההפרעות התכופות ?  ג'קסון : " הדברים האלה מפתחים תרבות של קצוות אבודים ,  חשיבה מקוטעת ולחץ .  כשאנו מאבדים ללא הרף את מה שניסינו לעשות ,  מתגבר הקושי להגדיר יעדים ולפעול להשגתם .  רעיונות טובים נזנחים ונשכחים לפני שיש סיכוי לפתח אותם ;  ליצירתיות אין זמן ואין מקום להכות שורש .  מחקר גילה כי שליש מעובדי הידע אומרים שאין להם זמן להרהר בעבודתם :  לחשוב על מה היו יכולים לשפר ,  לבחון דרכים לעבוד באופן יעיל יותר .  חשוב מכך הוא האופן שבו היררכיות הידע נהפכות לשטוחות .  כשתשומת הלב שלנו מכוונת על ידי הודעת הדואר האלקטרוני האחרונה שקיבלנו ,  הדברים הזניחים והדברים המכריעים זוכים ליחס שווה ".  מה את מציעה לעשות כדי למנוע הפרעות ?   " אנו צריכים ללמוד לשלוט בתשומת הלב שלנו ,  למתוח סביבה גבולות ,  במקום להגיב לכל בקשה ולטבוע בפרטים הקטנים . " ראשית ,  הקדישו תשומת לב לתשומת הלב שלכם :  הבינו מתי והיכן אתם מקדישים תשומת לב .  האם אתם מגיבים לכל צפצוף ?  שימו לב לכך שהמענה המיידי לשיחות דוחק את מערכות היחסים העמוקות יותר ,  את השיחות המלאות יותר ,  את הזמן להרהורים .  שימו לב שהן גורמות לכם לפעול על בסיס מיידי בלבד ומונעות מכם לעצור ולחשוב באופן מעמיק ולתכנן לעתיד . " שנית ,  הקדישו זמן להרהור ולהתמקדות אינטנסיבית .  אני מקפידה באדיקות להקדיש זמן וליצור מרחב להרהורים שקטים .  אנו צריכים להעריך מחדש את המחשבה המעמיקה ,  ולא תמיד להעדיף את התנועה ואת הפעילות ".  מה יכולים מנהלים וחברות לעשות כדי לסייע לעובדים שלהם להישאר ממוקדים ?   " לעתים תכופות אני שומעת מעובדיי את המשפט :  'כדי שאצליח לעבוד ,  אני חייב לחזור הביתה' ,  זה מוכיח שיש משהו שגוי ביותר בסביבת העבודה שלנו .  כדי ליצור סביבה תפוקתית יותר ,  המנהלים יכולים להתחיל לבדוק מה מושך את תשומת הלב שלהם .  הם צריכים לשאול את עצמם:האם התרבות של מולטי-טסקינג והפרעות ללא הפסקה בארגונים שלנו תסייע לנו לעבור בהצלחה את הרבעון הנוכחי ?  במקביל ,  מנהלים בחברה צריכים לשמש דוגמה להענקת תשומת לב מלאה .  כשאתם בפגישה ומביטים ללא הרף במכשיר הבלקברי שלכם ,  אתם אומרים לדובר :  'אתה לא שווה את הזמן שלי' ".  מהו השלב הבא ?   " סוכנויות הפרסום מעודדות אנשים זה מכבר ליצור 'מרחב לבן' - לקבוע זמן בלוח הזמנים לחשיבה ממוקדת או לסיעור מוחות .  סוכנות פרסום בטקסס יצרה את מה שהיא מכנה 'חדר הרחם' לצורך יצירה ועיבוד רעיונות .  ליבמ יש 'שישי חושבים' ,  מודל חדשני שפותח על ידי מהנדסי תוכנה והתפשט לכל הארגון .  האופן שבו המנהלים ועובדי הידע מקצים את תשומת הלב שלהם יהיה האתגר הגדול ביותר במאה ה-21 ".  - הכותבת היא עורכת בהרווארד ביזנס רוויו - הסוגיה :  האם מולטי טסקינג הוא תכונה מוערכת וחשובה או שמא מדובר בגורם הפוגע בתפוקת העובד אנושות ?  הפתרון :  הנטייה לעבור במהירות מנושא לנושא במקביל מפתחת תרבות של קצוות אבודים ופוגעת בתפוקה הדרך :  בדקו את עצמכם :  האם אתם מגיבים לכל צפצוף ?  הקדישו זמן להרהור ולהתמקדות

המולטי-טסקינג מחסל לכם את התפוקה
האם גם אתה יושב עם הסלולרי מול עובדיך ?  האתגר הגדול של המאה ה-21 יהיה הענקת תשומת לב מלאה לכל עובד ולכל פעולה .  כמה טיפים למנהל שרוצה להתמקד

