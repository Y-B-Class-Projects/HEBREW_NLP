אלירז שדה זכה בגמר  " האח הגדול "
 אלירז שדה הוא הזוכה בפרס מיליון השקלים לאחר שגבר בגמר תוכנית הריאליטי על סער שיינפיין ,  אלין לוי ,  פותנה ג'אבר וגואל פינטו
 ( צילום :  באדיבות שידורי  " קשת ",  עריכה :  דורון שטיין ) 
אלירז שדה זכה בגמר  " האח הגדול "  שנערך אמש  ( חמישי )  בערוץ 2 .  שדה גבר על סער שיינפיין ,  אלין לוי ,  פותנה ג'אבר וגואל פינטו שהודחו במהלך התוכנית .  
שדה בן ה-27 עסק ערב כניסתו לתוכנית במלצרות ובבית התפרסם בעיקר בשל יריבותו העיקשת עם סער ,  עליו גבר בדו-קרב האחרון של הגמר .  בחלק האחרון של התוכנית השמיעו השניים קולות של פיוס .
 רגע הזכייה הגיע לאחר תוכנית בת כשעתיים ,  במהלכה הודחו בזה אחר זה ארבעת המתמודדים שהגיעו לנצח המנצח לגמר .  המודח הראשון היה גואל פינטו ואחריו הודחה פותנה ג'אבר .  למרות הערכות רבות שגרסו כי תגיע עד הסוף ,  אלין לוי הייתה המודחת הבאה בתור .  לסיום התוכנית הודח סער ואלירז הוכרז כמנצח הגדול .  לתוכנית הגיעו כל מתמודדי העונה מלבד עדנה קנטי , " בשל התחייבויות קודמות "  כפי שטען המנחה ארז טל .
 תוכנית הגמר מהווה את סיום העונה השלישית של  " האח הגדול ",  אחרי עונה אחת של משתתפים אלמונים ועונה אחת של  " האח הגדול VIP ".  בעונה הראשונה זכתה שפרה קורנפלד ובעונת ה-VIP זכה דודי מליץ .
  ( עדכון ראשון :  21:00 ) 

אלירז שדה זכה בגמר  " האח הגדול "
 אלירז שדה הוא הזוכה בפרס מיליון השקלים לאחר שגבר בגמר תוכנית הריאליטי על סער שיינפיין ,  אלין לוי ,  פותנה ג'אבר וגואל פינטו

