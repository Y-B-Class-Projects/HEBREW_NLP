CNN פיטרה מגיש חדשות עקב התבטאויות אנטישמיות
ריק סנצ'ז פוטר לאחר שתקף בראיון את הקומיקאי ג'ון סטיוארט והשמיע הערות אנטישמיות . " מי שמנהל את CNN דומה לסטיוארט ואתה רומז שיהודים הם מיעוט מדוכא ?  "  אמר למראיינו
רשת הטלוויזיה CNN פיטרה אמש  ( שישי )  את מגיש החדשות ריק סנצ'ז לאחר שכינה את הקומיקאי ג'ון סטיוארט ,  מגיש התוכנית הפופולרית The Daily Show ,  גזען ורמז ש-CNN ויתר הרשתות מנוהלות על ידי יהודים .  סנצ'ז אמר את הדברים ביום חמישי בראיון לתוכנית רדיו . 
" ריק סנצ'ז כבר לא מועסק בחברה ",  נכתב בהודעה ששחררה CNN לתקשורת . " אנחנו מודים לריק על השנים שהיה איתנו ומאחלים לו בהצלחה ".  סנצ'ז ,  בן למהגרים קובנים ,  אמר בראיון שלסטיוארט יש דעות קדומות כלפי כל מי שלא נולד כמוהו לאם מורה ואב רופא . " תראה את התוכנית שלו ",  אמר סנצ'ז , " במי הוא מקיף את עצמו ?  רק באנשים שדומים לו ".   
" אני לא קונה את זה שיש גזענים רק בימין ",  המשיך סנצ'ז , " יש גזענים בשני הצדדים .  אני חושב שהתוכנית של ג'ון במהותה מתאפיינת בדעות קדומות כלפי כל מי שאינו מסכים עם נקודת המבט שלו שהיא ברובה נקודת מבט לבנה ,  ליברלית ,  מוסדית .  הוא לא יכול להתייחס לאחד כמוני ,  אחד שאבא שלו עבד קשה כל חייו ,  הוא לא יכול להתייחס לאחד כמוני שגדל בעוני ".  
בתגובה לטענת המראיין שסטיוארט הוא בן מיעוטים בדיוק כמוהו עקב מוצאו היהודי ,  גיחך סנצ'ז ואמר : " כן ,  כן ,  באמת קבוצה נטולת כוח .  על מי אתה עובד ?  אני אומר לך שכל מי שמנהל את CNN דומה לסטיוארט והרבה מהאנשים שמנהלים את כל הרשתות האחרות דומים לסטיוארט .  ואז אתה בא ורומז שאיכשהו האנשים במדינה הזאת שהם יהודים הם מיעוט מדוכא ?  "
 סנצ'ז נחשב עד לא מזמן לכוכב עולה ב-CNN ,  בעיקר בזכות תוכניתו  " Ricks List ".  יחד עם זאת ,  הוא ספג לא מעט עלבונות מסטיוארט בפינה שבה מגיש הדיילי שואו מציג את הטעויות והרגעים המביכים של מגישי הטלוויזיה ברשתות השונות .
 
CNN פיטרה מגיש חדשות עקב התבטאויות אנטישמיות
ריק סנצ'ז פוטר לאחר שתקף בראיון את הקומיקאי ג'ון סטיוארט והשמיע הערות אנטישמיות . " מי שמנהל את CNN דומה לסטיוארט ואתה רומז שיהודים הם מיעוט מדוכא ?  "  אמר למראיינו

