תג המחיר של מרקסטון לפסגות - 20% יותר מיורק 
קרן איפקס רוצה להגיע לבעלות מלאה בבית ההשקעות .  מרקסטון ,  שמחזיקה ב-24% מפסגות ,  מסכימה למכור את המניות שברשותה - אך דורשת תמורתן 800 מיליון שקל
 >  >  קרן איפקס ,  בעלת השליטה החדשה בבית ההשקעות פסגות ,  מנהלת מו"מ עם קרן מרקסטון לרכישת 24% ממניות פסגות שברשותה .  באיפקס מבקשים להגיע לאחזקה של 100% בבית ההשקעות .  במרקסטון הביעו נכונות למכור את המניות שברשותם לאיפקס ,  אך דורשים תמורתן כ-800 מיליון שקל ,  המשקפים לבית ההשקעות שווי הגבוה ב-20% מהשווי שהשתקף מהעסקה שנסגרה בסוף השבוע עם קרן יורק .  הדרישה של מרקסטון לפרמיה על מחיר העסקה עם יורק נובעת מהציפייה כי איפקס תשביח את שוויו של בית ההשקעות בשנים הבאות בעשרות אחוזים .  המחיר שדורשת מרקסטון כולל פיצוי עבור ויתור על אופציה לרכישת 6% נוספים מפסגות לפי שווי של כ-3.9 מיליארד שקל - 42% יותר מהמחיר שבו נסגרה העסקה עם קרן יורק .  לפני שנה הוערכה האופציה שקיבלה מרקסטון ב-4 מיליון שקל ,  על פי בלאק אנד שולס .  כיום ההערכה היא כי האופציה שווה פחות .  טרפו את הקלפים למרקסטון היתה זכות להצטרף לעסקה עוד בשלב הראשון שלה ,  שבו רכשה איפקס 76% ממניות פסגות משלושה בעלי המניות האחרים בבית ההשקעות ,  בראשם קרן יורק שהחזיקה 56% מהמניות .  אלא שבמרקסטון העריכו כי כניסת איפקס לבית ההשקעות תאפשר להציף ערך חדש לפסגות - כך שמוקדם לצאת מהאחזקה בו .  ואולם ,  עם חשיפת החקירה של רשות ני"ע בנוגע להרצת האג"ח בפסגות וההתרחקות מהכסף של האופציה של מרקסטון ,  שוקלים במרקסטון לצאת מהאחזקה תמורת פרמיה על מחיר העסקה עם יורק .  לפסגות מדיניות חלוקת דיווידנד בהיקף של 85% מהעודפים ,  שנקבעה בעסקת המיזוג של קרנות פריזמה לפני שנה וחצי .  כך שאם לא תמכור מרקסטון בשלב זה את אחזקותיה ,  היא תמשיך ליהנות מתזרים מזומנים חיוני שינבע לה מהאחזקה .  לפני כמה חודשים איחרה מרקסטון בפירעון הלוואה של 7 מיליון שקל לאחד הבנקים ,  בשל עיכוב בחלוקת דיווידנד בפסגות .  היום צפויה קרן איפקס להעביר ליורק את התשלום בעבור פסגות .  לאחר העברת התשלום תמונה זהבית כהן ,  מנכ"לית איפקס ישראל ,  ליו"ר דירקטוריון פסגות ,  והדירקטורים הנוכחיים יוחלפו .  מקרן מרקסטון ומקרן איפקס לא נמסרה תגובה לידיעה .
 
תג המחיר של מרקסטון לפסגות - 20% יותר מיורק 
קרן איפקס רוצה להגיע לבעלות מלאה בבית ההשקעות .  מרקסטון ,  שמחזיקה ב-24% מפסגות ,  מסכימה למכור את המניות שברשותה - אך דורשת תמורתן 800 מיליון שקל

