פסל החירות
טל מוסקוביץ' מוצא משמעות בחג הכופתאות ההזויות ,  וגם יודע שאסור לשכוח את מי שלצערנו ,  עדיין לא חוגג חירותו איתנו
יש משהו בחג הזה ,  שגורם לי לאהוב אותו .  ולא ,  זה לא קשור לאהבה המוזרה שלי לאוכל כשר לפסח  ( כןכן ,  יש אנשים שמחכים שנה שלמה לכמה מצות ולקניידלך - בחיי )  .  אולי יותר לעובדה שהוא מגיע בדיוק בזמן ,  להזכיר לי שתכף סוף שנה ,  שפרק חדש בחיים מגיע  ( במקרה שלי ,  הפרק הגדול והמאיים שנקרא צבא הגנה לישראל )  ושהגיע הזמן להביט אחורה ולסכם את הפרק הנוכחי .  אולי יותר מכל ,  אני אוהב את החג הזה בגלל המשמעות העמוקה שמאחוריו .
 פעם שמעתי מאיש חכם שיש עומק ביציאת מצרים .  שכמו שעם ישראל יצא ממצרים ,  זו התקופה בה אנחנו צריכים לצאת ממצרים הפרטית שלנו .  להתגבר על כל הרע שבנו ,  על הפחדים ,  על כל מה שרק עוצר אותנו .  זאת התקופה לקחת נשימה עמוקה ,  להסתכל פנימה ולראות ממה אנחנו מפחדים ,  מה מונע ממנו חירות שלמה ,  טוטאלית ,  אמיתית ,  כזאת שלוקחת את ים סוף וחוצה אותו לשניים .  ואז ,  לנסות לשחרר ,  לצאת מאותה מצרים ,  להשאיר אותה למובראכ ולאחים המוסלמים .  מקסימום לשוב אליה לאיזה טיול של יומיים ושליש בסיני .  העיקר  להשתחרר ממנה ,  לא לתת לשעבד אותנו ,  לא לתת לפחדים שלנו לשעבד אותנו ,  לא לתת לרע שבנו לשלוט על הטוב .
 ואם אני מסתכל על החג הזה ,  חג החירות ,  ובוחן עד כמה אנחנו באמת בחירותנו ,  עד כמה אנחנו באמת חופשיים ,  בני חורין ,  אני מגיע למסקנות מפתיעות .  אנחנו קצת עבדים עדיין ,  עבדים לעצמנו .  ברמה האישית ,  לכל אחד מאיתנו יש קצת פחדים ,  כמה דברים שליליים בתוכו שהוא נותן להם לשלוט מידי פעם ,  וכמו שכבר אמרתי  זו המצרים הפרטית שכל אחד מאיתנו צריך להשתחרר ממנה .  ברמה הלאומית ?  נכון ,  אנחנו עם חופשי בארצנו ,  ארץ ציון וירושלים .  אבל אנחנו נותנים לעצמנו קצת לקרוע אחד את השני ,  נותנים לאלימות לגאות ,  נותנים לעצמנו להיקרע שמאלה וימינה ,  לדתיים-חילונים ,  למרכז ופריפריה .  חירות אמיתית לא נראית ככה ,  הוא אמור להיות קצת יותר טוב מזה .
 אז כשתתאספו סביב שולחנות הסדר שלכם  ( או סתם סביב שולחן עם מלא דברים לא כשרים כי אתם אתאיסטים בדם )  ,  תחשבו על זה ,  על יציאת מצרים הפרטית שלכם .  וכשתסתכלו ימינה ושמאלה ,  תהיו מאושרים על כך שאת מוקפים בכל יקיריכם ותתגעגעו למי שאינם ,  תחשבו על משפחת שליט .  משפחה שמשועבדת כבר כמעט ארבע שנים בכל רגע ,  24 שעות ביממה ,  7 ימים בשבוע .  משועבדת לגעגוע .  תחשבו עליהם ,  יושבים בשולחן הסדר ,  כשכיסא אחד ריק ולא בגלל שמישהו איננו ולעולם לא ישוב .  אלא כי הוא כלוא ,  בודד ,  במרחק אווירי של כמה מאות קילומטרים בלבד מכל אחד ואחת מאיתנו .  האמרה  " כל ישראל ערבים זה לזה "  הופכת את כולנו עבדים ,  לגעגוע ,  לאי הידיעה ,  לתחושת חוסר האונים ותחושת הפחד שמשעבדת את משפחת שליט וודאי לא עוזבת אותה לרגע .
 כשתסיימו לקרוא את ההגדה ותגידו  " לשנה הבאה בירושלים הבנויה ",  שאו תפילה קטנה למען גלעד .  שאת הסדר הבא יחגוג עם משפחתו ,  ואם אפשר גם את ארוחת ראש השנה .  שבשנה הבאה נצא כולנו ,  יחד עם גלעד ,  לחירות .  אין דבר שאני מייחל לו יותר מכך .
 חג שמח .
 
פסל החירות
טל מוסקוביץ' מוצא משמעות בחג הכופתאות ההזויות ,  וגם יודע שאסור לשכוח את מי שלצערנו ,  עדיין לא חוגג חירותו איתנו

