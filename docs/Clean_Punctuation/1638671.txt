תקציב אובמה :  נטל המס על בעלי שכר גבוה בארה"ב יגדל בטריליון דולר תוך עשור
שיעור המס על רווחי הון ודיווידנדים יעלה מ-15% ל-20% עבור בעלי שכר של יותר מ-200 אלף דולר
נטל המס על בעלי שכר גבוה בארה"ב צפוי לגדול בקרוב לטריליון דולר במהלך העשור הקרוב ,  כך לפי הצעת התקציב שהגיש היום הנשיא ברק אובמה לקונגרס .  על פי הדיווח של העיתון  " וול סטריט ג'ורנל ",  עיקר הכבדת המס תיגרם בעקבות תפוגתן בסוף 2010 של הקלות מס שקבע הנשיא הקודם ,  ג'ורג' וו .  בוש .  בעקבות סיום הקלות המס ,  צפוי אחוז מס שולי לבעלי הכנסות שנתיות של יותר מ-200 אלף דולר ,  או 250 אלף דולר לזוגות נשואים ,  לעלות מ-33% ל-36% ,  או מ-35% ל-39.6% לזוגות נשואים .  שיעור המס על רווחי הון ודיווידנדים אף הוא צפוי לעלות עבור בעלי שכר מעל לרמות אלו ,  מ-15% ל-20% .  אובמה הציג היום בפני הקונגרס את הצעת התקציב שלנת 2001 בסף 3.83 טריליון דולר .  הצעת התקציב של אובמה לשנת 2011 ,  הכוללת תוכנית לעידוד יצירת משרות בסך 100 מיליארד דולר ,  מעריכה כי הגירעון התקציבי של ארה"ב יעלה מ-1.4 טריליון דולר בשנת הכספים שהסתיימה ב-30 בספטמבר ל-1.6 טריליון דולר .  התקציב ,  הגדול ב-3% מהתקציב הקודם ,  מעריך כי הכנסותיה של הממשלה יגדלו ב-18% לעומת השנה הקודמת ויסתכמו ב-2.6 טריליון דולר ,  בעקבות ההתאוששות הכלכלית מהמיתון והגידול בהכנסות ממסים.אובמה אמר בעת הצגת התקציב כי הממשל האמריקאי צריך לנהוג באחריות תקציבית אולם בה בעת לעשות מה שנדרש כדי ליצור מקומות עבודה . " הגירעון בתקציב הממשל לא יצומצם בן לילה ",  אמר אובמה . " נמשיך לעשות את מה שנדרש כדי ליצור מקומות עבודה ". 

תקציב אובמה :  נטל המס על בעלי שכר גבוה בארה"ב יגדל בטריליון דולר תוך עשור
שיעור המס על רווחי הון ודיווידנדים יעלה מ-15% ל-20% עבור בעלי שכר של יותר מ-200 אלף דולר

