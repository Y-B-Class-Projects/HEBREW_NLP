שנה חדשה ,  הרגלים ישנים
הנטס קיוו לניצחון שני רצוף ,  אבל הפסידו 94:86 לקליבלנד .  ממפיס הביסה את פיניקס 103:128 .  שיקגו - אורלנדו 93:101
48 שעות לפני ש-2009 נגמרה ,  הצליחה ניו ג'רזי לעשות מעשה בלתי ייאמן ,  ולמצוא ניצחון  ( על הניקס )  ,  ששלח אותה אל הסילבסטר עם מצב רוח טוב ,  ואמונה שהיא מסוגלת אולי להפוך את הניצחון למומנטום חיובי .  אלא שהערב  ( שבת )  פגשו הנטס את לברון ג'יימס וחבריו מקליבלנד ,  ולמרות שנתנו פייט במשך מרבית המשחק ,  הפסידו 94:86 .  היה זה ההפסד ה-30 במספר העונה של הנטס מתוך 33 משחקים ,  ונראה שגם 2010 לא תהיה שנה מוצלחת במיוחד עבורם .  
תוצאות משחקי הלילה :  
ניו ג'רזי  ( 30:3 )  - קליבלנד  ( 8:27 )  94:86מיאמי  ( 15:16 )  - שארלוט  ( 18:13 )  107:97אינדיאנה  ( 22:10 )  - מינסוטה  ( 28:7 )  111:122וושינגטון  ( 21:10 )  - סן אנטוניו  ( 11:20 )  97:86בוסטון  ( 8:24 )  - טורונטו  ( 18:16 )  96:103ניו אורלינס  ( 16:15 )  - יוסטון  ( 14:20 )  95:99שיקגו  ( 17:14 )  - אורלנדו  ( 9:24 )  93:101מילווקי  ( 18:13 )  - אוקלהומה סיטי  ( 15:18 )  97:103  ( הארכה ) יוטה  ( 15:18 )  - דנבר  ( 12:21 )  105:95פיניקס  ( 13:21 )  - ממפיס  ( 16:16 )  128:103סקרמנטו  ( 19:14 )  - דאלאס  ( 10:23 )  99:91 פורטלנד  ( 13:22 )  - גולדן סטייט  ( 23:9 )  89:105
הנטס ניצלו את השעה המוקדמת ותפסו את הקאבס רדומים לגמרי ,  בדרך ליתרון 7 לאחר הרבע הראשון .  או אז התעוררו מו וויליאמס ואחד ,  לברון ג'יימס ,  וקליבלנד חזרה בדרך ליתרון נקודה במחצית .  ניו ג'רזי נהנתה מערב מוצלח של ברוק לופז ,  אבל לא הצליחה לפגוע כלל מחוץ לקשת ,  מה שאיפשר לאורחים להגדיל את הפער עד ל-10 לקראת הרבע האחרון .  דווין האריס וכריס דאגלאס רוברטס עוד החזירו את המארחים עד פיגור 81:77 ,  4 דקות לסיום ,  אבל לברון ,  שהיה בכל מקום בפרקט ,  העניש את הגנת הנטס ,  ומיד לאחר מכן חילק עוד אסיסט ל-ורז'או ,  שסגר את המשחק ,  וקבע ניצחון 7 ברציפות לקאבס .  
לברון הוליך את קלעי קליבלנד עם 28 נקודות ,  ולהם צירף גם 9 ריבאונדים ו-7 אסיסטים ,  מו וויליאמס סייע למלך עם 18 ,  ואנדרסון ורז'או סיים עם 15 ו-12 ריבאונדים .  שאקיל סיים עם 12 ו-9 ריבאונדים בעוד אנתוני פארקר היה חלש עם 6 .  דווין האריס הוליך את קלעי ניו ג'רזי עם 22 נקודות ,  6 אסיסטים ו-5 ריבאונדים ,  בעוד ברוק לופז קלע 20 ואסף 7 ריבאונדים ,  וכריס דאגלאס רוברטס סיים עם 16 .
 פיניקס  ( 13:21 )  - ממפיס  ( 16:16 )  128:103
הגריזליס רשמו את הניצחון המרשים שלהם העונה .  או.ג'יי מאיו קלע 25 ,  סם יאנג הוסיף שיא קריירה של 22 נקודות וממפיס ניצחה באחד המגרשים הקשים בליגה .  אחרי שפתחה את העונה עם מאזן 8:1 ,  ממפיס מגיעה לשוויון 16:16 ,  לראשונה מאז עונת 2005/06 ,  כשבעונה שעברה ,  לדוגמה ,  הם רשמו 16 ניצחונות רק ב-4 במארס .  מארק גאסול הוסיף 19 למנצחים ,  זאק רנדולף קלע 18 והוריד 11 ריבאונדים ורודי גיי הוסיף 16 .  אמארה סוטדמאייר הצטיין בפיניקס עם 29 נקודות ,  סטיב נאש קלע 19 ומסר 13 .
 בוסטון  ( 8:24 )  - טורונטו  ( 18:16 )  96:103
גם ללא קווין גארנט ופול פירס  ( משחק חמישי ממנו נעדר בשל ניתוח בברכו הימנית )  ,  הסלטיקס ידעו לצאת עם ניצחון ביתי ,  כשריי אלן  ( 23 נקודות )  וראשיד וואלאס  ( 16 נקודות )  סיפקו את הניסיון והיכולת להתגבר על 25 נקודות ו-9 ריבאונדים של כריס בוש . " כשראשיד מרוכז בעניין ,  הוא יכול להיות אחד משחקני הלאו-פוסט הטובים בליגה ",  החמיא קנדריק פרקינס לחברו .  טוני אלן הוסיף 14 למנצחים ,  אנדראה בריניאני קלע 21 לטורונטו .
 שיקגו  ( 17:14 )  - אורלנדו  ( 9:24 )  93:101
ובעוד בוסטון וקליבלנד ניצחו ,  אורלנדו מעדה דווקא מול החבורה של ויני דל נגרו ,  שמתאוששת לאחרונה מתקופה רעה . " אם נמשיך לשחק ככה ,  דברים טובים יקרו ",  אמר דרק רוז ,  שהפציץ 30 ומסר 7 אסיסטים לזכות שיקגו .  הבולס רצו 2:20 ברבעים שתיים ושלוש ופתחו פער ממנו המג'יק לא התאוששו .  ג'ון סלמונס סייע לרוז עם 15 מהספסל ,  לואל דנג הוסיף 14 .  מט בארנס הוליך את אורלנדו עם 23 נקודות ,  דוויט הווארד היה רע עם 9 נקודות ב-33 דקות ,  אבל לפחות הוריד 12 ריבאונדים .  וינס קרטר קלע 8 בלבד ב-3 מ-15 מהשדה ,  ועכשיו די ברור איך אורלנדו יצאה מהיונייטד סנטר בראש מורכן .
 הייתם מאמינים שדנבר תנצח את יוטה ,  או כל קבוצה בכירה אחרת ,  ללא צ'ונסי בילאפס  ( מפשעה )  וכרמלו אנטוני  ( ברך )  ?  ובכן ,  תאמינו חברים ,  כי המורמונים כבר חוו את זה הלילה על בשרם . " לנצח בלי צ'ונסי ומלו ,  זה אומר הרבה על החבר'ה האחרים בקבוצה ",  אמר בסיום ארון אפללו ,  שקלע 13 .  הרוקי טיי לאוסון פתח במקומו של בילאפס ורשם שיא קריירה של 23 נקודות ו-9 אסיסטים ,  ננה הוסיף 22 ו-6 חטיפות ,  קניון מרטין תרם 12 נקודות ו-12 ריבאונדים ,  ודנבר כפתה על יוטה 26 איבודי כדור בדרך לניצחון הגדול .  קרלוס בוזר הוליך את הג'אז עם 18 נקודות ו-10 ריבאונדים ,  מהמט אוקור ודרון וויליאמס קלעו 16 כל אחד .
 מיאמי  ( 15:16 )  - שארלוט  ( 18:13 )  107:97
לפיניש כזה מצד האורחים לא ציפו בפלורידה .  סטיבן ג'קסון  ( 8 ריבאונדים )  קלע ברבע האחרון 13 משיא העונה בן 35 הנקודות שקלע ,  די.ג'יי אוגוסטין קלע את כל ה-13 שלו ב-11 הדקות האחרונות של המשחק ,  והבובקאטס שלפו ציפורניים בהגנה בדרך לניצחון גדול .  ג'ראלד וואלאס הוסיף 13 לשארלוט ,  שקלעה ב-52.2 אחוז מהשדה .  דווין וויד קלע 29 ומסר 11 ,  קוונטין ריצ'רדסון הוסיף 20 ,  מייקל ביזלי קלע 14 .
 ניו אורלינס  ( 16:15 )  - יוסטון  ( 14:20 )  95:99
יוסטון הוליכה ביתרון שבע ,  שלוש דקות לסיום ,  ואז כריס פול נכנס לפעולה .  הגארד יצר אם בעצמו או על ידי אסיסטים 10 נקודות עבור ההורנטס ,  שהשלימו ריצת 2:13 וניצחו . " אני אעשה הכל כדי שנגמור עם יותר נקודות מהיריבה ",  אמר כריס פול ,  שקלע 28 ומסר 9 .  אמקה אוקפור קלע 14 והוריד 16 ריבאונדים ,  דייויד ווסט היה מאופק עם 14 ,  אבל 47.6 שניות לסיום קלע את הג'אמפ הכי חשוב במשחק .  טרבור אריזה קלע 19 ליוסטון ,  ארון ברוקס הוסיף 17 .
 פורטלנד  ( 13:22 )  - גולדן סטייט  ( 23:9 )  89:105
הבלייזרס חטפו 41 נקודות ברבע הראשון ונראו זוועה ,  אבל חזרו לעצמם ברבע השני ,  עצרו את הווריורס על 15 וחזרו למשחק .  שתי הקבוצות היו נטולות ספסל ,  כשפורטלנד קיבלה 12 נקודות מדאנטה קניגהאם וג'רד בייליס ,  וגולדן סטייט קיבלה 17 מאנטוני ראנדולף וסי.ג'יי ווטסון .  במשחק של החמישיות ,  זו של פורטלנד היתה טובה יותר בזכות ארבעה בדאבל-פיגרס .  ברנדון רוי היה מעולה עם 37 נקודות ,  אנדרה מילר הוסיף 23 ומרטל וובסטר הוסיף 21 .  מונטה אליס כיכב בשורות המפסידים עם 30 ,  קורי מגטי הוסיף 22 .
 טים דאנקן קלע 23 נקודות ,  רוג'ר מייסון קלע שיא עונה של 20 ,  והספרס רשמו ניצחון חמישי רצוף .  הספסל של סן אנטוניו תרם 41 נקודות לעומת 13 של וושינגטון וזה כל הסיפור . " עשינו דאבל-טים על דאנקן כשלא היינו צריכים ",  אמר ברנדון הייווד ,  וחשף עוד אחת מהבעיות של הוויזארדס במפגש .  טוני פארקר תרם 12 ו-7 אסיסטים ,  מאנו ג'ינובילי קלע 10 .  קארון באטלר קלע 24 לוויזארדס ,  גילברט ארינה קלע 23 ומסר 8 ,  אנטואן ג'יימיסון קלע 17 והוריד 9 ריבאונדים .
 מילווקי  ( 18:13 )  - אוקלהומה סיטי  ( 15:18 )  97:103  ( הארכה ) 
אחרי שוויון 88 בתום המועד החוקי ,  הבאקס קיבלו את מייקל רד הישן והטוב ,  שקלע 6 מתוך ה-27 שלו בתוספת הזמן . " אפילו שאני לא מרגיש עדיין לכדורסל ,  אני אוהב את סוף המשחק ,  אני תמיד רוצה לזרוק את הזריקות הגדולות ",  אמר רד בסיום .  אנדרו בוגוט קלע 23 והוריד 15 ריבאונדים ,  האקים ווריק הוסיף 14 מהספסל ,  ברנדון ג'נינגס קלע 13 .  קווין דוראנט קלע 31 לת'אנדר ,  ראסל ווסטברוק הוסיף 17 ו-13 אסיסטים .
 אינדיאנה  ( 22:10 )  - מינסוטה  ( 28:7 )  111:122
ברבע השני אינדיאנה טסה ל-19:41 ,  אך בשלישי הוולבס קלעו 40 וחזרו למשחק .  זה לא עזר להם ,  הם לא הצליחו לבצע מהפך .  רוי היברט ולות'ר הד קלעו 21 כל אחד עבור המנצחים ,  אל ג'פרסון הוליך את מינסוטה עם 23 נקודות ,  קווין לאב הוסיף 16 .
 
שנה חדשה ,  הרגלים ישנים
הנטס קיוו לניצחון שני רצוף ,  אבל הפסידו 94:86 לקליבלנד .  ממפיס הביסה את פיניקס 103:128 .  שיקגו - אורלנדו 93:101

