בסילוואן מאשימים :  המשטרה מאמינה רק למתנחלים
לדברי תושבים פלסטינים בכפר שבמזרח י-ם ,  המשטרה מתנכלת אליהם ועוצרת אותם בהתאם לבקשות המתנחלים .  צעיר שנעצר בעת שעישן סיגרייה : " אנחנו תמיד נתפסים כשקרנים ,  ואף אחד לא מאמין לנו ".  המשטרה :  דוחים על הסף את הטענות
האירוע שבו נורה למוות תושב כפר סילוואן ,  סאמר סרחאן ,  ביום רביעי האחרון על ידי מאבטח של מתנחלים המתגוררים בכפר שבמזרח ירושלים ,  עורר טענות חריפות של תושבי הכפר נגד המשטרה .  לדברי התושבים ,  המשטרה מתייחסת למאבטחי המתנחלים כאל שוטרים לכל דבר . " השוטרים מאמצים את המלצות המתנחלים ,  עוצרים את מי שהם מבקשים מהם ומאמינים לכל מלה שלהם ",  אומרים בכפר . " ואילו אנו ,  תושבי הכפר הפלסטינים נתפסים בעיני המשטרה תמיד כשקרנים ,  רמאים ,  חשודים ואשמים ". 
סיפורו של תושב סילוואן מחמוד קראעין ,  25 ,  עשוי לחזק את הטענות על אפליה .  קראעין ,  עובד שטח של האגודה לזכויות האזרח ,  עמד אתמול באחת הסמטאות בסילוואן ועישן סיגרייה . " ארבעה שוטרי מג"ב הגיעו אליי ,  שאלו אותי 'אתה גר פה ? ' ,  אמרתי 'לא ,  אני גר באזור אחר של סילוואן' .  הם ביקשו תעודת זהות ,  ונתתי להם .  הם בדקו את הפרטים עליי במסוף ,  החזירו לי את התעודה ושחררו אותי .  הם אמרו לי שזו בדיקה שגרתית ".  
" אלא שכעבור מספר דקות הגיע ג'יפ של מאבטחי המתנחלים .  לפתע ראיתי אותם מסתודדים ,  מצביעים עליי ,  ואז הגיע אותו שוטר מג"ב שבדק את תעודתי לפני מספר דקות ואמר לו שאני מעוכב לחקירה .  שאלתי אותו 'איך זה יכול להיות ?  הרי שחררת אותי לפני עשר דקות אחרי שבדקת את התעודה שלי' .  הם לקחו אותי לתחנת המשטרה ,  שאלו אותי שאלה אחת :  'היכן תפסו אותך ומה עשית שם ? ' .  הבנתי שהם מחפשים אחר מישהו שהצית רכב .  הם החזיקו אותי שם כשלוש שעות ובסוף שחררו אותי ". 
לדברי קראעין ,  אם המאבטחים או עובדי עמותת אלע"ד  ( עמותת ימין המממנת חפירות ארכיאולוגיות בסילוואן  נ.י )  מצביעים על מישהו  הוא הופך מיידית לחשוד בעיני המשטרה . " המשטרה מסתובבת עם עובדי אלע"ד ועם המאבטחים ,  והם מדברים איתם כמו חברים למקצוע ",  העיד קראעין . " הם מדריכים אותם לאן ללכת ,  את מי לעצור והיכן לפעול .  עובדה  אחרי שהשוטרים שחררו אותי הגיע המאבטח ,  הצביע עליי ונעצרתי ".  
" תושבי סילוואן מתוסכלים .  הם מרגישים שהמאבטחים פה תמיד נתפסים כצודקים ,  והמשטרה תמיד מאמינה להם .  אבל אנחנו תמיד נתפסים כשקרנים ואף אחד לא מאמין לנו .  כל תלונה של המתנחלים מטופלת ,  אבל כל תלונה שלנו אינה מטופלת .  האם מתנחל היה נעצר לשלוש שעות ,  אם תושב סילוואן היה ממליץ למשטרה לעצרו ?  אני מנסה להשוות ביני לבין המאבטח שירה למוות בסרחאן לפני כמה ימים .  שנינו נעצרו לשלוש שעות ושוחררנו .  אני לא עשיתי דבר והוא הרג .  ככה זה :  אנחנו נתפסים כשקרנים ,  והם תמיד מבצעים ירי צודק ". 
מנכ"ל האגודה לזכויות האזרח ,  חגי אלעד ,  אמר כי  " האגודה רואה בחומרה כל ניסיון התנכלות מצד המשטרה כלפי פעילי זכויות אדם ופעילים חברתיים בירושלים המזרחית .  חובתה של המשטרה לאפשר לכל אחד למחות בחופשיות ולפעול למען שינוי ,  גם - ואולי בעיקר - כשתוכן הדברים אינו מחמיא לרשויות .  כבר תקופה ארוכה שאנחנו מתריעים כי משטרת ישראל פועלת בסילוואן בשירות עמותות המתנחלים . 
" זו לא הפעם הראשונה ובטח לא האחרונה שבה מאבטחים פרטיים של המתנחלים ,  שאינם בעלי סמכויות שיטור ,  קובעים מי ייחקר וייעצר בשכונה וכיצד יתנהל המרחב הציבורי בירושלים המזרחית .  אנו שבים וקוראים להפסיק את הפעלתן של חברות אבטחה פרטיות במקום בשל היעדר בסיס חוקי להפעלתם ככוח שיטור ליהודים בלבד ". 
דובר משטרת ירושלים מסר בתגובה כי  " במשטרת ירושלים דוחים על הסף את טענות תושבי כפר סילוואן ומוסרים כי המשטרה נוהגת באירועים השונים בשכונה ללא כל משוא פנים ועל פי דין .  באשר למתלונן ,  הוא עוכב אתמול בסילוואן על ידי לוחמי מג"ב בחשד למעורבות בהפרות סדר ולא על פי בקשת המאבטח ,  לטענתו .  הוא נלקח לתחנת שלם שם תושאל ונבדק במשך 20 דקות בלבד ושוחרר ". 
לפניות לכתבנו ניר יהב - nir_yah@walla.com

בסילוואן מאשימים :  המשטרה מאמינה רק למתנחלים
לדברי תושבים פלסטינים בכפר שבמזרח י-ם ,  המשטרה מתנכלת אליהם ועוצרת אותם בהתאם לבקשות המתנחלים .  צעיר שנעצר בעת שעישן סיגרייה : " אנחנו תמיד נתפסים כשקרנים ,  ואף אחד לא מאמין לנו ".  המשטרה :  דוחים על הסף את הטענות

