מכבי פתח תקוה תנסה לצרף את מגרלשווילי השבוע
הקבוצה רוצה לסכם עם השחקן השייך לויטסה ולצרפו במהרה .  פרדי דוד לשחקנים : " לא רוצה לראות שחקנים ממורמרים "  
פתח תקוה בדקה הערב  ( שלישי )  את האפשרות לצרף לשורותיה את המגן/קשר חיים מגרלשווילי ,  ששייך לויטסה ארנהיים ההולנדית וששיחק בעונה שעברה כמושאל במכבי תל אביב .  מקורב לעסקה אמר הערב כי פתח תקוה תנסה להאיץ עד סוף השבוע את המגעים עם השחקן במטרה להחתימו .  
בתוך כך ,  הבוקר כינס המאמן פרדי דוד אסיפת שחקנים סמוך לאימון ואמר להם : " אני לא רוצה לראות שחקנים ממורמרים בקבוצה ,  אני לא מקבל את זה .  שחקנים שבאים עם תחושת מרמור לא יהיו פה ".  שחקנים בקבוצה העריכו כי : " כנראה שהוא התכוון לדני פרדה ונאור פסר ".  שחקנים העידו כי גם המגן חגי גולדנברג ,  שצפוי לקבל פחות דקות בגלל הגעתו של אוזן ,  מאוכזב .  המאמן הוסיף : " אחרי משחק אחד טוב ,  אומרים ששחקנים נרדמים .  אני מקווה בשבילכם שזה לא נכון ,  אל תורידו את הרגל מהגז ".  הקשר הצרפתי סבסטיאן סנסוני שהצטרף אתמול רשמית לקבוצה החל להתאמן היום .  בקבוצה אמרו היום כי יחד עם שחקני הרכש החדשים הקבוצה תוכל להתברג במרכז הטבלה ומעלה .  דוד מחפש כעת חלוץ זר במטרה לצרפו לקבוצה ,  זאת בנוסף לארבעת הזרים שקיימים בקבוצה .  אחד מהם הוא החלוץ הבוסני אדמיר אגאנוביץ'  ( 23 )  ,  ששיחק בשנים האחרונות בליגות בשוויץ ,  סרביה ובלגיה .
 האתר הרומני  " פרוספורט "  מדווח כי רוני לוי מעוניין לצרף לקבוצתו ההחדשה ,  אוניראה אורזיצ'ני ,  את נאור פסר ועומר דמארי .  כזכור ,  ביום ראשון אמר לוי לתקשורת הרומנית כי הוא מעוניין בשני שחקנים ששיחקו תחתיו במכבי פתח תקוה .  על פי הדיווח ,  מחירם של השניים יעמוד על 450 אלף יורו ביחד .
 החלוץ עומר גולן יעזוב מחר  ( רביעי )  את ישראל ויחזור לבלגיה .  גורם בקבוצה אמר : " עד השבוע הבא לא יהיו התפתחויות בעניינו ,  אנחנו רוצים אותו מאוד אבל הוא צריך קודם לבדוק אופציות אחרות באירופה ".  במועדון מפעילים עליו לחצים לוותר על אירופה ולחתום בקבוצה .
 עדכון ראשון :  13:34

מכבי פתח תקוה תנסה לצרף את מגרלשווילי השבוע
הקבוצה רוצה לסכם עם השחקן השייך לויטסה ולצרפו במהרה .  פרדי דוד לשחקנים : " לא רוצה לראות שחקנים ממורמרים "  

