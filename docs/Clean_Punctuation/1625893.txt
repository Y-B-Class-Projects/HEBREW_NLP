תביעה בסך 700 אלף שקל נגד עו"ד אורי דניאל :  גזל כספים מלקוחות
לטענת הלקוחות ,  לאחר שהודיעו לו כי יפסיק לייצגם ,  החל דניאל לרדוף אותם ואף סייע להגשת תביעה נגדם במיליוני שקלים
 >  >  תביעה בסך 700 אלף שקל הוגשה באחרונה נגד עו"ד אורי דניאל ,  המתמחה בתחום האזרחי ,  בטענה כי גזל כספים מלקוחותיו לשעבר .  בתביעה נטען כי בני הזוג ריקי שחם-רביצקי ואבי שחם היו לקוחות נאמנים של דניאל במשך כמה שנים ,  וזה הכיר כל פרט בחייהם :  חשבונות בנק ,  נכסים ,  כלי רכב ,  נסיעות לחו"ל וייצג אותם בעסקות ובהליכים שונים .  לפי המתואר ,  לאחר שכשל בטיפול בהליך משפטי של האישה ,  החליטו בני הזוג שהוא יפסיק לייצגם .  בתגובה לכך ,  הפך דניאל את עורו והחל להרוס את חייהם ,  כך לפי התביעה .  לטענת בני הזוג ,  דניאל קיבל מהם שכר טרחה בסך 250-350 אלף שקל ,  תמיד במזומן ללא חשבוניות .  לגרסתם ,  דניאל הסביר שהוא מפקיד את כספם בחשבון נאמנות ,  אך מעולם לא העביר דו"ח בעניין ואף גזל מהם כספים .  בני הזוג הגישו נגדו תלונה לוועדת האתיקה של לשכת עורכי הדין .  לפי התביעה ,  במאי 2008 פנה דניאל לבני הזוג שחם במכתב דרישה בשם אישה בשם פנינה שפיגל ודרש מיליוני שקלים .  הפנייה נעשתה אף שזמן קצר קודם לכן היה דניאל בא כוחם של בני הזוג . " דניאל עשה שימוש זדוני במידע שיש לו על שחם-רביצקי מתוקף היותו בעבר עורך דין שלה ",  נאמר בתביעה שהוגשה באמצעות עו"ד ארז שניאורסון .  בסופו של דבר הגישה אותה אישה את התביעה נגד בני הזוג באמצעות עו"ד מישל אוחיון ,  אך לדעת בני הזוג ,  דניאל בחש בה מאחורי הקלעים וסייע בהכנתה .  מהתביעה של שפיגל נגד בני הזוג ,  בסך 2.7 מיליון שקל ,  עולה מציאות שונה .  לפי התביעה ,  שחם-רביצקי היתה ראש כת סודית  - " קבוצת הלימוד "  בת 25 איש וכינתה עצמה אחת מ"חמשת הקיסרים של הפלנטה ".  בעלה אבי היה לפי התביעה גם הוא דמות בכירה בהיררכיה של הכת .  במשך 12 שנה ,  נטען ,  השתעבדה שפיגל לכת של שחם-רביצקי תוך שנגרמו לה נזקים נפשיים וממוניים :  נתק עם בת משפחה ,  הוצאת כספים כדי לממן חיי פאר של בני הזוג כולל רכישת דירה בפאריס ,  רכישת דופלקס בשכונה צהלה בתל אביב ,  השתתפות ברכישת אחוזה בצרפת ועוד .  שפיגל תובעת מבני הזוג את הנזקים הממוניים והנפשיים שנגרמו לה .  עו"ד אורי דניאל מסר בתגובה כי  " מדובר בתביעה חסרת שחר שהוגשה ממניעים זרים ופסולים והאמת כהווייתה תתברר בית המשפט ".  ממשרד אוחיון נמסר כי  " שרבוב שם משרדנו להליכים כנגד עורך דין אחר ,  הינו ניסיון נואל נוסף להסיט את הדיון מהטענות הקשות והמבוססות העולות מתביעתה של מרשתנו - למחוזות אחרים ". 

תביעה בסך 700 אלף שקל נגד עו"ד אורי דניאל :  גזל כספים מלקוחות
לטענת הלקוחות ,  לאחר שהודיעו לו כי יפסיק לייצגם ,  החל דניאל לרדוף אותם ואף סייע להגשת תביעה נגדם במיליוני שקלים

