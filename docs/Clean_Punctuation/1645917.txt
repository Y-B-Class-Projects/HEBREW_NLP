חדשות טובות מגבעתיים
מיקי חיימוביץ' תוביל סדרת כתבות שישודרו במהדורת חדשות 10 ויעסקו בישראלים שמתנדבים ועושים שינוי .  קבלו סמיילי ממנשה סמירה
ערוץ 10 יחל מחר בשידור פרויקט חדש בשם  " ישראלים עשר ".  מדובר בסדרת כתבות שערכה והובילה מיקי חיימוביץ' ותשולב במהדורת החדשות מדי שלישי .  הכתבות יעסקו לדברי חיימוביץ' בישראלים  " מעוררי השראה ,  שיוזמים ומפעילים ,  מתוך תחושת סולידריות ,  יוזמות שונות שנועדו להקל על ולשפר את חייהם של אנשים אחרים וגורמים לשינוי משמעותי בחייהם ".  למרות שנסיונות להרים פינות מסוג זה בעבר נכשלו  ( ע"ע יאיר לפיד ב"אולפן שישי ")  על פניו חיימוביץ' לא מוטרדת משיקולי רייטינג : " יש לנו פריבילגיה שלא לוחצים עלינו בעניין הזה .  אני מאמינה שאנשים ירצו לראות את זה ". 
רכזת המערכת של הפרויקט קרנית גולדווסר אמרה היום במסיבת העיתונאים שקיים ערוץ 10 : " במהלך השנתיים של המאבק ,  ראיתי את ישראל האחרת .  ראיתי מעשים יפים ופנים יפות שצריכות לקבל חשיפה ". 
כל כתבה תיערך ותשודר גם כפילר במהלך שידורי הערוץ לאורך כל שעות היום .  ההשראה ל"ישראלים עשר "  הגיעה מפרויקטים דומים ששודרו בתחנות טלוויזיה ברחבי העולם .  לפרויקט תהיה נוכחות גם בפייסבוק ,  טוויטר ויו-טיוב .
 הצופים יוזמנו להציע מועמדים לפרויקט ,  שיימשך עד סוף שנת 2010 ,  באתר הייעודי בנענע10 ,  שם ניתן יהיה לצפות בכל הסיפורים בכל רגע נתון ,  להגיב ולקרוא חומר רקע נוסף על הגיבורים .  בסוף השנה יבחרו הצופים את ה  " ישראלי עשר "  של השנה באתר הפרויקט .
 
חדשות טובות מגבעתיים
מיקי חיימוביץ' תוביל סדרת כתבות שישודרו במהדורת חדשות 10 ויעסקו בישראלים שמתנדבים ועושים שינוי .  קבלו סמיילי ממנשה סמירה

