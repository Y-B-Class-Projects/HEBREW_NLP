אשת טורס פותחת קו טיסות חדש לפריז
באשת טורס מעריכים כי פתיחת הקו תביא לירידה של עד 30% במחיר הטיסות הקיימות כעת לפריז ,  ותוביל לעלייה בביקוש לטיסות סדירות
לנוכח העלייה בביקוש לטיסות לפריז וממנה לישראל בפסח הקרוב ,  פותחת סיטונאית התיירות אשת טורס בשיתוף סיטונאית התיירות exlusive france holidays קו טיסות חדש לעיר הצרפתית ,  באמצעות חברת התעופה startegic airlines האוסטרלית שהחלה לפעול באירופה לפני כשנתיים .
 בפסח הקרוב צפויים להגיע לישראל כ-10,000 תיירים מצרפת ,  מתוכם כ-5000 תיירים שיגיעו לחגוג את חג הפסח באילת .  במקביל הפכה פריז ליעד אטרקטיבי לא רק לזוגות צעירים ,  אלא גם למשפחות ישראליות . " בצרפת חלה התפתחות בכל הקשור לנופש למשפחות והיא מציעה אטרקציות רבות כמו כפרי נופש ,  פארקים ועוד ",  מציינת גלית זכאי ,  מנהלת השיווק של אשת טורס . " גם ירידת היורו ועליית הדולר גורמים לשינוי באופי ההזמנות ולניתוב הביקושים לערי מערב אירופה ביניהן פריז ,  לונדון וברצלונה "  הוסיפה .
 באשת טורס מעריכים כי פתיחת הקו תביא לירידה של עד 30% במחיר הטיסות הקיימות כעת לפריז ,  וגם תוביל לעלייה בביקוש לטיסות סדירות ליעד זה .  בכוונת החברות להמשיך הפעלת הקו גם בחודשי קיץ 2010 .
 בשלב הראשון החברה תפעיל שלושה מחזורי טיסה חדשים המציעים שלושה סוגי נופשים :  חבילות נופש של 7 לילות בין ה-30 במרץ ל-6 באפריל ב-700 דולר לאדם ;  חבילת טוס וסע של 6 לילות בין ה-28 במרץ עד ה-3 באפריל ב-670 דולר לאדם ;  וטיול משפחות מאורגן בן 4 לילות שיכלול את צרפת ,  בלגיה והולנד ב-1,570 דולר לאדם .
 סיטונאית התיירות קווי חופשה ,  הודיעה לא מכבר כי היא מוסיפה כ-15 טיסות במסגרת ההיערכות לפסח למגוון יעדי נופש בהם ברלין ,  ברצלונה ,  מינכן ויעדים באגן הים התיכון .  זאת ,  בנוסף לסדרות הרגילות של החברה ,  לאור הצפי לעלייה בהזמנות לחג .
 
אשת טורס פותחת קו טיסות חדש לפריז
באשת טורס מעריכים כי פתיחת הקו תביא לירידה של עד 30% במחיר הטיסות הקיימות כעת לפריז ,  ותוביל לעלייה בביקוש לטיסות סדירות

