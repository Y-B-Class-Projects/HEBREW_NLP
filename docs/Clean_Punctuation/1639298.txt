 " זה הבית הכי קשה בטופ 16 "
 דריוש לברינוביץ' רוצה לזכות בכל התארים עם ריאל מדריד .  כדי לעשות זאת ,  הוא צריך לעבור את מכבי תל אביב ואת אחיו התאום
בזמן שבמכבי תל אביב ניסו להבין האם הבית אותו קיבלו בטופ 16 הוא טוב או רע ליהודים ,  במשפחת לברינוביץ' המורחבת חשבו על משהו אחר לגמרי .  לראשונה בקריירת הבוגרים שלהם ,  יצטרכו הענקים לבית לברינוביץ' ,  דריוש  ( ריאל מדריד )  וקשישטוף  ( סיינה )  להתמודד אחד מול השני .  הסיפור של תאומי המגדל הליטאים כבר הפך למוכר יחסית ;  בתחילת שנות ה-2000 הואשמו השניים באונס קבוצתי של צעירה ונשלחו לחמש שנים בכלא .  בהמשך המתלוננת עוד שינתה את עדותה ,  התחתנה במפתיעה עם דאריוש ,  והעונש קוצר לשנתיים .  
בחזרה לכדורסל .  שני האחים גדלו יחדיו באליטה הליטאית ועלו יחדיו לבוגרים .  בהמשך הקריירה נפרדו דרכיהם ,  כשקשישטוף עבר לרוסיה ואילו דאריוש לז'אלגריס .  הצמד עוד הספיק לשתף פעולה למשך עונה בקאזאן הרוסית ב-2006-2007 ,  אלא שאז שוב נדדו האחים איש איש למחוזו הוא .  למרות שהשניים לא שיחקו יותר מידי ביחד ,  ועל אף ששניהם חברים די קבועים בקבוצות צמרת ביבשת ,  לשחק אחד מול השני דווקא לא יצא להם הרבה . " אני בטוח שזה הולך להיות מיוחד ",  סיפר השבוע דאריוש לוואלה !  ספורט . " אני מנסה שלא לחשוב על זה בינתיים ,  כי יש לנו עוד את המשחק מול מכבי ביום חמישי הקרוב וגם משחק מול מארוסיה בליגה ". 
שמו של דאריוש לברינוביץ' לא זר לאנשי מכבי תל אביב .  הסנטר הליטאי היה מועמד להצטרף לסגל הצהובים בקיץ האחרון ,  אך הצדדים לא הגיעו לכדי מימוש של משא ומתן רציני ,  ועל פניו של לברינוביץ' הועדף מאצ'יי לאמפה ,  שהספיק לאכזב ,  להתייבש על הספסל ,  ולעזוב לקאזאן .  לברינוביץ' ,  מצידו ,  חתם בקבוצת החלומות של אטורה מסינה  ברירת מחדל לא רעה בכלל ,  לכל הדעות .
" הייתה לי הצעה רצינית אחת הקיץ ,  והיא הייתה מריאל מדריד ",  מספר השחקן ,  ושולל את הספקולציה בצהוב . " בנוסף ,  רציתי לנסות להתמודד עם האתגר של הליגה הספרדית .  הבחירה בריאל נעשתה גם בגלל ההיסטוריה של המועדון ובגלל אטורה מסינה ". 
- איך זה לשחק תחת מאמן כמוהו ?  
" מסינה הוא מאמן גדול ואתה לומד המון מהניסיון שלו בכל יום .  הוא דורש הרבה מהשחקנים והוא מצליח להוציא את המקסימום מכל הקבוצה .  הוא דוחף כל שחקן להביא את המקסימום שלו ,  והוא עצמו מביא את המקסימום שלו בכל רגע נתון .  זו באמת חוויה לשחק תחת מאמן כזה ". 
- כמה שונה הליגה הספרדית מהרוסית ?  
" בספרד כל קבוצה יכולה לנצח קבוצה אחרת לעומת הליגה הרוסית ,  בה יש חמש או שש קבוצות שהן ממש טובות ויחסי הכוחות ברורים .  המשחקים בספרד הם יותר קשים וצריך להגיע מרוכזים לכל משחק .  מבחינתי זה ברור שהליגה הספרדית היא הטובה באירופה ". 
ההגעה של לברינוביץ' לריאל מדריד הלכה יד ביד עם ההזדמנות לשחק ,  לשם שינוי ,  ביורוליג .  אחרי שלוש עונות בהן שיחק במפעל המשני של אירופה ,  והספיק להגיע פעמיים לרבע הגמר ופעם לחצי הגמר ,  חוזר לברינוביץ' לבמה הבכירה ביבשת .  בפיינל פור הוא עוד לא זכה להיות ,  ונשמע כאילו הוא כבר לא יכול לחכות לטפס לפסגה . " המטרה שלנו היא להגיע לכל הגמרים האפשריים בסוף העונה .  אני מקווה שתהיה לנו את ההזדמנות ונוכל לזכות באחד משלושת התארים שאנחנו משחקים עליהם .  מבחינה אישית ,  אני מקווה שאני אוכל לעזור כמה שיותר לקבוצה שלי ". 
את עונת היורוליג הנוכחית פתחה ריאל מדריד עם הפסד מפתיע לחימקי .  עם זאת ,  בתשעת המשחקים הבאים ניצחה קבוצת החלומות של מסינה שמונה פעמים ,  כולל פעמיים את אלופת אירופה ,  פנאתינייקוס ,  על מנת להשתלט על פסגת הבית המוקדם .  במשחק הראשון בטופ 16 הבלאנקוס אמנם לא הרשימו במיוחד ,  אך עדיין הצליחו לנצח 70:77 את אפס פילזן .  מחר  ( חמישי )  מחכה להם מכבי תל אביב ביד אליהו .  ניצחון ספרדי עשוי להוציא את הצהובים מתמונת ההעפלה ,  ויעניק ללברינוביץ' וחבריו מקדמה גדולה לקראת העפלה אפשרית לשלב ההצלבה .  
- מה המפתחות שלכם לניצחון מחר ?  
" נהיה חייבים לשחק טוב בהגנה ,  זה המפתח של המשחק מבחינתנו .  יש למכבי מספר שחקנים שיכולים לייצר לעצמם מצבי קליעה ולקלוע בקלות .  נהיה חייבים להיות מרוכזים בהגנה במשך 40 דקות ולשלוט על כמות איבודי הכדור שלנו ". 
- מה האיום הראשי מבחינתך במכבי ?  
" קשה לחשוב על שחקן אחד ספציפי שהייתי מסמן אותו כאיום המרכזי במכבי ,  במיוחד כשאתה משחק מול הסגל שלהם השנה .  אם בכל זאת ,  אז כנראה שהשחקנים שהכי מפחידים הם ויז'נייבסקי ,  אנדרסון ואיידסון ". 
- מה דעתך על הבית שקיבלתם בטופ 16 ?  
" זה הבית הקשה ביותר מבין ארבעת הבתים .  לא קל לנחש מי שתי הקבוצות שהולכות להעפיל לשלב הבא .  אני מקווה שנהיה שם ביחד עם סיינה ,  אבל גם למכבי יש את הפוטנציאל להיות שם ". 
- האם למכבי יש סיכוי אמיתי להעפיל לשלב הבא ?  
" אני חושב שיש להם .  הם קבוצה מצויינת והם תמיד יהיו בין הקבוצות המובילות באירופה .  יש להם שחקנים טובים ,  מאמן גדול ,  מסורת ,  היסטוריה ואוהדים נהדרים .  עם כל זה ,  קשה לחשוב שאין להם סיכוי כלל ".  

" זה הבית הכי קשה בטופ 16 "
 דריוש לברינוביץ' רוצה לזכות בכל התארים עם ריאל מדריד .  כדי לעשות זאת ,  הוא צריך לעבור את מכבי תל אביב ואת אחיו התאום

