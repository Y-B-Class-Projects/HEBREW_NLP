אמנסטי : " יש להסיר את המצור מעזה "
 בנייר עמדה חדש שפרסם ארגון אמנסטי אינטרנשיונל קורא הארגון לישראל להסיר את המצור מעל רצועת עזה . " על פי החוק הבינלאומי ,  המצור מהווה עונש קולקטיבי "
 ארגון אמנסטי אינטרנשיונל פרסם הלילה  ( שני )  נייר עמדה שכותרתו  " חנוקים :  רצועת עזה תחת המצור הישראלי ".  נייר העמדה כולל עדויות מתושבי עזה שעדיין מתקשים לשקם את הריסות חייהם מאז מבצע  " עופרת יצוקה ".  במהלך 22 ימי הלחימה ,  נהרגו כ-1,400 פלסטינים ואלפים נפצעו .
" ישראל טוענת כי המצור המתמשך על עזה ,  שהוטל ביוני 2007 ,  הוא תגובה לירי הרקטות הבלתי מובחן של ארגונים פלסטיניים על דרומה של ישראל ",  אומרים בארגון . " אך המציאות היא שהסגר אינו פוגע בארגונים החמושים אלא מעניש את האוכלוסייה האזרחית בעזה ,  מאחר שהוא מגביל כניסת מזון ,  ציוד רפואי וחינוכי וחומרי בניין ",  כך טוען מלקולם סמרט ,  מנהל אגף המזרח התיכון וצפון אפריקה באמנסטי אינטרנשיונל . " על פי החוק הבינלאומי ,  המצור מהווה עונש קולקטיבי  ויש להסירו לאלתר ". 
בהתקפות צה"ל ברצועת עזה ,  נפגעו מבנים אזרחיים רבים ומתקני תשתית  בהם בתי חולים ובתי ספר .  כן נפגעו תשתית המים והחשמל ואלפי בתים של פלסטינים נהרסו או ניזוקו באופן חמור .  על פי הערכות הארגון ,  כ-280 מתוך 641 בתי הספר הקיימים בעזה נפגעו ,  ו-18 מהם נהרסו .  גילה של יותר ממחצית מאוכלוסייתה של עזה הוא נמוך מ-18 ,  ולנזק שגרמו המבצע הצבאי והמשך המצור למערכת החינוך העזתית השפעה הרסנית .
 גם שיעור האבטלה בעזה עולה ,  מאחר שבתי העסק שנותרו על תילם נאבקים לשרוד את המצור .  בדצמבר 2009 ,  העריך האו"ם כי שיעור האבטלה בעזה עולה על 40 אחוזים . " המצור חונק כמעט כל היבט של חייהם של תושבי עזה ,  שיותר ממחציתם ילדים .  אסור שהבידוד הגובר ושסבלם של האזרחים העזתים יימשכו .  על ממשלת ישראל לעמוד בחובותיה המשפטיות מתוקף היותה כובשת  ולהסיר את המצור בלי דיחוי ",  מסכם סמרט .
 
אמנסטי : " יש להסיר את המצור מעזה "
 בנייר עמדה חדש שפרסם ארגון אמנסטי אינטרנשיונל קורא הארגון לישראל להסיר את המצור מעל רצועת עזה . " על פי החוק הבינלאומי ,  המצור מהווה עונש קולקטיבי "
 
