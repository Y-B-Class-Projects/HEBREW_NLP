הבורסה לא עוצרת :  המסחר ננעל בעליות שערים
המעו"ף הוסיף 0.4% ,  לרמה של 1,163 נקודות ומדד ת"א 100 ,  שעלה ב-0.8% ,  נסגר ברמה של 1,089 נקודות ורחוק כ-1% בלבד מהרמה הפסיכולוגית של 1,100
המסחר בבורסה של תל אביב התנהל היום באווירה חיובית ,  ובהמתנה לפתיחת השנה בזירת המסחר האמריקאית .  יום המסחר הראשון בבורסות אסיה ואירופה נסגר בעליות שערים .  
עופר מריאש ,  מנכ"ל מרכנתיל קרנות נאמנות ,  מסביר היום את העליות באפיק האג"חי הקונצרני כהמשך מגמת רדיפת התשואות העודפות תוך הגדלת רמת הסיכון מצד הציבור המשקיעים .  מריאש מציין כי המוסדיים ,  אשר לעומת הציבור שוקלים את מידת הסיכון הטמונה באפיק ברציונאליות ,  נזהרים מלהתנפל על איגרות החוב הקונצרניות ברמות התשואה הנוכחיות .  
מריאש : " אין היום אג"ח אחד שמוביל את המסחר או את המגמה במדדי תל בונד .  כלומר ,  הציבור ממשיך את הטרנד שנוצר ב-2009 ומסיט את הכספים מאפיקים בטוחים יותר כמו אג"ח מדינה לאג"ח חברות .  להערכתי ,  עלייה נוספת של כ-1.5% במדד תל בונד 40 תגדיל באופן משמעותי את הסיכוי לתחילת המימושים .  הציבור מרגיש יותר בטוח לאור שיפור באינדיקאטורים מקרו כלכליים וצמיחת המשק ,  ושוכח מהסיכון הטמון בהשקעה באפיק הקונצרני ",  מוסיף עופר מריאש ממרכנתיל .  
לגבי האפיק המנייתי ,  סבור מריאש ,  כי קיים עוד פוטנציאל לא מבוטל בהשקעה באפיק זה ,  עם זאת ,  יש צורך בבחירת מניות סלקטיבית וקפדנית תוך דגש על מגזרים דפנסיביים וחברות יציבות היסטורית והמחלקות דיבידנד ,  כמו למשל מניות מדד תל-דיב .  
מדד תל אביב 25 ,  הוסיף היום 0.4% ,  ונסגר ברמה של 1,163.11 נקודות ומדד תל אביב 100 ,  שעלה ב-0.8% ,  נסגר ברמה של 1,089.34 נקודות ורחוק כ-1% בלבד מהרמה הפסיכולוגית של 1,100 .  מדד מניות הבנקים עלה ב-1% ומדד מניות הנדל"ן זינק ב-3.3% .  מחזורי המסחר היום המשיכו להיות גבוהים משמעותית מהממוצע והסתכמו ב-2.64 מיליארד שקל .  
בשוק הסולידי :  מדדי תל בונד ,  המכילים מדדי איגרות חוב קונצרניות ,  נסחרו בעליות שערים לאחר מימושים ועליית תשואות בשבועיים שחתמו את השנה .  העליות התמתנו לקראת הסגירה :  תל בונד 20 הוסיף 0.1% לערכו ,  תל בונד 60 התחזק בשיעור דומה .  כנגד זאת ,  איגרות חוב ממשלתית שקליות התממשו קלות עד 0.2% .  
סמוך לשעת הסגירה באחד העם ,  הצביעו החוזים העתידיים על המדדים המובילים בארה"ב על פתיחת שנת 2010 החיובית של עד 0.75% .  

הבורסה לא עוצרת :  המסחר ננעל בעליות שערים
המעו"ף הוסיף 0.4% ,  לרמה של 1,163 נקודות ומדד ת"א 100 ,  שעלה ב-0.8% ,  נסגר ברמה של 1,089 נקודות ורחוק כ-1% בלבד מהרמה הפסיכולוגית של 1,100

