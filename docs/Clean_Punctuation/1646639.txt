המודל האירי
עסקת השבוע
 >  >  זוג מאירלנד רכש בסוף השבוע דירה בפרויקט  " אופרה על הים "  בשדרות ניצה שבטיילת בנתניה תמורת 2.2 מיליון שקל .  מדובר בפרויקט של שני בניינים שקם בארבע השנים האחרונות ,  והבניין המדובר אוכלס בשנה האחרונה .  הדירה שנרכשה היא הדירה לדוגמה של הפרויקט ,  והיתה הדירה האחרונה שנותרה בבניין למכירה .  מדובר בדירה בת 4 חדרים בשטח של 135 מ"ר + 12 מ"ר מרפסת ,  הממוקמת בקומה ה-22 מתוך 30 קומות בבניין . " מדובר בזוג שהגיע מאירלנד ,  שמתכנן לעשות עלייה בחצי שנה הקרובה ",  מספר אמנון גל ,  זכיין אנגלו סכסון בנתניה שביצע את העסקה .  לדברי גל ,  המחיר המבוקש על הדירה היה 2.3 מיליון שקל ,  והעסקה נחתמה לבסוף במחיר של 2.2 מיליון שקל . " העסקה משתלמת לשני הצדדים גם כי מדובר בדירה האחרונה ששווקה בפרויקט ",  הוסיף גל ,  וציין כי מדובר בזוג האירי השלישי שקונה דירה בפרויקט .  אזור שדרות ניצה נחשב לאזור היוקרתי הוותיק של נתניה ,  ומאופיין בריבוי של תושבי חוץ מצרפת  ,  ארה"ב ,  בריטניה ודרום-אפריקה .
 
המודל האירי
עסקת השבוע

