עודד שריג :  פרופסור למימון ,  דירקטור בהפועלים - בלי רקע בביטוח
סטודנטים שלו מתארים אותו כידען ,  בהיר ונעים ■ בחודשי הקיץ הוא מגיע להרצאות בסנדלים ■ מחקריו מתמקדים במימון חברות וניהול סיכונים ■ האם פרופ' עודד שריג ,  המינוי המפתיע לראש אגף שוק ההון באוצר - הוא האדם המתאים להגן על כספי החוסכים בהיקף של 8
מאז פירסם משרד האוצר כי המפקח החדש על שוק ההון ,  הביטוח והחיסכון במשרד יהיה פרופ' עודד שריג ,  מנסה שוק ההון למפות את זהותו האלמונית יחסית - ובעיקר את ההשלכות מהמינוי על הענף כולו .  התגובה העיקרית של מנכ"לים ובכירים בשוק היא : " מי זה ?  אנחנו לא מכירים אותו ".  ביום שישי אמר שר האוצר ,  יובל שטייניץ ,  לכמה ממקורביו כי עד סוף 2009 יהיה מנהל חדש וראוי לאגף .  הוא סירב לומר מיהו האיש .  רוב השומעים סברו כי לאחר שבועות ארוכים ועקרים בחיפוש מועמד מתאים לתפקיד במגזר העסקי ובאקדמיה ,  כולל הפיאסקו עם ענת לוין - שסירבה לקבל את ההצעה - לשטייניץ אין כל מועמד חיצוני ,  והוא מתכוון למנות לתפקיד ,  כברירת מחדל ,  את יואב בן-אור ,  המשנה לראש האגף היוצא ,  ידין ענתבי .  שלשום בלילה ,  קרוב לחצות ,  הודיע שטייניץ במפתיע כי ימנה את שריג .  רק בודדים באוצר היו בסוד המינוי של שריג .  הראשון הוא מנכ"ל המשרד ,  חיים שני .  בהמשך הוכנסו לסוד המינוי גם סגן שר האוצר ,  יצחק כהן ;  האחראי על אגף שוק ההון ,  הביטוח והחיסכון ,  ידין ענתבי ;  ועוזר השר ,  דוד שהרן .  שאר בכירי האוצר קראו על המינוי בתקשורת .  לפני הפרסום ,  טילפן שטייניץ לראש הממשלה ,  בנימין נתניהו ,  והודיע לו על החלטתו .  נתניהו בירך על המינוי .  הקשר בין שריג למשרד האוצר נוצר לפני כשבועיים וחצי .  לאחר שלוין סירבה להתמנות לתפקיד ,  ביקש שר האוצר מאנשיו להכין לו רשימה של שמות בולטים מהאקדמיה בעלי כישורים הנדרשים לתפקיד .  שריג היה אחד הראשונים שאליהם פנה שטייניץ ,  ולאחר שהעביר לו את ההצעה ,  נדרשו לשריג יומיים לחזור אליו עם תשובה חיובית .  מינויו של שריג כפוף ,  כמקובל ,  לאישורה של הוועדה למינויים בכירים של נציבות שירות המדינה ,  ובהמשך לאישור הממשלה .  מדובר בשני הליכים טכניים .  שריג צפוי להיכנס לתפקיד באמצע ינואר ,  לאחר חפיפה עם ענתבי .  1 .  מדבר בגובה העיניים שריג ,  54 ,  למד כלכלה וחשבונאות לתואר ראשון באוניברסיטת תל אביב ,  תואר שני בברקלי ,  קליפורניה ,  עם התמחות במימון ,  וסיים דוקטורט בברקלי במינהל עסקים עם התמחות במימון .  הוא לימד באוניברסיטאות קולומביה בניו יורק ,  באוניברסיטת תל אביב ובבית הספר וורטון בפנסילווניה .  בעבר כיהן כדיקאן בית הספר אריסון למינהל עסקים במרכז הבינתחומי בהרצליה .  שריג מוערך מאוד בקרב הסטודנטים במרכז .  הוא ידען ,  בהיר ,  נעים ומדבר תמיד בגובה העיניים .  בחודשי הקיץ נהג להגיע כשלרגליו סנדלים .  מחקריו מתמקדים בסוגיות של מימון חברות וניהול סיכונים .  2 .  פעיל מחוץ לאקדמיה במקביל לפעילותו האקדמית הענפה בישראל ובחו"ל ,  שימש שריג דירקטור בכמה חברות ישראליות ,  ובחלקן יש לו גם מניות .  בחלק מהחברות עסק רק בייעוץ פיננסי ,  ובחלקן אף מעבר לכך .  הוא עסק בייעוץ לחברות וגופים בתחומי ניהול השקעות ,  ניהול פיננסי והערכת שווי נכסים וחברות .  הוא כיהן בכמה ועדות השקעה ודירקטוריונים ,  כולל דירקטוריון הבורסה לניירות ערך .  מאז סוף 2007 מכהן שריג כדירקטור חיצוני בבנק הפועלים .  הוא החליף בדירקטוריון את פרופ' אמיר ברנע .  כדירקטור הוא היה מעורב בקבלת ההחלטות הקשורות באחת הפרשות הקשות שעבר בנק הפועלים בשנים האחרונות - הדחתו של יו"ר הבנק ,  דני דנקנר .  שריג היה באחרונה חבר בוועדה שהקים הבנק לאיתור מנכ"ל הבנק .  עם מינויו ייאלץ לפרוש מתפקיד דירקטור בבנק ומתפקיד המרצה במכללה .  מלבד תפקידו כדירקטור בבנק הפועלים שימש שריג דירקטור ומנהל בחברת סקיולייף אינטרנשיונל ,  הפעילה בתחום הטיפול והייעוץ הרפואי לאוכלוסיית הקשישים .  סקיולייף הוקמה ב-1999 .  החברה מוכרת לחצני מצוקה ומציעה לקשישים שירות חבר טלפוני ובדיקות מעבדה ביתיות .  החברה התמזגה עם חברה אחרת הפעילה בתחום - נטלי .  אחת המשקיעות הגדולות בנטלי-סקיולייף היא קרן ההשקעות סקיי של צבי יוכמן ,  המחזיקה 50% ממנה .  שריג היה גם דירקטור ופעיל בחברת פרוויזיו קפיטל ,  יחד עם מודי פלד ואורי בר .  החברה פועלת בתחומי הנדל"ן בווייטנאם .  זו לא הפעם הראשונה שבה פעלו יחד שריג ופלד .  ב-2003 הדיח האוצר את מנהלי ההשקעות בקרנות הפנסיה הוותיקות בשל הגירעונות הגדולים שנצברו בהן .  במקומם מונו ועדות השקעה חדשות .  שגיא ופלד שימשו זה לצד זה כחברי אחת הוועדות .  היו"ר באותה ועדה היה פרופ' אלעזר ברקוביץ' ,  המשמש כיום דיקאן בית הספר למינהל עסקים בבינתחומי - תפקיד שאותו מילא שריג בעבר .  בנוסף ,  שריג פעיל ומחזיק מניות בחברת פוריה מערכות ,  המפתחת מוצרי תוכנה למטרות לימודיות .  מחזור המכירות של החברה הסתכם ב-2008 ב-12 מיליון דולר .  חברה פרטית אחרת שבה פעיל שריג היא  " פיסות מהטבע עיצוב מזון ",  שבה הוא מחזיק שווה בשווה עם אשתו ,  יעל שריג . " החברה מתבססת על פטנט שאני ואשתי פיתחנו ,  שהוא מוצר מזון חדש שאינו קשור לתחום עיסוקי או העיסוק של אשתי ",  אמר אתמול שריג .  לדבריו , " המוצר עדיין לא משווק ".  3 .  בהפועלים מרוצים  " מינוי מצוין ,  אנחנו מכירים אותו היטב .  הוא איש משכמו ומעלה ,  וגם פרקטי מאוד "  - כך אמר אתמול מנכ"ל בנק הפועלים ,  ציון קינן ,  לגבי מינוי שריג .  קינן אמר את הדברים לשר האוצר ,  יובל שטייניץ ,  בארוחת הצהריים השנתית של איגוד הבנקים ,  שנערכה אתמול .  על אף שבארוחה התכנסו בכירי מערכת הבנקאות ,  אי אפשר היה להתעלם מהמינוי המפתיע באגף שוק ההון .  לשריג היכרות עם המערכת מתוקף תפקידו כדירקטור בבנק הפועלים .  יו"ר בנק הפועלים ,  יאיר סרוסי ,  בירך על המינוי מעל הבמה ,  וכך גם נגיד בנק ישראל ,  סטנלי פישר .  שר האוצר אמר : " אני מברך את שריג שהגיע אלינו לשירות מילואים ,  לחיזוק האוצר ולחיזוק החוסן הכלכלי ".  בשוק הביטוח מציינים כי במינויו של שריג לתפקיד שולח משרד האוצר מסר ברור לבנק ישראל . " לאחר המשבר היתה ביקורת גדולה על הרגולציה והפיקוח באגף שוק ההון .  כעת אומרים באוצר לבנק ישראל :  'מינינו פרופסור מומחה בניהול סיכונים .  אין שום צורך שתתפסו את תפקיד הרגולטור האחראי' ",  אומר מנכ"ל של חברת ביטוח .  4 .  הבעיה :  חוסר הניסיון לשריג אין ניסיון קודם בתחום הביטוח .  האם זה טוב או רע ?  תלוי את מי שואלים . " תהיה לו התמודדות קשה .  הוא יצטרך להתמודד עם השוק ועם כל הרפורמות הצפויות בו בשנים הקרובות ,  ולאחר מכן עם המערכת של אגף הפיקוח - זו פעם ראשונה לאחר הרבה זמן שהמפקח מגיע מבחוץ ",  אומר מנכ"ל של אחת מחברות הביטוח הגדולות .  לדבריו , " שריג לא חי את הענף .  המוצרים בתחום הביטוח הם היסטוריים .  יש פוליסות שנוצרו לפני 30 שנה .  הוא יצטרך לעשות מאמץ עליון להשאיר את הסגנים אריק פרץ ויואב בן-אור ,  ולהפיג את המרמור שסביר שיש להם לאחר שלא בחרו בהם לתפקיד .  זה טוב להביא מישהו מבחוץ שירענן את החשיבה ,  אבל חובה להשאיר גם את המשנים ,  אחרת תהיה כאן בעיה גדולה ".  פעיל בענף אמר אתמול : " יכול להיות שהוא מינוי מעולה ,  אבל הוא לא בא מתחום הביטוח ויקח לו זמן להיכנס לעניינים .  אם שני הסגנים שלו יחליטו ללכת ,  ייווצר ואקום ".  פעיל אחר בשוק מציין את חוסר הניסיון הניהולי של שריג כחולשה : " אין לו ברזומה רקורד של ניהול אנשים .  לשריג גם אין רקע בתחום - שוק ההון והביטוח זו עבודה מול אלפי סוכנים והרבה רגולציה ".  בעניין זה אומרים באוצר : " שריג היה דיקאן בבינתחומי ,  וזה סוג של ניהול .  לגבי הביטוח ,  לפרופסור בעל שם עולמי לא תהיה בעיה ללמוד את התחום ".  עם זאת ,  הכיוון במינוי ברור ,  ולמעשה האוצר עובר מהתמקדות בתחום הביטוח לשימת דגש על תחום השקעות כספי הציבור וניהול הסיכונים .  שינוי זה משקף את התמורות בשוק :  לאחר רפורמת בכר מנהלים המוסדיים כ-800 מיליארד שקל ,  ואינם מוכרים רק ביטוחי דירה ורכב .  מנכ"ל של אחד מבתי ההשקעות רואה בחיוב את המינוי : " העובדה שאין לו ניסיון רב בשוק היא חיובית .  זה מספיק רחוק כדי שלא יהיו ניגודי עניינים ".  5 .  שריג : " מוקדם לדבר"שריג עצמו לא נבהל מהעובדה שהתחום חדש לו : " יש דברים שכבר למדתי ויש דברים שאני עדיין לא יודע ",  אמר אתמול ל-themarker . " איעזר באגף במה שאצטרך ,  והם ייעזרו בי .  החבר'ה באגף עשו עבודה טובה מאוד במשבר - גם בסטנדרטים עולמיים ".  לגבי רגע הבשורה הוא מספר : " שר האוצר הודיע לי שנבחרתי לתפקיד ,  אבל מוקדם לדבר .  צריך לחכות שהמינוי יאושר ".  שריג סירב אתמול לפרט את עמדותיו בנושאים הבוערים שעל הפרק : " מוקדם מבחינתי להביע דעה מקצועית לגבי הסוגיות שעל סדר יומו של האגף .  יש לי מחשבות לבצע דברים מסוימים ,  אך לא אשתף בהן כעת את הציבור לפני שאשוחח עם אנשי האגף ואגבש דעה סופית ".  6 .  המשימות הבוערות שריג מקבל את אגף שוק ההון באוצר בתקופה לא פשוטה .  אמנם המשבר מאחורינו ,  אך הוא חשף כמה קשיים וחוליים של השוק המוסדי ,  שעמם ייאלץ שריג להתמודד .  אחת המשימות הראשונות של שריג תהיה להתמודד עם טיוטת דו"ח בר-לב בעניינה של חברת הביטוח מנורה מבטחים וממצאיה  ( ראו מסגרת )  .  המשימה השנייה שלו היא לפתור את סבך האינטרסים והכשלים בייעוץ הפנסיוני ,  ובעיקר להמשיך לפעול להקמת מסלקה פנסיונית - על אף התנגדות חברות הביטוח הגדולות .  שריג גם צריך ללמוד להתמצא במבוך החוזרים וטיוטות החוזרים שהוצאו בתקופת ענתבי .  לאחר שיבין אילו מהם מיושמים ואילו לא ,  יהיה עליו לאכוף את אלה שאינם נאכפו .  שריג יצטרך גם להמשיך את העבודה של קודמו בעניין שדרוג מערכות המחשוב בגופים המוסדיים ובחברות הביטוח .  המלצות ועדת חודק השנויות במחלוקת ,  העוסקות בהשקעות הגופים המוסדיים בשוק האג"ח ,  יעלו על שולחנו של שריג ,  והוא זה שיצטרך לפעול לחיזוק ניהול הסיכונים בהשקעות כספי הציבור .  תחום נוסף שראוי ששריג יעסוק בו הוא הניוד הפנסיוני - מהפכת הניוד בישראל נכשלה ,  וחברות הביטוח עושות ככל שביכולתן למנוע מעמיתים בביטוחי המנהלים להעביר את כספם .  אכיפה של התקנות חיונית כדי לאפשר את הניוד.בן-אור ופרץ עשויים לפרוש ,  אבל לא באופן מיידי - מוטי בסוק שני הנפגעים העיקריים מהמינוי של פרופ' עודד שריג לממונה על שוק ההון ,  הביטוח והחיסכון במשרד האוצר הם המשנה לראש האגף ,  יואב בן-אור ,  וסגן בכיר לראש האגף ,  אריק פרץ .  פרישה של בן-אור ופרץ מהאוצר תהיה אבדה לאגף .  הערכה באוצר היא כי השניים נפגעו מהעובדה ששר האוצר לא בחר בהם כיורשיו של ענתבי .  עם זאת ,  הם לא יפעלו באופן אמוציונלי ,  ולא יפרשו לפני שיבדקו הצעות עבודה מהמגזר העסקי .  שריג הוא המינוי הרביעי הבכיר של שטייניץ .  המינוי תואם את המינויים הקודמים של שטייניץ - המנכ"ל שני ,  ראש אגף תקציבים ד"ר אודי ניסן ומנהל רשות החברות הממשלתיות דורון כהן .  כל אלה הם אישים בעלי מוניטין שהצליחו בתפקידים בכירים מחוץ לאוצר .  שריג הוא הפרופסור הראשון באוצר מאז פרופ' אבי בן-בסט ,  שהיה מנכ"ל המשרד לפני כעשר שנים .  במשרד מכהנים גם שלושה דוקטורים :  השר שטייניץ ,  אודי ניסן ואלדד שידלובסקי ,  ראש אגף כלכלה ומחקר .  למעשה ,  מעולם לא היו בצמרת האוצר ריכוז גבוה כזה של בעלי תארים גבוהים .  אליהם אפשר להוסיף גם את פרופ' עומר מואב ,  היועץ הכלכלי הבכיר לשר האוצר.שריג עובר מעולם מושלם ללב הג’ונגל - אתי אפללומינויו של פרופ' עודד שריג לממונה על שוק ההון ,  הביטוח והחיסכון במשרד אוצר הוא מפתיע .  כאשר חיפש שר האוצר מועמדים מהשוק הפרטי לאיוש התפקיד ,  הכוונה המקורית היתה להביא מישהו עם ניסיון ,  שמכיר את השטח ויודע איך הדברים עובדים .  כאשר החלו לחפש מועמד חיצוני לתפקיד ,  ציין בכיר באחת מחברות הביטוח בגילוי לב כי  " אם ימצאו שועל מהשטח שיקח על עצמו את התיק ,  יש כמה חברות שיוציאו להן צו סגירה ".  שריג ,  שהגיע מהאקדמיה ,  לא גדל בחממה של משרד האוצר ואינו איש שטח .  שריג הוא הפרופסור השני שממונה לתפקיד מפקח - הראשון היה פרופ' זהר גשן ,  המכהן כיו"ר רשות ניירות ערך .  כפי שגושן למד מהר מאוד ,  גם שריג יבין שהמודלים באוניברסיטה - המבוססים על הנחות של עולם מושלם - לא עובדים במציאות .  במציאות יש לחצים ,  קשרים ,  קומבינות ותעשייה מתוחכמת מאוד שיודעת ללכת על הגבול האפור הלא-כל-כך צר שקיים בתחום החיסכון ארוך הטווח ,  כדי להרוויח עוד כמה עשיריות האחוז על הגב של כל חוסך .  לתפקידו של שריג יש כמה היבטים :  1 .  שמירה על יציבות חברות הביטוח .  2 .  המשך הסדרת השוק והעברת רפורמות שיצעידו אותו קדימה .  3 .  אכיפה ושמירה על התנהלות עסקית חוקית של הגופים שעליהם הוא מפקח .  ידין ענתבי ,  שמסיים בסוף השבוע שתי קדנציות בתפקיד ,  מותיר אחריו גופים יציבים ומאות חוזרים שמקדמים רפורמות ,  אבל שוק שמתנהג כמו ג'ונגל .  בהיבט השלישי של התפקיד ,  האכיפה ,  ענתבי נכשל .  יותר מידי פרשיות התגלו בשנתיים האחרונות בשוק - בפריזמה שיחקו באופציות מעו"ף בקופות הגמל ;  בכל ענף הגמל קידמו קופות קטנות בתרגילי פיצולי חשבונות ;  בקופת הגמל של התעשייה האווירית ,  תה"ל ,  ובקופת הגמל של עובדי אל על - התגלו כשלים .  במקרים האלה לא היתה ענישה מספקת ,  אלא רק עוד כמה חוזרים .  המבחן הראשון של שריג יהיה בתחום האכיפה :  חברת הביטוח מנורה מבטחים ,  אחת הגדולות בשוק ,  הצליחה בתקופתו של ענתבי לעבור מתחת לרדאר הפיקוחי .  היא העניקה הלוואות במאות מיליוני שקלים בניגוד לתקנות ,  ואפילו נתגלתה בה בפרשת בקדייטינג  ( תארוך לאחור )  .  ענתבי נתן לרו"ח יהודה בר-לב להתמודד עם הכשלים ,  וטיוטת הדו"ח שלו בפרשה הולכת ונשלמת .  עולה חשש שהממצאים יגלו מעורבות של דרגי הנהלה בכירים ביותר בחברה בפרשת ההלוואות .  למעשה ,  את טיוטת הדו"ח היה אפשר להשלים מוקדם יותר ,  אבל את תפוח האדמה הלוהט הזה בחר ענתבי להשאיר לשריג .  לפני שיקבל החלטה כיצד לפעול ,  ייאלץ שריג להתמודד בשבועות הקרובים עם פיני רובין - עורך הדין של מנורה - שיסביר לו מדוע כל מה שמנורה עשתה היה חוקי למהדרין .  הוא גם ייאלץ לעמוד מול הלחצים של בעלי מנורה ,  מנחם גורביץ' ,  שבעזרת דירקטוריון מצומצם שולט בחברה ביד רמה ,  ושל המנכ"ל ארי קלמן - שועל ותיק בענף הביטוח .  האתגר הראשון של שריג מתחיל ממש עכשיו .  הוא זה שיצטרך להבטיח שהחוסכים שנתנו למנורה מבטחים לנהל 55 מיליארד שקל יוכלו לישון בשקט .  במנורה סירבו להגיב .
 
עודד שריג :  פרופסור למימון ,  דירקטור בהפועלים - בלי רקע בביטוח
סטודנטים שלו מתארים אותו כידען ,  בהיר ונעים ■ בחודשי הקיץ הוא מגיע להרצאות בסנדלים ■ מחקריו מתמקדים במימון חברות וניהול סיכונים ■ האם פרופ' עודד שריג ,  המינוי המפתיע לראש אגף שוק ההון באוצר - הוא האדם המתאים להגן על כספי החוסכים בהיקף של 8

