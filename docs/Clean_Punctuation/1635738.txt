הרשות השנייה אישרה לתשובה לרכוש את מניות לאומי בקשת 
 >  >  מועצת הרשות השנייה אישרה אמש את העברת 20% ממניות קשת ,  המוחזקות בידי לאומי ,  לידי ג'י.אן קומיוניקשיין אינדסריס בע"מ שבשליטתה של גל נאור ,  בתו של יצחק תשובה .  לאחר ההעברה לאומי תחדל להיות בעלת מניות בקשת .  עוד אישרה מועצת הרשות מינוי דירקטורים מטעם בעלת המניות החדשה ,  גל נאור ועידן ולס ,  במקומם של הדירקטורים שכיהנו מטעם בנק לאומי - אסנת רונן ואבי זלדמן .  המגעים בין הצדדים התקיימו סביב שווי של כ-125 מיליון שקל לזכיינית ,  כלומר כ-25 מיליון שקל עבור חלקו של לאומי .  מדובר בירידת שווי לעומת העסקה הקודמת ,  שבה מניות קשת החליפו ידיים - בתחילת 2008 מכר חיים סבן את מניותיו בזכיינית למוזי ורטהיים ולמשפחת למלבאום לפי שווי של כ-44 מיליון דולר .  קשת שמרה מאז על מעמדה כמובילה בשוק .  יו"ר מועצת הרשות השנייה ,  נורית דאבוש ,  בירכה את הדירקטורים הנכנסים ,  והודתה לנציגי בנק לאומי שפעלו כדירקטורים במשך שנים ארוכות .  דאבוש ציינה כי היא מאמינה שהיציבות הכלכלית והאיכות התוכנית תמשיך לאפיין את חברת קשת .
 
הרשות השנייה אישרה לתשובה לרכוש את מניות לאומי בקשת 
nan
