אובמה קורא לרפובליקאים לשתף עמו פעולה : " אני פתוח לכל הצעה "
 לארי סאמרס :  למרות ההפסד בבחירות - אני בטוח ביכולתנו להגיע להסכמה עם הרפובליקנים על התקציב
נשיא ארה"ב ,  ברק אובמה ,  אמר היום כי הוא מרוצה מנתוני התעסוקה החיוביים לחודש אוקטובר ,  שהצביעו על תוספת חדה מהתחזיות של 151 אלף משרות לשוק העבודה בארה"ב ,  אך הודה כי הכלכלה אינה מייצרת מספיק משרות כדי להפחית באופן משמעותי את שיעור האבטלה  שנותר ללא שינוי ברמה של 9.6% ,  ואמר כי  " אני פתוח לכל רעיון ולכל הצעה שיסייעו בהבראת הכלכלה ". אובמה ,  שנחל תבוסה בתחילת השבוע כאשר הפסיד את הרוב הדמוקרטי בבית הנבחרים במהלך הבחירות לקונגרס ,  קרא למפלגה הרפובליקנית לשתף פעולה עם הממשל בראשותו ואמר כי ארה"ב אינה יכולה להרשות לעצמה שנתיים של קיפאון פוליטי .  אובמה הוסיף כי השיח הפוליטי בארה"ב צריך להפסיק להתמקד במאבק בין הדמוקרטים לרפובליקנים ו"להתמקד בתחרות בינינו לבין מדינות אחרות ברחבי העולם ,  שמובילה את הכלכלה הגלובלית ".  ההצלחה או הכישלון שלנו במירוץ הזה תלויה ביכולתו לפעול יחדיו ,  כאומה .  עתידנו תלוי ביכולתנו לשים את הפוליטיקה בצד ולפתור בעיות ,  לדאוג לדור הבא במקום לבחירות הבאות ",  אמר אובמה .  במקביל ,  אמר יועצו הכלכלי הבכיר של אובמה ,  לאריס סאמרס ,  כי הוא מאמין שהרפובליקאים והדמוקרטים יוכלו לגשר על המחלוקות ביניהם ולהגיע להסכמה על תוכנית משותפת לצמצום הגירעון התקציבי העצום של ארה"ב ,  שהסתכם ב-1.3 טריליון דולר בשנת הכספים שהסתיימה ב-30 בספטמבר .  תבוסתה של המפלגה הדמוקרטית ,  שהפסידה את הרוב בבית הנבחרים ונחלשה בסנאט ,  בבחירות אמצע הקדנציה הובילו פרשנים להעריך כי אובמה ייאלץ להתמודד עם חוסר נכונות לפשרה מצדם של הרפובליקאים בקונגרס ,  אולם סאמרס אמר כי  " למרות הרטוריקה המתלהמת ,  אני מאמין שנוכל להגיע להסכמה ." יש סיכוי לדעתי לפשרה הכרחית ,  אך היא תדרוש עבודה קשה ",  אמר סאמרס ,  שיפרוש מתפקידו כראש המועצה הכלכלית הלאומית לטובת משרת הוראה בהרווארד .  ג'ון ביינר ,  מנהיג הרפובליקאים בבית הנבחרים שצפוי להופך ליו"ר בית הנבחרים הבא ,  אמר כי הרפובליקאים ידרשו קיצוצים תקציביים מידיים ויתנגדו לתמריצים נוספים לעידוד הצמיחה ,  בטענה שרק יגדילו את הגירעון .  אובמה עצמו דחה בעבר את טענותיהם של הרפובליקאים שניסו לייצרו כבזבזן והתנגד לקיצוצים שביצע לפניו ממשל בוש.סאמרס עצמו אמר בסוף השבוע כי הדרך הטובה ביותר להפחית את הגירעון התקציבי של ארה"ב היא לחדש את הצמיחה הכלכלית . " אם הכלכלה לא תתחיל לצמוח שוב ,  לא יהיה פיתרון לגירעון ",  אמר סאמרס .
 
אובמה קורא לרפובליקאים לשתף עמו פעולה : " אני פתוח לכל הצעה "
 לארי סאמרס :  למרות ההפסד בבחירות - אני בטוח ביכולתנו להגיע להסכמה עם הרפובליקנים על התקציב

