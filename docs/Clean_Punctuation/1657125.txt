פוטבול ישראל :  בין ירושלים לתל אביב
ביג בלו ליונס מירושלים הגיעו בפעם השלישית ברציפות לגמר ה-IFL ,  אבל דווקא תל אביב תגיע כפייבוריטית  ( ו' ,  12:30 ,  ספורט5 ) 
בעונתה השלישית בפעילות מלאה ,  תארח מחר  ( שישי )  ה-IFL - ליגת הפוטבול הישראלית - את משחק הגמר באיצטדיון קראפט בירושלים ,  כשביג בלו ליונס מהבירה יתמודדו עם תל אביב סייברס .  לראשונה בתולדות הליגה ,  תועבר ההתמודדות בשידור ישיר בערוץ הספורט  ( 12:30 ,  ספורט5 )  .  
הליונס הגיעו לשני משחקי הגמר הקודמים ,  כשבאחד ניצחו ובשני הפסידו .  תל אביב ,  בשורותיה מככבים הקוורטרבק עדי חכמי והרץ האחורי אוואן רשף ,  הייתה טובה יותר העונה ומגיעה להתמודדות כפייבוריטית ,  אבל את הפסדה היחיד נחלה לביג בלו ,  המונהגת על ידי הקוורטרבק איתי אשכנזי .  
מאמן תל אביב רביב פייג ,  שהיה אחד הדוחפים העיקריים להקמתה של הליגה המקצוענית ,  אמר לקראת ההתמודדות : " עומד להיות קרב מאוד מעניין ,  שתי הקבוצות שקולות ויהיה צמוד .  לפני ארבע או חמש שנים שיחקה חבורה חובבנית של אנשים בספורטק בתל אביב .  מצד אחד עמד בחור בשם איתי אשכנזי ומהצד השני עדי חכמי .  הם עשו זוג או פרט וחילקו כוחות ביניהם .  היום ,  חמש שנים אחרי ,  קיבלו העניינים מימד אחר לגמרי ,  כשהמתכונת היא אותה מתכונת ,  אבל המשחק יהיה רשמי ובנוכחות קהל רב .  לראות ולא להאמין ".  

פוטבול ישראל :  בין ירושלים לתל אביב
ביג בלו ליונס מירושלים הגיעו בפעם השלישית ברציפות לגמר ה-IFL ,  אבל דווקא תל אביב תגיע כפייבוריטית  ( ו' ,  12:30 ,  ספורט5 ) 

