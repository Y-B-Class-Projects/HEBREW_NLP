קרן המנוף אוריגו בדרך להשקעה שנייה :  תזרים 40 מיליון שקל לחברת התכוף 
התכוף ,  הפועלת בתחום הרכב ,  סובלת מקופת מזומנים דלילה וזקוקה לכסף לפיתוח פרויקטים .  אוריגו מצפה לתשואה שנתית של 12%-15%
 >  >  קרן המנוף אוריגו שבראשות גבי טרבלסי נמצאת בדרך לבצע השקעה שנייה מאז הקמתה בשנה שעברה .  אוריגו סיכמה עם חברת התכוף שבשליטת דוד אורון על השקעה של 40 מיליון שקל ,  שצפויה להתבצע בשני שלבים - כך נודע ל-themarker .  במסגרת השלב הראשון תשקיע אוריגו בהתכוף 15 מיליון שקל ובשלב מאוחר יותר 25 מיליון שקל נוספים .  תמורת ההשקעה תקבל אוריגו כתבי אופציה ל-10%-15% למניות תכוף הניתנות למימוש במשך 5-7 לפי מחיר מימוש שצפוי להיות גבוה ממחיר מניית התכוף בבורסה ,  שכיום הוא 1.51 שקלים ,  המשקף לחברה שווי שוק של 76.5 מיליון שקל .  ההשקעה של אוריגו מצטרפת להסכם שחתמה החברה עם קרן השקעות בינלאומית יורקוויל ,  שהתחייבה להשקיע בחברה בשנים הקרובות 12 מיליון דולר .  ההשקעות האלו יעזרו לתכוף  ( שקופת המזומנים שלה הידלדלה נכון לסוף ספטמבר 2009 ל-1.1 מיליון שקל בלבד )  לעמוד בפירעון ההתחייבויות לבנקים ולבעלי האג"ח של בהיקף של 76 מיליון שקל עד סוף ספטמבר 2010 .  התכוף והחברות הבנות שלה עוסקות בשני תחומי פעילות מרכזיים :  מגזר חטיבת הרכב ומגזר חטיבת הפרויקטים .  במסגרת הפעילות במגזר כלי הרכב עוסקת החברה בתכנון ,  ייצור ,  הרכבה ותחזוקה של כלי רכב ייעודיים לשימושים אזרחיים וצבאיים .  בנוסף ,  מתמקדת החברה בתכנון וביצוע של פרויקטים ,  הכוללים ייצור ,  התקנה ,  בידוד ותחזוקה של מתקני מתכת גדולים .  מפעל הייצור של החברה ממוקם באזור תעשייה ציפורית בנצרת ,  עם שלוחות במפרץ חיפה ,  בית שאן ואשדוד .  הלקוח העיקרי של החברה בתשעת החודשים הראשונים של 2009 הוא חברת bmc sanayi ve ticaret הטורקית .  התכוף סיפקה לחברה הטורקית כלי רכב ייעודיים שונים בהיקף של 54.16 מיליון שקל  ( 45.9% ממחזור המכירות שלה )  .  חוץ מהלקוח הטורקי אין לחברה לקוח שאחראי ליותר מ-10% מהיקף המכירות .  בשנים האחרונות פיתחה התכוף כמה אבות טיפוס בתחום כלי הרכב הממוגנים .  לפי גורמים בענף כלי הרכב ,  החברה צופה פריצת דרך בשנים הקרובות שתתבטא בהזמנות חדשות ,  כך שהיקף ההכנסות שלה  ( שהסתכם ב-118 מיליון שקל בינואר-ספטמבר 2009 )  צפוי להגיע ל-250-350 מיליון שקל .  אוריגו ,  הפועלת לצד שתי קרנות מנוף נוספות - בראשית ו-kcps גייסה כ-1.3 מיליארד שקל ב-2009 .  האנליסט הראשי של הקרן ,  האמון על בחינת ההשקעות ,  הוא גידי מוזס ,  לשעבר כלכלן בכיר במשרד לייעוץ כלכלי-עסקי של פרופ' סוארי ולשעבר אנליסט בבנק ההשקעות ליהמן ברדרס .  בימים אלה בוחנת הקרן השקעות בחברות נוספות .  אוריגו מצפה לתשואה שנתית של 12%-15% מההשקעה בהתכוף .  לפני ההשקעה בהתכוף ,  סיכמה אוריגו על העמדת הלוואה של 105 מיליון שקל לחברת הכשרת הישוב ,  שבשליטת יעקב ועופר נמרודי ,  הנושאת ריבית שנתית של 7.5% .  ההלוואה צמודה למדד ועתידה להיפרע בשישה תשלומים שנתיים החל מבעוד שנתיים ,  ותהיה משועבדת בנדל"ן ובזכויות של החברה .  הכשרת הישוב תקצה לאוריגו מיליון אופציות לא סחירות ,  הניתנות למימוש בשבע השנים הקרובות למניות החברה במחיר מימוש של 12.5 שקל למניה .  בנוסף ,  הוסכם כי ההון העצמי של החברה לא יפחת מ-700 מיליון שקל ,  או מ-18% מסך המאזן של החברה ,  וכי החוב נטו שלה לא יהיה יותר מ-70% מסך המאזן .
 
קרן המנוף אוריגו בדרך להשקעה שנייה :  תזרים 40 מיליון שקל לחברת התכוף 
התכוף ,  הפועלת בתחום הרכב ,  סובלת מקופת מזומנים דלילה וזקוקה לכסף לפיתוח פרויקטים .  אוריגו מצפה לתשואה שנתית של 12%-15%

