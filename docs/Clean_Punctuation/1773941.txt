פרישה מהיורו - קשה אך אפשרית
משבר גוש היורו מוביל ממשלות חוששות לשקול לנטוש את המטבע .  החסמים אולי גבוהים וההשלכות רחבות היקף ויקרות ,  אך ההחלטה בהחלט אפשרית .  תמונה אפשרית לעתיד הגוש
לחברות בגוש היורו אין מועד פקיעה .  איחוד המטבע של אירופה אמור להיות חסין בפני מתקפות ספקולטיביות כמו אלה שחיבלו במנגנון שער החליפין ,  מערכת קיבועי המטבע שקדמה לו ,  ב-1992-1993 .  לקח שנלמד אז הוא שכששוקי המט"ח מביעים במטבע אחד עניין רב בהרבה לעומת משנהו ,  גם ההגנה הממשלתית הנחושה ביותר של קיבוע השניים ניתנת לשבירה .  בתוך גוש היורו ,  לא ניתן לאלץ איש לבצע פיחות ,  משום שאין מטבעות מתחרים .  
המתחים בשוקי האג"ח של מדינות גוש היורו השנה הראו שיש דרכים נוספות ליצירת חוצץ בין המדינות החזקות לחלשות .  מכירה המונית של האג"ח של יוון ושל אירלנד אילצה אותן לבקש הלוואות חירום ממדינות אחרות באירופה ומקרן המטבע הבינלאומית  ( imf )  .  
מגמת ההתכנסות של התשואות על האג"ח הממשלתיות לאחר השקת המטבע ,  התהפכה כעת .  הרעיון שהאיחוד עצמו עשוי להיות הפיך ושמדינה אחת או יותר עלולות לחזור למטבע מקומי ,  כבר לא נשמע כה דמיוני .  התהליך עלול להיות יקר ולגרום לזעזועים פיננסיים חריפים - הן עבור המדינה העוזבת והן עבור הנותרות מאחור .  אך רף היציאה ,  גבוה ככל שיהיה ,  אינו בלתי עביר .  
הרעיון של פירוק גוש המטבע מעלה לפחות שלוש שאלות :  ראשית ,  מדוע תעדיף מדינה לעזוב ?  שנית ,  כיצד תצליח מדינה לעבור למטבע חדש ?  שלישית - ואולי החשובה ביותר - האם העזיבה תיטיב עם העוזבת או תפגע בה ?  
הסיבה העיקרית שבגללה עשויה מדינה לעזוב את גוש היורו היא כדי להחזיר לעצמה את העצמאות המוניטרית - היכולת שלה לשלוט בשערי הריבית והיצע הכסף ,  שמשפיעים על שער המטבע ,  בהתאם למצב הכלכלה .  אותה עצמאות הוקרבה עם ההצטרפות לגוש היורו .  הדבר מתאים הן למדינות החזקות והן לחלשות .  הגרמנים ,  למשל ,  ישמחו לחזור לימי הבונדסבנק ,  הבנק המרכזי של גרמניה ,  שהיה סמל ליציבות וביטחון .  
במצב הנוכחי ,  הבנק המרכזי של אירופה  ( ecb )  ,  אף שהוא פועל מגרמניה ומבוסס על מודל הבונדסבנק ,  נאלץ להגיב לחולשה כלכלית ופיננסית בשאר גוש היורו בדרכים שהגרמנים אינם רואים בעין יפה .  הוסיפו לכך את זעמם של משלמי המסים ,  שנדרשים להעניק גיבוי לחובות ציבוריים של מדינות חסכניות פחות ,  והרעיון של נטישת גוש היורו נהפך אטרקטיבי עבור חלק מהגרמנים .  מדינות אחרות בגוש ,  כמו אוסטריה והולנד ,  עשויות גם הן להרוויח מעזיבת גוש היורו .
 הכלכלות החלשות יותר עלולות אף הן להעדיף מדיניות מוניטרית התפורה לפי צורכיהן .  היורו אולי ביטל את שערי החליפין הנומינליים מבוססי השוק ,  אך הוביל להתפלגות בשערי החליפין הריאליים  ( ראו תרשים )  .  המחירים לצרכן במדינות הפריפריה עלו בשיעור חד יותר מאלה בגרמניה מאז השקת היורו ב-1999 .  כך גם המשכורות - מה שמקשה על חברות מאותן מדינות להתמודד מול גרמניה בשוק הבינלאומי ,  ומול היבוא בעלות נמוכה ממדינות אסיה בשווקים המקומיים שלהן .  עזיבת היורו תאפשר לאיטליה ,  לספרד ולאחרות לבצע פיחות ולהתאים בין עלויות השכר לבין פריון העובדים .  
כיצד ניתן לעשות זאת ?  השקת מטבע חדש עשויה להיות קשה ,  אך אינה בלתי אפשרית .  ממשלה יכולה פשוט להעביר חוק ולקבוע ששכר העובדים במגזר הציבורי ,  דמי הרווחה והאג"ח הממשלתיות ,  יוענקו מעתה והלאה במטבע חדש ,  שיומר לפי שער חליפין רשמי .  חקיקה שכזאת תדרוש גם מעבר של היבטים פיננסיים נוספים - שכר במגזר הפרטי ,  משכנתאות ,  מניות ,  הלוואות בנקאיות וכדומה - למטבע החדש .  
כדי להגביל את התוהו ובוהו הפיננסי ,  יצטרך המעבר להיות מהיר וחובק-כל .  יש צורך להמיר את כל פקדונות הבנקים במקביל ,  ובשיעור זהה ,  כדי שלא לפגוע במאזני הבנקים .  כשארגנטינה ביטלה את קיבוע המטבע שלה לדולר ב-2001 ,  היא הורתה לבנקים להמיר את פקדונות הבנקים לפי שער חליפין זול יותר מאשר זה של ההלוואות ,  בניסיון לרצות את החוסכים .  צעד זה הסב הפסדים למערכת הבנקאות במדינה ,  והוביל לירידה חדה באשראי המקומי .  
על הבנק המרכזי יהיה להשיק שטרות ומטבעות חדשים במהרה .  יהיה עליו גם לקבוע שיעורי ריבית ,  וככל הנראה גם יעד אינפלציה ,  שינחו אותו בהחלטותיו .  שער המטבע צפוי להתאים עצמו במהרה לשווקים הבינלאומיים .  דויטשמרק  ( מארק גרמני )  חדש צפוי להתחזק נגד היורו הנטוש .  דרכמה  ( המטבע היווני )  תעבור פיחות גדול .  
המעבר ליורו היה חלק ,  אך הוא תוכנן בפרוטרוט במשך שנים ותוך שיתוף פעולה בין המדינות .  הפעולה ההפוכה תהיה מלווה באי סדר רב .  מדינה חלשה ששוקלת לעזוב ,  תיאלץ להגביל את פדיון הפקדונות ,  להטיל הגבלות הון נוספות ואולי אף הגבלות על נסיעות מחוץ למדינה .  לא ברור אם צעדים אלה אפשריים באזור שמדינותיו כה שלובות כמו באירופה - הם צפויים לפגוע בכלכלה המקומית ,  בשל הגבלת מחזור המזומנים במסחר .  צעדים אלה גם יפגעו באשראי הזר ,  והמסחר צפוי לספוג מכה קשה ,  לפחות בהתחלה .  
מדינה שתעזוב את גוש היורו עלולה גם להתמודד עם תביעות משפטיות ,  שכן עזיבה שכזו צפויה לגרום להפסדים עצומים למדינות ובעלי פקדונות מבית ומחוץ .  בנקים זרים וקרנות פנסיה זרות המחזיקות באג"ח הממשלתיות שלה הנקובות ביורו יסבלו מחדלות פירעון שלה למעשה ,  ועשויות אף הן לתבוע .  ייתכן כי מדינה תוכל לזכות בתביעות אלה בעזרת שינויי חקיקה ,  אך למאבקים המשפטיים הממושכים תהיה עלות .  
בכל תקופת המעבר ממשלה שתבקש להמיר את היורו במטבע מוחלש ,  לא תוכל להסתמך על הנפקות אג"ח למימון פעילותה .  ואולם מדינה כזו ממילא כבר לא יכולה לגשת לשוקי ההון .  דווקא העצמאות המוניטרית תפתח בפניה אפשרויות חדשות ,  כמו הנפקת התחייבויות במטבע החדש שאותן ניתן גם להמיר במוצרים ושירותים .  מאחר שהיצע הכסף יצטמצם במהירות ,  סוג זה של ניירות ערך יתקבלו בברכה .
 גרמניה צפויה למצוא עצמה בעמדה טובה יותר אם תחליט לנטוש את גוש היורו .  היא תעדיף להחזיר את החובות הנקובים ביורו שלה .  כדי להימנע מסכסוכים משפטיים ,  היא עשויה להחליט להמיר את כל האג"ח ,  ולשמור על נקיון הספרים שלה .  היא תוכל לגייס מימון בשוקי האג"ח ,  שצפויות להתחזק - אולי עד שהתשואה עליהן תהיה שלילית .  
ואולם גם גרמניה תתמודד עם עלויות שעליהן אין לה כל שליטה .  דויטשמרק חדש ודאי יזנק ,  ויפגע בחברות היצואניות של גרמניה .  היציאה מגוש היורו תפגע בלקוחות שלהן במדינות האחרות בו ,  ותקשה עליהם לרכוש מוצרים גרמניים .  כאחת הנושות המרכזיות של גוש היורו ,  ירידת נכסיו תפגע גם בקופתה ,  אך לא תהיה לה עוד השפעה על המדיניות המוניטרית שלו .  
מדינה נחושה יכולה לעזוב את גוש היורו ולהשיק מטבע מקומי חדש :  אין דבר בלתי הפיך באמת עבור מדינה ריבונית .  ואולם גם המדינה החזקה ביותר לא תוכל לשלוט בכאוס הבנקאי ובאי-השקט החברתי שיבואו בעקבות צעד זה .  עבור גרמניה צעד שכזה יהיה תמוה .  מדינות שוליות יותר בגוש היורו עשויות להאמין שעזיבה לא יכולה להיות גרועה יותר מהשנים הארוכות של צנע ואבטלה המצפות להן בתוך גוש היורו .
 
פרישה מהיורו - קשה אך אפשרית
משבר גוש היורו מוביל ממשלות חוששות לשקול לנטוש את המטבע .  החסמים אולי גבוהים וההשלכות רחבות היקף ויקרות ,  אך ההחלטה בהחלט אפשרית .  תמונה אפשרית לעתיד הגוש

