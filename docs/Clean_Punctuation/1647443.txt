הרשות השניה נותנת דרור
תכניתו של דרור גלוברמן  " לידיעת הגולשים "  תשודר מדי שבת בקשת ,  זאת לאחר שהרשות השניה הסכימה להכיר בה כהפקה מקומית
תכנית האינטרנט של קשת בהנחיית כתב חברת החדשות של ערוץ 2 דרור גלוברמן תעלה לשידור במוצאי שבת הקרובה באיחור של כמעט חודשיים ,  לאחר שהרשות השנייה אישרה את שידורה .  התכנית , " לידיעת הגולשים ",  מופקת עבור קשת על ידי חברת החדשות ותחילה לא אושרה לשידור מאחר שהוצגה על ידי קשת כהפקה מקומית קנויה .  לטענת הרשות ,  הפקה של חברת החדשות הממומנת על ידי זכייניות ערוץ 2 רשת וקשת אינה יכולה להיחשב הפקה קנויה ,  אולם לאחר שקשת הציגה לוח שידורים הכולל הגדלת ההשקעה בהפקות קנויות הוחלט להכיר בתכניות כהפקה מקומית ולאשרה לשידור .
" לידיעת הגולשים "  תציג לצופים קטעי וידיאו ששודרו באינטרנט ויגיש אותה דרור גלוברמן ,  כתב האינטרנט וההיי-טק של חברת החדשות .  התכנית תשודר בימי שבת בשעה 23:00 ובין היתר תשודר בה פינה בנושא פרסום באינטרנט ,  בה ישודרו קטעי וידיאו מעניינים בתחום .  את הפינה תגיש רות שפירא ממשרד הפרסום ענבר-מרחב-שקד .
 מהרשות השנייה נמסר : " הזכיינים הציגו תכנית המתמודדת עם עמידה במחויבות הפקה מקומית קנויה ולכן התאפשר שידור התכנית כהפקה מקומית ". 

הרשות השניה נותנת דרור
תכניתו של דרור גלוברמן  " לידיעת הגולשים "  תשודר מדי שבת בקשת ,  זאת לאחר שהרשות השניה הסכימה להכיר בה כהפקה מקומית

