חג המחמד
גם אם באי.פי שהוציאו הפט שופ בויז לרגל חג המולד יש פחות קיטש מהמקובל בז'אנר ,  הוא עדיין לא יותר משי חביב לחג .  דנה קסלר מתחת לאשוח
השנה החליטו הפט שופ בויז להעניק למעריציהם מתנה לכבוד חג המולד בדמות אי.פי קצר .  להוציא אלבומי כריסמס זו פרקטיקה מקובלת ורווחית אצל אמני מיינטסירם בעולם הנוצרי ,  אבל אנחנו מדברים כאן על הפט שופ בויז ,  כך שמראש ברור שלא נקבל אלבום כריסמס סטנדרטי .  
כמו כל דבר אצל הפט שופ בויז ,  גם זה מתחיל בעטיפה .  תשכחו מדיויד ארצ'ולטה מוקף פתיתי שלג ,  Boney M החומים עטופים בפרוות לבנות או מאריה קארי מחופשת לסנטה קלאוס סקסית  הפט שופ בויז הלכו ,  כמו תמיד ,  על עיצוב נקי ואלגנטי .  כמה בלונים צבעוניים ,  שפרצופיהם של ניל טננט וכריס לואו מודפסים עליהם ,  מתעופפים באוויר על רקע אפור בהיר  ( בעטיפה הפנימית יש קלוז-אפ שמח על הבלונים )  .  והכותרת ,  על פי מיטב המסורת המינימליסטית של הפט שופ בויז ,  היא מילה אחת : " כריסמס ". 
האי.פי נפתח בגרסה חדשה ל  " It Doesn't Often Snow At Christmas "  שיר שהפט שופ בויז הוציאו ב-97' למועדון המעריצים שלהם בלבד .  הוא נפתח במקהלת ילדים מסורתית ומהר מאוד הופך לקטע דאנס עם סרקזם פט שופ בויזי אופייני .  אנחנו לא בדת ובלאום הנכונים כדי להבין עד כמה זה לא קונבנציונלי  ומקובל לחשוב שגם לא מסחרי  שאמן מיינסטרים מסדר הגודל של הפט שופ בויז יוציא שיר חג מולד שיורד על החג .  אך זה לא מה שיעצור את הפט שופ בויז .  ניל מתאר בשיר את המשפחה רבה מסביב לעץ הפלסטיק ,  מודה שאף פעם אין מה לראות בטלוויזיה בכריסמס ומבכה את זה שרוח החג אבדה מזמן לטובת חגיגת צרכנות סינתטית וריקה מתוכן .  בזמן שרב הכוכבים מוציאים בעונה זו של השנה אלבומים עם קאברים דביקים לשירי חג ,  הפט שופ בויז שוב מוכיחים את מה שכבר ידענו מזמן  הם אולי כוכבי מצעדים ,  אבל הם עושים את זה בדרך שלהם .
 מה שכן ,  אחרי התיאור הריאליסטי של אבדן רוח החג ,  בכל זאת יש לשיר הפי-אנד ,  כשטננט שר : " בדרך כלל לא יורד שלג בכריסמס כמו שאמור לקרות ,  אבל אני עדיין אתרגש בחג ,  כי אני אהיה איתך ".  ואז ,  בסוף השיר ,  מאחל ניל לכריס  ( ולקהל בבית )  : " מרי כריסמס ".  וכריס עונה בביישנות : " ושנה טובה ".  תודו שזה צובט בלב לא פחות מWhite Christmas של בינג קרוסבי .  זה ,  למעשה ,  היה שיר הכריסמס היחיד באי.פי ,  שממשיך בקאבר לMy Girl של מדנס ,  שמופיע בסוף האי.פי גם ברמיקס .  זה לא הקאבר הכי טוב שנעשה לקלאסיקת האייטיז הזאת  הוא הרבה יותר מדי ערסאוותי לטעמי .  ואם כבר ,  הייתי ממליצה לניל לשיר את הגירסה של טרייסי אולמן ,  שהפכה את My Girl לMy Guy ,  אבל מילא .  תהיה איכות הקאבר אשר תהיה ,  הביצוע הזה זוכה לנקודות בונוס כריסמסיות מעצם העובדה שהוא נולד במסגרת מופע צדקה שהפט שופ בויז אירגנו בשנה שעברה למשפחתו של האסיסטנט שלהם שנהרג בתאונת דרכים  שם הם ביצעו אותו על הבמה ביחד עם סאגס וקארל סמית ממדנס .
 חוץ מזה מכיל האלבום גם גירסה חדשה ל"All Over the World "   ( עם הסימפול של צ'ייקובסקי )  מאלבומם האחרון ,  Yes .  וכל מי שהיה בהופעה של הפט שופ בויז בארץ ישמח לשמוע שההלחם שהם עשו ללהיטם הנושן מסוף האייטיז , " Domino Dancing ",  ולViva la Vida של קולדפליי ,  זכה לגירסה מוקלטת .  חבל רק שהמאש-אפ מכיל הרבה יותר מדי קולדפליי והרבה פחות מדי  " דומינו דנסינג ".  התבאסתי מזה בהופעה  ( שהיתה מהנה מאוד בלי שום קשר )  ,  ואני מתבאסת מזה שוב .  זהו .  קצר וקומפקטי  ארבעה שירים ורמיקס והאי.פי נגמר .  כל העסק קצת קיטשי  ( גם אם הרבה פחות מהמקובל בז'אנר )  ,  במשקל נוצה ,  ובלי אף שיר חדש לרפואה  אבל זה בדיוק מה שתקליט כריסמס צריך להיות .  אין הרבה למה להקשיב פה ,  וגם אם זו לא תוספת מכובדת לדיסקוגרפיה שלהם ,  עדיין הייתי מקטלגת את  " כריסמס "  של הפט שופ בויז כשי חביב לחג .  אני מניחה שאילו הייתי גויה לא הייתי מתנגדת שמישהו ישים לי עותק שלו מתחת לעץ האשוח .
 

חג המחמד
גם אם באי.פי שהוציאו הפט שופ בויז לרגל חג המולד יש פחות קיטש מהמקובל בז'אנר ,  הוא עדיין לא יותר משי חביב לחג .  דנה קסלר מתחת לאשוח

