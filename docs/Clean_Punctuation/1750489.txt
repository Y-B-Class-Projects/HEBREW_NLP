אורכית מתבססת בהודו :  קיבלה הזמנה נוספת לאספקת קופסאות תקשורת
ההזמנה היא במסגרת חוזה שנחתם לפני כשנה עם חברת BSNL ההודית
חדשות טובות למשקיעי  .  החברה מודיעה היום כי קיבלה הזמנה נוספת ,  המוערכת בכמה מיליוני דולרים ,  לאספקת מוצר ה-cm-4000 המאפשר העברת שידורי טלוויזיה באיכות גבוהה  ( hd )  ושירותי וידיאו סלולרים מדור 3.5 .  ההזמנה היא חלק מחוזה שחתמה אורכית לפני כשנה עם חברת התקשורת bsnl ההודית .  אספקת המוצר בהודו נעשית דרך שתי חברות איתן חתמה אורכית חוזה הפצה  ( oem )  .  ההזמנה הנוכחית תיעשה דרך חברת אלפיון  ( alphion )  כחלק מפרויקט פריסת תשתית פס רחב בדור שלישי של bsnl.מדובר בחדשות טובות לאחר תקופה ארוכה בה החברה מציגה הפסדים תפעוליים גדולים .  את הרבעון השני סיימה החברה עם הכנסות של 1.7 מיליון דולר והפסד תפעולי של 7.2 מיליון דולר .  ההזמנה הנוספת במסגרת החוזה עם bsnl ,  אשר צפוי להביא לאורכית הכנסות של 20 מיליון דולר ,  מחזקת את אחיזתה של אורכית בהודו .  להערכת יו"ר ומנכ"ל החברה ,  איציק תמיר ,  החוזה מהווה בסיס להפיכתה של הודו למנוע צמיחה מרכזי של החברה.ילאורכית פתרון טכנולוגי מוביל להעברת שידורי טלוויזיה רב-ערוצית ,  אינטרנט מהיר וטלפון הפועל באמצעות פרוטוקול האינטרנט  ( ip )  .  מתגי התקשורת מתוצרתה מותקנים במרכזיות של חברות טלקום ,  ומשדרגים את רשת התקשורת בכל הקשור ליכולתה להקצאה אופטימלית של רוחב הפס על גבי הסיב האופטי .  ההקצאה מקבלת חשיבות עליונה כאשר רוצים להעביר למשקי הבית גם טלוויזיה רב-ערוצית עם אפליקציות נלוות - כמו וידיאו לפי דרישה  ( vod )  ולא רק טלפון ואינטרנט מהיר .
 
אורכית מתבססת בהודו :  קיבלה הזמנה נוספת לאספקת קופסאות תקשורת
ההזמנה היא במסגרת חוזה שנחתם לפני כשנה עם חברת BSNL ההודית

