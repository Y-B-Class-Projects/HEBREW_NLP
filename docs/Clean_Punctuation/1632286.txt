שר האוצר היווני :  אנחנו מתקשים לשכנע את המשקיעים בבריאות הכלכלה המקומית
חובותיה של יוון יגיעו לשיא של 120% מהתמ"ג בשנה הבאה ,  ויתחילו לרדת לאחר מכן
שר האוצר היווני יורגוס פפאקונסטנטינו אמר כי יוון מתקשה לשכנע את המשקיעים בנוגע לבריאות הכלכלית של המדינה בימים אלה ." קשה לנו מאוד לשכנע את השווקים כשהם נתקלים בדו"חות שליליים ,  כמו אלה שפורסמו לאחרונה בנוגע ליוון ",  אמר פפאקונסטנטינו לבלומברג .  עוד הוסיף : " אנשים לא בדיוק יודעים מה לעשות .  אנחנו צריכים להרגיע אותם ".  חששות המשקיעים בנוגע למצב של יוון החמירו בחודש שעבר לאחר שסוכנויות דירוג האשראי פיץ' ,  מודי'ס וסטנדרד אנד פורס הורידו את דירוגה של יוון .  פפאקונסטנטינו אמר כי חובותיה של יוון יגיעו לשיא של 120% מהתמ"ג בשנה הבאה ויתחילו לרדת לאחר מכן .  הממשל היווני צפוי להגיש מחר את תוכניתו להקטנת הגירעון התקציבי לנציבות האירופית .
 
שר האוצר היווני :  אנחנו מתקשים לשכנע את המשקיעים בבריאות הכלכלה המקומית
חובותיה של יוון יגיעו לשיא של 120% מהתמ"ג בשנה הבאה ,  ויתחילו לרדת לאחר מכן

