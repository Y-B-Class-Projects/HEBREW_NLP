איך הפכה אינפקטד משרום ללהקה הישראלית המצליחה בעולם
אלבום כל שנתיים ■ 100 הופעות בשנה ■ תשעה מיליון צפיות ביוטיוב ■ מכירות של עשרות מיליוני דולרים ובית בהוליווד ■ האופי הישראלי הפך את הכוונות הטובות למעט יותר קשות לביצוע : " בישראל כל אחד הוא חבר שלך ורוצה להכנס בחינם "   ■ " אנשי ה
עמית דובדבני וארז אייזן ,  הצמד שעומד מאחורי אינפקטד מאשרום - הלהקה הישראלית המצליחה בעולם ,  הגיעו לפני כשבוע להופעה בישראל .  למרות ההזדמנות לבקר כאן ולשמח אוהדים ותיקים ,  גם הפעם ,  הם אומרים ,  האופי הישראלי הפך את הכוונות הטובות למעט יותר קשות לביצוע . " בישראל כל אחד הוא חבר שלך ולכן הוא רוצה להיכנס בחינם .  ההפקה מתמוטטת מהסיפור הזה .  אנשי ההפקה אומרים לנו ,  עשו לנו טובה ותישארו בארה"ב ",  הם מספרים בראיון ל-markerweek .  אבל דובדבני ,  35 ,  ואייזן ,  30 ,  המתגוררים בשש השנים האחרונות בלוס אנג'לס ,  לא עושים טובות לאף אחד .  להישאר במקום אחד לאורך זמן הוא הדבר האחרון שמאפיין אותם .  ברביעי שעבר הם הגיעו לישראל ,  ובחמישי הופיעו בנמל תל אביב והקפיצו יותר מ-6,500 איש ,  בין השאר עם זמר הרגאיי האמריקאי החרדי מתיסיהו ועם  " החברים של נטאשה ".  את יום שישי הם הקדישו בעיקר לשינה ,  ובשבת בערב הם כבר הרקידו מעריצים שווייצים בציריך .  בשבוע הבא הם הם יופיעו ליד הבית בלוס אנג'לס ומיד יעזבו לשלוש הופעות רצופות במקסיקו .  לצד הופעות תכופות בארה"ב ,  יגיעו השניים בחצי השנה הקרובה לקנדה ,  ליוון ,  לברזיל ,  לבריטניה ,  לאסטוניה ,  לרוסיה ,  להונגריה ,  לנורווגיה ולמקסיקו .  בקיצור ,  מדובר בחבר'ה עסוקים .  כאן טמון גם סוד ההצלחה שלהם .  דובדבני ואייזן לא ניזונים מנתוני הרדיו או האינטרנט בכל הקשור לחיבת הקהל ליצירות המוסיקליות שלהם .  הם פשוט צופים במה שקורה בהופעות שלהם : " שואלים אותנו כל הזמן 'איך אתם מוציאים אלבום עם כל כך הרבה להיטי רחבה ? ' ",  אומר דובדבני , " והתשובה היא שאנחנו בודקים אותם כל שבוע .  מה שלא עובד בהופעה לא נכנס לאלבום .  זאת הסיסמה שלנו .  יש לנו ארבע הופעות בשבוע ,  מה הבעיה לבדוק את זה ?  "  הקהל הישראלי והקהל היפני אוהבים את אותם הדברים ?   " אם זה להיט ברחבת הריקודים ,  אז זה להיט .  אתה יודע את זה מיד ,  מה שאני לא יכול לומר על הרדיו .  יש קטע שחשבתי שילך ברדיו והוא לא הולך ,  ויש קטע אחר שהוא פתאום מקום ראשון שם .  בכל העולם רדיו זה הדבר הכי לא צפוי .  יש להיטי ענק ברחבה שלא עברו רדיו - ולהפך ".  הלהיט הכי גדול של איפקטד מאשרום הוא becoming insane ,  שבוצע יחד עם להקת קינקי המקסיקנית  ( "במקסיקו הוא המנון ")  .  הוא שודר ביותר מ-100 תחנות רדיו ונצפה תשעה מיליון פעמים ביוטיוב . " הופענו מול מיליון איש"הראיון עם דובדבני ואייזן נקבע כמה ימים לפני שנחתו בישראל .  אבל שעתיים לפני מועד הפגישה המתוכנן ,  החליטה הלהקה לבטל אותו . " לא מתאים להם שייכנסו להם לכיסים ",  הוסבר מטעמם .  לאחר שיחות והפצרות התקיים לבסוף הראיון .  כסף ,  כך הובהר די מהר ,  הוא לא נושא השיחה המועדף על השניים .  אם בכל זאת צריך להרחיב בעניין ,  המסר ברור - גדול זה הרבה יותר קשה . " אם שואלים אותי על כסף ,  ואני לא אוהב לדבר על זה ,  אני מסביר שכשהייתי פה בישראל והייתי מנגן בכל מיני מסיבות מחתרתיות הייתי יותר עשיר מאשר היום ",  אומר דובדבני וממהר לתקן את עצמו  - " אולי לא עשיר ,  אלא עם הרבה פחות צרות .  כיום ,  עם כל ההנהלות ,  עם האנשים שעומדים מאחורינו ועם עוד הרבה הוצאות ,  העסק הרבה פחות רווחי ".  אינפקטד מאשרום נחשבת כיום לאחת מלהקות המוסיקה האלקטרונית המובילות בעולם ,  ומתמקמת בקלות לצד השמות החמים בתחום כמו הכימיקל ברדרס ,  פרוטג'י וקריסטל מטוד .  דובדבני ואייזן לא מצטנעים : " אנחנו מופיעים בפסטיבלים הכי גדולים בבמות מרכזיות .  ב-2007 הופענו מול מיליון איש בחוף איפנמה בריו דה ג'נרו עם הבלאק אייד פיז ".  באיזה מקום אתם הכי פופולריים לדעתכם ?   " אנחנו הרבה יותר פופולארים במקסיקו מאשר בברזיל ,  אבל בברזיל כל הופעה היא ל-20-30 אלף איש .  השוק הכי גדול שלנו הוא השוק האמריקאי ,  מבחינת גודל ההופעות והתדירות .  אבל אנחנו נהנים להופיע בכל מקום ,  גם במסיבות קטנות של 500 איש ,  אלה פורומים שבהם הרבה יותר קל לבחון את ההשפעות של טראקים חדשים .  כולם בתעשייה עושים גם הופעות קטנות ,  הופעות של 1,000 איש .  יו 2 יש רק אחת ,  להקה שמופיעה בסיבוב הופעות לפני 100 אלף איש כל שלושה ימים ".  בעולם ,  כך ניתן ללמוד מהפורמים הערים ברשת שכוללים תגובות ממעריצים צעירים מנקודות שונות בגלובוס ,  נחשבים אינפקטד מאשרום ללהקה שעיצבה את הז'אנר המוסיקלי של הטראנס . " אומרים הרבה דברים טובים עלינו .  בואי נגיד שפתחנו דלתות בתחום הזה להרבה אמנים .  כמובן שזה עובד עד גבול מסוים .  אם אתה לא טוב או לא תדע לקחת את זה רחוק - לא יקרה כלום ",  אומר דובדבני . " זה עסק רציני"ההצלחה המוסיקלית של הלהקה מתורגמת גם למספרים :  עם יותר מ-100 הופעות בשנה ומכירות של עשרות אלפי כרטיסים ,  ההערכות הן כי מחזור המכירות שלה מגיע לעשרות מיליוני דולרים .  הם מחזיקים הנהלות בארה"ב ,  בישראל ובאירופה ,  וליבת הפעילות היא בארה"ב ,  שם מועסקים כ-20 איש המנצחים על תיאום ההופעות ,  על שיווק ועל פרסום .  ההצלחה ,  הם אומרים ,  לא הגיעה בקלות : " לא נהפכנו תוך יום משני מוסיקאים מהקריות לסופרסטארים עולמיים ",  אומר דובדבני . " אנחנו עושים את זה 12 שנה ,  וכל שנה גדלנו קצת .  זה מה שרצינו שיקרה כשעברנו לפני שש שנים לחו"ל ".  הרקע המוסיקלי של דובדבני ואייזן ,  שהכירו בתחילת שנות ה-20 שלהם ,  דומה :  הם התחילו במוסיקה קלאסית  ( "בגיל 5 זרקו אותנו לקונסרבטוריום ")  ולקראת סוף שנות העשרה החליטו לשנות כיוון  ( "אחרי עשר שנים במוסיקה קלאסית ,  זה נראה לך כמו הדבר הכי משעמם .  רצינו לעשות רוק או רוק כבד ")  .  לטראנס הם הגיעו די בטעות .  אייזן התחיל לעבוד על מוסיקה ממוחשבת כבר בגיל 11 ,  ולימים החל לשלב ביצירה את תוכנת  " אימפולס טראקר "   ( "בכלל לא ידעתי שהסגנון הזה נקרא טראנס ")  .  בגיל 17 גילה דובדבני את הטראנס במסיבה בחורשת טל שליד קריית שמונה .  באמצע שנות ה-90 ,  כשאייזן כבר עבד על מוסיקה ודובדבני חזר לישראל לאחר שנה בגואה ,  הפגיש ביניהם חבר משותף .  השידוך הצליח והשניים החלו לעבוד על אלבום כהרכב ,  ובהמשך אימצו את השם שמלווה אותם עד היום - אינפקדט מאשרום ,  פטרייה נגועה .  ההצלחה העולמית התחילה בביתו של אייזן בקריית ים ,  שם הופקו שלושת האלבומים הראשונים של הלהקה . " היו הרבה תלונות מהשכנים ,  והמשטרה היתה מגיעה באמצע הלילה כדי שנכבה את המוסיקה ",  נזכר דובדבני .  ב-1996 יצא האלבום הראשון ,  the gathering ,  אבל איש לא קפץ על הסחורה .  דובדבני : " הוצאנו אלבום שאף אחד לא רצה .  פנינו לכל חברות התקליטים ,  אבל אף אחד לא היה מעוניין להחתים אותנו .  אמרו שזה לא מוכר ,  שלא רואים פוטנציאל ,  שלא רוצים להיכנס לזה .  היו שאמרו שהחומר לא מספיק טוב .  גם חברות תקליטים שעבדו בישראל עם להקות טראנס לא רצו להחתים אותנו ,  אמרו שזה לא הסאונד שהם מחפשים ".  המסע בין חברות התקליטים הופסק כשאבי יוסף ,  מנהל אמנים בחברת התקליטים bne ,  החתים אותם על חוזה לשלושה תקליטים .  האלבום הראשון של אינפקטד מאשרום רשם הצלחה באירופה עם מכירות של 10,000 עותקים . " כאן מתחיל הסיפור .  הזמינו אותנו להופעות מחתרתיות באירופה ,  עדיין בהיקפים קטנים .  היו מרימים טלפון ומזמינים אותנו ,  אנחנו היינו קונים כרטיס טיסה ומגיעים .  לא ידענו כלום ",  מספר דובדבני .  ב-1998 יצא האלבום השני ,  classical mushroom ,  שממנו נמכרו 20 אלף עותקים באירופה .  הוא נהפך לאלבום הזהב הראשון של הצמד .  האלבום השלישי שיוצא לחנויות ב-2001 ,  b.p empire ,  המשיך את המגמה ומכר עד היום קרוב ל-40 אלף עותקים .  כמה שילמו לכם אז להופעה ?   " מעט מאוד .  גם אם היינו מקבלים 500 דולר ,  היינו יוצאים בהפסד בגלל הוצאות הטיסה .  לפעמים בכלל לא שילמו לנו ,  אבל נהנינו .  היינו מגיעים לדנמרק ופוגשים שם 3,000 איש שבאו לשמוע את המוסיקה שלנו ,  להקה מהקריות .  אחרי האלבום השני והשלישי היה שיפור בתנאים ,  ההופעות היו תכופות יותר וזלגו גם מחוץ לאירופה .  אבל עדיין היינו ישנים לפעמים אצל האמרגן ".  מה שסייע לאינפקטד מאשרום להתפרסם בעולם ,  לפחות לטענת דובדבני ואייזן ,  היה המעורבות הגבוהה שלהם ברשת . " אינפקטד מאשרום היא להקה שמעורה באינטרנט שנים .  עוד בימים שאף אחד לא ידע מה זה נאפסטר או קאזה ,  אנחנו היינו שם בגדול .  היו מורידים אותנו בנאפסטר עוד מהאלבום הראשון .  באלבום השני הגענו להופעה ראשונה במקסיקו מול 5,000 איש ,  שמעולם לא קנו תקליט כי הם פשוט לא נמכרו שם ".  עד היום הוציאו אינפקטד מאשרום שבעה אלבומים  ( "משתדלים להוציא אלבום כל שנתיים ")  והצמד התרחב לחמישייה ,  עם הצטרפותם של שני גיטריסטים - ארז נץ וטומי קנינגהאם - ושל המתופף הברזילאי רוז'ריו ז'רדים .  עם ההצלחה שודרגו מחירי ההופעות ודרישות הלהקה .  הם מודים כי חוויות השינה על הספה בסלון של האמרגן שייכות לעבר ,  אבל מתעקשים שלא השתנו  - " אנחנו אותם קרייתים מפעם ".  הצצה לרשימת הדרישות להופעה חושפת בקשות צנועות :  סנדוויצ'ים ,  חלקם צמחוניים ,  48 בקבוקי בירה  ( עם עדיפות להייניקן )  ,  שני בקבוקי וודקה מתוצרת גרי גוס ,  בקבוק וויסקי מסוג ג'יימסון ,  הרבה משקאות קלים ובקבוקי מים ועשר מגבות .  פחות נגישים - יותר מבוקשים דובדבני ואייזן ,  שמתגוררים כיום בהוליווד ,  תולים את העזיבה לארה"ב בפרסום שזכו לו בישראל ,  שהגיע - באיחור רציני לעומת שאר העולם - ב-2003 . " ההתפוצצות הגדולה שלנו בשוק המקומי היתה בזכות שיתוף הפעולה עם ברי סחרוף בשיר 'יום הולדת' ,  שבוצע למרות כל ההמלצות של הצוות שלו .  הפכנו אותו ללהיט והוא הופיע 12 שבועות בראש המצעד הישראלי .  כך גם קהל המיינסטרים התחיל להכיר אותנו .  אז התחילה ההתעניינות בנו והחלטנו לעזוב ".  למה לעזוב דווקא כשהתחילו להכיר אתכם פה ?   " זה לא מה שחיפשנו .  לא חלמנו להיות כוכבי על או סלבריטאים .  לא רצינו שיזהו אותנו ברחוב ".  וכיום מזהים אתכם כאן ברחוב ?   " כן .  זה סיפור אחר ".  עניין העזיבה לחו"ל עולה שוב בהמשך השיחה .  דובדבני מגדיר את המעבר לארה"ב כהחלטה העסקית הטובה ביותר שעשו : " כדי להיות להקה גדולה בחו"ל אתה חייב להיות בחו"ל .  אם למישהו יש ספקות בקשר לזה הוא לא מבין מהחיים שלו .  מי שחושב שהוא יכול לשבת בישראל ויצליח בחו"ל סובל מהזיות .  זה בלתי אפשרי .  כדי להצליח בעולם ,  צריך להצליח בלונדון או בארה"ב .  כדי שהנוער הלונדוני או האמריקאי יזדהה אתך ,  הוא צריך להרגיש שאתה להקה שלו .  אם אתה להקה מישראל ,  הוא לא שמע עליך .  תהיה מי שתהיה .  המעבר לארה"ב ,  חשף אותנו לקהל אדיר שלא היה חשוף אלינו בעבר ,  מה שעשה אותנו הרבה פחות נגישים בישראל ולכן הרבה יותר מבוקשים ".  זה טיפ ?  אל תהיה זמין וכך תהיה אטרקטיבי . " ממש לא .  בסופו של דבר זו רק המוסיקה .  במקרה שלנו זה עבד ,  אבל זה יכול היה ממש לא לעבוד והיינו חוזרים לישראל וממשיכים להתגלגל .  מצד שני ,  אני חושב שצריך לגור בארה"ב כדי להבין את ההיבטים העסקיים של התעשייה הזו .  הבעיה של ישראל היא שאתה מוגבל בטבעת הקטנה שלה .  שום דבר שתעשה פה לא ישפיע על המוסיקה בעולם .  אם אתה מכוון לשוק הישראלי ,  מגניב ,  תתמקד בישראל ,  תעשה מה שישראלים אוהבים ,  תלך ל'האח הגדול' ותיהפך לסלב ".  האלבום האחרון של אינפקטד מאשרום מספטמבר 2009 ,  legend of the black shawarma ,  הופק על ידי הום-מגה ולא על ידי bne ,  כמו ששת האלבומים הקודמים .  הסיבה היא שבעלי חברת התקליטים המקומית פשטו רגל .  אינפקטד עברו ,  יחד עם יוסף ,  לחברת התקליטים הום-מגה של אייל ינקוביץ .  מה שקרה ל-bne השפיע עליכם ?  דובדבני : " מאוד .  הם היו בעלי הרפרטואר המוסיקלי שלנו .  שנה לפני פשיטת הרגל החלה מלחמה גדולה על איך לקנות את הרפרטואר שלנו בחזרה .  ההנהלה שלנו בארה"ב עבדה על זה קשה ,  והצלחנו להחזיר את כל הזכויות .  יש היבטים משפטיים סבוכים שקשורים להבדל בין החוק הישראלי לאמריקאי בתחום של זכויות יוצרים .  חוקי זכויות היוצרים בישראל בעייתיים ,  וכל חברות התקליטים הגיעו עם אקו"ם לבתי משפט ".  הדיסקים של אינפקטד מאשרום מופצים בחנויות המוסיקה בעולם באמצעות חברות תקליטים שונות  ( לייבלס )  ,  שמקדמות את המכירות .  העבודה מול חברות רבות כל כך דורשת יכולות ומשאבי ניהול גבוהים . " יש להקות שבוחרות לעבוד עם לייבל אחד בכל העולם ,  אבל אנחנו בחרנו שלא ",  מסביר דובדבני . " ללייבל מוכר בעולם כמו סוני יש הרבה כוח ,  אבל כאמן אתה חייב להיות הפייבוריט שלהם כדי ליהנות מזה .  אסף אבידן והמוג'וז חתמו על חוזה עם סוני גרמניה .  זה כלום ,  שום דבר .  אם אתה לא בראש סדר העדיפויות של סוני - כלומר אם אתה לא נמצא בחמשת האלבומים שהם בחרו לקדם הכי חזק השנה - אז סוני זה רק שם נוצץ . " לחברות תקליטים כמו סוני וורנר ברדרס יש סיכום עם בסט ביי שחמשת האלבומים שהם מקדמים יהיו בכניסה של החנות .  כל שאר האלבומים נמצאים מאחור וצריך לחפש אותך .  זאת אומרת שאם אתה לא ברשימה שהם מקדמים ,  אין שום תועלת בלהיות חתום אצל הגדולים ביותר .  תעשיית התקליטים ,  שממילא קורסת ,  היא סיפור מסובך .  אנחנו החלטנו ללכת על 'אינדי לייבל'  ( לייבל עצמאי - בכל מדינה עובדים עם חברת תקליטים שונה ,  ש"מ )  ,  וזה מאלץ אותנו לתמרן מול הרבה גופים בעולם ".  אתה לא מודאג ממה שקורה בתעשיית התקליטים ?  אף אחד כבר לא קונה דיסקים ,  מורידים הכל באינטרנט .  בעיקר עכשיו כשיש גם חלופות חוקיות ,  זולות ונוחות יותר להורדת אלבומים ,  כמו אייטיונס . " אף אחד לא מודאג כי את הכסף לא מרוויחים מדיסקים .  אומרים לי 'מדונה עושה כסף ממכירת דיסקים' .  גם זה לא נכון .  90% מההכנסות של כל להקה מגיעות מסיבובי ההופעות ,  לא משנה מה הגודל שלה .  עוד 2%-3% מגיעים ממרצ'נדייז  ( מוצרים נלווים )  ועוד 2%-3% מדיסקים .  אנחנו גם מפיקים מוסיקה למשחקי מחשב ,  להצגות ולסרטים ,  אבל עיקר הכסף מגיע מהופעות . " לגבי אייטיונס ,  זה נכון .  פעם היינו מוכרים באייטיונס 20% ממה ממה שהיינו מוכרים באלבומים .  בזמן האחרון היחסים התהפכו :  80% מהמכירות הן באייטיונס ,  ו-20% באלבומים ".  איפה מורידים אתכם הכי הרבה ?   " חוקית ,  דרך האיי טיונס ,  בעיקר בארה"ב ובבריטניה .  אחרי הורדות לא חוקיות קשה יותר לעקוב ,  והן קורות בעיקר במקסיקו ובברזיל ".  הז'אנר שאתם פועלים בו מאפשר לכם להופיע יותר מאמני פופ או רוק למשל ?   " אנחנו מופיעים 100-110 פעמים בשנה .  כשמדונה יוצאת לסיבוב הופעות גם היא עושה 100 הופעות בשנה .  ההבדל הוא שהיא תנוח אחרי זה שלוש-ארבע שנים .  היא גם לא מוציאה אלבום כל שנה אז היא לא יכולה לעשות כל כך הרבה סיבובי הופעות כמונו .  אנחנו מוציאים אלבום כל שנתיים ,  תמיד יש חומרים חדשים ,  וזה מאפשר לי לעשות יותר סיבובי הופעות ".  איך מתמחרים הופעה ?   " אם זו הופעה שלנו ולא פסטיבל ,  אז הכל תלוי בכמות האנשים שאנחנו יכולים להביא .  נניח שבלונדון אני יודע על סמך הופעות קודמות שאני יכול למכור 4,000 כרטיסים .  אם אמרגן פונה אלי ,  אני מבקש תשלום על סמך הנתונים האלה ,  למשל 70% מהפדיון .  הרווח תלוי בהוצאות ואלו תלויות במטרת ההופעה .  אם אני מגיע לעשות 'שואו' ,  ואני רוצה מסכי ענק בכל המקום והשקעות אחרות ,  שולי הרווח הם צרים מאוד . " אין תשלום אחיד להופעה .  ההופעה לפני שבוע בישראל ,  שהיתה 'סולד אאוט' ,  התאפיינה ברווחיות נמוכה מאוד ,  כי הבאנו את מתיסיהו ואת 'החברים של נטאשה' והשקענו הרבה כסף בסאונד .  ההוצאות מגיעות קרוב מאוד להכנסות והרווח נמוך ,  ובאותה מידה אני יכול לבוא ליום הסטודנט ולקבל תשלום נחמד ,  בלי הרבה בלגאן .  כמובן שהם לא משלמים מחיר מלא ,  אבל אני לא נותן הופעה שלמה - אני מגיע לשעה ".  במאי הקרוב תופיעו בשבעה ימי סטודנט בישראל . " זה קהל שמאוד חשוב לי .  זה הקהל שקונה דיסקים וגם מגיע להופעות בחו"ל ".  ישראלים מגיעים להופעות בחו"ל ?   " בטח ,  לכל הופעה ".  ז'אנרים נעלמים מה עתיד ז'אנר הטראנס שבו אתם פועלים ?   " בישראל לא כל כך מדברים על זה אבל הטראנס שאני באתי ממנו כמעט ולא קיים יותר .  הלהקות שנשארו כאן ,  לא לקחו את הז'אנר למקומות שאליהם אנחנו לקחנו אותו .  עברנו לטראנס מסחרי ,  שם הסצנה גדלה ,  מכיוון ששילבנו בתוכו סגנונות מוסיקה שונים כמו רוק ורוק כבד .  לכן ,  גם בוקרים של ז'אנרים כאלה פונים אלינו . " ז'אנרים במוסיקה נעלמים כי יש התערבבות ביניהם .  הפופ ,  למשל ,  נהפך לדאנס .  בארה"ב כולם אומרים שמוסיקה אלקטרונית היא הדבר הבא ,  אבל זה לא ממש נכון כי הם אומרים שליידי גאגא זה מוסיקה אלקטרונית .  ליידי גאגא זה פופ .  אנחנו לא אוהבים את התוויות .  כל הזמן שואלים אותנו 'מה הסגנון שלכם ?  אתם מנגנים טראס או רוק או מה ? ' אנחנו באים להרקיד קהל .  לא מעניין אותי מה זה .  זה רוק ?  זה טראנס ?  זה ממש לא משנה .  הכי חשוב שזה עובד ".  אתם חיים כמו כוכבי רוק ?  כסף ,  מסיבות ,  בחורות ..  .  אייזן : " היינו שם ,  אבל כיום אנחנו נשואים ויש לנו ילדים .  לי יש שתי בנות ,  לעמית יש בן ".  דובדבני : " בשלושת הימים שבהם אני לא מופיע ,  אני נמצא בבית עם הילדים .  ב-20:00 ,  אחרי שביליתי עם המשפחה ,  אני נכנס לאולפן עד 4:00-5:00 ".  יש לכם אולפנים בבית ?   " כן ,  וגם אולפן גדול מחוץ לבית שנבנה בשנה שעברה בהשקעה גדולה ".  כמה גדולה ?   " נסכם בזה שמדובר באולפן הקלטות מהטובים ביותר בעולם למוסיקה אלקטרונית ".  איך נשארתם ביחד כל כך הרבה זמן ?  אייזן : " אנחנו חברים טובים ,  לא נכנסים זה לחייו של זה ונותנים ספייס .  הוויכוחים באולפן הם בסיסיים ,  וזה מה שמעצב אותנו .  אין חלוקת תפקידים .  כל אחד מביא משהו .  מישהו יכול לבוא עם מלים או מלודיה שעלתה לו לראש אתמול במקלחת .  במוסיקה הלמידה היא אינסופית ואנחנו גם טכנאי אולפן ,  אנחנו עושים את המוסיקה של עצמנו .  כל יום יש מכשור חדש ,  אז משנה לשנה משתפר לנו הסאונד .  אנחנו יושבים שעות על מיקס אחד ".  דובדבני : " ארז הוא אחד האנשים הכי פדנטים בנושא הזה .  הוא יכול לשבת על קטע של שנייה יומיים ,  להתמקד בדברים שבן אדם נורמלי בכלל לא שומע .  אבל אנחנו שומעים ואנחנו לא נורמלים ".  איפה תהיו עוד עשר שנים ?   " אני לא יודע ,  אבל בטח שלא נופיע באותה תדירות .  אנשים חושבים שאנחנו מטיילים בעולם .  אני לא מטייל ,  אני עובד בעולם .  זה לא אותו דבר .  לפעמים יש סיבובי הופעות קלים יותר ,  כמו הסיבוב האחרון באוסטרליה ,  אז הופענו שבע פעמים בשבועיים ,  והיו יומיים פה ושם לטייל קצת .  אבל זה כמעט ולא קורה .  בחמש השנים הבאות אני רוצה להוריד הילוך ,  לתת פחות הופעות אבל בהיקף גדול יותר . " אומרים לנו שאנחנו הלהקה הכי מצליחה מישראל .  אנחנו עובדים קשה ,  מוציאים אלבומים בתדירות גבוהה ,  הסיבובים הם אינסופיים ,  אז משתפרים כל הזמן .  ועדיין יש דברים שאנחנו לא מרוצים מהם ".  למשל ?   " 12 שנה אנחנו עובדים ,  נהפכנו ללהקת ענק ועדיין אין לנו dvd של הופעה .  מתי לעזאזל יהיה dvd ?  כבר ארבע שנים אנחנו מצלמים ,  אבל לא מרוצים מהתוצאות ". ההופעה בישראל :  הפטריות התעוררו עם הגשםחמישי ,  22:30 .  בנחיל המצטופף בכניסות לביתן 1 בגני התערוכה עומדות צעירות מרוגשות ,  המתקדמות אט אט במעלה התור .  חלל הביתן הגדול והגבוה הולם בפנים עם הכניסה .  ההרגשה מזכירה את זו שחודרת באנשים כשהם נכנסים למרכז דתי .  הנכנסים נהפכים לקטנים ביחס למקום .  הפעם זה הרגיש בעיקר כמו חלל ההתכנסות המרכזי של מדינת פנטסיה ,  ששאב ומיגנט את הבאים בביטים חשמליים .  הקהל המרוגש גדש את התורים .  בעמדת הקילוף הוא השיל מעליו מעילים ,  תיקים וקסדות ,  ומשם המשיך בדילוגים אל העומס בבר המרכזי ,  עמדת התדלוק .  בחזית הבמה התנוססה ברוב הדר המאמא של הפטריות .  ארבעה-חמישה מטרים של פטרייה אדומה מוגבהת ,  הזורקת חיוך ממזרי של יודעת ורואה ,  נגועה עיקרית בקסם .  שני מסכי פלזמה ענקיים בולטים הקרינו פרסומות - תזכורת לעולם החומר החיצוני .  זמן הפרסומות התארך ,  כמו גם זמן החימום של די-ג'ייז מתחלפים שעלו וירדו מהבמה .  הטמפרטורה עלתה עם כל ביט עד שנראה היה שהגיעה לחימום יתר .  הציפייה המתישה התמלאה בסאונדים פורצים שבישרו בבירור על עלייתן של שתי פטריות נגועות הקסם הראשיות ,  ארז אייזן ועמית דובדבני ,  הצמד המוביל של אינפקטד מאשרום .  אייזן מוקם על הגבהה צדית ונראה היה בעמדת שליטה .  דובדבני עמד במרכז הבמה ,  וניצח על המופע בשצף כובש ואנרגטי ,  חסר כל צל של רסן .  הקהל הרותח והצמא שאב ונשאב לשתי הפטריות הראשיות ששיחררו ,  הפיצו ונגעו בנדיבות באנשים שלהם .  הקהל התאחד ונדלק ,  נטען בשמחת פלאים ,  כמתעורר עם ריח גשם .  נראה היה שתקשורת מחושמלת שררה שם ,  תקשורת של הסכמה ושל הבנה מלאות . " החברים של נטאשה ",  אורחי הכבוד ,  התקבלו גם הם אל החיק הקסום .  בשמחה נוסטלגית מתפרצת הציף הדור הצעיר את הנטאשות ,  שייללו את  " מה יהיה מה יהיה "  תוך ניסיונות להשתלב בתדר הכללי הגבוה .  הנטאשות ,  מתבגרות וקצת יותר כבדות ,  נשטפו בטירוף של דובדבני ,  שהגיח ושר  " זה מה יהיה ",  מעדכן את המסר ,  תוך שהוא הופך אותן בקסמו לזמרות ליווי .  הראפר החרדי-ברוקלינאי מתיסיהו ,  אורח נוסף ,  הפיץ את משנתו העברית הסוחפת בסימביוזה עם דובדבני ,  והניע את הקהל בקצב ציצית חשמלית מקפצת .  היתה זו אווירת טקס שבטי ,  טראנסי וראפרי ,  שתובל בטכנו ,  למרגלות פטרייה נגועת קסם .  השילוב הייחודי עבד ושיכנע מביט לביט ,  בלי יכולת להסביר איך בדיוק .  לא בטוח שכל רזי הסאונדים היו ברורים ;  אבל מה שכן היה ברור הוא שחיבור וטוטאליות גדולים שררו שם .  מיהרנו לפלס את דרכנו לעולם החיצון עוד בטרם שודר ביט הסיום .  המחשבה על הצטופפות ביציאה עם קהל משולהב לא נראתה אטרקטיבית באותו רגע .  הנסיעה על הטוסטוס בדרך הביתה לא דמתה לנסיעה הלוך .  שובל מנצנץ של infected mashrooms פוזר באיילון .
 
איך הפכה אינפקטד משרום ללהקה הישראלית המצליחה בעולם
אלבום כל שנתיים ■ 100 הופעות בשנה ■ תשעה מיליון צפיות ביוטיוב ■ מכירות של עשרות מיליוני דולרים ובית בהוליווד ■ האופי הישראלי הפך את הכוונות הטובות למעט יותר קשות לביצוע : " בישראל כל אחד הוא חבר שלך ורוצה להכנס בחינם "   ■ " אנשי ה

