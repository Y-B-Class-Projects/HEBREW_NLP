שחר : " אם עשינו מחטף ,  עשינו אותו לגנט "
 נשיא מכבי חיפה התראיין לגלי צה"ל והשיב לטענות הפועל ת"א בנושא בוקארי .  שחקנים בקבוצה מודאגים מהחתמת הגנאי
נשיא מכבי חיפה ,  יעקב שחר ,  התייחס היום  ( חמישי )  בתכנית  " עושים ספורט "  בגלי צה"ל להחתמתו של סאדאת בוקארי בקבוצה והשיב לטענות של הפועל תל אביב ,  שכזכור ניהלה מו"מ עם החלוץ הגנאי .
" אם עשינו מחטף ,  עשינו אותו לגנט הבלגית ,  שכבר רצתה להחתים אותו ",  אמר שחר , " המאמן המליץ לי להחתים אותו ,  בדקנו אם לשחקן אין מחויבות לשום גורם בארץ וברגע שהוכח לנו את זה פתחנו במשא ומתן .  ברגע שזה אושר שלחנו לו את כרטיס הטיסה לישראל .  יש שחקנים שהצלחנו איתם יותר ויש כאלו שפיקששנו איתם .  חובת ההוכחה היא על השחקן שרוכשים .  לא תמיד זה מצליח ,  הפעם אני מקווה שזה יעלה בידינו ". 
שחר התייחס גם לטענות לפיהן הוא ביצע מעשה דומה לפני מספר שנים ,  כשהחתים את גוסטבו בוקולי שכביכול היה בדרכו למכבי תל אביב : " הרבה לפני שמכבי תל אביב נכנסה לשיחות עם בוקולי ,  היו לי שיחות עם אחי נצרת וסיכמנו שנדבר רק בסוף העונה כי הם היו במצב קשה בליגה .  לקראת סוף העונה פתאום התחילו כותרות שיש לו מגעים עם מכבי תל אביב .  דיברתי עם אחי נצרת והם אמרו לי שאין שום מחויבות ושהם יביאו את השחקן אלי .
 שחר המשיך : " שאלתי את בוקולי והוא אמר לי 'כן ,  נפגשתי עם מכבי תל אביב ועם בני יהודה ,  אבל לא חתמתי באף קבוצה כי לא הגעתי לסיכום התנאים הסופיים שלי' .  אולי הסיכום שלו עם מכבי תל אביב היה כמעט מושלם ,  אבל הם לא הסכימו לתת לו את השלוש שנים שהוא רצה ולכן הוא לא סיכם והוא בא אליי ".  
" אלישע לא ישחק עם שני חלוצים וקטן .  אם בוקארי יישב על הספסל ,  זה יפגע במעמדם של שחקני ספסל שירצו לעזוב .  אם הוא ישתלב בהרכב ,  זה פגע במעמדם של שחקני מפתח שיבקשו ללכת .  הבעיות יתחילו לצוץ לקראת תום העונה ".  כך ,  טוענים הבוקר  ( חמישי )  שחקנים במכבי חיפה לנוכח העובדה שחיפה החליטה אתמול להחתים את החלוץ הגנאי סאדאת בוקארי .  
שחקן בקבוצה הוסיף : " כשגולסה או בוקולי היו פצועים שחקנים התמרמרו ,  אז מה יקרה כשגולסה יחזור ?  אין לי ספק שיהיו בעיות ".  אם בוקארי ישחק באגף ,  הוא ייאלץ להתמודד על מקומו עם ליאור רפאלוב ,  מוחמד גדיר ,  אייל גולסה וגוסטבו בוקולי ועם ישראל זגורי הצעיר ,  שמשחק גם בתפקיד הזה .  גם שלומי ארבייטמן שולב לא פעם כשחקן כנף והחשש העיקרי הוא שהחלוץ ייפגע .  בחיפה ערכו בדיקה וגילו שהפועל תל אביב לא תוכל להגיש צו מניעה כנגד העסקה . " מי שיוכל לתבוע הוא הסוכן ,  דדה חדד ,  אבל הוא לא מתכוון לתבוע ",  אמר גורם בחיפה לאחר שבמועדון שוחחו עימו .  כזכור ,  חיפה הוציאה אתמול הודעה רשמית בנוגע לטענות של הפועל תל אביב בה נכתב כי השחקן הוטס בכרטיס טיסה שרכשה עבורו חיפה ,  אך בהפועל תל אביב מיהרו להגיב כי הם הנפיקו את הויזה .  כך או כך ,  בוקרי יוצג היום במסיבת עיתונאים רשמית בכפר גלים .  יו"ר נצרת עילית רוני ליקוורניק נפגש פעם נוספת עם ראשי חיפה והיום נחתמה עסקת העברתו של מוחמד כליבאת ,  שפרטיה כבר נסגרו שלשום .  במהלך הפגישה הוצע גם הבלם מור שושן ,  שהוצע גם להפועל באר שבע .
 עדכון ראשון :  28.11 ,  9:32

שחר : " אם עשינו מחטף ,  עשינו אותו לגנט "
 נשיא מכבי חיפה התראיין לגלי צה"ל והשיב לטענות הפועל ת"א בנושא בוקארי .  שחקנים בקבוצה מודאגים מהחתמת הגנאי

