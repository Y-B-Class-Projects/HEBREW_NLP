 " אולי מחפוד העיף אותי כי פרגנתי לזלצר "
 איימן אבו סלאח תוקף את מאמן הפועל פתח תקוה ששיחרר אותו : " אמרתי לו שאני עוד אחזור ,  ואז הוא כבר לא יהיה בקבוצה "
 חלוץ הפועל פתח תקוה ,  איימן אבו סלאח ,  ששוחרר אתמול  ( רביעי )  מהקבוצה ,  תקף הבוקר את התנהלות הצוות המקצועי נגדו ,  בטענה שזו הגיעה ממניעים אישיים . " המועדון הזה לא רצה אותי מזמן ,  ידעתי שישחררו אותי כבר לפני שבועיים ",  אמר אבו סלאח לוואלה !  ספורט . " מאז שמחפוד הגיע הוא לא רצה אותי בקבוצה .  שחקן כמוני לא צריך שיגידו לו מה קורה .  הבנתי דברים לבד ". 
- מתי הבנת ?  
" כשהמאמן לא סופר אותך ,  לא מלביש אותך ב-18 ,  אתה מבין שאתה בדרך החוצה .  באימונים אמרו לי 'במקום לשחק חלוץ ,  לך שחק מגן .  עם המחליפים' .  עשו הכל כדי להכשיל אותי .  המריבה ביני לבין מחפוד נגד מכבי תל אביב היא הקש ששבר את גב הגמל .  כבר באימון הראשון איתו נראה כאילו הוא רוצה אותי בקבוצה אחרת .  אני לא מתרגש .  זה הכדורגל .  עד עכשיו שתקתי ,  נמאס לי לשתוק ". 
- למה אתה חושב שהתנכלו לך ?  
" הסיפור הוא כזה :  כשהגעתי למועדון סיכמתי את הפרטים עם זאב זלצר .  הוא ישב איתי ואחרי החתימה לא קיבלתי יחס ממחפוד ,  שאימן את הקבוצה .  הוא לא נתן לי לראות דשא .  אחרי שהוא הלך שמתי גול ובתקשורת פרגנתי לזלצר .  אולי הוא מחזיר לי על העונה שעברה .  אולי בגלל שפרגנתי לזלצר .  שומרים לי טינה ". 
- במועדון סיפרו שניהלתם שיחת פרידה קשה .
" נכון ,  הוא בא ואמר לי שהוא מביא שחקנים אחרים ,  זרים ,  שאחפש קבוצה אחרת .  קמתי מהכסא ואמרתי לו 'אל תדאג ,  אלי ,  הגלגל מסתובב' .  אמרתי לו שאני עוד אחזור ,  וכשאחזור הוא כבר לא יהיה בהפועל פתח תקוה .  אמרתי ויצאתי ". 
מהנהלת הפועל פתח תקוה נמסר בתגובה : " ההחלטות המקצועיות מתקבלות על ידי המאמן אלי מחפוד בלבד .  הנהלת הפועל פתח תקוה עומדת מאחורי המאמן שלה .  טענותיו של אבו סלאח תמוהות ולא רציניות ,  במיוחד לאור העובדה שמחפוד נהג לשתף אותו .  שוב ,  אנחנו עומדים מאחורי כל החלטה של הצוות המקצועי בהפועל פתח תקוה ".  

" אולי מחפוד העיף אותי כי פרגנתי לזלצר "
 איימן אבו סלאח תוקף את מאמן הפועל פתח תקוה ששיחרר אותו : " אמרתי לו שאני עוד אחזור ,  ואז הוא כבר לא יהיה בקבוצה "
 
