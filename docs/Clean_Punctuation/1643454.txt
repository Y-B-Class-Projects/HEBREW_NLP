שחר פאר עלתה לסיבוב השני בדובאי
הישראלית ,  מבודדת בדובאי ומוקפת ב-16 שומרי ראש ,  השיגה ניצחון גדול על ויקמאייר  ( 15 בעולם )  והודתה : " בכיתי מאושר "
 שחר פאר עלתה היום  ( שני )  לסיבוב השני בטורניר דובאי  ( סך פרסים 2 מיליון דולר )  ,  אחרי שניצחה 6:3 ,  2:6 ,  5:7 את ינינה וויקמיאר הבלגית  ( 15 בעולם )  .  פאר ,  המדורגת 22 בעולם ,  ממשיכה את פתיחת העונה החיובית שלה ,  ותפגוש בסיבוב הבא  ( מחר ב-12:00 ,  שעה משוערת )  את וירג'ין רזאנו הצרפתייה  ( 24 בעולם )  ,  מולה היא עומדת על מאזן של ניצחון אחד לעומת שני הפסדים .  הישראלית ,  שהתגברה על פיגור של שבירה במערכה השלישית ורשמה קאמבק מרשים ,  הבטיחה לעצמה 10,275 דולר ו-70 נקודות דירוג .
 שחר פאר ,  לה זה היה הניצחון הראשון על אדמת דובאי ,  זוכה לאבטחה מוגברת ולוותה על ידי לא פחות מ-16 שומרי ראש ביציאה למשחק .  הישראלית נמצאת בניתוק מוחלט משאר השחקניות בטורניר ,  לא מורשית לצאת מחדרה במלון ומתאמנת בחדר כושר אישי .  
פאר התחילה רע את המשחק ונשברה פעמיים כבר במערכה הראשונה ,  תוך שהיא עושה שלוש טעויות כפולות ומגישה חבטות פתיחה ב-48 אחוז הצלחה בלבד ומפסידה 6:3 .  במערכה השנייה חזרה פאר להציג את היכולת הטובה שמאפיינת אותה מפתיחת העונה ,  שברה פעמיים את ההגשות של וויקמאייר ,  שיפרה את אחוזי ההצלחה בהגשות שלה  ( 61 אחוז )  ואפילו חבטה שני אייסים בדרך ל-2:6 מפתיע .  
המערכה השלישית נפתחה בצורה מאכזבת מצד פאר ,  שנשברה כבר במשחקון הראשון ונאלצה לרדוף אחרי הבלגית .  המפנה הגיע במשחקון השביעי ,  בו שברה פאר את וויקמאייר והשוותה את התוצאה ל-4:4 .  משם ,  הישראלית השתפרה ,  שברה פעם נוספת ,  דווקא במשחקון ה-12 האחרון והמכריע ,  וגברה 5:7 בדרך לניצחון ענק .
 שחר פאר התרגשה בסיום : " זה ניצחון מאוד חשוב בשבילי ,  הרגשתי גאווה גדולה לייצג את ישראל במדינה שלא ממש מכירה בישראל ".  פאר דיברה על פתיחת העונה הטובה שלה : " הניצחון גרם לי אושר עצום ואני מקווה להמשיך לשחק היטב "  וחשפה : " בכיתי משמחה .  אני מקבלת המון תמיכה מישראל וזה חשוב לי מאוד ".  על התחושות שלה מחוץ למגרש אמרה פאר : " היחס אלינו כאן הוא מאוד חם ואנחנו מרגישות בטוחות ". 

שחר פאר עלתה לסיבוב השני בדובאי
הישראלית ,  מבודדת בדובאי ומוקפת ב-16 שומרי ראש ,  השיגה ניצחון גדול על ויקמאייר  ( 15 בעולם )  והודתה : " בכיתי מאושר "
 
