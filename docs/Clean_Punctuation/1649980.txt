תלמידם החדש של בן ? גוריון וגנדי
סלאם פיאד הגיע לתפקידו כשר אוצר לאחר 12 שנים בקרן המטבע העולמית .  הוא היה תקוות המערב .  האיש שלמד להכיר את סודות המקצוע ,  ואשר אמור היה לנקות את האורוות ברשות הפלסטינית .  והיה צורך בניקוי משמעותי .  ערפאת ,  שמינה אותו ,  אכל לעצמו את הלב חודשים מעטים לאחר שהמינוי התבצע .  התברר שהבחור מתכוון ברצינות למה שהוא אומר .  העולם למד לאהוב אותו ,  הנשיא בוש מצא בו חבר לספסל הלימודים בטקסס וההערכה אליו היתה רבה .
 הוא ראה עצמו איש מקצוע .  לא הצטרף לפתח ולא התכוון לרוץ לתפקיד נבחר .  אבל לקראת הבחירות לפרלמנט הפלסטיני בראשית 2006 הוא החליט לרוץ בראש מפלגה חדשה ,  סוציאל ? דמוקטית ,  שזכתה רק בשני מושבים - והתפרקה מיד .  אף על פי כן הוא מצא עצמו שוב בתפקיד שר אוצר .  שנה אחר כך ,  בעקבות הקרע בין הפתח לחמאס ,  מצא עצמו בראש הממשלה הנפרדת בגדה המערבית ,  ללא גיבוי פוליטי ,  ואל מול ביקורת נמשכת של עסקני הפתח .
 זוהי ממשלה מיוחדת ,  שלא קיבלה את ברכת הפרלמנט ,  וחיה באמצעות צווים נשיאותיים .  היא קיימת ,  בעיקר ,  משום שהעולם הערבי והעולם בכלל מעדיפים את ההסדר הזה על פני כל הסדר אחר .  אבל הלגיטימציה לשלטון ניתנת ,  לפעמים ,  על ידי גורמי חוץ ,  ועובדה היא שמעטים - כרגע - הם הקולות המערערים ברצינות על הלגיטימיות של ממשלת פיאד .  ממשלה זוכה לתמיכה אם לתושבים טוב ,  ולתושבים טוב  ( יחסית )  .  כל זה קרה ,  במידה רבה מאוד ,  בזכות פיאד ,  שאינו מתבייש לפעול עם מערכת הביטחון הישראלית ,  אם הדבר משרת את האינטרס הפלסטיני .
 אבל הוא אינו מסתפק בהצלחותיו הכלכליות והביטחוניות .  בעידוד רבים בעולם ,  ואולי גם בעידודו של אבו מאזן ,  הוא עבר לשלב חדש בחייו .  הוא הכין תוכנית מפורטת עבור כל משרדי הממשלה הפלסטיניים לשנתיים הבאות ,  והוא מצהיר כי מדובר בניסיון לחזור על מה שעשה בן ? גוריון לפני הקמת המדינה :  הוא מקים את המדינה שבדרך .  מהרגע שהציג ,  במסיבת עיתונאים ,  את תוכניתו המפורטת ,  קיבל עידוד רב מגורמים בינלאומיים שונים ,  שהביעו נכונות לעזור .
 לא זאת אף זאת ,  פיאד אינו נלאה לבקר במקומות שונים בגדה המערבית ,  גם בנידחים שבהם ,  לכנס אנשים ולשוחח עימם על תוכניותיו .  לאחרונה הוסיף לפגישות המרובות עם הציבור גם השתתפות בהפגנות .  מנהיגים ברמתו לא נהגו להשתתף בהפגנות נגד ישראל .  הוא החליט לעשות זאת ,  כשהמסר שלו הוא המסר של מהטמה גנדי :  הוא איננו רוצה לפעול מתוך שנאה לישראלים ואינו מאמין באלימות .
 אל מול עינינו צומח מנהיג פלסטיני מסוג שונה לחלוטין .  אי אפשר לצטט מפיו דברי שטנה על ישראל ,  הוא מקובל מאוד על האמריקאים ,  האירופאים והישראלים .  אבל מי שחושב שמדובר במי שיעשה את חייה של ממשלת ישראל קלים - טועה מאוד .  האמינות שצבר ,  נועם הליכותיו ,  התנהגותו המערבית ,  האנגלית המעולה שבפיו ,  בקיאותו וחוסר ההתלהמות שלו - כל אלה יכולים להפוך אותו שותף נדיר למי שיהיה מוכן לשלם את מחיר השלום עם הפלסטינים .
 
תלמידם החדש של בן ? גוריון וגנדי
nan
