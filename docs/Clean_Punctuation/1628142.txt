שיבושים קשים בתנועת הרכבות בכל הארץ
טרקטור שקרע את כבלי תקשורת של רכבת ישראל גרם לשיבושים קשים משעות הצהריים בתנועת הרכבות בכל רחבי הארץ .  השיבושים צפויים להימשך עד הלילה
שיבושים קשים מורגשים מאז שעות הצהריים  ( ראשון )  בתנועת הרכבות בכל רחבי הארץ .  השיבושים נגרמים בעקבות בעיות בתקשורת ברכבת ,  כתוצאה מכך שטרקטור שעבד באזור תחנת גני אביב ליד לוד קרע יותר מ-10 כבלי תקשורת .
 מהרכבת נמסר כי צוותים של הרכבת מטפלים משעות הצהריים במטרה לתקן את הכבלים .  עד אז ,  מבהירים ,  כל תנועת הרכבות נעשית בשליטה ידנית ,  ולכן הדבר משפיע על כל הארץ .  להערכת דוברות הרכבת ,  השיבושים הקשים יימשכו לפחות עד השעה 21:00 בערב .  עוד העריכו ברכבת ,  כי בין 21:00 לחצות תהיה הקלה וכי לאחר מכן תנועת הרכבות תשוב לסדרה .
 בהודעה שפירסמה הרכבת נכתב כי  " עקב קריעת כבלי תקשורת סמוך לתחנת לוד גני אביב ,  ישנם שיבושים זמניים בתנועת הרכבות בקטע לוד - ת"א ,  בשני הכיוונים .  צוותי הרכבת עובדים על תיקון התקלה .  כבלי התקשורת נקרעו ע"י נהג טרקטור שנמלט מהמקום .  אנו מתנצלים על האי נוחות הזמנית ." 

שיבושים קשים בתנועת הרכבות בכל הארץ
טרקטור שקרע את כבלי תקשורת של רכבת ישראל גרם לשיבושים קשים משעות הצהריים בתנועת הרכבות בכל רחבי הארץ .  השיבושים צפויים להימשך עד הלילה

