המוסכניקים קובעים :  טויוטה הכי אמינה
כל מכונית מגיעה למוסך בסופו של דבר ,  אבל באילו כלי רכב התקלות פשוטות וזולות לתיקון ?  בסקר אמינות שערך אתר מידרג בקרב 30 מוסכניקים ,  דורגה טויוטה באופן בולט כאמינה ביותר .  אחריה סובארו ,  מאזדה והונדה
 >  >  כשבעל מכונית מספר לכם שהוא  " לא רואה מוסך ",  כדאי להמליץ לו על אופטומטריסט טוב ,  כי אין כזה דבר מכונית שלא זקוקה לתיקונים וטיפולים לאורך זמן .  עם זאת ,  אין ספק שיש מכוניות אמינות יותר מאחרות ,  וזה אולי אחד הפרטים החשובים ביותר שיש לברר בעת קניית מכונית .  אפשר לבחון את מערכות הבטיחות המותקנות במכונית ,  לברר מה הציון שקיבלה במבחני ריסוק ולקרוא על מבחני דרכים בעיתונות .  עם זאת ,  גם לאחר בחינה קפדנית של אלה מידת האמינות של מכונית ,  שחשובה במיוחד ברכישת מכונית משומשת ,  נותרת נעלם מעניין שאין עליו נתונים מספקים .  באירופה ובארה"ב נערכים סקרי אמינות של ארגונים כמו jd powers ,  שמציגים תמונה רחבת היקף על האמינות של דגמים ויצרנים שונים .  בישראל אין סקרים דומים ,  והרוכשים של מכוניות משומשות מסתפקים בשמועות ובהתייעצות עם חברים לגבי מידת אמינותן של המכונית שלהם .  עם זאת ,  במקרים כאלה היעדר היכולת להשוות מכונית אחת לאחרת הופך את הנתונים למוטים וסובייקטיביים מאוד .  מקור אמין שאפשר להתייעץ עמו הוא המוסכניק שלכם .  אם מדובר במוסך כללי שאינו מורשה יבואן מסוים ,  ואם בעל המוסך מתקן מגוון רחב של דגמים פופולריים ,  אפשר להיעזר בניסיונו בתהליך הקנייה .  בעזרת אתר מידרג ,   ( midrag.co.il )  ,  שעוסק בדירוג בעלי מקצוע כמו טכנאים ,  אינסטלטורים ומוסכניקים ,  הרחבנו את השיטה וערכנו מחקר איכותני :  שאלנו 30 מוסכניקים מהן המכוניות האמינות ביותר בישראל .  פרשת התקלה בדוושת הגז של דגמי יצרנית הרכב טויוטה הצליחה להעיב על המוניטין הציבורי של דגמי היצרנית שלא סבלו מהתקלה .  נוחם אוחנה ,  בעלי אתר מידרג ,  מסביר כי כדי להפחית את מידת ההטיה של התוצאות ,  סקר המוסכניקים בדירוג הדגמים הספציפיים לא כלל דגמים של טויוטה שבהם התגלתה התקלה .  טויוטה :  התקלות קלות לתיקון תוצאות סקר המוסכניקים אינן מותירות מקום לספק :  התקלה בדגמים מסוימים של יצרנית הרכב לא פגעה באמינותה הכללית של טויוטה בעיני בעלי המוסכים הנבדקים .  יצרנית המכוניות האמינות ביותר לפי סקר המוסכניקים היא טויוטה ,  בפער גדול מעל המתחרות .  50% מבעלי המוסכים בסקר דירגו כאמינות ביותר את המכוניות המשפחתיות בנפח 1.6 ליטר של טויוטה .  חלק מהם הוציאו מכלל זה את הדגמים עם תיבת ההילוכים הרובוטית מ-2008 .  כדי לבדוק אם ההתפתחויות במשבר טויוטה השפיע על דעתם של המוסכניקים לאורך זמן ,  כחודש לאחר גילוי התקלה לבעלי המוסכים שהעניקו לטויוטה את הדירוג הגבוה ביותר בסקר ושאלנו אותם אם האירועים האחרונים גרמו להם לשנות את החלטתם .  רק שני נשאלים טענו כי התקלה שהתגלתה בכלי הרכב של טויוטה אכן משפיעה על הדירוג שלהם ומעיבה על אמינות כל כלי הרכב של טויוטה .  מרבית בעלי המוסכים עמדו מאחורי קביעתם המקורית כי טויוטה היא יצרנית הרכב האמינה ביותר .  בנוסף ,  מנתוני אתר מידרג שסקרו את שביעות רצונם של 1,075 נשאלים מהמוסכים בישראל עולה כי בעלי כלי רכב של טויוטה ,  יותר מבעלי כלי רכב אחרים ,  הם המרוצים ביותר מהמוסכים שלהם .  עובדה זו אינה קשורה לזהות המוסך וסוגו ,  ולכן אפשר להניח כי גם כשבעלי טויוטה מבקרים במוסך ,  הטיפולים והבדיקות חולפים בלי תקלות חמורות והוצאות כבדות .  המכוניות היפניות :  איכות חומרים ופשטות לבד מטויוטה ,  מכוניות של סובארו ,  מאזדה והונדה זכו אף הן לדירוג גבוה במדד האמינות .  13%-17% מהמוסכניקים דירגו כלי רכב של יצרניות אלה במקום הראשון .  רוב המוסכניקים שעמם שוחחנו הסבירו כי הסיבה שמכוניות אלה דורגו כאמינות ביותר  ( גם של טויוטה )  היא פשוטה :  גם כשיש בהן תקלות ,  קל לתקן אותן והטיפול אינו יקר יחסית . " מניסיוני ,  אם הטויוטה מגיעה למוסך שלא לטיפול שוטף ,  אני בדרך כלל מוצא את עצמי מתעסק בעיקר במערכות האזעקה שהרכיבו פה בישראל ",  אומר יוסי כנעני ,  בעל מוסך הכנעני בבני ברק . " היתה גם תקלה נפוצה במחשב המנוע בדגמי 2003 ו-2005 ,  אבל היא היתה קלה לתיקון ".  צרכנים רבים מאמינים כי המכוניות היפניות הן האמינות ביותר .  גם המוסכניקים ,  מתברר ,  חושבים כך :  97% מהם ציינו כי באופן כללי ,  המכוניות היפניות הן האמינות ביותר .  חלקם ייחסו את האמינות לאיכות החומרים ואחרים לפשטות ההרכבה והמנועים .  גם נגישות החלפים ומחירם צוינו לטובה .  המכוניות האירופיות ,  לעומת זאת ,  ספגו ביקורת בעיקר בתחום האלקטרוניקה והחשמל ,  ולעתים צוינו גם בעיות של בלאי בחלקי הפלסטיק הפנימיים .  מעטים גרסו כי המכוניות האירופיות והקוריאניות מצמצמות את הפער מול היפניות ,  אבל בשורה התחתונה ,  כמעט לא היה ויכוח על הקביעה כי היפניות מובילות מבחינת אמינות .  הדגמים המומלצים ביקשנו מהמוסכניקים להמליץ גם על דגמים ספציפיים בשתי קטגוריות פופולריות :  משפחתיות קומפקטיות ,  עם מנוע בנפח של כ-1.6 ליטר ,  ומכוניות קטנות  ( סופר-מיני )  .  ההמלצה בקבוצות אלה אינה מתבססת רק על האמינות ,  אלא גם על שיחות של המוסכניקים עם הלקוחות ,  שבהן התקבלו המלצות גם על פרמטרים כמו צריכת הדלק ונוחות הנסיעה .  בקבוצת הקטנות ,  המוסכניקים התבקשו לבחור מתוך רשימה סגורה ,  שכללה את פיז'ו 206 ,  יונדאי גטס ,  שברולט אוויאו ,  טויוטה יאריס ,  פיאט פונטו ורנו קליאו ,  כולן משנת הייצור 2005 .  הבחירה של המוסכניקים היתה חד-משמעית :  90%  ( 27 מתוך 30 )  בחרו בטויוטה יאריס . " היאריס ללא ספק במקום הראשון .  זהו רכב מאוד מאוד יציב .  הוא אמין ואין לו כמעט תקלות ",  אומר ברוך פרג ממוסך פרג שירותי רכב .  איליא נג'ר ממוסך איליא ובניו מסכים : " יאריס ללא ספק במקום הראשון ".  רפי מרציאנו ממוסך רון שירותי רכב מזכיר כי ליאריס יש בעיה : " היא מאוד נדירה וקשה למצוא מכוניות כאלה בשוק .  מוסכניקים נוספים הוסיפו כי  " יאריס זה רכב שלא רואה מוסך ";   " טויוטה היא ליגה אחרת מעל כולם ";  וכן  " ביאריס אפס תקלות ".  המוסכניקים ממליצים גם על פיאט פונטו ,  בזכות  " החלקים הזולים ",  ועל יונדאי גטס ,  שנתפשת כאמינה אך גם  " זוללת דלק ".  פיז'ו 206 היא נוחה מאוד ואופנתית למראה ,  אך לדעת המוסכניקים היא אמינה רק ביחס למכוניות אירופיות .  רנו קליאו ,  לפי אחד המוסכניקים ,  מומלצת רק בגרסה הידנית .  בקבוצת המשפחתיות התחרות היתה צמודה יותר .  המוסכניקים נדרשו לבחור בין שבע מכוניות משנת הייצור 2005 :  שברולט אופטרה ,  סובארו אימפרזה ,  טויוטה קורולה ,  מיצובישי לאנסר ,  מאזדה 3 ,  רנו מגאן ופורד פוקוס .  11 מהנשאלים בחרו בקורולה ,  תשעה באימפרזה ,  שבעה במאזדה 3 וקולות בודדים ניתנו למיצובישי לאנסר ולפורד פוקוס .  לדברי כנעני ,  הקורולה  " הוכיחה את עצמה כרכב טוב ואמין .  אם תקנה אותה כמעט שלא תראה מוסך .  אין לה בעיה מיוחדת וגם המחיר שלה סביר מאוד לעומת מכוניות אחרות .  מחיאי הטיפולים שלה סבירים ".  מוסכניק אחר אמר כי  " האימפרזה היא מכונית שאפשר ליהנות ממנה בלי לבקר כל חודש במוסך ".  רבים מהמוסכניקים שבחרו בקורולה כאמינה ביותר ציינו שהאימפרזה היא בעיניהם במקום השני ,  ולהפך .  מכך ניתן להסיק כי מדובר בשתי מכוניות דומות ברמת אמינותן .  כמה נשאלים ציינו גם הונדה סיוויק כמומלצת ,  אך טענו שהחלפים שלה יקרים יותר .  יש גם מכוניות שזכו לאהדה פחותה ,  כמו רנו מגאן .  לטענת מכונאים שדיברנו עמם ,  מירב הבעיות בדגם נובעות ממערכת החשמל ומהתקנה בישראל של אביזרים שונים .  יש לציין ,  עם זאת ,  כי למגאן מ-2005 יתרון בטיחותי ניכר על המכוניות האחרות שהוזכרו כאן ,  בין היתר בזכות מערכת בקרת יציבות שיכולה לחלץ את הנהג ממצבים של החלקה ואיבוד שליטה .  על השברולט אופטרה אמרו כמה נשאלים כי היא אינה חסכונית בדלק ,  אם כי אמינה למדי .
 
המוסכניקים קובעים :  טויוטה הכי אמינה
כל מכונית מגיעה למוסך בסופו של דבר ,  אבל באילו כלי רכב התקלות פשוטות וזולות לתיקון ?  בסקר אמינות שערך אתר מידרג בקרב 30 מוסכניקים ,  דורגה טויוטה באופן בולט כאמינה ביותר .  אחריה סובארו ,  מאזדה והונדה

