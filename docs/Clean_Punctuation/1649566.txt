בנק לאומי מוכר את אחזקתו בפז 
הבנק מחזיק 15.8% ממניות פז ,  הנמצאת בשליטת צדיק בינו .  האחזקה רשומה בספרי לאומי לפי עלות של 559 מ' ש"ח בסוף הרבעון השלישי ,  ושווי השוק מסתכם כיום בכ-908 מ' ש"ח
בנק לאומי עתיד למכור בתקופה הקרובה את אחזקתו בפז .  לאומי מחזיק 15.8% ממניות חברת האנרגיה ,  הנמצאת בשליטת צדיק בינו .  האחזקה בפז רשומה בספרי לאומי לפי עלות של 559 מיליון שקל בסוף הרבעון השלישי ,  ושווי השוק של אחזקה זו מסתכם כיום בכ-908 מיליון שקל .  לפיכך ,  הבנק צפוי להכיר ברווח של כ-350 מיליון שקל לפני מס וכ-230 מיליון שקל אחרי מס  ( שיעור המס שמשלמים הבנקים בגין רווחי הון הוא 35% )  ,  לכל הפחות .  
אם מכירת המניות תתבצע עד סוף מארס ,  לאומי יכיר ברווח זה כבר בדו"חות הרבעון הראשון של 2010 .  המכירה צפויה להתבצע באמצעות לאומי פרטנרס ,  זרוע האחזקות הריאליות של לאומי .  לפי שעה ,  עדיין לא ברור אם לאומי מתכנן למכור את המניות דרך הבורסה או מחוצה לה .  אם המכירה תתבצע בבורסה ,  עלול להיות מופעל לחץ על מניית פז .  מתחילת 2010 עלתה מניית פז ב-3% לעומת עלייה של 4.4% במדד ת"א 25  ( המעו"ף )  שאליו משתייכת המניה .  בכיר בשוק ההון אמר אתמול : " לא אתפלא ,  אם חלק מאחזקה זו תימכר לצדיק בינו ".  עם זאת ,  ההערכות הן כי חבילת המניות תימכר דווקא בבורסה .  
בנק לאומי נכנס להשקעה בפז ב-2000 ,  עוד לפני שהחברה הונפקה .  התשואה של לאומי כתוצאה מההשקעה בפז לפני כעשר שנים מגיעה לכ-63% .  
פז נסחרת כיום לפי שווי של 5.75 מיליארד שקל ;  שווי זה משקף עלייה של כ-43% לעומת שווי של כ-4 מיליארד שקל שלפיו הונפקה החברה בדצמבר 2006 ;  זו היתה ההנפקה הגדולה בהיסטוריה של שוק ההון .  
לאומי יבצע את המכירה מוקדם מהמועד האחרון שהקציב לו בנק ישראל ,  סוף 2010 .  בנק ישראל דרש מלאומי למכור את מניות פז בשל הגדרתה כקונגלומרט ,  חברה העוסקת ביותר משלושה תחומים במשק והונה העצמי גבוה מ-1.9 מיליארד שקל .  
בנק ישראל אוסר על הבנקים להחזיק ביותר מקונגלומרט אחד .  לאומי מחזיק ,  לפי ההגדרה ,  בשלושה קונגלומרטים - פז ,  חברת הביטוח מגדל והחברה לישראל .  לאומי ניסה לשכנע את בנק ישראל כי ענף האנרגיה מהווה ענף משק אחד ,  אבל בבנק ישראל לא קיבלו טענה זו ודרשו מלאומי למכור את אחזקתו בפז עד סוף השנה .  מניות לאומי בפז הועברו ,  בינתיים ,  לנאמן עו"ד מיכאל הרצברג .  
לפי הדרישה של בנק ישראל ,  לאומי מחויב למכור גם את אחזקתו במגדל עד סוף שנת 2010 .  
הבנק מחזיק ב-9.85% ממניות חברת הביטוח - אחזקה ששוויה כיום מסתכם בכ-800 מיליון שקל ,  שכן מגדל ביטוח נסחרת לפי שווי של 8.1 מיליארד שקל ;  גם מניות אלה הועברו לנאמן .  לפי הוראת בנק ישראל ,  אם לא יימכרו המניות שבידי הנאמן או יחולקו כדיווידנד בעין עד סוף אוגוסט ,  ימכור הנאמן את המניות עד סוף 2010 .  
מבנק לאומי נמסר : " לאומי מתכוון לעמוד בהנחיות בנק ישראל המורות לו למכור את אחזקותיו בפז עד סוף השנה .  טרם הוחלט על מועד או צורת המימוש ,  וכשתתקבל החלטה היא תפורסם בצינורות המקובלים .  
צדיק בינו סירב להתייחס לידיעה .  

בנק לאומי מוכר את אחזקתו בפז 
הבנק מחזיק 15.8% ממניות פז ,  הנמצאת בשליטת צדיק בינו .  האחזקה רשומה בספרי לאומי לפי עלות של 559 מ' ש"ח בסוף הרבעון השלישי ,  ושווי השוק מסתכם כיום בכ-908 מ' ש"ח

