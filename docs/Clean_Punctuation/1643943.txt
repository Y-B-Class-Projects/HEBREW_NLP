אגדות ותשוקות מבית HTC
HTC הציגה בתערוכת MWC בברצלונה שלושה מכשירי סלולר חדשים .  שניים מהם צפויים להגיע גם לישראל
חברת HTC ניצלה את תערוכת הסלולר MWC בברצלונה כדי להכריז על שלושה מכשירי סלולר חדשים מתוצרתה .  הראשון שבהם הוא ה-Desire ,  אשר מזכיר לא במעט את ה-Nexus One ,  הסלולרי מבית גוגל  ( שנבנה אף הוא על ידי HTC )  .  הטלפון החדש מכיל רבים ממאפייני הנקסוס ,  אך כולל גם את הגרסה החדשה של ממשק המשתמש Sense ,  כמו גם תמיכה ב-Flash .  לכך מתווסף איזור מגע אופטי ,  המחליף את כדור הגלילה ששולב בדגמי החברה הקודמים .  המסך של ה-Desire הוא בגודל 3.7 אינץ' ,  והמכשיר עובד על מעבד במהירות 1 ג'יגה-הרץ .  בשלב הראשון מתכננת HTC לשווק את המכשיר באירופה ,  אסיה ואוסטרליה ,  ברבעון השני של 2010 .  ה-Desire צפוי להגיע גם לישראל .
 עוד הוצג בתערוכה היורש למכשיר ה-Hero של HTC  ה-Legend ,  שגם בו יחליף איזור משטח המגע את הכדור .  מערכת ההפעלה של הטלפון היא גרסה 2.1 של אנדרואיד .  בין החידושים ב-Legend ניתן למצוא ווידג'ט ה-Friend Stream ,  שמאפשר התעדכנות זריזה בשורות סטטוס משירותי מדיה חברתית .  את אלה ניתן יהיה לקרוא בקלות ,  הודות למסך בגודל 3.2 אינץ' .  למכשיר מעבד במהירות 600Mhz ,  והוא ישווק באירופה ברבעון השני של 2010 .  גם הוא מגיע לישראל .  את מכשיר ה-HD mini מתכננת החברה לשווק רק ברבעון השני של 2010 ,  ולא ידוע אם הוא יגיע לארץ .  כפי שרומז שמו ,  מדובר בגרסה מצומצמת של טלפון ה-HD2 המצליח .  הוא אינו מכיל את כל הפיצ'רים של מכשיר האב ,  אך מתהדר במסך בגודל 3.2 אינץ' .  ה-HD mini מריץ את גרסה 6.5.3 של מערכת ההפעלה Windows Mobile ,  ומכוון לשווקים האירופאיים והאסייתיים .
 
אגדות ותשוקות מבית HTC
HTC הציגה בתערוכת MWC בברצלונה שלושה מכשירי סלולר חדשים .  שניים מהם צפויים להגיע גם לישראל

