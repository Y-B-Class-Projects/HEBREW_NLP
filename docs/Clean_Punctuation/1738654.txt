מאיר כהן : " הכי חשוב שהשחקנים הראו שאכפת להם "
 קפטן סכנין חיפש את נקודות האור בהפסד לב"ש : " יש לנו קבוצה טובה מאוד ,  אני מאמין שכבר מול מכבי חיפה נראה סכנין אחרת "
 בבני סכנין התאכזבו מההפסד 1:0 להפועל באר שבע אמש  ( שבת )  ,  אחרי שנותרו עם נקודה אחת מחמשת המחזורים הראשונים ,  אבל שאבו עידוד ממשחק ההקרבה שהציגו השחקנים בהופעת הבכורה של סלובודן דראפיץ' כמאמן ראשי בליגת העל .  בסכנין הרגישו את השיפור באווירה ומקווים לתקן את הליקויים מהם סבלו מאז תחילת העונה במהלך פגרת הנבחרת ,  כשבמקביל מייחלים להחלמתם המלאה של לירן כהן ויניב לוזון שעדיין לא נמצאים בכושר מלא ,  כשלפחות אחד מהם צפוי לחזור להרכב .
 למרות האכזבה ,  הקפטן מאיר כהן ,  נשמע מעודד לקראת המשך הליגה : " אתמול המוטיבציה חזרה לשחקנים ,  אבל לצערי זה לא הספיק .  הכי חשוב שהשחקנים הראו שאכפת להם וזו הדרך הנכונה .  אני חושב שכל מה שקרה בתחילת השנה עם מרקו בלבול שעזב אותנו ואז הפיצוץ עם יובל נעים וחיים לוי לא תרמו לא למועדון ובטח לא לשחקנים .  זה השפיע על כולם וכך נראו גם התוצאות ". 
בניגוד לכל המספידים כהן מאמין בסגל הקיים : " בסך הכל אני חושב שיש לנו קבוצה טובה מאוד וגם בשנה שעברה פתחנו את הליגה לא טוב ובכל סיימנו במקום השביעי .  הקבוצה היא אותה קבוצה כמעט והכי חשוב ,  וגם ההנהלה מבינה את זה ,  שצריך לתת שקט עכשיו .  דרפאיץ' הוא מאמן טוב ויסודי ועכשיו בפגרה נעבוד קשה יחד אתו ואני מאמין שכבר מול מכבי חיפה נראה סכנין אחרת .  אני לא חושב שיחליפו עוד מאמנים העונה ואני מקווה שכל הקבוצה תחזור להציג את הכדורגל שהוכחנו כבר שיש לנו ". 

מאיר כהן : " הכי חשוב שהשחקנים הראו שאכפת להם "
 קפטן סכנין חיפש את נקודות האור בהפסד לב"ש : " יש לנו קבוצה טובה מאוד ,  אני מאמין שכבר מול מכבי חיפה נראה סכנין אחרת "
 
