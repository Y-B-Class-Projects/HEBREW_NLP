ועדת הכספים :  לא נתיר למשרד הפנים לקנוס ב-1,000 שקל את מי שאיבד דרכונו
חברי הוועדה ציינו כי מדובר בקנס ולא באגרה ,  ומשום כך משרד הפנים אינו מוסמך לגבות אותו
חברי ועדת הכספים מסרבים לאשר את התקנות לגביית אגרות מוגדלות בגין הנפקת דרכון חדש במקום דרכון שאבד או נגנב .  חברי הועדה קיבלו את עמדת האגודה לזכויות האזרח ,  לפיה מדובר בקנס ולא באגרה ,  ומשום כך ,  משרד הפנים אינו מוסמך לגבות אותו.בינואר 2009 נכנסו לתוקפן התקנות הקובעות כי שיעור האגרה עבור הנפקת דרכון יעמוד על סכום שבין 170-250 שקל ,  ואילו במקרים בהם הדרכון אבד או נגנב ,  יעמוד שיעור האגרה על סך של 1,000 שקל .  בעקבות זאת ,  עתרה האגודה לזכויות האזרח לבג"ץ בדרישה לבטל את התקנות ,  שכן מדובר בקנס ולא באגרה ,  ומשום כך ,  משרד הפנים אינו מוסמך לגבות אותו.בג"ץ הציע לשר הפנים לשקול לוותר על רכיב הקנס באגרה .  בתגובה ,  הודיע שר הפנים על כוונתו להפחית את שיעור האגרה לסך של 750 שקל ,  תוך שהוא שומר על רכיב הקנס באגרה .  בעקבות זאת ,  הוציא בג"ץ צו על תנאי והורה לשר הפנים לנמק מדוע התקנות לא תבוטלנה .  בדיון שהתקיים היום בוועדת הכספים ביקש שר הפנים מהוועדה לאשר את התקנות הקובעות אגרה בשיעור 750 שקל .  יו"ר הוועדה ,  ח"כ משה גפני ,  אמר בדיון שיאשר לכל היותר כפל אגרה  ( בשיעור של עד 500 שקל )  במקרים בהם הדרכון אבד או נגנב בשל התשומות הנוספות הדרושות למשרד הפנים במקרים אלה ,  ואולם לא יאשר את תוספת הקנס.עו"ד עודד פלר מהאגודה לזכויות האזרח בירך על עמדתם הנחרצת של חברי ועדת הכספים : " במקום להטריח את חברי הוועדה ,  על משרד הפנים היה להבין את שהבהירו כבר שופטי בג"ץ ,  ולבטל את הקנס .  במדינה דמוקרטית הרשות המבצעת אינה קובעת על דעת עצמה עבירות ומטילה בגינן קנסות .  אגרות משולמות עבור שירותים מטרתן אינה להעניש ". 

ועדת הכספים :  לא נתיר למשרד הפנים לקנוס ב-1,000 שקל את מי שאיבד דרכונו
חברי הוועדה ציינו כי מדובר בקנס ולא באגרה ,  ומשום כך משרד הפנים אינו מוסמך לגבות אותו

