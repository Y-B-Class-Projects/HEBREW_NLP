ספרד :  צ'אבי 8
שער נהדר של צ'אבי הוליך את ברצלונה ל-0:3 על ויאדוליד ,  והגדיל את הפער מריאל ל-8 נק' .  לה קורוניה ניצחה את בילבאו
המחזור ה-19 שינעל את הסיבוב הראשון בליגה הספרדית נפתח כבר הערב  ( שבת )  ,  כשברצלונה ,  המחומשת בחוזהו החדש של גווארדיולה ,  דילגה בקלילות מעל לויאדוליד עם ניצחון חוץ 0:3 ,  שהגדיל את הפער בינה ובין ריאל מדריד ל-8 נקודות .  במשחקים נוספים ,  סביליה עצרה את הנפילה עם 0:1 ביתי קשה על אלמריה .  דפורטיבו לה קורוניה גברה על אתלטיק בילבאו בבית ,  1:3 ,  אבל איבדה את פיליפה ,  שככל הנראה שבר את רגלו בזמן שכבש לזכותה את השער הראשון .  מחר יינעל המחזור ,  כשריאל מדריד תארח את מלאגה ,  ותנסה לשמור את עצמה במירוץ ,  כדי לא לאבד את הקאטלנים .
 מצב הרוח במסדרונות הנואו קאמפ בשבוע האחרון היה מרומם במיוחד ,  לאחר שמאמן הקבוצה ,  פפ גווארדיולה זכה להארכת חוזהו בקבוצה .  שחקני ברצלונה ,  שהביעו את שמחתם מהמלך בכלי התקשורת ,  תרגמו זאת הערב גם על המגרש ,  ושטפו לחלוטין את האורחים .  ברצלונה לא הגיעה למצבים רבים בפתיחה ,  אבל אז הגיעו 2 דקות נהדרות של האורחים ,  ושני שערים נהדרים .  בדקה ה-20 פרץ דני אלבס מהאגף הימני ,  הרים כדור ,  ומצא את צ'אבי ברחבה ,  ושבעט בנהדר מהאוויר כדי לקבוע 0:1 .  
לא חלפו שתי דקות ,  והתוצאה היתה כבר 0:2 ,  כששוב אלבס היה במרכז העניינים .  המגן שוב הגיח מהאגף ,  וניסה להרים כדור אל איברהימוביץ' ברחבה ,  אך במקום זה הכדור המסובב שלו הלך מעל לשוער ,  ופנימה .  ברצלונה המשיכה את הקצב הנהדר גם במחצית השניה ,  כשבדקה ה-57 קיבל זלאטן איברהימוביץ' את הכדור ברחבה ,  המתין כמה שניות ,  ואז שלח פס נהדר למסי שפרץ פנימה ,  והארגנטינאי ירה בקלות את השלישי .  עד לסיום ניסתה ברצלונה להגדיל את היתרון ,  אבל נתקלה בהגנתה של המארחים ,  ובכך היא מסיימת את הסיבוב הראשון כשהיא ,  לפחות כרגע ,  עם 8 נקודות מריאל .
 הקבוצה של מנולו חימנז לא הצליחה להבין מה עובר עליה לאחרונה ,  וכנראה שגם לא צוות הפסיכולוגים הענף שעובד במועדון .  אחרי ארבעה הפסדים רצופים וניצחון אחד בלבד בשבעה משחקים ,  הצליחו האנדלוסים לאסוף שלוש נקודות קשות בבית מול אלמריה מהתחתית .
 האורחת מהמקום ה-15 כבר החליפה מאמן וזה לא ממש סייע לה .  הערב היא קיוותה לנצל את המשבר סביליה ולהפתיע ברמון סאנצ'ז פיחואן ,  אבל דווקא כוכבה בעונה שעברה ,  אלברו נגרדו ,  היה האיש שהעניש אותה בדקה ה-10 ,  כשכבש בשמאל אחרי בישול של רנאטו הברזילאי .  היתרון המזערי של סביליה הספיק לה עד לסיום ,  למרות יכולת לא מרשימה שגילתה לאורך המשחק .  אולי מכאן היא תצא לדרך חדשה .
 אחרי שישה משחקים בהם רשמו רק ניצחון אחד ,  הצליחו המארחים להשיג 3 נקודות יקרות ,  שסייעו להם לא רק לעלות למקום הרביעי המשמעותי ,  אלא גם לבעוט בבילבאו ,  שעד לפתיחת המשחק היתה רחוקה מהם רק בנקודה .  מחצית ראשונה מאופסת פינתה את עצמה לטובת יכולת מצויינת של המארחים ,  כשבדקה ה-49 העלה אותה פיליפה ליתרון ,  אבל במהלך הכיבוש נפל שוער בילבאו על רגלו ,  והמגן החל להתפתל מכאבים .  פיליפה הוחלף ,  והובהל לבית החולים ,  שם ,  לפי דיווחים ראשוניים ,  נראה שהוא סובל משבר ברגל .  
בלעדיו המשיכה דפורטיבו ,  ו-9 דקות מאוחר יותר הכפילה את יתרונה ,  כשג'וקה שלח בעיטה טובה ,  שהוסטה על ידי אחד ממגיני בילבאו ,  הטעתה את השוער ,  והלכה פנימה .  בדקה ה-79 הצליחו האורחים לחזור מעט למשחק ,  כשמוניאין שלח כדור אל הרחבה ,  וקולוטו שלח את הכדור אל שערו הוא .  אלא שדווקא כשהיה נדמה שאולי האורחים יצליחו לחזור ולמצוא את השיוויון ,  הכתה דפורטיבו בפעם האחרונה ,  כשבדקה ה-89 שלח ואלרון כדור אל הרחבה ,  ופאבלו אלבארז כבש בקלות מקרוב .
 
ספרד :  צ'אבי 8
שער נהדר של צ'אבי הוליך את ברצלונה ל-0:3 על ויאדוליד ,  והגדיל את הפער מריאל ל-8 נק' .  לה קורוניה ניצחה את בילבאו

