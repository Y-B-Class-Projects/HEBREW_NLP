הפועל רמת גן - מ.ס .  אשדוד :  כובשים את הצמרת ? 
ניצחון בוינטר על הפועל רמת גן  ( שבת ,  19:00 )  יוכל להעלות את מ.ס אשדוד אל המקום הרביעי .  גונזאלס ואוחיון ייעדרו
מאמן הפועל רמת גן ,  יובל נעים ,  שוב ייאלץ להתמודד עם בעיות של פצועים ומורחקים בקבוצתו לקראת משחק הבית נגד מ.ס .  אשדוד בוינטר  ( שבת ,  19:00 )  .  הרמת גנים שניצחו בשבוע שעבר 2:3 בנתניה וקטעו רצף של חמישה הפסדים רצופים ,  ינסו להמשיך במומנטום החיובי ולצבור נקודות נוספות .
 נעים ייחסר את המגן המורחק ,  קובי מוסא ,  שספג כרטיס אדום בשבוע שעבר בנתניה .  גם הבלם אסי דומב ייעדר בשל צבירת כרטיסים צהובים .  למחלקת הפצועים בקבוצה הצטרפו השבוע גם הקשרים תומר תייר ועומר בוקסנבוים ,  שסובלים ממתיחות חזקות בשרירי המפשעה וצפויים להיעדר .  הבלם הצ'כי פאבל פרגל ,  שהגיע מבאר שבע וחתם השבוע בקבוצה ,  סובל גם הוא מפציעה ויהיה מחוץ לסגל .  לכל אלו צריך להוסיף כמובן גם את החלוץ עומר פרץ ,  שקרע את הרצועה הצולבת בברכו וסיים את העונה .
 מי שכן יכללו מחר בהרכב הפותח הם צמד קשרי הרכש החדשים ,  הברזילאי אנדראה קלדיירה שחתם לפני שבוע בקבוצה וכן מתן לוטטי שהושאל השבוע ממכבי תל אביב .  חוזיהם של השניים עברו בבקרה והם יערכו מחר הופעת בכורה במדים האדומים של רמת גן .
 מכת הפציעות והמורחקים גרמה ליובל נעים לבצע שינויים רבים בהרכב הפותח .  איתי ארקין הצעיר ימשיך לקבל קרדיט בין הקורות .  קרלוס צ'קאנה צפוי לפתוח בעמדת המגן הימני במקומו של מוסא המורחק .  אלי לוי ימלא את מקומו של אסי דומב וייפתח בעמדת הבלם לצידו של גולן חרמון .  מצוקת הקשרים תסיט את בני חדד לקישור האחורי כאשר תמיר בן עמי יפתח בעמדת המגן השמאלי .  סרג' איילי ,  שלא שיחק בנתניה בשל הרחקה ,  צפוי לחזור להרכב הפותח לצידו של ג'ורג' דאטורו בחוד ההתקפה .
 הרכב משוער :  איתי ארקין ,  קרלוס צ'קאנה ,  גולן חרמון ,  אלי לוי ,  תמיר בן עמי ,  שי חדד ,  בני חדד ,  אנדראה קלדיירה ,  מתן לוטטי ,  סרג' איילי  ( עמית אוחנה )  ,  ג'ורג' דאטורו
מאמן מ.ס .  אשדוד ,  יוסי מזרחי ,  ייאלץ להסתדר ללא שניים משחקניו המרכזיים במשחק החוץ נגד הפועל רמת גן כאשר הוא ייחסר את הבלם המוצהב כריסטיאן גונזאלס והקשר המורחק משה אוחיון .  בנוסף אליהם ייעדר גם הבלם ישראל ראש שעדין סובל משבר באחת מאצבעות רגלו ועדין אינו כשיר לשחק .  לעומתם צפויים אדיר טובול וסטפן קינגאווה לחזור לסגל אחרי שהתאוששו מפציעותיהם .
 אשדוד נמצאת בתקופה יוצאת מהכלל ולא נוצחה בששת המשחקים האחרונים שלה בליגת העל .  הקבוצה ממוקמת במקום החמישי כאשר נצחון מחר על רמת גן עשוי להעלות אותה אל המקום הרביעי המכובד עליו אפילו לא פינטזו במועדון בתחילת העונה .  ראשי המועדון ממשיכים במאמצים לחזק את הקבוצה ובמהלך סוף השבוע אמור להגיע ארצה המגן הסלובני מרקו פופוביץ' ,  שחקנה של מאריבור הסלובנית .  פופוביץ' צפוי לעבור בדיקות רפואיות ביום ראשון ובמידה וימצא כשיר הוא צפוי לחתום בקבוצה .  הקשר שי רביבו שהיה בספק למשחק בשל פציעה במפשעה ,  כשיר וצפוי לפתוח בהרכב .  רביבו שיפגוש מחר את האקסית מהעונה שעברה אמר היום : " זה יהיה נחמד לפגוש את החברים מהקבוצה בה שיחקתי בעונה שעברה אבל אני מרוכז אך ורק בהצלחת אשדוד והדבר היחיד שמעניין אותי זה לנצח ולצבור עוד שלוש נקודות ". 
הרכב משוער :  דראגן סטויקיץ' ,  עידן ציון ,  מתן אוחיון ,  אדיר טובול ,  מאור פרץ ,  סטפן קינגאווה ,  ניר ביטון ,  שי רביבו ,  עידן שדה ,  עידן שריקי ,  דמיטאר מקרייב

הפועל רמת גן - מ.ס .  אשדוד :  כובשים את הצמרת ? 
ניצחון בוינטר על הפועל רמת גן  ( שבת ,  19:00 )  יוכל להעלות את מ.ס אשדוד אל המקום הרביעי .  גונזאלס ואוחיון ייעדרו

