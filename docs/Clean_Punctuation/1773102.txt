נציבות התקשורת הפדרלית מתכוונת להשיק תקנות שנועדו להילחם בחשבונות סלולר מנופחים
לטענת הנציבות ,  שישית מלקוחות הסלולר בארה"ב מקבלים חשבון הכולל סכומים בלתי צפויים
נציבות התקשורת הפדרלית בארה"ב  ( fcc )  מתכוונת להשיק תקנות חדשות שנועדו להילחם בתופעה של חשבונות סלולר מנופחים מפתיעים ,  דיווח העיתון  " סן חוזה מרקורי ניוז ".  לדברי הנציבות ,  אחד מבין כל 6 משתמשי סלולר סבלו לפחות פעם מ"הלם חשבון "  בהיקף כלשהו .  לפי נתוני הנציבות ,  שני שליש מהתלונות שהגיעו לידיה בנושא כללו סכום בלתי צפוי של 100 דולר ומעלה .  20% מהמתלוננים דיווחו על סכום מפתיע של 1,000 דולר ומעלה.התקנות המוצעות ,  שעשויות לקבל אישור כבר בתחילת 2011 ,  ידרשו ממפעילות הסלולר לשלוח ללקוחות התראה קולית או התראת טקסט כאשר הם עומדים לחרוג ממגבלות השיחות ,  הסמס או הגלישה שלהם .  אזהרה דומה תידרש כאשר משתמש צפוי לצרוך שירותי נדידה בינלאומיים גדולים.חברות הסלולר מתנגדות לשינויים ,  בטענה כי הן מספקות ללקוחותיהן כלים למעקב אחר דקות השיחה ומספר הסמסים שלהם ,  וכי הרגולטור לא צריך להתערב באופן מתן השירות שלהם . " לדעתי ללקוחות מידה מסויימת של אחריות אישית להבין מה כלול בחבילה שלהם ",  אמר ל"מרקורי ניוז "  ג'ון וולס ,  סגן נשיא באיגוד חברות הסלולר ,  ctia .  וולס טען גם כי קשה להאמין ש"הלם חשבון "  נפוץ כפי שטוענת הנציבות.הנציבות מכירה בכך שלחלק מהחברות כלים המאפשרים מעקב אחר מצב החשבון ,  אך טוענת כי אין כל אחידות שלקוחות יכולים להסתמך עליה.אחד המקרים הידועים יותר של  " הלם חשבון "  נחווה על ידי סטיב ווזניאק ,  ממייסדי אפל ,  שצבר חוב של 7,000 דולר כדמי נדידה בעת נסיעה בת 3 שעות בגרמניה ,  ואף כי היה חתום על תכנית בינלאומית נוחה .  at & t ,  מפעילת הסלולר שלו ,  הודתה בטעות וביטלה את דרישת התשלום .  אך אנשים ידועים פחות נאלצים לרוב להתמקח זמן ממושך.אשה שנסעה לסייע באסון בהאיטי ,  למשל ,  חוייבה ב-34,782 דולר ,  לאחר שחברת הסלולר שלה הודיעה על שיחות מוזלות לכל מי שנסעו לסייע באסון .  עם זאת ,  האשה לא ידעה כי ההבטחה אינה כוללת הודעות טקסט ,  שהיו כלי התקשורת העיקרי שלה באי בשל בעיות קליטה .  חברת הסלולר ביטלה את מרבית הסכום בעקבות התערבות נציבות התקשורת .
 
נציבות התקשורת הפדרלית מתכוונת להשיק תקנות שנועדו להילחם בחשבונות סלולר מנופחים
לטענת הנציבות ,  שישית מלקוחות הסלולר בארה"ב מקבלים חשבון הכולל סכומים בלתי צפויים

