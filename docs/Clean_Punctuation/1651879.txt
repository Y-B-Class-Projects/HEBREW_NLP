אורי רוזן מונה לעורך הראשי של מהדורת חדשות 10
אסף זוהר ימונה לעורך בפועל של המהדורה כשלצידו ישתלב בעריכה גם אפי טריגר .  ראודור בנזימן : " ההשקעה והפיתוח של המהדורה ייעשו דרך השקעה בהון האנושי "
 אורי רוזן מונה לעורך הראשי של מהדורת חדשות 10 ,  כך הודיע היום מנכ"ל החברה ראודור בנזימן .  בישיבת עובדי חדשות 10 שנערכה היום הודיע בנזימן על מינויו של רוזן ,  ששימש עד כה סמנכ"ל התוכן של החברה .  
רוזן הצטרף לחדשות 10 בינואר 2008 כמנהל הפיתוח והאסטרטגיה ומספר חודשים לאחר מכן מונה לסמנכ"ל התוכן .  בתפקידו כסמנכ"ל תוכן הוביל רוזן בהצלחה את השקת  " המקור "  ו"לילה כלכלי "  ופעל לחיזוק הקשר בין מגוון התכניות של חדשות 10 .  טרם הצטרפותו לחברה שימש כראש אגף החדשות של מעריב .
 אסף זוהר שכיום עורך את המהדורה המרכזית פעם בשבוע ,  ימונה לעורך בפועל .  בעבר שימש זוהר כעורך המשנה של המהדורה המרכזית וכתב הפלילים שלה .  לצד זוהר ישתלב בעריכת המהדורה גם אפי טריגר .  טריגר שב לאחרונה לחדשות 10 כעורך משנה ויחל בקרוב גם לערוך את המהדורה .
 ראודור בנזימן ,  מנכ"ל חדשות 10 אמר בישיבה : " ההשקעה והפיתוח של המהדורה ייעשו דרך השקעה בהון האנושי  העובדים ,  שהם הנכס המרכזי של החברה ".  בנזימן הוסיף ואמר כי השינוי הארגוני במבנה הניהולי של המהדורה המרכזית הוא חלק מתהליך שנבנה בחודשים האחרונים ,  במסגרתו גובשה האסטרטגיה של חברת החדשות לשנים הקרובות .
 בנזימן הודה לעורכת היוצאת של המהדורה טלי בן עובדיה , " שהובילה את המהדורה בשנים האחרונות ,  כולל בתקופות הקשות ביותר ,  להישגים עיתונאיים וטלוויזיוניים מהמעלה הראשונה ". 

אורי רוזן מונה לעורך הראשי של מהדורת חדשות 10
אסף זוהר ימונה לעורך בפועל של המהדורה כשלצידו ישתלב בעריכה גם אפי טריגר .  ראודור בנזימן : " ההשקעה והפיתוח של המהדורה ייעשו דרך השקעה בהון האנושי "
 
