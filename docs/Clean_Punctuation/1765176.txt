ניו אינגלנד ברצלונה
המאנדיי נייט הזכיר לאריאל גרייזס את הקלאסיקו ,  במיוחד בפער בין הציפיות לתוצאה .  וגם :  מה גורם לכותב לגירודים בידיים ? 
לפני שבוע צחקתי עם חברים שזה ממש לא בסדר ששמו את האל-קלסיקו ביום שני ,  כי איך אפשר לראות אותו וגם להחזיק מעמד לראות את המאנדיי נייט האיכותי בין הקרדינלס והניינרס .  למקרה שתהיתם ,  אני לא ממש רציני  את הכוחות שלי שמרתי לסוף השבוע הזה ,  אבל מסתבר ששבועיים רצוף קיבלנו את אותו דבר .
 לא ,  המשחק הלילה לא היה כמו זה של הקרדינלס-ניינרס שבוע שעבר ,  אלא בדיוק כמו זה שראינו באל-קלאסיקו .  כמו בשבוע שעבר ,  גם השבוע קיבלנו את שתי הקבוצות שאמורות להיות הטובות בליגה ,  כשאחת היא המנצחת הבלתי מעורערת בשנים האחרונות אבל היריבה שלה עושה סימנים שהיא סוף סוף הולכת לתת לה תחרות אמיתית .  וכמו שבוע שעבר ,  קיבלנו תצוגה של קבוצה אחת בלבד ,  בעוד הקבוצה השניה נעלמה לה כלא היתה .  כמו ריאל ,  גם הג'טס שידרה כל המשחק שהיא לא ברמה של היריבה ואפילו רקס ריאן ,  שתמיד משדר שהוא לא מפחד מאף אחד ,  התחיל ללקק לבליצ'יק את הטבעות ונראה חסר אונים לחלוטין ביום שני .  
המצחיק לגבי המשחק הזה ,  וזה נכון במיוחד במחצית הראשונה  שהיא היתה היותר חשובה כי בשניה הג'טס ויתרו פשוט על המשחק  הוא שלא הרגשתי שהפטריוטס שיחקו טוב במיוחד .  כן ,  הם שמו נקודות על הלוח והיו מאוד יעילים אבל זה לא שההתקפה שלהם היתה כזאת טובה כמו שהג'טס היו כל כך גרועים שהם פשוט נתנו לפטריוטס עמדות פתיחה מצוינות פעם אחר פעם .  החמצת פילד גול ,  חטיפה והשיא - פאנט איכותי של 17 יארד .  וכשנותנים לבריידי להתחיל כל פעם ב-50 יארד ,  אי אפשר לצפות שהוא לא יצליח .
 יש מין מוטו כזה שאומר ש"להגנה אין ימים רעים "  אבל כמו שראינו מהג'טס אתמול  זה לא תמיד נכון .  לא נורא ,  קורה .  הבעיה היא שבמקרה של הג'טס ,  כבר כמה שבועות טובים להתקפה שלהם אין ימים טובים .  הניצחונות הקשים ובעיקר הקאמבקים היפים של מארק סאנצ'ז עזרו למסך את העובדה ששום דבר בהתקפה הזאת לא עובד .  משחק הריצה לא יעיל כמו בתחילת העונה ,  הרסיברים לא מצליחים להתעלות על עצמם ,  הקריאות ההתקפיות שבלוניות לחלוטין והכי גרוע  סאנצ'ז נראה הולך אחורה משבוע לשבוע .  שוב ,  אסור לתת לדרייבים היפים של הדקות האחרונות במשחקים האחרונים להטעות אותנו  סאנצ'ז מסר חטיפה אחת לפחות בכל אחד מהמשחקים האחרונים ובאופן עקבי מפספס רסיברים ונראה שהלחץ ואולי אפילו הקור משפיעים עליו .
 מצד שני ,  צריך לזכור שגם שנה שעברה בשלב הזה של העונה הג'טס נראו בינוניים להחריד והפסידו לפטריוטס די בקלות .  רובם של הפרשנים חשבו שהעונה שלהם גמורה והאמת - אם לא היה להם מזל ואת העזרה של אינדי  כנראה שזה באמת מה שהיה קורה .  ואז הגיע הפלייאוף ופתאום סאנצ'ז נראה כמו ק"ב ראוי בליגה הזאת ודווקא הפטריוטס הם אלו שהודחו בבושת פנים בסיבוב הראשון .  
מה שאני רוצה להגיד זה ,  שבליגה הזאת יש חשיבות עליונה למתי אתה מגיע לשיא ויכול להיות מאוד שדווקא הפטריוטס הגיעו לשיא שלהם מוקדם מדי ואילו לג'טס נשאר מספיק זמן  ( מה עוד שהמקום שלהם בפלייאוף כמעט ומובטח )  כדי לתקן את הדרוש תיקון .  מהבחינה הזאת ,  הבומבה שהם קיבלו בראש אתמול היתה בדיוק במקום ,  כי כל אותם ניצחונות גרמו לאשליה שהכל עובד כמו שצריך ואילו עכשיו הם מבינים שיש להם הרבה על מה לעבוד .
 - אני עדיין עומד על דעתי שטרוי פולמאלו הוא זה שראוי להיות ה-MVP של הליגה השנה ,  ואחרי המהלך מציל המשחק שלו ביום ראשון נראה מי ייתווכח איתי ,  אבל אם מתעקשים על נבחר התקפי  ( שזה מה שתמיד מתעקשים )  ולאור הירידה ביכולת של פיליפ ריוורס ,  יש סיבה לא לתת את הפרס לטום בריידי אם הוא ממשיך ככה ? 
- טוב ,  האמת ,  שלארון רוג'רס יש קייס לא פחות טוב ,  במיוחד לאור משחק הריצה הלא קיים של הפאקרס .  עוד שבועיים הם נפגשים ,  נקווה שיהיה יותר מותח מהשבוע .
 - נשבעת שלא תגיד מילה על פייטון .  תחזיק מעמד
- 17 הפסדים מ-22 המשחקים האחרונים .  אנחנו רק אומרים ,  מקדניאלס .
 - אה ,  אופס .  איזה בעסה עם הברונקוס האלו ,  ככה להרוס אייטם טוב .  שימו לב  מדובר כבר במאמן השלישי שמפוטר השנה ויש לנו עוד חודש לסוף הליגה הסדירה .  יכול להיות שהאצבע קלה יותר על הגרזן בימים אלו ? 
- ואם כן ,  איך לעזאזל לג'ון פוקס עוד יש עבודה בליגה הזאת ? 
- דרך אגב ,  זוכרים את המאמן שאותו מקדניאלס החליף בדנבר ?  כן ,  מישהו שנראה בול כמוהו עמד על הקווים השבוע של וושינגטון ,  אבל זה לא יכול להיות שמייק שנאהאן הוא זה שניהל את המשחק בצורה כל כך גרועה ,  נכון ? 
- וברצינות עכשיו ,  איך מאמן שלקח שתי אליפויות רק לפני 12 שנה ושהקבוצה הקודמת שלו הגיעה בצורה עקבית לפלייאוף שנה אחר שנה ,  מסוגל להפוך למאמן כל כך גרוע תוך זמן כל כך קצר ?  שנאהן נראה לי ,  אני מוכרח לומר ,  כאילו הוא בכלל לא רוצה להיות שם ועושה טובה שהוא בכלל בא לאמן .  ההגנה שלו נראית כמו כלום ,  ההתקפה שלו מצחיקה ,  לא חבל ? 
- תתאפק ,  תתאפק
- ואם דיברנו על המשחק של הרדסקינס מול הג'איינטס ,  אני מודה ואומר  אין קבוצה שהיא אניגמה מבחינתי יותר מאשר הכחולים מניו יורק .  מצד אחד ,  הם רצו על הרד סקינס כאילו מדובר בקבוצת תיכונים וההגנה שלהם הגיעה למקנאב ,  כמו שהאמריקאים אומרים  at will .  מצד שני ,  אתה מסתכל על המספרים של איליי מאנינג  ( 15 מ-25 ל-160 יארד ,  בלי ט"ד ואינטרספשן אחד )  ותוהה האם זה יספיק כאשר התקפת הריצה לא תעבוד כל כך או מול קו התקפה קצת יותר איכותי .  כמו שאני רואה את זה ,  הקבוצה הזאת מסוגלת לקחת סופרבול ובאותה מידה מסוגלת לעוף בסיבוב הראשון עם 30 הפרש על הראש ,  שום דבר לא יפתיע אותי .
 - למרות שרוב המשחק השני עקבתי אחרי הקולטס-קאובויס  ( בעיקר בזכות איכות השידור העדיפה .  שלא לדבר על זה שבסופו של דבר יש גבול למספר הפעמים שאפשר לשמוע את ג'וזף פרינס צועק עליך )  זפזפתי די הרבה למשחק השני של אטלנטה וטמפה ביי ולמרות שיש לי סימפטיה אישית לפאלקונס  ( רודי וויט ,  יו נו )  בסתר לבי עודדתי את טמפה ביי .  זאת קבוצה שאני מודה שאני מכיר מעט מאוד שחקנים בה ,  אבל הדרך שבה הם משחקים היא בבירור הדרך הנכונה וזה לא פלוק שהם נמצאים בצמרת הגבוהה השנה .  מצד שני ,  זאת גם בבירור עדיין קבוצה צעירה ולא מנוסה ,  כי רק קבוצה מהסוג הזה מסוגלת לעלות ליתרון של 10 ברבע האחרון וישר אחר כך להרשות החזרת כדור לט"ד .  המשימה הכי גדולה של המאמן בקבוצה הזאת לקראת העונה הבאה  ( בעונה הזאת נראה לי שהם גמרו את הסיפור )  זה לדאוג שההפסדים הלוזריים האלו  ( אם נוסיף את ההפסד הקודם לפאלקונס )  לא יהפכו למסורת של התבטלות בפני הקבוצות הגדולות .
 - תחזיק את זה ,  אני יודע שאתה מסוגל .
 - רק אני תוהה מה היה קורה לעונה של מינסוטה אם טרוואריס ג'קסון היה מחליף את פארב לפני חודש ?  לא ,  אני לא חושב שהוא ק"ב עדיף ,  אבל כשהוא משחק אז המאמנים על הקווים נזכרים שיש להם נשק כמו אדריאן פיטרסון  ומשתמשים בו .
 - ולמישהו יש ספק שפארב ייפתח גם את המשחק הבא ,  ולו כדי לעלות לסדרה אחת ולרדת ? 
- אני חייב  " אמרתי לכם "  אחד לפני שמסיימים .  אמרתי לכם שההנחיות החדשות לשופטים על שמירה על שחקנים יעשו בלאגן ,  והנה  זה כבר קורה .  הדגל שנזרק על התיקול של ג'יי קאטלר על ידי סו ,  ועזר מאוד לברס לנצח את המשחק ,  הוא תוצאה ישירה של ההנחיות החדשות ואני יכול להבטיח לכם שזאת לא הפעם האחרונה שנראה משחק מוכרע בגלל דגל ששופט זרק כי הוא פחד מהנהלת הליגה .
 - טוב ,  מצטער ,  כמה אפשר להתאפק ?  - יאללה ,  רדו ללינק למטה

ניו אינגלנד ברצלונה
המאנדיי נייט הזכיר לאריאל גרייזס את הקלאסיקו ,  במיוחד בפער בין הציפיות לתוצאה .  וגם :  מה גורם לכותב לגירודים בידיים ? 

