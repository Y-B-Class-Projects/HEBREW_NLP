משרד המשפטים בארה"ב דרש מקרנות גידור לשמור מסמכים על מסחר ביורו
בפגישה בין מנהלי קרנות גידור בפברואר טענו הנוכחים כי היורו ייחלש ליחס של 1:1 מול הדולר ,  לפי בלומברג
משרד המשפטים האמריקאי שלח הודעות לקרנות הגידור בארה"ב בהן נכתב כי עליהן לשמור מסמכים הנוגעים למסחר ביורו - כך אמר אדם המקורב לפרשה לבלומברג.ההודעה הגיעה לחלק מקרנות הגידור שבכיריהן נכחו בפגישה בניו יורק ,  אותה אירחה חברת המחקר והברוקראז' מונאס ,  קרספי אנד הארדט ב-8 בפברואר ,  כך אמר האדם .  הנוכחים בפגישה דנו בין היתר בהיחלשות היורו אל מול הדולר וחלק מהנוכחים טענו כי היורו קרוב לוודאי ייחלש ליחס של 1:1 מול הדולר.בפגישה נכחו בכירים מ-sac קפיטל ,  מגרינלייט קפיטל ,  מברידג' קפיטל ומסורוס פאנד מנג'מנט ,  לפי דיווח העיתון  " וול סטריט ג'ורנל "  מ-25 בפברואר ." השאלה היא האם הפגישה היתה אינפורמטיבית ,  והנוכחים פשוט היו הגיבו לעובדות ששמעו - דבר שהוא חוקי לחלוטין - או אם הם הסכימו לסחור במחיר מסוים נגד היורו ולהביא להיחלשותו - דבר שאינו חוקי ",  כך אמר הרברט הובנקאמפ ,  מרצה למשפט בבית הספר למשפטים באוניברסיטת איווה לבלומברג.דוברים של קרנות הגידור סירבו לבקשת בלומברג לתגובה ,  או שלא השיבו לטלפונים.ההימורים נגד היורו מסמלים ששחקנים גדולים מאוד בשוק הבחינו בהזדמנות מסחר המונעת על ידי שינויים גדולים בשווקים .  היורו ,  אשר נסחר ברמה של 1.51 דולר בדצמבר ,  נסחר כעת סביב 1.35 דולר .  עם סוחרים אשר משתמשים במינוף - לעיתים לווים עד לפי 20 מגודל ההימור ,  ירידה של שיעור היורו לרמה של דולר אחד עשויה להפוך את ההימור למאוד משתלם.אפילו אם משרד המשפטים מבקש מסמכים הנוגעים למסחר ביורו ,  אין הדבר אומר כי תתנהל חקירה נגד מנהלי קרנות הגידור ,  אמר ג'ד ווידר - שותף בחברת המשפטים מורגן ,  לואיס אנד בוקיוס.היורו נחלש ב-11% מול הדולר מאז 25 בנובמבר בשל החששות שיוון לא תוכל לעמוד בהתחייבויותיה הכספיות .  היורו מתחזק מול הדולר ב-0.2% ונסחר ב-1.365 דולר ליורו .
 
משרד המשפטים בארה"ב דרש מקרנות גידור לשמור מסמכים על מסחר ביורו
בפגישה בין מנהלי קרנות גידור בפברואר טענו הנוכחים כי היורו ייחלש ליחס של 1:1 מול הדולר ,  לפי בלומברג

