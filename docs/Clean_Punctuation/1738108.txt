הסכם בין גרמניה לשווייץ עשוי להביא לסופה של הסודיות במגזר הבנקאי
במסגרת ההסכם יוכלו חוקרים גרמנים לדרוש סיוע משוויץ במציאת חשבונות שלא דווחו לרשויות המס
הסכם חדש בין שווייץ לגרמניה ,  במסגרתו יחלקו המדינות מידע בנקאי ,  עשוי להביא לסופה של החשאיות במגזר באירופה ולקדם משיכת פקדונות ,  כך דיווחה בלומברג .  אם ייחתם ההסכם ,  הבנקים בשווייץ לא יוכלו יותר להבטיח חיסיון ללקוחותיהם.ההסכם יאפשר לחוקרים לדרוש סיוע משווייץ במציאת חשבונות ופקדונות שלא דווחו לרשויות המס על ידי תושבים גרמניים - כך אמר אריק יונקר ,  עורך דין לענייני מס בציריך .  לפי הדיווח ,  קרוב לוודאי שההסכם ייחתם החודש על ידי שר האוצר השווייצי האנס רודולף מרץ ועמיתו הגרמני וולפגנג שאובל ." הסודיות הבנקאית תגיע לסיומה מחוץ לשווייץ ,  מכיוון שהמדינה מאמצת תקני מסים בינלאומיים ",  אמר יונקר.תושבי גרמניה הם הלקוחות הגדולים ביותר של ענף ניהול הנכסים בשווייץ .  הנכסים של תושבי גרמניה המנוהלים בשווייץ נאמדים בכ-260 מיליארד פרנק  ( 264 מיליארד דולר )  ,  לפי חברת הברוקראז' הלוויאה ." זהו שינוי דרמטי מכיוון שעד היום לא היה סיכוי לקבל מידע מרשויות המס השווייציות ",  הסביר עורך הדין קורט בליקנסטורפר לבלומברג .  עורך הדין דניאל פישר ציין כי גרמניה תוכל לדרוש משווייץ מידע בנוגע לחשבון מסויים באמצעות שם לקוח ומספר חשבון בנק בלבד.ההסכם בין שווייץ לגרמניה מגיע 14 חודשים לאחר שממשלת שווייץ הסכימה להעביר שמותיהם של 4,450 לקוחות של בנק ubs לרשויות המס בארה"ב ,  כדי ליישב חשדות בנוגע לסיוע להעלמות מס בתחומי שוויץ .
 
הסכם בין גרמניה לשווייץ עשוי להביא לסופה של הסודיות במגזר הבנקאי
במסגרת ההסכם יוכלו חוקרים גרמנים לדרוש סיוע משוויץ במציאת חשבונות שלא דווחו לרשויות המס

