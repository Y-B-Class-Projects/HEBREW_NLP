התגובה הטורקית להשפלה :  מנמיכים את פרס
סיבוב נוסף ביחסי ישראל טורקיה :  במהלך עצרת פוליטית בטורקיה הונפה כרזת ענק בה נראה נשיא ישראל שמעון פרס כורע ברך בפני ראש ממשלת טורקיה רג'יפ טייפ ארדואן
האם הסערה הדיפלומטית ביחסים בין ישראל וטורקיה עומדת להתחדש פעם נוספת ?  לאחר שהשגריר הטורקי הושב על כיסא נמוך ,  דווח הערב  ( ראשון )  בערוץ הראשון כי פורסמה בטורקיה כרזת רחוב גדולה בגובה של כ-50 מטרים בה נראה נשיא המדינה שמעון פרס כשהוא כורע ברך בפני ראש ממשלת טורקיה רג'יפ ארדואן .
 הכרזה פורסמה על ידי שני מנופים סמוך לבנייני ממשל בטורקיה ,  במהלך עצרת שנערכה שם .  ארדואן הורה להסירה בטרם הגיע להשתתף בעצרת .
 יחסי שתי המדינות עלו על שרטון בעקבות ביקורת חריפה שהטיח הממשל הטורקי בישראל לאחר מבצע עופרת יצוקה .  הטלוויזיה הטורקית שידרה מספר סדרות בהן מוצגים חיילי צה"ל כשם הורגים ילדים פלסטינים בזדון .  במהלך השנה האחרונה החליפו נציגי ישראל וטורקיה האשמות הדדיות והסערה הגיעה לשיאה בהשפלתו של שגריר טורקיה בישראל אחמט אוגוז צ'ליקול אשר הושב בכיסא נמוך כאשר זומן לשיחה עם סגן שר החוץ דני אילון .
 
התגובה הטורקית להשפלה :  מנמיכים את פרס
סיבוב נוסף ביחסי ישראל טורקיה :  במהלך עצרת פוליטית בטורקיה הונפה כרזת ענק בה נראה נשיא ישראל שמעון פרס כורע ברך בפני ראש ממשלת טורקיה רג'יפ טייפ ארדואן

