נאמן :  השלכת הנעל על ביניש מזעזעת ומחפירה
לדברי שר המשפטים ,  זריקת הנעל לעבר נשיאת בית המשפט העליון היא  " אירוע חריג וקיצוני שאינו מעיד על המערכת ,  אך עלינו לגנותו בכל לשון "
  ( צילום :  יצחק סברדלוב ,  עריכת וידאו :  דורון שטיין ) 
שר המשפטים יעקב נאמן גינה הערב  ( רביעי )  את השלכת הנעליים לעבר נשיאת בית המשפט העליון דורית ביניש .  בגלי צה"ל דווח כי בכינוס לשכת עורכי הדין באילת אמר נאמן : " האירוע שהתרחש היום הוא מזעזע ,  מחפיר ומביש .  ברור כי אירוע חריג וקיצוני כזה איננו מעיד על המערכת ,  אך עלינו לגנותו בכל לשון ". 
פיני כהן ,  האיש שהשליך הבוקר נעליים לעברה של ביניש ,  סיפר בחקירתו כי ביצע את המעשה כנקמה על פסיקת בית המשפט לענייני משפחה נגדו והביע חרטה על המעשה .  כהן יובא מחר להארכת מעצר בבית משפט השלום בירושלים .  בתוך כך ,  הודיעו הערב נשיאי בתי המשפט בישראל על החלטתם לקיים מפגש חירום בעקבות תקרית השלכת הנעליים לעברה של השופטת ביניש .  המפגש יתקיים מחר בבית המשפט העליון .
 סגנית הנשיאה ,  השופטת ורדה אלשיך ,  המשמשת כיו"ר הנציגות הארצית של השופטים התייחסה לתקרית וכתבה לשופטת ביניש כי  " אני מבקשת בשם כל חברי הנציגות הארצית ,  להביע את הזדעזעות כולנו ממעשה התקיפה כלפייך .  הורגלנו לצערנו בעת האחרונה לכל מיני אמירות ומעשים קשים ,  אולם מקרה זה חורג מכל אמת מידה ונורמה וחוצה כל קו אדום מוכר .  אנו מאמינים כי ההוקעה וההסתייגות של מעשה האלימות החמור הזה ,  תחצה את כל רובדי האוכלוסייה .  פגיעה בראש הרשות השופטת היא אף פגיעה במערכת השפיטה כולה ". 
כהן בן ה-52 ,  הגיע לדיון ,  חלץ את נעליו והשליך אותן לעברה של ביניש .  השופטת נפגעה בראשה ולאחר מכן השתלטו אנשי משמר בית המשפט על כהן כשהם מזעיקים באופן מיידי את כוחות הביטחון .  כהן נכח בדיון ,  על אף שאין לו כל נגיעה לנושא הנדון ולשוטרים סיפר כי השופטת  " מיררה את חייו במשך זמן ממושך ולכן החליט לנקום בה ".  כשהשליך התוקף את נעליו צעק לעבר ביניש , " מושחתת של פיליפ מרכוס ",  כהן חשוד גם כי איים על השופט מרכוס ,  המכהן בבית המשפט לענייני משפחה בירושלים ודן בעבר בתיק בעניינו .
 
נאמן :  השלכת הנעל על ביניש מזעזעת ומחפירה
לדברי שר המשפטים ,  זריקת הנעל לעבר נשיאת בית המשפט העליון היא  " אירוע חריג וקיצוני שאינו מעיד על המערכת ,  אך עלינו לגנותו בכל לשון "
 
