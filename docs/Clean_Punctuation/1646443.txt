הניה קורא לאינתיפאדה על אתרי המורשת
ראש ממשלת חמאס בעזה קרא לתושבי הגדה המערבית לצאת באינתיפאדה חדשה ,  על רקע החלטת הממשלה להכליל את מערת המכפלה ואת קבר רחל ברשימת אתרי המורשת .  גם אבו מאזן הזהיר כי מדובר ב"פרובוקציה שעלולה להוביל למלחמה דתית "
 ראש ממשלת חמאס ברצועת עזה ,  איסמעיל הניה ,  קרא היום  ( שלישי )  לתושבי הגדה המערבית לצאת באינתיפאדה חדשה על רקע החלטת הממשלה להכליל את מערת המכפלה ואת קבר רחל ברשימת אתרי המורשת הלאומיים של ישראל . " מה שדרוש הוא צעד מעשי חד-צדדי ,  כמו הפעולות להסרת המצור על עזה ",  אמר .  הניה קרא עוד שלא לחדש את המשא ומתן המדיני עם ישראל לאור ההחלטה  " ולאור חיסול בכיר חמאס מחמוד אל-מבחוח בדובאי ".  בנוסף קרא הניה לעולם הערבי לתמוך בהתנגדות הפלסטינית .
 במקביל ,  יו"ר הרשות הפלסטינית אבו מאזן אמר כי החלטת ישראל להכליל את מערת המכפלה ואת קבר רחל ברשימת אתרי המורשת הלאומיים של ישראל הינה  " פרובוקציה מסוכנת המאיימת להוביל למלחמה דתית ".  בדברים שנשא בפני הפרלמנט הבלגי אמר אבו מאזן עוד כי החלטה זו באה דווקא לאחר שנשיא ארה"ב ברק אובמה ביקש מראש הממשלה נתניהו  " לנקוט בצעדים של רצון טוב "  כלפי הפלסטינים . 
" הגענו לשלב קריטי המחייב פעולה בינלאומית מתואמת ואינטנסיבית ",  הוסיף . " יש להפסיק את הבנייה בהתנחלויות כי הן רוצחות את תהליך השלום ועומדות בסתירה להתחייבויותיה של ישראל בשלב הראשון של מפת הדרכים ".  הוא הבהיר עוד כי הפסקת המשא ומתן בין ישראל לפלסטינים לא נעשתה בשל סירובה של הרשות אלא  " בשל סירוב ממשלת ישראל למלא אחר ההסכמים .  היא רוצה לחדש את המגעים במקביל לבנייה בהתנחלויות ". 
גם סוריה גינתה היום את החלטת ישראל להכליל את מערת המכפלה ואת קבר רחל ברשימת אתרי המורשת הלאומיים .  גורם בכיר במשרד החוץ הסורי אמר כי ההחלטה מהווה  " הפרה בוטה של החוק הבינלאומי והמשך מדיניות הייהוד שנוקטת ישראל בשטחים הכבושים ".  הגורם הוסיף וציין כי ארצו קוראת לקהילה הבינלאומית להתנגד להחלטה הישראלית ולחייב את ישראל  " לכבד את החוק הבינלאומי ". 
בישיבה השבועית של הממשלה הפלסטינית שנערכה אתמול פורסם גינוי להחלטת ממשלת ישראל לכלול באתרי המורשת הלאומית את חומות העיר העתיקה בירושלים ,  מערת המכפלה בחברון ,  וקבר רחל בבית לחם .  הממשלה הפלסטינית אמרה כי  " החלטה זו מוכיחה את המשך המדיניות הישראלית לקדש את הכיבוש בניגוד לחוק הבינלאומי ,  ולהפוך את הסכסוך לדתי שאין לו גבולות ואין לא פתרון .  מדיניות זו מעודדת מתנחלים להמשיך את הפרעות שלהם כלפי המקומות הקדושים באדמות הפלסטינים הכבושות ". 
במועצת יש"ע תקפו היום את דבריו של אבו מאזן ואמרו בתגובה : " אבו מאזן ,  האיש שבדוקטורט שלו הכחיש את השואה ,  מגדיל עכשיו לעשות ומנסה להכחיש את ההיסטוריה של העם היהודי .  מה לעשות ?  אבל כשהאבות והאמהות שלנו נקברו במערת המכפלה ודוד המלך בחר בחברון כבירתו הם לא ביקשו רשות מאבו מאזן .  מערת המכפלה וקבר רחל היו אתרי מורשת יהודית אלפי שנים לפני שהפלסטיני הראשון הומצא ". 
יו"ר הבית יהודי ,  השר דניאל הרשקוביץ אמר בתגובה כי  " מערת המכפלה וקבר רחל הם חלק ממורשת ישראל וזוהי עובדה היסטורית שאיש לא מערער עליה .  מוטב שאבו מאזן יחנך את עמו ולא את עם ישראל ". 


הניה קורא לאינתיפאדה על אתרי המורשת
ראש ממשלת חמאס בעזה קרא לתושבי הגדה המערבית לצאת באינתיפאדה חדשה ,  על רקע החלטת הממשלה להכליל את מערת המכפלה ואת קבר רחל ברשימת אתרי המורשת .  גם אבו מאזן הזהיר כי מדובר ב"פרובוקציה שעלולה להוביל למלחמה דתית "
 
