ליגת העל :  מכבי ת"א ניצחה את מכבי ראשל"צ 68:89
הקבוצה מעיר היין נצמדה לצהובים שלושה רבעים ,  אך נוצחה בסיום .  פארגו הצטיין ,  פרקינס קלע שלשה משלושת רבעי מגרש
אין ספק שכשאנשי מכבי תל אביב הביטו לפני כשבועיים על לוח המשחקים שצפוי להם בתקופה הקרובה ,  ספק אם מישהו היה מנחש שדווקא המשחק מול מכבי ראשון לציון הקטנה יתגלה כמוקש הגדול ביותר .  אחרי הכל ,  שמות כמו הפועל ירושלים ופרטיזן בלגרד עיטרו את הרשימה .  אבל הערב  ( שני )  מצאו את עצמם הצהובים נאבקים מול יריבה עיקשת במשך מרבית המשחק ,  לפני ששחקניו של בלאט פתחו מבערים והותירו את שחקניו של בירנבוים מאחור ,  בדרך לניצחון 68:89 .  בשונה מהמשחקים מול פרטיזן או ירושלים ,  ספק אם בלאט יוכל לקחת משהו מהמשחק הזה .  
ההגנה לא תפקדה דווקא מול קבוצה חלשה יחסית ,  והשחקנים הדומיננטיים בצהוב לא קיבלו את המנוחה הדרושה לפני שייצאו למשחק חוץ קשה במוסקבה ,  מול חימקי ביום חמישי .  נקודת האור עבור מכבי הערב היתה ללא ספק דורון פרקינס ,  שבמו ידיו הוציא את חבריו מבור במחצית הראשונה ,  ואף צירף לכל החבילה שלשה עצומה משלושת רבעי מגרש שסגרה את המחצית הראשונה .  מנגד ,  בראון צריכים להיות מרוצים מאוד מהיכולת שהעמידו מול הצהובים ,  אם כי בוודאי תירשם אצלם אכזבה מסוימת .  בירנבוים יודע שתפס את מכבי בערב חלש מאוד ,  ואלמלא נפילת מתח בסיום הרבע השלישי ,  אולי היה יכול להפתיע את הקבוצה ממנה פוטר לפני שנתיים וחצי .
 מכבי ראשון לציון העלתה בחמישייה את אייל שולמן ,  ניצן חנוכי ,  דווין מיטשל ,  ריימר מורגן וארן מגי .  מכבי תל אביב פתחה בחמישייה עם דורון פרקינס ,  ג'רמי פארגו ,  גיא פניני ,  ליאור אליהו וסופוקוליס שחורציאניטיס .  המשחק נפתח בקצב מנומנם מעט ,  ליאור אליהו העלה את האורחים ליתרון ,  אבל המארחים הקשו על שחורציאניטיס ,  בעוד מורגן ומיטשל קבעו יתרון 4:7 .  
בלאט הכניס את הנדריקס ,  אבל ראשון המשיכה לרוץ ועלתה ליתרון 5 בעוד מתפרצת .  בלו נכנס עבור הצהובים ומיד מצא נקודות ,  אבל שלשה גדולה של שולמן הקפיצה את הקהל המקומי ,  וחגיגה של מגי בצבע העלתה את ראשון ל-12:20 .  בלו החזיר בשלשה ,  והותיר את מכבי ת"א בפיגור מינימלי ,  23:18 בסיום הרבע הראשון .
 בפתיחת הרבע השני מכבי ת"א החלה בריצה שלה ,  כשפרקינס עם 5 נקודות וסל ועבירה של בורשטיין הוביל אותה לריצת 0:7 ויתרון 23:27 .  שולמן המשיך להרגיש ביטחון ,  קלמנטה הפך את התוצאה עם שתי מתפרצות ומגי נהנה ממסירה טובה של האחרון כדי להעלות ל-31:37 .  מכבי שוב חזרה ,  שחורציאניטיס ביצע את העבירה השלישית שלו וירד לספסל ,  וגרין שהחליפו צימק לנקודה בלבד .  מגי ומורגן שוב פתחו פער ,  אבל אז הגיע המהלך של המשחק - שנייה לסיום המחצית קיבל פרקינס כדור ושיחרר זריקה משלושת רבעי מגרש שצללה כל הדרך פנימה ,  39:40 למכבי תל אביב במחצית .
 האורחים שוב עלו טוב לפתיחת הרבע ורצו בזכות יכולת מצויינת של דורון פרקינס ,  שקבר שלשה והעלה את קבוצתו ליתרון 44:49 .  ראשון לא ויתרה ,  המשיכה ללכת פנימה ודאנק של מיטשל יחד עם שלשה של מורגן קבעה שיוויון ,  אבל שלשה מן העבר השני של פארגו שמרה את היתרון בצד של האורחים .  שתי הקבוצות הרבו להחטיא ברבע השלישי ,  כשהתוצאה נותרה זהה במשך דקות ארוכות ,  אך אז נקודות של אידסון ושלשה מהפינה של בלו הורידה את מכבי ביתרון 56:65 לפני הרבע האחרון .
 שולמן הבלתי נלאה פתח את הרבע הרביעי עם שלשה גדולה ,  אבל חבריו פשוט לא שמרו בצד השני ,  ואיפשרו למכבי לקחת 5 נקודות קלות שהעלו את היתרון ל-11 .  שחקניו של בלאט המשיכו ללחוץ ,  שחורציאניטיס סוף סוף מצא את עצמו במצב נוח ,  רשם סל וסחט עבירה בלתי ספורטיבית ,  מה והמארחים נראו כאילו ויתרו כבר על המשחק .  הצהובים ראו זאת כהזדמנות פז להמשיך בריצה שלהם ,  כשפארגו עם עוד שלשה השלים ריצת 6:22 ,  והיתרון הגיע עד 19 ,  כשאפילו שארפ וכדיר מקבלים הזדמנות להירשם בטופס .
 קלעו למכבי תל אביב :  ג'רמי פארגו 25 נקודות  ( 10 מ-14 מהשדה )  ו-7 אסיסטים ,  דורון פרקינס 20 נק' ,  5 ריבאונדים ו-5 אסיסטים ,  דייויד בלו 14 ,  ליאור אליהו 8 ,  סופוקליס שחורציאניטיס 6 ,  טל בורשטיין 5 ,  צ'אק אידסון 4 ו-6 ריבאונדים ,  דרק שארפ 3 ,  גיא פניני 2 ו-5 ריבאונדים ,  יניב גרין 2 .  אלישי כדיר וריצ'רד הנדריקס שותפו אך לא קלעו .
 קלעו למכבי ראשון לציון :  ארון מגי 21 נקודות ו-10 ריבאונדים ,  ריימר מורגן 14 ו-5 ריבאונדים ,  דניס קלמנטה 10 ,  אייל שולמן 8 ,  דווין מיטשל 8 ו-7 ריבאונדים ,  טל קרפלס 3 ,  יהוא אורלנד 2 ,  ניצן חנוכי 2 ו-5 ריבאונדים .  דארל טאקר שותף אך לא קלע .
 
ליגת העל :  מכבי ת"א ניצחה את מכבי ראשל"צ 68:89
הקבוצה מעיר היין נצמדה לצהובים שלושה רבעים ,  אך נוצחה בסיום .  פארגו הצטיין ,  פרקינס קלע שלשה משלושת רבעי מגרש

