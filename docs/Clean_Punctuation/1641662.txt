בועת הנדל"ן בלונדון חוזרת :  מחירי הבתים קרובים לשיא ועלולים להתרסק
מחירי הדירות בלונדון נמוכים ב-9% בלבד מרמת השיא שנרשמה ב-2007 ,  לפי חברת המשכנתאות ניישונווייד
 >  >  בועת הנדל"ן בלונדון חוזרת - כך הכריז העיתון  " וול סטריט ג'ורנל ".  לפי העיתון ,  מחירי הבתים בלונדון חזרו שלוש שנים לאחור ,  כאילו מעולם לא קרס ליהמן ברדרס .  ולפי העיתון ,  עליית מחירי הבתים בלונדון מסמלת דבר אחד :  בועת הנדל"ן בבירת בריטניה ,  שהיתה הבועה הגדולה בעולם ,  עדיין לא פקעה באמת .  נפילת מחירי הבתים ב-2007-2009 פגעה קשות בכלכלת בריטניה ודירדרה אותה למיתון .  העיתון מביא לדוגמה דירת שני חדרים בבניין מגורים במרחק הליכה מהייד פארק ,  שהוצעה למכירה ב-1.5 מיליון דולר .  דירת דופלקס במרכז לונדון מוצבת למכירה ב-3.3 מיליון דולר ,  ודירת שלושה חדרים בעברו הדרומי של נהר התמזה תימכר ב-4 מיליון דולר .  מחירי הבתים בלונדון רשמו עליות בתשעת החודשים האחרונים ,  לאחר שנפלו קשות במהלך המשבר ב-2008 .  לפי ניישנווייד ,  עלו מחירי הבתים בבריטניה בממוצע ב-1.2% בינואר לעומת דצמבר ,  והיו גבוהים ב-8.6% לעומת ינואר 2009 .  זו היתה העלייה הגדולה ביותר מאז נובמבר 2007 .  מחירי הדירות בלונדון נמוכים ב-9% בלבד מרמת השיא שנרשמה ב-2007 ,  לפי ניישונווייד .  המחיר הממוצע לבית בלונדון הוא 436 אלף דולר - יקר יותר מ-2006 .  לפי ה"ג'ורנל ",  מחירו של בית ממוצע בבריטניה גבוה פי 4.1 מהשכר הממוצע ,  סימן לכך שמחירי הבתים מוערכים ביתר .  ואולם האם מדובר בחזרה לצמיחה ,  או שמחירי הנדל"ן בלונדון נמצאים על סף נפילה נוספת ?  העיתון  " וול סטריט ג'ורנל "  ציין כי באופן מסורתי בועות נדל"ן גורמות לנפילות ארוכות מאוד במחירי הבתים ,  כפי שקרה בפלורידה ב-2005 ובטוקיו ב-1988 ,  ואין שום סיבה להניח שהמקרה של לונדון יהיה שונה .
 
בועת הנדל"ן בלונדון חוזרת :  מחירי הבתים קרובים לשיא ועלולים להתרסק
מחירי הדירות בלונדון נמוכים ב-9% בלבד מרמת השיא שנרשמה ב-2007 ,  לפי חברת המשכנתאות ניישונווייד

