צעדת הנשים בי-ם : " עיר חופשית בלי הפרדה "
 לאחר שבג"ץ אישר את קיומה ,  השתתפו כ-100 נשים וגברים בצעדת המחאה נגד ההפרדה המגדרית בשכונת מאה שערים בירושלים .  כ-500 שוטרים איבטחו את הצעדה ,  שהסתיימה ללא ארועים מיוחדים
 ( צילום :  גדעון צנטנר ,  עריכת וידאו :  יותם בן-דוד ) 
צעדת הנשים הירושלמיות בשכונת מאה שערים בעיר הסתיימה הבוקר  ( רביעי )  ללא ארועים מיוחדים .  בצעדה השתתפו כ-100 נשים וגברים והיא עברה בשכונה החרדית בעיר והסתיימה עשרות מטרים לפני כיכר השבת .  את הצעדה הובילה גב' רונה אורובנו ,  יו"ר פורום הארגונים למען ירושלים חופשית .  את הצעדה איבטחו כ-500 שוטרים ,  שהיו פרושים במבואות שכונת מאה שערים .  לצורך קיומה נסגר רחוב שטראוס בירושלים לתנועה .  הצועדים צערו סיסמאות נגד ההפרדה במאה שערים ,  ביניהן , " בוקר טוב לצעדה ,  עיר חופשית בלי הפרדה ". 
מארגנות הצעדה אמרו הבוקר לוואלה !  חדשות כי מדובר בניצחון מבחינתן .  כמו כן ,  הן מוסיפות כי באם תהיה בעתיד הפרדה מכל סוג שהוא בתוך שכונת מאה שערים הן מבטיחות להביא אלפי מפגינים לשכונה .  אורובנו אמרה כי מדובר ב"ניצחון גדול .  הייתה צעדה יפה .  הלכנו וצעקנו מסרים ,  ביניהם , " השם לא רוצה לראות נשים מופלות ומושפלות ".  זהו ניצחון לשלטון החוק ,  ניצחון לבג"ץ ,  ניצחון למען שיוויון הנשים .  אירוע היסטורי ,  פעם ראשונה שיש צעדה במאה שערים .  כעת כשיש תקדים של החלטת בג"ץ בעניין לא יוכלו למנוע יותר מאיתנו לצעוד במאה שערים בעתיד ." 
לורה וורטון ,  חברת מועצת העיר ירושלים מטעם מרצ וממארגנות הצעדה אמרה כי הצעדה הייתה  " הצלחה כבירה .  אני מאוד מרוצה .  הגיעו המון אנשים ממגזרים רבים ,  דתיים וחילוניים כאחד .  המסר של הצעדה היה ברור וחד :  שמירה על זכויות הנשים ואכיפה של חוקי המדינה גם במאה שערים .  אני מאוד שמחה שקיבלנו את הגיבוי של בית המשפט ושל משטרת ישראל .  ראינו לא מעט נשים חרדיות שהסתכלו עלינו מהחלונות ,  אני מקווה מאוד שהן קיבלו את המסר שגם נשים יכולות לעמוד על שלהן וגם נשים חייבות לקבל שיוויון זכויות ".  
וורטון הוסיפה ואמרה כי  " מדינת ישראל מתמודדת עם כל מיני סוגים של איומים ,  ואני לא חושבת שהיא צריכה להיכנע לאיומים של הקיצונים בחברה החרדית.גם בחברה החרדית ,  המתונים מרגישים לפעמים ייאוש על כך שהקיצונים ביותר מכתיבים להם את הכללים .  אני מקווה שהגיבוי שלנו יעודד אותם ." 
בג"ץ קיבל אתמול את העתירה שהגישו ארגוני הנשים ומרצ והתיר להן לקיים את הצעדה .  זאת בניגוד לעמדה הראשונית של המשטרה ,  שטענה במהלך דיון ,  כי היא חוששת מאלימות בין המפגינים לתושבים החרדים .  לבסוף ,  הסכימה המשטרה לקיום הצעדה בלחץ השופטים .
" התנהגות המשטרה בכל הפרשה היא תמוהה ",  אמרה אתמול עורכת הדין יפעת סולל שייצגה את העותרות לורה וורטון ,  חברת מועצת העיר ירושלים מטעם מרצ ,  ורונה אורובנו ,  יו"ר אגודת הסטודנטים בבצלאל ,  שדרשו להפגין נגד ההפרדה בשכונה .  היא הוסיפה ,  כי  " הייתה נכונות של המשטרה לשתף פעולה עם הגורמים הכי קיצוניים בישראל .  אני מאוד שמחה שבית המשפט לא הסכים לתת לזה יד ". 

צעדת הנשים בי-ם : " עיר חופשית בלי הפרדה "
 לאחר שבג"ץ אישר את קיומה ,  השתתפו כ-100 נשים וגברים בצעדת המחאה נגד ההפרדה המגדרית בשכונת מאה שערים בירושלים .  כ-500 שוטרים איבטחו את הצעדה ,  שהסתיימה ללא ארועים מיוחדים

