אישום :  עקרו 9 שיניים בגלל חוב כספי
לפי כתב האישום דוד עג'מי ,  רועי ניר ושישה גברים נוספים הגיעו לחדר בבית מלון בת"א ,  היכו ועקרו את שיניו של גבר המסוכסך עימם . " מדובר במעשה בריונות מתוכנן מראש "
 לבית המשפט המחוזי בתל אביב הוגש היום  ( שני )  כתב אישום נגד דוד עג'מי ורועי ניר ,  בני 29 מחולון ,  הנאשמים בחבלה חמורה בנסיבות מחמירות ,  לאחר שתקפו אדם ,  ככל הנראה בשל סכסוך כספי בינו לבין עג'מי .  על פי כתב האישום ,  שהוגש באמצעות עו"ד חיים ויסמונסקי מפרקליטות מחוז תל אביב ,  בינואר האחרון קשרו השניים קשר עם שישה אנשים נוספים לתקוף את המתלונן ,  שהתגורר בבית המלון מרקיור בתל אביב .  השניים הגיעו יחד עם האנשים הנוספים למלון ,  עלו לקומה ה-16 ושבעה מהם נכנסו לחדרו של המתלונן ,  בעוד אחד נשאר בחוץ בתור מאבטח .  הם היכו אותו ,  ועקרו תשע משיניו .  חלק מהשיניים נעקרו בשלמותן מפיו של המתלונן ,  אולם לא ידוע באילו אמצעים השתמשו התוקפים .  קצין ביטחון במלון ,  שחשד בחבורה ,  עלה בעקבותיהם במעלית ושמע את הזעקות והקולות מחדרו של המתלונן .  הוא הזעיק את מגן דוד אדום ואת המשטרה ,  אולם בינתיים הבחין בו המאבטח ,  וחברי הקבוצה הסתלקו מהמלון .  
לטענת הפרקליטות ,  השניים נעצרו לאחר שתועדו בסרט של מצלמת אבטחה שהוצבה בסמוך לכניסה לבית המלון כשהם צועדים לכיוון בית המלון ,  אולם בסרט לא מזהים את פניהם .  לשני הנאשמים הרשעות קודמות רבות בתחומי אלימות ,  איומים ,  סמים ,  מרמה ורכוש .  
הפרקליטות ביקשה להאריך את מעצרם עד תום ההליכים המשפטיים נגדם . " המדובר במעשה בריונות מתוכנן מראש על ידי המשיבים ,  שניהם בעלי עבר פלילי בתחום האלימות ובתחומים נוספים ",  נכתב בבקשת המעצר . " אין המדובר בקטטה או במעשה שבוצע בעידנא דריתחא ". 

אישום :  עקרו 9 שיניים בגלל חוב כספי
לפי כתב האישום דוד עג'מי ,  רועי ניר ושישה גברים נוספים הגיעו לחדר בבית מלון בת"א ,  היכו ועקרו את שיניו של גבר המסוכסך עימם . " מדובר במעשה בריונות מתוכנן מראש "
 
