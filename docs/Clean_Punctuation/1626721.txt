קובה :  כבר בן 70 ,  אבל לא מפסיק לרקוד
מועדון  " הטרופיקנה "  בהוואנה ,  בירת קובה ,  חוגג בימים אלה 70 שנה של ריקודים סוערים .  ימי הזוהר בהם בילו בו מרלון ברנדו ונט קינג קול כבר הרחק מאחור ,  אבל לרקדניות בנוצות זה לא מפריע
 ( צילום :  רויטרס .  עריכה :  גדי וינסטוק ) 
מועדון הריקודים ה"טרופיקנה ",  המועדון המוכר ביותר בהוואנה בירת קובה ,  חוגג בימים אלה יום הולדת 70 .  ימי הזוהר שלו בהם אירח מסיבות זוהר למפורסמים מכל רחבי העולם כבר מאחוריו ,  אבל עתידו מובטח בזכות הפיכתו למקום הבילוי המועדף על הממשל הקובני העשיר .
 גם היום ,  הבאים למועדון נתקלים ברקדניות בלבוש מינימלי ,  שעוטות על עצמן בעיקר נוצות ותחתונים זעירים בזמן שהן מפזזות ברחבי המועדון ועל בימת הענק שלו ,  כפי שעשו במשך עשורים .  לכבוד חגיגות היום הולדת העלו הרקדניות מופע ,  שנמשך לילה שלם ,  שכלל מחווה לכמה מהכוכבים הגדולים שהופיע בעבר במועדון ,  בהם נט קינג קול וכרמן מירנדה .  
מועדון הטרופיקנה החל לפעול כקזינו ומועדון לילה עוד לפני המהפכה הקובנית של 1959 ,  ומשך אליו אז שורה קבועה של מפורסמים כמו מרלון ברנדו ,  אווה גרדנר ומוריס שבלייה ,  חלקם גם הופיעו בו וחלקם רק נהנו מהאווירה .  בימים שלפני עליית פידל קסטרו לשלטון היתה קובה ,  השוכנת כ-145 קילומטרים מפלורידה ,  אתר תיירות מועדף על האמריקאים .  לאחר המהפכה נאסר על האמריקאים להיכנס לקובה במסגרת האמברגו שהוטל עליה ב-1962 .  גם המועדון סבל מעליית קסטרו ,  לאחר שזה החליט על סגירת הקזינו שפעל בו והלאים את המועדון שפעל בו .  לאחר התלבטות החליט השלטון הקובני להשתמש בפופולריות של המועדון בכדי  " לקדם את התרבות הקובנית ".  מאז ממשיכות הרקדניות להניע את הגוף כשהן חשופות כמעט לגמרי ,  אבל הן עושות זאת כדי  " להציג לראווה את קובה "  ולא רק למטרות בידור .
 
קובה :  כבר בן 70 ,  אבל לא מפסיק לרקוד
מועדון  " הטרופיקנה "  בהוואנה ,  בירת קובה ,  חוגג בימים אלה 70 שנה של ריקודים סוערים .  ימי הזוהר בהם בילו בו מרלון ברנדו ונט קינג קול כבר הרחק מאחור ,  אבל לרקדניות בנוצות זה לא מפריע

