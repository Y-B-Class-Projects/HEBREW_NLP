יראי שמיים בחסדי הכנסת
הכנסת אישרה בקריאה טרומית :  בית כנסת יקבל פטור מארנונה אם בנוסף לתפילות ישמש גם כבית מדרש או כאולם שמחות .  ח"כ הורוביץ : " זהו חוק לא למען היהדות אלא למען הסחטנות "
 בית כנסת יקבל פטור מארנונה אם בנוסף לתפילות משמש בניין או אולם בית הכנסת גם כבית מדרש או כאולם שמחות או כאשר מתקיימות בו פעולות לקידום תרבות תורנית - כך החליטה בצהריים מליאת הכנסת שאישרה בקריאה טרומית הצעת חוק בעניין שהוגשה על ידי ח"כ נסים זאב  ( ש"ס )  .  בעד הצעת החוק הצביעו 60 ח"כים ונגדה 24 ח"כים מהאופוזיציה .
 הצעת החוק אושרה חרף הגרעונות הגבוהים של רוב הרשויות המקומיות בארץ .  הצעת החוק תגרום לכך שהרשויות לא יוכלו לגבות ארנונה בגין שטחים כמו אולמות אירועים ולימודים המסופחים לבתי הכנסת .  בבתי כנסת רבים הוכשרו אולמות כאלה המשמשים גם לעריכת שמחות .
 הצעת החוק גרמה לסערה במליאת הכנסת ולוויכוח בין נציגי קדימה לשר הפנים ויו"ר ש"ס אלי ישי .  ח"כ יואל חסון  ( קדימה )  טען כי החוק הינו הוכחה לכך שראש הממשלה בנימין נתניהו הוא  " בובה על חוט "  של אנשי ש"ס שללא שום מצמצוץ מעבירים כל חוק בזבזני ומושחת ורה"מ שותק ". 
חסון טען כי  " אין שום צורך בחוק הזה מאחר שכיום בתי הכנסת כבר פטורים מארנונה .  ש"ס מבקשת באמצעות הצעת החוק לפטור מארנונה אולמות שמחה ומתחמים נוספים לטובת עסקיה ולגרום לנטל כספי נוסף על הרשויות המקומיות .  חוק זה ייפול כמו חוק הג'ובים - שנועד להגדיל את מספר סגני ראשי הרשויות המכהנים בשכר ". 
ח"כ ניצן הורביץ  ( מרצ )  תקף בחריפות את הממשלה ואמר : " זהו לא חוק למען היהדות אלא חוק למען הסחטנות .  מדובר במצג שווא המטעה את הכנסת שכן בתי כנסת כבר פטורים מארנונה .  המטרה האמיתית היא הכשרת פטור מארנונה לאולמות ובתי עסק המשמשים לכאורה כבתי כנסת .  זהו עוד ניסיון לגזול כספי ציבור לטובת תחזוק מערך הסחטנות והעסקנות של ש"ס .  החוק הזה ,  כמו חוק הג'ובים ,  עוד יחזור כבומרנג .  הציבור מבין את הקומבינות האלו ולא קונה אותן ". 
ישי השיב  " בתי הכנסת יהיו פטורים מארנונה גם אם מתקיימים בהם שטחים לעריכת שיעורי תורה או תרבות לילדים שכיום הם מחוייבים בארנונה ". 
במהלך הדיון הטיח אריאל אטיאס  ( ש"ס )  ביו"ר סיעת קדימה ח"כ דליה איציק  " מילא האשכנזים בקדימה ,  אבל איך אתם הספרדים יכולים להצביע נגד החוק ?  ".  איציק שהיא ממוצא ספרדי שאלה  " מה הקשר בין ספרדים לאשכנזים ?  ".  אטיאס השיב : " אצלכם האשכנזים מצביעים נגד החוק כי הם לא הולכים לבית הכנסת ".  
סגן שר החינוך ח"כ מאיר פרוש  ( יהדות התורה )  הטיח בדיון  " מי שבקדימה לא יכול להיות יהודי מאמין ".  ח"כ יואל חסון  ( קדימה )  השיב בכעס  " לח"כים חובשי הכיפות אין לכם שום זכות להטיל ספק ביהדותו של מישהו .  יש גבול במונופול ובשימוש שאתם עושים בקב"ה כדי לקדם עסקנות שלכם ".  בקדימה מתחו בקורת נגד דבריו של פרוש .  
ואילו ח"כ נסים זאב  ( ש"ס )  העיר  " צריך להוציא את הדיבוק מהכנסת .  יש פה רוח רעה .  אנשים לא קראו את החוק .  זה עיוורון בלבד .  מדובר בפעילות תורנית בלבד ,  לא במועדון ,  לא באולמות .  מנסים לשקר ולתעתע בחברי הכנסת .  שום דבר ליהדות אין לכם ".  

יראי שמיים בחסדי הכנסת
הכנסת אישרה בקריאה טרומית :  בית כנסת יקבל פטור מארנונה אם בנוסף לתפילות ישמש גם כבית מדרש או כאולם שמחות .  ח"כ הורוביץ : " זהו חוק לא למען היהדות אלא למען הסחטנות "
 
