ספרד :  ברוכים הבאים ל-2010
מסי הפציץ שלושער והוביל את ברצלונה לנצחונה הראשון בשנה החדשה ,  0:5 על טנריפה .  ריאל מדריד ניצחה את מאיורקה 0:2
בשונה משבועות קודמים ,  המחזור ה-17 של הליגה הספרדית הועיד לשתי הגדולות ,  ברצלונה וריאל מדריד ,  משחקים ביום ראשון .  לאלופה ציפה משחק חוץ לא פשוט בטנריפה על הנייר ,  אך בפועל הקטלאנים נתנו את משחקם הטוב ביותר זה זמן רב ,  עם 0:5 משכנע ונפלא .  ריאל ניצחה 0:2 במדריד את מאיורקה של דודו אוואט .  עוד לפני כן ניתנה לוולנסיה הזדמנות להתקרב מעט למוליכות ,  והיא ניצחה 1:3 את חרז האחרונה .  דפורטיבו לה קורוניה עלתה למקום הרביעי בזכות ניצחון 0:1 על אוסאסונה ,  בעוד אספניול  ( ללא בן סהר שלא נכלל בסגל )  ניצחה 1:2 את סראגוסה המאכזבת .
 שלוש פעמים בשמונת ביקוריה האחרונים ניצחה מאיורקה בסנטיאגו ברנבאו ,  מה שהפך אותה באופן רשמי לכבשה השחורה של ריאל מדריד .  גם הערב קיוו שחקניו של גרגוריו מנזאנו לסבך את החיים של הבלאנקוס ,  אבל כבר בדקה השמינית ירה גונזאלו היגואין כדור נהדר מקצה הרחבה לחיבורים הרחוקים של דודו אוואט חסר האונים .  היתרון איפשר לריאל להיות רגועה יותר ,  ולמרות שלא הציגה כדורגל מרשים ואף איבדה את רפאל ואן דר וארט בגלל פציעה שגרתית ,  ירדה מרוצה להפסקה .
 כריסטיאנו רונאלדו וקאקה שחזר מפציעה ,  המשיכו להניע את משחקה של ריאל ,  אבל מעל כולם היה היגואין .  בדקה ה-50 העביר הארגנטינאי כדור רוחב מצוין ,  אותו המשיך לרשת אסטבן גראנרו ,  מי שהחליף את ואן דר וארט .  מאיורקה לא באמת העמידה את הניצחון של ריאל בסכנה ,  ואפילו פרננדו גאגו המושמץ ניצל את ההזדמנות הנדירה בהרכב ואת היריבה הנוחה ,  על מנת להרשים - אולי את אוהדי ריאל ,  אולי את נציגי הקבוצות שמעוניינות בשירותיו .  
בדקה ה-80 הגיע הרגע לו חיכו יושבי הברנבאו ,  כאשר גוטי שב למגרשים לראשונה מאז הסכסוך עם המאמן מנואל פלגריני והפציעה הארוכה ,  שהשביתו אותו ליותר מחודשיים .  ריאל שומרת על מאזנה המושלם בבית עם ניצחון תשיעי ומקום ראשון ,  לפחות לשעתיים .
 האמת ,  את 2010 ברצלונה לא פתחה בצורה אידיאלית במיוחד .  האלופה הספרדית סיימה בשבוע שעבר ב-1:1 מאכזב עם ויאריאל ,  ולאחר מכן נכנעה בקמפ נואו לסביליה במסגרת גביע המלך הספרדי .  רגע אחרי ששמעו על התוצאה של ריאל מדריד ,  ידעו פפ גווארדיולה ושחקניו כי מעידה נוספת עלולה לעלות להם בפסגה ,  והגיבו בהתאם ובמהירות .
 טנריפה אמנם פתחה את בעיטה של אלפארו למשקוף ,  אלא שההמשך היה כולו של ברצלונה .  זה התחיל בדקה ה-34 ,  עם בישול נפלא של בויאן קרקיץ' מאגף שמאל ללאונל מסי ,  שקבע 0:1 אלגנטי .  בדקה ה-45 דאג קרלוס פויול להכפיל את התוצאה ,  כאשר הפעם מסי עבר לתפקיד המבשל ,  עם כדור חופשי לרחבה .  הקטלאנים ניצלו את השניות שנותרו על מנת למצוא את רשת בפעם השלישית ,  כאשר השילוב בין ביואן ומסי שוב עבד עד כדי שלמות ,  ושוב היה זה הארגנטינאי ,  שהשלים צמד אישי והוריד את המארחת לחדרי ההלבשה עם 0:3 קליל .
 ברצלונה המשיכה את המחצית השניה באותה צורה בדיוק בה סיימה את הראשונה ,  כאשר בדקה ה-75 הגיע הדובדבן של המשחק ,  כשבויאן רשם בישול שלישי במשחק ,  ונחשו מי הבקיע את שערו השלישי .  נכון ,  שוב מסי ,  הפעם בנגיעה מרהיבה ועדינה אחת ,  מ-16 מטרים ,  הקפיץ את הכדור מעל סרחיו אראגונס ,  הישר אל החיבורים .  0:4 גדול לברצלונה ,  והגאון הארגנטינאי מטפס ,  בסטייל ,  לראש מלכות השערים בליגה .  אבל גם זה לא היה הכל .  בדקה ה-85 הציג פדרו נחישות אופיינית באגף ,  כאשר את כדור הרוחב שלו דחק דווקא לונה לשערו הוא ,  וקבע את תוצאת המשחק - 0:5 מרשים לאלופת אירופה ,  שיכולה סוף סוף להמשיך את מה שהתחילה בשנה שעברה .
 השלישית בטבלה הגיעה לאנדלוסיה ,  למפגש מול חרז האחרונה ,  שניצחה רק פעם אחת העונה .  11 דקות הספיקו לחואן מאטה כדי לנצל בישול של אבר באנגה ולהכניע את רנאן הברזילאי ,  המושאל מוולנסיה לחרז .  בדקה ה-25 יצאה נועלת הטבלה למתפרצת ,  וקרלוס קאלבו נעץ את השיוויון המפתיע .  ולנסיה לא נבהלה ,  ושמונה דקות לאחר מכן דויד סילבה שלח לרשת והחזיר את היתרון לאורחים .  הקצב במחצית השנייה נרגע מעט ,  אך זה לא הפריע לקרלוס מרצ'אנה לירות את השלישי בדקה ה-69 .  ניצחון קל לחבורה של אונאי אמרי ,  שתמתין בסבלנות בתקווה לאיבוד נקודות של המוליכות .
 אספניול - סראגוסה 1:2
בן סהר נותר שוב מחוץ לסגל אספניול בקרב התחתית נגד סראגוסה ,  כשמסביב מתגברות הידיעות על צירופו הקרוב של החלוץ פאבלו אוסבלדו לסגל ,  במה שעלול לגרום לפיחות נוסף במעמד החלוץ הישראלי .  הקטלאנים התחילו טוב את המשחק ,  עם שער של ורדו בדקה ה-13 ,  אחרי קומדיה של טעויות בהגנת סראגוסה והרחקה רעה של השוער חואן פאבלו קאריסו .  בדקה ה-40 השיגה סראגוסה את השיוויון ,  כשמויסס הורטאדו נגח לשערו הוא בעקבות מצב נייח .  בדקה ה-57 ביצע מאוריסיו פוצ'טינו חילוף כפול ואחד משני המחליפים ,  פרננדו מארקס ,  כבש את שער הניצחון בדקה ה-71 .
 המארחים ,  שלא הפסידו מאז אוקטובר ,  ידעו כי ניצחון יציב אותם במקום הרביעי בסיום המחזור ,  בהנחה שמאיורקה לא תפתיע בסנטיאגו ברנבאו .  את שלושת המשחקים האחרונים שלה סיימה דפורטיבו בתיקו ,  והיא לא רצתה לשחזר את התוצאה מול אוסאסונה שסחטה נקודה מריאל מדריד במחזור הקודם .  אחרי מחצית מאופסת היה זה חואן רודריגז שהבקיע בדקה ה-49 ,  הודות לבישול של אנדרס גוארדדו המקסיקני .  ג'אבד נקונאם האירני הורחק בדקה ה-67 ,  ודפור השיגה את מבוקשה עם העפלה למקום הרביעי .
 משחקים נוספים :
 מלאגה - אתלטיק בילבאו 1:1למלאגה :  ווליגטון  ( 49 )  .  לבילבאו :  פרננדו יורנטה  ( 79 בפנדל ) 
ספורטינג חיחון - חטאפה 0:1לחיחון :  דייגו קסטרו  ( 39 ) 

ספרד :  ברוכים הבאים ל-2010
מסי הפציץ שלושער והוביל את ברצלונה לנצחונה הראשון בשנה החדשה ,  0:5 על טנריפה .  ריאל מדריד ניצחה את מאיורקה 0:2

