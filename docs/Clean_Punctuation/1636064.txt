 " וול סטריט ג'ורנל ":   " העולם יכול ללמוד מנוסחת הצמיחה בישראל "
 הסוד הישראלי :  נכונות להשלים עם כישלונות ,  חינוך טוב ויחידות עילית טכנולוגיות בצבא 
" מודל הצמיחה הכלכלית של ישראל עשוי לטמון בחובו סימנים לאופי שתלבש המדיניות הכלכלית ברחבי העולם בעידן שלאחר המיתון הגלובלי ",  העריך אירווין סטלצר ,  ראש לימודי מדיניות כלכלית במכון המחקר הדסון אינסטיטוט ,  במאמר שפירסם בעיתון  " וול סטריט ג'ורנל ".   " זה הזמן לבחון מקרוב מודלים כלכליים ",  כתב סטלצר ,  המשמש גם כיועץ עסקי .  לדבריו ,  קיים מבחר של מודלים כלכליים ,  החל ממודל השוק האנגלו-סקסי על התיקונים שיכונסו בו בעקבות המשבר ,  דרך המודל האירופי-צרפת של הגבלת רגולציה ומעורבות הממשלה בכלכלה ,  וכלה במודל בעלות המדינה של הוגו צ'אווס ופידל קסטרו ומודל הכלכלה המנוהלת של סין . " עם זאת ,  מודל היזמות של ישראל ,  זוכה להרבה פחות תשומת לב ",  כתב סטלצר .  במאמר ,  שכותרתו  " שאר העולם יכול ללמוד הרבה מנוסחת הצמיחה של מדינת ישראל ",  טוען סטלצר כי ההסבר להצלחת כלכלת ישראל אינו מתמצה ביכולתו של ראש הממשלה בנימין נתניהו לנצל משברים לביצוע רפורמות ,  מדיניות המקרו כלכלית האינטלגנטית של נגיד הבנק המרכזי סטנלי פישר ,  והתפקיד שמילא הכלכלן דניאל דורון לאורך השנים בשינוי האקלים האינטלקטואלי בישראל .  לדבריו ,  גורם משמעותי להצלחת המודל הכלכלי הישראל הוא  " הנכונות להשלים עם כשלון בתור חלק הכרחי של כל כלכלה שצמיחתה מבוססת באופן רב על חברות סטארט אפ ,  תכונה שאופיינית גם לכלכלת ארה"ב ,  אשר בה נוהגים יזמים לומר כי אם לא הגעת לפשיטת רגל עד גיל 35 ,  סימן שלא נטלת מספיק סיכונים ". "תוסיפו על כך מערכת אוניברסיטאות יוצאת מן הכלל וגיוס חובה לצבא של כל הישראלים ,  ויחידות עילית שמהן יצאו רבים מיזמי ההיי טק המצליחים ביותר ,  ותקבלו מתכון ליצירת חברות סטארט אפ ברמה עולמית ",  כתב סטלצר ." כמובן שלאף מדינה אין את שילוב היתרונות והחסרונות שיש לישראל .  אבל מדינות אחרות יכולות לראות מה קורה כאשר מדינה עם רמת חינוך טובה מקבלת בהבנה כשלונות ובתוך כך מעודדת נטילת סיכונים ,  מחליפה מעורבות נרחבת של הממשלה ברגולציה רופפת ,  ומרוויחה מניהול אינטליגנטי של המדיניות המוניטרית ",  הוסיף סטלצר .

" וול סטריט ג'ורנל ":   " העולם יכול ללמוד מנוסחת הצמיחה בישראל "
 הסוד הישראלי :  נכונות להשלים עם כישלונות ,  חינוך טוב ויחידות עילית טכנולוגיות בצבא

