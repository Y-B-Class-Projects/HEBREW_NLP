מתקדמים לאט לחיבור המהיר
בכיר באינטל מעריך כי חיבור ה-USB 3.0 יהפוך לסטנדרט רק עם צאת חלונות 8 .  שנתיים-שלוש וזה אצלכם
הדור הבא של חיבור ה-USB ,  הלו הוא ה-USB 3.0 ,  צפוי להיטמע בשוק רק בעוד כשנתיים .  כך לפחות מאמין נציג של אינטל .  בועידת CeBIT שנערכה בגרמניה אמר סטיב פטרסון מאינטל כי להערכתו דור ה-USB הבא ייכנס למיינסטרים רק לאחר שישולב במערכת ההפעלה חלונות 8 .  זאת למרות שכבר כיום קיימים מוצרים העובדים בתקן זה .
 מיקרוסופט הוציאה את חלונות 7 באוקטובר 2009 ,  והגרסה הבאה צפויה לצאת בסוף 2011 ,  אם לא רק ב-2012 .  כיום עובדת אינטל עם מיקרוסופט כדי ש-USB 3.0 יהיה תקן החיבור הסטנדרטי של מערכת ההפעלה הבאה שלה .  אבל מה עם מי שקנה לאחרונה את חלונות 7 ?  ההערכות הן כי חבילת השירות  ( Service Pack )  הראשונה של מערכת ההפעלה תכלול גם עדכון לתמיכה ב-USB 3.0 .  לאחר שתצא החבילה ,  היא תותקן אוטומטית בכל מערכת מחשב חדשה שתימכר ,  ובכך תהפוך לזמינה לכל לקוח חדש ,  ולא רק למי שטרח להתקין את השדרוג .  למרות זאת ,  סטיב פטרסון מעריך כי בשנים הקרובות רק מובילים טכנולוגיים יעשו שימוש פעיל בתקן החדש .
 USB 3.0 הוא שדרוג משמעותי מגרסה 2.0 הקיימת .  בעוד שגרסה 2 יכולה להגיד למהירות מקסימלית של 480 מגה-בייט לשניה ,  גרסה 3 יכולה להגיע בתנאים אופטימיליית עד ל-5 ג'יגה-בייט לשניה .
 
מתקדמים לאט לחיבור המהיר
בכיר באינטל מעריך כי חיבור ה-USB 3.0 יהפוך לסטנדרט רק עם צאת חלונות 8 .  שנתיים-שלוש וזה אצלכם

