פוגעים בבטן הרכה
כשתאכלו במסעדה בלונדון תוכלו לדעת את תוצאות הבדיקות התברואתיות שלה - בישראל המידע סודי  ?  עסקי המזון בארה"ב נדרשים לבקרה עצמית קפדנית - בישראל אין חובה כזו  ?  מה כן יש ?  יותר מדי גופים מפקחים ,  ויכוחים וחוסר תאום  ?  דו"ח חמור של ארגון אמון הציבור קובע :  הפתרון 
 >  >  ביום קיץ תל אביבי מהביל נסע חיים  ( שם בדוי )  ,  בעל אטליז ותיק בתל אביב ,  במכוניתו .  בתא המטען שכבו נתחי סטייק סינטה במשקל של כ-10 קילו - ללא קירור ,  ללא תעודות בדיקה וטרינרית וללא כל אישורי שחיטה .  היעד הסופי :  הצלחת שלכם .  חיים לא ידע אז שנציגים מטעם השירותים הווטרינריים משקיפים עליו ועומדים לעצור אותו מלממש את העבירה .  הכל התחיל ממידע מודיעיני שהגיע לידי השירותים הווטרינריים ,  על אטליז המוכר נתחי בשר במחיר נמוך המגיע עד לכשליש ממחירו הסטנדרטי בשוק . " אם הוא נמכר במחיר כל כך זול ,  המשמעות ברורה - הבשר לא עבר פיקוח ומשהו לא תקין ",  אומר ד"ר משה רפלוביץ' ,  הווטרינר הראשי של השירותים הווטרינריים בגוש דן ,  ומספר : " כשהגענו לתא המטען הבשר נראה כאילו הוא התבשל שם במשך כמה שעות .  לפי הסירחון הוא היה שם גם בלילה ".  מהסימנים בתא המטען ,  מציין רפלוביץ' ,  ניתן היה להסיק כי לא מדובר בפעם הראשונה שמשלוח כזה מתבצע .  במלים אחרות ,  בשר שהובל ללא קירור ובתנאים לא נאותים התגלגל לצלחותיהם של עשרות לקוחות . " כמובן שהבשר הזה הושמד ,  האטליז נסגר באותו יום ונגד העסק הוגשו כתבי אישום ",  אומר ד"ר רפלוביץ .  ואולם המקרה שבו נתפס חיים יוצא דופן ,  כפי שרפלוביץ' מודה : " יצרנים פיראטיים המנסים לעקוף את הבדיקות מפעילים תחרות בלתי הוגנת מול המפעלים המסודרים ובכך מסכנים את הציבור .  הפיתוי הכספי הכרוך בכך גדול והרווח עשוי להגיע למאות אחוזים ".  התקלות והקילקולים לא נגמרים בבשר .  רק בחודשיים האחרונים ,  רטבי אלף האיים של אסם התגלו כתוססים ;  בבקבוקי קוקה קולה נתגלה גז פחמן דו-חמצני פגום שגרם לריח ולטעם לוואי ;  רעלני טריבוטל פוספט נמצאו בגבינת פיראוס של תנובה - כך לפי תביעה ייצוגית של אזרח מהשורה ;  ותחקיר  " כלבוטק "  גילה תוספות מים לדגים קפואים מיובאים ,  שבהן שולבו כימיקלים החורגים מהתקן .  ארגון אמון הציבור הכין דו"ח חמור הסוקר את הליקויים בשוק המזון ובעקבות הממצאים ממליץ הארגון באופן חד-משמעי להקים רשות מזון לאומית .  בימים הקרובים יוגש הדו"ח לכנסת .  בינתיים ,  ניאלץ לדאוג לגבי האוכל שמונח על צלחתנו .  בלאגן לא מאורגן הפיקוח על המזון מצוי בסמכותם של לא פחות מחמישה משרדי ממשלה - משרד התמ"ת ,  משרד הפנים והרשויות המקומיות ,  המשרד להגנת הסביבה ,  משרד החקלאות ומשרד הבריאות .  גם בתוך משרד הבריאות יש כמה מחלקות שאחראיות לנושא .  הנה דוגמה קטנה :  בפיקוח על מפעלי בשר עוסק וטרינר של משרד הבריאות אם המוצרים מיועדים לשוק המקומי ,  ווטרינר של משרד החקלאות אם הם מיועדים ליצוא ;  הפיקוח על מוצרי בשר לשוק המקומי נעשה גם בידי וטרינר של הרשות המקומית שבתחומה המפעל .  בנוסף ,  משרד החקלאות אחראי על הפיקוח על הבשר ואילו משרד הבריאות מפקח על הדגים .  בהיעדר כתובת ברורה שמרכזת את האחריות והסמכויות ,  נוצרים ויכוחים ,  חוסר תיאום ,  חוסר פיקוח וכפילויות .  כך ,  למשל ,  כשנה לאחר שפרשת הפרה המשוגעת העולמית שפרצה ב-2002 נרגעה ,  התנהל ויכוח בין משרד הבריאות לבין משרד החקלאות לגבי הצורך בבדיקת כל פרה ופרה שנשחטת .  משרד החקלאות קבע כי אין צורך בכך ,  אבל המנגנון של הבדיקות והתקציב לכך היה בידי משרד הבריאות ,  שלא היה מוכן להקל בנושא הבדיקות .  לדברי בכיר בענף הבריאות ,  במשך שלוש- ארבע שנים נערכו בדיקות מיותרות בפרות ,  שעלו למדינה מיליוני שקלים .  גם מבקר המדינה מצא שחוסר התיאום בין משרדי החקלאות והבריאות בעייתי וקבע בדו"ח מ-2009 ,  שדן בליקויים בפיקוח על מזון לבעלי חיים ,  כי  " שני המשרדים אחראים לבריאות הציבור ,  ועליהם להיוועד יחד ללא דיחוי ולמצוא פתרון מוסכם ".  ואם מישהו חשב שהעובדה שכל כך הרבה גורמים אחראים על פיקוח המזון שלנו תבטיח שהוא יהיה הדוק - הוא טועה בגדול .  בשירות המזון הארצי ,  שאחראי על קביעת מדיניות ,  פיקוח ואכיפה וכן על פיקוח על עשרות אלפי מוצרי מזון מיובאים ,  יש כיום כ-60 מפקחים המופקדים על כ-4,000 יצרני המזון בישראל - כלומר מפקח אחד ל-66 מפעלים .  18 פקחים נוספים אחראים למזון מיובא ,  וצריכים לבדוק כ-41 אלף משלוחי מזון בשנה .  כל משלוח עשוי להכיל כמה מוצרי מזון .  הסיבה למחסור היא שבשנים האחרונות גדל מספר משלוחי המזון ב-70% ,  בעוד שמספר המפקחים גדל רק בחמישה .  וזה לא המספר המדאיג היחיד .  במחלקה לבריאות הסביבה ,  שמופקדת על הפיקוח התברואתי בעסקי מזון ובתי אוכל בעת מתן רישיון עסק ,  חסרים כ-150 תקנים :  כיום יש במחלקה כ-140 עובדים המופקדים על כל נושאי בריאות הסביבה  ( מים ביוב ,  מוסדות חינוך ,  תכנון ובנייה )  ,  שצריכים להתמודד בין היתר עם כ-20 אלף עסקי מזון החייבים בפיקוח .  מנתוני דו"ח מרכז המחקר והמידע של הכנסת המתייחסים ל-2007 ,  עולה כי רק 40% מהעסקים נבדקו מבחינה תברואתית ,  וכי מתוכם רק מחצית נמצאו במצב תברואתי טוב .  גורם במשרד הבריאות מוסיף : " יש הרבה רשויות מקומיות שלא מבצעות את תפקידן .  יש גם כאלה שטוענים כי אינם יכולים לפעול כנגד בתי עסק מכל מיני סיבות של לחצים בתוך העירייה ,  המאיימים על הפקח שלא יבקר בית עסק מסוים ".  גם בשירותים הווטרינריים ,  שמפקחים על כל הקשור במזון מן החי המצוי בתחום הרשות המקומית ,  יש מחסור בכוח אדם .  השירותים ,  העובדים תחת הרשויות המקומיות , " נמצאים בתת-תקן נוראי ומרבית הזמן עסוקים בכיבוי שריפות ",  טוען ד"ר רפלוביץ' .  אין כל יעד או שיטתיות בבדיקות שמבצעות הרשויות המקומיות בבתי העסק .  עסק שהתגלו בו ליקויים יזכה לביקורים תכופים יותר ,  ועסק עם היסטוריה פחות בעייתית לא יזכה לביקורי הפיקוח .  רפלוביץ' מבהיר כמה זה בעייתי : " עסק העוסק במזון מן החי שווטרינר לא מצליח להגיע אליו לפחות פעם בחודשיים - זה בעייתי ,  ודברים כאלה קורים ברשויות הקטנות .  גרוע מכך :  יש רשויות שבבתי העסק בתחומן לא ביקר מעולם וטרינר ".   " כשמפקח במשרד הבריאות צריך לבדוק מאות עסקים ,  הוא נאלץ לעשות 'אן-דן-דינו' כדי להחליט למי הוא יילך קודם ",  אומר ד"ר גידי ציפורי ,  רופא וטרינר ומנכ"ל המכון הישראלי לאיכות ובטיחות במזון ,  גוף פרטי המספק שירותי פיקוח ובקרה בתחום המזון . " מבחינת הפיקוח אנחנו מתנהגים כמו מדינת עולם שלישי ".  במשרד הבריאות מציינים את הקושי לגייס כוח אדם איכותי למשרות הפיקוח - הן בשל השכר הנמוך והן בשל התדמית השלילית שדבקה בשירות לאור פרשת רמדיה . " אין ספק שיש מקום לשפר את השירותים ביכולת האכיפה ,  החקיקה והענישה ,  ואנחנו מנסים לפתור זאת .  הבעיה העיקרית היא מחסור באנשי מקצוע אכיפה וכסף ",  מסביר בועז לב ,  המשנה למנכ"ל משרד הבריאות .  לא תמיד הסיבה לכך שלא מתבצעת אכיפה קשורה למחסור בתקציבים או בתקנים .  בדו"ח מבקר המדינה מ-2009 נחשף כי על אף צו ברור של משרד החקלאות משנות ה-50 ,  האוסר מתן מזון המכיל את החומר המסרטן ארסן המשמש זרז גדילה לעופות ,  ואוסר גם שיווק עופות שהוזנו בחומר זה ,  העניק משרד החקלאות היתר לעשיית שימוש בחומר ב-2003 .  הדו"ח קובע כי גם כשגילה משרד החקלאות ב-2006 שהחומר אסור לשימוש לפי הצו ,  הוא  " העדיף את עמדת החקלאים ששיקולים כלכליים היו לנגד עיניהם ,  ולא שקל את הנזק הסביבתי ואת טובת הציבור ".  בחומר האסור נעשה שימוש עד 2007 ,  וזאת אף שכאמור ,  התגלה כי ההיתרים ניתנו בניגוד לחוק .  דוגמה נוספת אפשר היה למצוא בדו"ח של מבקר המדינה מ-2006 ממנו עלה כי פקחים ברשויות המקומיות נמנעים מבדיקת תברואה של דוכני אוכל בשוקי מזון .  עיריית רחובות ,  שתופעה זו התגלתה בתחומה ,  טענה בתגובה כי  " העירייה אינה אוכפת את הרישוי בשוק ,  מאחר שהתנאים הירודים של התברואה והבטיחות בו ימנעו ממנה מלכתחילה מלתת רישיון עסק ".  מכך מסיק מבקר המדינה כי  " אף על פי שעיריית רחובות ידעה שמצבו של השוק ירוד מבחינה תברואתית ובטיחותית ,  היא לא גיבשה דרכי פעולה להתמודדות עם נושא רישוי העסקים בשוק ".  מעיריית רחובות נמסר בתגובה כי  " העירייה החלה בטיפול משפטי אינטנסיבי להסדרת פעילות השוק וזכויות בעלי הדוכנים ובמקביל ,  פעלה לשפר ככל הניתן את מצבו הפיסי והתברואתי ".  הציבור לא יודע אם תיכנסו למסעדה בדנמרק תראו בכניסה מדבקה עם פרצוף - עצוב או מחייך - שמעיד על ממצאי הבדיקה התברואתית האחרונה שנערכה במקום .  גם בבריטניה נהוגה שיטת סימון זו ,  הנקראת  " scores on the doors "   ( ציונים על הדלתות )  .  רונן רגב-כביר מארגון אמון הציבור מסביר כי  " הכוח של סימון הוא אדיר ,  כי אף מסעדה לא תרשה לעצמה להישאר עם פרצוף עצוב ,  ואם התגלו ליקויים היא תדאג מיד לתקנם ".  בישראל ,  גם כשנערכות ביקורות ,  הציבור לא יודע מה תוצאותיהן .  התנועה לחופש מידע וארגון אמון הציבור הגישו למשרד הבריאות בקשה לקבל את תוצאות הביקורות שערך בתקופה האחרונה ,  ונתקלו בסירוב שנומק כך : " המידע נמצא בקובץ וורד וצריכים לנפות מהדיווח את השמות של העסקים .  מסירת שם של עסק דורשת בדיקה של היועץ המשפטי ,  מה עוד שמדובר בהיסטוריה של שנים קודמות .  פרסום שם עסק עלול לפגוע במוניטין ובפרנסתם של אנשים גם אחרי שהמצב תוקן מזמן ,  והמדיניות של המשרד היא לא לפרסם שמות של עסקים משנים שעברו ".  עוד השיב המשרד כי הבקשה תדרוש  " חפירה בתיקים של 16 לשכות בריאות לאורך חמישה שנתונים ".  כלומר ,  הנתונים לא מאורגנים ולא מרוכזים בשום מקום .  לב טוען כי  " לציבור מגיע לדעת ולבחור על פי מיטב המידע שיש ,  אבל לומר שאנחנו יכולים לעשות טבלאות מסודרות - לא הגענו לשם ".  דוגמה עדכנית במיוחד לחוסר השקיפות אפשר לראות במקרה של חברת קוקה קולה ,  שניסתה לאסוף מוצרים מקולקלים מהמדפים  ( ריקול -recall  )  מבלי להודיע לציבור ,  ואפילו מבלי להודיע לרשתות המזון .  רק לאחר שהחלו שמועות בנושא הודיעה לציבור על האיסוף .  החברה מסרה אז כי  " קיים חשש לסטיית ריח בסדרות ייצור מוגבלות .  הבעיה נובעת מתקלה אצל יצרן הפחמן הדו-חמצני של החברה ואינה קשורה כלל לתהליכי הייצור במפעל ".   " ההחלטה האם לדווח לציבור ומתי לא יכולה להישאר בידי העסק ",  קובע רגב-כביר . " האחריות על הודעה לציבור צריכה להיות של משרד הבריאות ".  במשרד הבריאות חושבים אחרת : " ליצרן יש אחריות בלעדית למוצר שהוא מייצר ",  אומר לב , " אני לא רוצה להיות זה שמקבל את האחריות על פעילות היצרנים .  כשיצרן עובר עבירה אני אהיה זה שידאג שהוא ישלם את המחיר .  גם בארה"ב רוב הריקולים הם באחריות היצרנים ומבוצעים באופן וולונטרי ".  נקודת השבר הגדולה ביותר בתחום המזון בישראל היתה פרשת רמדיה ,  שבעקבותיה קמה ועדת פיינרו .  המלצותיה של הוועדה הביאו להקמת מועצת מזון עליונה ב-2004 ,  שאמורה לקיים את הממשק בין משרד הבריאות למשרד החקלאות בנושאים הקשורים למזון ,  ובכך לפתור לא מעט מהבעיות שתוארו כאן .  במשרד החקלאות ובמשרד הבריאות טוענים כי המועצה פועלת ומממשת את ייעודה .  ואולם בימים אלה סיים פרופ' זמיר הלפרין ,  יו"ר המועצה ,  את תפקידו ,  וגורמים בענף טוענים כי הוא ,  כמו קודמו בתפקיד ,  פרופ' אלכסנדר אבירם ,  הבין כי למועצה חסרות שיניים . " המועצה כמעט לא התכנסה ,  וגם כשכבר נאספנו הפגישה נערכה במקומות מוזרים כמו מקלטים ",  מספר פרופ' אבירם . " המזכירה האישית שלי היתה צריכה לדאוג לכל התיאומים כי לא היה מי שייקח את זה על עצמו .  כמה מוועדות המשנה שהוקמו לא התכנסו מעולם ,  לרשות המועצה לא הועמד כל תקציב או משאבים אחרים והיא לא זכתה לשיתוף פעולה הולם מצד שני המשרדים ".  לדבריו ,  זו הסיבה לכך שפרש .  בוועדת העבודה ,  הרווחה והבריאות של הכנסת שהתכנסה ביוני 2009 בנושא פיקוח משרד הבריאות על איכות המזון בישראל ,  נקבע כי  " משרד הבריאות אינו מהווה גורם מרתיע דיו בתחום הפיקוח על המזון ".  כמו כן ,  קראה הוועדה למשרד הבריאות  " להגביר את התיאום והאחידות בפיקוח על המזון ".  בארגון אמון הציבור מאמינים כי ארגון מחדש של התחום וריכוז כל הסמכויות בידי גורם אחד יצמצם את הכשלים הרבים בשוק המזון בישראל .
 
פוגעים בבטן הרכה
כשתאכלו במסעדה בלונדון תוכלו לדעת את תוצאות הבדיקות התברואתיות שלה - בישראל המידע סודי  ?  עסקי המזון בארה"ב נדרשים לבקרה עצמית קפדנית - בישראל אין חובה כזו  ?  מה כן יש ?  יותר מדי גופים מפקחים ,  ויכוחים וחוסר תאום  ?  דו"ח חמור של ארגון אמון הציבור קובע :  הפתרון 

