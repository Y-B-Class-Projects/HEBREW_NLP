באולינג :  שחף אנטין ברבע גמר אליפות אירופה
אלופת ישראל ביצעה מהפך של הרגע האחרון והשתחלה לשמונת האחרונים בטורקיה לאחר שחלפה על פני אקסולר המקומית
הישג מצוין לשחף אנטין ,  שחקנית הבאולינג הישראלית ,  שהעפילה היום  ( שישי )  לרבע גמר אליפות אירופה באנקרה .  אנטין ,  אלופת ישראל ואלופת אירופה עד גיל 19 ,  הצליחה להשתחל לשלב שמונת האחרונים במשחקון האחרון שלה ולאחר שלא הייתה בשמינייה הראשונה לאורך כל התחרות .
 אלוף ישראל אביב אלפיטל ,  שהיה קרוב גם הוא לעלייה ,  איבד ריכוז במשחקים האחרונים וסיים לבסוף במקום ה-17 המכובד ,  אבל הסיפור הגדול היה כאמור עם אנטין ,  שלפני כמה חודשים זכתה לראשונה בחייה בתואר אלופת ישראל לבוגרות מה שהקנה לה את הכרטיס לאליפות אירופה .
 בתום היום הראשון דורגה הצעירה מרמת גן רק במקום ה-24 הכללי ,  אך כעבור עוד שמונה משחקים היא התקדמה אל המקום ה-11 לאחר יומיים של תחרות .  את הבוקר המכריע היא החלה ביכולת בינונית ושני משחקונים לפני הסיום היא דורגה רק במקום ה-13 .  הפער בין אנטין לאלופה הטורקית ,  חביבת הקהל המקומי ,  שעשתה תחרות נהדרת ,  עמד על לא פחות מ-72 נקודות כשנותר עוד משחקון אחד לסיום השלב המוקדם .
 אלא שאז קרו שני דברים :  אנטין הצליחה להתעלות והשיגה 226 נקודות ,  התוצאה השנייה באיכותה בין כל המתחרות ,  בעוד שהטורקיה גולהן אקסולר פשוט קרסה ועם תוצאה נוראית של 137 נקודות ,  הגרועה ביותר מבין 35 משתתפות ,  ראתה את הישראלית חולפת על פניה ומתייצבת במקום השמיני .
 יושב ראש ההתאחדות אריה פישר : " שחף היא ווינרית אדירה לא מהיום ומסיימת תחרויות מעולה .  צריך לזכור שכמעט כל היריבות שלה מנוסות ממנה בהרבה .  מדובר על הרמה הגבוהה ביותר ביבשת אבל שוב מוכח שגם לישראל הקטנה יש מקום של כבוד בתחרויות הכי גדולות בעולם ". 
ברבע הגמר תנסה אנטין לחולל סנסציה עולמית כשתפגוש בדו קרב חזיתי את המדורגת ראשונה נדין גיסלר מגרמניה .  גיסלר הייתה רמה בפני עצמה בתחרות והניקוד שהשיגה היה מקנה לה את המקום השני בתחרות הגברים המקבילה . " לכאורה הסיכויים לא גבוהים כי גיסלר עשתה תחרות מדהימה אבל אני סומך על שחף וזה גם סוד קסמו של הבאולינג ",  מוסיף פישר . " ביום נתון הכל יכול להתהפך וכל אחד יכול לזכות .  תחזיקו אצבעות ". 

באולינג :  שחף אנטין ברבע גמר אליפות אירופה
אלופת ישראל ביצעה מהפך של הרגע האחרון והשתחלה לשמונת האחרונים בטורקיה לאחר שחלפה על פני אקסולר המקומית

