יוזף פריצל מבקש כסף מהבת שאנס וכלא
ליוזף פריצל קשה בבית סוהר ,  אז הוא כותב מכתבים לבתו אליזבת ,  אותה אנס וכלא במרתף במשך 24 שנים .  פריצל מבקש לשלוח לו כסף כדי שיוכל ללמוד לתואר במשפטים
אפשר לקרוא לזה הגרסה האוסטרית של  " האנסת וגם ירשת ?  ".  יוזף פריצל ,  שולח מכתבים לבתו אליזבת בהם הוא מתלונן על תנאי כליאתו ואף מבקש כסף כדי שיוכל ללמוד משפטים ולהגן על עצמו בבית המשפט .  פריצל מרצה מאסר עולם לאחר שהורשע באונס ,  גילוי עריות ,  רצח ושיעבוד במהלך 24 השנים בהם כלא ואנס את בתו אליזבת .  לפי העיתון הבריטי  " הדיילי טלגרף ",  הוא כותב מכתב כל שבועיים לבתו אליזבת בו הוא מבקש סכומים בין 500 ל- 5,500 דולרים כדי שיוכל להתחיל בלימודי משפט ,  אך אליזבת לא עונה לו .
 גיסתו של פריצל ,  כריסטין ,  חשפה את המכתבים ,  בהם גם מתלונן האסיר בן ה-74 על כך שהוא לא יכול לקבל  " אפילו קולה ",  או שמפו מיוחד להשתלות השיער שלו .  כריסטין מסרה כי  " יוזף חולם כל הזמן על עתיד עם אשתו ,  אבל היא לא רוצה שום קשר איתו .  היא כבר לא אוהבת אותו ושינתה את שמה ".  לדברי הדודה כריסטין ,  אליזבת מסתגלת היטב לחייה החדשים . " היא אוהבת לעשות את כל הדברים שמעולם לא יכלה לעשות ב-24 שנים בהם שהתה במרתף "  כריסטין הוסיפה וגילתה שהיא אפילו עברה את מבחן הנהיגה בניסיון הראשון שלה . " היא מחפשת עכשיו רכב חדש .  היא אוהבת ללבוש ג'ינס ,  והיא גאה בילדיה שהולכים לבית הספר וכולם מצליחים ".  
כריסטין הוסיפה כי ,  פליקס ,  בנה של אליזבת שהיה בן שש כשחולץ ,  כבר לא זוכר את אביו .  לדבריה ,  לאליזבת אין דאגות כלכליות מכיוון שהיא קיבלה קצבאות ילדים בסכום של כ-80,000 דולרים .
 
יוזף פריצל מבקש כסף מהבת שאנס וכלא
ליוזף פריצל קשה בבית סוהר ,  אז הוא כותב מכתבים לבתו אליזבת ,  אותה אנס וכלא במרתף במשך 24 שנים .  פריצל מבקש לשלוח לו כסף כדי שיוכל ללמוד לתואר במשפטים

