אלון דאי יתחרה בפורמולה 3
אלוף סבב הפורמולה רנו האסייתי חתם לעונת מירוצים אחת בסבב הגרמני . " אני מקווה שבזכות הניסיון נגיע להישגים "
 נהג המירוצים הישראלי אלון דאי יתחרה באליפות הפורמולה 3 הגרמנית ,  כך בהודעה רשמית שמתפרסמת היום .  דאי בן ה-18 שהוכתר ב-2009 לאלוף הסבב האסייתי של הפורמולה רנו ,  יצטרף לקבוצת 'פרפורמנס רייסינג' לאחר שהרשים את נציגיה במבחנים אותם ערך במסלול ולנסיה הספרדי בחודש דצמבר האחרון .
" אני שמח מאוד להתחרות באירופה ובפורמולה 3 ",  כך אומר דאי שאת עונת המירוצים האחרונה שלו העביר בסין . " זו העונה הראשונה שלי בפורמולה 3 ואני מקווה שבזכות הניסיון של הקבוצה נגיע להישגים ".  בקבוצה גם כן תולים תקוות בכשרון הישראלי הצעיר שעד למירוץ פתיחת העונה בחודש אפריל ,  עתיד להצטרף לעשרה מבחני נהיגה שיערכו במסלולים שיארחו את הסבב ברחבי גרמניה והולנד .
 עלותה של עונת מירוצים אחת בקבוצה אליה מצטרף דאי הינה כ-400 אלף יורו ,  כך לדברי אביו אברהם . " חלק מהמימון מגיע מהקבוצה וייתכן שפולקסווגן תממן את עלות המנועים ",  כך הוא אומר לוואלה !  רכב .  שאר המימון לעונה אמנם נמצא לדבריו ,  אך הוא עדיין מנסה להשיג נותני חסות נוספים שישפרו את סיכוייו של בנו להתקדם .  
עניין נוסף לו עדיין ממתין דאי הוא הכרתו כספורטאי מצטיין על ידי צה"ל לקראת גיוסו בקרוב .  ועדה מיוחדת במשרד הספורט שדנה בעניינו אישרה זאת ,  אולם עדיין דרושה הסכמת הגורמים הצבאיים .  ועדה צה"לית שדנה בנושא היום  ( חמישי )  צפויה להודיע למשפחה בקרוב על החלטתה .  הכרה בדאי כספורטאי מצטיין תהווה תקדים היות והענף המוטורי עדיין אינו מוגדר כספורט לגיטימי בישראל .
 אליפות הפורמולה 3 הגרמנית שתפחת כאמור באפריל ,  תכלול 18 מירוצים שיתפרסו על פני תשעה סופי שבוע .  הצלחה בסבב זה בו מתחרים כ-30 נהגים לבטח תשפר את סיכוייו להתקדם אל עבר חלומו לנהגו בפורמולה 1 .  אנו בוואלה !  רכב נעקוב מקרוב אחר התקדמותו של אלון דאי בשנה הקרובה וכבר כעת מאחלים לו הצלחה רבה .
 
אלון דאי יתחרה בפורמולה 3
אלוף סבב הפורמולה רנו האסייתי חתם לעונת מירוצים אחת בסבב הגרמני . " אני מקווה שבזכות הניסיון נגיע להישגים "
 
