דקאר SS13 :  המתח בעיצומו
כשרק 206 ק"מ תחרותיים עומדים בפניהם ,  הפער בין סיינז לאל-עטייה שוב מצטמצם באופן ניכר .  האליפות לספרד או קטאר ? 
סנטה רוזה היא נקודת הביניים האחרונה של הדקאר 2010 וממנה יגיעו היום המתחרים אל בואנוס איירס .  בפניהם עומדים 707 ק"מ אחרונים בהחלט מתוך סך של 9,030 שתוכננו להם ,  כשרק 206 ק"מ מדודים בזמן .  אלה יהוו הצ'אנס האחרון עבור נהגי פולקסווגן קרלוס סיינז ונאסר אל-עטייה ,  שכל אחד מהם רוצה לחזור הביתה עם גביע האליפות .
 עיקר הלחץ מופעל כעת על סיינז ,  ששוב מאבד זמן יקר מאוד לאל-עטייה בסטייג' ה-13 .  הספרדי מסיים רביעי לעומת יריבו לקבוצה שמסיים שני והפער בינהם בדרוג הכללי מצטמצם ל-2:48 דקות ,  עדיין לטובתו .  טעות ניווט אחת או פאנצ'ר מיותר עשויים לגרום לסיינז שוב לסיים ללא התואר ,  כפי שכבר קרה לו בשנה שעברה עם תאונה מיותרת שהוציאה אותו מהמירוץ .  את הסטייג' ה-13 אגב מנצח סטפן פטרהאנסל  ( ב.מ.וו )  ,  הנהג שיותר ראוי לתואר אם להיות אובייקטיבים .
 בקרב הרוכבים התוצאה נקבעה מזמן ,  עם פער של יותר משעה העומד לזכותו של מוביל הדירוג הכללי סיריל דספרה  ( KTM )  .  הצרפתי מסיים את הסטייג' ה-13 במקום השני ,  43 שניות אחרי פל אנדרס אולבאלסטר  ( KTM )  הנורווגי .  אולם ,  כאן הקרב העיקרי הוא על סגנות האליפות כאשר אולבאלסטר ממקום שני וארבע דקות אחריו נמצא פרנסיסקו לופז קונטרדו  ( אפריליה )  שמציג יכולת נפלאה בדקאר הזה .  האלוף היוצא מארק קומה  ( KTM )  מדורג כעת במקום ה-15 הכללי ואם לא היה נענש בתוספת זמן של שש שעות ו-22 דקות ,  הוא היה מרוחק רק עשר דקות מדספרה וכנראה שגם כאן היינו רואים פוטו פיניש כמו בקטגורית המכוניות .
 היום כאמור יצאו המתחרים ששרדו יותר מ-8,000 ק"מ לכיוון בירת ארגנטינה .  אנו נדע בתוך פחות מ-24 שעות מי יהיה האלוף בכל קטגוריה ,  אשר יוכתר רשמית בטקס הנעילה ביום ראשון .  באופנועים כאמור זה סגור ב-99.9 אחוזים וכל שנותר לראות הוא מה יעשה את ההבדל  הניסיון של סיינז או המוטיבציה הגבוהה של אל-עטייה .  יש לכם פייבוריט משלכם ? 
 .
 
דקאר SS13 :  המתח בעיצומו
כשרק 206 ק"מ תחרותיים עומדים בפניהם ,  הפער בין סיינז לאל-עטייה שוב מצטמצם באופן ניכר .  האליפות לספרד או קטאר ? 

