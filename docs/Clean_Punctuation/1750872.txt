 " אווירת בונקר ":  כמעט מחצית מקרנות ההון סיכון בישראל לא השקיעו בכלל ברבעון השלישי
רובי סולימן : " המגמה של ריכוז ההשקעות בידי מספר קטן יותר של קרנות אינה חדשה ,  אך היא מתעצמת "
 השפעות המשבר הכלכלי של 2008 ו-2009 זולגות גם לשנת 2010 ואווירת הבונקר ממשיכה לאפוף את קרנות הון סיכון הישראליות .  סקר money tree לרבעון השלישי 2010 של pwc israel ישראל ,  מצא כי כמעט מחצית מקרנות הון סיכון בישראל לא השקיעו בכלל ברבעון האחרון .  זו לא תופעה שמאפיינת רק את הרבעון האחרון ,  אלא את שנת 2010 כולה .  ברבעון השני 42% מהקרנות לא ביצעו כלל השקעה וברבעון הראשון מדובר על 36%.בשנים קודמות אחוז הקרנות שלא ביצעו כלל השקעה ברבעונים השונים נע בין 25%-35% .  עם זאת ,  צריך לסייג את המשמעות השלילית הנתונים מאחר שבמונחי הון סיכון ,  המצב בכמה רבעונים הוא פרק זמן זניח יחסית .  מדובר באפיק השקעה לא נזיל שנמדד בתשואות שלו לאורך 15-10 שנים .  מאידך ,  המגמה של אחוז הולך וגדל של קרנות הון סיכון ישראליות שבוחרות לא לבצע כלל השקעות מעידה אל המצב שאליו נקלעה תעשיית הון סיכון ישראלית.רובי סולימן ,  שותף בתחום ההיי-טק pwc israel ישראל ,  אומר כי  " הדו"ח הנוכחי מצביע על מספר מגמות מעורבות .  בצד החיובי ,  גידול משמעותי בהשקעות ,  במספר החברות המגייסות ובממוצע ההשקעה לחברה .  מצד שני ,  ברבעון זה אנו מדווחים על מספר הקרנות הגבוה ביותר בעשור האחרון שלא ביצעו השקעה כלל .  מגמה זו של ריכוז ההשקעות בידי מספר קטן יותר של קרנות אינה חדשה ,  אך היא מוסיפה ומתעצמת ומעידה על הקשיים של הקרנות לגייס כספים . " כבר כיום אפשרויות הגיוס של חברות ההיי-טק הצעירות הינן מוגבלות בשוק הישראלי ,  שבו הקרנות לוקחות את חלק הארי במימון .  הרי שבהעדר חלופות מימון זמינות ,  ניתן לצפות כי שוק ההיי-טק יפגע ,  בעיקר בטווח הארוך .  מדובר רבות לאחרונה על התערבות ממשלתית שבעיקרה תעודד השקעות אנג'לים ,  מוסדיים ישראלים ואף הקמת קרן ממשלתית בתחום הקלינטק .  ובכן ,  גם קטר ההי-טק צריך לפעמים דחיפה בכדי להמשיך ולשמר את כוחו ..  .  וטוב מוקדם ממאוחר ". לפי דו"ח ה-money tree החדש שבודק אך ורק חברות היי-טק מגובות הון סיכון ,  עולה כי הללו גייסו בישראל במהלך הרבעון השלישי של 2010 כ-253 מיליון דולר ,  גידול של כ-23% לעומת הרבעון הקודם ועליה של כ-42% לעומת הרבעון המקביל אשתקד.בנוסף נמצא כי מאז הרבעון הרביעי של שנת 2009 נרשמה ירידה ברמת ובמספר ההשקעות בחברות seed ,  במקביל לעלייה בנתוני ההשקעות בחברות בשלבי התפתחות מאוחרים יותר .  לפי דו"ח money tree ,  ברבעון השלישי נרשמה עלייה מהותית של 186% לעומת הרבעון הקודם בסבבי השקעה מאוחרים.נתוני הדו"ח מצביעים על עלייה משמעותית ברמת ההשקעות ובכמות ההשקעות במגזר האינטרנט .  ההשקעה במגזר זה הרבעון הינו הגבוהה ביותר מאז תחילת הדיווח על מגזר זה על ידי pwc בנפרד ברבעון השני של שנת 2008 .  לפי הדו"ח ,  ברבעון הנוכחי גייסו 13 חברות אינטרנט כ-48 מיליון דולר לעומת 7 חברות שגייסו כ-27 מיליון דולר ברבעון הקודם ו-4 חברות שגייסו כ-24 מיליון דולר ברבעון המקביל אשתקד .

" אווירת בונקר ":  כמעט מחצית מקרנות ההון סיכון בישראל לא השקיעו בכלל ברבעון השלישי
רובי סולימן : " המגמה של ריכוז ההשקעות בידי מספר קטן יותר של קרנות אינה חדשה ,  אך היא מתעצמת "
 
