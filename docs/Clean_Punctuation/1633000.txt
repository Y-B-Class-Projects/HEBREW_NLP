BYD חולמת רחוק ,  מאוד
יצרנית הרכב הסינית שואפת להיות הגדולה בעולם בתוך פרק זמן של 15 שנים על ידי הרחבת פעילותה הגיאוגרפית .  גם על יונדאי צחקו
חברת הענק מסין BYD ,   ( סימול ל-Build Your own Dreams )  רוצה להיות הגדולה בעולם עד שנת 2025 .  החברה ערוכה להודיע על כוונותיה לייצר כלי-רכב למערב כבר בתערוכת הרכב בז'נבה יחד עם שכנתה 'גרייט וול' שהצליחה להסתנן לאירופה לאחר שעברה מסכת מבחני בטיחות מקיפים .  האם מכאן תחל הפלישה הסינית גם למחוזותינו ?  
BYD היא טירונית בכל הקשור לענף המכוניות ,  אולם כמו שאר היצרניות מסין ,  נאמדת בעיקר על פי מבחנים של איכות ובטיחות שאין להקל במשמעותם .  בתערוכת הרכב האמריקנית הציגה מספר כלי-רכב חשמליים בראשם ה-E6 המשפחתי ,  המסוגל לגמוא טווח נסיעה שנע בין 250-300 ק"מ בין טעינות .  היא מקווה שעימו תוכל לפרוץ לזירות הרלוונטיות לה במועד המוקדם ביותר .  
'בנה חלומותיך' היא ענקית אלקטרוניקה שהחלה את דרכה כיצרנית סוללות לטלפונים סלולריים בעיקר בשנת 1995 .  עשור מאוחר יותר החלה לפתח כלי-רכב עממיים וכיום היא הרביעית בגודלה בסין .  ב-2009 מכרה כמעט חצי מיליון כלי-רכב במדינת המוצא ,  והיד עוד נטויה לקראת 2010 בה היא מתכננת צמיחה של עשרות אחוזים .  קשה לומר אם התחזיות לדומיננטיות הן חולמניות או סתם אופטימיות ,  אך נזכיר כי גם על יונדאי אמרו דברים דומים ולראייה היכן היא ממוקמת כיום .
 
BYD חולמת רחוק ,  מאוד
יצרנית הרכב הסינית שואפת להיות הגדולה בעולם בתוך פרק זמן של 15 שנים על ידי הרחבת פעילותה הגיאוגרפית .  גם על יונדאי צחקו

