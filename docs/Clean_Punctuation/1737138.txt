בדרום אפריקה יחרימו את אוניברסיטת בן גוריון ? 
בעקבות לחץ של קבוצות פוליטיות בדרום אפריקה ,  תדון מחר הנהלת אוניברסיטת יוהנסבורג בהצעה להטיל חרם אקדמי על האוניברסיטה בב"ש .  בין שתי האוניברסיטאות קיים שיתוף פעולה מחקרי ,  שנועד לפתור בעיות של זיהום במאגר מים ליד יוהנסבורג
הסנאט של אוניברסיטת יוהנסבורג בדרום אפריקה יחליט מחר  ( שלישי )  האם להטיל חרם אקדמי על אוניברסיטת בן גוריון בבאר שבע ולהפסיק את שיתוף הפעולה המחקרי בין שתי האוניברסיטאות .  זאת בעקבות קריאה של קבוצות פוליטיות בדרום אפריקה ,  שטוענות כי אוניברסיטת בן גוריון פוגעת  " בחופש האקדמי וזכויות האדם ,  בהיותה שותפה לדבר עבירה לשיטת האפרטהייד שמנהיגה ממשלת ישראל ".  
מאוניברסיטת בן גוריון נמסר ,  כי תכנית המחקר בין שתי האוניברסיטאות נועדה לפתור בעיות של זיהום במאגר מים ליד יוהנסבורג - דבר שעשוי לתרום לשיפור איכות מאגר המים לטובת תושבי דרום אפריקה .  לטענת האוניברסיטה ,  היא התגלמות של דו קיום ודוגמה מובהקת לשיתוף פעולה עם מוסדות אקדמיים וגורמים אחרים :  פלסטינים וירדנים .  האוניברסיטה מדגישה כי מטרת הגורמים היוזמים את החרם עליה היא להביא לבידודה של ישראל במרחב הבינלאומי .  במוסד האקדמי גם הזכירו ששלפני 13 שנה ,  נשיא דרום אפריקה דאז ,  נלסון מנדלה ,  קיבל תואר ד"ר לאות כבוד מאוניברסיטת בן גוריון ושיבח את הישגיה של האוניברסיטה .  
האוניברסיטה גם הפנתה לדברים שאמר יו"ר הוועדה המתמדת של הצלב האדום הבין לאומי והסהר האדום הבין לאומי והירדני ,  מוחמד אל-חדיד ,  בטקס בו קיבל ד"ר לאות כבוד באוניברסיטת בן גוריון בשנה שעברה .  בנאום שנשא אז הצהיר אל-חדיד כי  " אוניברסיטת בן גוריון תמיד מילאה תפקיד בבניית יחסים עם המדינות השכנות וכיום ,  כמעט בכל פקולטה ומכון יש לפחות פרויקט משותף אחד עם מדינה ערבית שכנה או עם הרשות הפלסטינית ". 
אורי קידר ,  יושב ראש אגודת הסטודנטים באוניברסיטת בן גוריון ,  מסר בתגובה כי  " רק לפני כמה שבועות הותקפה אוניברסיטת בן גוריון לאור 'ההטייה הפוסט ציונית' ,  לכאורה ,  בין כתליה וכעת עומד מוסד זה בהתקפות לאור 'שיתוף פעולה עם אפרטהייד' וכו' .  הרי זה מגוחך .  חרם אקדמי על מדינת ישראל הינו מהלך פסול ושפל ,  אותו יש לגנות מכל וכל .  אנו גאים להיות סטודנטים באוניברסיטה המעמידה בראשה את העשייה החברתית המקומית ,  הארצית והכלל עולמית .  רק לפני שבוע יצאה משלחת סטודנטים מטעם אגודת הסטודנטים ו-"מרכז אפריקה "  אשר החברים בה יתנדבו בארצות שונות באפריקה לתקופה של שלושה חודשים .  אנחנו ממשיכים בעשייה- אחרים מוזמנים להמשיך לבקר ולדבר ." 

בדרום אפריקה יחרימו את אוניברסיטת בן גוריון ? 
בעקבות לחץ של קבוצות פוליטיות בדרום אפריקה ,  תדון מחר הנהלת אוניברסיטת יוהנסבורג בהצעה להטיל חרם אקדמי על האוניברסיטה בב"ש .  בין שתי האוניברסיטאות קיים שיתוף פעולה מחקרי ,  שנועד לפתור בעיות של זיהום במאגר מים ליד יוהנסבורג

