הנשיא לשעבר קצב צפוי לאבד את כל ההטבות למעט הפנסיה
לאחר הרשעתו ,  צפוי הנשיא לשעבר להפסיק ליהנות מהגמלה החודשית על סך 47,471 שקל ,  מתקציב שיועד לאחזקת לשכתו ,  להשתתפות בהוצאות ביתו ולרכב שרד 
מומחים משפטיים מעריכים היום כי לאור ההרשעה בכל עבירות המין ופסק הדין החמור ,  יוטל קלון על הנשיא לשעבר משה קצב ,  והוא יאבד את כל התנאים ,  למעט הפנסיה .  
קצב נהנה מגמלה חודשית מהמדינה בסך של 47,471 שקלים ומתקציב שנתי של 1.8 מיליון שקלים ,  המיועד לאחזקת לשכה במגדלי אביב ברמת גן ולהשתתפות בהוצאות ביתו בקרית מלאכי .  נוסף על כך ,  המדינה מעמידה לרשותו רכב שרד מסוג אאודי A6 ,  וכן נהג פרטי ומאבטחים .  מימון הלשכה ,  היועצים ,  הרכב וההשתתפות בהוצאות הבית הם לכל החיים .  
בשנת 2006 החליטה ועדת הכספים של הכנסת להגביל הטבות אלה לנשיאים לשעבר למשך שבע שנים ממועד פרישתם ,  ולראשי הממשלות למשך חמש שנים מפרישתם ,  בנימוק שלאחר תקופה זו הנשיאים וראשי הממשלה אינם זקוקים לתקציב לצורך יצירת קשר עם הציבור .  
ואולם ,  בלחצו של קצב ,  שהיה אז נשיא מכהן ,  הוחלט שההגבלה במספר השנים לא תחול על קצב עצמו והוא ייהנה מההטבות הללו לכל החיים .  זאת ועוד ,  קצב זכאי להחזר שנתי של 10,400 שקלים בגין עיתונים וטלפון .  
בעקבות הגשת כתב האישום נגדו ,  החליטה ועדת הכספים המופקדת על תנאיהם של נשיאים וראשי ממשלות לשעבר ,  כי אם אחד מבעלי משרות אלה מורשע בעבירה שיש עמה קלון - יישללו ממנו התקציבים הממשלתיים להעמדת לשכה והתקציב השנתי בסך של 10,400 שקלים לעיתונים וטלפון .  לפיכך ,  אם קצב יורשע בעבירה שיש עמה קלון ,  יישללו ממנו התנאים הללו .  
ח"כ חיים אורון  ( מרצ )  ,  שעמד ב-2006 בראש ועדת המשנה בוועדת הכספים ,  תבע לאחר הגשת כתב האישום נגד קצב להקפיא את מימון הלשכה והיועצים של קצב ,  אך תביעתו לא הגיעה לכלל הצבעה .  
קצב ימשיך לקבל את הפנסיה החודשית המגיעה לו כנבחר ציבור מהמדינה .  זאת ,  עקב התנגדות הח"כים לפגיעה בגמלתם .  גמלתו של קצב תועלה בינואר 2011 בכ-4% ,  שהוא השיעור החזוי של השכר הממוצע במשק שאליו צמוד שכר הנשיא .  בשל הוותק של קצב בכנסת ובממשלה ,  גמלתו היא בגובה שכר הנשיא ,  שיגיע בחודש הבא ל-49,233 שקלים .  

הנשיא לשעבר קצב צפוי לאבד את כל ההטבות למעט הפנסיה
לאחר הרשעתו ,  צפוי הנשיא לשעבר להפסיק ליהנות מהגמלה החודשית על סך 47,471 שקל ,  מתקציב שיועד לאחזקת לשכתו ,  להשתתפות בהוצאות ביתו ולרכב שרד 

