עליות בינואר :  יבוא הרכב זינק ב-32% ,  ההכנסות ממסים - ב-17% 
 >  >  בינואר 2010 יובאו לישראל כלי רכב וחלקי חילוף בעלות כוללת של 267 מיליון דולר ,  32.3% יותר מבינואר 2009 - כך עולה מנתונים שפירסמה אתמול רשות המסים .  לפי הנתונים ,  בינואר 2010 יובאו לישראל 15,239 רכבים פרטיים ,  עלייה של 42.9% לעומת ינואר 2009 .  בינואר 2010 יובאו 851 רכבים מסחריים ,  עלייה של 5.7% לעומת ינואר 2009 .  נתוני המגמה של יבוא כלי רכב מצביעים על המשך מגמת העלייה שהחלה במארס 2009 .  סך כל היבוא לישראל בינואר האחרון הסתכם ב-4 מיליארד דולר - עלייה של 20% לעומת ינואר 2009 .  מנתוני רשות המסים עולה כי ביבוא של המוצרים בני הקיימא נרשמה בינואר 2010 מגמה מעורבת בהשוואה לינואר 2009 .  בינואר 2010 יובאו מקררים ב-7.4 מיליון דולר ומכונות כביסה ב-5.4 מיליון דולר .  עלייה של 10.0% ו-24.5% בהתאמה לעומת ינואר 2009 .  בינואר האחרון יובאו לישראל מייבשי כביסה ב-1.1 מיליון דולר ומדיחי כלים ב-1.4 מיליון דולר ,  ירידה של 19.8% ו-5.8% בהתאמה לעומת החודש המקביל ב-2009 .  מכשירי טלוויזיה יובאו ב-21.6 מיליון דולר ומכשירי וידיאו ו-dvd ב-2.1 מיליון דולר ,  ירידה של 10.5% ו-7.5% לעומת ינואר שנה שעברה .  סיגריות יובאו ב-12.4 מיליון דולר - עלייה של 6.7% לעומת ינואר שנה שעברה .  טלפונים סלולריים יובאו ב-45.2 מיליון דולר - עלייה של 66.5% לעומת החודש המקביל בשנה שעברה .  ואילו משקאות אלכוהוליים יובאו ב-5.3 מיליון דולר ודלקים ב-129.4 מיליון דולר - ירידה של 12.3% ו-40.6% לעומת ינואר אשתקד .  גם בגביית המסים נרשמו עליות בינואר 2010 .  הכנסות המדינה ממסים הגיעו ל-17.2 מיליארד שקל - עלייה ריאלית של 16.5% לעומת ינואר 2009 .  הכנסות המדינה ממסים עקיפים בינואר השנה ,  8.8 מיליארד שקל ,  גבוהות ב-26.3% מההכנסות בינואר 2009.העלייה בגביית המסים בינואר 2010 משקפת שיפור נמשך בחצי השנה האחרונה בהכנסות המדינה ממסים ישירים  ( מס הכנסה ומסי מקרקעין )  וממסים עקיפים  ( מכס ומע"מ )  .  בנובמבר ודצמבר 2009 ובינואר 2010 נרשמה עלייה ריאלית בהכנסות המדינה ממסים ביחס להכנסות בחודשים המקבילים בשנה הקודמת .  בינואר האחרון גבתה רשות המסים 8 מיליארד שקל מסים ישירים ,  עליה ריאלית של 7.3% לעומת ינואר 2009 .  ברשות המסים אמרו אתמול כי נתוני ההכנסות תואמים לנתונים על התאוששות בפעילות הכלכלית במשק ברבעון האחרון של 2009 .  העלייה בגביית מסים ישירים נובעת מגידול בגבייה בשוק ההון ובענף השירותים העסקיים .
 
עליות בינואר :  יבוא הרכב זינק ב-32% ,  ההכנסות ממסים - ב-17% 
nan
