עוד חוזר הדיון
ועדת הכלכלה של הכנסת החליטה לדון מחדש בסעיפי הגנת ינוקא לבעל רישיון חדש באפיק 22 ובחובת הקמת חברת חדשות כתנאי לקבלת רישיון
ועדת הכלכלה של הכנסת החליטה היום  ( שני )  לדון מחדש בשני סעיפים בהצעת חוק הרפורמה בשוק השידורים ,  שכבר אושרו .  הועדה תדון מחדש ,  לבקשתו של חבר הכנסת נחמן שי  ( קדימה )  ,  בסעיף המחייב הקמת חברת חדשות כתנאי להקמת רישיון .  חבר הכנסת שי שב ואמר במהלך הדיונים בחוק השידורים החדשה כי מצב השוק אינו יכול לאפשר ריבוי של חברות חדשות וכי גם שתי חברות הקיימות מתקשות להתקיים .
 חבר הכנסת כרמל שאמה  ( ליכוד )  ביקש לדון מחדש בסעיף הקובע כי תינתן הגנת ינוקא לבעל רישיון חדש באפיק 22 .  הצעתו של שאמה תומכת בעמדות זכייניות ערוץ 2 כיום רשת וקשת כפי שהוצגו בדיון הקודם של הועדה ,  לפיהן המותג  " ערוץ 2 "  והאפיק 22 ,  בהם השקיעו הזכייניות סכומים גדולים ,  יאפשרו לזוכה בו נקודת פתיחה טובה ויכולת תחרות גדולה מול מתחריו ,  שיצטרכו להתמודד באפיקי שידור לא מוכרים ולבנות את שמם בעמל ובכסף רב .  בין הדברים שנאמרו בדיון נטען ,  כי אין ספק שהענקת הקלות לבעל הרישיון בערוץ 2 תגרום לפגיעה בצופים וביצירה באופן הקיצוני ביותר .  מעבר לכך ,  הגורמים אשר יתחרו על המותג והאפיק הינם בעלי איתנות פיננסית ,  שכן אחרת לא היו יכולים להתמודד במכרז מסוג זה ולכן ,  אין כל הגיון בהענקת הקלות דווקא לגורמים החזקים במשק .  שאמה עצמו אמר בדיון : " להגנת ינוקא יש משמעות .  אם ניתן את זה למי שישדר באפיק 22  ,  אנחנו בעצם מפרים שוויון לכיוון השני .  יש יתרון למי שהתחרה על ערוץ 22 .  המצב בהצעת החוק הממשלתית לא מאוזן ". 
הועדה תדון מחדש בשני הסעיפים הללו ובהמשך הם יעלו להצבעה .
 
עוד חוזר הדיון
ועדת הכלכלה של הכנסת החליטה לדון מחדש בסעיפי הגנת ינוקא לבעל רישיון חדש באפיק 22 ובחובת הקמת חברת חדשות כתנאי לקבלת רישיון

