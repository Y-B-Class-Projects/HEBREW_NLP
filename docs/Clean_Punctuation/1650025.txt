מייקל אואן גמר את העונה
חלוץ מנצ'סטר יונייטד ,  שנפצע בשריר הירך האחורי בגמר גביע הליגה ,  עלול להחמיץ גם את המונדיאל .  פרגוסון : " מכה אדירה "
 הדקה ה-12 בגמר גביע הליגה האחרון בין מנצ'סטר יונייטד ואסטון וילה היתה בוודאי אחת הדקות המשמחות ביותר של מייקל אואן העונה .  החלוץ האנגלי הוותיק ,  שפתח בהרכב על חשבון ווין רוני ,  איזן מקרוב ל-1:1 ובבת אחת קטע את הפתיחה האדירה של הקבוצה מבירמינגהאם .  יונייטד המשיכה הלאה כדי להניף את הגביע ,  אלא שכדרכו של אואן ,  הרגע המשמח בסך הכל היווה בסיס למפח נפש נוסף .  
בדקה ה-42 נפצע החלוץ הסימפטי בשריר הירך האחורי ,  וצלע אל מחוץ לקווים .  רוני החליפו והבקיע את שער הניצחון שהעניק ליונייטד תואר ראשון העונה ,  אלא שהבוקר  ( שישי )  מתברר כי הרגע המשמח של הקבוצה הפך לרגע טראגי עבור אואן ,  שגמר את העונה .  בשורות האלופה קיוו כי החלוץ יוכל לשוב למשחק הליגה החשוב נגד ליברפול ב-21 לחודש ,  אלא שלאחר סדרת בדיקות שעבר אואן הבוקר ,  התברר כי הוא לא יוכל לשחק יותר כדורגל העונה ,  וחלומו ,  להיכלל בסגל של נבחרת אנגליה לגביע העולמי בדרום אפריקה ,  עומד גם כן תחת ספק גדול כרגע .
 מנג'ר השדים האדומים ,  אלכס פרגוסון ,  היה מדוכדך מאוד עם קבלתו את החדשות הרעות . " זו מכה אדירה עבורו וחדשות מצערות עבורנו גם כן .  לרוע המזל זה חמור יותר משחשבנו ,  והוא יעבור ניתוח ביום שני בבוקר .  אני חושב שלמשטח הכבד בוומבלי היה חלק בפציעה ,  אבל באמת שזה רק מזל רע ". 
השחקן עצמו נשמע שבור במיוחד . " נהנתי מכל דקה שלי עד עכשיו במנצ'סטר יונייטד ,  ויש לי כמה רגעים בלתי נשכחים .  אני נחוש לחזור בתחילת העונה הבאה בכושר שיא ". 

מייקל אואן גמר את העונה
חלוץ מנצ'סטר יונייטד ,  שנפצע בשריר הירך האחורי בגמר גביע הליגה ,  עלול להחמיץ גם את המונדיאל .  פרגוסון : " מכה אדירה "
 
