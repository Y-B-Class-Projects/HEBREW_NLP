בית"ר-סכנין :  ברוכיאן יפתח למרות מחלתו
קפטן בית"ר ירושלים שסבל מקלקול קיבה הועדף בסופו של דבר על עידן ורד  ( 20:00 ,  ערוץ 1 )  .  האורחים מסתמכים על העבר
לאחר שני משחקים ללא ניצחון תנסה בית"ר ירושלים לחזור למסלול הניצחונות מול בני סכנין  ( שני ,  20:00 ,  שידור ישיר בערוץ 1 )  במשחק שיינעל את המחזור ה-17 בליגת העל .  בשבועיים האחרונים מרבית תשומת הלב בקבוצה נעה סביב החלוץ ברק יצחקי ,  ומעבר אפשרי להפועל תל אביב בצל המפגש בין הקבוצות בשבוע שעבר .  המתח הגיע לשיאו כשגומא אגייאר נפגש עם אלי טביב ומוני הראל ביום שישי ,  כפי שפרסמנו בוואלה !  ספורט .  בסופו של דבר הסתיימה הפגישה ללא תוצאות ממשיות כשאגייאר הכריז כי לא ישחרר את יצחקי אם זה לא יבקש ,  ויצחקי עצמו שחרר הודעה לתקשורת בה סגר את העניין והכריז כי הוא נשאר בבית"ר ירושלים .
 יצחקי אמנם יעמוד לרשותו של יצחק שום ,  אך המאמן יאלץ להסתדר ללא בלם הקבוצה תומר בן יוסף ,  שהורחק מול הפועל תל אביב .  אריק בנאדו צפוי לשוב להרכב על חשבונו .  הקפטן ,  אבירם ברוכיאן ,  החלים בסופו של דבר מקלקול הקיבה ממנו סבל והוא צפוי לפתוח .  גם מחליפו הפוטנציאלי ,  ג'וניור ויסה ,  בספק למשחק לאחר שנפצע באימון הקבוצה ביום שישי .
 שום ,  שעלה עם מרכז קישור מעובה מול הפועל תל אביב ,  צפוי לוותר על קשר אחורי אחד ולחזור לשיטת המשחק המקורית שלו .  בין הקורות ימשיך אריאל הרוש ,  כשבמרכז ההגנה לצד בנאדו יפתח שמעון גרשון .  באגפים יהיו אלה איתן טיבי ואבי ריקן שצפויים להמשיך ולקבל את חולצת ההרכב .  פאולו דה לה האסה יפתח שוב לצד עידן טל במרכז הקישור ,  כשעידן ורד צפוי לשוב להרכב .  עמית בן שושן יפתח גם הוא במידה וברוכיאן ו-ויסה לא יהיו כשירים .  בחוד ימשיכו טוטו תמוז וברק יצחקי .
 הספונסר גומא אגייאר הגיע היום לאימון ואמר לשחקנים : " אני רוצה שתתייחסו למשחק מול סכנין ברצינות .  אני מבקש מכם שתפגינו לחימה ומחויבות ותתכוננו למשחק הזה כמו למלחמה במובן הספורטיבי .  אני יודע חשוב לאוהדים לראות את התשוקה במשחק שלכם ואת הלחימה על כר הדשא .  לא תמיד התוצאה עומדת מולנו ,  אלא הדרך והנחישות בכל משחק .  כולנו רוצים לראות את הקבוצה משחקת עם גאווה ,  גם ברצלונה וריאל מדריד לא משחקות טוב בכל המשחקים שלהם ,  אבל כולם רואים שהן משחקות עם גאווה ועם מחויבות למועדון ". 
מאז שבה סכנין לליגת העל לפני כשנתיים וחצי ,  התקשתה מולה בית"ר ירושלים והצליחה לנצח אותה פעם אחת בלבד .  בסיבוב הקודם העונה התקשתה בית"ר בדוחא והמשחק הסתיים בתיקו מאופס .  גם בעונה שעברה לא הצליחה בית"ר לנצח את הקבוצה מהמגזר בשני הסיבובים הראשונים  ( פעמיים תיקו 0:0 )  ,  אך בסיבוב השלישי הביסה אותה 0:3  ( משערים של יצחקי ,  ברוכיאן וקוזוקין )  .  שנה קודם לכן הייתה סכנין הכבשה שחורה של בית"ר ,  כשבסיבוב הראשון בית"ר הצליחה לחלץ 2:2 משער של יצחקי בדקות הסיום .  בסיבוב השני היה זה מאור בוזגלו שבדקה ה-90 כבש שער ניצחון לזכות סכנין בטדי ,  כשגם במשחק הנעילה של אותה עונה ניצחה סכנין בטדי 1:2 .
 הרכב משוער :  אריאל הרוש ,  אבי ריקן ,  שמעון גרשון ,  אריק בנאדו ,  איתן טיבי ,  פאולו דה לה האסה ,  עידן טל ,  עידן ורד ,  עמית בן שושן  ( ג'וניו ויסה )  ,  ברק יצחקי ,  טוטו תמוז .
 בני סכנין ערכה היום את האימון המסכם שלה לקראת המשחק מחר מול בית"ר ירושלים .  מעבר ליריבות המושבעת בין שתי הקבוצות ,  בסכנין רואים במשחק הזה אופציה טובה לברוח מהתחתית אם יצליחו לנצח מחר .  סכנין בעיקר בונה על המאזן הטוב שלה בטדי בשנים האחרונות ,  מאז שהפכה להיות נציגה קבועה בליגת העל מלבד עונה אחת ,  בכל עונה הצליחה סכנין להוציא נקודות מטדי .
 לאחר שאתמול קיים מרקו בלבול את האסיפה הטקטית והראה לשחקניו וידאו של בית"ר ,  היום התרכז המאמן בתרגול ההרכב לקראת המשחק .  הקשר הותיק עבאס סואן ,  שכבר חווה מספר מפגשים בין שתי הקבוצות אמר היום לאחר האימון : " לפני הכל ולמרות כל הרעש מסביב למשחק ,  מחר אנחנו באים במטרה לחזור עם נקודות כי זה הדבר הכי חשוב לנו כרגע .  התחתית נעשתה מאוד צפופה ואם אנחנו רוצים לברוח משם אנחנו חייבים להוציא נקודות מחר בטדי .  מעבר לזה שאני מקווה שננצח מחר לקראת המשך הליגה ,  אחרי כל כך הרבה פעמים שהקבוצה פישלה העונה .  אם ננצח מחר ,  נחזיר לאוהדים שלנו את הגאווה ". 
באימון היום נפצע עלא אבו סלאח ומחר הוא יחסר לבלבול בהרכב ,  בשל כך ,  מתלבט המאמן לגבי תפקודו של חיים בנון .  באימון תרגל המאמן את בנון כבלם שלישי ,  כאשר אחמד קאסום ומהראן אבו ריא תורגלו כמגינים תוקפים ,  אבל ככל הנראה יעדיף בסופו של דבר בלבול ארבע שחקנים בהגנה.בנון יפתח במקומו של אבו סלאח כמגן ,  ואת מקומו בהרכב יתפוס ככל הנראה חאמד גנאים .  
הרכב משוער :  מאיר כהן ,  חיים בנון ,  טל חן ,  יא יא פטי ,  מהראן אבו ריא ,  עבאס סואן ,  חאלד חלאיילה ,  חאמד גנאים ,  קאדו ,  אחמד קאסום ,  סקוט סילי .  
עדכון ראשון :  12:36

בית"ר-סכנין :  ברוכיאן יפתח למרות מחלתו
קפטן בית"ר ירושלים שסבל מקלקול קיבה הועדף בסופו של דבר על עידן ורד  ( 20:00 ,  ערוץ 1 )  .  האורחים מסתמכים על העבר

