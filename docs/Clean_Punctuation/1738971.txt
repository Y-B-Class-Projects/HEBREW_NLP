מקורב לשטייניץ :  כיל צפויה לספוג מכה כואבת בהטבות המס 
להערכת המקורבים ,  שטייניץ עשוי להקל על כיל בעניין תמלוגי הכרייה - אך להחמיר עמה בגובה הטבות המס .
  >  >  שר האוצר יובל שטייניץ עשוי להקל על בעניין התמלוגים ולהחמיר עמה באשר להטבות המס - כך העריכו אתמול מקורבים למגעים המתנהלים בין משרד האוצר לכיל.מקורב לשטייניץ אמר אתמול ל-themarker כי  " המשרד אינו רוצה למוטט את כיל .  צריך להתייחס לנושא התמלוגים בראייה כוללת .  החברה עומדת לספוג פגיעה כואבת בחוק עידוד השקעות הון ,  לכן יש להביא זאת בחשבון בקבלת ההחלטה על גובה התמלוגים ,  ולדון באופן רטרואקטיבי בנושא שלא היתה לגביו הסכמה מלאה  ( חובות כיל על פי דו"ח ברלב - א"ק )  ".  משרד האוצר ומשרד התמ"ת הסכימו להחריג חברות המפיקות מינרלים ומחצבים מתוך חוק עידוד השקעות הון החל ב-2011 .  ההחלטה נכללת בחוק ההסדרים שאישרה הממשלה ,  שצפוי לעבור לאישור הכנסת .  מבחינת כיל ,  שבשליטתה של משפחת עופר ,  המשמעות היא אובדן הטבות מס של מאות מיליוני שקלים בשנה .  באחת משנות השיא בפעילותה נהנתה כיל מהטבות מס בהיקף של 800 מיליון שקל .  בד בבד עורך משרד האוצר בדיקה לגבי חובות עבר של כיל בנושא התמלוגים ,  הנובעים מדו"ח ברלב .  לפי הדו"ח ,  החברה חייבת למדינה יותר מ-100 מיליון דולר ,  לאחר ששינוי ברישומיה החשבונאיים גרם לכאורה לתשלום מופחת של תמלוגים .  בנוסף ,  פתח משרד האוצר בבדיקת השינוי במדיניות התמלוגים של כיל .  לפי הסכמים בין המדינה לחברה הבת מפעלי ים המלח ,  החברה משלמת 5% תמלוגים על מכסת הפקה של עד 3 מיליון טונה בשנה .  החל ב-2011 תוכל המדינה לדרוש 10% על מכסה של יותר מ-3 מיליון טונה בשנה .  מקורבים למגעים ציינו כי אנשי האוצר נחושים בדעתם שלא לשנות את חוק עידוד השקעות הון .  לדבריהם ,  המגעים שהתנהלו עם כיל בעניין זה בחודשים האחרונים לא הביאו לשינוי בעמדת המשרד ,  ולכן כיל צפויה להעביר את המאבק לוועדת הכספים של הכנסת ,  שתתבקש לאשר את השינויים בחוק עידוד השקעות הון .  המקורות העריכו כי כיל תיעזר בעניין זה בחברי כנסת המתגוררים בנגב .  מקורות באוצר ובמשרד התמ"ת אמרו כי החברה כבר הפעילה בעבר ראשי רשויות כדי שיפעילו לחץ על שני השרים ,  במטרה למנוע את השינוי בעניינה בחוק עידוד השקעות הון .  מכיל נמסר בתגובה : " כיל היא חברה ציבורית הפועלת למען כל בעלי מניותיה ,  שמרביתם הוא ציבור המשקיעים שחוסכים בקופות הגמל וקרנות הפנסיה .  לפיכך ,  כיל תמצה את מסלולי ההידברות עם הנוגעים בדבר ,  ולא תסכים לפגיעה בה .  למרות ההדלפות והפרסומים המגמתיים שנווטו על ידי גורמים 'עלומים' ,  לא ניגרר להתקפות הפרועות ,  אך נדגיש כי כל פעילותנו נעשית בהתאם לחוק ". 

מקורב לשטייניץ :  כיל צפויה לספוג מכה כואבת בהטבות המס 
להערכת המקורבים ,  שטייניץ עשוי להקל על כיל בעניין תמלוגי הכרייה - אך להחמיר עמה בגובה הטבות המס .
 
