נער שרף את דגל ישראל - וביקש מחברו לצלם
בן 17 מבת ים נעצר בחשד שצילם בטלפון הנייד שלו נערה בשירותי ביה"ס .  בחקירתו נחשף סרטון נוסף ,  בו תיעד הנער את חברו שורף את דגל ישראל .  בעקבות זאת עצרה המשטרה גם את החבר ,  נער בן 16
שוטרי מרחב איילון עצרו אתמול  ( רביעי )  נער בן 17 ,  תושב בת ים ,  בחשד כי צילם באמצעות הטלפון הנייד שלו נערה בת גילו בשירותי בית הספר בו ככל הנראה לומדים השניים ,  הפיץ את הסרטון בין חבריו ואיים לפרסמו באתר שיתוף הקבצים YouTube .  מהחקירה עלה גם ,  כי הוא תיעד חבר אחר שורף את דגל ישראל .  
החקירה נגד הנער החלה בעקבות תלונת הנערה שצולמה בשירותי בית הספר .  במהלך חקירתו במשטרה בדקו השוטרים את הטלפון הנייד של הנער ,  וגילו סרטון נוסף בו מתועד נער אחר בן גילו בעודו שורף את דגל המדינה ,  דורך עליו ומקלל את המדינה והמשטרה .  
לאחר החשיפה לחומרים המצולמים התעמתו השוטרים עם הנער ,  אשר טען בחקירתו כי לפני שבועיים חברו הביא את דגל ישראל וביקש כי יצלם אותו בעודו שורף את הדגל .  אותו חבר ,  בן 16 מבת ים ,  נעצר אמש גם הוא .  לדברי המשטרה ,  בחקירתו הוא הודה במיוחס לו וטען כי הוא שונא את הישראלים .  שני הנערים יובאו היום להארכת מעצר בבית משפט השלום בראשון לציון .
 לפני שבוע נעצרו שני תלמידים בני 16 מתיכון באזור השפלה בחשד שהחליטו לנקום במורתם וחרטו על רכבה צלבי קרס .  זאת לאחר ששבוע קודם לכך ניגשה המורה לתחנת המשטרה באזור מגוריה והתלוננה על כך שאלמונים חרטו את צלבי הקרס על רכבה ,  שחנה בחניון התיכון .
 
נער שרף את דגל ישראל - וביקש מחברו לצלם
בן 17 מבת ים נעצר בחשד שצילם בטלפון הנייד שלו נערה בשירותי ביה"ס .  בחקירתו נחשף סרטון נוסף ,  בו תיעד הנער את חברו שורף את דגל ישראל .  בעקבות זאת עצרה המשטרה גם את החבר ,  נער בן 16

