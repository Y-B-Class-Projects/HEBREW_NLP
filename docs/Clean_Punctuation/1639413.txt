עסקת בלווטניק-אלוביץ' ב-yes נקלעה למבוי סתום
המשא ומתן של המיליארדר היהודי לן בלווטניק לרכישת 32% ממניות yes נתקל בקשיים מהותיים וצפוי לא להבשיל .  במקביל ,  קרן מרקסטון נכנסה לתהליך והיא מנהלת מגעים לרכישת האחזקות .
 עסקת בלווטניק-אלוביץ' הגיעה למבוי סתום בימים האחרונים .  הערכה היא שהעסקה הגיעה למצב זה הן בגלל סיבות עסקיות והן בגלל סיבות רגולטוריות .  התסבוכת הרגולטורית סביב העסקה היא שבלווטניק שותף  ( 20% )  עם אביב גלעדי ואודי רקאנטי בחברת rge שלה אחזקות ברשת וכן בנגה תקשורת ,  המפיקה ערוצים עבור Hot .  ישנם כללים שונים של בעליות צולבות שצפויים להקשות על בלווטניק על השלמת העסקה .  כך למשל נקבע כי לא יינתן רישיון לטלוויזיה רב ערוצית מי שהוא  " בעל זיכיון לשידורי טלוויזיה לפי חוק הרשות השנייה לטלוויזיה ורדיו ". 
ל-themarker נודע כי אנשיו של בלווטניק התחילו לאחרונה כבר בבירור ראשוני עם משרד התקשורת לצורך בחינת סוגית הבעליות הצולבות ,  ומציאת פתרונות ,  אך טרם הגישו בקשה רשמית לבדיקה .  בימים האחרונים הודיעו נציגי בלווטניק למשרד כי העסקה נתקלת בקשיים ואפשר לעכב את הבדיקה הרגולטרית .
 המועמדת השנייה לרכישת מניות חברת הלווין היא קרן מרקסטון .  הקרן הגיעה עד כה מול אלוביץ' לסיכומים דומים לאלה שבלווטניק הסכים אליהם - תשלום של 600 מיליון שקל עבור החלק ביחס .  הערכה היא כי למרקסטון יהיו קשיים להשלים את העסקה ,  עקב פרשת השוחד שבה מעורב יו"ר הקרן אליוט ברוידי .
 
עסקת בלווטניק-אלוביץ' ב-yes נקלעה למבוי סתום
המשא ומתן של המיליארדר היהודי לן בלווטניק לרכישת 32% ממניות yes נתקל בקשיים מהותיים וצפוי לא להבשיל .  במקביל ,  קרן מרקסטון נכנסה לתהליך והיא מנהלת מגעים לרכישת האחזקות .
 
