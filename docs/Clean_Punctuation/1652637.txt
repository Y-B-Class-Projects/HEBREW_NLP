מסתמן :  מדינות אירופה יפעלו לחילוץ יוון
על פי הדיווחים ,  מתגבשת חבילת סיוע אירופית למדינה שנקלעה למשבר בסך של 75 מיליון דולר .  גרמניה וצרפת יישאו במרבית ההוצאות .  הסיוע יכלול ערבויות וכן רכישת אג"ח
ממשלות גרמניה וצרפת גיבשו חבילת סיוע ליוון בהיקף של 30 מיליארד יורו  ( 41 מיליארד דולר )  בגיבוי הבנק המרכזי של אירופה  ( EBC )  ,  כך דיווח היום העיתון האוסטרי  " Kurier ".  לפי העיתון ,  גרמניה וצרפת הביעו הסכמה להקצות סכומים של עד 20 מיליארד יורו ו-10 מיליארד דולר בהתאמה .
 התוכנית נועדה לסייע ליוון לגייס 55 מיליארד יורו  ( 75 מיליארד דולר )  להם היא זקוקה כדי לממן מחדש את חובותיה עד סוף השנה .  זאת ,  בעזרת שילוב ערבויות אשראי אירופיות ורכישות של אג"ח ממשלתיות יווניות ,  דיווח העיתון .
 עם זאת ,  העיתון ציין כי ממשלות גרמניה וצרפת מקוות שהיקף הוצאותיהן יהיה בסופו של דבר נמוך יותר ,  ופרטי חבילת הסיוע טרם סוכמו .  האפשרות המועדפת על גרמניה היא להעניק ערבויות בהיקף של 10 מיליארד יורו ולרכוש אג"ח ממשלתיות יווניות באמצעות הבנק הממשלתי הגרמני KfW .
 העיתון ציין עוד כי ההתנגדות מצד הבנק המרכזי של גרמניה ,  בונדסבנק ,  לחבילת סיוע ליוון התרככה באחרונה לאחר שהסתבר כי אם חדלות פירעון של ממשלת יוון עלולה להסב לבנקים גרמנים הפסדים של כ-30 מיליארד יורו .
 במקביל ,  דיווחה מהדורת סוף השבוע של העיתון הצרפתי  " לה מונד "  כי מדינות גוש היורו קרובות להסכמה על חבילת סיוע בסך 20 עד 25 מיליארד יורו ליוון ,  לפי מסמכים שהגיעו לידי העיתון .
 
מסתמן :  מדינות אירופה יפעלו לחילוץ יוון
על פי הדיווחים ,  מתגבשת חבילת סיוע אירופית למדינה שנקלעה למשבר בסך של 75 מיליון דולר .  גרמניה וצרפת יישאו במרבית ההוצאות .  הסיוע יכלול ערבויות וכן רכישת אג"ח

