שוק הסחורות סגר החודש הגרוע זה למעלה משנה :  מחירי הנפט והנחושת נפלו ב-8% בינואר
ירידה חודשית ראשונה במחיר הנפט מאז יולי ;  מחיר האבץ צלל ב-17% בינואר ;  הזהב נסוג ב-1.2%
מחירי הסחורות רשמו בינואר את הנפילה החודשית החדה ביותר זה 13 חודשים על רקע חששות כי צמצום התמריצים הכלכליים של ממשלות ובנקים מרכזיים ברחבי העולם עלול לפגוע בהתאוששות הכלכלית ובביקוש לסחורות .  מחיר הנפט הגולמי השלים נפילה של יותר מ-8% בינואר ,  והשלים בכך ירידה חודשית ראשונה מאז חודש יולי .  מחיר הנחושת נפל ביותר מ-8% החודש - הנפילה החדה ביותר זה 13 חודשים ;  מחירי האבץ והעופרת נפלו בינואר בכ-17%.החוזים על הנפט הגולמי למסירה במארס נסגרו היום במחיר של 72.89 דולר לחבית ,  ירידה של 1% ,  בבורסת הסחורות של ניו יורק .  בסיכום שבועי ירד מחירם ב-2.4% ,  ובחודש ינואר כולו נפל המחיר ב-8.3% .  מחיר הנפט נמוך כעת בכ-13% מהשיא של 2010 - 84.45 דולר לחבית - שנרשם לפני שלושה שבועות.החוזים על הזהב למסירה באפריל נסגרו היום בניו יורק במחיר של 1,083.8 דולר לאונקייה ,  ירידה של 0.1% ,  והשלימו בכך ירידה שבועית של 0.6% .  בסיכום חודשי ,  ירד מחיר הזהב בינואר ב-1.2% .  מדד מחירי הסחורות gsci של חברת סטנדרד אנד פור'ס  ( s & p )  ,  הכולל 24 חומרי גלם ,  ירד החודש ב-6.8% - הירידה החודשית החדה ביותר מאז דצמבר 2008 .  הירידה במחירי הסחורות היום נרשמה על רקע התחזקות הדולר בעולם בעקבות שורה של נתוני מקרו חיוביים שפורסמו היום בארה"ב ,  מהם עלה כי הכלכלה צמחה ברבעון הרביעי בשיעור החד ביותר זה שש שנים .  בנוסף ,  הנתונים הצביעו כי בטחון הצרכנים בארה"ב עלה החודש לשיא של שנתיים ,  וכי מדד פעילות העסקים באזור שיקגו - אשר נחשב לברומטר של מצב הכלכלה האמריקאית כולה - עלה במפתיע בחודש לרמתו הגבוה ביותר זה למעלה מארבע שנים .  התוצר המקומי הגולמי  ( gdp )  של ארה"ב צמח ברבעון הרביעי של 2009 בקצב שנתי של 5.7% - שיעור הצמיחה הגבוה ביותר מזה שש שנים ,  מסר היום משרד המסחר האמריקאי .  תחזיות הכלכלנים היו לקצב צמיחה של 4.7% .  בשנת 2009 כולה נרשמה צמיחה שלילית של 2.4% - הנפילה החדה ביותר מאז 1946 .  מדד בטחון הצרכנים בארה"ב של אוניברסיטת מישיגן ורויטרס עלה בינואר לרמה של 74.4 נקודות - רמתו הגבוה ביותר מאז ינואר 2008 - לעומת 72.5 נקודות בדצמבר .  כלכלנים צפו עלייה מתונה יותר של המדד לרמה של 73 נקודות.מדד מנהלי הרכש של אזור שיקגו בארה"ב עלה בינואר לרמה של 61.5 נקודות - רמתו הגבוהה ביותר מאז נובמבר 2005 - לעומת 58.7 בדצמבר ,  מסר היום מכון המחקר ism .  כלכלנים צפו ירידה של המדד לרמה של 57.2 נקודות .  קריאה של המדד מעל לרמה של 50 נקודות מצביעה על צמיחה בפעילות הכלכלית ואילו מדד מתחת לרמה זו משקף ירידה בפעילות .
 
שוק הסחורות סגר החודש הגרוע זה למעלה משנה :  מחירי הנפט והנחושת נפלו ב-8% בינואר
ירידה חודשית ראשונה במחיר הנפט מאז יולי ;  מחיר האבץ צלל ב-17% בינואר ;  הזהב נסוג ב-1.2%

