צבי זיו בחקירתו :  גורמים בכירים בבנק פעלו מעליי ומתחתיי כדי לקדם עסקות תוך עקיפת גורמים מקצועיים
זיו ,  המצוי ביריבות עם דני דנקנר שהביא לעזיבתו ,  גרס כי גם בפרשת הבנק הטורקי פעלו גורמים באופן לא תקין
באתר nfc של יואב יצחק דווח היום כי צבי זיו ,  מנכ"ל בנק הפועלים לשעבר ,  אמר בחקירתו שגורמים בכירים בבנק פעלו מעליו ומתחתיו כדי לקדם עסקות שונות בבנק תוך עקיפת גורמים מקצועיים .  בשלב זה זיו מסר עדות ואינו חשוד בדבר.זיו ,  המצוי ביריבות עם דני דנקנר שהביא לעזיבתו ,  גרס כי גם בפרשת הבנק הטורקי פעלו גורמים באופן לא תקין ,  כך לפי הדיווח .  זיו סירב להגיב לדברים .  גורמים במערכת אכיפת החוק אישרו כי  " הגורמים הבכירים ביותר בפרקליטות היו מעורבים בהחלטה לפתוח בחקירה נגד דני דנקנר ". מנכ"ל אריסון השקעות נחקר בימים האחרונים בחשד לעבירות מרמה והפרת אמונים בתאגיד ועבירות על פקודת הבנקאות .  לפי המשטרה ,  החשדות מתייחסים לתקופה שבה כיהן דנקנר כדירקטור וכיו"ר דירקטוריון בנק הפועלים ,  בין 2005 ל-2009 ,  עד הדחתו המתוקשרת מהתפקיד על ידי בנק ישראל .  במסגרת החקירה נאלץ דנקנר לשהות במשך שלושה ימים במעצר בית.החקירה מתבצעת ביחידה הארצית לחקירות הונאה  ( יאח"ה )  בלהב 433 .  המשטרה בודקת עסקות שונות למתן אשראי שנעשו בתקופה שבה דנקנר כיהן כיו"ר הפועלים ,  מהן עולה חשש כי פעל בניגוד עניינים ותוך העדפת מקורבים .  את החקירה מלווה המחלקה הכלכלית בפרקליטות המדינה .
 
צבי זיו בחקירתו :  גורמים בכירים בבנק פעלו מעליי ומתחתיי כדי לקדם עסקות תוך עקיפת גורמים מקצועיים
זיו ,  המצוי ביריבות עם דני דנקנר שהביא לעזיבתו ,  גרס כי גם בפרשת הבנק הטורקי פעלו גורמים באופן לא תקין

