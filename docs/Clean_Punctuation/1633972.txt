גרגרים בקצב הסלסה
שעועית ואורז הם קטניות כל כך לא סקסיות ,  אז הפכנו אותם לריזוטו וצ'ילי מקסיקני וטבעוני כדי שיהיה כאן לוהט
בתקופה בה עבדתי באיזור הבורסה בר"ג ,  היתה מסעדת פועלים אחת שהייתי הולך אליה קבוע כדי לקנות ארוחת צהריים .  הם כבר הכירו אותי וידעו מה אני אוהב.תמיד היו שם פתיתים ,  ואם לא אז אורז ושעועית ועוד כמה תוספות .  היה זה אוכל פשוט ופונקציונאלי שנועד לסגור את הפינה של ארוחת הצהריים .  מתישהו המקום התייקר והארוחות נהיו קטנות יותר אז הפסקתי לקנות שם והלכתי למקומות אחרים ,  שם היו ארוחות יותר משתלמות .  
מאז שעזבתי את איזור הבורסה אני נזכר לפעמים בארוחות הפשוטות האלה ,  אלה שממש קל להכין אותן בבית ,  אבל זה יותר נחמד שאיזה מאמא מוציאה לך מהסיר ומגישה לך ,  כאילו בישלה במיוחד בשבילך .  אז החלטתי להוציא מתוך הצלחת הזו את שני המרכיבים העיקריים :  אורז ושעועית ,  ולתת להם כבוד .  
כשהכנתי את התבשילים חשבתי לעצמי :  מדובר בשני חומרי גלם לא זוהרים במיוחד ,  לא הכי סקסיים .  איך גורמים לשני הפועלים האלה להיראות כמו דוגמנים ?  חשבתי והחלטתי :  נכין אותם בסגנון קאריבי ,  עם צ'ילי ועגבניות ,  נעשה קצת פיוז'ן ,  ונעניק להם לוק וטעם חדש .  איך מעניקים את הלוק ?  באחד הביקורים שלנו אצל איילת ,  חברתנו מהטור הקודם שיש לה סניף של חנות כלי מטבח בבית ,  יצאנו עם רינגים  ( טבעות מתכת המשמשות להכנת קינוחים אישיים )  ,  שהעניקו מראה מסודר ומוקפד למאכלים .  בסופו של דבר ,  הצלחנו לגרום להם להיראות קצת יותר זוהרים .  מגיע להם .
 שעועית חריפה בנוסח דרום אמריקאי ,  שידוך מושלם לאורז .  את הקקאו לא חובה להוסיף אך מומלץ .  הוא מעניק ארומה וטעם לתבשיל ,  וכמעט אינו מורגש בזכות עצמו .
 חומרים לשעועית:1 בצל גדולשמן זית4 עגבניות בשלות1 פלפל חריף  ( אם אוהבים ממש חריף ,  אז יותר ) 2 כפות רסק עגבניות1 כף פפריקה מתוקהמלחפלפל1/2 כפית קקאו500 גרם שעועית אדומה מושרית ללילה או יותר ומסוננתמים לפי הצורך
חומרים לאורז:2 כוסות אורזשמן זיתמלחפלפל
אופן ההכנה:1 .  קוצצים בצל ומטגנים בשמן זית
2 .  קוצצים את העגבניות והפלפל החריף ,  ומטגנים עם הבצלמוסיפים רסק עגבניות ,  מלח ,  פלפל ,  פפריקה ,  קקאו ושעועית אדומה ומערבבים הכל יחד .  
3 .  מוסיפים מים במידה שתכסה 3/4 מהתבשיל ,  מביאים לרתיחה ,  מנמיכים את האש ומבשלים עד שהשעועית רכה .
 4 .  בינתיים מכינים את האורז :
 5 .  שוטפים ומסננים את האורז היטב .  מטגנים במעט שמן זית ,  מוסיפים מים רתוחים  ( לפי הכמות בה אתם מכינים אורז )  ,  מלח ופלפל ,  מביאים לרתיחה ,  מנמיכים את האש ,  מכסים את הסיר ומבשלים 20 דקות .  מכבים את האש ומשאירים את האורז בצד לעוד 10 דקות.מגישים יחד על צלחת או בתוך טורטיה .
 מנה שנולדה במקרה ,  כשלא היה זמן להכין משהו מושקע .  שלפתי מהמקפיא שעועית שחורה שבושלה מראש והוספתי מה שהיה בארון ובמקרר .  המרכיבים הם דרום אמריקאיים ,  אבל הבישול הוא איטלקי ,  וזה עובד .  מסתבר שלאיטליה ולמקסיקו יש לא מעט במשותף .  
חומרים :  1 בצל3 עגבניות בשלות1 פלפל  ( לא משנה איזה ) 2 שיני שוםשמן זיתמלח פלפל1 כוס שעועית שחורה מבושלת  ( אפשר גם מקופסא ) 1 כוס אורז עגול  ( עדיף מלא ,  אפשר גם לבן ) 1/2 כוס תירס קפואמים במידת הצורך
אופן ההכנה:1 .  מטגנים בצל בשמן זית ,  מוסיפים עגבניות ,  פלפל ,  שום ,  מלח ופלפל ומטגנים על אש בינונית עד שהעגבניות מפרישות מיץ ,  שהוא בעצם הרוטב של הריזוטו .
 2 .  מוסיפים את השעועית ,  האורז והתירס ,  מערבבים ומוסיפים מעט מים ,  כדי שיווצר רוטב .  בוחשים ,  מנמיכים את האש ,  מכסים את המחבת ומבשלים עד שהאורז מתרכך .
 
גרגרים בקצב הסלסה
שעועית ואורז הם קטניות כל כך לא סקסיות ,  אז הפכנו אותם לריזוטו וצ'ילי מקסיקני וטבעוני כדי שיהיה כאן לוהט

