עושים Ctrl Z
הגולשת האנונימית היתה מוחקת את הלעג של כל הילדים שקראו לה שמנה ,  למרות שהזמן חלף
אני חושבת כבר המון זמן איזה חלק מהחיים שלי הייתי מעדיפה למחוק .  מחפשת את הרגע הזה ,  את השנייה הזאת שבה רציתי להרים ידיים ,  ולא מצאתי כזאת שאני באמת רוצה למחוק .  אבל אז ,  עמדתי מול המראה הסתכלתי על עצמי ,  בחנתי מלמעלה עד למטה כל פרט ופרט וידעתי בדיוק מה אני רוצה למחוק .
 אני רוצה למחוק את כל ימי היסודי שבהם זכיתי לשלל כינויים כמו 'לוויתן' או 'שמנה' או 'דובה' .  נכון,לא ויתרתי-תמיד החזרתי לכם,משחקת את ה'חזקה מכולם' אבל יודעת מבפנים שזה רק החלשה מכולם .  
הייתי מוחקת את השנים האלה ועוזרת לעצמי להיות טיפה אחרת .  הייתי מוחקת את חוסר הביטחון שלי שנבע בגללכם .  הייתי מוחקת את חוסר האמון שיש לי באנשים ,  רק כי הוכחתם לי עשרות פעמים שאי אפשר לסמוך עליכם.הייתי מוחקת את הרוע שיוצא ממני כשמנסים להשפיל אותי,רק כי השפלתם אותי יום יום .  הייתי מוחקת את החומה הענקית שמקיפה אותי ומונעת ממני לאהוב,רק כי גרמתם לי לחשוב שאף אחד לא אוהב אותי .
 למען האמת ?  הייתי מוחקת אתכם ,  מכאיבה לכם ואז מוחקת אתכם .  אני מחייכת ,  צוחקת ,  קופצת ,  משתוללת ,  מוקפת באנשים שאוהבים אותי ושבורה מבפנים .  שונאת לצאת מהבית ,  שונאת לקנות בגדים ,  שונאת אנשים חדשים ושונאת שינויים .
 והרי זה בכלל לא משנה .  המשחק שלי יימשך עוד הרבה בלי שאף אחד יידע מעולם מה העברתם אותי ,  ולאילו תחושות גרמתם .  ורק אני אדע שכשתעברו לידי ברחוב ,  תחייכו ותשפילו מבט .  אני אדע שאני מחייכת אליכם חזרה לא כי אני נחמדה ,  אלא כי עכשיו אני בלתי מנוצחת ,  חזקה יותר מתמיד .  ורק תנסו לזרוק מילה ..  .
 נכון שבכל פעם שאתם לוחצים CTRL+Z אתם ממש מתבאסים שאי אפשר לעשות גם בחיים האמיתיים את אותה הפעולה ?  כמה מאושרים יותר היינו כולנו אם היה אפשר ,  בלחיצה אחת ,  לבטל ולמחוק את כל הדברים הנוראים שעשינו ושעשו לנו .  

זאת הבמה שלכם - שלחנו לנו סיפורים ,  שירים ,  ציורים ,  תמונות או כל מה שיצרתם ,  שמספר על רגע בחיים שלכם שהייתם מתים למחוק .  אנחנו נעלה את המוצלחים ביותר לאתר ,  ויש לנו גם פרסים !  בכל חודש ,  בחצי השנה הקרובה ,  היצירה ששמערכת וואלה !  zone הכי תאהב ,  תזכה את השולח באייפוד שאפל מתנה .
 
עושים Ctrl Z
הגולשת האנונימית היתה מוחקת את הלעג של כל הילדים שקראו לה שמנה ,  למרות שהזמן חלף

