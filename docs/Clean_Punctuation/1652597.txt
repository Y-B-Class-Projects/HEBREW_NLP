לונדון איבדה את תואר הבירה הפיננסית של העולם ;  חולקת אותו כעת עם ניו יורק
הונג קונג במקום ה-3 במדד המרכזים הפיננסים הגלובלי ואחריה סינגפור וטוקיו ;  תל אביב לא נמנית על 75 המרכזים המובילים בעולם
לונדון איבדה את מעמדה כבירה הפיננסית של העולם ,  וכעת נאלצת לחלוק את התואר עם ניו יורק ,  בעקבות חששות מפני הכבדת נטל המס והידוק הרגולציה על המגזר הפיננסי בבריטניה ,  לפי מדד המרכזים הפיננסים הגלובלי של הרשות המקומית של הסיטי של לונדון .  בדירוג הקודם שפורסם בספטמבר היתה לונדון ראשונה וניו יורק שנייה.המרכז הפיננסי השלישי ברמת התחרותיות בעולם הוא הונג קונג ,  ואחריו סינגפור ,  לפי המדד שפורסם היום - ללא שינוי לעומת המדד הקודם .  טוקיו עלתה בשני מקומות לעומת הדירוג הקודם שנערך לפני מחצית השנה ,  למקום החמישי ,  ושיקגו טיפסה אף היא בשני מקומות ,  למקום השישי .  ציריך נסוגה במקום אחד בדירוג למקום השביעי ,  וז'נווה עלתה במקום אחד בדירוג למקום השמיני .  שנזן ,  שדורגה במדד הקודם במקום החמישי ,  נסוגו למקום התשיעי ,  בו היא מחזיקה במשותף עם סידני.המדד ,  אשר עוקב אחרי רמת התחרותיות של 75 מרכזים פיננסים מובילים בעולם ,  מבוסס על עשרות משתנים ,  ובכלל זה ראיונות עם בכירים במגזר השירותים הפיננסים ,  האקלים העסקי ,  תשתיות ,  גישה לשווקים ומדדים אחרים .  תל אביב אינה נמנית על 75 המרכזים הפיננסים במדד .
 
לונדון איבדה את תואר הבירה הפיננסית של העולם ;  חולקת אותו כעת עם ניו יורק
הונג קונג במקום ה-3 במדד המרכזים הפיננסים הגלובלי ואחריה סינגפור וטוקיו ;  תל אביב לא נמנית על 75 המרכזים המובילים בעולם

