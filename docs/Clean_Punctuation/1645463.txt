מבט אל היער ולא רק אל העצים
הפד מעלה את הריבית על הלוואות החירום .  לא מדובר בשינוי המדיניות המוניטרית
מאוד קל ללכת לאיבוד בשלל החדשות היומיות או שבועיות המתפרסמות בעולם .  בוודאי כאשר כל ידיעה שכזו מלווה בתגובות - חלקן חדות - במחירי המניות ,  הסחורות ,  אג"ח מדינה ומטבעות .  לכן ,  אחת לתקופה ניקח צעד אחד אחורה בשביל לבחון את היער כולו ,  לפני שנתייחס לעצים הספציפיים.היערהמיתון הסתיים ,  המשבר לא .  בסך הכל הסתיים עוד שלב בו.שלבי המשבר עד כה:א .  מסוף 2007 ועד ספטמבר 2008 -שלב  " משבר הסאבפריים ". משבר פיננסי עולמי מאוד לא סימפטי ,  מהסוג שמתרחש אחת לעשור בערך ,  מקיף את העולם כולו ומוביל להאטה כלכלית.ב .  מספטמבר 2008 עד מארס 2009 -שלב  " סוף העולם ". ליהמן נופל .  נפילת ליהמן מפילה את aig ,  חברת הביטוח הגדולה בעולם ,  שמולאמת יומיים לאחר מכן .  נפילת ליהמן יוצרת גם משבר אמון במוסדות הפיננסיים עולם כולו .  באירופה גם כן מולאמים בנקים גדולים וותיקים .  הבנקים המסחריים לא מלווים למשקי הבית ולעסקים וגם לא אחד לשני .  המערכת הפיננסית כולה קפואה .  לא ברור איפה זה יסתיים .  ממשבר פיננסי גלובלי של אחת לעשור ,  עוברים למשבר של אחת ל-80 שנים.ג .  מארס 2009 - תחילת 2010 - שלב  " ההתאוששות והפריחה ". ניצני צמיחה נראים ברחבי המשקים בעולם .  מחירי הנכסים מתחילים בעלייה וממשיכים בזינוק .  נראה כאילו המשבר החמור ביותר מזה 80 שנים מסתיים בזינוק החד והמתוזמר ביותר מאז ומעולם .  השווקים משדרים זחיחות , " הכל מאחורינו ". ד .  היום -  ? שלב ההתפכחות.הכל נגמר ?  אולי כל מה שנעשה היה לטאטא את הבעיות הפיננסיות של המגזר העסקי בעולם אל מתחת לשטיח של המגזר הציבורי ?  גוברת ההכרה בכך שהמדינות תהינה חייבות לטפל בחובות הגבוהים שלהן  דרך העלאת מיסים ,  דרך קיצוץ בתקציב ,  או שניהם גם יחד .  ומה לגבי המדיניות המוניטרית המרחיבה ?  ברור הרי שהיא לא תוכל להימשך לעד .  מה יקרה למחירי הנכסים ולקצב הצמיחה כאשר שיעורי הריבית יתחילו לעלות ? העציםהמהלך של ארה"ב מסוף השבוע הוא בסך הכל עוד עץ - בקושי שתיל ,  במקרה הזה - של קיפול התוכניות המוניטריות .  עץ משמעותי  ( הרבה יותר ממנו )  ראינו בשבוע שעבר עם העלאת יחס הרזרבה הנדרש מהבנקים בסין .  עצים אחרים בדמות הטיפול בחובות העתק של מדינות אירופה ,  ראינו בשבועות האחרונים ונראה גם בשבוע הזה כאשר יוון תנסה לגייס כסף בשווקים למחזור החוב שלה .  לא מן הנמנע ,  שתעשה זאת רק בצמוד לגיבוי מילולי מצד האירופאים.הפד מעלה את הריבית על הלוואות החירוםכאמור ,  בקושי שתיל .  מדובר בצעד טכני לחלוטין ,  ששודר בצורה מאוד שקופה על ידי הפד לפני שבוע .  הפד אפילו אמר שהם מתכוונים לנהוג בצעד זה  " בקרוב ".  בכל זאת הידיעה שפורסמה ביום חמישי חצי שעה לאחר סגירת המסחר ,  מאוד הפתיעה את השווקים וגררה זינוק בדולר ,  עלייה בתשואות וירידה בחוזים העתידיים על המניות .  לזכות הפעילים בשווקים צריך לומר שבמהלך המסחר למחרת ,  ההגיון כבר השתלט על הרגש וכל הכיוונים הללו התהפכו.נחזור שנתיים אחורה:בראשית המשבר בלטה העלייה בריבית הבינבנקאית וירידה בהיקף ההלוואות בין הבנקים לבין עצמם .  הפד ראה לנגד עיניו איך כל המערכת נכנסת לקיפאון והודיע שבנקים שיזדקקו להלוואת חירום ולא יצליחו לקבלה מבנק אחר ,  מוזמנים לקבלה ישירות ממנו במחיר הגבוה רק במעט  ( 25 נקודות בלבד ,  בשיא השפל )  מריבית הפד.זאת בהשוואה לפער של 100 נקודות מריבית הפד ,  בימים כתיקונם .  יתירה מכך ,  אם בעבר ,  לפני המשבר ,  היתה מתלווה להלוואה ישירה מהפד סטיגמה של בנק בעייתי ,  הרי שסטיגמה זו הוסרה על ידי הפד בשיא המשבר  ( על ידי כך שפנה לבנקים הגדולים וביקש מהם לקחת ממנו הלוואה ,  בשביל להראות שזה לא נורא ) .בשיאו של המשבר לוו הבנקים 250 מיליארד דולר באמצעות חלון האשראי הזה ,  למשך פרקי זמן שנעו בין יממה עד שלושה חודשים .  הימים היום רחוקים מאוד מימי שיאו של המשבר .  היקף הלוואות החירום היום בשוק נמוך מ-15 מיליארד דולר ,  ועיקר ההלוואות חזר להיות בין הבנקים לבין עצמם.הכלי מילא את תפקידו ,  ואפשר לחזור לשגרה :  לבטל את הלוואות החירום הארוכות ולהשאיר רק את ההלוואות ליום ,  ולחזור ולהעלות את המרווח בין ריבית הפד לבין הריבית על הלוואות החירום  ( אם כי עדיין לא לפער של 100 נקודות ) .חשוב:זו לא העלאת ריבית .  כאמור ,  זה חל על 15 מיליארד דולר בקושי .  אין כל השפעה על הריבית למשקי הבית או לעסקים הקטנים.זה לא מבשר על הקדמת מהלך העלאת ריבית של הפד - אנחנו מעריכים שהריבית בארה"ב תועלה רק לקראת סוף 2010 ,  במקרה הטוב.השוק הבין את זה לקראת סוף יום שישי.מה שעוד עזר לדולר ולאג"ח להירגע היה מדד מחירים שהפתיע כלפי מטה .  יתירה מזאת ,  מדד הליבה - המדד המנטרל את מחירי האנרגיה והמזון - ירד בינואר .  ירידה ראשונה מאז 1982.מחיר הנפטבסוף שבוע שעבר קיבלנו תזכורת לתופעה שליוותה אותנו באופן צמוד בשנים עברו :  השפעת אירועים או התבטאויות בתחום הגאו פוליטי על מחירי הנפט בעולם .  אם ב-2007-2008 הושפעו מחיר הנפט מהתבטאויות מיליטנטיות של האיראנים מזה ,  ושל הישראלים מזה ,  הרי שבחודשים האחרונים הגורם בעל ההשפעה המשמעותית ביותר על מחיר הנפט היה שערו של הדולר .  כשהדולר התחזק מחיר הנפט  ( וסחורות נוספות )  ירדו ,  כאשר נחלש - עלו.בסוף השבוע לראשונה ראינו את חזרתה של השפעות הגאו פוליטיקה על המחירים .  הודעתה החריגה של סוכנות האנרגיה של האום שאיראן עובדת על נשק גרעיני ,  הובילה לעלייה במחיר הנפט לקרוב ל-80 דולר לחבית - עלייה של קרוב לעשרה דולר לחבית בתוך שבועיים.הכותבת היא כלכלנית ואסטרטגית ראשית בפסגות בית השקעות .
 
מבט אל היער ולא רק אל העצים
הפד מעלה את הריבית על הלוואות החירום .  לא מדובר בשינוי המדיניות המוניטרית

