קליעה :  ריכטר וטל זכו באליפות הפועל
הקלעי ,  שהשיג 598 נקודות ועוד 103.1 בגמר ,  סיים לפני דורון אגוזי .  הקלעית עלתה לגמר מהמקום השני וסיימה לפני שטרנברג
סרגיי ריכטר בגברים וחן טל בנשים זכו היום  ( שבת )  באליפות הפועל בירי ברובה אוויר 10 מטר .  ריכטר ממכבי רעננה ,  שקיבל היום תעודה מההתאחדות הבינלאומית על כך שהשווה בחודש מאי האחרון את שיא העולם לנוער ,  הסתפק בנקודה פחות והשיג 598 נקודות כשהוא מקדים בעלייה לגמר את דורון אגוזי מהפועל אפרא מעברות ,  שהשיג 592 נקודות ,  ואת זוהר אמיר מהפועל רחובות קלעי אשקלון ,  שהשיג 590 נקודות .  בגמר הוסיף ריכטר עוד 103.1 נקודות ושמר על מקומו .
 אצל הנשים הייתה זו אלה שטרנברג מהפועל אפרא מעברות ,  שעלתה ראשונה לגמר עם 395 נקודות לפני חן טל ממכבי רעננה עם 394 ויעל קן דגן מהפועל גבעת נשר עם 393 נקודות .  בגמר היה מהפך ,  כשטל סיימה ראשונה אחרי שהשיגה 102.3 נקודות .  שטרנברג ירדה למקום השני עם 101.3 נקודות .  שטרנברג נזקקה עוד לניצחון בשובר שיוויון מול יעל קן דגן ,  שקבע את הדירוג הסופי לאחר שהשתיים השיגו את אותו מספר נקודות .  לבסוף ולאחר שובר השיוויון סיימה שטרנברג שנייה ודגן שלישית .
 אלופי הפועל לנוער הם ליאור מדלל מקלעי מכבי זאב רעננה ,  שהשיג 594 נקודות ,  ובגמר הוסיף עוד 101.7 נקודות .  אצל הנערות ,  ענת שרגו ממועדון הירי קריית ארבע סיימה ראשונה עם392 נקודות ועוד 100.7 נקודות בגמר .  בדירוג הקבוצתי הפועל אפרא מעברות 1 עם 1,181 נקודות דורגה ראשונה ,  במקום השני קלעי מכבי רעננה 1,181 נקודות ובמקום השלישי הפועל אשקלון 1,161 .
 
קליעה :  ריכטר וטל זכו באליפות הפועל
הקלעי ,  שהשיג 598 נקודות ועוד 103.1 בגמר ,  סיים לפני דורון אגוזי .  הקלעית עלתה לגמר מהמקום השני וסיימה לפני שטרנברג

