מו"מ לבניית שני מגדלים למגורים ומשרדים ברחוב קפלן בתל אביב
ההסתדרות הציונית מנהלת מגעים עם עיריית תל אביב למיזוג קרקעות במטרה לבנות שני מגדלים בני 30 קומות .  שלוש חברות מתמודדות על הפרויקט המוערך ביותר מ-800 מיליון שקל - אביב ,  מנרב ורסקו
 >  >  ההסתדרות הציונית העולמית ועיריית תל אביב מנהלות מגעים לבניית שני מגדלים במרכז תל אביב .  ההסתדרות הציונית היא בעלים של בניין משרדים ישן ברחוב קפלן 17 שמאחוריו יש מגרש חנייה ,  הממוקמים על שטח של 4.5 דונמים .  לעירייה יש קרקע צמודה בשטח של כ-12 דונם .  שני הגופים מנהלים ביניהם מו"מ כדי למזג את הקרקעות במטרה לבנות במקום שני מגדלים בני 30 קומות כל אחד ,  המיועדים למגורים ,  מסחר ומשרדים .  התנועה הקיבוצית ,  שגם לה בעלות מסוימת בשטח ,  תהיה מעורבת בפרויקט .   בהסתדרות הציונית מעריכים את עלות הפרויקט ביותר מ-800 מיליון שקל .  ביוני 2009 העבירה הסוכנות היהודית את הבניין לידי ההסתדרות הציונית ,  כחלק מהסכם היפרדות בין שני הגופים .  משהפכה ההסתדרות הציונית לבעלת הבניין ,  היא החליטה לנצל את הפוטנציאל הכלכלי הטמון בנדל"ן ,  כגב פיננסי לפעילותה .  הבניין ממוקם בין הרחובות ליאונרדו דה וינצ'י ודובנוב וכולל שבע קומות משרדים .  הבניין מיועד לשימור ולכן אי אפשר להרוס אותו .  המגדלים מתוכננים להיבנות בשטח שמאחורי הבניין .  ההסתדרות הציונית הקימה צוות בראשות הגזבר ויו"ר ההנהלה ,  ח"כ לשעבר חגי מרום ,  שמטרתו למצוא דרכים להשביח את הנכס .  לדברי מרום ,  הצוות מגבש תוכנית שתכלול גם את השטח של העירייה . " השטח ממוקם בליבת אזור בית אמות משפט ,  בית ציוני אמריקה ומתחם הקריה ",  אמר . " בצידו השני של רחוב קפלן יוקמו המגדלים של מתחם שרונה ,  דבר שמאפשר הקמת מגדלים גם בשטח שלנו ".  בימים אלה מתחיל הצוות בפגישות עם מהנדס העיר חזי ברקוביץ' לבחינת האפשרויות התכנוניות הקרקע .  שלוש חברות כבר גילו עניין בפרויקט - אביב ,  מנרב ורסקו .  ההסתדרות הציונית אינה כפופה לחובת המכרזים אך בחרה בהליך של הזמנה להציע הצעות שבסופו תנהל התמחרות בין החברות .  בהסתדרות דיברו על שלוש אפשרויות יזמות לפרויקט .  האחת ,  שחברת הביצוע תבנה את הפרויקט ותעביר אותו לבעלות ההסתדרות ,  השנייה היא עסקת קומבינציה ,  כאשר כל צד יביא את הנכסים שלו ויקבל אחוזים בהתאם ,  והשלישית היא עסקת תמורות כשהשותפים מקבלים אחוזים ממכירת הדירות .  מהעירייה נמסר : " העירייה בוחנת את החלופות בדבר השטח המדובר ". 

מו"מ לבניית שני מגדלים למגורים ומשרדים ברחוב קפלן בתל אביב
ההסתדרות הציונית מנהלת מגעים עם עיריית תל אביב למיזוג קרקעות במטרה לבנות שני מגדלים בני 30 קומות .  שלוש חברות מתמודדות על הפרויקט המוערך ביותר מ-800 מיליון שקל - אביב ,  מנרב ורסקו

