תשכחו מיוון - תחשבו על בריטניה
חיים נתן :  שוקי החוב מתייחסים בעיקר לבעיות של יוון ,  פורטוגל ,  ספרד ואירלנד .  אבל בעיית החוב הגדולה שיכולה להפתיע את השוק באה דווקא מכיוונה של בריטניה
העולם מודאג עכשיו מחוב ממשלתי .  בהמשך לבעיית החוב של דובאי ,  עלה לכותרות מצבה של יוון ,  אליו התייחסנו בסקירות הקודמות  ( "יוון - too big to fail ",  16.2.2010 )  .  על בעיית החוב הזו ,  הוסיפו את בעיות החוב הממשלתי של פורטוגל ,  ספרד ואירלנד .  ביל גרוס התייחס לנושא החוב הממשלתי בנייר העמדה שלו לפברואר ,  בו פרסם את המדינות הראויות להשקעה אל מול המסוכנות - אותן כינה  " טבעת האש ".  המדינות המסוכנות הן אלו שיש בהן שילוב של גרעון תקציבי גבוה ואחוז חוב גבוה ביחס לתוצר .  כמובן שיוון ובריטניה לא היו בראויות להשקעה ,  אלא מדינות מצפון אירופה - נורווגיה ,  שבדיה ,  פינלנד ,  גרמניה ואוסטריה .( התרשים נלקח מסקירת פברואר של ביל גרוס ) המשקיעים מתייחסים עכשיו בעיקר ליוון  ( g )  או בהקשר רחב יותר למדינות ה-gps  ( יוון ,  פורטוגל ,  ספרד )  ,  או בהקשר רחב עוד יותר pigs  ( יוון פורטוגל ואירלנד )  ובהקשר רחב אף יותר piigs  ( תוסיפו את איטליה ) .הוספת האותיות רק מראה על הגידול במספר המדינות  " הבעייתיות ".  אבל העננה הגדולה מכולן ,  בטח ביחס להשפעה על הכלכלה הגלובלית ,  הינה בעיית החוב של בריטניה .  בחודש דצמבר התייחסו במודיס' לחוב של מספר מדינות בעלות דירוג aaa כגון ארה"ב ובריטניה וטענו כי דירוג זה אינו מובהק .  מודיס' הציגו הבדל בין מדינות שהם aaa יציב כגון גרמניה וצרפת לבין מדינות עם דירוג aaa גבולי- מתוח כגון ארה"ב ובריטניה .  המשמעות של דירוג aaa  " מתוח "  הוא מדינות שנתוני החשבונאות הלאומית שלהם מדרדרים במהירות עד לרמה שהם מותחים את גבולות הגדרת דירוג החוב המושלם.עוד במאי הורידה סוכנות הדירוג s & p את אופק הדירוג של בריטניה מיציב לשלילי .  היסטורית ,  כ-37% מהורדות התחזית מסתיימות בהורדות דירוג ,  כך שמצבה של בריטניה לא נראה מבטיח .  הבעיה העיקרית בבריטניה קשורה לשני מצבים שמתנהלים במקביל:המצב הראשון ,  הוא חוב ממשלתי גבוה ברמה של כ-60% מהתוצר  ( לעומת ימים רגילים של כ- 35% )  ,  שנבנה מהצורך של הממשלה לעבור את המשבר ובעיקר לחלץ את מערכת הבנקאות שלה ,  שסבלה רבות מחשיפה לנגזרים ואג"חים מגובי משכנתאות  ( ניתן לומר שבריטניה הלאימה דה פקטו את מרבית מערכת הבנקאות שלה תוך הזרמת סכומי עתק של כ-130 מיליארד ליש"ט ) .המצב השני ,  שיעור אבטלה גבוה של 7.8%  ( נכון לדצמבר 2009 )  ,  שנוצר כתוצאה מפיטורים המוניים בסקטור הפיננסי שלונדון הינה אחד מהמרכזים העולמיים שלו .  השילוב של השניים ,  חילוץ הסקטור הפיננסי ואבטלה גבוהה כתוצאה מהמשבר ,  עוזר להבין למה ממשלת בריטניה הינה אחת מהניציות ביותר ביחס לתגמול בנקאים.גם מצד הגרעון התקציבי ,  מצבה של בריטניה לא מזהיר .  הצמיחה הנמוכה  ( רק 0.1% ברבעון הרביעי לאחר התכווצות של 4.8% ב-2009 ,  השיעור הגבוה מאז 1949 )  ,  והאבטלה הגבוהה ,  מצריכים תשלומי העברה שוטפים גבוהים בעוד ההכנסות ממיסים נמוכות יותר .  רמת החוב בבריטניה גבוהה מזו של ארה"ב ומגיעה לכ-12.5% מהתוצר לעומת כ-5.3% לפני המשבר.בעבר שר האוצר הבריטי הודיע על תוכנית לצמצום הגרעון ,  אך בשבוע האחרון ,  ראש הממשלה ,  המודע להשלכות צעד שכזה ,  הביע התנגדות .  הבעיה של בריטניה היא ,  שצמצום הגרעון דרך הקטנת הוצאות הממשלה ,  עלול לגרור את בריטניה למיתון נוסף .  גורדון בראון אמר שבריטניה זקוקה לתמריצים ולא לקיצוצים ,  על מנת ש-2010 תהיה שנת צמיחה ולא שנת מיתון.לכן ,  בריטניה מנסה לתמרץ את הכלכלה על ידי רכישת אג"ח ממשלתי ב-200 מיליארד ליש"ט ,  דוחה את הקיצוץ התקציבי ומורידה מיסים .  קל להבין לכן ,  מדוע אין אופטימיות בנוגע להקטנת רמת הגרעון התקציבי .  למרות שאין הגדרה מסודרת מהו אחוז החוב מהתוצר שמעליו מדינה יורדת רמה בדירוג החוב ,  נראה שבריטניה כבר חצתה את גבול הנורמאלי והורדת דירוג היא יותר עניין פוליטי מעניין כלכלי-חשבונאי.אמנם נראה שבריטניה נלחמת בחזיתות משולבות של אבטלה גבוהה ,  גרעון תקציבי ,  חוב גבוה וצמיחה נמוכה אך מהי הסיבה שבריטניה  ( וארה"ב )  לא יאבדו את דירוג החוב המושלם שלהם ? הדבר קשור לפוליטיקה ורגולציה .  או במילים אחרות  " לעצבן את הממשל ".  סוכנויות הדירוג עברו ימים קשים במשבר הנוכחי .  האמינות שלהן נפגעה קשות לאחר שדירגו את נגזרי האשראי בדירוג aaa ,  כמעט ללא בדיקות ולאחר שדירגו את איסלנד שפשטה רגל- aaa.אחד מלקחי המשבר הוא העלאת רמת הרגולציה על המוסדות הפיננסים ,  אבל סוכנויות הדירוג כלל לא נכללות ברה-רגולציה הזו .  איזו סיבה יש לסוכנויות לפתוח במלחמת עולם מול ארה"ב ובריטניה על ידי הורדת דירוג החוב שלהם ?  ולהבדיל ,  איזו סיבה יש לארה"ב ובריטניה לפתוח במלחמה בסוכנויות הדירוג על ידי החלת רגולציה קשיחה עליהן ?  בעצם קיים פה מאזן אימה נוח לכל הצדדים ,  שהפרתו תביא לרעידת אדמה בשוקי ההון.שיעור האבטלה בבריטניהמקור :  בלומברגאמנם מצב הממלכה עגום ,  אבל עדיין רחוקה הדרך מהשוואת בריטניה ליווןהסיבה העיקרית - מטבע .  כפי שהסברנו בשבוע שעבר ,  אחת מהבעיות של יוון ושל גוש היורו ככלל הוא העדר מטבע מקומי אותו ניתן להדפיס ולהחליש .  לבריטניה יש .  בעצם אין אפשרות מעשית שבריטניה לא תוכל לשלם את החוב שלה ,  כי היא תמיד תוכל להדפיס כסף נוסף על מנת לשלם את חובה ,  הנקוב במטבע מקומי.כמובן שהדבר מוביל למס על התושבים - אינפלציה והחלשת המטבע ;  ואכן ,  זו המגמה - מאז נובמבר נחלש המטבע הבריטי ב-8% והצפי הוא שהוא ימשיך להיחלש .  מצד שני ,  החלשות המטבע תורמת לכלכלה :  השוק הבריטי נהייה תחרותי יותר ,  דבר שיוביל לעודף ייצוא ולשיפור בחשבון השוטף.המצב בבריטניה מזכיר את מצבה של יוון ושל מדינות נוספות .  מצד אחד קיצוץ תקציבי ,  גם אם הכרחי ,  יכול להביא את המדינה למיתון נוסף ואפילו לשפל של מספר שנים .  מצד שני תמרוץ הכלכלה באמצעים פיסקליים יעזור לצמיחה אבל יגדיל את הגרעון .  הבעיה הזו משותפת לעוד ממדינות אירופה ,  וזו הסיבה המרכזית בגללה ביוון יתקשו להוריד את הגרעון ל-4% הנדרש על ידי האיחוד.אם נוסיף לכך שבריטניה עומדת לפני בחירות כלליות ,  הרי שלפלונטר הפיננסי מצטרף פלונטר פוליטי.אמנם מצבה של בריטניה רחוק ממצבה של יוון ,  אבל המרכזיות שלה בכלכלה מחייב את משקיעי החוב להשאיר עין פקוחה על בעיית החוב במדינה.תיק השקעות מומלץהנחות עבודה : 	הריבית בארה"ב תישאר נמוכה לפחות עד יוני 2010 . 	הגידול בשיעור האבטלה מאט ,  אך האבטלה תישאר גבוהה מ-9% לאורך רוב שנת 2010 . 	האינפלציה במדינות המפותחות עדיין נמוכה ,  אין לחצים אינפלציוניים במרבית מדינות העולם . 	מצד אחד היקף ההנפקות בארה"ב ,  הגידול בחוב והגרעון הגבוה צפויים להביא לעליית תשואות באג"חים הארוכים .  מצד שני ,  סביבת הריביות הנמוכה ,  הציפיות האינפלציוניות הנמוכות באופן יחסי והביקוש הגבוה להנפקות מביא לירידת התשואות .  כרגע מאזן הכוחות מביא לסביבת תשואות של 3.6%-3.9% באג"ח לעשר שנים . 	התשואות הגלומות באג"חים בדירוג השקעה נמוכות .  עדיף לרדת בדירוגים באופן מבוקר וסלקטיבי . 	ישנה עדיפות לשווקים במדינות צומחות :  טייוואן ,  דרום קוריאה ,  ברזיל ,  הודו ,  אינדונזיה.הכותב הוא חיים נתן - מנהל צוות השקעות חו"ל ,  מנורה מבטחים קרנות נאמנות

תשכחו מיוון - תחשבו על בריטניה
חיים נתן :  שוקי החוב מתייחסים בעיקר לבעיות של יוון ,  פורטוגל ,  ספרד ואירלנד .  אבל בעיית החוב הגדולה שיכולה להפתיע את השוק באה דווקא מכיוונה של בריטניה

