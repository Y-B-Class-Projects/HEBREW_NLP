מלחמות היהודים בערד :  חסידי גור מול חב"ד
בעקבות מותו של הרב הראשי של ערד ,  הרב בן ציון ליפסקר החלו מאבקי שליטה על בית הכנסת בו התפלל בין אנשי חסידות גור לאנשי חב"ד בעיר .  מהלומות ,  השמצות ואמונה רבה
מספר עימותים מילוליים ואף קטטות פרצו בשבועות האחרונים בין אנשי חסידות גור ואנשי חב"ד בערד על רקע השליטה בבית הכנסת המרכזי בעיר .  העימות האחרון ,  שאירע אתמול  ( שבת )  הגיע לכדי התערבות משטרתית על מנת להפריד בין הניצים .  חקירת המעורבים בקטטה נמצאת עתה בעיצומה .  
בבית הכנסת הנמצא ברחוב חן בעיר ,  התפלל רבה הראשי של ערד ,  הרב בן ציון ליפסקר .  הרב מת לפני כארבעה חודשים ומאז לא התמנה לו מחליף .  במקביל התמעט מספר המתפללים בבית הכנסת המרכזי מפני שרבים מהבאים אליו ,  החלו לפקוד בתי כנסת אחרים בעיר . " ביקשו מאיתנו למלא מניינים "  סיפר אלי ,  46 ,  חסיד גור , " תלמידים ובוגרים הלכו לשם על פי הבקשה הזאת ,  אבל לא תיארנו לעצמנו ,  שזה יהיה בעוכרינו ".  
לטענת חסידי גור ,  גורמים מקהילת חב"ד בעיר דחקו אותם מבית הכנסת . " הם סימנו את מקומות הישיבה ואם אנחנו רוצים לשבת בהם ,  אנחנו צריכים לקבל רשות או לקום ,  אפילו כשמדובר בילד קטן הבא לבית הכנסת ",  סיפר אלי .  חבריו לקהילה תמכו בו : " הם רשמו יותר אנשים ממה שהם מונים באמת ולא הסתפקו בכך .  רשמו על המקומות שמות של ילדים קטנים ,  של נשים ועוד .  ככה לא נשאר לנו מקום .  אם רוצים שנלך ,  למה קראו לנו מלכתחילה ?  "  בית הכנסת המרכזי בערד ,  אינו שייך לשום זרם ,  אלא מנוהל על ידי עמותה עצמאית .  את מקומו של הרב ליפסקר ,  ממלא בשלב זה חתנו ,  הרב משה מנדלסון .  הוא החל להשמיע במקום שיעורים ,  אך לא הציג את המגיעים לבית הכנסת כמגיעים מטעם קהילה מסוימת ,  גם לא מטעם חב"ד .  אנשי העמותה המנהלת את המקום הבהירו ,  שכל מי שרוצה רשאי להתפלל בבית הכנסת ,  בהתאם לתנאי התפילה הקיימים בו ,  מזה למעלה מ-30 שנה .
 לטענת אנשי העמותה ,  לפני שלושה שבועות החלו אנשי חסידות גור להגיע בהמוניהם למקום ,  כדי להשתלט עליו : " הם החלו להשתולל כאן והתנהגו בצורה מחפירה "  סיפר אחד העובדים במקום , " הם ניסו לתפוס מקומות מסומנים ,  ישבו ליד הרב וצחקו עליו .  בסעודה שלישית שהיתה כאן לפני שבועיים ,  התפתח עימות בין אחד מחסידי גור ,  לאחד מיושבי הסעודה .  בסוף השבוע שחלף ,  הגיעו המונים מחסידות גור להתפלל כאן .  לא הסכמנו שהם ייכנסו ואז התפתחו ויכוחים .  היו צעקות ,  דחיפות ודברים דומים .  מעולם לא קרה לנו דבר כזה ".  
כוח משטרה הוזעק לטפל במקרה ובעקבותיו קיים מפקד התחנה בערד ,  סגן ניצב יובל פז ,  שיחה עם ראשי הזרמים והצביע בפניהם על אפשרויות המשטרה לטיפול בעניין ,  כולל האפשרות של סגירת המקום אם המהומות יימשכו .  
אנשי גור ואנשי חב"ד מטילים את ההאשמה להתפתחויות אלה על אלה .  בחסידות גור טוענים כי  " הם קראו לנו לכאן ועכשיו הם דוחקים מבית הכנסת המרכזי את רגלינו .  ראינו שהם החליפו בבית הכנסת הרבה דברים ,  כדי להתאים אותו לזרם שלהם ,  למרות שזה בית כנסת לכל תושבי העיר ".  אנשי חסידות חב"ד דחו את הטענות והצביעו על אנשי גור ,  כאחראים להתפתחות העימותים האלימים . 
" בעקבות מה שקרה ,  נאלצו אנשי בית הכנסת להגיש תלונות נגד אנשי חסידות גור "  אמרה עורכת הדין טליה גרידיש ,  ממשרד עורך הדין ששי גז ,  המייצגת את אנשי חב"ד .  עו"ד גרידיש הוסיפה כי  " התלונות שלהם קנטרניות .  אפשר להוכיח למשל ,  שלא תפסו את המקומות שלהם וכדומה .  הם התעוררו רק אחרי מותו של הרב ליפסקר ורוצים לשנות סדרי עולם .  צריך לזכור שזה בית כנסת עירוני שלא נתון לאחריות של אף אחד מהזרמים ".  
בשבועות האחרונים ,  ניסו בכירים בקהילת גור להיפגש עם צמרת חב"ד בישראל אך לטענתם הם לא הגיעו עמם לפשרה ואף סירבו לפנות לדין תורה כדי לקבל החלטה מדרג תורני בכיר . " אנחנו רוצים רק להחזיר את הדברים לקדמותם ובדרכי שלום "  אמרו בחסידות גור .  בבית הכנסת ובחב"ד מתעקשים שהמקום המשיך לפעול כרגיל ,  אך הודו כי את השלט שעליו נכתב : " האורחים מתבקשים לשבת במקומות שאינם מסומנים בשמות ",  הם תלו רק לפני שלושה שבועות .  

מלחמות היהודים בערד :  חסידי גור מול חב"ד
בעקבות מותו של הרב הראשי של ערד ,  הרב בן ציון ליפסקר החלו מאבקי שליטה על בית הכנסת בו התפלל בין אנשי חסידות גור לאנשי חב"ד בעיר .  מהלומות ,  השמצות ואמונה רבה

