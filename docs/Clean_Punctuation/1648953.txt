פרקליטו של אולמרט :  התביעה מטעה את ביהמ"ש
פרקליטו של רהמ לשעבר פנה במכתב זועם לפרקליטות מחוז י-ם ובו הוא קובל על כך שהתביעה הגישה לביהמש מסמכים מפרשה בה אולמרט זוכה .  מדובר בהטעיה מכוונת .  על תגובת הפרקליטות חתום עו"ד אורי קורב שחזר להתעסק בתיק
המאבק בין הפרקליטות לצוות ההגנה במשפטו של אהוד אולמרט נמשך גם מחוץ לאולם בית המשפט :  פרקליטו של ראש הממשלה לשעבר ,  עו"ד נבות תל-צור ,  שלח אתמול  ( שני )  מכתב לפרקליט מחוז ירושלים ,  אלי אברבנאל ,  ובו הוא הביע תרעומת על מסמכים שהגישה התביעה בדיון שהתקיים בשבוע שעבר .  לטענתם ,  המסמכים כוללים קלסר ובו הודעות של אולמרט מחקירותיו בפרשת החשבוניות הפיקטיביות בליכוד ,  ממנה זוכה .  זאת ועוד ,  במחנה אולמרט כועסים מפני שבהודעה לבית המשפט אמרו בפרקליטות כי המסמכים הוגשו  " בהתאם להסכמות בין הצדדים ".  
" ההודעות האמורות לא נכללו ברשימת חומרי החקירה ,  לא הועמדו לעיון ולהעתקה של ההגנה ולא ניתנה לגביהן הסכמה כלשהי להגשתן כראיה בתיק זה ",  צוין במכתבו של עו"ד תל-צור . " מעשה זה הינו בלתי ראוי בעליל ,  הואיל ומעולם לא ניתנה הסכמה להגיש הודעות שנגבו לפני 20 שנה ,  בהליך אחר שהסתיים בזיכוי .  יתרה מזאת ,  הצגתן כהודעות המוגשות בהסכמה היא הטעיה מכוונת ". 
עו"ד תל צור הוסיף במכתבו לפרקליטות כי  " על מנת שנוכל לשקול בדבר ,  מצאנו לנכון לפנות אליכם תחילה על מנת לאפשר לכם למסור הסבר בסוגיה זו ".  יועץ התקשורת של אולמרט ,  אמיר דן ,  הוסיף כי  " מדובר במעשה חמור שמדגיש עד כמה חלשות הראיות המצויות בידי הפרקליטות ,  עד כדי כך שהם מנסים לנפח ולעבות את התיק בתכסיסי רמייה ,  וזאת באמצעות חומרים מלפני 20 שנה בעניינם אולמרט זוכה לחלוטין ושאין להם שום קשר לעניינים שנדונים כעת ". 
בפרקליטות מחוז י-ם הגיבו לטענות שהעלו פרקליטיו של אולמרט : " שלוש ההודעות האמורות מהוות חלק מחומר החקירה בתיק  חומר שצולם על ידי ההגנה לפני חודשים ארוכים .  קלסרי ההודעות להגשה בהסכמה הונחו לעיון ההגנה כבר בחודש ינואר ,  אך הם הותירו את המסמכים באולם .  ב-25.2 ,  בטרם הגשת החומר ,  נמסרה לידי ההגנה רשימה של כל ההודעות אותן מבקשת המאשימה להגיש לבית המשפט .  לפיכך ,  הטענה לפיה התביעה ניסתה להטעות את ההגנה או את ביהמ"ש ".  בפרקליטות הוסיפו כי לשון המכתב שהועבר להם מידי ההגנה תוקפנית ומצרים על פרסום  " ההודעות המכפישות בתקשורת ".  על תגובת הפרקליטות חתום עו"ד אורי קורב ,  שחזר להיות מוערב תיק ,  לאחר שאתמול חזר מהחופשה שנכפתה עליו .
 
פרקליטו של אולמרט :  התביעה מטעה את ביהמ"ש
פרקליטו של רהמ לשעבר פנה במכתב זועם לפרקליטות מחוז י-ם ובו הוא קובל על כך שהתביעה הגישה לביהמש מסמכים מפרשה בה אולמרט זוכה .  מדובר בהטעיה מכוונת .  על תגובת הפרקליטות חתום עו"ד אורי קורב שחזר להתעסק בתיק

