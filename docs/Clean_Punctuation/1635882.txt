ואסקז חתם בבית"ר ,  וואה לא מרשים
למועדון מהבירה קיימת האופציה לבטל את החוזה אם יתברר שהפציעה בברכו חמורה .  הבלם הקונגולזי ימשיך להיבחן
הקשר האורוגוואי סבסטיאן ואסקז חתם הבוקר  ( שני )  בבית"ר ירושלים על חוזה עד תום העונה הנוכחית .  במועדון הצהוב מהבירה עשו מאמץ לחזק את החלק הקדמי של הקבוצה ,  ו-ואסקז הוא זה שעליו תוטל חלק מהמשימה .
 אלא שאמש ,  לא עבר ואסקז בהצלחה את הבדיקות הרפואיות ,  ובחוזהו של השחקן הוכנס סעיף שאם הפציעה בברכו תמנע ממנו לשחק ,  הרי שהחוזה יבוטל .  כמו כן ,  במהלך העונה אם יתברר שאותה פציעה שהתגלתה בברך של השחקן במהלך הבדיקות תגרום לו להיעדר לתקופה ממושכת מן המגרשים הרי שגם אז תוכל הקבוצה להתנתק מהחוזה .  עוד במהלך השבוע הנוכחי יעבור בשחקן בדיקת MRI כדי להבין מהי חומרת הפציעה .
 במקביל ,  בקבוצה ממשיך להיבחן הבלם הקונגולזי דיומרסי וואה .  השחקן בן ה-21 ,  ששיחק בשנה האחרונה בקבוצת פורטלנד טימברס מליגת ה-USL האמריקאית ,  לא הרשים ביום האימונים הראשון שלו בקבוצה מהבירה .  למרות שבמועדון לא תולים תקוות גדולות בוואה ,  שגדל במחלקת הנוער של ראן ואף נכלל בסגל המורחב של קטאניה האיטלקית לפני שעזב לארצות הברית ,  אבל אם ירשים הוא יוחתם ,  ויהיה בכך לזר הרביעי  ( כולל ואסקז )  הרשום בקבוצה .
 
ואסקז חתם בבית"ר ,  וואה לא מרשים
למועדון מהבירה קיימת האופציה לבטל את החוזה אם יתברר שהפציעה בברכו חמורה .  הבלם הקונגולזי ימשיך להיבחן

