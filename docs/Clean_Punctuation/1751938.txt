נשים :  ניצחון חוץ מרשים לרמלה מול ירבאן
שחקניותיו של עדן ענבר רשמו ניצחון במשחק הבכורה שלהן באירופה עם 69:82 ביורוקאפ .  דורון קלעה 19 ,  ווילינגהאם 18
לאחר שפתחה בהצלחה יחסית את העונה שלה בליגה ,  פתחה הערב  ( חמישי )  אליצור רמלה את הקמפיין האירופאי שלה ,  כשיצאה למשחק חוץ מול ירבאן ביורוקאפ .  קבוצתו של עדן ענבר יצאה עם ניצחון חוץ יקר ,  69:82 ,  שנותן לה מקדמה טובה לקראת אפשרות של עלייה לשלב הבא .  רמלה הגיעה חדה ונטלה את היתרון כבר בפתיחה ,  כשהיא מובילה ב-2 בסיום הרבע הראשון .  ווילינגהאם ושי דורון כפו קצב מהיר ,  בעוד האורחות פתחו פער לקראת המחצית וירדו ביתרון 30:40 .  
ירבאן נהנתה ממשחק נהדר של אמנדה ג'קסון שבמו ידיה החזירה את קבוצתה למשחק ,  קיצצה את ההפרש ל-5 ברבע השלישי ,  וברבע האחרון הצליחה לכפות שיוויון .  דורון עם 6 נקודות רצופות קיבלה עזרה מסלווין ורייט ,  שקבעה יתרון 9 חצי דקה לסיום ,  ממנו ירבאן לא חזרה .  שי דורון הוליכה את קלעיות רמלה עם 19 נקודות ו-5 ריבאונדים ,  ווילינגהאם סייעה עם 18 נקודות ו-12 ריבאונדים בעוד טנישה רייט רשמה 16 נקודות ,  9 ריבאונדים ו-5 אסיסטים .  אמדה ג'קסון הוליכה את קלעיות ירבאן עם 27 נקודות ו-10 ריבאונדים .
 
נשים :  ניצחון חוץ מרשים לרמלה מול ירבאן
שחקניותיו של עדן ענבר רשמו ניצחון במשחק הבכורה שלהן באירופה עם 69:82 ביורוקאפ .  דורון קלעה 19 ,  ווילינגהאם 18

