אחרי המתקפה באנגולה :  שחקני טוגו חוזרים לארצם
קפטן נבחרת טוגו הודיע כי למרות רצונם של השחקנים לשחק באליפות למען ההרוגים ,  הממשלה הורתה להם לחזור הביתה
וידאו :  רויטרסעריכה :  דורון שטיין
קפטן נבחרת טוגו ,  עמנואל אדבאיור ,  הודיע אחר הצהרים  ( ראשון )  כי הנבחרת החליטה שלא לשחק באליפות אפריקה .  ההצהרה של חלוץ מנצ'סטר סיטי בראיון לרדיו צרפתי הגיעה לאחר יום מלא בדיווחים סותרים .  בבוקר טענו מספר שחקנים כי הנבחרת תשחק וזאת למרות הוראה חד משמעית של השלטון בטוגו להחזיר את השחקנים הביתה .  
בטוגו עדיין מעכלים את ההתקפה הקשה מיום שישי על אוטובוס הנבחרת הלאומית ,  שספג אש מקלעים בדרכו לאליפות אפריקה ,  כנראה מידי מורדים אנגולים הדורשים עצמאות לחבל קבינדה במדינה .  נהג האוטובוס שהסיע את אנשי הנבחרת נהרג במקום ,  ותשעה אנשים נוספים נפצעו .  24 שעות לאחר מכן ,  מניין ההרוגים עמד כבר על שלושה ,  ביניהם עוזר מאמן הנבחרת .  מצבו של השוער קוג'ובי אוביללה ,  שנפצע בתקרית הירי ,  נותר יציב ,  והוא מאושפז בדרום אפריקה .  
ממשלת טוגו הודיעה כי הנבחרת הלאומית לא תשתתף באליפות ,  אולם על פי הדיווחים בתקשורת הטוגולזית ,  שחקני הנבחרת לא רצו להיתפש כ"פחדנים ",  והחליטו כי ברצונם להופיע בטורניר ,  למרות הטרגדיה שפקדה אותם .  הקשר אלכסיס רומאו אמר בבוקר ל"ל'אקיפ "  הצרפתי : " השחקנים נפגשו ,  ואנחנו מוכנים למשחק נגד גאנה ביום שני .  אנשים מתו בגלל האליפות הזאת ואנחנו לא יכולים לנטוש אותם ולעזוב כמו פחדנים .  אם נישאר פה ,  זה למענם ,  וגם כדי לא לספק את הרוצחים .  הממשלה שלנו לא מסכימה איתנו ,  אבל אנחנו נחושים לשחק בטורניר .  ההחלטה נלקחה פה אחד ".  
אלא שלמרות רצונם של שחקני הנבחרת לייצג את ארצם באליפות ,  ממשלת טוגו החליטה אחרת .  ראש ממשלת טוגו ,  גילברט הונוגבו ,  אמר היום  ( ראשון )  כי על נבחרת הכדורגל הלאומית של המדינה לחזור לארצה ולא להשתתף באליפות אפריקה . " אם קבוצה או מספר אנשים יציגו את עצמם תחת דגל טוגו ,  הדבר יהיה התחזות ",  אמר ראש הממשלה .  דובר ממשלת טוגו ,  פסקל בודג'ונה ,  אמר : " אי אפשר להמשיך לאליפות אפריקה אחרי האירועים הדרמטיים ,  כי השחקנים שלנו בשוק ".  
למרות האירועים ,  התאחדות הכדורגל האפריקאית החליטה כי משחקי בית ב' יתקיימו כסדרם בעיר קבינדה . " אחרי פגישה בשדה התעופה של קבינדה הוחלט בתיאום עם הרשויות באנגולה לקיים את משחקי בית ב' בקבינדה ". 
עדכון ראשון :  9:12

אחרי המתקפה באנגולה :  שחקני טוגו חוזרים לארצם
קפטן נבחרת טוגו הודיע כי למרות רצונם של השחקנים לשחק באליפות למען ההרוגים ,  הממשלה הורתה להם לחזור הביתה

