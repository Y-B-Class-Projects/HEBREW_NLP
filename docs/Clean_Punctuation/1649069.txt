 " הפריצה הבאה של ישראל בתחום הצמיחה לא תבוא מעלייה ,  אלא משילוב הפוטנציאל הערבי "
 פרויקט מיוחד על בעיה הקשה ביותר ,  אך גם ההזדמנות החשובה ביותר של החברה הישראלית
הפערים החברתיים והכלכליים בין מדינת ישראל היהודית-חילונית לבין מדינת המיעוטים שמשתרכת אחריה - רק הולכים וגדלים .  כמעט כל מי שסוקר את כלכלת ישראל מצביע על בעיית המיעוטים כבעיה הקשה ביותר של החברה הישראלית - אך באותה נשימה גם כהזדמנות הגדולה והחשובה ביותר בתולדותיה .  פרויקט מיוחד שיתפרסם מחר ב-themarker- סוקר את התחומים והענפים בהם יכולה מדינת ישראל לחולל שינוי בדפוסי ההתמודדות עם קשיי המגזר הערבי .  תעשייה ,  היי-טק ,  מערכת החינוך וההשכלה הגבוהה ,  תשתיות תקשורת ודפוסי הצריכה הם תחומים בודדים מתוך שלל האפשרויות שבאמצעותם יכולים שני הצדדים לצאת נשכרים.בישראל חיים 1.5 מיליון בני מיעוטים ,  שהם כ - 20% מהאוכלוסיה .  עם זאת ,  חלקם בתוצר מסתכם ב - 8% בלבד .  שיעור ההשתתפות שלהם בשוק העבודה הוא רק 40% וההכנסה למשק בית היא רק 57% מזו של המגזר היהודי .  86% מהמנהלים בענף התעשייה בישראל סבורים כי בשוק העבודה יש מועמדים ערבים ראויים לתפקידי ניהול ,  אך 73% מהם מאשרים כי קיימת העדפה שלא להעסיק אותם - כך עולה מסקר שנערך ברבעון האחרון של 2009.במגזרים מסוימים ,  כמו המגזר הרפואי ,  זכו רופאים ערבים ליחס שווה - והם מצליחים מאוד .  ואולם בענפים אחרים ,  כמו היי-טק ,  אין כל שוויון .  למהנדס ערבי אין כמעט סיכוי להתקבל לעבודה בחברת היי-טק ישראלית - מכיוון שאיש אינו מכיר אותו או ממליץ עליו ,  ובגלל הדעות הקדומות כי הרמה הטכנולוגית של האוכלוסייה הערבית בישראל היא נמוכה יותר.בשנים 1996-2006 סיימו 40 אלף יהודים תואר טכנולוגי באוניברסיטה ,  וכיום 80 אלף יהודים מועסקים בתחומים טכנולוגיים .  במגזר הערבי ,  המצב הפוך :  2,200 סטודנטים סיימו תואר אוניברסיטאי רלוונטי באותן שנים ,  אבל לפי הערכת העמותה ,  פחות מ - 500 איש מהמגזר מועסקים בהיי-טק .  על פי הערכות ,  הפוטנציאל המיידי להעסקת ערבים בהיי-טק הוא 5,000 איש ,  כאשר הפוטנציאל בטווח הארוך הוא 20% מהאוכלוסייה - כלומר 15 אלף עובדים.תחום נוסף שבו סובל המגזר הערבי מנחיתות מובהקת הוא תשתיות התקשורת .  נתוני בזק מראים כי ב - 2007 רק 85 אלף משקי בית ערביים היו מחוברים לאינטרנט מהיר .  מאז עלה המספר לכ - 101 אלף משקי בית ,  עקב השקעה של בזק בפיתוח התשתיות במגזר הערבי .  לשם השוואה ,  כ - 1.6 מיליון משקי בית בישראל מחוברים לאינטרנט מהיר - כך שרק 6% מהם משתייכים למגזר הערבי .  נתונים אחרים ,  שפורסמו בכנס האינטרנט ב 2008 ,  הראו כי 72% מהאוכלוסייה היהודית חשופה לאינטרנט ,  לעומת 52% בלבד מהאוכלוסייה הערבית .  כמו הפריצה בזכות העליה מרוסיה  " הצמיחה הגדולה של ישראל בשני העשורים החולפים היתה בזכות העלייה מרוסיה ,  שהגיעה בדיוק בזמן שבו ההיי-טק הישראלי התחיל לפרוץ .  הפריצה הבאה של ישראל בתחום הצמיחה לא תבוא יותר מעלייה ,  אלא משילוב כוחות פנימי - שילוב של הפוטנציאל הערבי בתוכנו "  - כך אומר חמי פרס ,  ממנהלי קרן ההון סיכון פיטנגו ,  שזכתה במכרז על ניהול קרן ממשלתית משותפת עם המגזר הפרטי שתשקיע בעסקים במגזר הערבי.המדינה התחייבה להשקיע בקרן 80 מיליון שקל ,  כאשר תנאי הסף היחיד היה שהמשקיע שיזכה בניהול הקרן ישווה את השקעת המדינה - כלומר ,  יגייס ממשקיעים פרטיים סכום דומה של 80 מיליון שקל .  הקרן שהצליחה לעמוד בתנאי הנדרש ,  לאחר שגייסה 97 מיליון שקל ממשקיעים פרטיים הקבוצה ,  שזכתה במכרז ,  מונהגת על ידי אחת מקרנות ההון סיכון המפורסמות בישראל - פיטנגו ,  שבניהולם של פרס ורמי קליש .  לצד פיטנגו חברים בקבוצה שניים מהמשקיעים הבולטים במגזר הערבי בישראל - ג'ימי לוי ,  שמנהל את חברת התוכנה הערבית-יהודית גליל סופטוור ;  וחביב חזאן ,  בכיר לשעבר בחברת הייעוץ מקינזי ויועץ עסקי בקרב האוכלוסייה הערבית .

" הפריצה הבאה של ישראל בתחום הצמיחה לא תבוא מעלייה ,  אלא משילוב הפוטנציאל הערבי "
 פרויקט מיוחד על בעיה הקשה ביותר ,  אך גם ההזדמנות החשובה ביותר של החברה הישראלית

