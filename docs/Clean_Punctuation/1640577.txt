הותר השימוש באופניים חשמליים
שר התחבורה חתם על התקנה המאפשרת שימוש באופניים חשמליים .  המהירות תוגבל ל-25 קמ"ש וגיל הרוכב המינימלי 14 שנים
הודעה לתושבי הערים הסואנות ושוחרי הסביבה :  מהיום  ( ראשון )  ניתן לייבא לישראל אופניים חמושים במנוע עזר חשמלי ,  וזאת לאחר ששר התחבורה ישראל כץ חתם על התקנה המאשרת את השימוש בהם והחוק פורסם ברשומות .  עד היום לא ניתן היה לייבא כלי מסוג זה מאחר ואופניים חשמליים הוגדרו בחוק כאופנוע .  
התקנה שנכנסה לתוקפה תאשר לייבא אופניים בעלי מנוע עזר חשמלי בהספק מקסימלי של 250 וואט ,  אולם תעמיד מספר תנאים מקדימים כגון הגבלת המהירות ל-25 קמ"ש וגיל רכיבה מינימלי שיעמוד על 14 שנים . " בדומה לאופניים רגילים ,  אופניים עם מנוע עזר חשמלי מאפשרים גמישות בתכנון הנסיעה והם מהווים פיתרון יעיל וזול לבעיות חנייה במרכזי הערים ",  כך לדבריו של כץ .
 במשרד התחבורה צופים כי הביקוש למתן רישיונות ייבוא לכלי זה ייגבר ככל שהחוק יתפרסם ברבים ,  לאור בקשות רבות שהגיעו למשרד בשבועות האחרונים מטעם יבואנים שונים .
 
הותר השימוש באופניים חשמליים
שר התחבורה חתם על התקנה המאפשרת שימוש באופניים חשמליים .  המהירות תוגבל ל-25 קמ"ש וגיל הרוכב המינימלי 14 שנים

