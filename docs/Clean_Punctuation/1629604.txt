חשד :  חטפו ואיימו בנשק בגלל סכסוך כספי
ארבעה תושבים מהדרום חטפו ,  לפי החשד ,  שני בני אדם באזור הצפון והחזיקו אותם בדירה ברהט תחת איומי נשק .  כוח משטרה שהוזעק למקום ,  חילץ את החטופים ועצר את החשודים
ארבעה בני אדם נעצרו הלילה  ( חמישי )  בעיר רהט שבדרום הארץ ,  בחשד למעורבות בחטיפת שני בני אדם בשדות הסמוכים ליישוב אילניה שבצפון .  התלונה על חשד לחטיפה הוגשה אמש למשטרת מרחב העמקים ,  ולאחר פתיחת החקירה התברר כי שני החטופים ,  תושב כפר קרע ותושב השטחים ,  הועברו לדרום הארץ .  
השוטרים הסתייעו בחברות לאיתור רכב גנוב כדי להתחקות אחר החשודים בביצוע החטיפה .  אנשי הבילוש והמודיעין של משטרת רהט איתרו את הדירה ,  שבה הוחזקו שני החטופים תחת איומי נשק .  ארבעת החשודים בחטיפה ,  בני 18 עד 33 נעצרו והועברו להמשך חקירה בתחנת המשטרה בטבריה .  שני החטופים לא נפגעו .  במשטרה מעריכים כי הרקע לחטיפה הוא סכסוך כספי .  
דובר מרחב העמקים רב פקד דורון מלכה אמר לוואלה !  חדשות כי  " אחרי קבלת התלונה ,  נשלח כוח משטרה לדירה ברהט .  הכוח הצליח להשתלט על החשודים בביצוע החטיפה ,  ולאחר מכן הם הועברו להמשך חקירה בתחנת טבריה .  נסיבות החטיפה הן סכסוך כספי בין הצדדים המעורבים .  החקירה נמשכת ". 

חשד :  חטפו ואיימו בנשק בגלל סכסוך כספי
ארבעה תושבים מהדרום חטפו ,  לפי החשד ,  שני בני אדם באזור הצפון והחזיקו אותם בדירה ברהט תחת איומי נשק .  כוח משטרה שהוזעק למקום ,  חילץ את החטופים ועצר את החשודים

