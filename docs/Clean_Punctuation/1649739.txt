ספר שכתב עוזרו הבכיר של אליוט ספיצר מעורר סערה בארה"ב : " חששתי שינסה לשים קץ לחייו "
 אליוט ספיצר ,  שהיה מושל מדינת ניו יורק ,  הודח מתפקידו לפני שנתיים בשל שערוריית זנות
ספר חדש המתעד את נפילתו של אליוט ספיצר ,  שהיה התובע הכללי של ניו יורק ומאוחר יותר כיהן כמושל המדינה ,  והודח מתפקידו בשל שערוריית זנות בה היה מעורב ,  מעורר סערה בארה"ב ,  ובעיקר את זעמו של ספיצר עצמו.הספר ,  ששמו  " journal of the plague year ,  נכתב על ידי יועצו הבכיר של ספיצר ומי שהיה חברו הוותיק ,  לויד קונסטנטין ,  והוא צפוי לצאת לאור בשבוע הבא .  הספר מעניק הצצה ראשונה להתנהלותו של ספיצר בעקבות חשיפת השערוריה ,  ולימיו האחרונים בתפקיד מושל מדינת ניו יורק . " הייתי שם כל דקה ,  אך זה נגמר כל כך מהר ,  ובצורה כל כך רעה ,  שנשארתי מבולבל ",  אמר קונסטנטין בראיון . " ניסיתי להבין מה קרה ".  בספר כותב קונסטנטין ,  אשר כבר אינו נמצא בקשרי ידידות עם ספיצר כי לאחר שנחשפה השערוריה ,  הוא חשש שספיצר ינסה לשים קץ לחייו ,  ואף האיץ בו לפנות למרכז גמילה ממין באריזונה ,  כדי שיוכל אולי להמשיך לכהן בתפקידו .  ספיצר זועם על כך שאיש סודו לשעבר בגד באמונו . " מה שקונסטנטין כתב הוא לא יותר מפרשנות אגואיסטית ולא מדויקת של אירועים ,  בשילוב השערות ללא בסיס ",  אמר ספיצר בהצהרה . " העובדה שיועץ קרוב ,  איש סוד של משפחתי וחבר בממשל שלי ,  בחר לכתוב כזה ספר היא הפרה בוטה של אמון ".  ספיצר רכש לעצמו אויבים רבים במסגרת תפקידו כתובע הכללי של ניו יורק ,  כאשר נטל על עצמו מאבקים באי סדרים במגזרים רבים ,  והוביל ללא מעט שינויים משמעותיים בנוהגים ובחוקים בשוק ההון .  אולם הישגיו הרבים הועמו במארס 2008 ,  כאשר נחשף כאחד מלקוחותיה של רשת זנות יוקרתית ,  והוא נאלץ להתפטר .  שערוריית המין בה הסתבך ספיצר נחשפה במסמכים שהוגשו לבית המשפט במסגרת כתבי אישום שהוגשו נגד ארבעה בני אדם בגין ניהול רשת הזנות emperor's club vip .  האישומים פורסמו לראשונה ב"ניו יורק טיימס ",  אשר חשף כי ספיצר - שנודע במהלך שנותיו כתובע הכללי של ניו יורק כלוחם ללא חת בשחיתות - העביר בחשאי כספים ממשרדו לחברות קש שדרכן שילם אלפי דולרים עבור שירותי מין .
 
ספר שכתב עוזרו הבכיר של אליוט ספיצר מעורר סערה בארה"ב : " חששתי שינסה לשים קץ לחייו "
 אליוט ספיצר ,  שהיה מושל מדינת ניו יורק ,  הודח מתפקידו לפני שנתיים בשל שערוריית זנות

