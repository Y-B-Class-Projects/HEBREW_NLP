לידר שוקי הון :  העלאה נוספת של הריבית מתקרבת ;  הרעה בתנאי הסחר של ישראל
הדולר יגיע לרמה של 3.7 שקלים בסוף השנה 
" בנק ישראל שואף להוציא את הריבית הריאלית מהטריטוריה השלילית ,  שבוודאי אינה תואמת את מצב המשק בתקופה זו .  להערכתנו ,  ללא שינוי ברמת ציפיות האינפלציה ,  הריבית תעלה במהלך החודשיים הקרובים ",  כך כותב הבוקר רפי גוזלן ,  אסטרטג המאקרו של לידר שוקי הון ,  המעריך כי ריבית אפריל תיוותר ברמה של 1.25% וריבית מאי תעלה ב-0.25% לרמה של 1.5% .  גוזלן צופה כי בעוד שנה תגיע הריבית במשק לרמה של 2.5%.לגבי שער החליפין מעריך גוזלן כי הרעה בתנאי הסחר צפויה להוביל לסביבת שקל דולר של 3.7 שקלים בסוף השנה . " המשתנים הבסיסיים החיוביים צפויים להמשיך ולתמוך בשקל גם בשנה הקרובה ,  אך בעוצמה פחותה מאשר ב-2009 ,  כאשר השיפור בתנאי הסחר שאפיין את 2009 צפוי להיבלם .  ההרעה בתנאי הסחר תוביל לעודף מתון יותר בחשבון השוטף ב-2010 ,  והוא צפוי להסתכם בכ-2.3% תוצר ,  לעומת 3.7% תוצר ב-2009 ". להערכתו של גוזלן ,  שחיקת השכר הריאלי עדיין תומכת באינפלציה מתונה ב-2010 : " בסיכום 2009 ,  נרשמה ירידה חדה של כ-2.8% בשכר הריאלי בהשוואה ל-2008 .  שחיקת השכר היוותה את אחת הסיבות העיקריות להערכת האינפלציה המתונה ל-2010 .  אמנם אנו מעריכים כי מגמת ההרעה נבלה ,  וכי שילוב של התאוששות בשוק העבודה והתמתנות בקצב האינפלציה יובילו לשיפור בשכר הריאלי ,  אך את השפעת השיפור אנו מצפים לראות בעיקר ב-2011 ". 

לידר שוקי הון :  העלאה נוספת של הריבית מתקרבת ;  הרעה בתנאי הסחר של ישראל
הדולר יגיע לרמה של 3.7 שקלים בסוף השנה

