בריחת המוחות מגוגל
ענקית האינטרנט ,  שרק לפני 12 שנה פעלה מתוך מוסך ,  נהפכה לחברה גדולה ואטית - ואיבדה את קסמה בעיני המהנדסים המובילים בשוק ,  שמעדיפים לעבוד בפייסבוק ובמתחרות אחרות .  בתגובה נוקטים מנהליה צעדי נגד ,  כמו עידוד יוזמות אישיות והקמה של חממת סטארט-אפים
 >  >  כשמנהל מוצר בגוגל הודיע השנה למנהליו כי הוא מתפטר ועובר לפייסבוק ,  הם הציעו לו העלאה ניכרת בשכר .  כשהסביר שזה לא עניין של כסף ,  הם אמרו לו שהוא יכול לקבל קידום ,  או לעבוד בתחום אחר ,  או אפילו להקים חברה משלו בתוך גוגל .  הוא דחה את כל ההצעות והצטרף לנמסיס .  גוגל נהפכה לחברה גדולה ואטית יותר ",  אומר מנהל לשעבר שביקש להישאר בעילום . " בעסקי עם פייסבוק הבנתי באיזו מהירות אוכל להשיג דברים לעומת גוגל ".  ענקית האינטרנט ,  שרק לפני 12 שנה פעלה מתוך מוסך ,  מוצאת עצמה כיום כמי שעמק הסיליקון מתייחס אליה כחברה הגדולה והמסורבלת ביותר .  חלק מהמהנדסים בגוגל נשחקים תחת עול הביורוקרטיה הגובר ועוזבים כדי להקים או לעבוד בחברות קטנות ,  זריזות ויעילות יותר .  העזיבות האחרונות כוללות מהנדסים בדרג זוטר ,  מנהלי מוצר ומנהלים בכירים כמו לארס ראסמוסן ,  שסייע ביצירת google maps ו-wave לפני שעזב לטובת פייסבוק ,  ועומאר האמוי ,  מייסד admob ,  שהיה סמנכ"ל מודעות לסלולר בגוגל וכיום מחפש אחר הפרויקט הבא שלו .  יותר מ-140 עובדים בפייסבוק הגיעו מגוגל .  טרשת ארגונית היא מחלה שכיחה בקרב חברות מתבגרות .  עם זאת ,  החמרת הביורוקרטיה וקצב העבודה האטי מתבלטים בעמק הסיליקון ,  שבו חברות צומחות במהירות אינטרנטית ומתגאות בחדשנות מתקדמת - והאנשים המוכשרים ביותר הם פעמים רבות בעלי הדחף היזמי החזק ביותר .  הרבה מהחדשנות בעמק הסיליקון מקורה במהנדסים שעוזבים חברות כדי לפתוח חברות משלהם .  עבור גוגל ,  שצמחה מ-5,000 ל-23 אלף עובדים בתוך חמש שנים בלבד ,  ומהכנסות של 3.2 ל-23.7 מיליארד דולר ,  הסיכון הוא פספוס האנשים המוכשרים ביותר והרעיון המבריק הבא . " זהו הגבול הקטן שבין צמיחה לטרשת ",  אומר דניאל פינק ,  אנליסט ארגוני . " הבעיה הזו מתעצמת עוד יותר בעמק הסיליקון ,  שבו מתחרה שעובד מהמוסך של הוריו עלול בתוך כמה שנים לגדול עד כדי כך שהוא יכול להשמיד אותך ".  מנכ"ל גוגל ,  אריק שמידט ,  אומר כי מי שחושב שגוגל מתמודדת עם בריחת מוחות  " טועה באופן בסיסי ".  לדבריו ,  קצב איבוד ההון אנושי שהחברה מעוניינת בהישארותו נותר יציב מזה שבע שנים .  למרות זאת ,  התבגרותה של גוגל מדאיגה את שמידט . " היתה תקופה שבה שלושה אנשים בגוגל יכלו לבנות מוצר ברמה עולמית ולהשיק אותו ,  והתקופה הזו עברה ",  הוא מתוודה . " לכן ברור שכיום קשה יותר להשיק מוצרים .  זו כנראה הבעיה האסטרטגית הגדולה ביותר שלנו ".  כתוצאה מכך ,  גוגל נוקטת צעדים אגרסיביים לשמירה על עובדיה ,  במיוחד על בעלי שאיפות סטארט-אפיות .  החברה נתנה לכמה מהנדסים שרצו לעזוב כדי להקים חברות משלהם את האפשרות להקים אותן בתוך גוגל .  הם עובדים באופן עצמאי ויכולים לגייס מהנדסים אחרים וכן להשתמש במשאבים של גוגל ,  כמו בסיס הקוד והשרתים שלה ,  לפי שישה עובדים בחברה .  google wave ,  דרך שבה אנשים יכולים לשתף פעולה ברשת ,  היא דוגמה לכך .  צוות ההנדסה של שירות זה ,  הממוקם בסידני שבאוסטרליה ,  עבד באופן עצמאי וקיבל זכויות בפרויקט ,  לפי שלושה אנשים שתודרכו לגבי ההסכם .  אבל גוגל סגרה את wave השנה ,  וראסמוסן ,  שהוביל את הפרויקט ,  עזב לטובת פייסבוק מעט אחרי כן .  גוגל שוקלת לפתוח חממת סטארט-אפים ,  לפי דבריהם של שני אנשים שעודכנו לגבי התוכניות .  חברות אחרות ביצעו ניסיונות דומים ומידת ההצלחה היתה מעורבת .  התוכנית של סיסקו ,  למשל ,  הולידה תחומים חדשים עבור החברה כמו שירות שיחות הווידאו telepresence .  לעומת זאת ,  החממה של יאהו נסגרה ב-2008 ,  שנה וחצי לאחר הקמתה .  משפרים את הקיים ,  מחדשים פחות מיום הקמתה ניסו מייסדי גוגל ,  לארי פייג' וסרגיי ברין ,  למנוע את דילול העובדים .  זו סיבה אחת לכך שגוגל נותנת לכל עובדיה זמן לעבוד על פרויקטים משלהם ,  אותו היא מגדירה  " זמן 20% ".  החברה גם מנסה להגביל את גודלן של קבוצות המהנדסים שעובדות על פרוייקטים לעשרה עובדים .  ואולם במציאות ,  קבוצות הנדסה גדלות במהירות ל-20 ,  או אפילו 40 איש ,  לפי כמה מנהלי מוצר בגוגל .  בנוסף ,  מוצרים שמפותחים ב"זמן 20% "  הם בעלי סיכווים קטנים יותר כיום להתקדם הלאה .  מוצרים פופולריים של גוגל כמו ג'ימייל צמחו מ"זמן 20% ",  אבל מהנדסים אומרים כי מעודדים אותם לבנות פחות מוצרים חדשים ולהתמקד בשיפור מוצרים קיימים ,  כמו שכבות ב-google maps .  הרבה מהתוכנות הללו חבויות ,  והרבה עובדים שעבדו עליהן קשה עצובים מכיוון שהם השקיעו שנה מחייהם על מוצר שזוכה ל-0.1% שימוש ",  אומר מנהל פרויקט ששוקל לעזוב לטובת סטארט-אפ .  חלק מהבעיה של גוגל היא שהמהנדסים הטובים ביותר הם לעתים קרובות בעלי הצמא היזמי הגדול ביותר .  גוגל מילאה עצמה בעובדים כאלה בסבבי הגיוס הראשונים ,  וכיום חלקם רוצים לעזוב כי הם מתוסכלים מהתהליכים והפרוצדורות .  ג'וש מקפארלנד ,  לשעבר מנהל מוצר בגוגל ,  אמר שהוא ידע שהגיע הזמן לעזוב כשמספר המכותבים של כל אימייל ששלח נהפך גדול מדי . " אני חושב שיש אנשים ,  כמוני ,  שמסוגלים להתנתק מהכסף היחסית קל ועקבי הזה כשהם לא מרוצים מהתהליכים של חברה גדולה ",  אמר מקפארלנד .  עבור אחרים ,  מדובר בלעשות יותר כסף .  סטארט-אפים הם פיתוי מסוכן יותר ,  אך גם הסיכוי לרווח גדל - קבלת מניות בחברה לפני יציאה לבורסה .  גוגל ,  שתמיד היתה נדיבה במשכורות ,  חילקה אופציות וצ'ופרים כמו מסאז'ים וניקוי יבש ,  הולכת צעד נוסף לשימור על עובדיה מרוצים .  החודש היא העניקה לכל עובד העלאה של לפחות 10% בשכר .  המהלך נבע ,  בחלקו ,  מה"מלחמה על הכישרונות ",  לדברי שמידט .  אנשים שקיבלו הצעות עבודה שוכנעו להישאר באמצעות בונוסים בני 7 ספרות .  גוגל טוענת כי 80% מהעובדים שמקבלים הצעה נגדית נשארים בסופו של דבר .  מבין העוזבים ,  העובדים שעוברים לפייסבוק מקבלים את תשומת הלב הגדולה ביותר .  לפי קורות החיים שמפורסמים ברשת החברתית לינקדאין ,  142 מ-1,700 עובדיה של פייסבוק הגיעו מגוגל .  שמידט ביטל את הטענה שלפיה פייסבוק מנסה לגנוב את מיטב אנשיה של גוגל ,  באומרו : " אנו שוכרים יותר אנשים מדי שבוע מאשר עזבו לפייסבוק בכל ימי חייה ".  על אף הקשיים ,  כשגוגל רוצה להיות חדשנית היא מצליחה באופן ראוי לציון .  בנובמבר ,  למשל ,  חשפה החברה מכוניות רובוטיות שנוהגות את עצמן .  וכמו חברות גדולות רבות ,  גוגל משיגה טכנולוגיות חדשות ,  כמו אנדרואיד ,  במקום להמציא אותן .  בעוד הוא דואג מהמהפך לחברה גדולה ,  אומר שמידט : " אנשים מתים לבוא לכאן ,  והם נשארים .  אז אני מניח שהם מתמודדים עם המורכבות ". 

בריחת המוחות מגוגל
ענקית האינטרנט ,  שרק לפני 12 שנה פעלה מתוך מוסך ,  נהפכה לחברה גדולה ואטית - ואיבדה את קסמה בעיני המהנדסים המובילים בשוק ,  שמעדיפים לעבוד בפייסבוק ובמתחרות אחרות .  בתגובה נוקטים מנהליה צעדי נגד ,  כמו עידוד יוזמות אישיות והקמה של חממת סטארט-אפים

