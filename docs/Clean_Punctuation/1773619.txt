שר האוצר התנגד אך ראש הממשלה נכנע :  מענקים לרוכשי דירות בפריפריה
לפי הצעת החוק ,  המדינה תשתתף בהחזר המשכנתאות החודשי של רוכשי דירות בבנייה רוויה בפריפריה ■ היקף הסיוע יהיה בין 800-475 שקל לחודש לרוכש דירה למשך 20 שנה באזור עדיפות לאומית א' וב' ■ מקורבים לאטיאס : " מדובר בניצחון ,  בהישג אדיר ,  שמשמעותו סבסוד כספי
ראש הממשלה בנימין נתניהו נכנע לדרישות שר הבינוי והשיכון אריאל אטיאס ואישר תמיכה של הממשלה בהצעת החוק לסבסוד משכנתאות לזוגות צעירים שרוכשים דירה בפריפריה .  הצעת החוק שהעביר ח"כ יצחק ועקנין  ( ש"ס )  ועליה חתומים 29 חברי כנסת הועלתה לאישור ועדת השרים לחקיקה לפני כשבוע וחצי .  משרד האוצר שמתנגד בכל תוקף להצעת החוק טירפד את אישורה ,  ויו"ר ועדת השרים לחקיקה ,  יעקב נאמן קבע כי הצדדים יגיעו להסכמה בשלושת השבועות הקרובים .  מאז הנחיית שר המשפטים ,  הופעלו לחצים כבדים על ראש הממשלה מצד שר הבינוי והשיכון וחברי הכנסת שתמכו בהצעת החוק .  בין היתר נשמעו איומים לטרפוד הצעת חוק התקציב לשנת 2011-2012 ,  שעולה היום להצבעה . " זה היה הנושא חם במסדרונות הממשלה ששר הבינוי ושהיכון עבד עליו ",  אמרו מקורבים לשר , " מדובר בניצחון ,  בהישג אדיר ,  שמשמעותו סבסוד כספי לכל מי שיעבור להתגור באזורי עדיפות לאומית א' וב' ". לפי הצעת החוק ,  המדינה תשתתף בהחזר המשכנתאות החודשי של רוכשי דירות בבנייה רוויה בפריפריה .  היקף הסיוע יהיה בין 800-475 שקל לחודש לרוכש דירה למשך 20 שנה באזור עדיפות לאומית א' וב' .  במשרד הבינוי והשיכון ציינו כי המקור למימון התוכנית הוא בניצול יתרות לא מנוצלות של תקציב המשכנתאות במשרד הבינוי והשיכון ,  בהיקף של כ-1.2 מיליארד שקל .  במשרד הבינוי והשיכון מציינים כי עד כה הגיעה אוכלוסיה חזקה מהמרכז לפריפריה בעיקר ברכישת צמודי קרקע והרחבות במושבים ,  ולא לבניינים בערים ,  אולם שהצעד החדש יעודד ביקושים גם לבנייה רוויה באזורי עדיפות לאומית ובכללם מגדל העמק ,  כרמיאל ,  מעלות ,  חצור הגלילית ונתיבות .  עד לשנת 2003 ניתנו מענקים לרוכשי דירה באזורי עדיפות לאומית ,  כאשר באזור עדיפות לאומית א' ניתן מענק של 42,500 שקל ובאזור עדיפות לאומית ב' - מענק של 20 אלף שקל .  מאז בוטלו בשנת 2003 מענקי המקום בפריפריה ועד לשנת 2008 ,  חלה ירידה דרמטית של 68% במימוש משכנתאות לזכאים בפריפריה .  כמו כן ,  מאז 2008 חלה ירידה נוספת ושיעור הזכאים חסרי הדירה שמימשו את זכותם למשכנתא ירד ב-95% לעומת 2003 .
 
שר האוצר התנגד אך ראש הממשלה נכנע :  מענקים לרוכשי דירות בפריפריה
לפי הצעת החוק ,  המדינה תשתתף בהחזר המשכנתאות החודשי של רוכשי דירות בבנייה רוויה בפריפריה ■ היקף הסיוע יהיה בין 800-475 שקל לחודש לרוכש דירה למשך 20 שנה באזור עדיפות לאומית א' וב' ■ מקורבים לאטיאס : " מדובר בניצחון ,  בהישג אדיר ,  שמשמעותו סבסוד כספי

