לראשונה בקריירה :  דרק ג'יטר שחקן חופשי
השורטסטופ ,  מגדולי השחקנים של היאנקיז אי פעם ,  עדיין לא חתום על חוזה ונכנס לשוק הפרי אייג'נטס .  הצפי :  יגיע לסיכום
זה אולי סמלי יותר מפרקטי ,  אבל לראשונה בקריירה העשירה שלו ,  דרק ג'יטר מוצא את עצמו בשוק השחקנים החופשיים .  השורטסטופ ,  אחד מגדולי השחקנים בהיסטוריה של ניו יורק יאנקיז ,  טרם חתם על חוזה עם הפסים ,  ויטעם מהמקום שבו מעולם לא דרך .  ג'יטר משחק ביאנקיז מ-1996 ,  וב-15 השנים במועדון הפך למנהיג ולסמל הבלתי מעורער של היאנקיז ושל התפוח הגדול .  
צריך לקרות משהו מאוד מוזר כדי שג'יטר לא ימשיך ביאנקיז ,  אולם גם הוא ידע לפני הדדליין שלא יחתום שם ,  משום ששחקן שמתקרב להיות חופשי נוהג להיכנס לשוק רק כדי  " להרגיש "  אותו .  בן 36 ,  ג'יטר ,  שמוזכר בנשימה אחת עם ג'ו דימאג'יו ומיקי מנטל ,  עבר את העונה הגרועה בקריירה שלו מבחינת מספרים .  החוזה הקודם שלו ,  שהסתיים זה עתה ,  עמד על 189 מיליון דולר לעשר שנים ,  השלישי בגובהו לאחר שני החוזים של אלכס רודריגז - 252 מיליון דולר לעשר שנים בטקסס ו-275 מיליון לעשר שנים ביאנקיז .  
גם מריאנו ריברה שחקן חופשי ,  אולם הוא צפוי לחתום בקרוב .  הבעיה עם ג'יטר היא שהוא רוצה חוזה עד גיל 42 ,  כמו א-רוד .  היאנקיז רוצים להחתים אותו לשלוש עד ארבע שנים ,  מה שמקשה על הצדדים להגיע לעסקה מהירה .  
שחקן נוסף שנכנס לשוק הוא המגיש קליף לי ,  שהיאנקיז נמצאים חזק במירוץ עליו וצפויים להחתימו ,  בעוד טקסס טרם הרימה ידיים .  קרל קרופורד וג'ייסון וורת' גם הם תחת הרדאר של הפסים ,  כשגם בוסטון לוטשת עיניים לכיוון קרופורד ,  האאוטפילדר הוותיק שעוזב את טמפה ביי .
 
לראשונה בקריירה :  דרק ג'יטר שחקן חופשי
השורטסטופ ,  מגדולי השחקנים של היאנקיז אי פעם ,  עדיין לא חתום על חוזה ונכנס לשוק הפרי אייג'נטס .  הצפי :  יגיע לסיכום

