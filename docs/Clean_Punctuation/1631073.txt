זוהתה במקסיקו גופתו של משה סאבא
בעקבות מותם בהתרסקות מסוק במקסיקו של איש העסקים היהודי וכמה מבני משפחתו ,  תצא משלחת זק"א יחד עם בנו של הרב עובדיה יוסף ,  בכדי לעזור בטיפול בגופות
 ( צילום :  רויטרס .  עריכה :  גדי וינסטוק .  קריינות :  אילן שניג ) 
מתנדבי ארגון זק"א סיימו הערב  ( שני )  לזהות את ההרוגים מהתרסקות המסוק אמש במקסיקו ונערכים להלוויותיהם .  משלחת של ארבעה אנשי זק"א ,  יחד עם הרב דוד יוסף ,  בנו של הרב עובדיה יוסף ,  תצא הלילה למקסיקו ,  על מנת לסייע בזיהוי גופות ההרוגים בהתרסקות המסוק בה נהרג המיליונר ואיש העסקים היהודי משה סאבא .  בתאונה נהרגו ארבעה בני אדם נוספים ובהם אשתו של סאבא ,  בנו הבכור וכלתו .  למשלחת של זק"א צפויים להצטרף גם מספר קרובי משפחה של סאבא ,  שצפויים גם להשתתף בלוויה שתתקיים שם .
 מוטי בוקצ'ין ,  איש זק"א ,  סיפר כי עדיין לא אותרו כל חלקי הגופות של בני המשפחה ,  וכי לפי מיטב ידיעתו מצב הגופות אינו טוב ,  כאשר חלקן נשרפו בצורה קשה .  הרב עובדיה יוסף העביר פסק הלכה כתוב לפיו ,  עד שלא יסיימו לסרוק את כל השטח ויימצאו כל שרידי הגופות ,  אסור להתחיל בהליכי קבורה ,  לוויה ואבלות .  
בזק"א מספרים כי סאבא היה מהתומכים הגדולים של הארגון ,  ואף יצר עימם קשר בבקשה להקים יחידת זק"א במקסיקו במימונו .  בשבוע הבא אמור היה להתחיל קורס זק"א במקסיקו ,  אולם האירוע הראשון בו יצטרכו מתנדבי היחידה לטפל הוא בבעל היוזמה והמממן של הקמת היחידה במדינה .
 הסיבה להתרסקות המסוק עדיין נבדקת ,  אולם ההערכה היא שמזג האוויר הקשה באזור הוא הגורם העיקרי לתאונה .  למרות זאת ,  יש מי שטורח להזכיר כי לאחרונה התקבלו איומים על חייו של איש העסקים וכי מתחת לביתו היתה מנהרת חירום שהובילה לבית כנסת סמוך .
 
זוהתה במקסיקו גופתו של משה סאבא
בעקבות מותם בהתרסקות מסוק במקסיקו של איש העסקים היהודי וכמה מבני משפחתו ,  תצא משלחת זק"א יחד עם בנו של הרב עובדיה יוסף ,  בכדי לעזור בטיפול בגופות

