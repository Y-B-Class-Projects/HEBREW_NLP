שלושה חיילים נפצעו קל בהפגנות בגדה
בעימותים בין כוחות הביטחון לפעילי שמאל ופלסטינים בכמה מוקדים נפצעו קל שני חיילי צה"ל ושוטר מג"ב .  מפגינים בשכונת שייח ג'ראח טענו שמנכ"ל האגודה לזכויות האזרח נעצר
 ( צילום :  ישראל פוטרמן ,  עריכה :  יותם רונן ) 
שני חיילי צה"ל ושוטר מג"ב נפצעו היום  ( שישי )  קל בשורה של עימותים עם פעילי שמאל ופלסטינים .  חייל ושוטר מג"ב נפצעו באורח קל מאבנים שהושלכו לעברם במהלך עימותים בין מתנחלים ופלסטינים באזור מעיין הקשת ,  סמוך להתנחלות נווה צוף .  במקום הפגינו כמאה אנשי שמאל ופלסטינים .  בנוסף עצר צה"ל שבעה פלסטינים שניסו להתקרב למעיין .  כוחות הביטחון השתמשו באמצעים לפיזור הפגנות .
 סמוך לכפר ניעלין נפצע היום חייל צה"ל קל ,  במהלך הפגנה של כ-200 פלסטינים ופעילי שמאל במחאה על בניית גדר ההפרדה במקום .  המפגינים יידו אבנים לעבר החיילים ,  שהשיבו בירי אמצעים לפיזור הפגנות .
 גם בשכונת שייח' ג'ראח בירושלים אירעו היום עימותים .  150 פעילי שמאל הפגינו בשכונה שבמזרח ירושלים ,  במחאה על היחס הגרוע ,  לטענתם ,  כלפי התושבים הערבים בשכונה .  כוחות משטרה הורו למפגינים להתפזר ,  וכשסירבו ,  החלו לבצע מעצרים .  עד כה נעצרו 13 מפגינים ,  ובהם ,  לטענת המפגינים גם חגי אלעד ,  מנכ"ל האגודה לזכויות האזרח .
 באגודה לזכויות האזרח אמרו בעקבות המעצרים ,  כי הם רואים בחומרה רבה מעצר של מפגינים ,  ש"השתתפו במשמרת מחאה חוקית מבלי שעוררו כל פרובוקציה או עברו על החוק .  לצערנו אנחנו נתקלים בעוד ועוד מקרים בהם השוטרים ככל הנראה אינם יודעים את החוק ולכן פוגעים שוב ושוב בחופש הביטוי של מפגינים ,  ללא כל הצדקה ". 
עדכון ראשון :  16:23

שלושה חיילים נפצעו קל בהפגנות בגדה
בעימותים בין כוחות הביטחון לפעילי שמאל ופלסטינים בכמה מוקדים נפצעו קל שני חיילי צה"ל ושוטר מג"ב .  מפגינים בשכונת שייח ג'ראח טענו שמנכ"ל האגודה לזכויות האזרח נעצר

