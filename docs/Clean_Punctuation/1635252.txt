מכבי ת"א גברה על הפועל חיפה 0:1
חלוץ מכבי ת"א נכנס כמחליף וכבש בדקה ה-85 נגד קבוצת נעוריו ,  הפועל חיפה ,  בדרך ל-0:1 .  מי אמר שלצהובים אין חלוץ ? 
מכבי תל אביב השיגה הערב  ( שבת )  ניצחון שלישי ברציפות לראשונה העונה בליגה .  ה-0:1 שלה נגד הפועל חיפה גם היה ה-0:1 השלישי שלה ברציפות והצהובים צימקו את הפער מהפועל תל אביב השנייה לשלוש נקודות בלבד ,  כשלאדומים מצפה משחק קשה נגד מכבי חיפה ביום שני .  יובל אבידור ,  שנכנס כמחליף ,  כבש הערב בדקה ה-85 והעניק לקבוצתו שלוש נקודות יקרות בצמרת .
 אלישע לוי אמר השבוע שמכבי תל אביב נמצאת גם היא במאבק האליפות .  צדק במידה מסויימת המאמן של מכבי חיפה .  הרי אם הפועל תל אביב נחשבת ליריבה של הירוקים ,  הרי שאין כל סיבה בגללה הנציגה הבכירה השנייה של העיר תל אביב לא תיחשב .  הערב היא הוכיחה זאת פעם נוספת .  
הפועל חיפה הציגה משחק לחוץ ומפוחד ומכבי תל אביב ניצלה את זה כדי לתקוף עם הרבה שחקנים ולהגיע לקלות לאזור הרחבה ,  כשהאדומים-שחורים נלחצים לאחור ולא פעם מתגוננים עם שישה ושבעה שחקנים בתוך הרחבה שלהם .  הצהובים הרבו לתקוף דרך צד ימין ,  שבו המגן דור מלול בילה יותר ליד הרחבה של הקבוצה היריבה ויכול היה לנצל את היכולות הטכניות שלו  ,  שיחקו היטב ובסבלנות ובצד השני לא התקשו לעצור את האורחים בקלות ,  כבר סמוך לקו אמצע המגרש .  
השחקנים של אבי נמני עשו הכל טוב ,  יפה ונכון ,  אבל רק עד הרחבה של האורחת .  שם המסירה האחרונה כבר לא הגיעה ליעד כמעט אף פעם ושכזה כן קרה ,  איליה יברויאן סיים לא טוב .  ע הדקה ה-85 .  גיז'רמו ישראלביץ' הכניס כדור מצוין ליובל אבידור והמהלך הזה של שני המחליפים וזה כבש מתוך הרחבה .  
ומה בצד השני ?  הפועל חיפה היא כבר לא אותה קבוצה שבתחילת העונה ניצחה את מכבי תל אביב 1:3 .  ההתלהבות והרצון להפתיע התחלפו בלחץ ובחששות ושלומי דורה והשחקנים שלו עדיין לא למדו כיצד להתמודד עם שורה של הפסדים .  לצערם ,  גם הבונקר שלהם לא הספיק היה מספיק טוב בשביל נקודה .
 דקה 8 :  יברויאן הוריד בנגיעה לאילייב בתוך הרחבה ,  הקשר הסרבי בעט מתשעה מטרים שטוח והחוצה .  
דקה 11 :  אילייב העלה קרן מימין ,  ראלדס נגח משישה מטרים ,  אבל הכדור חלף סמוך לקורה והחוצה .
 דקה 30 :  ערן לוי העלה כדור קרן משמאל ,  רן אבוקרט נגח ממרכז הרחבה ,  אבל שטראובר הדף .  
דקה 37 :  דור מלול סובב שני שחקנים יריבים בצד ימין והגביה כדור שעשה קשתי את דרכו לכיוון החיבור של אוהד כהן ,  אבל השוער התעורר בזמן והדף בקושי .
 דקה 50 :  יוסי שבחון התגבר בקלות על סביטי ליפנייה ,  נכנס לרבחה והשאיר כדור רוחב מצוין ליברויאן ,  החלוץ היה צריך לכבוש בקלות ,  אבל מחמישה מטרים הפציץ מעל המשקוף .
 דקה 65 :  קומאץ' הפציץ מ-30 מטר למרכז השער ,  אוהד כהן לא לקח סיכונים והדף לקרן .
 דקה 85 :  גול !  ישראלביץ' הקפיץ כדור ליובל אבידור ,  זה השתלט על הכדור בתוך הרחבה ובעט כדור שטוח ,  אוהד כהן לא סגר את הפינה וספג .  0:1 למכבי תל אביב .
 מכבי תל אביב :  לירן שטראובר ,  דור מלול ,  רונאלד ראלדס ,  ליאור ז'אן ,  רוני גפני ,  שרן ייני  ( ציון צמח ,  67 )  ,  אנדריי קומאץ' ,  תמיר כחלון  ( גיז'רמו ישראלביץ' ,  67 )  ,  יוסי שבחון ,  איביצ'ה אילייב  ( יובל אבידור ,  77 )  ,  איליה יברויאן .
 הפועל חיפה :  אוהד כהן ,  חי בן לולו ,  סביטי ליפנייה ,  אושרי רואש ,  אייל טרטצקי ,  יוסי דורה ,  לבאן חמלדזה  ( בריאן חרסיסיץ' ,  60 )  ,  רן אבוקרט ,  ערן לוי  ( הישאם כיוואן ,  83 )  ,  עדן בן בסט ,  ירו בלו  ( אמיר אבו ניל ,  68 )  .
 
מכבי ת"א גברה על הפועל חיפה 0:1
חלוץ מכבי ת"א נכנס כמחליף וכבש בדקה ה-85 נגד קבוצת נעוריו ,  הפועל חיפה ,  בדרך ל-0:1 .  מי אמר שלצהובים אין חלוץ ? 

