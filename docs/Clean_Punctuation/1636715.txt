ממטרנה ל-yes 
גלי ניר ,  שמכהנת כיום כסמנכ"ל השיווק של מטרנה ,  צפויה להתמנות לסמנכ"ל השיווק של yes .  ככל הידוע ,  המינוי של ניר נמצא בשלבים מתקדמים בינה ובין רון איילון ,  מנכ"ל החברה .  באחרונה הודיעה ניר להנהלת מטרנה על רצונה לסיים את תפקידה ,  שאותו מבצעת כבר יותר מחמש שנים .  מ-yes נמסר כי טרם מונה סמנכ"ל שיווק לחברה .  גלי ניר סירבה להתייחס לידיעה .  דרור בהט ,  סמנכ"ל השיווק הנוכחי של חברת הלווין ,  שמכהן בתפקידו שלוש שנים וחצי ,  צפוי לעזוב בתוך כחודשיים .  אם אכן תיכנס לתפקיד החדש ,  מדובר בקפיצת מדרגה משמעותית לניר .  זהו תפקיד שנחשב בין הבכירים בעולם השיווק המקומי .  yes נחשבת למפרסמת גדולה מאוד שעורכת מהלכי שיווק בולטים ולמותג החזק מבין השניים בעולם הטלוויזיה הרב-ערוצית .
 
ממטרנה ל-yes 
nan
