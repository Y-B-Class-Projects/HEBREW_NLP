מליאת רשות השידור אישרה פה אחד את עקרונות ההסכם הקיבוצי עם העיתונאים
כמו כן ,  אושרו עקרונות המבנה הארגוני החדש ;  אגודת העיתונאים תצביע על ההסכם בימים הקרובים
מליאת רשות השידור אישרה היום פה אחד את עקרונות ההסכם הקיבוצי עם העיתונאים .  כמו כן ,  אושרו עקרונות המבנה הארגוני ותוכנית ההשקעות לשדרוג התשתיות ,  בנוסף ,  אישרו חברי המליאה את התכנסות הרשות לשלושה מתחמים גיאוגרפיים עיקריים :  ירושלים רבתי ,  גוש דן וחיפה רבתי .  כל זאת על רקע משבר שעון הנוכחות והאפשרות לשיבוש השידורים בעוד כשבוע וחצי.בעניין ההסכם למימון הרפורמה ,  נושא חשוב שהסדרתו מחויבת בטרם ביצוע הרפורמה וההצבעה על ההסכמים הסופיים ,  החליטה המליאה להביא את הנושא לדיון בוועדת הכספים של המליאה ,  אשר תביא המלצה לאישור המליאה בתום הדיון על הסכם זה.עוד סוכם כי תוקם ועדה אשר תלווה את ההתקדמות ברפורמה בראשות יו"ר הרשות ,  ד"ר אמיר גילת ,  ותכלול את יו"ר ועדות המליאה .  הוועדה תוודא ,  בין השאר ,  הלימה בין הסכם העקרונות לבין ההסכם עצמו.יו"ר רשות השידור סיכם את הישיבה ואמר : " צעדנו היום צעד חשוב לקראת הרפורמה ואני חושב שניתן לומר באופן מוחלט כי אנו נמצאים ממש בפתחה ". מאגודת העיתונאים בירושלים נמסר כי  " האגודה מברכת על החלטת מליאת רשות השידור לאשר את עקרונות הסכם הרפורמה .  החלטה זו סוללת את הדרך לחתימה הסופית על ההסכם .  הנהלת אגודת העיתונאים בירושלים תכונס בהקדם על למנת לאשר את ההסכם ונספחיו ". 

מליאת רשות השידור אישרה פה אחד את עקרונות ההסכם הקיבוצי עם העיתונאים
כמו כן ,  אושרו עקרונות המבנה הארגוני החדש ;  אגודת העיתונאים תצביע על ההסכם בימים הקרובים

