מחמאות מכל כיוון
הבחירה בכספי למשחק הרוקיז זכתה להצדקה בתקשורת האמריקאית : " אחד מהרוקיז הטובים ",   " העונה שלו מדהימה "
 בעוד פחות מחודש יעלו טייריק אוואנס ועומרי כספי על הפרקט למשחק הרוקיז נגד שחקני השנה השנייה במסגרת סוף שבוע האולסטאר שיתקיים בדאלאס .  הפעם האחרונה בה שני שחקנים של סקרמנטו קינגס השתתפו בסוף שבוע האולסטאר הייתה ב-2004 ,  אז ייצגו את הקבוצה מבירת קליפורניה פג'ה סטויאקוביץ' ובראד מילר .  
כספי ואוואנס ,  שזכו למחמאות ביממה האחרונה ולאחר פרסום רשימת המשתתפים ,  יהיו הרוקיז השביעי והשמיני של סקרמנטו במשחקי הרוקיז ,  כשקדמו להם בריאן גרנט ומייקל סמית  ( 1995 )  ,  תיוס אדני  ( 1996 )  ,  מייקל סטיוארט  ( 1998 )  ,  ג'ייסון וויליאמס  ( 2000 )  והידו טורקוגלו  ( 2002 )  .  
בבלוג של העיתון בעל התפוצה הגדולה , " סקרמנטו בי ",  כתב ג'ייסון ג'ונס : " הבחירות באוואנס ובכספי לא הפתיעו אף אחד .  אוואנס נחשב למועמד מוביל לתואר רוקי השנה עם 20.8 נקודות למשחק וכספי הפך לתגלית בקרב הבחירות המאוחרות של הסיבוב הראשון בדראפט ,  עם 12.2 נקודות למשחק ".  
בבלוג  " קאובל קינגדום ",  שעוסק בקבוצה ,  הוסיף זאק הארפר : " אני שמח בשביל עומרי שזכה להכרה ממאמני הליגה .  הוא היה אחד מהרוקיז הטובים ביותר בליגה העונה וזה שאנחנו ידענו את זה ,  לא אומר בהכרח שגם אחרים ידעו את זה ".  גם סקוט לוין ב"סקרמנטו קינגס אקסמינר ",  הסכים שהבחירה בשניים לא היוותה הפתעה וכתב על כספי : " הוא הפך לאחד מהרוקיז הטובים ביותר העונה ". 
אגב ,  בפינתו האחרונה בה הוא מנסה לעקוב אחרי חלוקת הפרסים האישיים בליגה ,  שוב העמיד פרשן ESPN הבכיר ,  מוריס ברוקס ,  את כספי במקום הרביעי לתואר רוקי העונה ואתמול כתב : " בסך הכל העונה שלו מדהימה ,  למרות שהזריקה שלו מבחוץ הידרדרה בדרמטיות ". 

מחמאות מכל כיוון
הבחירה בכספי למשחק הרוקיז זכתה להצדקה בתקשורת האמריקאית : " אחד מהרוקיז הטובים ",   " העונה שלו מדהימה "
 
