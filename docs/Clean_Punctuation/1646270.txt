מדד מנהלי הרכש של בנק הפועלים רשם עלייה קלה בינואר - רמה הקרובה לשיא וההערכות כי ימשיך לעלות
זהו החודש השמיני ברציפות בו המדד נמצא מעל רמת ה-50% ,  המבחינה בין התרחבות להתכווצות הפעילות
המשק הישראלי ממשיך לצמוח :  מדד מנהלי הרכש של בנק הפועלים וארגון מנהלי הרכש לחודש ינואר 2010 ,  רשם עלייה של 1.3 נקודות אחוז לרמה של 65.1% ,  מרמה של 63.8% בחודש הקודם .  זהו החודש השמיני ברציפות בו המדד נמצא מעל רמת ה-50% ,  המבחינה בין התרחבות להתכווצות הפעילות במגזר היצרני .  רמת המדד היא בין הגבוהות שנמדדו עד כה ומרבית סעיפי המדד מראים על צפי להתרחבות.מדד מנהלי הרכש העולמי שמפרסם בנק jpmorgan ,  עלה בחודש ינואר ב-1.5 נקודות האחוז ,  לרמה של 56.1% .  זהו החודש השביעי ברציפות בו המדד העולמי מצביע על התרחבות בפעילות ,  והוא נמצא בשיא של חמש וחצי שנים .  במרבית המדינות בהן מבוצע הסקר ,  נמצא המדד ברמה גבוהה המצביעה על התרחבות הפעילות במגזר היצרני .  עם זאת ,  רמה נמוכה מ-50 נקודות מאפיינת את המדינות באירופה הנמצאות במשבר חובות ביניהן יוון ,  אירלנד וספרד  ( בפורטוגל לא מתבצע הסקר ,  אך הייצור התעשייתי במגמת ירידה ) .לדברי כלכלני בנק הפועלים ,  הרמה הגבוהה בה נמצא המדד בארבעת החודשים האחרונים מצביעה על קצב התרחבות מהיר של הפעילות במגזר התעשייתי .  סעיף התעסוקה הגיע אף הוא לרמה גבוהה של 68% ,  המצביעה על קליטת עובדים.נתוני הלמ"ס למגזר התעשייתי מצביעים על מגמות דומות - הייצור התעשייתי גדל ברבעון הרביעי של 2009 בשיעור שנתי של 7.5% ,  וכן מסתמנת עלייה במספר משרות השכיר ובשעות העבודה ." אנו מעריכים כי קצב העלייה החד בפעילות הוא במידה רבה תגובה לירידה ברמות המלאים בתקופת המיתון ,  ולכן סביר שהוא יאט בהמשך השנה .  נתוני היצוא התעשייתי מצביעים בחודשים האחרונים על האטה בקצבי הגידול .  גם הגידול החד שאפיין את הסחר העולמי נבלם בחודשים נובמבר-דצמבר "  הוסיפו הכלכלנים .
 
מדד מנהלי הרכש של בנק הפועלים רשם עלייה קלה בינואר - רמה הקרובה לשיא וההערכות כי ימשיך לעלות
זהו החודש השמיני ברציפות בו המדד נמצא מעל רמת ה-50% ,  המבחינה בין התרחבות להתכווצות הפעילות

