 " הציבור ישלם על הוזלת החשמל בבריאותו "
 רשות החשמל אישרה את ההוזלה המשמעותית בתעריפים למשקי הבית .  ההוזלה למגזר העסקי-ציבורי תגיע ל-16.5% .  במשרד להגנת הסביבה מגנים : " טעות קשה עליה הציבור ישלם בבריאות "
 שבוע לאחר שחשף TheMarker את הכוונה להוזיל את תעריפי החשמל בשיעור החד מעולם - אישרה מליאת רשות החשמל הערב  ( שני )  את עדכון התעריפים ואת בסיס התעריפים החדש של חברת החשמל .  מדובר בהוזלה של כ-9.6% בתעריף החשמל לצרכן הביתי ,  והוזלה של כ-16.3 בתעריף לצרכנים מן המגזר העסקי והציבורי .  תעריפים לצרכני חשמל כבדים  ( תעו"ז )  יוזלו בכ-8.6%-12.5% .  הוזלה זו תגלם הפחתה שנתית נוספת של 2.2 מיליארד שקל בתקציב רכש הדלקים של חברת החשמל ,  והיא תיכנס לתוקף ב-15 בפברואר .  
הורדת המחיר חלה בעקבות המעבר לייצור חשמל על בסיס גז טבעי ,  המהווה כ-40% מסל הדלקים .  עדכון זה אמור היה להיות מאושר עוד באפריל 2009  אך נדחה .  המחיר החדש ישקלל גם עלייה שנתית של כ-4% בעלויות הייצור של חברת החשמל  בעקבות עדכון בסיס התעריפים של החברה  ( למקטע הייצור )  ,  לראשונה מאז 2002 .  כמו כן ,  אמורה מליאת רשות החשמל את שינוי שיטת תמחור החשמל לצרכניה הגדולים בתעו"ז  ( תעריפי עומס וזמן )  .  
כינוס מליאת רשות החשמל נערך היום בנוכחות ארבעת חברי המליאה  ( ללא נעדרים )   לאחר שנדחה מסוף השבוע שעבר .  זאת ,  ברקע לחצים שהופעלו מצד משרד התשתיות וחברת החשמל שלא לאשר ההוזלה במלואה  תוך הודעת שר התשתיות עוזי לנדאו ,  על כוונתו להדיח מתפקידו את יו"ר הרשות אמנון שפירה .  מנגד ,  קראו התאחדות התעשיינים ,  איגוד לשכות המסחר והמועצה לצרכנות  להוזיל כנדרש את תעריף החשמל ,  ולהפחיתו בהתאם לעלויות הריאליות של הליך ייצור החשמל .  
על חברי מליאת רשות החשמל נמנים היו"ר שפירה  המצוי בהליכי הדחה ,  בן-חיים המכהן במקביל כסמנכ"ל הכספים של חברת נמלי ישראל  ( חנ"י )  ,  רכז האנרגיה באגף התקציבים באוצר ,  הרן לבאות ,  וכן מנהלת תחום כלכלה במשרד התשתיות ,  חגית בן-חמו .
 במשרד להגנת הסביבה הופתעו מאישור ההחלטה בחברת החשמל ומיהרו להגיב על הדברים : " רשות החשמל טעתה טעות קשה בהחלטתה .  את המחיר הבריאותי והכלכלי לטעות זו ישלם הציבור ",  אמרו שם הערב ,  והוסיפו : " הוזלה לטווח קצר תביא לעליה בביקוש לחשמל וכתוצאה מכך לצורך בהקמת תחנות כח מזהמות שכדי לממנן ייקרו את תעריפי החשמל ".  
במשרד טענו עוד כי  " הדרך הנכונה להשיב לציבור בהוזלה היא בסבסוד רכישת מכשירים חוסכי אנרגיה כפי שנעשה היום ביתר מדינות העולם ".  

" הציבור ישלם על הוזלת החשמל בבריאותו "
 רשות החשמל אישרה את ההוזלה המשמעותית בתעריפים למשקי הבית .  ההוזלה למגזר העסקי-ציבורי תגיע ל-16.5% .  במשרד להגנת הסביבה מגנים : " טעות קשה עליה הציבור ישלם בבריאות "
 
