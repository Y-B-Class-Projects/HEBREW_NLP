 " למנהל היי-טק נוח לעבוד עם מי ששירת אתו בצבא "
 בחירת מקצוע לפי סיכויי תעסוקה ,  תעשייה הומוגנית הממוקמת במרכז ואי הבנה של הקודים התרבותיים של ההיי-טק הישראלי - כל אלה גורמים לתעסוקה הנמוכה של ערבים באחד הענפים המרכזיים של המשק הישראלי
ענף ההיי-טק מוביל את התעשייה הישראלית קדימה ,  אך הוא משקף את המצב בחברה הישראלית כולה - הערבים כמעט שאינם נוכחים בו ומספרם בענף הוא כמה מאות בלבד .  ההבדל מתחיל כבר בהשכלה :  לא רק שפחות ערבים פונים ללימודים גבוהים ,  אלא שגם כאשר הם עושים זאת ,  לא רבים מהם בוחרים במקצועות ההנדסה .  על פי דו"ח של עמותת  " סיכוי "  לקידום שוויון אזרחי ,  שיעור הסטודנטים היהודים מקרב בני 20 עד 34 גדול פי שלושה לעומת שיעור הסטודנטים הערבים - 9% לעומת 3.3% .  הפער מתחיל עוד קודם לכן :  מנתוני משרד החינוך עולה כי שיעור הזכאים לתעודות בגרות מקרב האוכלוסייה היהודית הוא 50% ,  לעומת 32% באוכלוסייה הערבית.האוכלוסייה הערבית בישראל מאופיינת בשיעורי אבטלה גבוהים ובשיעורי השתתפות נמוכים בכוח העבודה ,  בעיקר בקרב נשים .  שיעור המועסקים הערבים מכלל המועסקים בישראל הוא כ-11% ,  בעוד שחלקם של הערבים הוא כ-20% מכלל האוכלוסייה .  רק 18.5% מהנשים הערביות משתתפות בכוח העבודה .  רוב המועסקים הערבים עובדים בענפים עתירי עבודה המאופיינים בשכר נמוך - תעשייה לא מקצועית כמו בינוי וחקלאות .  האוכלוסייה הערבית נעדרת כמעט לחלוטין מענפים כלכליים  " יוקרתיים "  המאופיינים בשכר גבוה - היי-טק ,  בנקאות ,  ביטוח ,  חשמל ומים .  על פי עמותת צופן ,  הפועלת להגדלה של מספר המהנדסים הערבים בענף ההיי-טק ,  בשנים 1996-2006 סיימו 40 אלף יהודים תואר טכנולוגי באוניברסיטה ,  וכיום 80 אלף יהודים מועסקים בתחומים טכנולוגיים .  במגזר הערבי המצב הפוך :  2,200 סטודנטים סיימו תואר אוניברסיטאי רלוונטי באותן שנים ,  אבל לפי הערכת העמותה ,  פחות מ-500 איש מהמגזר מועסקים בהיי-טק .  על פי הערכות ,  הפוטנציאל המיידי להעסקת ערבים בהיי-טק הוא 5,000 איש ,  כאשר הפוטנציאל בטווח הארוך הוא 20% מהאוכלוסייה - כלומר 15 אלף עובדים .  תעשייה הומוגנית  " תעשיית ההיי-טק הומוגנית מאוד .  למנהל בחברת היי-טק ישראלית נוח לעבוד על פרויקט משותף עם מי ששירת אתו בצבא ",  אומרת סמדר נהב ,  מנכ"לית עמותת צופן ולשעבר יזמת שביצעה תפקידים שונים בחברות היי-טק רבות כמו efi ,verisity ומרקורי . " בנוסף ,  לערבים אין ידע לגבי השתלבות בתרבות ההיי-טק ",  היא מוסיפה . " הם לא יודעים לכתוב קורות חיים כמו שצריך או להתראיין .  המצב של הערבים דומה לזה של המדענים שעלו מרוסיה לפני כ-15 שנה .  גם אז עבר זמן עד ששילבו אותם בהיי-טק ,  ובתחילת דרכם רבים עבדו בעבודות שלא הלמו את כישוריהם . " רוב תעשיית ההיי-טק הישראלית ממוקמת במרכז הארץ ,  אך הערבים גרים בצפון .  צעיר ערבי שמתחתן ומקים משפחה לא יכול לגור במרכז .  גם חברות ההיי-טק עצמן מעדיפות שהעובדים שלהן יגורו בסמיכות לחברה ",  אומרת נהב .  נהב מקווה שצופן תצליח לעמוד במטרה שהציבה לעצמה :  להכניס יותר מ-1,000 ערבים אקדמאים לתעשיית ההיי-טק .  כדי להשיג זאת ,  העמותה מקימה מרכזי היי-טק ביישובים ערביים .  המרכז הראשון הוקם בנצרת ,  והוא מספק הכשרה טכנולוגית ומכין את המהנדסים הערבים ל"תרבות ההיי-טק "  הישראלית .  בינתיים נראה כי פעילותה של צופן מוכיחה את עצמה עם יותר מ-85% השמה - 35 מתוך 40 בוגרים עובדים בתעשייה .  מספר מקומות העבודה בענף ההנדסה בנצרת גדל ב-100 בתוך שנה וחצי .  שתי חברות ההיי-טק הגדולות בנצרת הן mitsoft וגליל סופטוור .  חברה נוספת שהיתה פעילה בעיר - מוח  ( מערכות ושירותים חברתיים )  ,  חברת אוף שור שהקימו המשקיעים של החברה ההולנדית bann ,  הודיעה השבוע על סגירת שעריה .  חברה נוספת שפעילה בנצרת ועלולה להיסגר היא אגם מהל"ב ,  שמעסיקה 30 עובדים ,  חלקם עובדי היי-טק ערבים .  יכול להיות שבהליך גיוס מהנדסים ערבים מעורבת גזענות ?  נהב : " צופן לא באה לפתור את הבעיות הכלליות של החברה הישראלית .  אנחנו מאמינים שממה שאנו עושים כאן כולם זוכים - גם הערבים וגם מדינת ישראל .  הערבים הם גם אזרחים ולכולם יש אינטרס שיהיה כאן שוויון הזדמנויות .  דו"ח oecd האחרון מצא שישראל לוקה בשילוב ערבים בתעסוקה ".  מי בעצם גורם לערבים הישראלים שלא לצלוח את הראיונות בחברות היי-טק ?  מנהלי משאבי האנוש ?   " אני לא חושבת שהם הבעייתים .  הם דווקא יזמינו לראיון ,  אבל הבעיה מגיעה בשלב הראיון המקצועי .  אני מכירה מועמדים ערבים מצוינים ,  אבל הם לא עברו את הראיונות .  למה ?  כשאני שואלת סמנכ"ל פיתוח בחברות למה הם נכשלו בראיון הוא אומר לי שהמועמד ילדותי ,  שהוא לא ענה בצורה טובה ושהוא לא נראה כשחקן צוות שמתאים לפרויקט .  אני מאמינה שכפי שהכניסו מראיין רוסי כשמגיע מועמד רוסי ,  כך יידעו להכניס גם מראיין ערבי .  מרגע שתיווצר מסה קריטית ,  מספר הסטודנטים הערבים שיפנו להיי-טק יגדל .  מספר הסטודנטים ישתנה מרגע שהם ירגישו שניתנת להם הדמנות שווה לתעסוקה ".  יכול להיות שסמנכ"ל פיתוח בחברת היי-טק יחליט לא לקבל מועמד ערבי ,  כי הוא לא ירצה לתת יד לכך שאותו מועמד יתפוס מקום עבודה של יהודי ?   " העובדים שמועסקים כיום בחברות היי-טק גלובליות מגיעים ממוצאים שונים .  אני לא מאמינה שסמנכ"ל פיתוח יחשוב על כך בצורה הזו .  אנחנו לא מדברים על תחרות של עובדי היי-טק בצפון מול המרכז ,  אלא מול מזרח אירופה .  כיום כל סטארט-אפ שמעסיק 40 איש פונה למזרח אירופה כי הוא לא מוצא מספיק אנשים כאן והעלויות במזרח אירופה נמוכות ". פונים גם לסטארט-אפיוסי טורכספא ,  מנהל חממת ngt בנצרת ,  מאמין שדווקא בשנים האחרונות יש התעוררות בקרב המגזר הערבי בכל הנוגע ליזמות של חברות סטארט-אפ .  לדבריו , " יש לנו בחממה יותר יזמים ערבים מאשר יהודים .  עשר חברות שהקמנו בחממה הטכנולוגיות הן של יזמים ערבים .  פרט לשניים ,  כולם עם תואר דוקטור או פוסט דוקטורט ".  טורכספא מספר כי  " החממה שלנו מתמחה במדעי החיים .  יש לא מעט יזמים ערבים שהגיעו אלינו מתחום הבריאות ,  ביולוגיה ,  כימיה ורפואה - הרבה יותר מאשר יזמים בתחום האינטרנט והאלקטרוניקה .  קל להם להגיע אלינו ,  כי במגזר הערבי אין תרבות השקעה של הון סיכון ואנג'לים  ( משקיעים פרטיים )  .  היזמים הערבים גם לא יכולים לפנות לקרנות הון סיכון ,  מכיוון שהם לא נמצאים בשלב שמתאים למימון מקרנות .  החממות הטכנולוגיות הן פתרון מצוין למגזר הערבי ,  שאין לו את יכולת הנטוורקינג שיש ליהודים ישראלים ".  

" למנהל היי-טק נוח לעבוד עם מי ששירת אתו בצבא "
 בחירת מקצוע לפי סיכויי תעסוקה ,  תעשייה הומוגנית הממוקמת במרכז ואי הבנה של הקודים התרבותיים של ההיי-טק הישראלי - כל אלה גורמים לתעסוקה הנמוכה של ערבים באחד הענפים המרכזיים של המשק הישראלי

