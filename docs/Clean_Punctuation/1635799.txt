ריב אקדמי :  הערות על האוניברסיטה באריאל
הנה שאלה .  עוד לפני שיתחבטו קברניטי האוניברסיטאות אצלנו בשאלת יחסיהם עם העובר האקדמי שעומד להיוולד , " אוניברסיטת אריאל ",  האם לא מוטב כי ייתנו את דעתם להתבטאויותיהם של חלק מן המרצים ב"ישראל הקטנה ",  זו שמצידו המערבי של  " הקו הירוק "?  
האם משלם המסים הישראלי מודע לעובדה כי כספי המסים שלו מפרנסים מרצים הקוראים להטיל חרם אקדמי בינלאומי על ישראל בעוד הם עצמם ,  המרצים ,  מקבלים את שכרם מן המוסדות להשכלה גבוהה שאותם הם קוראים להחרים ? 
אכן ,  זהו  " יושר אינטלקטואלי "  לשיטתם של אותם מרצים האמורים לשמש מופת ליושרה .  ואין לתופעה זו כל קשר ל"חופש האקדמי ".  רשאי כל מרצה או אזרח להביע את השקפותיו כרצונו ,  אבל לא לקרוא לעולם להחרים את האקדמיה הישראלית בשעה שזו משלמת את שכרו .  אין ספק שהקריאות להטלת חרם אקדמי על ישראל ילכו ויתגברו בעולם בעקבות ההחלטה להעניק מעמד של אוניברסיטה למכללה באריאל .  אבל קריאות אלה נשמעו ,  ובקולניות ,  גם לפני ההחלטה בעניין המכללה .  הן נשמעו מצד מרצים ,  בעיקר מאוניברסיטת תל אביב ,  שעודדו הטלת חרם אקדמי על ישראל .  
אפשר ,  למשל ,  להיות מופתעים ,  או לא ,  ממכתבה של פרופ' רחל גיורא מאוניברסיטת תל אביב לקבוצת מרצים בחו"ל .  ביוני 2009 כתבה מכתב שבו הביעה סיפוק מצעדיהם של אותם מרצים מחו"ל בדבר הכוונה להפוך את החרם ל"מקיף ויעיל ".  שהרי ,  לדבריה ,  האקדמיה בישראל  " אינה שונה מכל גוף ישראלי אחר התומך בצעדי האפרטהייד נגד הפלשתינים ". 
וכיצד תתקיים אוניברסיטה ,  לא באריאל אלא בתל אביב ,  אם יתממשו משאלותיה של פרופ' גיורא ?  והאם היא עצמה  ( והיא לא היחידה )  אינה משתפת פעולה ,  ברוח מכתבה ,  עם ה"אפרטהייד "  הישראלי ,  כלשונה ?  וכיצד היא ,  הלוחמת למען זכויות אדם ,  מעזה לקבל שכר מאותו  " אפרטהייד "  שהיא לוחמת נגדו ?  
גם ד"ר ענת מטר מאוניברסיטת תל אביב תומכת נלהבת בחרם האקדמי .  לשם כך היא תצא בקרוב ללונדון ותשטח בבית הספר למדעי המזרח ואפריקה את משנתה התומכת בחרם .  ובשובה היא תעיין בוודאי לא רק בספרי פילוסופיה - זהו מקצועה האקדמי - אלא גם בתלוש השכר שתקבל מן האוניברסיטה שהיא קוראת להחרים .  
ומהי הכותרת הכללית לסדרת ההרצאות שבהן תשתתף ד"ר מטר ?   " עזה :  גרניקה שלנו ".  כך ,  באוניברסיטת לונדון ,  תחת כותרת זועקת זו ,  משווים את חיל האוויר של ישראל ללופטוואפה ,  חיל האוויר של גרמניה הנאצית ,  שהפציץ ב ? 26 באפריל 1937 את העיירה גרניקה בחבל הבאסקים בספרד  ( היטלר רצה לסייע לכוחות פרנקו במלחמת האזרחים של ספרד בהפצצת העיירה השקטה הזו )  .  גרניקה הטבוחה היתה מאז לסמל של טבח אזרחים חפים מפשע .  בהשוואה נואלת זו בין מבצע עופרת יצוקה ברצועת עזה לבין הפצצת גרניקה משתתפת ,  כאמור ,  אשת אקדמיה מישראל .  כששאלתי אותה לפשר העניין ,  היא השיבה : " אין לי כל היסוס להשתתף בסדרת הרצאות תחת הכותרת הזאת ". 
מטר היא רק משל .  עמיתיה לקריאת החרם על ישראל פזורים באולמי ההרצאות בכל אוניברסיטאות ישראל .  לא כל המרצים בארץ שותפים לקריאה להחרים את האקדמיה ,  אך לצד הוויכוח הציבורי סביב השאלה  " כן אוניברסיטת אריאל או לא "  ראוי לדעת כי הוויכוח עמוק משאלה זו .  אין בעיה כי מרצה שחושב כך יקרא להחרים את האוניברסיטה שבדרך או את כל האוניברסיטאות בארץ ,  אבל חשוב שיוסיף וישמיע את קריאתו לא בשם הקתדרה השוכרת את מיומנותו האקדמית ומשלמת את שכרו .  לכך קוראים  " יושר אינטלקטואלי ". 

ריב אקדמי :  הערות על האוניברסיטה באריאל
nan
