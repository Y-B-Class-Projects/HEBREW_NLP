יגואר חתולה מחשמלת
יגואר מציגה מכונית סילון היברידית שמתחברת לשטקרים כפולים ,  מפיקה 970 כ"ס ,  מאיצה ל-100 קמ"ש ב-3.2 שניות ונראית כמו ..  .  XJ220
אמרה שכיחה בעולם תחרותי אומרת :  If you can't beat them ,  join them .  ואם כבר לקחת חלק בעניין ,  רצוי לגרום לכל הספקנים לשמוט את הלסתות .  היגואר C-X75 אינה עוד מהדורה פוליטית ירוקה מקרב מכוניות העל ,  ואף לא רעיון שייגנז .  המותג הבריטי-הודי חוגג על רקע 75 השנים למיסודו פריצה עתידנית לתרבות החשמל הגלגלית ,  ומציג את המכונית המתקדמת ביותר בפריס ,  שהיא גם במקרה הטכנולוגית ביותר שיגואר אי פעם ייצרה .  
הדמיון ל-XJ220 עליה השלום אינו מקרי .  המכונית נמוכה ורחבה כהומאז' למקור ההשראה  ( להזכירכם :  יותר מ-2 מ' רוחב )  .  הרעיון החזותי של מחלקת העיצוב הושרש דרך ציוני דרך בדפי ההיסטוריה של יגואר תוך איזכורים בולטים למכוניות כמו ה-D טייפ  ( 1954 )  ורמז או קדימון להופעתה החיצונית של ה-F-טייפ החדשה ,  המתמודדת של יגואר על כתר סגמנט הדו-מושביות היקרות ביניהן ב.מ.וו Z4 ופורשה בוקסטר .
 סימן ההיכר של ה-C-X75 מתואר כשיתוף פעולה טכנולוגי בין גופים שתרמו להרכבת המכונית .  'בליידון ג'טס' אחראית לצמד מנועי הסילון ו'באוורס אנד ווילקינס' למגוון מערכות החשמל .  כמקובל בימינו ,  האריזה החיצונית עוטה קרבון חלקי ,  והיתר אלומיניום לשמירה על משקל נמוך .  תא הנוסעים כולל עיצוב פנים של מטוסי-קרב ,  וכן הוא שופע בתכונות שתופענה בכלי-רכב סדרתיים בעתיד כגון שעון פנימי תוצרת 'ברמונט' שמותח את הקפיץ על ידי כוח ההאצה של המנוע .  עוד אופציה שווה לחורכי האספלט - מסך מגע שמוודא כי בהגעה ל'ימי מסלול'  ( נהיגה במסלולי מירוץ לציבור )  תעלנה על הצג המלצות באיזה מצב מומלץ לקבע את מערכות המכונית בכניסה לפיטס .  קיימת בחירה בין חמש אפשרויות כיול למתלים ולאופי המנוע .  
לאורך השנים יגואר XJ220 התקבעה בתודעת העולם ,  וגם אצל אלטון ג'ון ,  כמכונית פרובלמאטית מבחינת תמחור ושווק .  אך כולם זוכרים אותה כאחת המכוניות המהירות ביותר בעולם של אז - מעל ל-320 קמ"ש בתחילת שנות ה-90 ושיאי מהירות כובשים .  האבולוציה החשמלית שלה לא פחות מרשימה ,  ובמונחים של היום תחת הגבלות זיהום ובטיחות ,  ה-C-X75 אף מתעלה על כל הישגיה של ה-XJ220 ושמה בצילה פרשנויות אקולוגיות של פרארי ופורשה .
 שתי הטורבינות שלה מייצרות כל אחת 95 כ"ס ומשקלן כ-35 קילוגרמים ליחידה .  יחד עם ארבעה מנועים חשמליים בכל גלגל שמפיקים ביחד 780 כ"ס .  ההספק המרבי של 970 כ"ס שולח מעל 160 קג"מ לכל הגלגלים ,  ומאיץ בה ל-100 קמ"ש ב-3.2 שניות ול-160 קמ"ש ב-5.5 שניות .  המהירות המרבית אמנם  " רק "  328 קמ"ש ,  אך יש לזכור שזו מכונית כלאיים שנושאת עימה סוללות שמנות  ( ליתיום-יון )  ומסוגלת לנוע גם על כוח חשמלי בלבד לטווחים קצרים .  
השימוש בכוח חשמלי  ( ללא פליטת CO2 )  מוגבל ל-110 ק"מ .  הטעינה של הסוללות סופר-זריזה  ( פחות מ-6 שעות )  בזכות כניסות כפולות למתח חשמלי בצדדיה .  יגואר מציינת שבפונקציה מוגברת ,  חשמל בשילוב הטורבינות ,  הסוללות נטענות תוך כדי נסיעה והטווח מוגדל ל-900 ק"מ ,  בעוד מדד ה-CO2 משחרר לאוויר 28 גק"מ בלבד .  לא נשלול אפשרות ייצור לדגם הזה בווריאציה שונה ופחות מופרכת ,  אולם בזכות הקונספט אפשר לקבל מושג כיצד תיראנה מכוניות העתיד של יגואר .
  .
 
יגואר חתולה מחשמלת
יגואר מציגה מכונית סילון היברידית שמתחברת לשטקרים כפולים ,  מפיקה 970 כ"ס ,  מאיצה ל-100 קמ"ש ב-3.2 שניות ונראית כמו ..  .  XJ220

