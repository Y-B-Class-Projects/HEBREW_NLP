קנדה היא מעצמת החורף של ונקובר
שלוש מדליות זהב לפנות בוקר הבטיחו לקנדים את המקום הראשון בדירוג המדליות .  סלאלום :  מיכאל רנז'ין סיים במקום 35
משחקי החורף האולימפיים ,  ונקובר 2010 ,  יינעלו בלילה שבין ראשון לשני ,  כאשר שני אירועי ספורט נותרו להשלמתם :  מירוץ הסקי קרוס קאנטרי ל-50 קילומטרים לגברים ,  וגמר טורניר ההוקי קרח לגברים בין קנדה לארצות הברית .  המארחת קנדה הבטיחה למעשה את המקום הראשון בדירוג המדליות במשחקים ,  כשזכתה לפנות בוקר  ( ראשון )  בשלוש מדליות זהב .  
נבחרת הקרלינג לגברים ניצחה בגמר את נורבגיה 3:6 והייתה זו שהבטיחה את זכייתה של קנדה בדירוג המדליות ,  הישג משמעותי במיוחד למדינה שכבר אירחה בעבר פעמיים משחקים אולימפיים  ( קיץ וחורף )  ולא זכתה בהם אפילו במדליית זהב אחת .  
מאוחר יותר ,  הקנדים הבטיחו לעצמם מדליית זהב נוספת בתחרות הסלאלום לסנואובורד גברים ,  כשכאן מתחרים במקביל שני גולשים במורד .  ג'סי ג'יי אנדרסון היה הגולש שהצליח להתעמת עם תנאי מזג האוויר והערפל בצורה הטובה ביותר ,  וגבר בגמר על הפייבוריט מאוסטריה ,  אלוף העולם בנג'מין קארל .  
קנדה הבטיחה לעצמה את מדליית הזהב ה-13 במספר ,  בתחרות המרדף הקבוצתי בהחלקה מהירה .  הקנדים היו מהירים ב-21 מאיות מהרביעייה האמריקאית ,  כאשר הולנד זכתה במדליית הכסף אחרי ניצחון על נורבגיה בקרב על מדליית הארד .
 תחרויות הסקי האלפיני ננעלו הלילה  ( בין שבת לראשון )  עם קטגוריית הסלאלום לגברים .  הערפל הכבד מנע מכמות גדולה של המשתתפים לסיים את המסלול באחת משתי הירידות במורד במסגרת התחרות .  הנציג הישראלי ,  מיכאל רנז'ין ,  דווקא הצליח לסיים את המסלול והוא עשה זאת בזמן איטי מצטבר של 10 דקות מזה של המנצח .  רנז'ין סיים בסופו של דבר במקום ה-35 מבין 48 גולשים שסיימו ,  ולא הצליח לשפר את הישגו מטורינו 2006  ( מקום 32 )  .  
המנצח המאושר בתחרות היה ג'וליאנו ראזולי ,  שהביא לאיטליה את מדליית הזהב היחידה שלה במשחקי ונקובר .  ראזולי הוא למעשה גולש הסקי האלפיני האיטלקי שזוכה בתואר אולימפי מאז שעשה זאת אלברטו טומבה האגדי לפני 22 שנים ,  במשחקי קאלגרי 1988 .  בודי מילר האמריקאי לא הצליח לסיים את המסלול ,  כשהזוכה במדליית הכסף היה איביצ'ה קוסטליץ' הקרואטי ,  שהיה איטי מהאיטלקי ב-16 מאיות .  אנדרה מירר השבדי זכה במדליית הארד ,  כשבנג'מין רייך האוסטרי איכזב וסיים במקום הרביעי בלבד .
 תחרות דרמטית במיוחד הייתה במזחלות לרביעיות לגברים ,  כאשר ארצות הברית גברה על הפייבוריטית הברורה גרמניה .  הרביעייה האמריקאית עם הנהג סטיבן הולקומב הייתה המהירה ביותר ,  וחגגה תואר אולימפי ראשון לארצות הברית במזחלות מאז 1962 .  
אנדרה לאנדה הגרמני ,  נהג המזחלות האגדי שזכה במדליית הזהב במזחלות לזוגות ,  קיווה להשיג תואר נוסף בתחרות האחרונה שלו בקריירה ,  אבל הסתפק בסופו של דבר במדליית הכסף ,  אחרי שהגרמנים היו איטיים ב-38 מאיות מהאמריקאים .  קנדה זכתה במדליית הארד .
 1 .  קנדה 13 זהב ,  7 כסף ,  5 ארד 
2 .  גרמניה 10 ,  12 ,  7 
3 .  ארצות הברית 9 ,  14 ,  13 
4 .  נורבגיה 8 ,  8 ,  6 
5 .  דרום קוריאה 6 ,  6 ,  2

קנדה היא מעצמת החורף של ונקובר
שלוש מדליות זהב לפנות בוקר הבטיחו לקנדים את המקום הראשון בדירוג המדליות .  סלאלום :  מיכאל רנז'ין סיים במקום 35

