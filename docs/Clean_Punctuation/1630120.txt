גביע המדינה :  יפו גברה 1:2 על חדרה
לעיני 3,000 צופים ניצחה קביליו יפו מליגה ב' את חדרה מצמרת ליגה א' .  עופר ראובן : " אנחנו לא גימיק ,  ננצח גם בסיבוב הבא "
 מכבי קביליו יפו העפילה היום  ( שישי )  לסיבוב ח' בגביע המדינה ,  לאחר שגברה 1:2 על הפועל חדרה ,  שנמצאת ליגה מעליה ,  לעיני 3,000 צופים באיצטדיון בחדרה .  שתי הקבוצות נהנו מאווירה מצוינת ,  ויפו ,  מוליכת ליגה ב' מחוז א' ,  עלתה ליתרון ראשון בדקה ה-18 משער של ניסים בן דוד ,  שנגח מצוין אחרי הגבהה של פוליקר .  בדקה ה-56 ארז ירימי כבש את השני ,  אחרי שבספק נגע עם היד והכניע את שוער חדרה .
 שוער יפו ,  גבי בורשטיין ,  הראה יכולת נהדרת כשהציל מספר שערים בטוחים ,  אבל בדקה ה-89 אבי כהן הצליח לצמק ל-2:1 עבור חדרה ,  המדורגת במקום השני בליגה א' דרום .  בסופו של דבר זה לא הספיק לחניכיו העתידיים של שייע פייגנבוים ,  שצפוי להתמנות למאמן הקבוצה .  כעת אולי בקבוצה מבכים את פיטוריו של המאמן צחי תייר ,  ששוחרר מהקבוצה במהלך השבוע החולף ,  כאשר על פי מקורבים לתייר הפיטורים הגיעו על רקע העובדה שהוא לא אישר לאחיו של ראש עיריית חדרה להיכנס לחדר ההלבשה במהלך משחק של הקבוצה .
 שי מאור ועופר ראובן ,  מאמני הקבוצה המנצחת ,  אמרו בסיום : " אנחנו לא גימיק ,  ראיתם איזה קהל נהדר יש לנו .  אנחנו לא סינדרלה ,  נעבור שלב גם בסיבוב הבא ". 

גביע המדינה :  יפו גברה 1:2 על חדרה
לעיני 3,000 צופים ניצחה קביליו יפו מליגה ב' את חדרה מצמרת ליגה א' .  עופר ראובן : " אנחנו לא גימיק ,  ננצח גם בסיבוב הבא "
 
