ברק למזכ"ל האו"ם :  סייע לחידוש המו"מ
שר הביטחון שוחח בטלפון עם באן קי-מון וביקש ממנו לעשות כל שביכולתו כדי לקדם את חידוש המשא ומתן עם הפלסטינים .  ברק עדכן את באן בכך שישראל דואגת לצרכים ההומניטריים בעזה
שר הביטחון אהוד ברק שוחח היום  ( שלישי )  בטלפון עם מזכ"ל האו"ם באן קי-מון ועדכן אותו בהתפתחויות באזור .  השניים שוחחו על המאמץ לחידוש התהליך המדיני בין ישראל לפלסטינים .  במהלך השיחה ברק ביקש ממזכ"ל האו"ם לסייע בחידוש המו"מ עם יו"ר הרשות הפלסטינית אבו מאזן .  בתוך כך עדכן ברק את באן בכך שישראל דואגת לצרכים ההומניטריים בעזה .  
אתמול נפגש ברק עם שליח הקוורטט טוני בלייר ודן עמו בתהליך המדיני .  ברק ביקש מבלייר לפעול לכך שהאירופים ילשבו ידיים עם ארצות הברית ועם מצרים בניסיון לחדש את התהליך המדיני בין ישראל לפלסטינים .  
ראש הממשלה בנימין נתניהו אמר אתמול בפתח ישיבת סיעת הליכוד כי  " מאז כינון הממשלה אני קורא לחידוש המו"מ עם הפלסטינים ללא תנאים מוקדמים .  אני מאמין שהמו"מ על עצם הכניסה למו"מ עיכב אותנו די והותר .  בשבועות האחרונים אני מתרשם שיש שינוי מסוים באווירה .  אני מקווה שקיימת הבשלה שתאפשר את הנעת התהליך המדיני .  בהקשר הזה אני רואה בתקשורת כל מיני עמדות מדיניות ,  תוכניות וקווי גבול שכביכול מיוחסים לי ". 
נתניהו הוסיף כי  " אני רוצה להבהיר בצורה חד משמעית כי עמדותיי לא השתנו .  אמרתי בעבר שישראל מוכנה להיכנס למשא ומתן מיידי עם הרשות הפלסטינית ללא תנאים מוקדמים .  בהמשך המשא ומתן כל צד חופשי להעלות את עמדותיו .  אנחנו רציניים בכוונתנו להגיע להסדר שלום .  נעמוד על כך שתוצאות המשא ומתן יקבעו סביב שולחן הדיונים בסופו של התהליך ובוודאי לא בתחילתו ". 

ברק למזכ"ל האו"ם :  סייע לחידוש המו"מ
שר הביטחון שוחח בטלפון עם באן קי-מון וביקש ממנו לעשות כל שביכולתו כדי לקדם את חידוש המשא ומתן עם הפלסטינים .  ברק עדכן את באן בכך שישראל דואגת לצרכים ההומניטריים בעזה

