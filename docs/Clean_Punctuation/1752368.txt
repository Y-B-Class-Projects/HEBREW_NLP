עימותים ברהט בעקבות הריסת מסגד
ראש עיריית רהט הכריז על שביתה כללית בעיר בעקבות הריסת מבנה לא חוקי ששימש כמסגד במהלך הלילה .  תושבים זועמים יידו אבנים לעבר הפקחים והשוטרים וחמישה מהם נעצרו
עיריית רהט הכריזה הבוקר  ( ראשון )  על שביתה כללית בעיר בעקבות הריסת המבנה ששימש כמסגד הלילה .  זאת למרות שראש העיר ,  פאיז אבו סהיבן ,  הודה כי הוא עצמו החל בפעולות למנוע את הקמת המסגד . " לא הודיעו לי שבאים להרוס היום .  בשתיים בלילה הודיעו לי תושבים על כוחות משטרה בעיר ,  יצאתי לראות ,  וראיתי שהורסים ",  אמר אבו סהיבן לוואלה !  חדשות . " החלטנו על שביתה כי הם עשו את זה תשעה ימים לפני החגים .  ניסיתי לבקש שימתינו ".  אבו סהיבן ציין כי מבחינת המנהל כל קיומם של הבדואים הוא בלתי חוקי . " אני לא מבין למה החליטו דווקא עכשיו ולמה לא הודיעו לי על כך ",  אמר .
 במהלך הלילה הגיעו פקחי מנהל מקרקעי ישראל בסיוע של כ-700 שוטרים והרסו את המבנה בכפוף לצו בית משפט שקבע בערכאות שונות כי המבנה הוקם באופן בלתי חוקי ויש להרסו .  במהלך ההריסה הגיעו למקום עשרות מתושבי היישוב שניסו למנוע את ביצועה .  חלק מהתושבים אף יידו אבנים לעבר הכוחות וחמישה מהם נעצרו .
 במנהל מקרקעי ישראל טוענים כי מדובר במבנה לא חוקי ,  שנבנה לפני כשבעה חודשים ,  תוך פלישה והסגת גבול במקרקעי ציבור . " הקמת המבנה בוצעה תוך פעולות התרסה בוטות ,  נגד המדינה ,  הכוללות קביעת עובדות בשטח ,  בנייה בלתי חוקית ופלישה לקרקעות המדינה .  המינהל פעל בהתאם לסמכויותיו על פי החוק ,  ולאחר שבתי המשפט חזרו וקבעו ,  בשורת החלטות שיפוטיות ,  כי המבנה נבנה בניגוד לכל דין ,  תוך פלישה למקרקעי ציבור ,  בחוסר תום לב ותוך זלזול בשלטון החוק ".  
עוד טוענים במנהל כי לא היתה כל הצדקה לבניית המסגד במקום ובדרך בה נבנה . " בעיר רהט קיימים עשרות מסגדים ,  ומעבר לכך ,  במגרש סמוך במרחק של כ-250 מ' בלבד ממתין מוכן ומזומן מגרש ,  אשר יועד לכתחילה למבני ציבור ובכלל זה למסגד ,  ולא היתה כל מניעה לפעול לקידום תוכנית ולקבלת היתרים לבניית מסגד במגרש זה ,  אך דבר זה לא נעשה על ידי הפולשים ".   
" מינהל מקרקעי ישראל ימשיך לשמש נאמן הציבור בשמירה על קרקעות המדינה מפני פלישות והסגות גבול ויפעל בכל הדרכים החוקיות העומדות לרשותו לפינוי וסילוק פולשים מקרקעות בניהולו ,  לטובת הדורות הבאים ". 
לדברי המשטרה ,  המסגד הוקם על ידי פולשים שהגיעו ליישוב בשליחות הפלג הצפוני של התנועה האסלמית .  מהמשטרה נמסר כי הליך הפינוי בוצע לאחר שמוצו כל תהליכי ההידברות עם הפולשים ובוצעו הפעולות המשפטיות המתאימות .  עוד אמרו במשטרה כי לפני הפינוי הוצאו כל תשמישי הקדושה מהמבנה .
 מפקד המחוז הדרומי ניצב יוחנן דנינו אמר כי  " השארת המבנה על תילו היתה מהווה פגיעה חמורה בשלטון החוק ואות לציבור כי חוטא ייצא נשכר מזלזול בוטה בחוק ".  מפקד מרחב הנגב תנ"צ אבשלום פלד אמר בתום הפעילות כי  " היחידות הופעלו כדי לאכוף את החוק .  הפעולה העבירה מסר כי ממשלת ישראל לא תעלים עין מפגיעה בחוק והיא בוצעה תוך התחשבות מקסימלית ברגשות הדת המוסלמית ".  במשטרה הוסיפו כי אין מחסור במקומות תפילה ביישוב .
 גורמי אכיפה אומרים כי אנשי התנועה האיסלמית שהקימו את המסגד פעלו בהתרסה לאורך כל הדרך וסירבו להקים המבנה במקום מוסדר שהוצע להם .  עוד נטען כי מקימי המסגד התחברו באופן בלתי חוקי לרשת החשמל והתעלמו מצווי הריסה שהונפקו על ידי העירייה .  בנוסף ,  נטען כי תושבי השכונה לא רצו כלל את המסגד בקרבתם והדבר התבטא במספר המועט יחסית של התושבים שהגיעו למחות נגד הריסתו .
 ח"כ טלב א-סנע  ( רע"מ-תע"ל )  התייחס להרס המסגד אותה הגדיר כמעשה מרושע ,  פרובוקטיבי וחסר תכלית הגיונית ,  במיוחד לאור התכנית שהגישה עיריית רהט להכשרת המסגד . " מדינת ישראל המתעלמת מפסיקת בג"ץ בכל הנוגע לבנייה הבלתי-חוקית במגזר היהודי ,  במבצע של גנבים בלילה ,  הורסת מסגד בלב רהט .  מעשה ההריסה האלים והברוטלי לא יהרוס את רצוננו להמשיך לחיות ולבנות והמסגד ייבנה על אפם וחמתם של כל הגזענים ,  כולל אלה שנושאים את שם אכיפת החוק לשווא ",  אמר א-סנע .  
עדכון ראשון :  3:44

עימותים ברהט בעקבות הריסת מסגד
ראש עיריית רהט הכריז על שביתה כללית בעיר בעקבות הריסת מבנה לא חוקי ששימש כמסגד במהלך הלילה .  תושבים זועמים יידו אבנים לעבר הפקחים והשוטרים וחמישה מהם נעצרו

