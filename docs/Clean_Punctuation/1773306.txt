ריבלין : " הודעת האוצר על התקציב מריחה רע "
 ריבלין ביקר את הודעתו המסורבלת של סגן שר האוצר ,  ח"כ יצחק כהן ,  לפיה חוק התקציב לא הובא להצבעה שכן  " אין חובה להביא את החוק להצבעה כי אין הסכם בכתב באשר להצבעה "
 יו"ר הכנסת ,  ראובן ריבלין ,  מתח היום  ( שלישי )  ביקורת על אופן בו ניסחה הממשלה את ההודעה על ההסכמים הקואליציוניים בהקשר לתקציב הדו-שנתי שאושר בוועדת הכספים .  בתשובה לשאלת השר בנימין בגין במהלך הדיונים על התקציב ,  טען ריבלין כי ההודעה  " כשרה אך מריחה רע ",  שכן לדבריו היא ניתנה באופן סתום ולקוני . " הממשלה מחויבת להביא בפני הכנסת מידע מפורט וברור ,  ולא להסתפק במתן מידע חלקי המאלץ את הח"כים לחפש את משמעויותיו המלאות ,  במיוחד בנושאים רגישים ",  הוסיף ריבלין .
 נוכח פנייתו של היו"ר ולאחר שגם ח"כ חיים אורון  ( מרצ )  מתח ביקורת על כך ,  גיבש היועץ המשפטי לכנסת עו"ד אייל ינון חוות דעת בנושא .  במסמך כתב ינון בין היתר : " גם אם הודעת הממשלה מהווה 'כתב חידה' ,  הרי שבסופו של דבר היא כוללת הפניות פרטניות ומדויקות לסעיפים בהסכמים הקואליציוניים .  בנסיבות אלו מלכתחילה מן הראוי היה שהודעת הממשלה תכלול ותציין את הפרטים הרלוונטיים ,  ולא תסתפק בהפניה לסעיפים סתומים ". 
זעמו של ריבלין יצא בעקבות הודעה שפרסם סגן שר האוצר ,  ח"כ יצחק כהן  ( ש"ס )  ,  לפיה  " אין הסכם בכתב באשר להצבעה על חוק התקציב לשנים 2011-2012 ,  ולכן אין חובה להביא את ההסכמים בפני הכנסת .  עם זאת ,  לשם הזהירות ומתוך רצון לקיים את רוח הסעיף ,  אבקש להודיע כי הוחלט לפעול בהתאם לסעיפים באותם הסכמים קואליציוניים שנערכו בקשר להצבעה על חוק התקציב לשנים 2009-2010 ". 

ריבלין : " הודעת האוצר על התקציב מריחה רע "
 ריבלין ביקר את הודעתו המסורבלת של סגן שר האוצר ,  ח"כ יצחק כהן ,  לפיה חוק התקציב לא הובא להצבעה שכן  " אין חובה להביא את החוק להצבעה כי אין הסכם בכתב באשר להצבעה "
 
