התואר החדש של מצנע 
האלוף  ( במיל' )  עמרם מצנע יקבל בקרוב תואר דוקטור של כבוד ,  על תרומתו לחיזוק העיר ירוחם .  מצנע ,  שמשמש ראש מועצת ירוחם ,  יקבל ביום ראשון הבא תואר דוקטור כבוד לפילוסופיה מאוניברסיטת בן-גוריון ,  במסגרת יום בן-גוריון .  מצנע ,  שכיהן בעבר כראש עיריית חיפה וכיו"ר מפלגת העבודה ,  קיבל ב-2007 את אות אביר איכות השלטון על תרומתו הייחודית לחיזוק איכות השלטון ולקידום המשק והחברה בישראל .  רק השנה קיבל מצנע תואר דוקטור לשם כבוד מהטכניון וזכה בפרס יגאל אלון .  יחד עם מצנע ,  יתכבדו בתואר גם הסופר א.ב .  יהושע ,  פרופ' יקותיאל גרשוני ,  פרופ' אליאורה רון ופרופ' רחל אלבוים-דרור .  בטקס יוענק גם תואר יקיר הנגב לאמנית יהודית מאיר ,  המתגוררת בבאר שבע .
 
התואר החדש של מצנע 
nan
