יו"ר תאגיד גרנות : " איפה כתוב שקיבוצניק צריך להיות עני ,  מסכן ויושב על הגבול ?  "
 הוא השותף של דודי ויסמן ,  האיש שבחש בעסקת תנובה מאחורי הקלעים והאדם המשפיע ביותר על החקלאות בישראל ■ כל זה לא מפריע לו להיות קיבוצניק גאה ■ ראיון ראשון עם איציק בדר ,  המנהל את אחד הארגונים הקיבוציים החזקים במדינה ,  שמגלגל בחשאי כ-3 מיליארד שקל בש
בראש השנה האחרון חילק תאגיד גרנות כשי לחבריו את  " הביתה ",  ספרו של אסף ענברי .  ענברי ,  בן קיבוץ אפיקים ,  סוקר בדחיסות ובתמציתיות מרתקת את השינויים שעבר הקיבוץ מהקמתו .  הספר נחתם בתיאור ענייני ומצמרר של ההפרטה ,  הכולל את המשפט : " הדשאים שמרחיבי הדירות עוד לא הפקיעו ושמובילי הרהיטים של התושבים עוד לא רמסו ,  היו ירוקים כמו לפני ההפרטה ".  איציק בדר ,  יו"ר תאגיד גרנות ,  עדיין שומר כמה עותקים של הספר במשרדו .  כשהשיחה גולשת לשאלות הנוגעות לעתידו של הקיבוץ ,  הוא שולף עותק אחד ושולח אותנו לקרוא .  לא ,  אין לו ספקות .  ברור לו כי הקיבוץ צריך להמשיך ולהתקיים . " גם לי היה קשה לקבל את השינויים החלים בקיבוץ ,  אבל אתה מוכרח להבין שהעולם משתנה .  וכשאתה מבין את זה אתה אומר 'אוקיי .  לא צריך להסתכל על זה כעל אסון .  אמצא את ההזדמנויות' .  אני חושב שהקיבוץ המשתנה - או אם תרצו ,  המודרני - מתאים יותר לחברים ולעולם כיום ".  האופטימיות שלו מתבטאת גם במכתב שצורף לכל עותק ,  בו כתב : " אני משוכנע שהפרקים שנכתבים כיום במעשינו לא יהיו פחותים מהפרקים שנכתבו בעבר ".  בדר מנהל את אחד הארגונים הקיבוציים הגדולים והחזקים ביותר ,  תאגיד גרנות ,  כבר 15 שנה .  בגרנות חברים כמה מהקיבוצים החזקים והעשירים בישראל ,  ביניהם שפיים ,  יקום וגם הקיבוץ של בדר ,  גבעת חיים מאוחד .  התאגיד הוקם ב-1943 כארגון קניות .  הוא כולל 20 מפעלים ותאגידים שבבעלותם של 41 קיבוצים ומושבים במישור החוף ,  והמחזור השנתי שלו מגיע לכ-3 מיליארד שקל .  גרנות נמנה עם 100 הקואופרטיבים הגדולים בעולם .  כיו"ר גרנות ,  יושב בדר בדירקטוריונים של דור אלון ,  של רבוע כחול ושל שלל חברות נוספות .  כשאנחנו נכנסים למשרדו ,  הוא בדיוק מתייק את החוזה שחתם עם דודי ויסמן ,  מנכ"ל אלון ,  לניהול משותף של החברה ל-15 שנים נוספות .  למה 15 ?  כי אחרי שאפריקה ישראל יצאה מהשותפות ,  בדר רצה להבטיח שעל אף מיעוט המניות של גרנות לעומת חלקן של השותפות של דודי ויסמן ושל עו"ד שרגא בירן ,  כוחם של הקיבוצים לא ייפגע .  בדר רצה לערוך הסכם שאינו תחום בזמן .  עורך דינו הסביר כי אלה הסכמים גרועים .  יש עוד ארגוני קניות קיבוציים גדולים ,  אבל במהלך השנים תפס בדר מעמד מוביל בתקשורת - לא מעט גם בגלל מהלכים קולניים שהוביל ,  למשל בניסיון להביא לכך שנציגי תנועת ההתיישבות ירכשו את תנובה יחד עם מאיר שמיר - שבמקרה או לא במקרה ,  הוא בן דודו של בדר .  ייתכן שהבולטות של בדר נובעת מהמעורבות בפריגת ,  בדור אלון וברבוע כחול ומהעובדה שהוא אחד מהאנשים המכהנים בהכי הרבה דירקטוריונים בישראל .  הוא נחשב לאיש עסקים הגון וענייני .  הנכסים העיקריים שלו הם אמינות ,  חלקו בהבראת קיבוץ גבעת חיים מאוחד במשבר הקיבוצים הגדול של שנות ה-80 במאה הקודמת ,  והצלחתו להקים מערכת כלכלית איתנה פיננסית כמו קבוצת גרנות .  בדרך להשגת מטרותיו הוא אינו חושש מכניסה לעימותים .  כך ,  למשל ,  בדר לא חשש להתעמת ישירות עם אריק רייכמן ,  המנכ"ל הקודם של תנובה ,  הן על רקע סוגיות בניהול השוטף של החברה ,  ובעיקר על רקע התהליך הלא שקוף והבעייתי של מכירת תנובה לאייפקס ,  שהסתיים בינואר 2008 .  הניסיון של בדר להכשיל את המכירה ,  פרויקט הדגל של זהבית כהן כמנכ"לית אייפקס ,  טמן את זרעי המתיחות שלא שככה מאז בינו לבין כהן .  בדר עצמו בוחר פעמים רבות לדבר כנציג הקיבוצים .  לעתים ,  כמו בשאלות סביב רכישת תנובה ,  הוא מציג דעה המנוגדת למזכירי התנועות הקיבוציות .  בעוד בדר קרא לקיבוצים שלא למכור את מלוא החזקותיהם בתנובה ,  מזכירי התנועות דווקא צידדו במכירה .  כיום ,  לאחר שהקיבוצים הגיעו להחזקה של כ-23% בחברה ורואים בכך ברכה ,  מבטל בדר את שאלת הוויכוח ואומר כי נכון היה שארגוני הקניות הם שיובילו את הרכישות .  בעת רכישת תנובה ,  כמו באירועים אחרים ,  בדר לא ממש שקל מלים .  הוא איש שנוטה לומר את שעל לבו בלי מסננים ,  באופן ישיר ,  עד כי השומע שואל עצמו לעתים אם לא מדובר באמירה ישירה מדי .  בדר לא רואה בכך בעיה .  האם כבן קיבוץ שילדיו גדלו בו ,  ומגדלים בו נכדים ,  הוא שילם על כך מחיר ?  הוא לא סבור כך . " בקיבוץ יש גם אנשים שלא אוהבים אותי ,  וזה בסדר .  בדרך כלל זכיתי לקונסנזוס רחב ,  אבל לא כולם חייבים לאהוב אותי ",  הוא אומר .  יש בתנועה הקיבוצית מי שיקראו לו מגלומן ,  אבל גם הם מודים כי לבדר יש קבלות .  לטענות כי הוא מולך מאחר שאין לו בעלים ,  הוא משיב כי מדי כשלוש שנים עומדת הנהגתו למבחן והוא נבחר מחדש .  הקיבוצים ,  הוא מסביר ,  הבינו כבר מזמן כי לרוטציה הכפויה בתפקידי הניהול היה מחיר וכי יש יתרון להמשכיות .  הוא איש צנום .  לבושו נטול מותגים המצהירים על עלותם ,  אבל הוא נוסע ברכב שטח מסוג סובארו פורסטר .  כששואלים אותו בהתרסה על העובדה שהוא מתנייד בסמל סטטוס ,  הוא צוחק ואומר : " סמל סטטוס ?  !  זה הרכב היחיד שלא נהרס בנסיעה בשדות ".  הדיון על כסף מצחיק את בדר .  כך גם השאלה אם היה רוצה להיות ברשימת  " החתולים השמנים ",  כלומר מקבלי המשכורות הגבוהות במשק . " אני לא רוצה להיות חתול - לא רזה ולא שמן ",  הוא עונה בחיוך ממזרי . " זה לא המגרש שלי .  אף פעם לא חשבתי על עצמי ככזה שמגיעה לו משכורת עתק .  אני גם לא בטוח שמשכורות העתק אכן מגיעות לאלה המקבלים אותן .  אני מנהל את העסקים בשם שולחי .  הם מנהלים את העסקים שלהם - בעצם ,  לא תמיד שלהם .  בכל מקרה ,  אני יודע עד כמה קשה להרוויח שקל ".  כששואלים אותו אם הוא סוציאליסט ,  הוא עונה בבטחה  " כן ".  אחר כך הוא גולש להסבר מורכב יותר . " מיהו סוציאליסט ומיהו קפיטליסט במונחים של 2010 ?  הרי שופטים סוציאליזם בהתאם למה שהיה מקובל בתחילת המאה הקודמת .  כיום אף ברור שהקפיטליזם שאיפיין את העשורים האחרונים חייב להשתנות .  צריכה להיבנות סינתזה ומערכת מאוזנת חדשה ,  שתצליח לשלב בין מערכת חברתית לעסקית ".  הוא גאה בעבודתו .  הוא לוקח אותנו למסע בין מטעי האבוקדו ,  המושקים ברובם במים מושבים  ( מים שעברו תהליך טיהור והוחזרו לשימוש )  ובמאגר החדש של קיבוץ מעיין צבי ,  שבו שטים שקנאים הנחים מנדידתם .  הכל שייך לקיבוצים והוקם בסיוע מימוני של גרנות .  גרנות הוא מלווה גדול למדי .  בין השקעותיו :  70-80 מיליון שקל בנטיעה ובחידוש של מטעי האבוקדו בשטחי המועצה בסיוע של גרנות ;  כ-50 מיליון שקל שקיבלו יישובים כדי להתאים את הרפתות לרפורמה במשק החלב ,  30-40 מיליון שקל להסדרים עבור קיבוצים בקשיים ,  250 מיליון שקל לרכישת חלקה של גרנות בתנובה ועשרות מיליוני שקלים בפיתוח עסקים חדשים ,  כמו החברה שבנתה את מאגר המים שלצדו אנחנו נמצאים . " התחלנו כשראינו שהיישובים לא יחדשו מטעים ,  בגלל המצוקה הכלכלית וחנק האשראי של הבנקים ",  אומר בדר . " ראינו בזה חלק מהתפקיד שלנו .  ראינו שאם אנחנו לא עושים זאת ,  כל מיני אנשים באים בהצעות אחרות לשימוש בקרקע .  משרד החקלאות איפשר לנו לעשות זאת באמצעות חוק ההתיישבות ".  אולי מדובר פשוט בהשקעות בעלות סיכון ללווים מסוכנים ,  שלא היו זוכים למימון של הבנקים ?   " התשואה על השקעה בחקלאות נמוכה באופן יחסי .  לא סתם יש בעולם בנקים שמתמחים בתחום .  מאחר שאין תמיכה ואין ליווי רגולטורי ,  החקלאים הקטנים במצוקה .  שלחו מושבים לחבל תענך .  נתנו להם קצת קרקע ולולים .  אחר כך החליטה המדינה שהיא מבטלת את השיטה של מכסות ייצור כי רוצים תחרות - אבל אי אפשר להתחרות כשיש רק 40 דונם ,  בשל עלויות ההשקעה הקבועה המתפזרת על שטח קטן מדי .  המדינה פשוט הסירה את האחריות שיש לה כלפי החקלאים האלה .  כשהם מנסים להתפרנס הם נהפכים לאויבי המדינה ,  כי הם מנצלים את הלול שננטש ועוברים על החוק בגלל שימוש חורג .  אבל תראו איך אנחנו בונים עם ההלוואות שנתנו .  איך אנחנו מתייחסים לסיכון .  כל אילי ההון שהתבוננו בהם בסגידה ,  לקחו מהציבור כסף והימרו עליו .  אנחנו בונים לאט כיום ,  ואין לנו מה להתבייש בתוצאות העסקיות שלנו ".   נטעתם המון עצי אבוקדו .  מאיפה יש לכם מים להשקות את המטעים האלה ?   " הבון-טון הוא לתקוף את החקלאות ואת החקלאים .  70%-80% אחוז מהמים במשקי גרנות הם מים מושבים .  בעוד כשלוש שנים יהיו פה ליטרים מיותרים של מים .  אנחנו הרי מטפלים במים שהולכים לביוב .  ככל שיתפילו יותר מים ,  יהיו יותר מים שצריך לטפל בהם .  השאלה היא עד כמה המדינה תהפוך את הטיפול לכדאי .  בכלל ,  התנהלות המדינה בשאלת המים היא לא אפשרית .  זה מתחיל במה שנראה הכי טריוויאלי - יושבת ועדה בכנסת ומחליטה לשנות את מחיר המים ".  אבל ככה עושים גם למשקי הבית .  ראה את הצעקה שקמה על מס הבצורת ועכשיו של העלאת תעריפי המים ב-25% . " בניגוד לבתים פרטיים ,  בהתיישבות החקלאית המים הם אמצעי ייצור .  אי אפשר להתפרנס מחקלאות כשמחיר המים מוכפל ".  אתם נמצאים בתחום הלא נכון .  לפי התנהלות מדינת ישראל ,  קובעי המדיניות החליטו שהחקלאות כבר אינה חשובה כבעבר - היא תופסת קרקעות וגוזלת מים - ואתה נאבק לשמר ענף שכבר אין בו צורך . " אם מדינת ישראל מחליטה שהיא לא רוצה חקלאות ,  אנחנו באים ואומרים שחקלאות היא שורש של עם ושורש של מדינה .  זאת לא רק פרנסה .  זאת ריאה ירוקה .  זה ייצור מזון ,  שהוא שאלה ביטחונית .  אני גם לא חושב שהמדינה החליטה שהיא לא רוצה חקלאים .  היא רק לקחה להם פה קצת ושם קצת ,  ואמרה :  'שיסתדרו' - וכשהם מסתדרים ,  כולם עטים עליהם ".  כשבדר אומר  " עטים עליהם ",  הוא מתכוון בעיקר למינהל מקרקעי ישראל .  לבדר בטן מלאה על התנהלות המינהל בשאלת קרקעות הקיבוצים . " מערכת היחסים בין הקיבוץ למינהל היא בלתי אפשרית .  הקיבוץ הוא לא בר רשות ולא בר זכות בנחלה שלו .  המינהל מעכב במשך שנים חידוש של חוזים ארוכי טווח עם הקיבוצים .  מפעם לפעם ,  המינהל מחליט באופן חד צדדי על שינוי הסכמים .  ההסכמים שנחתמו עם הקיבוצים הם ברובם מלפני קום המדינה .  מערכת היחסים והפרנסה התאימו להקמת המדינה .  הקיבוצים ראו עצמם בהזדהות מלאה עם המדינה ,  ולא עלה על דעתם שהמדינה תצא נגדם .  חלק מהקיבוצים העבירו קרקעות פרטיות לקק"ל ומשם למינהל .  לדוגמה ,  כפר גליקסון העביר קרקעות שהשתייכו לברון אדמונד דה רוטשילד באותה תקופה ,  ובגבעת עדה רשמו את הקרקעות על שמם של אנשים פרטיים ".  אבל אתם יושבים על קרקעות יקרות שיכולות לשמש להגדלת ערים ויישובים אחרים .  למה שדווקא אתם תיהנו מקרקעות שניתנו לצורך שימוש חקלאי ?   " אף פעם לא אמרנו 'שלא יגדילו את תל אביב' .  אין בלבי על רעננה ,  על כפר סבא או על נתניה .  הוויכוח הוא על מה מגיע לנו אם אנחנו מחזירים קרקעות למדינה .  רוצים לתת לנו פיצוי חקלאי - ואנחנו אומרים ,  'בואו נדבר על זכויות' .  את מדינת ישראל מנהלים פקידים שנעזרים במשפטנים .  תפישת הפקידות במקומות רבים היא שהאזרח הוא בעצם גנב ,  ושתפקיד הפקיד להגן על הכלל ".  את הסממן ואת הבעיה בדר מוצא בבג"ץ שהגישה תנועת הקשת הדמוקרטית המזרחית .  ב-2002 עתרה הקשת המזרחית לבג"ץ בנוגע להחלטות שהתקבלו במינהל מקרקעי ישראל בשנות ה-90 .  החלטות אלה התירו למושבים ולקיבוצים להפריט אדמות ולשנות את ייעודן החקלאי למסחר ,  לתעשייה ,  למגורים ולתיירות .  בעתירתה טענה הקשת המזרחית כי החלטות אלה מעדיפות שלא כדין את המגזר החקלאי ,  ומנציחות לדורות את הפערים בין בעלי הקרקעות ,  יהודים אשכנזים המהווים לא יותר מ-5% מאזרחי המדינה ,  לבין האוכלוסיות החלשות ,  יהודים מזרחים תושבי עיירות הפיתוח ושכונות העוני .  בעקבות עתירת הקשת המזרחית ,  ביטל בג"ץ את החלטות מינהל מקרקעי ישראל מ-1995  ( החלטות 737 ,  727 ,  717 )  ,  בנוגע לפיצויים שיינתנו לקיבוצים ולמושבים על מכירת קרקעות חקלאיות שהוסבו לבנייה .  קרקעות אלה הן אדמות שקיבוצים ומושבים קיבלו מהמדינה בחכירה לצורך שימוש חקלאי ,  לאחר שהופקעו מהאוכלוסיה הערבית אחרי הקמת המדינה ב-1948 .  החלטת בג"ץ קבעה כי מינהל מקרקעי ישראל מוסמך לקבל החלטות חדשות במקום אלה שבוטלו ,  וכי על הכנסת להסדיר את העקרונות שעל פיהם יתקבלו החלטות אלו . " בבג"ץ הקשת המזרחית ,  בג"ץ הוציאו פסיקה שבינה לבין משפט אין כלום .  הפסיקה אומרת שההטבות שניתנו לקיבוצים על ידי הממשלה בתקופת ממשלתו של יצחק רבין ,  אינן מידתיות ואינן עומדות בצדק חלוקתי .  ההחלטות שבוטלו נתנו לחקלאים אפשרות ליהנות מאחוז מסוים מכל פרויקט .  בג"ץ קבע כי יש לעשות צדק חלוקתי ,  אבל לא קבע מהו הצדק .  אז לא מצליחים לקבל החלטות והמינהל מנצל כל חריץ וסדק כדי להתעמר בחברי הקיבוץ ",  אומר בדר .  למה הכוונה ?   " אם מכרת במרכול ארטיק למישהו שאינו חבר קיבוץ - זה שימוש חורג ,  כי עסקת במסחר ולא בעבודה חקלאית .  השכרת חדר ?  עשית שימוש חורג ,  כי אתה עוסק בנדל"ן ולא בעבודה חקלאית .  הרפורמה של ראש הממשלה בנימין נתניהו ,  שאני מסכים עמה ,  נועדה לנתק את החיכוך בין האזרח למינהל .  גם אני בעד פחות חיכוך עם הרגולציה .  סגירת מרפסת זה כאין וכאפס לעומת החיכוך שיש לקיבוצים עם המינהל .  אנחנו רק רצינו את זכות היזמות .  זה אומר שזכותנו ליזום ללא מכרז ,  ושעלינו לשלם את עלות הקרקע לפי הערכת שמאי . " יש טענה שלפיה הקרקעות שאנחנו מחזיקים בהן הן קרקעות לא מהוונות  ( כלומר שלא שולם מראש מלוא הסכום על חכירתן ,  ס"ק ,  י"ג )  - זה מופרך ,  כי שילמנו דמי חכירה בשבילן ,  ואם היינו צריכים לשלם 3.75% משווי הקרקע ,  כפי שהיה במקומות אחרים ,  היינו נפטרים מהמינהל .  אבל הוא מבקש יותר מ-30% .  אנחנו רוצים לקבל זכויות שמגיעות לנו בגלל היותנו המחזיקים בנכס יותר מ-50 שנה .  לא באים למי שקיבלו בגרושים בתים בצהלה או ברמת החי"ל לאחר מלחמת השחרור ,  ומבקשים שיחזירו את הכסף כי הקרקע שעליה הם יושבים שווה מיליונים כיום ".  שלא בטובת הקיבוצים ,  שאלת עתיד הקרקעות שלהם מייצרת רייטינג ומעוררת עניין .  רק לפני שבועיים שוב הקדישה לעניין חברת החדשות של ערוץ 2 כתבה בשבת .  מפעלים לא מורשים נראו על קרקעות של מושבים ותושבי שכונות קהילתיות בקיבוצים הציגו תשלומים שנגבו מהם שלא כחוק .  מקומו של נציג הקשת המזרחית לא נפקד גם הוא מהכתבה .  למרות הניסיון ליצור כתבה מאוזנת ,  הטון היה מוכר :  המושבים והקיבוצים מנצלים את האדמות שקיבלו מהמינהל לעשיית הון שלא כדין ועל חשבונם של אחרים .  מנקודת מבטם של הקיבוצים ,  הסיפור נראה שונה מעט .  חלקם ,  בגלל חוסר הבהירות הנוגע לקרקעות ובשל המעורבות של המינהל ,  מתקשים לקבל כיום אישורים להרחבה ולבנייה של בתים חדשים .  בקיבוצים שבניהם שבים הביתה או שבהם אנשים המעוניינים להיקלט כחברים ,  מדובר בבעיה מורכבת .  גם ההרחבות של הקיבוצים לא נולדו מתוך רצון לעשות הון מהאדמה ,  אלא מתוך צורך להזרים דם חדש לקיבוצים .  הסכומים שנגבו נועדו על פי רוב לתשלום לבנקים ,  שלהם היתה הקרקע משועבדת .  בדר נחרץ גם בשאלת ההרחבות : " הרחבות השכונות בקיבוצים הן רעה חולה ,  כי החיבור בין חברי הקיבוצים לאוכלוסיה החדשה צופן הרבה נקודות חיכוך .  ייתכן שיש יישובים ,  בעיקר בפריפריה ,  שזאת דרכם לשרוד .  אבל כיום ,  לאחר השינויים שעברו הקיבוצים - הפרטה ,  שכר דיפרנציאלי - הם נהפכו לאטרקטיביים לבנים ולנקלטים ",  הוא קובע.לדבריו של בדר ,  השינויים בקיבוצים משמשים כתירוץ למינהל מקרקעי ישראל כדי למנוע את פיתוחם . " כשאני בא לפקיד במינהל ומבקש שיחתום על אישור ,  אומרים לי 'זה לא קיבוץ ,  אני לא חותם ,  כי אתה עושה שימוש חורג' .  אם אני רוצה להקים בית ,  דורשים ממני להתחייב שלעולם לא ישכירו אותו .  נניח שאני אזרח במדינת ישראל ונוסע לעשות פוסט דוקטורט .  מותר לי להשכיר את הדירה שלי ,  לא ?  אם היינו בונים להשכרה ,  הייתי יכול להבין את הטענה .  אבל אם יש כמה דירות פנויות ,  אנחנו פושעים כי אנחנו משכירים אותן ?  "  ממינהל מקרקעי ישראל נמסר בתגובה כי  " המינהל מכיר בתרומת המגזר החקלאי למשק ולחברה בישראל .  עם זאת ,  פועל המינהל לוודא שהקרקע המוחכרת ליישובים חקלאיים תשמש למטרות שלשמן הוחכרה .  בנוגע להשכרת דירות על ידי הקיבוצים ,  הדבר מנוגד לחוזי החכירה עם המינהל .  קיבוץ המבקש להוסיף דירות עבור החברים ,  אינו נדרש לשלם למינהל עבור דירות אלה .  לפיכך ,  מקפיד המינהל שבדירות אלה יתגוררו חברי קיבוץ ושהן לא ישמשו כדירות להשכרה לגורמי חוץ ".  הטענה היא שדווקא הקיבוצים שאתה מייצג אשמים בשימוש מנקר עיניים בקרקע - שפיים ,  געש ,  יקום - כולם קיבוצי נדל"ן .  יש בהם יש תור של בנים חוזרים ,  ואי אפשר להימנע מהמחשבה שזה מפני שגם הם מבינים שיום אחד הם יהיו הבעלים של קרקע יקרה מאוד . " איפה כתוב שקיבוצניק צריך להיות עני ,  מסכן ויושב על הגבול ?  כששפיים הוקם ,  זה היה גבול .  חברים נפלו על הגנת האדמות .  אז כיום הפיתוח מאפשר להם להתעשר - זאת מלה גסה ?  אם בתל אביב למישהו יש אדמה ,  הוא יכול להתעשר ממנה וזה מובן מאליו .  הזכות שלנו היא רק להיות עניים ?  אנחנו האוכלוסיה היחידה במדינת ישראל שהעבירה כסף מיישובי המרכז ליישובי הפריפריה ומקיבוצים חזקים לקיבוצים עניים ,  כעזרה הדדית בין החברים . " מסתכלים על הבנים החוזרים בעין עקומה ,  כי חושבים שאנחנו צריכים להיות מסכנים .  לא ,  אנחנו לא מסכנים .  הבנים לא חוזרים הביתה רק בגלל הנדל"ן .  זאת דרך חיים שיש בה ערבות הדדית .  שונה מבעבר ,  אבל קיימת .  יגידו אנשי הקשת המזרחית שהעזרה היתה לפתור תסבוכת כלכלית שאליה נקלעו הקיבוצים ושאותה היה אמור הסדר הקיבוצים לפתור .  הם גם יזכירו לך שהקיבוצים הדתיים לא נזקקו להסדר ,  כך שאולי הבעיה לא היתה מובנית בהתייחסות המדינה לתנועה הקיבוצית . " אני לא אומר שהקיבוצים היו חפים מטעויות .  אבל צריך להבין שכל ההתיישבות הכפרית סבלה מהשינויים במדיניות הממשלה ,  כמו הסרת המכסות .  מה גם שהסדר הקיבוצים היה יותר הסדר הבנקים מהסדר הקיבוצים .  אי אפשר היה להפריט את הבנקים בלי ההסדר .  במשבר האחרון גילינו שהקיבוצים שלמדו את הלקח מהמשבר של שנות ה-80 ,  עברו את המשבר הנוכחי כמעט ללא פגע .  אני לא אוהב את ההתנצחות הזאת ,  אבל אם תבדקו כמה השקיעה המדינה ,  ובצדק ,  בבניית עיירות הפיתוח ובפיתוחן ,  תראו שזה הרבה יותר מבהתיישבות הכפרית ".  כך הולכים השותלים - בדר מבקש לנטוע 50 אלף דונם של עצים כדי להפחית פליטות פחמן בשבועות האחרונים עובד איציק בדר ,  יו"ר גרנות ,  על פרויקט חדש .  החזון שלו הוא לנטוע 50 אלף דונם של מטעי אבוקדו ופרדסים במרכז ישראל .  10,000 דונם כבר ניטעו ,  והוא מבקש לנטוע עוד 40 אלף דונם של מטעים ושל פרדסים ביישובי גרנות .  בדר מנסה לרתום את המדינה ,  באמצעות משרד החקלאות ובנק ישראל ,  לתת ערבויות שיאפשרו גיוס כסף למימוש הפרויקט .  לדבריו ,  המדינה רק תרוויח מהפרויקט .  הוא מכנה אותו  " ישראל ירוקה ",  ומסביר למה חשוב למדינה לשכפל וליצור ריאה ירוקה ,  שתעזור בקליטת חלק מהפחמן הדו-חמצני הנפלט לאוויר . " מדברים על כך שחשוב להשקיע בסביבה ולתרום לירידה בפליטות הפחמן .  אנחנו מבקשים מהמדינה לתת ערבות ל-50% מהעלות הכוללת של הרחבת הנטיעות ,  סך של 100 מיליון שקל ,  וכך לתרום לירידה בפליטות הפחמן .  הערבויות יסייעו לנו לגייס את הכסף הנדרש להכפלת מפעל הנטיעות ".  בדר ממהר להסביר כי אין מגבלת מים באזור . " כמות המים המושבים תהיה ללא הגבלה .  נכון יהיה להפוך את כל מרכז המדינה לריאה ירוקה בעזרת מטעים שיש בהם עצים ירוקי-עד .  זה פרויקט בעל חשיבות לאומית .  המדינה לא צריכה לעשות דבר .  אלה גידולים שמיועדים ליצוא ושיכניסו לקופת המדינה כסף .  הכוונה היא להתחיל מיישובי גרנות אבל מי שירצה להצטרף מוזמן ". "המטרה היא קודם כל להרוויח כסף"כניסתו של איציק בדר ,  יו"ר גרנות ,  לתנובה לא לוותה בתופים ובמחולות .  עוד לפני המכירה ,  הוא נתפש כמתנגד לה וגרם אי נחת לאריק רייכמן ,  שהיה אז מנכ"ל תנובה והוביל את המכירה ,  ולרוכשת ,  אייפקס - מה שלא עזר לבניית יחסי אמון בין הצדדים .  בדר עצמו משדר כיום שביעות רצון מההחלטה לקנות את המניות . " תפקידי לייצג את הקיבוצים .  חשבתי שנכון להכניס שותף שיקבל 51% ,  אבל שלא נכון למכור הכל .  הרעיון של מובילי המכירה והשאיפה של אייפקס היו למכירה של 100% .  חשבתי שנכון היה לשמור על החזקות .  לאחר תום הדיונים ,  היתה לנו זכות להחזיק 20%-25% .  הגענו ל-23% .  גרנות היתה הגורם המאזן ולכן יש לנו 7% בתנובה - וחבל שלא יותר ".   " תנובה היא חברה מצוינת ,  ואני חושב שהמהלך שעשינו לרכישת זכויות בתנובה הוא מהלך נכון שיש לו עתיד ",  מסכם בדר את עסקת תנובה ,  שנחתמה בינואר 2008 . " בכל סיטואציה עתידית של שינויי בעלות בתנובה ,  ניקח חלק משמעותי ",  הוא אומר .  בדר ,  עם מבטח שמיר שבשליטת בן דודו מאיר שמיר ,  הם הרוכשים הפוטנציאליים של החזקות אייפקס בתנובה ,  ובאור זה יש לראות את העלייה המתמדת בחלקה של גרנות במניותיה של החברה .  איך אתה יודע שהיא חברה מצוינת ?  אתם רואים את הדו"חות או לא ?   " מהדו"חות שאנחנו רואים ,  אנחנו יודעים שזאת חברה בעלת פוטנציאל רב ".  אז אולי התנועה ההתיישבותית מכרה בזול את הנכס שלה ?   " חשבנו שהרכישה של תנובה היתה נכונה לנו .  זה לא סותר את העובדה שאני גם חושב שזה היה אקזיט טוב לקיבוצים ולמושבים .  ההחלטה של הארגונים הקיבוציים לרכוש מניות בתנובה התגלתה כמהלך נכון .  הדיווידנד הראשון כבר החזיר לנו 15% מההשקעה .  חלקה של גרנות בדיווידנד היה 40 מיליון שקל .  מהנתונים אנחנו מבינים שפוטנציאל הנדל"ן של תנובה ופוטנציאל הפיתוח של תנובה יהפכו את ההשקעה לכדאית יותר ".  מה דעתך על כך שההתיישבות עושה כל שביכולתה כדי לממש נכסים ?   " יש בזה מידה של צדק .  תנועת ההתיישבות הפסידה הרבה מניהול כושל .  תנובה היתה נכס שאיש לא חשב שיביא מיליארד דולר ".  אבל תנובה רכשה מוצרים מהקיבוצים ומהמושבים .  מה חשוב יותר לתנועה :  להרוויח כסף או לשמר את היכולת שלה למכור את אמצעי הייצור ?   " כשאני מנהל את עסקי גרנות ,  המטרה היא קודם כל להרוויח כסף ".  קצת מפתיע .  גרנות מייצג את האינטרסים שלו או את האינטרסים של הקיבוצים החברים בו ?   " זאת שאלה מצוינת שצריכה להיבחן כל הזמן ,  ואין אמת מוחלטת .  כשמכרנו את השליטה בחברת המחשבים שלנו ,  באו המשקים ושאלו מה יהיה עם השירות .  אמרתי להם :  'תראו שיבואו ושידאגו ללקוחות' ".   " מה שהופך את גרנות לארגון עדכני ,  זאת העובדה שאנחנו עובדים מול השוק הפתוח .  באמבר  ( מכון התערובת של גרנות ,  ס"ק ,  י"ג )  ,  60% מהתוצרת נמכרים למשקים שאינם חברי גרנות .  כך גם בעסקי העופות .  כל חברה שאנחנו שותפים בה צריכה להתייעל ולעמוד בתחרות .  אבל גרנות מייצר הרבה יתרונות ורווחים המיועדים ל-41 היישובים החברים בו .  כשהקימו את תנובה ואת גרנות ,  העולם היה שונה ".  אם הכסף מחולק ,  איך צברתם בגרנות מספיק ממון בשביל כל הרכישות וההשקעות ?   " זאת תהיה טעות לאחד את ההון העצמי של התאגידים בגרנות .  כל אחד מהם עומד בפני עצמו .  גרנות מנצל את המנופים שלו כדי לעשות עסקות כמו עסקת תנובה .  הקיבוצים היו יכולים לממש את חלקם ,  ואנחנו קנינו אותו מחדש .  העסקה מומנה ב-70% אשראי וב-30% מההון העצמי .  תוך כמה שנים לא רבות ,  לדעתי ,  נבנה את הערך של ההחזקה הזאת לשווי של מיליארד שקל בנוסף למה שכבר חולק .  תבדקו את כל הפעילות שבינינו - עשינו זאת מבלי שהקיבוצים נדרשו להביא כסף .  אנחנו בונים מערכת כלכלית חזקה ".  כמה אתם מרוויחים ?   " אנחנו חברה פרטית ,  והבעלים שלנו מרוצים מהתוצאות שלנו ".  עוד לפני תנובה ,  היה בדר שושבין העסקה בין הקיבוצים לבין דודי ויסמן ושרגא בירן .  העסקה הולידה את דור אלון ,  שנהפכה מחברה המספקת דלק זול לקיבוצים לחברת דלק מובילה ,  הפועלת גם בחו"ל ומחזיקה רשתות קמעוניות שהבולטת בהן היא רבוע כחול . " מי שהוביל את המהלך היה ויסמן .  אני תמכתי בו מאוד ,  על אף הסיכון ,  והצלחתי לשכנע את הארגונים להצטרף ולתמוך ",  מספר בדר . " אנחנו נדרשנו רק לתת ביטחונות וראינו את הסיכוי לפריצת דרך וכך היה ".  ואכן ,  הארגונים נהנו מהשותפות באלון עד השנה האחרונה .  בשנים האחרונות ,  חילקה דור אלון דיוודנדים של 630 מיליון שקל .  ארגוני הקניות קיבלו 260 מיליון שקל מתוכם .  גרנות קיבלה 52 מיליון שקל .  השנה האחרונה לא היטיבה עם החברה .  בדר מודה בכך . " היה קשה ,  אבל להערכתי אנחנו מתגברים על הקשיים .  לרשת מגה של רבוע כחול יש הרבה מה לומר ,  והיא תגיד זאת ב-2010 .  גם התוכניות בדור אלון מעניינות ,  והקבוצה תשמח להמשיך ולהטביע חותם בשוק .  זה עסק .  יש תקופות טובות יותר וטובות פחות .  יש מערכת מצוינת של קשרים ואמון הדדי בין הקבוצות ,  ואנחנו רואים בעת הזאת תקופה שתוביל לעליות ". 

יו"ר תאגיד גרנות : " איפה כתוב שקיבוצניק צריך להיות עני ,  מסכן ויושב על הגבול ?  "
 הוא השותף של דודי ויסמן ,  האיש שבחש בעסקת תנובה מאחורי הקלעים והאדם המשפיע ביותר על החקלאות בישראל ■ כל זה לא מפריע לו להיות קיבוצניק גאה ■ ראיון ראשון עם איציק בדר ,  המנהל את אחד הארגונים הקיבוציים החזקים במדינה ,  שמגלגל בחשאי כ-3 מיליארד שקל בש

