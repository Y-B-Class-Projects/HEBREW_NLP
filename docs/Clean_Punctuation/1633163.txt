לאומית :  המלך חסן
קובי חסן עוד לא השלים יממה בהכח עמידר וכבר סידר 0:1 באשקלון .  ניצחון דרמטי לבית"ר שמשון .  נס ציונה - בת ים 0:0
המחזור ה-18 בליגה הלאומית נחתם הערב  ( שני )  עם שלושה משחקים .  במשחק המרכזי סיימה עירוני בת ים ב-0:0 בנס ציונה ופספסה הזדמנות לחזור לפסגה .  הפועל ראשון לציון ובית"ר שמשון תל אביב נפרדו ב-2:2 דרמטי ואילו הפועל אשקלון ספגה הפסד נוסף ,  1:0 להכח עמידר רמת גן והסתבכה בתחתית .  
סקציה נס ציונה - עירוני בת ים 0:0 
רק הליגה הלאומית יכולה לאפשר מצב כזה .  עירוני בת ים הגיעה לאיצטדיון הקומפקטי בנס ציונה אחרי שלושה הפסדים רצופים ,  אבל עם הזדמנות פז לשוב למקום הראשון .  תוצאות סוף השבוע עשו חסד עם שחקניו של דורון ממן ,  שהיו חוזרים למקום הראשון עם ניצחון ,  אבל המשחק הסתיים ללא שערים .  שתי הקבוצות סיימו ב-10 שחקנים כששרון ברנשטיין המקומי  ( 63 )  ודניאל אלמו האורח  ( 90 )  הורחק .  ממן יתנחם בשבירת רצף ההפסדים ,  נס ציונה שמרה על פער חמש הנקודות מהפסגה ועל המקום השישי ,  שמוביל לפלייאוף העליון .  
הפועל אשקלון - הכח עמידר רמת גן 1:0 
שתי הקבוצות עסקו בימים האחרונים בחיזוק .  אשקלון צירפה את קובי דג'אני מהפועל פתח תקוה ועומרי רון ממכבי תל אביב .  הכח קיבלה לשורותיה את ארמנדו לסקאנו מהפועל רעננה וקובי חסן מהפועל רמת גן .  על המגרש ,  הרכש של הסגולים עשה את העבודה .  חסן ,  שרק הבוקר  ( שני )  עבר בבקרה ,  כבש בדקה ה-90 וסידר לקבוצתו החדשה שלוש נקודות חשובות .  הכח עלתה מעל הקו האדום ואילו אשקלון ,  שספגה הפסד שני אחרי התבוסה 4:0 בכפר סבא ,  הסתבכה גם היא בתחתית הרותחת .  
הפועל ראשון לציון - בית"ר שמשון תל אביב 3:2 
דרמת ענק באצטדיון הסופרלנד .  עידו אקסברד ,  מי שכיכב בעונה הקסומה של הבית"רים בגביע המדינה ,  כבש שלושער כולל שני שערים בתוספת הזמן וסידר לחבורה של לופא קדוש משחק חמישי ברציפות ללא הפסד ועלייה למקום השביעי .  החלוץ פתח את מסכת השערים בדקה התשיעית כשטוביה קוז'יקרו מראשון לציון סופג לראשונה לאחר חמישה משחקים .  המארחת פתחה בסערה את המחצית השנייה והפכה את התוצאה הודות לצמד בזק של מגלן אוואלה וכפיר אודי בדקות 46 ו-47 .  אלא שאקורד הסיום היה שייך לאקסברד שניצח את המשחק וקירב את בית"ר לפלייאוף העליון .  

לאומית :  המלך חסן
קובי חסן עוד לא השלים יממה בהכח עמידר וכבר סידר 0:1 באשקלון .  ניצחון דרמטי לבית"ר שמשון .  נס ציונה - בת ים 0:0

