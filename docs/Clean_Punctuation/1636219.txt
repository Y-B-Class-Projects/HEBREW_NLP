שחקן נשמה על הספסל 
מבקר פנים
 >  >  דוגמה אקטואלית למקרה שביקורת פנים יעילה היתה יכולה למנוע :  חשיפת themarker השבוע כי מנהל ההשקעות הראשי של בית ההשקעות אקסלנס רכש מניות באופן אישי בחברה מדווחת שבה השקיע אקסלנס .  יש כאן לכל הפחות מצב של ניגוד עניינים ,  לכאורה .  מבקר הפנים של אקסלנס צריך לברר כיצד התאפשר מצב כזה .  אם לא היה נוהל בבית ההשקעות לחשיפת ניגודי עניינים בהשקעה ומניעתם - חובה עליו לדאוג לקיומו .  נבחרת שומרי הסף בחברה ציבורית דומה למכבי תל אביב כדורסל בימי הזוהר .  לא כל שומר סף קולע 20 נקודות במשחק כמו מיקי ברקוביץ' או טל ברודי .  חלקם שחקני נשמה ,  כמו מוטי ארואסטי .  העיקר שבסוף החברה מנצחת .  כלומר המשקיע מקבל חברה המצייתת לחוק ומשיאה רווחים .  ארגון oecd הסתמך בדו"ח השנתי שלו על סקר קודם שערך רו"ח יוסי גינוסר ,  מנכ"ל פאהן קנה ניהול בקרה ,  בתחילת 2009 .  בארגון התרשמו - ולא לטובה - מכך שב-87% מהחברות הציבוריות אין כלל התייחסות לשאלה אם נבדקו עסקות מהותיות .  עוד ראו שם בביקורתיות את העובדה שהביקורת אינה מקיפה בצורה הולמת ,  אם בכלל ,  פעילות של חברות בנות בחו"ל שדווקא בהן קיים סיכון רב לכשלים .  יו"ר רשות ניירות ערך ,  פרופ' זוהר גושן ,  נוהג לומר כי החברות הבעייתיות בשוק ההון היו אלה שהשקיעו בנדל"ן ב"פיזדיולוך ,  200 ק"מ מבוקרשט ".  אלה לא טורחות אפילו להסתיר את העובדה שמבקר הפנים שלהן אינו יודע איפה נמצא פיזדיולוך וכמה כסף נקבר שם .  הסקר העדכני של פאהן קנה ניהול ובקרה מעיד כמה רחוקה ישראל מהפנמת בקרה אפקטיבית .  במונחי כדורסל ,  מוטי ארואסטי של שומרי הסף נשאר על הספסל .  נתוני 2009 אמנם מעידים על גידול בביקורת בחברות ציבוריות ,  אך עיקרו מתמקד בחברות אחזקה והשקעה .  מכיוון שרמת הביקורת על חברות בנות היא נמוכה ,  לא בטוח שהגידול משקף שיפור מהותי בבקרה הפנימית בישראל .  במגזרים אחרים לעתים נראה כי חובת הביקורת הפנימית ממולאת על ידי החברות כמי שכפאן שד .  רמת הציות של חברות ציבוריות לתקנות רשות ניירות המחייבות את החברות לדווח על פעילות הביקורת הפנימית שלהן - מביכה .  העובדה שחברות רבות כל כך אינן טורחות למלא אחר חובות הדיווח מעידה כי השוק ממילא לא מאמין שמבקר הפנים מסוגל לאתר את כשליה של החברה .  רו"ח יוסי גינוסר חושש כי עקב המשבר הכלכלי ניווכח כי השנה תרד רמת ההשקעה בביקורת הפנימית .  הוא מוחה על שרשות ניירות ערך אינה קובעת תקני שעות מינימליים לביקורת .  תקנים כאלה קיימים לגבי חברות ממשלתיות ,  בנקים ,  חברות ביטוח ועוד .  גושן דווקא צועד בתלם שחרשו רגולטורים בכל העולם .  באחרונה הביא לאימוץ תקנות  " סרביינס אוקסלי "  הישראליות שישדרגו את הבקרה על הדיווח בחברות ציבוריות .  הבעיה היא שתקנות אלה כבר מטילות עלויות על החברות .  ספק אם גושן רוצה כבר להוסיף עליהן עוד נטל .
 
שחקן נשמה על הספסל 
מבקר פנים

