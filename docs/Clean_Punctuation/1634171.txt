האוצר שוב דורש מעובדי חברת החשמל להחזיר 100 מיליון שקל
הורה לחברת החשמל להפסיק לתת הטבות בסך 175 מיליון שקל בשנה ולהחזיר שכר חריג ששולם מאז 2004 .  ועד העובדים התכנס
 >  >  משרד האוצר הנחה השבוע את חברת החשמל להפסיק להעניק הטבות שכר בגובה 175 מיליון שקל בשנה לעובדי החברה החל במשכורת ינואר .  זאת ,  לאחר שהסתיימה תקופת ההקפאה של דרישה זו ב-1 בינואר 2010 .  עוד דורש האוצר מהחברה להיערך להשבת סכום של כ-100 מיליון שקל בגין חריגות שכר ששולמו לעובדים מאז 2004 .  בתגובה ,  התכנסה אתמול המועצה הארצית של ועד העובדים בחברת החשמל  ,  והחלה בהיערכות לנקיטה בעיצומים .  דרישות אלה העלה ביוני 2009 הממונה על השכר ,  אילן לוין .  ואולם ,  בעקבות ההוראה הכריזה ההסתדרות על סכסוך עבודה ,  ועל לוין הופעלו לחצים להשהות את הדרישה כדי לאפשר את הו"מ עם העובדים על יישום הרפורמה .  לוין ועיני סיכמו כי משרד האוצר יקפיא לחצי שנה את הדרישה ,  ויפתחו במו"מ .  אם לא יגיעו הצדדים לסיכום עד 1 בינואר 2010 ,  תופשר הנחייתו של לוין .  כפי שפורסם ב-themarker ,  הגישו העובדים לאוצר הצעה לפיה החבות הפנסיונית לשכרם תוצמד למדד החל ב-2008 והעובדים יפוצו בשיעור של 5% ,  אך ללא ניכוי הדרגות הלא חוקיות להם זכו גמלאי החברה בשנים האחרונות .  משמעותה הכספית של ה"הצעה "  הינה תשלום של 850 מיליון שקל ,  ובמונחים אקטואריים - כשלושה מיליארד שקל .  במכתב שהפנה השבוע להנהלת חברת החשמל סגן בכיר לממונה על השכר ,  ברק שטרוזברג ,  צוין כי הפערים בין האוצר לבין העובדים  " מהותיים ובלתי ניתנים לגישור ",  ולכן הורה על הפשרתה של הוראת הממונה מלפני חצי שנה .  על חריגות שכר העיר מבקר המדינה לפני כתשע שנים בדו"ח הביקורת שפירסם המשרד ל-1999 .  בין היתר ,  העיר הדו"ח על מתן משכורת 14 לכ-7,000 מעובדי החברה שנכנסו לחברה ב-1996 ,  הענקת דרגת  " כוכב "  בתום 20 שנות עבודה  ( במקום 25 )  והעלאת דרגות שכר של עובדי החברה - גם לאחר יציאתם לפנסיה ,  וכן החזר הוצאות רכב .  בעקבות הפרסום הופסקו חריגות השכר לדרג הניהולי בחברה אך הטיפול הנדרש ביתר עובדי החברה וגמלאיה נכנס להליך שימוע ממושך - בלא שמתקבלת הכרעה .
 
האוצר שוב דורש מעובדי חברת החשמל להחזיר 100 מיליון שקל
הורה לחברת החשמל להפסיק לתת הטבות בסך 175 מיליון שקל בשנה ולהחזיר שכר חריג ששולם מאז 2004 .  ועד העובדים התכנס

