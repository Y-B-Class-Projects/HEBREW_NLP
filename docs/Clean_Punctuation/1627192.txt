יוצאים לשתות בסילבסטר ?  המשטרה בעקבותיכם
אלפי שוטרים יתפרסו במקומות בילוי בכל רחבי הארץ לקראת חגיגות השנה האזרחית החדשה .  הם ינסו למנוע אלימות ומכירת משקאות משכרים לקטינים
יוצאים לחגוג את הסילבסטר ?  התאזרו בסבלנות .  בזמן שתפקדו הערב  ( חמישי )  את המועדונים ,  המסעדות ומקומות הבילוי בערים הגדולות ,  תיתקלו באלפי שוטרים ,  אנשי משמר הגבול ומתנדבים שינסו למנוע קטטות ומעשי בריונות .
 אם למרות מראה השוטרים ,  תחשוק נפשכם בכוס משקה משכר כדי לחגוג את השנה החדשה ,  ודאו כי בתעודת הזהות שלכם מופיע מספר גבוה יותר מ-18 .  המשטרה תגביר הערב את האכיפה נגד מכירת משקאות משכרים לקטינים ,  ושוטרי התנועה יאכפו בצירים הבין-עירוניים תופעות נהיגה בהשפעת אלכוהול וסמים .
 ואם תכננתם להגיע למסיבה ברכב פרטי ,  אולי כדאי שתשקלו בשנית .  מחסומים נייחים וניידים יוקמו בכניסות לערים ,  וכן יבוצעו בדיקות בכלי רכב ובכבודה .  בנוסף ,  מסוקים של היחידה האווירית יסייעו לשוטרים בתצפיות ,  בהכוונת תנועה ובוויסות עומסים .
 
יוצאים לשתות בסילבסטר ?  המשטרה בעקבותיכם
אלפי שוטרים יתפרסו במקומות בילוי בכל רחבי הארץ לקראת חגיגות השנה האזרחית החדשה .  הם ינסו למנוע אלימות ומכירת משקאות משכרים לקטינים

