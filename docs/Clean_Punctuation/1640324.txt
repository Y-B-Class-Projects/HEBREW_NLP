דף חדש ?  סגן השר אילון לחץ יד לנסיך סעודי
כחודש לאחר התקרית הדיפלומטית מול טורקיה ,  הצליח סגן שר החוץ ליצור התקרבות עם ערב הסעודית .  סגן השר סבר שהנציג הסעודי לא רוצה לשבת עמו בפאנל בוועידה בינלאומית בגרמניה ,  אולם בשלב זה עלה הנסיך לבמה ולחץ את ידי אילון
 ( צילום :  רויטרס ,  עריכה :  גדי וינסטוק ) 
סגן שר החוץ דני אילון לחץ אמש  ( שבת )  את ידו של נסיך סעודי .  הדבר אירע במהלך פאנל בוועידת הביטחון של מינכן ,  הנחשב לאחד הפורומים הבינלאומיים היוקרתיים בנושאי חוץ וביטחון בעולם .  רק אתמול בעת שנקבעו הרכבי הפאנל ,  נדמה היה שהאירוע לא מצליח להפוך לגורם מאחד .  בתכנון המקורי נקבע כי בפאנל אחד ישתתפו הנסיך הסעודי תורקי אל-פייסל ,  שר החוץ הטורקי ,  היועץ הבכיר למשרד החוץ המצרי חסאן זכי ,  הסנאטור האמריקאי ג'ו ליברמן וסגן השר אילון .  
אולם שלשום ,  הודיעו מאגרני האירוע כי הפאנל יפוצל בעקבות דרישת הנסיך הסעודי ,  כך שהוא ייכלל בפאנל אחד עם נציגי מצרים וטורקיה ואילו בפאנל השני ישתתפו אילון ,  הסנאטור ליברמן ונציג של רוסיה .  בפתח דבריו ,  אמר סגן השר אילון כי  " חבל שיש מדינות שלא רצו לשבת עם ישראל .  זה רק מראה על הפער בין דיבורים למעשים בכל הקשור לדו קיום במזרח התיכון ".  בשלב זה קם הנסיך הסעודי שישב בקהל ממקומו וטען כי הוא כלל לא התנגד להשתתף בפאנל שבו יושב נציג ישראל .  אילון מצדו השיב כי אם לנסיך אין כל בעיה לשבת בפאנל עם נציג ישראלי ,  הוא מוזמן לעלות לבמה וללחוץ את ידו .  הנסיך הסעודי נענה לאתגר ,  עלה לבמה ולחץ את ידי אילון .  
בהמשך אמר אילון בפאנל כי  " השלום מאוד חשוב לישראל ,  ולא רק כאסטרטגיה אלא כמחויבות מוסרית ,  משום שזה ישפיע עלינו כמדינה יהודית ודמוקרטית .  אנחנו יושבים לבד כבר תשעה חודשים ליד שולחן המשא ומתן ומחכים לצד הפלסטיני .  אני מקווה שהפלסטינים יקבלו את ההצעות האחרונות של מיטשל .  במזרח התיכון יש שני איומים :  איום פנימי ,  שזה המצב הסוציו-אקונומי הנמוך במדינות ערב שמביא לרדיקליזם ולקיצוניות ,  והאיום החיצוני של המשטר הרדיקלי באירן .  המשטר באירן משפיע לא רק על האוכלוסיה השבויה שלו אלא גם על לבנון דרך חיזבאללה ועל הפלסטינים דרך חמאס .  בכל הנוגע לשלום צריך לשפוט את ישראל על פי המעשים שהיא עשתה עד כה .  ישראל חתמה על שני הסכמי שלום עם מצרים וירדן ,  והיא עשתה את הנדרש ממנה בתהליך השלום עם הפלסטינים ". 
בעקבות ההקבלה שעשו נואמים לפניו בין ההתמודדות עם הבעיה האירנית לבעיה מול הפלסטינים ,  אמר סגן השר אילון כי  " יש להתמודד עם איום הגרעין האירני כאילו אין בעיה פלסטינית ולהתמודד עם הבעיה הפלסטינית כאילו אין איום גרעיני באירן ". 

דף חדש ?  סגן השר אילון לחץ יד לנסיך סעודי
כחודש לאחר התקרית הדיפלומטית מול טורקיה ,  הצליח סגן שר החוץ ליצור התקרבות עם ערב הסעודית .  סגן השר סבר שהנציג הסעודי לא רוצה לשבת עמו בפאנל בוועידה בינלאומית בגרמניה ,  אולם בשלב זה עלה הנסיך לבמה ולחץ את ידי אילון

