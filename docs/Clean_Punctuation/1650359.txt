יו"ר הבנק המרכזי של סין :  הדולר הוא עדיין מטבע חשוב מאוד ;  סין מודאגת בנוגע לערכו
בשנה שעברה הציע היו"ר ,  ז'ו שיאוצ'יאן ,  להחליף את הדולר במטבע חדש שישמש כמטבע העתודות העולמי
הדולר הוא עדיין מטבע חשוב מאוד ,  וסין מודאגת בנוגע לערכו ,  כך אמר אתמול יו"ר הבנק המרכזי של סין ,  ז'ו שיאוצ'ואן .  בשנה שעברה הציע ז'ו להחליף את הדולר במטבע-על חדש ,  שישמש כמטבע העתודות העולמי .  אולם במסיבת עיתונאים שנערכה אתמול ,  הביע ז'ו עמדה שמרנית יותר בנוגע למטבע האמריקאי ,  והדגיש את חשיבותו של דולר חזק לפעילותה של הכלכלה העולמית ." הדולר הוא מטבע חשוב ביותר ,  הוא ממלא תפקיד מפתח בסחר העולמי ,  בזרימת הון בין מדינות ,  ובהשקעות ישירות ,  כמו גם בהכרעה באיזה אופן נתגבר על המשבר הכלכלי העולמי ",  אמר .  שני שלישים מעתודות המט"ח של סין ,  שנאמדות ב-2.4 טריליון דולר ,  מושקעות כיום בנכסים דולריים.סין נמצאת כיום תחת לחצים לאפשר את התחזקותו של היואן ,  אשר מקובע בשנים האחרונות לסל של מטבעות שכולל את היורו ,  הין ,  הליש"ט והוון הדרום קוריאני .  המטבע יכול להתחזק או להיחלש בטווח של 0.5% מול הדולר לעומת השער שאליו קובע ,  העומד כיום על 6.8271 .  בראיון ל"ביזנס וויק "  אמר בחודש שעבר נשיא ארה"ב ברק אובמה ,  כי הוא הציב לעצמו יעד של שנה לשכנע את סין לייסף את היואן .
 
יו"ר הבנק המרכזי של סין :  הדולר הוא עדיין מטבע חשוב מאוד ;  סין מודאגת בנוגע לערכו
בשנה שעברה הציע היו"ר ,  ז'ו שיאוצ'יאן ,  להחליף את הדולר במטבע חדש שישמש כמטבע העתודות העולמי

