באיילון מצאו את האשמים בקנס :  המשאיות שהובילו את הניירת 
 >  >  אנדרלמוסיה בהתנהלות מערך ההשקעות של איילון ביטוח הובילה את המפקח על הביטוח להטיל בשבוע שעבר על החברה קנס של 323 אלף שקל נוסף על קנס של כ-37 אלף שקל בגין דיווח לקוי למבוטחים שלה .  הקנס העיקרי הוטל על איילון בעקבות כמה אירועים שהתרחשו בחברה ב-2005-2007 ונחשפו בביקורת שקיים אגף הפיקוח ב-2008 .  עם זאת ,  בבדיקת האוצר לא נמצא נזק שנגרם לעמיתים באיילון משרשרת הבעיות שנחשפו שם .  מנהלי ההשקעות באיילון ביטוח ביקשו אז להשקיע חלק מכספי החוסכים שבפוליסות המשתתפות ברווחים בעסקות אשראי ,  כולל בהלוואות לעסקות ליסינג שניהלה חברה אחרת בקבוצה - איילון בלו ליסינג .  ועדת ההשקעות שדנה אז בעניין הגדירה את טווח הריביות הנכון בעסקות האלה - 2% לפחות מעל לפיקדונות בבנק .  ואולם בביקורת שערך אגף הפיקוח בחברה נחשף ,  לטענת האוצר ,  כי חלק מההלוואות ניתנו בריביות נמוכות שחרגו מהטווח שהגדירה ועדת ההשקעות - כך שהעמיתים לא קיבלו תמורה מתאימה לסיכון שהיה בעסקות שנעשו בכספם .  באיילון טוענים כי לאחר שאספו את הנתונים התברר כי בכל נקודת זמן נשמרה החלטת ועדת ההשקעות ,  וכי הריבית הממוצעת בעסקות היתה לפחות 2% מעל לפיקדונות . " התמהמהנו בהבאת הנתונים - אולי בזה לא היינו בסדר ",  אמרו באיילון . " אבל בסופו של דבר המצאנו את כל הנתונים והוכח שפעלנו נכון .  ההחלטה על תשלום הקנס האזרחי אינה משקפת את הדיון שהתקיים לפני השימוע ואינה כוללת עובדות מספקות ".  עניין אחר שהטריד את המפקח עוסק בהלוואה בסך 15 מיליון שקל מכספי העמיתים שהעניקה איילון ביטוח לבית החולים מעייני הישועה ב-2005 .  בביקורת לא נמצא זכר לדיוני ועדות ההשקעה והתעורר חשד כי ההלוואה ניתנה בלא שעברה דיון ואישור של ועדת ההשקעות .  באיילון טענו כי הפרוטוקולים של הדיונים אבדו .  בכיר באיילון : " עברנו משרדים ב-2005 והעברנו את כל הארכיון .  אם היית רואה כמה משאיות העבירו ניירת למשרדים החדשים ,  היית מבין איך הם הלכו לאיבוד .  רמת התיעוד היתה לקויה ,  אבל מאז זה השתנה .  לא מזמן המפקח שיבח אותנו ונאמר לנו כי המשרד מרוצה מתיעוד המידע שלנו ".  באיילון אומרים כי ההלוואה ניתנה בתנאים שהיו טובים לעמיתים ,  וכי השווי שלה היה פחות מרבע שווי הנכס שהיה כנגדה : " החוב נפרע כסדרו .  בסוף 2008 התקיים דיון בוועדת ההשקעות והוחלט להשאיר את דירוג העסקה על aa ".  עוד נמצא בביקורת המפקח כי גם ועדת ההשקעות התנהלה באופן לקוי ,  כשלא תיעדה כראוי כמה מהדיונים ולא טרחה לוודא שההחלטות שקיבלה אכן מיושמות . " עברנו שדרוג מהותי וכיום מקפידים שפרוטוקולי ישיבות הדירקטוריון והוועדות יכללו את תמצית הדיון ואת הדברים החשובים ",  הגיבו באיילון .
 
באיילון מצאו את האשמים בקנס :  המשאיות שהובילו את הניירת 
nan
