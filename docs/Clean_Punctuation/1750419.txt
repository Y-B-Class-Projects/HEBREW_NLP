חודש המודעות לסוכרת :  1 מכל 3 ילדים יחלה
לרגל חודש המודעות של המחלה ,  חושפת המועצה הלאומית לסוכרת נתונים מדאיגים .  בכל שנה מתגלים בארץ כ-30 אלף חולי סוכרת חדשים ו-2,500 ישראלים מתים בכל שנה מהמחלה
המועצה הלאומית לסוכרת חשפה היום  ( שני )  נתונים קשים על התחלואה בסוכרת בישראל .  זאת לרגל חודש המודעות לסוכרת המצוין בנובמבר .  בישראל חיים היום כחצי מיליון בני אדם החולים בסוכרת ובכל שנה מתגלים בארץ כ-30 אלף חולים חדשים .  עוד כחצי מיליון ישראלים נמצאים במצב של סוכרת סמויה .  מדי שנה מתים מסוכרת כ-2,500 ישראלים ובכל שנה מתבצעות בארץ כ-1,700 קטיעות איברים  כ-1,400 מהן באופן ישיר כתוצאה מסוכרת .  מחלת הסוכרת הוכרזה על ידי ארגון הבריאות העולמי כמגפה של המאה ה-21 והיא תמשיך ותתפשט בקצב של כ-5% בשנה .  
מהנתונים שפרסמה המועצה הלאומית לסוכרת עולה עוד כי בשנים האחרונות חלה עלייה חדה בשיעורי התחלואה בסוכרת בשיעור של 38% בקרב נשים ו-29% בקרב גברים .  עוד עולה כי תוחלת החיים של חולה סוכרת נמוכה בעשר שנים לעומת אנשים בריאים וכי המחלה היא גורם מספר אחד לעיוורון בארץ .  בנוסף חולי סוכרת מהווים למעלה מ-50% מחולי הדיאליזה ו-70% מהמאושפזים ביחידות טיפול נמרץ .  על פי נתוני ארגון הבריאות העולמי כ-300 מיליון בני אדם ברחבי העולם חולים בסוכרת ,  מספר אשר יכפיל עצמו תוך 30 שנה .  
סוכרת היא אחד הגורמים העיקריים למוות בטרם עת בישראל ובעולם ,  אך ניתן למנוע זאת בעזרת שינוי בתזונה וביצוע פעילות גופנית .  פרופסור איתמר רז יו"ר המועצה הלאומית לסוכרת מסר לוואלה !  חדשות כי  " אחד מכל שלושה ילדים שנולד בישראל יפתח סוכרת במהלך חייו .  סוכרת גורמת לעיוורון ,  מחלות כליה ,  מחלות לב ומוח .  אנו נמצאים על סף תהום ,  המצב עגום והעתיד מדאיג .  אנו חותרים לשינוי בקרב מקבלי ההחלטות בישראל בכל הקשור למאבק בסוכרת ",  אמר .  הוא הוסיף כי כ-2,500 בני אדם מתים מסוכרת מדי שנה בעולם :  כ-208 מדי חודש ,  48 כל שבוע ,  7 בכל יום ואדם אחד מדי שלוש וחצי שעות .  המועצה הלאומית לסוכרת תערוך ביום שני ה-22 בנובמבר אירוע בהשתתפות האגודה הישראלית לסוכרת תחת הכותרת  " סוכרת המגפה של המאה ה-21 ניתן לעצור את זה ". 

חודש המודעות לסוכרת :  1 מכל 3 ילדים יחלה
לרגל חודש המודעות של המחלה ,  חושפת המועצה הלאומית לסוכרת נתונים מדאיגים .  בכל שנה מתגלים בארץ כ-30 אלף חולי סוכרת חדשים ו-2,500 ישראלים מתים בכל שנה מהמחלה

