דויטשה טלקום תקבע מכסה מינימלית לנשים בתפקידי ניהול
מנכ"ל החברה : " הנוכחות של נשים רבות יותר בהנהלה תאפשר לנו לפעול באופן טוב יותר "
 ענקית התקשורת הגרמנית מסרה היום כי היא מתכננת לקבוע מכסה מינימלית של נשים לתפקידי ניהול חברה ,  שמטרתה להגיע ל-30% נשים בתפקידי ניהול בכירים ודרגי ניהול ביניים עד סוף 2015 - כך פירסמה סוכנות הידיעות  " אי-פי ". ב-2008 תפסו הנשים 13% מתפקידי הניהול בחברה - כך מסרה החברה .  דויטשה טלקום טוענת כי היא תהיה החברה הראשונה מבין 30 החברות הגדולות הנסחרות בבורסת פרנקפורט שמציגה מכסה שכזאת ." זה עניין של הגינות חברתית וצורך אמיתי לטובת ההצלחה שלנו ",  אמר מנכ"ל החברה ,  רנה אוברמן .  הוא טען כי  " הנוכחות של נשים רבות יותר בהנהלה תאפשר לנו לפעול באופן טוב יותר ".  החברה מסרה כי לצורך עמידה ביעד היא תשנה ,  בין השאר ,  את מדיניות הגיוס שלה ואת תוכניות הפיתוח למנהלים שלה.החברה הסבירה את המהלך בכך שהיא קשובה להתפתחויות בשוק העבודה .  לטענתה ,  כ-60% מהבוגרים של מינהל עסקים באוניברסיטאות בגרמניה הם נשים ." למרות זאת ,  תקרת הזכוכית עדיין עוצרת נשים מוכשרות רבות מלהתקדם הלאה ",  אמר תומאס שטלברגר ,  מנהל כוח האדם בחברה . " קביעת המכסה המינימלית של נשים בתפקידי ניהול תאפשר לנו לשבור את התקרה הזאת ". 

דויטשה טלקום תקבע מכסה מינימלית לנשים בתפקידי ניהול
מנכ"ל החברה : " הנוכחות של נשים רבות יותר בהנהלה תאפשר לנו לפעול באופן טוב יותר "
 
