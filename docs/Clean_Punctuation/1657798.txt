אי.די.בי מסיימת את 2009 עם רווח נקי של 977 מיליון שקל ;  עלות השכר של דנקנר :  כ-2.2 מיליון שקל
את הרבעון הרביעי של 2009 סיימה החברה בהפסד של 520 מ' ש' ולמרות זאת תחלק דיבידנד של 180 מ' ש'
בעקבות הפרשה כבדה לירידת הערך של פרויקט הפלאזה בלאס וגאס  ( שבו היא שותפה ב-50% )  ,  הפסדים של מכתשים אגן  ( 52 מיליון שקל )  וגידול בהוצאות המימון ,  סיימה חברת אי.די.בי אחזקות את הרבעון הרביעי של 2009 בהפסד של 520 מיליון שקל .  זאת ,  לעומת הפסד של 166 מיליון שקל ברבעון המקביל ב-2008 .  למרות ההפסד ,  תחלק אי.די.בי אחזקות ,  שבשליטת נוחי דנקנר ומשפחות לבנת ומנור ,  דיבידנד של 180 מיליון שקל בגין הרבעון הרביעי של שנה שעברה.את שנת 2009 סיימה החברה עם רווח נקי של 977 מיליון שקל ,  לעומת הפסד של 412 מיליון שקל ב-2008 .  עיקר הגידול ברווח נבע מן המימושים המוצלחים שביצעה כור תעשיות במניות בנק ההשקעות השווייצי קרדיט סוויס שתרמו לרווחי אי.די.בי ב-2009 1.63 מיליארד שקל ,  וקיזזו את התוצאות החלשות של מכתשים אגן וההפרשות בגין הנדל"ן בלאס וגאס.החברה הבת ,  אי.די.בי פיתוח ,  הרוויחה ב-2009 967 מיליון שקל בהשוואה להפסד נקי של 250 מיליון שקל בשנת 2008 .  את הרבעון הרביעי של 2009 סיימה אי.די.בי פיתוח עם הפסד של 472 מיליון שקל .  זאת ,  לעומת הפסד של 147 מיליון שקל ברבעון המקביל אשתקד .
 
אי.די.בי מסיימת את 2009 עם רווח נקי של 977 מיליון שקל ;  עלות השכר של דנקנר :  כ-2.2 מיליון שקל
את הרבעון הרביעי של 2009 סיימה החברה בהפסד של 520 מ' ש' ולמרות זאת תחלק דיבידנד של 180 מ' ש'

