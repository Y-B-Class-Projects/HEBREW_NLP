הצלחה לדניה סיבוס :  תעוכב זכיית אשטרום במכרז המחוזי בלוד
בית המשפט המחוזי בירושלים הוציא צו מניעה נגד הזכייה בעקבות עתירתה של דניה סיבוס .  אשטרום : " אין ספק שעמדנו בתנאי המכרז "
  >  >  בית המשפט המחוזי בירושלים קיבל את עתירתה של חברת דניה סיבוס והוציא צו ארעי המעכב את זכייתה של חברת אשטרום במכרז להקמה ותפעול של בית המשפט המחוזי בלוד .  השבוע הגישה דניה סיבוס עתירה נגד הזכייה בטענה כי אשטרום לא עמדה בתנאי המכרז וכי המחיר שהציעה היה גבוה מזה שבו נקבה דניה סיבוס .  שופט המחוזי ,  משה יועד-הכהן ,  הורה לחשב הכללי במשרד האוצר ולאשטרום להימנע מכל פעולה שתקדם את יישום החלטת ועדת ההתקשרויות של המשרד בנושאים של תכנון ובינוי של קריות ממשלה ובתי משפט שהחליטה על הזכייה .  הדיון בצו המניעה נקבע ל-4 במארס .  דניה סיבוס ,  קבלנית הביצוע של קבוצת אפריקה ישראל ,  הגישה את עתירתה באמצעות עו"ד דוד גדעוני ממשרד תדמור  .  בעתירה טענה כי אשטרום לא כללה בהצעתה תכנון של חניון לבאי בית המשפט ,  כפי שנדרש במכרז  .  כמו כן ,  הוצגה בעתירה חוות דעת מומחה של מהנדס עיריית חיפה לשעבר ,  ד"ר יעקב רוט ,  שקבע כי  " התכנון בהצעתה של אשטרום סוטה באופן קיצוני מהדרוש במסמכי המכרז ואינו לוקח בחשבון כלל פתרון חניה ".  עוד טענה דניה סיבוס כי המחיר שבו נקבה במכרז היה הנמוך ביותר מבין כל המשתתפות - בהן גםהחברות א .  דורי ,  אלקטרה ,  שיכון ובינוי ושפיר הנדסה - ונמוך ב-16 מיליון שקל מהמחיר של הצעת אשטרום .  בסוף 2008 פירסמו משרד האוצר ומנהלת הקמת קריות ממשלה ובתי משפט מכרז dbot להקמת בית משפט מחוזי בעיר לוד .  החברות המציעות התמודדו על תכנון ,  ביצוע ,  הקמה ,  תפעול ותחזוקה של בית המשפט לתקופה של 20 שנה .  העלות הכוללת של הפרויקט מוערכת בכ-90 מיליון שקל .  בנובמבר 2009 זכתה אשטרום זכתה במכרז .  מחברת אשטרום נמסר בתגובה : " אין לנו כל ספק שעמדנו בכל תנאי המכרז כפי שפורסם .  אנו בטוחים שוועדת המכרזים עשתה את עבודתה נאמנה ". 

הצלחה לדניה סיבוס :  תעוכב זכיית אשטרום במכרז המחוזי בלוד
בית המשפט המחוזי בירושלים הוציא צו מניעה נגד הזכייה בעקבות עתירתה של דניה סיבוס .  אשטרום : " אין ספק שעמדנו בתנאי המכרז "
 
