סמסון סיאסיה יאמן את נבחרת ניגריה
חלוץ צפרירים חולון לשעבר זכה לאמון ההתאחדות בעקבות הצלחותיו עם הנבחרות הצעירות .  יחל את תפקידו ב-1 בדצמבר
ארבעה חודשים לאחר המונדיאל ,  ניגריה מצאה מחליף לשבדי לארס לגרבק .  סמסון סיאסיה ,  שחקן צפרירים חולון בעברו שהוביל את הנבחרת האולימפית של ניגריה למדליית כסף באולימפיאדת בייג'ינג לפני שנתיים ,  קיבל את המינוי והקדים במירוץ את הקפטן שלו לשעבר ,  סטפן קשי .  
סיאסיה בן ה-43 עדיין לא חתם על חוזה ,  אבל הובטח לו כי יוכל לבחור את הצוות שלו בעצמו - צעד לא שגרתי מצד ההתאחדות הניגרית ,  המביעה אמון רב במי שגם הצעיד את הנבחרת עד גיל 20 למקום שני במונדיאליטו ב-2005 .  העיכוב במינוי של סיאסיה נבע מעימותים פוליטיים בתוך ההתאחדות ,  אך לאחר ששני המועמדים הסופיים רואיינו נבחר חלוץ העבר לתפקיד .
 סיאסיה יחל את תפקידו באופן רשמי ב-1 בדצמבר ,  אך ייצא עם הנבחרת למשחק הידידות באירן ב-17 בנובמבר - משחק ממנו קיבל וינסנט אניימה שחרור ובעצם פינה את המקום בהרכב לדלה איינוגבה מבני יהודה .  מטרתו הראשונה של סיאסיה תהיה הצעדת הנשרים לאליפות אפריקה 2012 .
 
סמסון סיאסיה יאמן את נבחרת ניגריה
חלוץ צפרירים חולון לשעבר זכה לאמון ההתאחדות בעקבות הצלחותיו עם הנבחרות הצעירות .  יחל את תפקידו ב-1 בדצמבר

