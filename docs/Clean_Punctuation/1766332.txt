יום של חורף :  סופות חול בנגב ,  גשם במרכז
החורף כבר כאן :  גשמים יורדים באזור המרכז והצפון ,  ובדרום משתוללות סופות חול .  המשטרה מבקשת מהציבור לנהוג בהתאם לתנאי הדרך
חיכינו זמן רב ,  אבל הוא הגיע ,  ובגדול :  רוחות עזות המלוות בגשמים משתוללות בשעה זו  ( שבת )  באזור המרכז והצפון .  קיים חשש לשיטפונות והצפות במקומות הנמוכים .  החל משעות הערב צפוי לרדת שלג בחרמון ומחר ייתכן שלג קל בפסגות הגבוהות של ההרים .
 כמו כן ,  סופות חול כבדות משתוללות באזור הנגב .  נהגים באזור דיווחו ,  כי הראות במקום מוגבלת ,  וניתן לראות עד כ-20 מטרים בלבד מקדמת הרכב .  
מאגף התנועה במשטרה נמסר כי הם  " מבקשים מציבור הנהגים לשנות ולהתאים את הרגלי הנהיגה בהתאם לתנאי הדרך .  יש לזכור ,  כי גשמים ראשונים מעלים על פני האספלט חומרים שומניים המקטינים את מקדם החיכוך עם הכביש ,  פוגמים באחיזת הצמיגים בדרך ועלולים לגרום להחלקה ואיבוד שליטה ברכב ". 
עוד נמסר ממשטרת התנועה ,  כי לנהגים מומלץ לפעול על פי ההנחיות הבאות בעת הנהיגה בתנאי הסופה :  יש לבדוק כי צמיגי הרכב תקינים ובלחץ האוויר הנדרש ,  יש לבדוק כי המגבים תקינים ואינם יבשים ופגומים ,  לנקות את שמשות הרכב על מנת לספק תנאי ראות נכונים ,  לנקות את פנסי הרכב על מנת לראות ולהראות בהתאם .  כמו כן ,  בעת הכניסה לרכב יש להסיר פרטי לבוש מגושמים  ( סוודר ומעיל )  העלולים לפגום ולהגביל את תנועת הנהג ,  כל שכן העלולים למנוע מהחגורה לבצע את מלאכתה בעת הצורך .  יש להסיר מראש הנהג כובע צמר או  " קפוצ'ון "  העלול לפגום בשדה הראיה לצדדים ,  בפרט במעבר בין נתיבים .  בנוסף ,  יש לאחוז בהגה בשתי ידיים מאחר וכניסה לשלוליות ובורות המוסתרים על ידי הצטברות מים על הכביש עלולים לגרום לסטייה פתאומית של הרכב .
 
יום של חורף :  סופות חול בנגב ,  גשם במרכז
החורף כבר כאן :  גשמים יורדים באזור המרכז והצפון ,  ובדרום משתוללות סופות חול .  המשטרה מבקשת מהציבור לנהוג בהתאם לתנאי הדרך

