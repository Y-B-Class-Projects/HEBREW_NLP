המציאות עולה על כל דמיון
אילו נכתבה פרשת משה קצב המגיעה מחר לסיומה כתסריט בדיוני לטלנובלה חמצמצה ? מתוקה ,  היו אפילו מבקרי הקולנוע מסתייגים ממנה כהגזמה פרועה .  יש גבול לפופוליזם ,  לרדיפת הרייטינג .
 אך שום דמיון יוצר אינו יכול להתחרות בעלילת המציאות היצרית .  נשיא שלכאורה המיט על עצמו קלון ,  ובמקום לשלם בעבור מה שהצניעות יפה לו גברה עליו קמצנותו והחליט לשים קץ לסחיטתו בתלונה כוזבת ;  ויועץ משפטי שהבחין מיד כי ריחות רעים עולים ממשכן הנשיא וטרף את הקלפים וסובב את הגלגל לאחור והעגלה הדורסנית נעה לעבר קצב ;  ומצעד העדות ,  הקורבנות שלא התלוננו ביוזמתן ,  והמציצנות הפורנוגרפית של קהל הצופים והמאזינים ;  וגיבורי המשנה שבראשן רעייתו החוקית אשר נאלצה לשבת לצידו למען כבוד המשפחה ;  והתקשורת שהואשמה על שהירבתה לעשות ועל שלא עשתה כלל כאילו אין סתירה בין שתי הגישות ;  ואין לזה סוף .
 הלא ייאמן ליווה את הפרשה גם בפרקיה הנספחים .  פרקליטי קצב חילצו ממזוז עיסקת טיעון נוחה לנשיא לשעבר ,  והניחו לו להגן עליה בבית המשפט העליון עד טיפת טיעונו האחרונה ,  ומשיצא בשן ועין אבל ידו על העליונה - חזר בו קצב מנכונותו לחתום עליה .  אין מציאות כזאת .  רק דמיון של סרט קולנוע .
 עתה כל זה מאחור .  מחר יטה הציבור את אוזנו לעבר אולם בית המשפט שבו מככב נשיא ההרכב ג'ורג' קרא .  מאז פתח בדיון עלה בידו להקים שביל ? אש בין הציבור לבין אולם הדיונים כדי להסיר מעט מגובה הלהבות של תגובת האומה להתנהלותו של הנשיא לשעבר .  סגירת הדלתות היתה לטובת כולם ,  ממש כפי שהנכונות לפתוח אותן לסיקור מחר היא צעד מתחייב במדינת חוק דמוקרטית .
 מחר יגדשו הכל את האולם ,  ורחש ? לחש יעבור בהגיע קצב לתפוס את מקומו .  אפשר שהוא מקווה עדיין לזיכוי ,  אבל הנחתי היא שההכרעה תהיה בין הרשעה לבין הרשעה :  עבירות מין עם אונס או בלעדיו .
 היום אין בעיית סוב ? יודיצה בניחוש התוצאות מפני שהכרעת הדין כבר כתובה וחתומה .  המרחק בין שני סוגי ההרשעה יהיה גורלי בעיני קצב ,  וגם בעיני חלק ניכר מהציבור .  רק דבר אחד ודאי :  תיק קצב אינו פורש למנוחה ולנחלה על המדף באתר בתי המשפט .  ערעור אחד מובטח ,  לפחות .
 
המציאות עולה על כל דמיון
nan
