בן זקן רוצה את מזרחי ואזולאי גם בעונה הבאה
בצל חקירתו ברשות המסים ,  התייחס הבעלים של אשדוד ל-2:5 הגדול על ב"ש : " כולם מתחברים לרעיון ולדרך ,  רואים ניצוצות וזה כיף "
 בצל הגעתו היום  ( ראשון )  של הבעלים של מ.ס .  אשדוד ג'קי בן זקן לבית המשפט וחקירתו ברשות המסים ,  התייחס הבעלים של המועדון מעיר הנמל הדרומית גם לניצחון הגדול של קבוצתו אמש  ( שבת )  2:5 בדרבי הדרום על הפועל באר שבע במסגרת המחזור ה-23 בליגת העל .
" עם כל האירועים שהיו היום ,  אפילו לי לא נתנו לי לחגוג כמו שצריך ,  אבל לפחות ניצחנו כך שזה מאזן את התחושה ",  אמר בן זקן . " החקירה ברשות המסים קלקלה לי את התחושה ,  אבל לא קלקלה יותר מדי כי האמת סביב פרשת החקירה ידועה והפרטים מאוד ברורים לי כך שאני לא מוטרד .
" בכל מקרה ",  הוסיף בן זקן , " לגבי המשחק זה היה ניצחון שהוא חלק מהתהליך שאנחנו עושים ורוצים לעשות באשדוד .  אני מניח שזה עוד מוקדם מדי בכדי לקצור את הפירות ,  אבל מתחילים לראות ניצוצות וזה בהחלט כיף ". 
בן זקן נשאל על שביעות רצונו מתפקוד הצוות המקצועי ובראשו המאמן יוסי מזרחי ועוזרו חנן אזולאי וענה : " כל עוד זה תלוי הם ימשיכו גם בעונה הבאה ,  כי אם כולם מתחברים לרעיון וכולם מתחברים לדרך אז אני מרוצה ואני מקווה שגם הצוות המקצועי מרוצה .  מבחינתי ,  אנחנו ממשיכים ביחד גם בעונה הבאה ". 
באשדוד נרשמה שביעות רצון גדולה מאוד מתפקוד הקבוצה במשחק .  אחד השחקנים שקיבל הכי הרבה מחמאות היה הקשר הצעיר ניר ביטון ,  שהיה מצוין בתפקיד הקשר האחורי ואף הוסיף שער יפה לקראת סיום המשחק .  מה שהעיב קצת על החגיגה של ביטון הייתה העובדה שהוא נפצע באפו וסובל משבר .
 
בן זקן רוצה את מזרחי ואזולאי גם בעונה הבאה
בצל חקירתו ברשות המסים ,  התייחס הבעלים של אשדוד ל-2:5 הגדול על ב"ש : " כולם מתחברים לרעיון ולדרך ,  רואים ניצוצות וזה כיף "
 
