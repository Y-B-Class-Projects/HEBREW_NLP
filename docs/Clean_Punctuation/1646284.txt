רן ארז יכהן פעם נוספת כיו"ר ארגון המורים
רן ארז ,  יו"ר ארגון המורים ב-13 השנים האחרונות ,  יכהן בקדנציה נוספת לאחר שמועמד האופוזיציה ,  נכשל במחוז הבית שלו בשרון : " השיטה בעייתית והשימוש בה מושחת "
 דבקות כזו בכסא מרשימה אפילו במקומותינו :  יו"ר ארגון המורים העל-יסודיים ,  רן ארז ,  ימשיך בתפקידו ל-3 שנים נוספות ובכך ישלים לא פחות מ-16 שנים בראש הארגון המייצג את מורי חטיבות הביניים והתיכונים בישראל .  בחודשים האחרונים יצאו רבים בארגון כנגד  " משטרו "  של ארז ,  המוביל את הארגון תקופה כה ארוכה ,  וטענו כי השיטה בה מנוהל הארגון מסוכנת וריכוזית מדי  אליהם הצטרפו גם מספר אנשי ציבור ובהם העיתונאים יאיר לפיד ואורלי וילנאי-פדרבוש שחברו לתנועת האופוזיציה  " רוח חדשה ".  
עם זאת ,  למרות הציפייה בקרב רבים בארגון למהפך ,  רשם המועמד דודי פרידמן ,  מורה לפיזיקה ומתמטיקה בתיכון החקלאי בפרדס חנה ובתיכון נוסף בכ"ס ,  הפסד ביתי במחוזו בשרון ובכך נחסמה דרכו להיכנס למועצת הארגון ולהתמודד בה על תפקיד יושב הראש . " אנחנו ממשיכים להיות מורים וחברי ארגון ונמשיך לנסות ולהתמודד גם בבחירות הבאות ",  אמר פרידמן בראיון לוואלה !  חדשות . " את הכוח והניסיון שצברנו נממש בפעם הבאה ". 
לדבריו של פרידמן ,  בבחירות נרשמה שורה ארוכה של אי סדרים חמורים : " הייתה פסילה סיטונאית של מועמדים שתמכו בנו על ידי מנגנון פנימי של הארגון שנטל על עצמו את עצם ההחלטה מי מועמד לפסילה ומי לא .  בנוסף ,  נשלחו מיילים אנונימיים שלוש פעמים ביום להרבה מאוד חברי ארגון תוך שימוש ,  לכאורה ,  במאגר המידע של הארגון ".  בכוונת חברי התנועה לפנות למבקר המדינה ולדרוש את התערבותו בבדיקת הטענות .  בנוסף ,  בכוונתם לפנות לכנסת בבקשה לקבוע חוקים ותקנות שיעגנו התנהלות תקינה בארגון .
 למרות הצעדים הרבים המתוכננים ,  פרידמן אינו אופטימי לגבי האפשרות לשנות את תוצאות הבחירות : " נמשיך לעשות ככל הניתן על מנת להעלות את המודעות בעיקר בקרב ציבור המורים ולפעול בנושא - אבל אנחנו לא מאמינים שנצליח להביא לשינוי התוצאות במערכת הזו .  שיטת הבחירות עצמה מאוד בעייתית והשימוש בה מושחת ". 
פרידמן הוסיף ואמר כי תחושתו האישית הבוקר היא תחושה קשה מאוד : " בעיקר עצוב לי לראות את רן ארז ממשיך להוביל את ארגון המורים אחרי שכבר כל כך הרבה דברים נאמרו עליו  הוא עושה נזק אדיר בזה שהוא נשאר שם .  אני עדיין מקווה שלמרות הכל מתוך המועצה הקיימת מישהו ירים איזשהו נס של מרד וינסה להתמודד על התפקיד ". 

רן ארז יכהן פעם נוספת כיו"ר ארגון המורים
רן ארז ,  יו"ר ארגון המורים ב-13 השנים האחרונות ,  יכהן בקדנציה נוספת לאחר שמועמד האופוזיציה ,  נכשל במחוז הבית שלו בשרון : " השיטה בעייתית והשימוש בה מושחת "
 
