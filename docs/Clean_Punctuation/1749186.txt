בחצות נהפוך לדלעת
חגיגות ליל כל הקדושים הם הזדמנות טובה לבעוט בכרכרה של סינדרלה ולהפיק מתכוני דלעות כתומים מן הרגיל - השף אסי לוי רוקח
ביצ'ק- מאפה בוכרי של דלעת כבש וקצח ,  וצורתו כשל אוזן המן שזופה .  המסורתיים מגישים את הביצ'ק בפורים .
 חומרים:לבצק ביצ'ק:330 גרם קמח 1/2 כף שמרים יבשים 1/4 כפית מלח דק 1/4 כפית סוכר לבן 80 מ"ל שמן צמחי3/4 כוס מים קרים
למילוי:דלורית בגודל בינוני בצל לבן בינוני מגורר גס בפומפייה 120 גרם בשר כבש טחון או תערובת בשר בקר בתוספת ליאה  ( שומן כבש ) פלפל לבן מלח דק 1 שן שום קורט בהרט עירקי 4 כפות שמן זית 
ציפוי:1 ביצה1 חלמון אופן ההכנה:1 .  מכניסים את מרכיבי הבצק מלבד המלח והמים למיקסר עם וו לישה .  לשים היטב ,  מוסיפים מלח ,  מערבבים ותוך כדי המשך הערבוב מוסיפים מים בזילוף .  לשים עד שהבצק אחיד וגמיש .
 2 .  מכסים בניילון נצמד או מגבת לחה ומתפיחים במשך שעה וחצי עד שהבצק מכפיל נפחו .
 3 .  בתום תהליך ההתפחה לשים את הבצק ויוצרים כדורים בקוטר 2 ס"מ ומניחים להתפחה שניה כעשר דקות מכוסים במגבת בד לחה .
 4 .  עוטפים את הדלורית בנייר כסף ומכניסים לתנור שחומם מראש ל200 מעלות במשך 35 דקות .
 5 .  לאחר צינון הדלורית חוצים ומנקים את הזרעים שלה ומוציאים את תכולתה באמצעות כף לתוך מסננת שתגיר נוזליה .
 6 .  במחבת חמה יוצקים שמן הזית ומחממים קלות את השמן על אש בינונית .  מוסיפים לשמן את הבצל המגורר והשום ומערבבים מיד בכף עץ .
 7 .  לאחר אידוי קל של הבצל והשום מסירים את התערובת מהאש ומוסיפים לתערובת הדלורית במסננת .
 8 .  במחבת טפלון יבשה וחמה ועל להבה בינונית מטגנים את הבשר הקצוץ תוך כדי ערבוב ערני עד שהבשר צלוי לחלוטין .  מוסיפים את הבשר למסננת הדלורית ,  מערבבים בעדינות את התערובת .  
9 .  לאחר כחצי שעת סינון מוסיפים מלח ,  פלפל לבן ובהרט .
 10 .  מרכיבים ואופים :  את הכדורים יש לרדד על משטח מקומח קלות לעיגול דק ככול הניתן .  מניחים כפית מהתערובת במרכז העיגול ומקפלים את פינות העיגול כלפי פנימה ממש כמו אוזן המן.הופכים את הביצ'ק על חלקו המקופל ומניחים על מגש מרופד נייר אפייה ומקררים במקרר 10 דקות .  
11 .  מחממים תנור ל-180 מעלות .  
12 .  טורפים ביצה אחת וחלמון עם כפית מים קרים ומצפים את הביצ'ק היטב .  זורים מעל קצח ,  זרעי כמון ,  פרג או כול העולה על רוחכם ואופים את הביצ'ק עד השחמה בין 8-11 דקות  .
 האמריקאים אוהבים את הפמפקין פאי שלהם .  סצנות מסרטים וסדרות הפיצו את בשורת הפאי של הינקים ברחבי הגלובוס ,  שנאכל עם סיום ארוחות הענק בחגי ההודיה ובליל כל הקדושים .
 לנו אין דלעות כמו לאמריקאים ונדיר למצוא מחית דלעת מוכנה .  אך יש מוצא !  הדלורית היא פיתוח ישראלי מוצלח שדורש רק סינון נוזלים כדי להגיע למרקם הנכון .  
חומרים:לבצק הפאי:135 גרם קוביות חמאה קרה210 גרם קמח 30 גרם שקדים טחונים 50 גרם אבקת סוכרמעט מלח דק 1 חלמון כפית מחוקה קינמון טחון 
למילוי:70 גרם סוכר דמררה50 גרם סוכר חום כהה2 ביצים1 חלמון2 דלוריות 150 מ"ל חלב מרוכז ממותק חופן צימוקים שחורים קטנים1/2כפית קינמון1/4 כפית ציפורן כף סירופ תירס כהה או מייפל טהור 
אופן ההכנה:1 .  מכינים את הקלתית :  למעבד מזון מכניסים את כל החומרים היבשים ומערבבים .
 2 .  מוסיפים את קוביות החמאה ומעבדים עד קבלת בצק פרורי .
 3 .  מעבירים את הבצק ממעבד המזון למשטח מקומח קלות ,  מוסיפים את חלמון הביצה לשים עד קבלת כדור בצק אחיד ,  משטחים את הבצק ,  עוטפים בניילון נצמד ומכניסים שעתיים למקרר .
 4 .  מחממים תנור ל-180 מעלות .  משמנים תבנית פאי עם מעט חמאה .  
5 .  מרדדים את הבצק על משטח מקומח .  מניחים את הבצק המרודד מעל תבנית הפאי ,  משטחים ומסירים את פינות הפאי בעזרת גב סכין .
 6 .  מניחים מעל לבצק הפאי נייר אפייה ומכסים עם חומוס יבש או כל קטנייה בעלת משקל .
 7 .  מכניסים לתנור ואופים 10 דקות .  מצננים היטב לפני הכנסת המילוי .
 8 .  עוטפים 2 דלוריות בגודל בינוני בנייר כסף ואופים בתנור שחומם מראש ל200 מעלות למשך 35 דקות .
 9 .  חוצים ומוצאים את תכולתן למסננת ומניחים שעתיים במקרר .  
10 .  את הדלורית המסוננת טוחנים במעבד מזון .  11 .  למיקסר מכניסים את כל המרכיבים מלבד הצימוקים ובמהירות גבוה יוצרים מחית חלקה .
 12 .  מוסיפים את הצימוקים ומערבבים בתנועות קיפול .
 13 .  יוצקים את התערובת לקלתית האפויה למחצה ואופים חצי שעה בחום של 160 מעלות .
 14 .  פני הפאי צריכים להיות יציבים בלי כתמים ובועות .  מגישים חם עם קרם פרש או סורבה פירותי .
 הדלעת האסייתית היגרה לארצנו יחד עם קהילת העובדים הזרים ,  שכנראה חפצה להמשיך ליהנות ממנעמיה ואנחנו הרווחנו .  צורתה כשל כרכרה מהאגדות .  תכולתה בגווני ירוק צהבהב ושימושים לה רבים .  
חומרים:1 דלעת קמבודית ירוקה  ( ניתן למצוא בשוק הכרמל ) 1 פפאיה ירוקה 10 עלי בזיליקום תאילנדי או רגיל 1/2 צרור כוסברה 1 פלפל צ'ילי פרוס1 שן שום פרוסה10 יחידות שרימפס  ( רצוי טרי ) 2 כפות שמן צמחי מלח ,  פלפל
וויניגרט תפוחים אסייתי:200 מ"ל חומץ תפוחים 2 שיני שום מעוכות 1 סטאר אניס שלם 50 גרם שורש ג'ינג'ר טרי 3 כפות סוכר 3 כפות רוטב דגים תאילנדי 3 פלפל שאטה יבש 5 גרגרי פלפל שחור שלם 
לקישוט:80 גרם גרעיני דלעת קלויים 
אופן ההכנה:1 .  מקלפים את קליפת הדלעת באמצעות סכין חדה ויציבה .  יוצרים בסיס בתחתית הדלעת ומגלפים מלמעלה כלפי מטה את קליפתה .
 2 .  אוחזים בדלעת ביד אחת ובעזרת סכין חדה ועבה יש ליצור חריצים צפופים לאורך הדלעת ,  באמצעות מכות סכין ישרות על בשר הדלעת .  לאחר שחרצנו את הדלעת כראוי ,  יש לגלף עם קולפן את חריצי הדלעת מלמעלה למטה .  יתקבלו רצועות דקיקות של דלעת .  ממשיכים עד שמגיעים לליבת הדלעת .  שומרים בקירור .  
3 .  את הפפאיה קולפים עם קולפן ובאותו האופן אוחזים בה ביד אחת ובעזרת סכין חדה ועבה יוצרים חריצים צפופים לאורך הפפאיה באמצעות מכות סכין ישרות על בשר הפפאיה .  לאחר שחרצנו את פפאיה כראוי יש לגלף עם קולפן את חריצי הפפאיה מלמעלה למטה כדי שיתקבלו רצועות דקיקות של פפאיה .
 4 .  ממשיכים בפעולה עד שמגיעים לליבת הפפאיה .  את הרצועות שומרים בקערה במקרר .
 5 .  מכינים את הרוטב :  בסיר קטן מערבבים את החומץ והסוכר ומחממים עד המסת הסוכר .  6 .  במכתש ועלי כותשים לעיסה גסה את השאטה ,  השום והג'ינג'ר ומוסיפים לחומץ החם .  מביאים לרתיחה וממשיכים לבשל על להבה נמוכה כ-10 דקות .
 7 .  מסירים מהאש ומוסיפים מיד רוטב דגים ,  סטאר אניס וגרגרי פלפל שחור ומצננים  ( רצוי להסיר את כוכב האניס אחרי 10 דקות )  מסננים ומאחסנים במקרר .
 8 .  מכינים את השרימפס :  במחבת כבדה מלהיטים את השמן ,  מוסיפים את השרימפסים ,  ממליחים ומפלפלים תוך כדי ערבוב עד שהשריפסים משנים צבעם לכתום ומתעגלים .
 9 .  מרכיבים :  בקערה מערבבים את כל מרכיבי הסלט מלבד חמישה שרימפסים חמים .  מזלפים את הרוטב ומערבבים .  מעבירים לצלחות ומנחים שרימפס וגרעיני דלעת לקישוט .  
לכבוד ליל כל הקדושים רקח השף אסי לוי בבר היין  " ויינברג "  תפריט מנות של דלעת ודלורית .  המנות בכתבה לקוחות מתפריט זה והוא יוגש החל מה- 31.10 ועד 6.11 .
 ויינברג - רחוב בן יהודה 106 ,  תל אביב .  03-5223939

בחצות נהפוך לדלעת
חגיגות ליל כל הקדושים הם הזדמנות טובה לבעוט בכרכרה של סינדרלה ולהפיק מתכוני דלעות כתומים מן הרגיל - השף אסי לוי רוקח

