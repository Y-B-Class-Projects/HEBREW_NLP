ירון-אלדר נדבקה במגיפת הצינון
שלשום החליטה הפרקליטות להגיש כתב אישום ,  בכפוף לשימוע ,  נגד נציבת מס הכנסה לשעבר ,  טלי ירון-אלדר על הפרת חוק הצינון .  בכך היא מצטרפת לשורה ארוכה של בכירי רשות המסים שקיבלו הזמנה לפגישה עם הפרקליטות - כנראה חלק בלתי נמנע מהעבודה ברשות
 >  >  דבר אחד בטוח :  נציבת מס הכנסה לשעבר עו"ד טלי ירון-אלדר אף פעם לא התלהבה ממגבלות הצינון שחלות על פורשים משירות המדינה .  לפני כשנה וחצי היא אמרה בראיון ל-themarker כי  " אם רוצים להגביל פעילות של בכירים ,  אז צריך לשלם להם משכורת בתקופת הצינון .  אי אפשר להגביל את הפרנסה מצד אחד ולא לשלם מצד שני . " אני במשך שנה לא יכולתי לפנות לאיש ברשות המסים חוץ מלנציב עצמו ",  הוסיפה ירון-אלדר . " אם יש איזה מפקח שיושב בחיפה וראיתי אותו אולי פעמיים - אז אסור לי לדבר אתו ?  אנשים הם ישרים בבסיסם .  הבעיה היא שאנחנו מדינה קטנה ".  ואולם מתברר שירון-אלדר דיברה עם עוד כמה אנשים ברשות המסים באותה שנה .  הנה עובדה :  שכרו של עובד רשות המסים שעובר לשוק הפרטי גבוה באופן משמעותי משכרם של עורכי דין ורואי חשבון ללא ניסיון בשירות המדינה .  בבדיקה שערך themarker לפני כשנה וחצי מצאנו כי עורך דין שעוזב את רשות המסים ירוויח בשוק הפרטי ,  לפחות בתחילת הדרך ,  בכ-50% יותר מחברו שטיפס במעלה הדרגות במשרד פרטי .  עורך דין בעל ותק של עשר שנים ברשות המסים ,  הפורש בתפקיד בכיר ,  יוכל להגיע בשוק הפרטי למשכורת התחלתית של 50-60 אלף שקל ברוטו בחודש .  בראיון שערכנו אז עם ירון-אלדר היא הסבירה כי  " רשות המסים כגוף מקצועי נותנת ידע והיכרות מקצועית עם המערכת ,  ולכן יש לזה פרמיה בשוק הפרטי ".  אתם יכולים לנחש מה חושבים כיום בפרקליטות על ה"פרמיה "  שעליה דיברה ירון-אלדר .  שלשום החליטה הפרקליטות להגיש כתב אישום ,  בכפוף לשימוע ,  נגד ירון-אלדר על הפרת חוק הצינון .  כתב אישום על הפרות צינון של פורשי רשות המסים היה רק עניין של זמן .  מבקר המדינה מתח ב-2008 ביקורת קשה על היעדר אכיפה של מגבלות הצינון על פורשי רשות המסים .  דו"ח המבקר ציין אז שורה של מקרים שבהם יוצאי הרשות פעלו לקדם מולה עניינים ,  כרגיל בלי שמות .  העובדה שירון-אלדר היא נשוא כתב האישום הבולט הראשון בתחום זה היא ההפתעה האמיתית .  ירון-אלדר פרשה מראשות נציבות מס הכנסה לפני מעט יותר מחמש שנים .  היא עברה לשוק הפרטי ושימשה ראש מחלקת המיסוי במשרדו של עו"ד דוד תדמור .  היא גם התמנתה לכמה דירקטוריונים והעידה על עצמה שהיא נהנית מהחיים הטובים שלאחר השירות הציבורי המתיש .  הפרקליטות טוענת כי ירון-אלדר הפרה את האיסור לייצג לקוחות בפני כפופים לה לשעבר במשך שנה ממועד פרישתה .  נטען כי היא פנתה לסגנה לשעבר בעניין הקשור ללקוחותיו של הח"כ לשעבר ,  רו"ח אביגדור יצחקי .  מטעמה של ירון-אלדר נמסר אתמול כי הפנייה היתה למטרות התייעצות ולא ייצוג של לקוחות .  ירון-אלדר מצטרפת לשורה ארוכה של בכירי רשות המסים שקיבלו הזמנה אדיבה לפגישה עם הפרקליטות .  כנראה חלק בלתי נמנע מהעבודה ברשות הזו .
 
ירון-אלדר נדבקה במגיפת הצינון
שלשום החליטה הפרקליטות להגיש כתב אישום ,  בכפוף לשימוע ,  נגד נציבת מס הכנסה לשעבר ,  טלי ירון-אלדר על הפרת חוק הצינון .  בכך היא מצטרפת לשורה ארוכה של בכירי רשות המסים שקיבלו הזמנה לפגישה עם הפרקליטות - כנראה חלק בלתי נמנע מהעבודה ברשות

