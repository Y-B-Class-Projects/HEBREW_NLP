הושק לוח הטיסות לחורף :  יותר טיסות לבנגקוק ומינכן בשל הביקוש
אל על הגדילה ב-27% את טיסותיה למזרח הרחוק ;  לופטהנזה הכפילה קיבולת בקו ממינכן לנתב"ג
לוח טיסות חדש לחורף נכנס לתוקפו .  מבדיקת themarker עולה כי חברות תעופה שונות דווקא הוסיפו קיבולת בעונת החורף השנה ,  לעומת שנים קודמות ,  בגלל הביקוש הרב המסתמן - בעיקר של תיירים לישראל.חברת אל על הרחיבה מהיום  ( א' )  את פעילותה למזרח הרחוק בעונת החורף והגדילה בכ-27% את מספר טיסותיה השבועי ליעדים באותו אזור לעומת עונת החורף אשתקד .  אל על הוסיפה טיסה שבועית להונג קונג ,  בייג'ין ,  ומומבי וכן תגדיל את קיבולת טיסותיה לבנגקוק.סמנכ"ל מסחר וקשרים תעופתיים באל על ,  אלי כהן ,  אמר כי לאחר תוספת טיסות אלה תציעה החברה 19 טיסות שבועיות ליעדי המזרח הרחוק ,  לעומת 15 טיסות לשבוע למזרח בעונת החורף בשנה שעברה .  כל הטיסות יבוצעו במחלקות ראשונה ,  עסקים ותיירים .  הטיסות לבנגקוק יבוצעו במטוסי בואינג מדגם 747-400.כהן ציין כי  " קווי אל על למזרח הרחוק זוכים לפופולריות גבוהה הן בקרב התנועה העסקית והן בקרב תיירים .  לאור הביקושים הגבוהים בקרב המגזר העסקי ,  החלטנו לתגבר את מערך הטיסות ולהוסיף טיסות ליעדים אלה ". סאן דור ,  חברה בת של אל על לטיסות שכר ,  החלה בסוף השבוע  ( ו' )  בסדרה של טיסות לרומא ,  כחלק מלוח טיסות החורף החדש והיום  ( א' )  ביצעה שתי טיסות אחרונות מרודוס ,  עם סיום עונת הקיץ והחגים .  טיסות סאן דור לרומא משווקות ע"י סיטונאי התיירות קווי חופשה ואיסתא.מנכ"ל סאן דור ,  בצלאל קרבט ,  אמר ל-themarker כי הטיסה הראשונה היתה מלאה וכי סדרת הטיסות תימשך על פני כל השנה הקרובה . " זה שינוי גדול .  לא חיכינו לקיץ הבא ובחרנו להתחיל את הטיסות דווקא בעונת החורף ",  אמר .  הטיסות תתבצענה בימי שני ושישי בשבוע ,  במטוס בואינג מדגם 757.חברת התעופה לופטהנזה הכפילה מהיום  ( א' )  את קיבולת מושביה בטיסות ממינכן לישראל ,  כחלק מלוח החורף החדש ,  לעומת חורף שעבר ,  בעקבות הביקוש הרב לקו .  מנכ"ל חברת התעופה הגרמנית בארץ ,  עופר קיש ,  אמר כי החל מהיום ועד ל-26 במארס 2011 תפעיל לופטהנזה מטוסים רחבי גוף מדגם איירבוס a-320 עם 221 מושבים בחמש טיסות לשבוע בקו נתב"ג-מינכן ,  לעומת ארבע טיסות לשבוע במטוסי בואינג מדגם 737 בעלי 108 מושבים שהפעילה בעונת החורף בשנה שעברה.קיש אמר כי  " ההחלטה להגדיל את הקיבולת בקו ביותר מפי שתיים בחורף הקרוב נובעת לא רק מביקוש התיירות הנכנסת ,  אלא גם מהרצון לענות על צרכי לקוחותינו מישראל ,  המגלים את יתרונותיה של מינכן כשער ליעדים רבים בגרמניה ,  אירופה ויבשות אחרות .  הגידול בקיבולת יאפשר גם ליותר ישראלים הצפויים לבלות בחורף הקרוב בחופשת סקי באוסטריה ,  להגיע ליעדים במהירות ובנוחות ,  תוך שימוש בטיסותינו למינכן הקרובה ". לדברי מנכ"ל חברת התעופה הגרמנית ,  לופטהנזה אף מתכננת להוסיף קיבולת מושבים בקו מנתב"ג לפרנקפורט ותשלב בחורף הקרוב את מטוס האיירבוס מדגם a-340-600 בעל 306 מושבים ,  גם בחלק מטיסות הבוקר היומיות שלה .  החברה מבצעת 14 טיסות קו סדירות לשבוע בין נתב"ג לפרנקפורט וממנה  ( שתי טיסות ליום )  .
 
הושק לוח הטיסות לחורף :  יותר טיסות לבנגקוק ומינכן בשל הביקוש
אל על הגדילה ב-27% את טיסותיה למזרח הרחוק ;  לופטהנזה הכפילה קיבולת בקו ממינכן לנתב"ג

