ההתרסקות בלבנון :  הטייס טס בניגוד להוראות
בעוד נמשכים החיפושים אחר קורבנות המטוס האתיופי שהתרסק בלבנון ,  הקלטות ממגדל הפיקוח מגלות כי הטייס טס לתוך סערה עזה ,  ולא שעה להנחיות הפקחים לשנות את כיוון הטיסה
 ( צילום :  רויטרס ,  עריכת וידאו :  יאיר דניאל ) 
נמשכים החיפושים אחר 76 מנוסעי המטוס האתיופי שהתרסק אתמול בלבנון .  עד כה נמשו מהים כ-14 גופות .  היום  ( שלישי )  התגלה כי צוות המטוס טס לתוך סערה עזה בניגוד להוראות פקחי הטיסה . " לפי הקלטה ממגדל הפיקוח ,  נאמר לטייס לשנות כיוון כדי להימנע מהסערה ,  אבל המטוס טס בכיוון ההפוך ",  אמר אליאס מור ,  שר ההגנה הלבנוני . " אנחנו לא יודעים מה קרה ,  או האם זה היה מעבר לשליטתו של הטייס ".  
המטוס של חברת  " אתיופיאן איירליינס "  התרסק אתמול אל מי הים התיכון כ-5 דקות לאחר שהמריא משדה התעופה בביירות .  המטוס מדגם בואינג 737 ,  שעל סיפונו היום כתשעים בני אדם ,  היה בדרכו מביירות לאדיס אבבה .  לאחר ההמראה ,  פקחי הטיסה נתנו לטייס הכוונה שתאפשר לו לעקוף את הסערה .  אך חמש דקות לאחר מכן המטוס נעלם ממסכי הרדאר .  לא ידוע מה גרם לטייסים לטוס בכיוון הלא נכון .
 
ההתרסקות בלבנון :  הטייס טס בניגוד להוראות
בעוד נמשכים החיפושים אחר קורבנות המטוס האתיופי שהתרסק בלבנון ,  הקלטות ממגדל הפיקוח מגלות כי הטייס טס לתוך סערה עזה ,  ולא שעה להנחיות הפקחים לשנות את כיוון הטיסה

