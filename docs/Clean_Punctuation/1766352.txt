הוועד האולימפי יציג את הקריטריונים לאולימפיאדת 2012
הקריטריונים ,  המהווים תנאי כניסה הכרחי לסגל ,  מתבססים על הצלחת הספורטאים בתחרויות מטרה עד אמצע יוני 2012
הוועד האולימפי בישראל יציג מחר  ( ראשון )  את כללי היסוד לקריטריונים להשתתפות במשחקים האולימפיים בלונדון 2012  .  הוועד יציג גם את הקריטריונים המקצועיים הישראלים הנדרשים בכל ענף וענף ,  בנוסף לקביעת הקריטריון הבינלאומי שנקבע על ידי הוועד האולימפי הבינלאומי ,  המהווה תנאי כניסה הכרחי לסגל לונדון 2012 .
 לאחר סיכום משחקי בייג'ינג 2008 והסקת המסקנות המקצועיות בכל הענפים האולימפיים ,  נבחנו הדברים תוך כדי דיונים במסגרת היחידה לספורט הישגי - הזרוע המקצועית של הוועד האולימפי בישראל ,  ומנהלת הספורט ההישגי עם האיגודים הרלוונטיים ,  וזאת מיד לאחר פרסום הקריטריונים הבינלאומיים במהלך 2010 .  כמו כן התקיימו סיורי מוחות עם אנשי המקצוע באיגודים ,  והתייעצויות של מנהלת הספורט ההישגי וועדת הספורט של הוועד האולימפי בישראל .
 הקריטריונים מתבססים על הצלחה של הספורטאים בתחרויות מטרה במשך כל התקופה עד מחצית יוני 2012 - המועד האחרון להשגת הכרטיס למשחקים האולימפיים בלונדון .  רק באתלטיקה המועד האחרון הוא תחילת יולי ,  לאחר אליפות ישראל .  גם לקראת לונדון 2012 ימשיך הוועד האולימפי בישראל במדיניות צירוף למשלחת הישראלית עד שלושה ספורטאים צעירים וגם להם נקבע קריטריון המוגדר כקריטריון לצעירים .
 
הוועד האולימפי יציג את הקריטריונים לאולימפיאדת 2012
הקריטריונים ,  המהווים תנאי כניסה הכרחי לסגל ,  מתבססים על הצלחת הספורטאים בתחרויות מטרה עד אמצע יוני 2012

