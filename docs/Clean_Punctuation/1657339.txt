לאומי :  המגמה החיובית צפויה להימשך ;  הפועלים :  להתמקד במניות נבחרות ופחות במדדים
לאומי :  ייתכנו מימושי רווחים בטווח הקצר בשוק הסולידי ;  הפועלים ממליצים :  קונצרנים צמודים בדירוג גבוה
בבנק לאומי מציינים בסקירתם השבועית כי המסחר בשוק המניות המקומי התאפיין השבוע במגמה מעורבת עם נטייה לעליות שערים קלות ,  שהביאו את מדד המעוף מרחק של כ-0.5% מהשיא ההיסטורי .  מניות הנדל"ן בלטו בעליות השערים ,  בהמשך לעליות בשבוע שעבר ועל רקע דו"חות כספיים טובים שפירסמו חברות הנדל"ן המניב .  מנגד ,  סבלו מניות השורה השנייה ממימושים ,  שהתרחשו בעיקר בהשפעתה של וריפון שרשמה ירידה בשיעור דו-ספרתי ,  על רקע הוצאתה ממדדי הבורסה לקראת מחיקתה מהמסחר בבורסה המקומית בעוד כארבעה חודשים.בבנק הפועלים סבורים כי הדשדוש שנרשם בימים האחרונים אינו משנה את התמונה ,  ולפיה שוק המניות המקומי הינו מהטובים בעולם מאז תחילת 2010 .  הסביבה הכלכלית ממשיכה להיות חיובית הן במישור המאקרו והן במישור המיקרו ,  ועל כן ,  מעריכים בבנק ,  כי היא תמשיך לתמוך בשוק המניות גם במבט לעתיד.כלכלני הפועלים ממשיכים לראות בחיוב את ההשקעה במניות ,  כשהמלצתם נותרת בעינה :  להתמקד בעיקר במניות נבחרות ,  פחות במדדים ,  וזאת בשל הערכתם כי השונות בין המניות תגדל ,  בהתאם לתמחור הספציפי של כל מניה ולביצועיהן העסקיים של החברות.גם להערכת כלכלני בנק לאומי ,  הסנטימנט החיובי בשוק המקומי יימשך ,  זאת לנוכח השיפור בתמונה המאקרו-כלכלית והתשואות הנמוכות הצפויות באפיקים הסולידיים אשר תומכות בו ,  הן בשל שיעורי ההיוון הנמוכים והן בשל העלייה בתיאבון לסיכון .  עם זאת ,  מדגישים בלאומי כי ברמת המחירים הנוכחית בשוק המניות קיימת אפשרות ממשית למימוש.בהפולים מציינים כי שבוע המסחר האחרון התאפיין בהעדר מגמה ברורה ,  וזאת על רקע עליות שערים מתונות שנרשמו בשוקי העולם .  עוד מציינים בבנק ,  כי השבוע באה לסיומה עונת הדו"חות לרבעון .  מסיכום תוצאות חברות המעו"ף ,  מבחינים בבנק ,  כי הרבעון הרביעי עמד בסימן שיפור מהותי ביחס לרבעון המקביל .  בכך אין הפתעה גדולה ,  שכן הרבעון המקביל היה הגרוע ביותר במשבר האחרון .  הכלכלנים מוסיפים כי 2009 כולה התאפיינה בשיפור ממשי בכלכלה הגלובלית ,  ובעיקר בכלכלה המקומית ,  והדבר התגלגל לתוצאות החברות.השוק הסולידיבשוק הסולידי ,  סבורים כלכלני בנק לאומי ,  כי על אף הצפי להתחדשותה של העלאת הריבית בחודשים הקרובים - אשר עשויה להביא לזחילת תשואות כלפי מעלה - נראה כי הריבית השוטפת המתקבלת על אג"ח לטווח הבינוני-ארוך ,  הצפי להיקף נמוך של גיוסי חוב ממשלתיים בשנה הקרובה ופער התשואות הגבוה יחסית בין אגרות החוב הממשלתיות הארוכות לבין אלו הקצרות ,  תומכת בעדיפות השקעה באגרות החוב לטווח הבינוני-ארוך .  בבנק מעריכים כי המשקיעים ,  אשר אינם מעוניינים להגדיל את חשיפתם לסיכון ,  ייאלצו להסתפק בהשקעות קצרות טווח ברמת תשואות נמוכה ביותר.עוד מעריכים בלאומי כי במידה והאינדיקאטורים הכלכליים ימשיכו להציג שיפור בכלכלה המקומית והעולמית גם בחודשים הקרובים ,  צפויים פערי התשואות הקיימים בין האפיק הקונצרני לבין האפיק הממשלתי להמשיך ולהצטמצם לאורך השנה הקרובה .  עם זאת ,  ממליצים לבצע השקעה סלקטיבית באפיק הקונצרני ,  תוך מתן עדיפות לאיגרות בעלות דירוג גבוה ,  על פני השקעה פאסיבית במדדי התל-בונד השונים .  יש גם לקחת בחשבון אפשרות למימוש רווחים בטווח הקצר.בהפועלים מציינים כי ציפיות האינפלציה הנגזרות משוק האג"ח ,  נותרו גבוהות והתבססו ברמה של 2.9% .  לאור הציפיות האינפלציוניות הגבוהות והתשואה נטו השלילית באיגרות החוב הממשלתיות הצמודות ,  סבורים בבנק ,  כי צמודי המדד הממשלתיים לטווחים הקצרים אינם מומלצים .  מנגד ,  ממליצים על השקעה בצמודי המדד הקונצרנים המדורג גבוה ,  לאור המדדים הגבוהים החזויים בחודשים הקרובים ובהתחשב בתוספות התשואה הגלומות בהן.כלכלני בנק הפועלים ממליצים על אסטרטגיה של שמירת נזילות בתיק האג"ח ,  על רקע ציפיות לעליית ריבית בשנה הקרובה והשתטחות העקום .  בהתחשב ברמת התשואה הגלומה במק"מ סבורים ,  בהפועלים כי השקעה במק"מ לשנה ,  מהווה אלטרנטיבה סבירה למשקיע המחפש השקעה בסיכון נמוך .
 
לאומי :  המגמה החיובית צפויה להימשך ;  הפועלים :  להתמקד במניות נבחרות ופחות במדדים
לאומי :  ייתכנו מימושי רווחים בטווח הקצר בשוק הסולידי ;  הפועלים ממליצים :  קונצרנים צמודים בדירוג גבוה

