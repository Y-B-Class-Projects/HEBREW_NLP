גבאי : " שידור ציבורי זה לא בהכרח רשות השידור "
 מנכ"ל משרד ראש הממשלה נפגש היום עם מנכ"ל רשות השידור ונציגי העובדים והביע רצון כי הצדדים יחתמו על הסכמים עד לחופש פסח
מנכ"ל משרד ראש הממשלה אייל גבאי הביע רצון לסיים את החתימה על ההסכמים ברשות השידור עד לפסח .  בפגישה שהתקיימה הבוקר בנוכחות נציגי העובדים ,  אנשי משרד האוצר ומנכ"ל רשות השידור מוטי שקלאר שאל גבאי ,  הממונה על הרשות מטעם ראש הממשלה ,  את הצדדים אם יצליחו להגיע להסכמה .  לדברי אחד הנוכחים בפגישה ,  בעוד עם העיתונאים ניתן להגיע להסכם כזה עם הטכנאים יהיה קשה עד בלתי אפשרי .
 יושב ראש האגף לאיגוד מקצועי בהסתדרות עו"ד אבי ניסן-קורן ,  שייצג את הטכנאים בדיון ,  הציג את השתלשלות המשא ומתן עד כה וסיכם בדרישות הטכנאים שעדיין עומדות על הפרק ,  בהן העלאת דרגה לכל הטכנאים שלא יפרשו במסגרת הרפורמה .  מהלך כזה יעלה לרשות השידור מיליוני שקלים .  סגן הממונה על השכר באוצר ברק שטרוזברג ,  אמר כי אם האוצר ייענה לכל הדרישות התקציביות תידרש רפורמה נוספת ברשות בעוד שבע שנים משום שאז שוב תגיע הרשות למצב בו רוב הוצאותיה הן על משכורות העובדים .
 גבאי אמר בישיבה כי הוא בעד השידור הציבורי אך הוסיף : " שידור ציבורי זה לא בהכרח ברשות שהשידור ".  נציג העיתונאים בדיון ,  יו"ר אגודת העיתונאים בירושלים דני זקן ,  התנגד לאמירה זו בתוקף ואמר כי לא ייתכן שהשידור הציבורי לא יהיה ברשות השידור ושהמשמעות של מהלך כזה היא הלאמת והעלמת השידור הציבורי .  גבאי ציין כי קיימת אפשרות של הכנסת הרשות להקפאת הליכים ,  בין אם בהחלטת ממשלה ובין אם בעקבות פעילות של נושי הרשות ,  להם היא חייבת כסף בשל מצבה הכלכלי הרעוע .  זקן הזכיר לגבאי כי בכנס אילת לעיתונות שהתקיים בשנה שעברה אמרה נתניהו עצמו ליושר הראש הקטודם חיקה גינוסר כי אין צורך בקיצוץ נוסף בגובה אגרת רשות השידור .
 
גבאי : " שידור ציבורי זה לא בהכרח רשות השידור "
 מנכ"ל משרד ראש הממשלה נפגש היום עם מנכ"ל רשות השידור ונציגי העובדים והביע רצון כי הצדדים יחתמו על הסכמים עד לחופש פסח

