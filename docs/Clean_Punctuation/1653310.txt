עורכת  " עכבר העיר אונליין "  נטע אלכסנדר תסיים את תפקידה במאי
אלכסנדר עוזבת לאחר כשנתיים באתר לטובת לימודי קולנוע בניו יורק ;  טרם מונה לה מחליף
נטע אלכסנדר ,  העורכת הראשית של  " עכבר העיר אונליין ",  תעזוב את תפקידה במאי הקרוב לאחר כשנתיים באתר .  אלכסנדר ,  בת 26 ,  הגיעה לאתר ביולי 2008 וכיהנה כסגניתו של העורך הקודם ,  גלעד רייך .  ביולי האחרון היא מונתה ,  ביחד עם אורי להב ,  לעורכת ראשית של האתר .  אלכסנדר עוזבת לטובת לימודי קולנוע בניו יורק .  טרם מונה לה מחליף.אלכסנדר החלה את דרכה ברשת שוקן ככתבת החינוך של המקומון  " כל העיר "  ב-2001 .  ב-2005 היא עברה לדסק החדשות של  " הארץ ",  שם שימשה כעורכת בכירה .  ב-2008 עזבה את הדסק לטובת תואר שני בלימודי תרבות באוניברסיטת אמסטרדם ולאחר ששבה לארץ החלה לעבוד ב"עכבר העיר אונליין ".  אלכסנדר תעזוב את תפקידה במאי לקראת לימודים אקדמיים בחו"ל ,  ותמשיך לכתוב לאתר ולעיתון המודפס .  סמנכ"ל התוכן של קבוצת אתרי  " הארץ ",  גדי להב ,  אמר כי , " לנטע תרומה משמעותית להתחזקות המתמשכת של עכבר העיר .  מאז כניסתה לתפקיד עלה מספר המשתמשים באתר באופן עקבי ,  והאתר נכנס לראשונה לסקר tim .  נטע יזמה והובילה את פרויקט סיכום העשור של עכבר העיר ,  ותרמה משמעותית לפרויקטים נוספים .  אנו מאחלים לה הצלחה בהמשך דרכה ". אלכסנדר מסרה כי  " העכבר היה לי בית חם ,  מאתגר ומרתק בשנתיים האחרונות .  עבדתי עם חבורה של אנשים מוכשרים ומסורים שאוהבים ונושמים תרבות ,  ואני בטוחה שהאתר ימשיך להתפתח ולהוביל את סיקור עולם התרבות בישראל ". 

עורכת  " עכבר העיר אונליין "  נטע אלכסנדר תסיים את תפקידה במאי
אלכסנדר עוזבת לאחר כשנתיים באתר לטובת לימודי קולנוע בניו יורק ;  טרם מונה לה מחליף

