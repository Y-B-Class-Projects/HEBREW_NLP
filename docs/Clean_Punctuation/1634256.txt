ממשלת טורקיה מחפשת משרד יח"צ ישראלי
בעיצומו של משבר דיפלומטי בין ממשלות טורקיה וישראל ,  החליט משרד התיירות הטורקי לערוך מכרז לבחירת משרד יחסי ציבור ישראלי שיטפל בתדמית של טורקיה בעיני הישראלים
בעיצומו של משבר דיפלומטי בין ממשלות טורקיה וישראל ,  על רקע חיכוכים בין סגן שר החוץ דני איילון לבין שגריר טורקיה בישראל ,  אחמט אוגוז צ'ליקול ,  החליט משרד התיירות הטורקי לערוך מכרז לבחירת משרד יחסי ציבור ישראלי שיטפל בתדמית של טורקיה בעיני הישראלים .  
בניגוד לשנים קודמות ,  שבהן החזיקה לשכת התיירות הטורקית משרד פרסום ששימש בעת הצורך גם משרד יחסי ציבור  ( משרד צימט )  ,  כעת הוחלט לפצל בין התקציבים ,  ולבחור משרד פרסום שיטפל בתקציב הפרסום ,  ומשרד יחסי ציבור שיעסוק בשיפור תדמיתה של טורקיה בעיני התייר הישראלי .
 נספח התיירות והתרבות של טורקיה בישראל ,  אינאנץ' אוזקמק ,  אישר כי מתקיים מכרז לבחירת משרד יחסי ציבור . " שבעה משרדים הגישו את הצעותיהם ",  הוא אומר ,  אך מסרב לחשוף את שמות המתמודדים .  
מהן המטרות למשרד שייבחר ?  
אוזקמק : " לייצר מערכות יחסים חיוביות בתחום המסחר והתיירות בין ישראל וטורקיה ".  
בשנה האחרונה הידרדרה מערכת היחסים בין טורקיה לישראל ,  על רקע מתיחות דיפלומטית .  אם בעבר היתה טורקיה יעד מספר אחת של הישראלים לתיירות ,  הרי שבשנה שעברה ,  על רקע המתיחות ,  היה קשה יותר לשכנע את הישראלים לבחור בטורקיה כיעד לביקור .  גם תקציב הפרסום של לשכת התיירות הטורקית בישראל ,  שעמד בשנים קודמות על כמיליון דולר ,  צנח לכ-250 אלף דולר בלבד .  
האם ההחלטה לבחור משרד יחסי ציבור קשורה לאווירה הקשה שיש בין המדינות בשנה האחרונה ?   
" ההחלטה אינה קשורה לאווירה בין המדינות .  מדובר בתיירות בלבד ".  
כשיש מתח בין הממשלות ,  הדבר פוגע גם באווירת התיירות . 
" אין ספק שיש קשר בין הדברים ,  אבל משרד יחסי הציבור שייבחר לא יעסוק ישירות במשברים דיפלומטיים .  אנחנו נתמקד בקידום טורקיה במונחים של תיירות ותרבות ,  אסור לערבב תיירות ודיפלומטיה ".  
משרד התיירות הטורקי יחזור להשקיע תקציבי פרסום בישראל .  לדברי חן ענבר ,  שותף במשרד הפרסום ענבר-מרחב-שקד ,  שיטפל זו השנה השנייה בתקציב הפרסום של לשכת התיירות הטורקית ,  השנה יוקצו כמיליון דולר בפרסום בישראל .  אוזקמק אישר נתון זה .  לדברי מרחב ,  מדובר בכמיליון דולר מתוך תקציב כולל של כ-6מיליון דולר לפרסום טורקיה כיעד תיירותי בקרב מדינות המזרח התיכון .
 
ממשלת טורקיה מחפשת משרד יח"צ ישראלי
בעיצומו של משבר דיפלומטי בין ממשלות טורקיה וישראל ,  החליט משרד התיירות הטורקי לערוך מכרז לבחירת משרד יחסי ציבור ישראלי שיטפל בתדמית של טורקיה בעיני הישראלים

