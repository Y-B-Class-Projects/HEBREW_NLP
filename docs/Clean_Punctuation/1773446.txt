קפיצת המדרגה של המשפחתיות
המכוניות של 2011 יהיו איכותיות ,  בטוחות וחסכוניות יותר - אבל המהפכה תתרחש רק ב-2012 ,  עם הגעתן לישראל של המכוניות החשמליות והסיניות  ?  הדגמים שכדאי לשים לב אליהם בשנה הקרובה
 >  >  מודל 2011 ?  אין דבר כזה .  בענף הרכב הפסיקו מזמן לסווג את המכוניות לפי השנה שבה עלו על הכביש ,  וכעת נמדד גילן מהתאריך המדויק שבו הן נרכשו .  למרות זאת ,  שנה קלנדרית חדשה היא הזדמנות עבור יבואני הרכב להשיק כמה דגמים חדשים .  האוניות כבר עגנו בנמלים והמכוניות עושות דרכן לאולמות התצוגה בניסיון ליהפך לרבות המכר של השנה הקרובה .  המכוניות של 2011 יהיו טובות ,  איכותיות ,  בטוחות וחסכוניות יותר ,  אבל קשה לומר שהן יהיו מהפכניות .  מגמת השיפור בענף היא אטית ומדודה ,  והדגמים החדשים יהיו טובים יותר אך במעט .  עם זאת ,  השיפור מאפשר לטכנולוגיות לחלחל מהדגמים היקרים והמפוארים למכוניות נגישות יותר .  בשנה הבאה יגיעו לישראל מכוניות היברידיות זולות יותר והן יעמיקו את החדירה של הטכנולוגיה הזאת .  יותר נהגים יוכלו גם לרכוש תיבות הילוכים כפולות מצמד ומנועי טורבו קטנים וחסכוניים יותר .  בכל הנוגע לשחקנים חדשים ,  רק מותג מרכזי אחד יצטרף לשוק הישראלי ב-2011 - והוא אינו מגיע מסין אלא דווקא מגרמניה .  קבוצת שלמה קיבלה את זיכיון היבוא של אופל ומתכוונת להפוך אותו לשחקן מרכזי בשוק המקומי .  נראה כי המהפכות הגדולות צפויות רק ב-2012 ,  אז יחל שיווק סדיר של מכוניות חשמליות בישראל - מה שעשוי לשנות לחלוטין את אופן השימוש שלנו בכלי רכב .  באותה שנה צפוי יבוא בקנה מידה רחב של מותגי רכב סיניים שיכול אף הוא להשפיע באופן מהותי על השוק המקומי .  עד שזה יקרה ,  נסתפק בדגמים החדשים של המותגים המוכרים שיגיעו השנה לישראל .  בין כל הדגמים החדשים ,  דבר אחד נשאר קבוע - הגורם המשפיע ביותר על מחירי המכוניות החדשות הוא שערי המטבע .  מכיוון שהמכוניות הפופולריות ביותר בישראל נרכשות בין יפני ,  צפויים מחירים לעלות מעט בינואר .  אפשר לצפות ,  למשל ,  שמחירה של מאזדה 3 יעלה ב-3,000 שקל - ל-122 אלף שקל .  גם יבואנים שלא רוכשים בין יעלו את המחירים ,  כדי שיהיה להם מרווח להנחות עבור חברות הליסינג .  ומה לגבי הנחות ללקוחות פרטיים ?  אלה תמיד ניתנות מתחת לשולחן ,  כדי שלא לפגוע במחירי המחירון של המשומשות ,  עליהם משפיע כל שינוי במחירון הרכב החדש .  אז במקום הנחות ישירות ,  מקבלים הלקוחות הפרטיים תנאי מימון נוחים ,  טרייד אין במחיר מחירון ,  איבזור בחינם או הנחה  " סודית "  - העיקר שלא לגעת במחירון .  הקטנות רבות המכר מתחלפות  >  >  כמה מרבות המכר של שוק הקטנות עומדות להיות מוחלפות ב-2011 בניסיון להתמודד עם הלהיט האחרון בתחום - יונדאי i20 .  דייהטסו סיריון ,  שהיתה בעבר בישראל תגיע באותו שם .  מי שמצפה למהפכה עלול להתאכזב .  הסיריון החדשה מבוססת על הדגם הקודם ומציעה עיצוב מעודכן ועגלגל יותר .  הספק המנוע עלה מעט ,  מ-87 ל-95 כוח סוס והתיבה האוטומטית הפכה לרציפה וחסכונית יותר .  גם סוזוקי סוויפט החדשה נראית כמעט אותו דבר ,  אך מתחת לפח החידושים רבים יותר .  הסוויפט נמתחה בתשעה ס"מ ואורך בסיס הגלגלים עלה בחמישה ס"מ .  המנוע העיקרי בהיצע הוא בנפח 1.2 ליטר ,  אך בהספק של 92 כוח סוס - נמוך רק במעט מזה של מנוע 1.5 ליטר הנוכחי  ( לו 102 כוח סוס )  אך אמור להיות חסכוני בהרבה .  ניסאן מייקרה החדשה מתיישרת גם היא לפי האופנה הטכנולוגית החדשה - מנוע קטן וחסכוני אך גם חזק ותיבת הילוכים רציפה .  המנוע העיקרי בהיצע הוא בנפח 1.2 ליטר ,  ובהספק של 98 כוח סוס .  לקראת סוף השנה תוחלף גם טויוטה יאריס החדשה ,  שהוצגה כבר יפן .  שם הוצג מנוע 1.3 ליטר המפיק 93 כוח סוס ומוצע עם תיבת הילוכים רציפה ,  עוד לא ברור מה יהיה המפרט שיגיע לישראל .  משפחתיות אירופה חוזרת למשחק >  >  למי שרוצה משפחתית בגודל מקובל כדאי לחכות לשורה של מכוניות בקטגוריה זו שיגיעו בקרוב לישראל .  אחרי שבשנים האחרונות הוחלפו דגמים מיפן ומקוריאה  ( מאזדה 3 ,  מיצובישי לאנסר ,  קיה פורטה ושברולט קרוז )  ,  הפעם תגיע הבשורה מאירופה .  דלק מוטורס ,  יבואנית פורד ,  תתחיל באמצע 2011 בשיווק הדור השלישי של פורד פוקוס .  העיצוב הרבועי הומר בעיצוב דינמי וזורם .  לפוקוס החדשה מנועים יעילים עם מגדשי טורבו המשפרים את ההספק מבלי להתפשר על צריכת הדלק ותיבת רובוטית כפולת מצמד ,  הפועלת מהר יותר מתיבה אוטומטית רגילה ,  אך חסכונית ממנה בדלק .  מי שיבקש את השילוב בין מנועי טורבו לתיבה רובוטית מתוחכמת ימצא אותו בג'טה החדשה .  המשפחתית של פולקסווגן שונה במראה מהגולף עליה היא מתבססת .  בסיס הגלגלים ארוך בתשעה ס"מ .  המנוע העיקרי לשוק הישראלי יהיה בנפח 1.2 ליטר ,  אך מגדש טורבו והזרקת דלק ישירה מביאים אותו להספק של 102 כוח סוס .  מעדיפי הסגנון הצרפתי יגלו עניין בסיטרואן c4 החדשה .  היא מבוססת על רצפת קודמה ,  אך ממדיה גדלו בעיקר לטובת תא מטען גדול יותר .  שאר השינויים קטנים ,  והחידוש העיקרי הוא תא נוסעים באיכות מוקפדת מבעבר .  המכונית האחרונה ברשימת האירופיות החדשות אינה כה חדשה .  מדובר באופל אסטרה שהוצגה ב-2009 .  העברת זיכיון היבוא של אופל לקבוצת שלמה יגדיל את היצע הדגמים של היצרנית בישראל ויביא לכאן גם את האסטרה .  המכונית מבוססת על הרצפה המשמשת את שברולט קרוז ,  אך היא איכותית ועיצובה ,  המתון יותר ,  נועד לקסום ללקוחות אירופיים .  מתחת למכסה המנוע יש יחידות הינע מתוחכמות וחזקות הכוללת מנוע 1.4 ליטר בהספק 140 כוח סוס ומנוע 1.6 ליטר עם לא פחות מ-177 כוח סוס .  המחיר צפוי להיות אטרקטיבי ,  כדי לסייע לחדירה המחודשת של אופל לישראל .  אי אפשר ללא מכונית מן המזרח ,  ובשנה הבאה תהיה זו יונדאי i35 שתנסה לכבוש את טבלאות המכירות .  דגם זה ,  מבוסס על רצפתה של ה-i30 ומציע עיצוב נאה ומיוחד .  תחליפי משפחתיות  סדאן קטנות ומיניוואנים עירוניים >  >  שווי השימוש יקפוץ בינואר ויהפוך את מכונית הליסינג ליקרה יותר .  אחת הדרכים להפחית את התשלום היא לעבור למכונית קטנה וזולה יותר מאחר ששווי השימוש מחושב כאחוז ממחיר המכונית .  פתרון אחד הוא מעבר למכוניות סדאן קטנות .  מדובר במכוניות סופר-מיני קטנות ,  אליהן הוצמד תא מטען מכובד שיכול לבלוע עגלת תינוק .  למי שחושב להסתפק במכוניות מיושנות כמו יונדאי אקסנט או קיה ריו ,  יש לנו חדשות טובות .  ב-2011 יגיעו לישראל כמה דגמים חדשים ואיכותיים במידה ניכרת .  מחליפתה של יונדאי אקסנט היא מכונית חדשה לגמרי ,  המבוססת על יונדאי i20 ותיקרא כנראה בישראל i25 .  יש לה עיצוב מודרני ומחודד ,  כמקובל בדגמי יונדאי האחרונים ,  מימדים שגדלו ,  תא נוסעים איכותי יותר ושני מנועים חדשים - 1.4 ליטר עם 110 כוח סוס ו-1.6 ליטר עם 125 כוח סוס .  שברולט אוויאו סדאן תצטרף גם היא למירוץ .  הפעם העיצוב אירופי ונאה יותר .  הממדים גדלו והמנועים התחזקו .  בישראל יוצעו מנוע 1.4 ליטר עם 100 כוח סוס ומנוע 1.6 ליטר עם 116 כוח סוס .  עבור מי שמוכן לוותר על המראה של מכונית משפחתית ,  ייתכן שמיניוואנים קטנים יכולים להיות תחליף ראוי .  מדובר במכוניות קצרות שגובהן הרב מאפשר תנוחת ישיבה זקופה ומרחב רגליים מכובד .  בטויוטה יכניסו לקבוצה את וורסו s ,  מיניוואן על בסיס היאריס החדשה .  למרות שאורכו קצר מארבעה מטר ,  הוא מרווח ושימושי ,  וקיפול כל המושבים מאפשר נפח הטענה מכובד .  המנוע שייך לגזרת המכוניות הקטנות - 1.3 ליטר עם 100 כוח סוס ,  אך המחיר יהיה גבוה ממכוניות קטנות ויהיה כ-110 אלף שקל .  לקיה יש מיניוואן גדול מעט יותר ,  בשם סול ,  שיימכר בינואר גם בגרסת בנזין .  מחירו ,  116 אלף שקל ,  נמוך ב-2,000 שקל בלבד מהפורטה המשפחתית .  מיניוואן נוסף שאולי יגיע הוא המריבה של אופל .  רכבי פנאי מראה קשוח ,  ללא יכולת שטח >  >  לא כל מה שנראה כמו רכב שטח הוא אכן כזה .  בשנים האחרונות גואה הפופולריות של רכבי פנאי ,  שמציגים מראה קשוח ,  אבל לא מסוגלים לרדת מהכביש .  מצד שני הם חסכוניים יותר בדלק ומרשימים במראה .  ב-2011 מצטרפת מיצובישי למשחק ,  ותשווק בישראל את asx .  כלי הרכב דומה לאאוטלנדר ,  אך מימדיו קטנים יותר - אורכו 430 ס"מ .  באירופה הוא נמכר עם מנוע 1.6 ליטר המפיק 115 כוח סוס ,  או מנוע דיזל  ( 1.8 ליטר )  עם 150 כוח סוס ובעל תיבת הילוכים ידנית .  בקצה השני של סקאלת המחיר ,  תשיק לנדרובר את  " ריינג' רובר איווק "   ( evoq )  .  מכונית קצרה ביחס לממדי לנדרובר  ( 430 ס"מ )  ,  יש לה מראה מרשים ומנוע בנזין עם 240 כוח סוס ומנועי דיזל עם 150 או 190 כוח סוס .  המחיר יהיה כנראה יותר מ-300 אלף שקל .  העירוניותבזכות המיסוי הירוק >  >  אי אפשר לומר שהמיסוי הירוק ,  המעניק הנחות מס למכוניות מזהמות פחות ,  השפיע על הרגלי הקנייה של הישראלים .  אנחנו עדיין מעדיפים משפחתיות כבדות ,  עם תיבת הילוכים אוטומטית .  הקטגוריה שמצליחה לשגשג בחסות המיסוי החדש - המכונית העירונית .  במחיר הנכון הקהל מוכן לרכוש גם מכונית קטנה .  אחרי שמכוניות כמו סוזוקי אלטו וספלאש ויונדאי i10 מכרו אלפי יחידות בשנה האחרונה ,  צפויים היבואנים להכניס כמה מתמודדות חדשות לקטגוריה .  umi תשווק את שברולט ספארק .  המכונית ,  המתאפיינת בעיצוב ספורטיבי ,  תימכר בישראל עם תיבה ידנית ,  המחוברת למנוע בנפח 1.2 ליטר המפיק 82 כוח סוס .  המחיר יהיה גבוה מעט יותר מזה של סוזוקי אלטו ,  שמחירה 60 אלף שקל .  בינואר תתחיל להימכר גם מהדורה מעודכנת של יונדאי i10 ,  עם עיצוב חדש ושינויים קלים במנוע ובתיבת ההילוכים הצפויים לתרום לצריכת הדלק .  המחיר - 88 אלף שקל - לא צפוי להשתנות .  השנה תגיע לישראל גם אחותה - קיה פיקנטו .  החשמליות הניסוי יתחיל כבר השנה  >  >  פיתוחים כמו מנועי בנזין מתוחכמים מתגמדים לעומת המהפכה האמיתית בשוק הרכב - מעבר להנעה חשמלית ,  שניצנים שלה ייראו ב-2011 .  השנה יחלו בניסויים של מכוניות חשמליות לקראת שיווק סדיר ב-2012 .  בטר פלייס של שי אגסי תתחיל בשלהי 2011 בשיווק רנו פלואנס ze ,  המכונית החשמלית הראשונה ברשת שלהם .  המנוע החשמלי יפיק 95 כוח סוס וטווח הנסיעה המוצהר הוא 160 ק"מ .  התעלול בשרוול של הפלואנס הוא האפשרות להחלפה מהירה של מצברים ,  שתאפשר הארכה מיידית של הטווח בעזרת מצבר טעון בחשמל .  גם ניסאן מתעניינת בשיווק הדגם החשמלי ליף בישראל .  זו מכונית נוסעים שתוכננה כחשמלית ,  ואינה מבוססת על מכונית בנזין .  היא תוכל לנסוע 160 ק"מ בין טעינות .  עוד יגיעו מיצובישי imiev ,  מכונית עירונית חמודה למראה  ( לובינסקי יתחילו בניסוי בסיטרואןc-zero  )  ושברולט וולט ,  דגם שניתן לכנותו 'היברידי נטען' .  הוולט תוכל לנסוע 64 ק"מ אחרי שתנתקו אותה מהטעינה בבוקר ואם תזדקקו לטווח ארוך יותר ,  ייכנס לפעולה מנוע בנזין קטן המשמש כגנרטור .  הנעלם הגדול הוא המחיר .  מחיר גבוה יהפוך אותן לקוריוז .  הליף עולה בארה"ב 25 אלף דולר - כ-103 אלף שקל כולל מסים בישראל .  במחיר כזה יוכלו החשמליות לאתגר את מכוניות הבנזין .  מכוניות המנהלים  >  >  חוזרות להיות רלוונטיות הלקוחות של מכוניות המנהלים ,  או המשפחתיות הגדולות ,  התמעטו בשנים האחרונות .  אם אתה רוכש מכוניות ב-150 אלף שקל ויותר ,  מדוע שלא יהיה זה רכב שטח מרשים למראה ואולי מיניוואן שימושי ?  אבל ב2011- יתחיל שיווקן של כמה מכוניות מנהלים חדשות שינסו להוכיח כי הקבוצה עדיין רלוונטית .  שלמה ו-umi ישווקו מכוניות אחיות - אופל אינסגניה וביואיק רגאל .  מכונית הדגל של אופל מציגה ממדים גדולים ואיכות גבוהה מבעבר .  לישראל תגיע המכונית עם מנוע 2.0 ליטר מוגדש המייצר 220 כוח סוס ,  ותימכר בכ-190 אלף שקל .  בטווח המחירים הזה תימכר גם הרגאל ,  הזהה לאופל לחלוטין בעיצוב הפנים והחוץ ,  ותיבדל רק במנוע ובאבזור .  גם סוזוקי ,  המתמחה במכוניות קטנות ,  מנסה להתקדם לקבוצה היוקרתית ותתחיל לשווק את הקיזאשי .  למכונית המשווקת באירופה יש מנוע 2.4 ליטר המייצר 180 כוח סוס והנעה לכל הגלגלים ,  טכנולוגיה שתשאיר את המכונית כיקרה למדי ומעניין לראות איך תתמודד סוזוקי בקבוצה לא מוכרת .  בפיז'ו ,  יחליפו את 407 הוותיקה ב-508 .  למתמודדת מצרפת יש עיצוב מתון ומכובד יותר מקודמתה ,  והיא תציע מידות גדולות יותר  ( אורכה 479 ס"מ )  ואיכות גבוהה בהרבה .  ל-508 יהיו מנועי בנזין בנפח 1.6 ליטר בלבד ,  אך הספקיהם יגיעו ל-156 כוח סוס .  המחיר טרם נקבע ,  אך הוא צפוי להיות גבוה מבעבר .  אם תראו ב-2011 מודעות על  " פולקסווגן פאסאט החדשה ",  אל תתבלבלו .  מכונית המנהלים עברה אמנם מתיחת פנים ,  אך זו מתבטאת בכמה שינויי עיצוב בלבד .  תא הנוסעים כמעט ולא השתנה וגם היצע המנועים ותיבות ההילוכים לא השתנה מהותית .  הגרסה מצוידת במנוע 2.0 ליטר מוגדש טורבו ,  בהספק של 211 כוח סוס .  היברידיות שני מנועים לכולם  >  >  הטכנולוגיה ההיברידית נמצאת בשוק הישראלי והעולמי כבר כמה שנים ,  אך ב-2011 היא תהפוך לנגישה וזולה יותר .  נראה מכוניות קטנות יותר המשלבות מנוע בנזין עם מנוע חשמלי .  אם מכוניות היברידיות עלו 147 אלף שקל כשהתחיל שיווקן בישראל ,  השנה יימכרו דגמים כמו הונדה ג'אז ב-120 אלף שקל ואולי אף בפחות .  הג'אז ההיברידית מתבססת ,  כמובן ,  על הג'אז הקטנה של הונדה ומצוידת במנוע בנזין בנפח 1.3 ליטר ובמנוע עזר חשמלי ,  שהספקם המשולב הוא 98 כוח סוס .  פליטת הפחמן הדו-חמצני שלה היא 104 גרם לק"מ ,  נתון המעיד על צריכת דלק נמוכה במיוחד .  המחיר צפוי להיות אטרקטיבי מאוד .  טויוטה תשיק בישראל גרסה היברידית של האוריס ,  עם מכלולי הנעה שלקוחים מפריוס - מנוע בנזין בנפח 1.8 ליטר עם מנוע חשמלי בהספק משולב של 136 כוח סוס .  המחיר צפוי להיות בין 130 ל-140 אלף שקל .  ב-2011 תגיע לישראל גם ההיברידית הראשונה עם מנוע דיזל .  לגרסה ההיברידית של פיז'ו 5008 יש מנוע חשמלי מאחור ומנוע דיזל מלפנים ,  והם יכולים לפעול בנפרד או ביחד ,  ואז יש לרכב הפנאי הנעה לכל הגלגלים .  גם לשוק היוקרה יגיעו היברידיות חדשות ,  שמיועדות להפגין טכנולוגיה מתקדמת יותר מאשר לחסוך בדלק .  בין הדגמים אפשר למנות את אינפיניטי m35h גרסה היברידית לאאודי q5 וגם את לקסוס ct200h .  הדגם החדש של לקסוס אינו רק היברידי ,  אלא כניסה לפלח שוק חדש של קומפקטיות יוקרתיות .  בזכות מנוע הבנזין הקטן שלו  ( 1.8 ליטר )  הוא יזכה להטבת מס והלקסוס החדשה יכולה להיות זולה - באופן יחסי כמובן .  מכוניות יוקרה הדרך הנוחה ביותר להגיע מנקודה לנקודה  >  >  כיום כבר לא מספיק להציע מכונית נוסעים יוקרתית .  צריך להכניס למשוואה עוד תכונות כמו עיצוב בהשראת קופה ,  מרכב דמוי רכב שטח ושאר מאפיינים חזותיים מרשימים .  לכן ,  בין מכוניות היוקרה החדשות שיגיעו לישראל יש רק מכונית סלון  " קלאסית "  אחת - אאודי a6 החדשה שתגיע באפריל .  לדור החדש של ה-a6 מידות חיצוניות דומות לשל קודמו ,  עם אורך שקצר בס"מ  ( 492 )  ורוחב שצמח בס"מ  ( 187 )  .  עם זאת ,  בסיס הגלגלים התארך בתשעה ס"מ ,  שוודאי יורגשו במרווח שבתא הנוסעים .  שימוש ב-20% אלומיניום במרכב אמור להפוך את a6 לקלה באופן יחסי .  מנועי הבנזין שיוצעו בה בתחילה הם בנפח 2.8 או 3.0 ליטר  ( עם מגדש טורבו )  ,  בהספק 204 כוח סוס או 300 כוח סוס .  היצע תיבות ההילוכים כולל תיבה רובוטית כפולת מצמד או תיבה רציפה .  ככל מכונית סלון מודרנית ,  a6 מצוידת בשלל מערכות אלקטרוניות שמתריעות ,  בין היתר ,  על מעבר לא מתוכנן של נתיב ,  נוכחות רכב ב"שטח המת "  שלא נראה במראות הצד ומערכת לחנייה אוטומטית .  מרצדס cls החדשה היא הדור השני של מכונית הקופה עם ארבע דלתות .  העיצוב של הדור החדש מוותר על הקווים האלגנטיים לטובת מראה אגרסיבי .  הטכנולוגיה מגיעה במלואה מה-e קלאס הסלונית וכוללת מנועים עם הזרקה ישירה  ( cgi )  ,  גרסאות v8 חזקות ותיבת הילוכים אוטומטית עם שבעה הילוכים .
 
קפיצת המדרגה של המשפחתיות
המכוניות של 2011 יהיו איכותיות ,  בטוחות וחסכוניות יותר - אבל המהפכה תתרחש רק ב-2012 ,  עם הגעתן לישראל של המכוניות החשמליות והסיניות  ?  הדגמים שכדאי לשים לב אליהם בשנה הקרובה

