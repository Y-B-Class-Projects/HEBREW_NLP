אודי A6 מוכנה
אודי משחררת טיזר למכונית הסאלון A6 במתקן היצור בגרמניה .  בכורה בסוף השנה .  אילו תכונות היא אוצרת מאחרי הסדין הלבן ? 
רמז ראשון ליורשת של האודי A6 החדשה מופץ לכלי-התקשרות כחודשיים לפני הבכורה .  מה מטפטף מבעד למעטה הלבן קשה מאוד להבחין ,  אולם ניקח ניחוש פרוע ונטען שמחלקת העיצוב שמרה אמונים לקו הנוכחי ,  ותלך בצעדיהן של ה-A7 ספורטבק וה-A8 .  
הקדימון בתמונה בכל אופן ,  צולם במרכז ההרכבה של אודי בנקרלסום גרמניה ,  היכן שכל דורותיה של ה-A6 יוצרו עד היום מאז 1994 ,  להוציא מפעלים קטנים יותר בהודו ובסין שפעלו במתכונת מעט שונה .  לצידה בתמונה עומדת כל המשפחה המאורגנת ל-2011 :  אודי R8 ספיידר ,  מכונית הפאר A8 ,  אודי A7 ספורטבק ,  ופוקח עין מסביב הוא מנהל המתחם  אלברט ריימולד .  
ה-A6 החדשה נמצאת במשטר מבחנים מאז אוגוסט האחרון .  לדברי אודי ,  היא תעלה לכבישים במחצית הראשונה של 2011 .  ממה שידוע עליה עד כה ,  היא מתוכננת בדומה ל-A7 עימה היא חולקת את מרבית המכללים המכאניים .  כך למשל נחשף כי גזרתה הרחבה תהיה קלה מהדור היוצא באחוזים ניכרים תודות לשימוש בחומרי אלומיניום ,  וכמעט כל מערכות המידע האלקטרוניות והמפרטים יגיעו ישירות מה-A8 .
 המכונית נבנתה באורח כזה שתוכל להצטייד במנועים שונים מסדרות החטיבה :  החל מארבעה צילינדרים בינוניים וכלה בשמונה צילינדרים והנעה כפולה או קדמית .  רשימת המנועים תחל ביחידת ה-2.0 ל' TDI ועד ל-3.0 ל' .  באגף הבנזין תעמודנה בחוד החנית יחידות ה- 2.8 ל' FSI ו-3.0 ל' TFSI ,  בשידוך לתיבות רובוטיות DSG עם שבעה יחסי העברה .  עוד מסתמן כי אודי תשווק מנוע היברידי ,  וכן תציג את ה-S6 וה-RS6 בשלב מאוחר יותר .  
קרוב לוודאי שהצגת בכורה לאודי A6 החדשה באירופה תיערך במסגרת תערוכת ז'נבה 2011 .
 
אודי A6 מוכנה
אודי משחררת טיזר למכונית הסאלון A6 במתקן היצור בגרמניה .  בכורה בסוף השנה .  אילו תכונות היא אוצרת מאחרי הסדין הלבן ? 

