1.18 מיליון שקל ל-3 חדרים בגבעתיים 
נמכר
 >  >  ברחוב אהרון שר בגבעתיים ,  בקרבת גן קורצ'ק ,  נמכרה דירת 3 חדרים ,  75 מ"ר בקומה שנייה ,  בבניין ישן ללא מעלית וחניה ,  ב-1.18 מיליון שקל . " הדירה זקוקה לשיפוץ אך קיימות בה זכויות הרחבה שהפכו אותה לאטרקטיבית ",  אומר המתווך נחום סגל מסוכנות  " רשף נכסים "  בגבעתיים . " מדובר באחים שקיבלו את הדירה בירושה ,  והחליטו למכור אותה .  במשך ארבעה חודשים הראינו אותה ליותר מ-50 קונים פוטנציאלים ,  ולבסוף רכש אותה קונה שחיפש דירה להשקעה ",  אמר סגל .  לדבריו ,  מדובר בעסקה הוגנת גם למוכר וגם לקונה ,  כאשר לוקחים בחשבון שמצד אחד מדובר בבניין ישן ובדירה שדורשת השקעה ,  ומצד שני הרחוב שקט מאוד במרכז גבעתיים ולדירה יש פוטנציאל השבחה . " מדובר באפשרות הרחבה של 40 מ"ר בעורף הבניין .  שכנים אחרים בבניין כבר ביצעו את ההרחבה ,  ובעלי הדירה שנמכרה כבר שילמו היטל השבחה עבור ההרחבה ",  הוסיף סגל .
 
1.18 מיליון שקל ל-3 חדרים בגבעתיים 
נמכר

