המחאות נגד תוכנית הצנע ברומניה מאיימות על יציבות הממשלה
שר הפנים התפטר והאופוזיציה דורשת כי ראש הממשלה יעזוב את תפקידו ;  שוטרים זרקו ביצים על מעון הנשיא
רומניה מתמודדת בימים אלה עם מחאות הולכות וגוברות בנוגע לתוכנית הצנע הממשלתית .  שר הפנים הרומני התפטר מתפקידו ,  האופוזיציה דורשת כי גם ראש הממשלה יתפטר ובכירי המשטרה מנהלים דיוני חירום עם הנשיא בנוגע למצב.הפגנות המחאה ,  אשר מאיימות על יציבות הממשלה ,  הגיעו בעקבות תוכנית קיצוץ משכורות ,  העלאת מסים וצעדים נוספים אותם נקטה הממשלה כדי להקטין את הגירעון התקציבי שהגיע בעקבות המיתון.ממשלתו של הנשיא טריאן בססקו לא יכולה היתה לשלם משכורות ותשלומי פנסה מבלי לקבל הלוואה בשווי 26 מיליארד דולר מקרן המטבע הבינלאומית  ( imf )  ומלווים אחרים בשנה שעברה .  כעת דורשת הקרן נקיטת צעדים מחמירים כדי להקטין את הגירעון הלאומי.הממשלה הרומנית הופתעה ביום שישי האחרון ,  לאחר ש-6,000 קציני משטרה אשר זעמו על קיצוץ של 25% בשכרם צעדו למעון הנשיא וזרקו ביצים על המבנה.אתמול אמר שר הפנים ואסיל בלאגה כי הקצינים שכחו את ייעודם ונקטו פעולות שאינן חוקיות .  בלאגה ,  המקורב לנשיא ,  התפטר וכינה אקט זה כ"מהלך של כבוד ".  חברי האופוזיציה ברומניה קראו גם לראש הממשלה אמיל בוק להתפטר .
 
המחאות נגד תוכנית הצנע ברומניה מאיימות על יציבות הממשלה
שר הפנים התפטר והאופוזיציה דורשת כי ראש הממשלה יעזוב את תפקידו ;  שוטרים זרקו ביצים על מעון הנשיא

