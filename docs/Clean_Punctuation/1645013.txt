החשמל הסולארי ייוצר בנגב - אך איך יועבר למרכז ?  
 >  >   " אני לא רוצה להיות פסימיסט ,  אבל אם נושא הולכת החשמל הסולארי מהנגב לא יטופל כיום ,  ניתקל בעוד כמה שנים במציאות בעייתית "  - כך אמר שלשום סגן יו"ר רשות החשמל הפורש ,  ד"ר אילן סולימאן ,  בכנס אילת-אילות לאנרגיות מתחדשות . " תשתית החשמל בדרום הותאמה להיקף האוכלוסייה בדרום ,  אך לא לכך שתידרש להוליך חשמל למרכז ",  הזהיר סולימאן . " זו אבן הנגף המשמעותית ,  משום שתהליך של פרישת קווי מתח אורך שנים ".  סולימאן קרא להיערך מבחינת תשתיות קודם שתחל הממשלה ביישום החלטתה לייצור חשמל באנרגיות מתחדשות .  באשר לסוגיית העלאת תעריפי החשמל בגין ייצור החשמל באנרגיה סולארית ,  אמר סולימאן כי  " הלוואי ולא היינו צריכים לתמוך בייצור זה ",  אך הוסיף כי ללא תמיכה כזאת ,  הטכנולוגיות החדשות לא היו נכנסות לשוק .  רכז האנרגיה באגף החשב הכללי במשרד האוצר ,  ליעמי ויסמן ,  אמר בכנס כי זכייני תחנות הכוח הסולאריות באתר אשלים שבנגב יחוייבו בתשלום ארנונה של 600 אלף שקל בשנה בלבד למועצה האזורית רמת-הנגב עבור שטח כולל של כ-10,000 דונם .  ויסמן גילה עוד כי האגף פעל לאשר הקלה מהותית באגרת הבנייה שבה יחויבו כלל יצרני החשמל באנרגיות מתחדשות בישראל .  האגרה תוזל ביותר מ-99% - מ-27 אלף שקל לדונם ל-100 שקל לדונם בלבד .  מנהל אגף הפרויקטים בחברת ענבל ,  עוזי לוין ,  אמר בכנס כי פרויקט תחנות הכוח הסולאריות באשלים הוא  " הזמין ,  הבשל והנגיש ביותר במשק האנרגיה ",  וכי מסמכי המכרז פורסמו לאחר מענה לכ-1,000 שאלות הבהרה מצד המתמודדים .  לדבריו ,  שלב הגשות ההצעות במכרזים התרמו-סולאריים נקבע לסוף אפריל ,  בכוונה להכריז על זוכים כבר באוקטובר השנה .  רכז האנרגיה באגף תקציבים באוצר ,  הרן לבאות ,  הדגיש כי על הממשלה לדאוג לפיתוח התעשייה המקומית ,  לצד המעורבות הבינלאומית בענף הסולארי .
 
החשמל הסולארי ייוצר בנגב - אך איך יועבר למרכז ?  
nan
