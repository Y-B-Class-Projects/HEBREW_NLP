מירוץ מלבורן :  סבסטיאן וטל בפול פוזישן
הגרמני של רד בול-רנו רשם 1:23.91 דקות ויזנק מהמקום הראשון .  וובר שני ,  אלונסו שלישי ,  מיכאל שומאכר יזנק שביעי
מארק וובר ,  נהגה האוסטרלי של רד בול-רנו לא הסתיר את אכזבתו בסיום .  אמנם רד בול-רנו השיגה את שני המקומות הראשונים בזינוק למירוץ מלבורן ,  אבל וובר קיווה להיות בפול פוזישן במגרשו הביתי .  הוא יתנחם בכך שחברו הגרמני סבסטיאן וטל יפתח ראשון ,  לאחר שרשם זמן של 1:23.91 דקות .  וובר סיים שני בזמן של 1:24.03 דקות . " זאת תוצאה מצוינת לשנינו ולקבוצה ",  אמר וטל לאחר שנסתיימו מקצי הדירוג , " זה עדיף משני נהגי פרארי ".  וובר ,  שנדחף על ידי האוהדים המקומיים ,  אמר בסיום : " אני לא ממש שמח ,  הייתי מעדיף להיות בפול פוזישן ".  
במקום השלישי התמקם נהגה של פרארי וזוכה מירוץ בחריין פרננדו אלונסו עם 1:24.11 דקות .  ג'נסון באטון  ( מקלארן )  יפתח חמישי ,  פיליפה מאסה  ( פרארי )  חמישי ,  ניקו רוזנברג  ( מרצדס )  יזנק שישי ,  וחברו לקבוצה ,  אגדת המסלול מיכאל שומאכר ,  יזנק שביעי .  
אלוף 2008 ,  לואיס המילטון ,  שנתפס בימים שלפני המירוץ נוהג במהירות אסורה באוסטרליה ,  כנראה טרם התאושש מהתקרית המביכה ולא הצליח להשיג את הזמן הדרוש כדי להתברג בעשירייה הראשונה .  הבריטי יזנק מהמקום 11 לאחר שרשם זמן של 1:25.18 דקות .
 
מירוץ מלבורן :  סבסטיאן וטל בפול פוזישן
הגרמני של רד בול-רנו רשם 1:23.91 דקות ויזנק מהמקום הראשון .  וובר שני ,  אלונסו שלישי ,  מיכאל שומאכר יזנק שביעי

