משרד התמ"ת פתח מוקד מידע מקוון לבטיחות ולבריאות בעבודה
האתר החדש יאפשר לעובדים להפנות שאלות בנושאי בטיחות שונים אל מומחי המשרד
אגף הפיקוח על העבודה במשרד התמ"ת פתח בימים אלה מוקד מידע מקוון לבטיחות ולבריאות בתעסוקה ,  בכתובת www.bbt.org.il .  האתר מיועד למעסיקים ,  עובדים ומנהלי בטיחות במפעלים ובחברות ,  ומטרתו מתן מידע בנושאי הבטיחות בעבודה ובריאות העובד.האתר החדש מכיל מאמרים ,  מחקרים ,  קבצי חקיקה ועדכונים חדשותיים בנושא בטיחות בעבודה ,  כאשר בתום הרשמה חינמית לאתר יכולים הגולשים ליטול חלק גם בדיוני הפורומים ולהפנות שאלות לצוות מומחים ייעודי - ממונה על בטיחות ,  רופא תעסוקתי ,  ארגונומיסט ,  גהותן ועוד.מנהל האתר ,  זיו מזרחי ,  אמר כי יותר משהמוקד מיועד לחברות גדולות בעלות תשתית הדרכה מבוססת ,  מטרתו היא לספק מידע לעסקים קטנים ולעובדים החוששים כי סביבת העבודה שלהם אינה בטוחה.העובדים המעוניינים מוזמנים לפנות למומחי האתר ,  גם באופן אנונימי ,  ולקבל מידע מהימן בנוגע לחקיקה ולתקינה החלות על סביבת עבודתם . " הפניות לאתר יכולות להיות ממגוון משלחי יד ",  ציין מזרחי . " החל מתוכניתן החושש כי צג המחשב שלו פולט קרינה ,  דרך דיילת אוויר הסובלת מירידה בשמיעה עקב רעש מתמיד במטוס ,  וכלה במנהל מעבדה המתחבט כיצד יש לאחסן חומרים כימיים ". 

משרד התמ"ת פתח מוקד מידע מקוון לבטיחות ולבריאות בעבודה
האתר החדש יאפשר לעובדים להפנות שאלות בנושאי בטיחות שונים אל מומחי המשרד

