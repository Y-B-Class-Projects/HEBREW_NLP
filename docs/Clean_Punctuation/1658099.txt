בעוד שבוע :  שוק הרכב ייפתח ליבוא מקביל 
קצרים
 >  >  אחרי עיכובים רבים ,  רפורמת יבוא המקביל יוצאת לדרך :  משרד התחבורה פירסם אתמול את התיקון לצו הפיקוח על מצרכים ושירותים המאפשר יבוא מקביל של כלי רכב .  הסיבה שהיבוא יתאפשר רק בעוד כשבוע היא לאפשר היערכות לכל מי שמעוניין להגיש בקשה .   שר התחבורה אמר כי פתיחת ענף הרכב לתחרות היא המהלך החשוב ביותר שאירע בענף בעשור האחרון ,  וכי היא תוריד את מחירי הרכב לצרכן ותוריד את גיל המכוניות בכבישים .  כמה יזמים כבר התחילו לבחון פעילות כיבואנים מקבילים .  קבוצת אלון ,  המפעילה מוסכים לרכב כבד ומייבאת מסחריות מתוצרת פיאג'ו ,  תתחיל בעוד כשלושה חודשים לייבא לישראל מכוניות יוקרה .  גם לחברת אוטו חן של משפחת בליליוס כוונות דומות .  מכוניות זולות יותר עשויה לייבא חברת הליסינג שלמה סיקסט .  בדו"חות הכספיים שפירסמה אתמול מציינת החברה כי היא שוקלת כניסה לתחום ,  ומציינת כי הדבר יאפשר רכישת כלי רכב להחכרה ולמכירה ללקוחות פרטיים .  לא מן הנמנע שחברות ליסינג מתחרות ילכו בעקבותיה .
 
בעוד שבוע :  שוק הרכב ייפתח ליבוא מקביל 
קצרים

