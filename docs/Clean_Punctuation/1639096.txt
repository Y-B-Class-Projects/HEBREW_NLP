 " גרדיאן ":  ניק לוין השתמש במניות חברה בת של דלק נדל"ן כעירבון להימורים כושלים
מקור המקורב לדלק : " לוין מעולם לא היה בעל מניות ;  הוא רק רכש מניות בשם יגאל אהובי "
 איש העסקים הלונדוני היהודי ניקולס לוין ,  השתמש במניות של חברה בת של דלק נדל"ן בתור ערבונות להימורים שביצע על משחקי קריקט ,  לדברי חברת ההימורים הבריטית ig אינדקס ,  אשר תובעת את לוין בגין חוב של 720 אלף ליש"ט  ( 1.1 מיליון דולר )  ,  אותם הפסיד בעקבות הימור כושל על משחק קריקט יחיד בשנת 2008 .  כך דיווח אתמול העיתון הבריטי  " גרדיאן ",  אשר ציין גם כי הנאמנים האחראים על איתור נכסיו של לוין עבור המשקיעים שהפסידו אצלו את כספם ,  איתרו עד כה רק כחמישה מיליון ליש"ט מתוך 200 מיליון ליש"ט שלוין חייב למשקיעים .  מקור בכיר הקשור לחברת דלק אמר ל"גרדיאן "  כי לוין מעולם לא היה בעל מניות רשום של חברת dgre -  ( דלק גלובל ריל אסטייט )  ,  חברה בת של דלק נדל"ן ,  שהונפקה בבורסת aim בלונדון - וכי לחברה לא היו כל עסקים עמו .  עם זאת ,  החזיק לוין במניות dgre באמצעות הסדר בינו לבין איש העסקים ויזם הנדל"ן הישראלי ,  יגאל אהובי ,  אשר במסגרתו רכש לוין בשם אהובי מניות של dgre בשווי 15 מיליון ליש"ט.נקודת המפנה בהסתבכותו של לוין עם אהובי ,  אשר הצביעה על בעיות רציניות ראשונות בעסקיו ,  אירעה ביולי 2007 כאשר אהובי הגיש תביעה נגד לוין ,  לאחר שהאחרון לא שילם דיווידנד שהיה חייב לו בגין מניות dgre שלוין רכש בשם אהובי.על פי התביעה ,  ב-2007 התבקש לוין מספר פעמים להעביר את המניות בתוספת דיווידנדים לחברת בלנהיים שבבעלות אהובי ,  אך לא עשה כן .  במאי 2008 חילקה dgre דיווידנד שני של 500 אלף ליש"ט ,  שלוין התבקש להעביר לאהובי ,  אך גם הפעם ההעברה לא נעשתה.אהובי תבע את לוין ואת חברת ההשקעות שלו ,  ניבליק ,  בדרישה לקבל בחזרה את מניות dgre וסכום נוסף של 1.08 מיליון ליש"ט .  הפרשה הסתיימה כאשר לוין אכן החזיר לאהובי את הכסף הנדרש ,  אך לא סייעה לשמו הטוב של לוין .  בחופשת הקיץ שערך בשנה שעברה בישראל אמר לוין לבני משפחתו כי הוא זקוק לכמה ימים נוספים בארץ ,  ונשאר לבדו באחד המלונות באילת ,  שם ככל הנראה נפגש עם כמה מנושיו .  עם חזרתו לבריטניה נאלץ לוין להתמודד עם תביעה ,  בנוגע לחובותיו למשקיעים .  לוין ,  שנולד למשפחה יהודית מהמעמד הבינוני וגדל בפרברי לונדון ,  החל לעבוד בסיטי של לונדון לאחר לימודיו בקולג' היהודי עמנואל שבלונדון .  עד מהרה הוא התבלט כסוחר מבריק אך גם שחצן .  לוין עבד עם ניקולה הורליק ,  אחת ממנהלי ההשקעות הידועים בבריטניה ,  המוכרת בשם  " סופרוומן הבריטית ",  הוא כיהן במועצה המייעצת הלא-אקזקטיבית של חברת ההשקעות mg אקוויטי פרטנרס ,  ועבד כמנהל בחברת ההשקעות האלטרנטיביות אינטגרייטד אסט מנג'מנט .  מאוחר יותר עמד בראש חברת ההשקעות ניבליק .  בנוסף משמש לוין סגן יו"ר וחבר דירקטוריון של מועדון הכדורגל הלונדוני לייטון אוריינט ובבעלותו נתח של 6% במועדון.מכריו של לוין מספרים כי הוא נהג להגיע באופן קבוע לאירועי צדקה יהודיים בצפון לונדון ,  אותם ניצל על מנת לאתר לקוחות פוטנציאליים ,  ובזכות קסמו האישי הוא הצליח לשכנע רבים מהם להשקיע אצלו .  הוא נהג לומר למשקיעים פוטנציאליים כי יש בידיו מידע פנימי בנוגע להנפקות קרובות וכי הם יקבלו טיפול מועדף .  הצלחתו בעולם ההשקעות מימנה ללוין ,  45 ,  אורח חיים שופע וראוותני .  ההון שהרוויח איפשר לו לרכוש מטוסים פרטיים ,  יצירות אומנות יקרות ,  וכמה בתי נופש .  בבעלותו של לוין נמצאת גם וילה בהרצליה ,  בשווי 5 מיליון ליש"ט ,  המעוטרת בתמונות ידועות ,  כולל יצירה אחת לפחות של הצייר מארק שגאל .

" גרדיאן ":  ניק לוין השתמש במניות חברה בת של דלק נדל"ן כעירבון להימורים כושלים
מקור המקורב לדלק : " לוין מעולם לא היה בעל מניות ;  הוא רק רכש מניות בשם יגאל אהובי "
 
