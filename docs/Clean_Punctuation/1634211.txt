הגבר שירה והרג 8 בני אדם בארה"ב הסגיר עצמו
150 שוטרים כיתרו חורשה בעיר אפומטוקס בווירג'יניה ,  שם הסתתר כריסוטפר ספייט ,  שירה למוות באשתו ,  בנו ועוד שישה אנשים .  המניע לירי לא ידוע
גבר בן 39 החשוד שירה למוות הלילה  ( רביעי )  בשמונה בני אדם הסגיר את עצמו לידי המשטרה לאחר שכ-150 שוטרים ממשטרת העיר אפומטוקס שבמדינת וירג'יניה ,  יחד עם כלבי גישוש ,  ערכו חיפושים נרחבים אחריו ,  וכיתרו אותו במשך שעות בחורשה .  
שבעה מההרוגים נורו בתוך בית אחד ,  בעוד שהשמיני נמצא כשהוא ירוי על צד הדרך ,  בהמשך הרחוב .  המניע למעשה עדיין אינו ברור ,  אולם שניים מההרוגים זוהו כאשתו ובנו .  השוטר שהגיע ראשון לזירה בעקבות דיווח על גבר פצוע השוכב ברחוב ,  סיפר כי שמע יריות מתוך הבית ולאחר מכן נורו יריות נוספות לעבר מסוק משטרתי שהגיע למקום ,  מה שגרם לו לנזילת דלק והכריחו לנחות .  
היורה זוהה ככריסוטופר ספייט והמשטרה העריכה כי לאחר הירי הוא התבצר בחורשה סמוכה לזירת הירי ,  כיוון שהוא מחשיב את האזור כמוכר .  משפחות הגרות בקרבת המקום התבקשו שלא לצאת מבתיהן לאחר הירי ובתי הספר בעיר נסגרו .  מפקד כוחות המשטרה במקום ,  סמואל קרטר ,  אמר כי למיטב ידיעתו  " הגבר ירה באשתו ובנו במהלך ויכוח משפחתי "  אולם ציין כי לא היה ידוע לרשויות על בעיות מיוחדות במשפחה .
  ( עכדון ראשון :  08:03 ) 

הגבר שירה והרג 8 בני אדם בארה"ב הסגיר עצמו
150 שוטרים כיתרו חורשה בעיר אפומטוקס בווירג'יניה ,  שם הסתתר כריסוטפר ספייט ,  שירה למוות באשתו ,  בנו ועוד שישה אנשים .  המניע לירי לא ידוע

