רנו עם הרוח
גרסת הקופה-רודסטר לטווינגו הקטנה תיחשף בתערוכת ז'נבה תחת השם ווינד .  הייתם רוצים אחת כמוה בחניה ? 
רנו תנצל את תערוכת ז'נבה כדי להתכונן לחודשי האביב עם שתי מכוניות קבריולה חדשות .  בעוד המגאן הפתוחה עדיין נמצאת בשלבי הטיזינג ,  חושפת היצרנית מצרפת את אחותה הקטנה שתכונה ווינד  ( Wind )   רוח בעברית .  זו תסתפק בשני מושבים ובתואר 'קופה-רודסטר' ,  על משקל 'קופה-קבריולה' ,  בשל העובדה כי לרשותה גג קשיח .  
הווינד היא למעשה הגרסה הפתוחה לטווינגו שבזכות הגג הקשיח ,  הופכת אותה לקופה קטנה ומוזרה מעט למראה .  היא חולקת עימה פלטפורמה וכן את עיצוב החזית ,  אולם ארוכה ממנה ב-23 ס"מ  ( 383 ס"מ סך הכל )  .  זה ,  יחד עם גג שאינו מתכנס אל תוך תא המטען כאשר הוא פתוח ,  מעניקים לה נפח הטענה מכובד למכונית מסוגה  270 ל' .  זה עדיין מספיק בקושי לבקבוק שתייה וסנדוויץ' ,  אך לפחות אפשר להיות בטוחים שהם לא ימעכו .
 פתיחת הגג במלואו  ( או היפוכו ליתר דיוק )  אורכת 12 שניות ,  המגלות תא נוסעים שונה מזה שבטווינגו הן בעיצוב והן באבזור העשיר יותר .  תמונות פנים טרם נחשפו כך שלא נותר אלא להאמין למה שרושמים הצרפתים בהודעתם הצנועה לעיתונות .  בחזית ,  יוצעו שני מנועי הקצה  ( בנזין )  של הטווינגו בגרסותיה הקרביות  1.6 ל' 133 כ"ס ו-1.2 ל' טורבו 100 כ"ס .  לפחות בגרסה החזקה ,  ניתן לשער כי התאוצה ל-100 קמ"ש תימשך כתשע שניות .
 עם תחילת שיווקה באירופה ,  יעמוד מחירה של הווינד בגרסה הבסיסית על כ-20 אלף יורו  ( כ-110 אלף שקלים לפני מסים )  .  היריבה העיקרית באין גרסת קבריולה לקליאו ,  היא הפיג'ו 207CC המרווחת יותר אולם נראה כי דווקא האחות החורגת ניסאן C+C ראויה יותר למאבק בגזרת מכוניות המיני הפתוחות ,  לפחות עד שתוחלף .  יבואנית רנו לישראל קרסו מוטורס אינה משווקת אצלנו את הטווינגו וכך גם לגבי הווינד ,  כפי שנמסר לוואלה !  רכב .
  .
 
רנו עם הרוח
גרסת הקופה-רודסטר לטווינגו הקטנה תיחשף בתערוכת ז'נבה תחת השם ווינד .  הייתם רוצים אחת כמוה בחניה ? 

