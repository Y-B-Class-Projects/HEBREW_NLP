כאב בצד
לברון הפצוע ישב על הספסל וראה את קליבלנד מפסידה 92:85 במילווקי .  טוני פארקר שבר את ידו בניצחון הספרס בממפיס
קליבלנד קיוותה להמריא ממילווקי כשהיא הקבוצה הראשונה העונה שרושמת 50 ניצחנות ,  אבל היא תצטרך לחכות .  ללא לברון ג'יימס הפצוע ,  שצפה במשחק מהצד ,  נוצחו הקאבלירס 92:85 על ידי הבאקס ,  והקבוצה הטובה בליגה תצטרך לחכות ליום שלישי ,  אז תארח בביתה את סן אנטוניו ספרס ,  כדי לחגוג 50 .  סן אנטוניו ,  מצדה ,  ניצחה בממפיס 92:102 ,  אבל היה זה ניצחון כואב כי טוני פארקר שבר את ידו בשלהי המחצית הראשונה והוא צפוי להיעדר כשישה שבועות .  
ניו ג'רזי ממשיכה במאבקה - להימנע מלהפוך לקבוצה עם המאזן הגרוע בהיסטוריה של הליגה .  הנטס נעזרו בטוב לבם ובלוזריותם של השכנים מעבר לנהר ההאדסון ,  והביסו במדיסון סקוור גארדן את ניו יורק ניקס בתוצאה 93:113 .  
יוטה ודאלאס ממשיכות להאבק בצמרת המערב .  המאבריקס ניצחו הלילה בשיקגו את הבולס בתוצאה 103:113 ,  ואילו יוטה דילגה בביתה מעל לוס אנג'לס קליפרס עם 85:107 .  
תוצאות משחקי הלילה :
 שארלוט  ( 31:30 )  - גולדן סטייט  ( 45:17 )  90:101ניו יורק  ( 41:21 )  - ניו ג'רזי  ( 55:7 )  113:93מיאמי  ( 31:32 )  - אטלנטה  ( 22:40 )  94:100מינסוטה  ( 49:14 )  - יוסטון  ( 30:31 )  112:98שיקגו  ( 31:31 )  - דאלאס  ( 21:42 )  122:116ממפיס  ( 31:32 )  - סן אנטוניו  ( 24:36 )  102:92מילווקי  ( 29:33 )  - קליבלנד  ( 15:49 )  85:92יוטה  ( 22:40 )  - ל.א קליפרס  ( 38:25 )  85:107פיניקס  ( 26:39 )  - אינדיאנה  ( 43:20 )  105:113
רצף ששת הניצחונות של קליבלנד נקטע ,  והמאמן מייק בראון ,  שהחליט לתת ללברון ג'יימס מנוחה ללא קשר לפציעה קלה ממנה סובל הכוכב בקרסול ימין ,  לא מתחרט על החלטתו .  ג'יימס לעס מסטיק ,  התבדח עם החברים על הספסל וצלע כל הדרך לחדר ההלבשה וממנו .  מילווקי ניצלה שעת כושר זאת .  ברנדון ג'נינגס קלע 26 נקודות  ( 6 מ-14 מהשדה )  ומסר 6 אסיסטים ,  קרלוס דלפינו הוסיף 16 והוריד 13 ריבאונדים ,  אנדרו בוגוט תרם 15 ו-9 כדורים חוזרים ,  והבאקס השיגו ניצחון שמקדם אותם עוד צעד לפלייאוף .  אנטואן ג'יימיסון קלע 30 נקודות ואסף 11 כדורים חוזרים למפסידים ,  דלונטה ווסט היה מצוין עם 27 מהספסל ,  אבל מלבדם איש לא הופיע בקאבס .
 שיקגו  ( 31:31 )  - דאלאס  ( 21:42 )  122:116
דירק נוביצקי אמר כי דאלאס הנוכחית היא אחת הקבוצות הכי מוכשרות של המאבס ,  אבל יש בעיה : " גם הליגה טובה ".  זאת הסיבה לכך שהמאבק על הדירוג בפלייאוף יהיה צמוד עד הסוף .  נוביצקי קלע 27 נקודות מהן 13 ברבע הרביעי והבטיח לקבוצתו ניצחון אחרי שיתרון 14 ירד לפלוס 4 בלבד ,  אבל הכוכב האמיתי של המנצחים היה הרוקי רודריג בובואה ,  שקלע 24 נקודות ומסר 5 אסיסטים .  בובאה ממשיך בכושרו המצוין מהמשחקים האחרונים ,  וסחט מג'ייסון קיד  ( 6 נקודות ,  15 אסיסטים ,  11 ריבאונדים )  מחמאות : " יש לו כישרון והוא הולך להיות שחקן מיוחד בליגה .  הוא תלמיד טוב ".  בובואה מתרגש מפריצת הדרך ,  ואמר בסיום : " זה לא ייאמן ,  ג'ייסון קיד יודע הכל על המשחק ,  הוא מנסה לעזור לי ונותן לי עצות ,  אני מאוד מעריך את זה ".  שיקגו קיבלה 34 נקודות ו-8 אסיסטים מדרק רוז ,  ברד מילר הוסיף 17 ו-7 כדורים חוזרים ,  וקירק היינריך הוסיף 14 ו-6 אסיסטים .
 ניו יורק  ( 41:21 )  - ניו ג'רזי  ( 55:7 )  113:93
כמה טוב שיש שכנים שכאלה ,  הא .  אם הנטס היו משחקים נגד הניקס יותר פעמים בשנה ,  היה להם הרבה יותר קל בבריחה מהמאזן הגרוע בתולדות הליגה .  זה הניצחון השני של הנטס על הניקס העונה .  דווין האריס קלע 31 נקודות לניו ג'רזי ,  שמחקה פיגור מוקדם בן 16 נקודות לניצחון נאה .  הניקס הביכו את עצמם הפעם ב-0 מ-18 מחוץ לקשת .  קורטני לי הוסיף 25 למנצחים ,  ברוק לופז היה נהדר עם 18 ו-11 ריבאונדים .  דייויד לי הצטיין בניו יורק עם 23 נקודות ו-6 ריבאונדים ,  ווילסון צ'נדלר הוסיף 20 ו-10 ריבאונדים ,  דנילו גלינארי תרם 15 והשלושה לא הצליחו לחפות על ערב איום של טרייסי מקגריידי עם 2 נקודות  ( 1 מ-6 ב-23:35 דקות משחק )  . " בנקודה מסוימת במשחק ,  אתה צריך לקלוע קצת ",  אמר בסיום מאמן הניקס מייק ד'אנטוני , " הם התחממו ,  קיבלו ביטחון והביסו אותנו ". 
דווין וויד התגנב פעם אחר פעם מאחורי הגנת אטלנטה ,  ועקץ את ההוקס עם 38 נקודות  ( 10 מ-25 מהשדה )  ו-10 אסיסטים .  בצד השני של המגרש הוא עצר ברגעי ההכרעה את הגארדים עליהם שמר ,  והביא ניצחון להיט . " זה היה כנראה המשחק הכי יעיל שלו השנה ",  החמיא מאמנו של פלאש אריק ספואלסטרה .  וויד קיבל עזרה ממייקל ביזלי וקוונטין ריצ'רדסון שקלעו 22 כל אחד .  ג'מאל קרופורד קלע 24 להוקס מהספסל ,  ג'ו ג'ונסון הוסיף 20 וג'וש סמית קלע 17 . " עשינו כמה דברים שלא התאימו לנו ",  אמר אל הורפורד בסיום , " זה גרם להפסד ".  אטלנטה קלעה 6 מ-20 ברבע האחרון ,  איבדה 13 לעומת 6 של מיאמי ,  וככה ,  יחד עם יכולת מעולה של וויד ,  קשה לנצח .
 ממפיס  ( 31:32 )  - סן אנטוניו  ( 24:36 )  102:92
הספרס פתחו את מסע החוץ הקצרצר עם ניצחון יפה על הגריזליס ,  יפגשו ביום שלישי לפנות בוקר את קליבלנד לפני שיחזרו לטקסס .  הם עשו זאת ללא טוני פארקר ,  ששבר את יד ימין בסוף הרבע השני ,  והפך את הניצחון של סן אנטוניו לכואב . " הוא שבר את היד וייעדר כשישה שבועות ",  אמר המאמן גרג פופוביץ' ,  זה קרה כי הוא צלל לפרקט ".  טים דאנקן ,  שקלע 17 ,  אמר על פציעת חברו : " זה כואב מאוד לאבד את טוני ,  אני מקווה שנמצא דרך להתגבר על זה ".  פארקר קלע 8 והוריד 5 ריבאונדים בטרם נפצע .  ריצ'רד ג'פרסון קלע 18 מהספסל ,  מאנו ג'ינובילי הוסיף 17 ב-6 מ-11 מהשדה .  או.ג'יי מאיו הוביל את הגריזליס עם 23 נקודות ,  מארק גאסול קלע 17 והוריד 13 ריבאונדים ,  זאק רנדולף קלע 15 ואסף 7 ריבאונדים .
 יוטה  ( 22:40 )  - ל.א קליפרס  ( 38:25 )  85:107
הג'אז חגגו ניצחון 40 העונה עם רבע רביעי מצוין בהגנה ,  שעצר את הקליפרס על 13 נקודות בלבד . " בחצי הראשון לא יכולנו לרוץ על המגרש ולעשות את הדברים שאנחנו יודעים ",  הסביר מהמט אוקור ,  שקלע 27 נקודות לזכות יוטה , " החצי השני היה שונה ,  רצינו להיות שונים ,  רצינו לנצח ".  קרלוס בוזר קלע 17 והוריד 17 ריבאונדים לג'אז ,  קייל קרובר הוסיף 12 מהספסל .  דרו גודן הצטיין בשורות הקליפרס עם 20 נקודות ב-9 מ-13 מהשדה ו-12 ריבאונדים .  כריס קיימאן קלע 12 ואסף 13 כדורים חוזרים .
 אמארה סטודמאייר קלע 30 נקודות והוריד 6 ריבאונדים ,  וסייע לסאנס לרשום ניצחון 1,900 בתולדות המועדון .  זה לא היה קל ,  המשחק היה חם וכלל 54 עבירות כולל ארבע טכניות לאינדיאנה וארבע לפיניקס .  גרנט היל קלע 22 והוריד 8 ריבאונדים לפיניקס ,  ג'ייסון ריצ'רדסון קלע 20 ושאב 10 כדורים חוזרים ,  סטיב נאש קלע 12 ומסר 5 .  דני גריינג'ר קלע 24 נקודות והוריד 7 כדורים חוזרים לפייסרס ,  רוי היברט קלע 22 וטרוי מרפי קלע 19 והוריד 16 ריבאונדים .
 שארלוט  ( 31:30 )  - גולדן סטייט  ( 45:17 )  90:101
הבובקאטס עצרו את הווריורס על 14 ברבע האחרון ,  כפו על הלוחמים 38 אחוזים מהשדה ,  ושלטו ללא עוררין בריבאונד עם 36:60 .  19 של די.ג'יי .  אוגוסטין מהספסל ,  ג'ראלד וואלאס עם 18 ו-10 ריבאונדים ובוריס דיאו עם 14 ו-12 כדורים חוזרים הוליכו את שארלוט לניצחון .  סטפן קרי קלע 25 למפסידים ,  קורי מגטי הוסיף 19 ,  אבל מלבדם לגולדן סטייט לא היה מה לתת במשחק .  
מינסוטה  ( 49:14 )  - יוסטון  ( 30:31 )  112:98
מינסוטה באה בזמן לרוקטס ,  שהתאוששו מההפסד לסקרמנטו ופתחו מסע משחקי חוץ בן שלושה משחקים עם ניצחון . " אנחנו במירוץ לפלייאוף ,  ומעכשיו כל משחק מכריע ",  אמר לואיס סקולה בסיום .  הארגנטינאי קלע 25 נקודות ושאב שיא קריירה של 21 כדורים חוזרים ,  קווין מרטין הוסיף 30 למנצחים וארון ברוקס הוסיף 25 ו-9 אסיסטים .  קווין לאב הוליך את מינסוטה עם 20 ו-11 ריבאונדים מהספסל ,  ריאן גומז קלע 17 .
 
כאב בצד
לברון הפצוע ישב על הספסל וראה את קליבלנד מפסידה 92:85 במילווקי .  טוני פארקר שבר את ידו בניצחון הספרס בממפיס

