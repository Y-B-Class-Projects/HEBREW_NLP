האיטי :  אמריקאים נעצרו כשניסו להבריח יתומים
בעקבות הכאוס באי ,  גובר החשש מסחר בילדים :  10 אזרחים אמריקאים נעצרו בחשד שניסו לאמץ באופן לא חוקי 33 קטינים ,  אולם לטענתם הם ביקשו להקים בית יתומים כדי לסייע לילדים
 ( צילום :  רויטרס .  עריכת וידאו :  יאיר דניאל ) 
משטרת האיטי עצרה הבוקר  ( ראשון )  עשרה אזרחים אמריקאים בחשד לניסו להבריח 33 ילדים אל מחוץ למדינה .  ב-BBC דווח ,  כי העצורים חברים בארגון צדקה ממדינת איידהו ,  שראשיו אמרו לרשת הבריטית כי הם היו בדרכם להעביר יתומים שניצלו מרעידת האדמה לבית מחסה ליתומים ברפובליקה הדומיניקנית .  משטרת האיטי טוענת מנגד כי לאמריקאים לא היו המסמכים הדרושים כדי להוציא את הילדים מחוץ למדינה .
 לפי החשד של השלטונות בהאיטי ,  העשרה - חמישה גברים וחמש נשים - ביקשו לנצל את הכאוס שנוצר באי על מנת לחטוף את הילדים ולהעבירם לארצות הברית לאימוץ על ידי זוגות חשוכי ילדים .  העצורים הושמו בינתיים במעצר בבירה פורט או-פראנס .  
הרשויות באי שחרב לפני כשבועיים וחצי ברעידת אדמה חזקה ,  חוששים כי סוחרי ילדים ינסו לנצל את המצב הקשה השורר במדינה ולבצע אימוצים בלתי חוקיים ,  מהם ירוויחו מאות אלפי דולרים .  העצורים ,  חלקם מיסיונרים ,  טוענים כי בסך הכל ביקשו להקים בית יתומים על האי הסמוך ,  בו יוכלו הילדים לחיות בשקט עד אשר המצב במולדתם ישתפר ,  והם יועברו לחזקת הרשויות בהאיטי .  חבריהם של העצורים סיפרו כי הם באו במטרה לעזור ולא ביקשו לחטוף את הילדים .
 צבא ארצות הברית הפסיק לפנות פצועים שנפגעו ברעש האדמה בהאיטי ומצבם מוגדר קשה לבתי חולים בארצות הברית ,  בשל ויכוח סביב השאלה איזו מדינה תקלוט אותם ומי יממן את הטיפול בהם .  כך אמרו אמש גורמים אמריקאים רשמיים .
 לפי הגורמים ,  המטוסים הצבאיים שמפנים את הפצועים הפסיקו לפעול ביום רביעי ,  לאחר שמושל פלורידה ,  צ'רלי קריסט ,  ביקש מהממשל הפדרלי להשתתף בכיסוי עלויות הטיפול בהם .  הוא ביקש גם שהנטל יחולק באופן שוויוני יותר בין המדינות השונות בארצות הברית ,  משום שלדבריו בתי החולים בפלורידה מוצפים במטופלים .  עד כה פונו לבתי חולים בארצות הברית מאות ניצולים מרעידת האדמה ,  חלקם אזרחים אמריקאים וחלקם אזרחי האיטי ,  ויותר מ-500 מהם נקלטו בפלורידה .  
אחד הרופאים האמריקאים המסייעים לנפגעים בהאיטי התריע כי רבים מן הפצועים באורח קשה ימותו בתוך ימים אחדים ,  אם לא יחדש הממשל את טיסות הפינוי לארצות הברית .  דוקטור בארט גרין אמר כי אנשי צוותו מטפלים כעת בכמאה פצועים קשה ,  ביניהם ילדה בת חמש שזקוקה בדחיפות למכשיר הנשמה .
 
האיטי :  אמריקאים נעצרו כשניסו להבריח יתומים
בעקבות הכאוס באי ,  גובר החשש מסחר בילדים :  10 אזרחים אמריקאים נעצרו בחשד שניסו לאמץ באופן לא חוקי 33 קטינים ,  אולם לטענתם הם ביקשו להקים בית יתומים כדי לסייע לילדים

