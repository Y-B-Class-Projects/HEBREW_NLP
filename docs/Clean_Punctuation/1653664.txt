הדולר ימשיך ליפול - ואולי טוב שכך
ניתוח של פירמת ראיית החשבון דלויט :  אף שהמטבע האמריקאי קרוב לרמות השפל של שנות ה-70 וה-90 ,  זה לא אומר שהוא ישוב לעלות .  עם זאת ,  עדיין לא מסתמן מטבע שיחליף את הדולר כמטבע עתודות
 >  >  למרות החדשות על אודות התאוששות הכלכלה העולמית ,  גוברים החששות מפני דברים שעלולים להשתבש .  נתיבו הפוטנציאלי של הדולר מעורר עניין מיוחד בשווקים הפיננסיים בהקשר זה .  עדיין לא ברור מה יהיו ההשלכות של תוכניות התמריצים הנרחבות בארה"ב על מחיר הדולר ,  וכיצד זה ישפיע על האינפלציה ,  על הריבית ,  על מאזני הסחר ,  על מחירי הסחורות - ועל מעמדה של ארה"ב כמעצמה הכלכלית המובילה בעולם .  נתחיל עם כמה עובדות .  הדולר נפל בכ-15% בשמונה החודשים האחרונים לעומת סל המטבעות המובילים .  בכך חזר הדולר לרמתו מלפני המשבר ,  לאחר שעלה חדות כשפרץ המשבר בסוף 2008 .  ועדיין ,  בהשוואה לעבר הקרוב ,  הדולר נמצא בסמוך לרמת השפל שלו .  מרבית הירידה בערכו ,  כ-40% ,  נרשמה בין 2002 ל-2009 .  בנוסף ,  הריבית האפסית בארה"ב מעודדת משקיעים למכור דולרים כדי להשיג תשואות גבוהות יותר באפיקים אחרים .  נתונים אלה מעלים כמה שאלות :   *  מדוע ירד שווי הדולר ?  הירידה בערך הדולר בשמונת החודשים האחרונים משקפת בעיקרה את היפוך מגמת בריחת המשקיעים שהחלה בספטמבר 2008 ,  כאשר קפאו שוקי האשראי .  בעקבות בריחת המשקיעים זינק הפער בין הריבית בשוק לריבית על נכסים נטולי סיכון ,  כמו אג"ח של ממשלת ארה"ב .  הפרש זה ,  מרווח הסיכון ,  עלה לרמות שלא נראו מאז השפל הגדול ,  בעוד המשקיעים נוטים להימנע מכל השקעה שאינה הבטוחה ביותר .  מאז ,  הממשלות והבנקים המרכזיים הזרימו כמויות כסף אדירות למערכת הבנקאות ,  עודדו את שוקי האג"ח והגבירו את שקיפות המערכת הפיננסית .  כתוצאה מכך ירדו מרווחי הסיכון אל מתחת לרמות שהיו נהוגות בתחילת המשבר .  במלים אחרות ,  המנוסה מסיכונים הסתיימה והמשקיעים מעוניינים לגוון את תיקי השקעותיהם .  פירוש הדבר הוא מכירת אג"ח של ממשלת ארה"ב ורכישת נכסים מסוכנים יותר ,  כולל נכסים שאינם נקובים בדולרים .  ומכאן ,  הדולר חזר לרמתו לפני המשבר .   *  האם הדולר ימשיך ליפול ,  ומדוע ?  בשקלול האינפלציה ,  הדולר קרוב לרמות השפל שאליהן הגיע ,  בין השאר ,  ב-1979 ובסוף שנות ה-90 .  לאור זאת ,  יש הצופים כי ישוב לעלות - כפי שהתרחש בעבר .  אבל העיקרון שהוביל את עליית הדולר בעבר ,  הידוק המדיניות המוניטרית ,  אינו מיושם כעת וגם אינו צפוי בעתיד הקרוב .  כך שניתן לטעון כי הוא צפוי להמשיך לצנוח .  עם זאת ,  ייתכן שזה יהיה לטובה .  הבעיה היא שבעשור האחרון במשק האמריקאי צרכו יותר משייצרו ,  או השקיעו יותר משחסכו .  בעתיד יהיה צורך לצמצם את הגירעון בחשבון השוטף .  פירוש הדבר שרמות הצריכה ייאלצו לרדת ביחס לפריון .  הקיצוץ בגירעון בחשבון השוטף ידרוש ,  בין השאר ,  דולר חלש יותר .  הדבר יגרור עלייה במחירי היבוא וריסון בצמיחתו .  חשוב יותר ,  הדבר יוזיל את היצוא של ארה"ב ויגביר אותו .  בתרחיש זה ,  המשקיעים יעדיפו לא לרכוש דולרים משום שהם צופים כי מחיר הדולר יירד - מה שיגרום לדולר להיחלש - כשהתחזית לירידה תגרור ירידה נוספת בשווי הדולר .   *  כיצד תשפיע המדיניות המוניטרית והפיסקלית בארה"ב על שווי הדולר ?  כלכלנים רבים חוששים כי המדיניות האגרסיבית ,  הן המוניטרית הן הפיסקלית ,  של ארה"ב תוביל בסוף לבריחת משקיעים מהדולר .   *  מדוע ?  ראשית ,  מדיניות מוניטרית אגרסיבית התבטאה בריבית נמוכה מאוד ובזינוק במאזן התשלומים של הבנק הפדרלי .  ה"הרחבה כמותית "  היתה נחוצה כדי למנוע ירידה הרסנית בהיצע הכסף בתקופה של קיפאון בשוקי האשראי .  ואולם החשש הוא שלאחר חזרת שוקי ההון למצב נורמלי ,  הנזילות שסיפק הבנק הפדרלי תתבטא באינפלציה גבוהה יותר .  במקרה זה ,  הדולר צפוי לרדת בגלל הפגיעה בכוח הקנייה שלו .  אלא שתרחיש זה סובל משתי בעיות :  ראשית ,  לבנק הפדרלי יש כלים רבי-עוצמה לספיגת נזילות עודפת  ( ונראה גם כי האינפלציה בשליטה )  .  שנית ,  גם אם הבנק הפדרלי לא יצליח לפעול מהר מספיק כדי להסיר את הנזילות ,  ניתן להניח כי העלייה באינפלציה תביא להידוק המדיניות המוניטרית ,  שעשוי בתורו לחזק את הדולר .  מחליף לדולר מדינות רבות נוהגות להחזיק את מרבית עתודותיהן בדולרים ,  בעיקר בשל רמת הנזילות הגבוהה שלו .  עם זאת ,  בשנים האחרונות החלו כמה מדינות לגוון את חשיפתן לדולר - ותרמו בכך תרמו לירידה בערכו .  אבל עדיין לא מסתמן מטבע שיכול להחליף את הדולר כמטבע עתודות .  היורו הוא המועמד המוביל ,  אבל באירופה אין רשות פיסקלית בודדת ובכמה מדינות ביבשת מתעוררים חששות בנוגע לחובותיהן .  יש הסבורים כי הזהב עשוי לשמש חלופה לדולר ,  אבל אחזקת זהב אינה מניבה תשואה ,  ערכו תנודתי היסטורית ומחירו חשוף למניפולציה מצד היצרניות שלו  ( דרום אפריקה ,  רוסיה )  והמחזיקות הגדולות בו  ( ממשלת ארה"ב )  .  בינתיים ,  מעמד הדולר כמטבע עתודות נראה יציב .  את ביטחון המשקיעים במטבע האמריקאי ניתן היה לראות בתחילת המשבר - אז המשקיעים נהרו אליו .
 
הדולר ימשיך ליפול - ואולי טוב שכך
ניתוח של פירמת ראיית החשבון דלויט :  אף שהמטבע האמריקאי קרוב לרמות השפל של שנות ה-70 וה-90 ,  זה לא אומר שהוא ישוב לעלות .  עם זאת ,  עדיין לא מסתמן מטבע שיחליף את הדולר כמטבע עתודות

