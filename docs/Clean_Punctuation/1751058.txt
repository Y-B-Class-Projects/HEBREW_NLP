הסוף לשרם-פודים :  רק יצחק שרם נותר חתום בשמו על הקבוצה
דירקטוריון חברת שרם פודים גרופ עדכן היום כי החברה משנה את שמה לאס.אר.גרופ
הרבה שנים חלפו מאז רכשו שלושת השותפים יצחק שרם ,  יאיר פודים ואביגדור קלנר בשנות ה-90 ביחד עם אהרון דוברת ,  האיש החזק בכלל תעשיות של שנות ה-80 ,  את פועלים השקעות  ( כיום פולאר )  מבנק הפועלים.בעשור האחרון קיבלו בעלי השליטה בקבוצה שכר בעלות כוללת של מעל 100 מיליון שקל .  בשנת 2000 אף היה שרם שיאן השכר במשק עם משכורת בעלות של 15 מיליון שקל .  את תזרים המזומנים הגדול הראשון השיגה הקבוצה בשנות ה-90 כאשר השלושה הצליחו להעביר עסקת בעלי עניין עם פועלים השקעות לקניית הקרקעות שהיו ברשות קלנר - לאחר שקיבלו הערכות שווי גבוהות עבורן .  פועלים השקעות שילמה במזומן ,  ובבת אחת נפל על השותפות הרבה כסף.אבל השקעות הנדל"ן בישראל ובארה"ב ,  השקעות התקשורת ,  המחזור והפיננסים של הקבוצה לא צלח ,  והמשבר האחרון העמיד אותה מול שוקת שבורה .  הראשון שנפרד מהשלושה היה אביגדור קלנר .  ממנו נפרדה הקבוצה ב-2007 בתקופה בה הוא נחקר בחשד למסירת מידע פנים לקובי בן גור.שמו הוסר משם הקבוצה ,  שנהפכה לשרם פודים גרופ .  את 2008 סיימה הקבוצה עם קריסה בהכנסות ל-151 מיליון שקל ,  לעומת יותר ממיליארד שקל ב-2007 וב-2009 עסקו בחברה יותר מכל בהסדר חובות לבעלי האג"ח של החברה ,  וכאשר הגיע החברה להסדר בעלי אג"ח עם דן בן דוד לפני כחודש ,  הגיש פודים את התפטרותו מהדירקטוריון .  הוא אולי נותר בעל מניות - אך שרם נותר לבדו חתום בשמו על השותפות .
 
הסוף לשרם-פודים :  רק יצחק שרם נותר חתום בשמו על הקבוצה
דירקטוריון חברת שרם פודים גרופ עדכן היום כי החברה משנה את שמה לאס.אר.גרופ

