שרי ה-G7 : " נמשיך במדיניות התמריצים למרות הגירעונות המתנפחים "
 אליסטר דרלינג : " השגנו המון ב-2009 ,  אך הסכנה ב-2010 היא שהעולם ישכח כמה חמור המצב "
 מדיניות התמריצים הכלכליים תימשך במטרה לתמוך בהתאוששות הכלכלית העולמית ,  למרות גירעונותיהן המתנפחים של הממשלות - כך הסכימו אתמול שרי האוצר של מדינות ה-g7 ,  שהתכנסו בסוף השבוע באיקאלויט שבקנדה.שר האוצר הקנדי ,  ג'ים פלהרטי ,  אמר במסיבת עיתונאים בנעילת הפסגה הבינלאומית של שרי האוצר כי הוא ועמיתיו לשבע המדינות המתועשות  " צריכים לספק את התמריצים שהתחייבנו אליהם ולבחון יחדיו בהמשך אסטרטגיות נסיגה ".   " עלינו לוודא שלא נערער את ההתאוששות העולמית ",  אמר שר האוצר של ארה"ב ,  טימותי גייתנר.שר האוצר הבריטי ,  אליסטר דרלינג ,  אמר כי  " אנחנו מחויבים לתמוך בכלכלותינו עד שההתאוששות תתייצב .  השגנו המון ב-2009 ,  אך הסכנה ב-2010 היא שהעולם ישכח כמה חמור המצב וכמה עבודה עוד ניצבת בפנינו ". שרי האוצר של מדינות ה-g7 התייחסו גם למשבר החובות של יוון ,  על רקע חששות כי תיקלע לחדלות פירעון בעקבות גירעונותיה העצומים ,  והביעו ביטחון ביכולתה של הממשלה היוונית לבצע את הקיצוצים הנדרשים כדי להימנע מחדלות פירעון . " אנו בטוחים ומצפים שממשלת יוון תקבל את ההחלטות שיאפשרו לה לעמוד ביעדים שקבעה לעצמה ",  אמר נשיא הבנק המרכזי של אירופה ,  ז'אן קלוד טרישה .  טרישה התייחס גם לחששות כי מדינות אחרות ,  כגון ספרד ופורטוגל ,  יגיעו לחדלות פירעון ,  ואמר כי רמות החוב והגירעונות הגדולים של מדינות מסוימות מכבידות על הצמיחה ועל היציבות הכלכלית בגוש היורו.שרי ה-g7 הסכימו גם למחוק את חובותיה של האיטי ,  בעקבות רעידת האדמה הקשה שפגעה במדינה בחודש שעבר ,  ועל הטלת מסים נוספים על מגזר הבנקאות כדי לממן את התמריצים הכלכליים .
 
שרי ה-G7 : " נמשיך במדיניות התמריצים למרות הגירעונות המתנפחים "
 אליסטר דרלינג : " השגנו המון ב-2009 ,  אך הסכנה ב-2010 היא שהעולם ישכח כמה חמור המצב "
 
