בצל פרשת דוושת התאוצה :  טויוטה מדווחת על מעבר לרווח רבעוני של 1.68 מיליארד דולר
טויוטה העלתה את תחזיתה ל-2010 :  צופה מכירות של 7.18 מיליון כלי רכב
ענקית הרכב היפנית טויוטה דיווחה היום על מעבר לרווח ברבעון שהסתיים ב-31 בדצמבר ,  מעל לתחזיות ,  ואמרה כי היא צופה רווח בשנת הכספים 2010.טויוטה ,  אשר מתמודדת בימים אלה עם פגיעה קשה בתדמיתה עקב החזרתם של מיליוני כלי רכב ברחבי העולם בשל תקלות ,  רשמה ברבעון שעבר רווח נקי של 153.2 מיליארד ין  ( 1.68 מיליארד דולר )  ,  לעומת הפסד של 164.64 מיליארד ין ברבעון המקביל ב-2008 .  הרווח עלה על תחזיות אנליסטים ,  שצפו כי יעמוד על 87.67 מיליארד ין בלבד.הכנסות טויוטה בתקופה המדווחת עלו ב-10% ל-5.3 טריליון ין ,  לעומת הכנסות של 4.8 טריליון ין ברבעון המקביל בשנה שקדמה לה .  אנליסטים צפו הכנסות של 5.26 טריליון ין.עם פרסום הדו"חות העלתה טויוטה את תחזית הרווח שלה לשנה המסתיימת במארס 2010 ,  ואמרה כי הרווח השנתי צפוי להסתכם ב-80 מיליארד ין ,  לעומת הערכות קודמות שחזו הפסד של 200 מיליארד ין .  החברה העלתה גם את תחזיתה למכירות ברחבי העולם השנה ל-7.18 מיליון כלי רכב ,  לעומת התחזית הקודמת של 7.03 מיליון כלי רכב.החברה ייחסה את השיפור בתחזית לעלייה בהיקף המכירות ,  הודות לתמריצי הממשלות לעידוד רוכשי מכוניות ,  בנוסף למאמצים נרחבים של החברה לקיצוץ עלויות.בימים אלה מנסה טויוטה לשקם את תדמיתה ,  שנפגעה קשות בעקבות הורדתן מהכביש של יותר מ-7 מיליון ממכוניות החברה ברחבי העולם .  החברה קראה להחזרתן של המכוניות למוסכים בשל תקלה בדוושת הגז ,  שגרמה להאצה פתאומית של המכונית והביאה בין היתר ,  לתאונה שבה נהרגו ארבעה בני משפחה בארה"ב באוגוסט האחרון.בנוסף ,  הפסיקה החברה את ייצורם ושיווקם בארה"ב של שמונה מדגמיה הפופולריים ביותר .  השבוע התנצלה טויוטה בפני לקוחותיה על הפרשה ,  והודיעה כי מצאה פתרון לבעיה .  לדברי החברה ,  פיסת מתכת קטנה צפויה לתקן את הבעיה ותיקונם של מיליוני מכוניות יחלו בתוך ימים.אולם את השפעת הפרשה ניתן היה לראות כבר בנתוני המכירות של החברה מחודש ינואר .  טויוטה ,  שעד עתה היתה יצרנית הרכב הגדולה בעולם ,  דיווחה שלשום על נפילה של 16% במכירותיה בארה"ב בינואר לעומת החודש המקביל בשנה הקודמת .  החברה מכרה בחודש שעבר בארה"ב פחות מ-99 אלף כלי רכב.אתמול התברר כי גם בדגם הפריוס ההיברידי עלולה להיות תקלה .  ממשלת יפן דיווחה כי קיבלה 14 תלונות במדינה בנוגע לבעיות בבלמים של מכוניות הפריוס .  מניית טויוטה ננעלה היום בירידה של 3.5% בבורסת טוקיו .  עד כה השנה צנחה המניה ב-12% .
 
בצל פרשת דוושת התאוצה :  טויוטה מדווחת על מעבר לרווח רבעוני של 1.68 מיליארד דולר
טויוטה העלתה את תחזיתה ל-2010 :  צופה מכירות של 7.18 מיליון כלי רכב

