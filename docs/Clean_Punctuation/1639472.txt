מוק' יורו :  ישראל עם קרואטיה ,  יוון ,  לטביה ,  גאורגיה ומלטה
הנבחרת הוגרלה לבית ו' במוקדמות יורו 2012 ,  ותפגוש שוב שתיים מהנבחרות אותן לא ניצחה בקמפיין האחרון ,  וכן את הקרואטים המוכרים מקמפיין מוקדמות יורו 2008 ,  כמו גם את גאורגיה עם דבאלישווילי .  פגישה לקביעת סדר המשחקים תיערך ב-7 למרץ
הגרלת מוקדמות יורו 2012 נערכה היום  ( ראשון )  בווארשה ,  פולין .  נבחרת ישראל ,  שהייתה מדורגת בדרג השלישי של ההגרלה ,  שובצה בבית ו ,  ביחד עם נבחרות קרואטיה ,  יוון ,  לטביה ,  גאורגיה ומלטה .  סדר המשחקים טרם נקבע ,  כשזה ייעשה ב-7 למרץ ,  אז ייפגשו נציגים מכל הנבחרות ביוון על מנת לקבוע את השיבוץ .
 בהגרלה חולקו 51 נבחרות ,  מלבד שתי המארחות ,  פולין ואוקראינה ,  לתשעה בתים .  ששת הבתים הראשונים  ( א-ו )  כוללים שש נבחרות ,  בעוד שלושת האחרונים  ( ז-ט )  כוללים חמש נבחרות בלבד .  51 הנבחרות ייאבקו ביניהן על 14 מקומות שנותרו לצד המארחות .  תשע הראשונות מהבתים והסגנית הטובה ביותר יעפילו אוטומטית לאליפות .  שאר שמונה הסגניות יתמודדו בפלייאוף על ארבעת הכרטיסים האחרונים .  המשחקים יחלו כבר בחודש ספטמבר 2010 .
 נבחרת ישראל קיבלה שתי יריבות שעימן כבר נפגשה בבית המוקדמות למונדיאל 2010 ,  יוון ולטביה .  כזכור ,  היא לא חוותה מהן חיים קלים כלל ,  להפך .  במפגשים מול יוון נרשמה אכזבה גדולה ,  כאשר משחק הבית באצטדיון רמת גן הסתיים בתיקו 1:1 ,  בעוד בחוץ נחלה הנבחרת הפסד מרגיז במיוחד 2:1 .  גם לטביה פוררה את הנבחרת .  המפגש הראשון בחוץ נגמר ב-1:1 עם שער שוויון של הלטבים בדקות הסיום ,  מפגש הגומלין באצטדיון רמת גן הסתיים במפח נפש עצום ,  כשישראל נוצחה 1:0 ,  ובכך למעשה נגמר הקמפיין הכושל שלה .
 את נבחרת קרואטיה פגשה ישראל במוקדמות יורו 2008 ,  כשהנבחרת שהודרכה אז ,  כמו היום ,  על ידי סלאבן ביליץ' ניצחה את ישראל פעמיים ,  3:4 באצטדיון רמת גן ,  ו-0:1 בזאגרב .  מי שעוד תשחקנה בבית הן גאורגיה ,  בשורותיה משחק חלוצה של מכבי חיפה ולדימיר דבאלישווילי ,  שיפגוש את חבריו ,  ומלטה ,  שתשלים את הבית .
 
מוק' יורו :  ישראל עם קרואטיה ,  יוון ,  לטביה ,  גאורגיה ומלטה
הנבחרת הוגרלה לבית ו' במוקדמות יורו 2012 ,  ותפגוש שוב שתיים מהנבחרות אותן לא ניצחה בקמפיין האחרון ,  וכן את הקרואטים המוכרים מקמפיין מוקדמות יורו 2008 ,  כמו גם את גאורגיה עם דבאלישווילי .  פגישה לקביעת סדר המשחקים תיערך ב-7 למרץ

