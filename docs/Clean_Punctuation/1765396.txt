כיל תשקיע 6.5 מיליון דולר בהקמת יחידת ייצור חדשה במפעל הפוספטים בארה"ב
היחידה היא חלק ממגזר מוצרי התכלית של כיל הפועלת בתחום פוספטים מיוחדים
 מודיעה היום כי מגזר מוצרי התכלית של החברה מרחיב פעילותו בתחום הפוספטים המיוחדים בארה"ב .  החברה תשקיע כ-6.5 מיליון דולר בהקמת יחידת ייצור חדשה במפעל החברה בקנזס .  היחידה החדשה פועלת בתחום נתרן מסוג hexametaphosphate .  היחידה ,  אשר מתוכננת להתחיל לפעול כבר בסוף 2011 ,  תכלול מערכת לאריזה אוטומטית ומערכת מחזור חום שתצמצם משמעותית ,  לדברי החברה ,  את צריכת האנרגיה ותפחית את עלויות הייצור.החברה מדווחת כי היחידה תעמוד בכל הנהלים המקובלים בתחום ייצור מוצרי המזון ובהתאם לתקנים העולמיים לבטיחות מזון ולתקן nsf האמריקאי .  אנג'לה סצ'ואי ,  מנהלת תחום מלחי פוספט לתעשייה בכיל מוצרי תכלית ,  אומרת היום כי  " הרחבת המפעל בקנזס נעשית במסגרת מחויבותנו להמשיך ולהציע ללקוחותינו פיתרונות מתקדמים בתחום הפוספטים המיוחדים ,  כמענה לצרכים המשתנים בשוק .  התרחבות זו תאפשר לכיל גישה ללקוחות במגוון שווקים ,  ובהם :  שוק תוספי המזון ,  משחות השיניים ,  המשקאות וההתפלה ". כיל מוצרי תכלית ,  היא אחד ממגזרי הפעילות העיקריים של כיל .  מטה המגזר בסנט לואיס ,  שבארה"ב ,  ומתקני המגזר נמצאים בצפון אמריקה ,  ברזיל ,  ישראל ,  גרמניה וסין .  המגזר מהווה יצרן מוביל בעולם לייצור פוספטים מיוחדים המבוססים על חומצה זרחתית נקייה עבור שווקים בתעשייה ובעיקר תעשיית תוספי המזון ,  טיפול במים ,  ופרמצבטיקה .
 
כיל תשקיע 6.5 מיליון דולר בהקמת יחידת ייצור חדשה במפעל הפוספטים בארה"ב
היחידה היא חלק ממגזר מוצרי התכלית של כיל הפועלת בתחום פוספטים מיוחדים

