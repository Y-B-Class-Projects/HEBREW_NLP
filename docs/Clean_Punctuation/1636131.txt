נשים :  רמלה עלתה למקום השלישי
הבנות של נועה רקנאטי ניצחו בנתניה 72:75 וחלפו על פני המארחות .  רמת השרון התאוששה עם 74:94 על תל כביר
רגע לפני שהעונה הרגילה בליגת העל לנשים מסתיימת ,  קיבלנו הערב  ( שני )  כיוון ברור יותר לגבי תמונת המצב בצמרת הטבלה אחרי המחזור ה-17 .  המוליכה אלקטרה רמת השרון התאוששה מההפסד המפתיע להפועל תל אביב עם 74:94 חלק על תל כביר ,  השנייה מכבי אשדוד נמנעה מגורל דומה של האלופה עם 78:102 מוחץ על הפועל תל אביב ,  ואליצור רמלה חלפה על פני אליצור מכבי נתניה בדרך למקום השלישי עם ניצחון חוץ חשוב ,  72:75 .
 אליצור מכבי נתניה - אליצור רמלה 75:72
אחרי התקופה הקשה והסערה סביב קריאתו של יואל לביא לנועה רקנאטי להתפטר ,  ניצחון חוץ בנתניה היה בדיוק מה שרמלה הייתה צריכה .  בניגוד לתבוסה שספגה באשדוד ביום חמישי ,  בה שלטה במחצית הראשונה ונעלמה בשנייה ,  הייתה זו הפעם רמלה שרשמה קאמבק מצוין ברבע השלישי אחרי שפיגרה 41:31 בהפסקה ,  ובעזרת פלאנט פירסון הנהדרת שכיכבה עם 28 נקודות השלימה את המהפך וזינקה למקום השלישי .  מוניק קוקר קלעה 23 נקודות למפסידות .
 מתנ"ס תל כביר - רמת השרון 94:74
השחקניות של אורנה אוסטפלד עדיין נראו תחת השפעת האכזבה מול הפועל תל אביב בדקות הראשונות ,  ובמחצית עמדה התוצאה על 37:42 בלבד לזכות האלופה ,  אבל ברבע השלישי הגיעה הבריחה הצפויה בהנהגת מירב דורי  ( 22 נקודות )  וקיה ווהן  ( 18 נקודות )  .  הילה יזהר קלעה 15 לתל כביר .
 הפועל תל אביב - מכבי אשדוד 102:78
הקבוצה של רועי אייזנברג כבר הוכיחה רק לפני ארבעה ימים למה היא מסוגלת ,  אבל הפעם המזל לא האיר לאדומות ,  כשאשדוד השתלטה על העניינים מהפתיחה למרות היעדרן של אורנית שוורץ וריבי גרינבוים ,  כשאשלי ווקר עם 30 נקודות וקריסטי תומאס הוסיפה 25 משלה .
 אס"א ירושלים - בנות השרון 87:106
הירושלמיות עשו את העבודה מול האורחות מהשרון ואף הצליחו למחוק את פיגור 13 הנקודות מההפסד במשחק הקודם בין השתיים ,  מה ששלח אותן למקום השישי .  מיסטי וויליאמס בלטה אצל המנצחות עם 38 נקודות ו-14 ריבאונדים ,  אוליניקה סאני קלעה 27 למפסידות .
 מכבי רמת חן - אליצור חולון 76:62

נשים :  רמלה עלתה למקום השלישי
הבנות של נועה רקנאטי ניצחו בנתניה 72:75 וחלפו על פני המארחות .  רמת השרון התאוששה עם 74:94 על תל כביר

