לאחר חודשים של דיונים :  הצעת חוק ערוץ 10 אושרה בוועדת הכלכלה
הזיכיון יוארך עד 2012 ;  הערוץ יתחייב להוציא כ-200 מיליון שקל על תוכן בשנתיים הקרובות
 >  >  הצעת חוק ערוץ 10 אושרה בוועדת הכלכלה של הכנסת שלשום בשעות הערב המאוחרות .  הצעת החוק אמורה לעלות להצבעה בקריאה שנייה ושלישית בכנסת בימים הקרובים .  לפי ההצעה ,  זיכיונו של הערוץ יוארך עד 2012 ללא מכרז חדש .  מהצעת החוק נמחק הוויתור על מעבר חברת החדשות של הערוץ לירושלים .  ערוץ 10 התחייב להגיש תוכנית עבודה למעבר לירושלים עד 2012 .  לפי הצעת החוק ,  הערוץ יחזיר את חובותיו בתחום הסוגה העילית ,  הקולנוע ,  דמי הזיכיון והתמלוגים ,  בפריסות שונות ובתוספת ריבית בחלק מהמקרים ,  כתנאי לקבלת רישיון עם המעבר המתוכנן ממשטר של זיכיונות למשטר של רישיונות בשידור המסחרי ב-2012 .  בתוספת חובות התוכן הסדירים יצטרך הערוץ להוציא כ-200 מיליון שקל על תוכן בשנתיים הקרובות .  בשנתיים הקרובות יהיה צורך לבחון אם הערוץ יעמוד בהחזר החובות המאסיבי העומד בפניו .  שר התקשורת כחלון אמר : " מחויבויות ההשקעה בקולנוע עוגנו בחוק ,  העמידה במחויבויות התוכן נשמרה ,  התחרות בענף לא נפגעה ,  פרנסת עובדי הערוץ הובטחה והכלכלה הישראלית יצאה נשכרת ".  מנכ"ל הרשות השנייה מנשה סמירה מסר : " ההסדר שגובש מחזק את העמידה במחויבויות של זכייני הטלוויזיה ,  את יצירת המקור ואת התרבות הישראלית .  יש לציין את הנכונות של זכיינית הערוץ ,  חברת ישראל 10 ,  לעמוד בדרישות אלה ".  איגודי היוצרים צירפו את ברכתם ומסרו : " זה ניצחון ליצירה המקורית בטלוויזיה ובקולנוע ,  ועוד יותר מכך לציבור ".  יו"ר ועדת הכלכלה ח"כ אופיר אקוניס אמר : " מנענו החשכת מסך שהיתה עלולה לפגוע באינטרס הציבורי ".  מערוץ 10 נמסר : " אנו מודים מקרב לב לכל הנוגעים בדבר על המאמצים הכנים להגיע לפתרון המשבר ,  ומקווים שהחוק אכן יאושר בקריאה שנייה ושלישית ". 

לאחר חודשים של דיונים :  הצעת חוק ערוץ 10 אושרה בוועדת הכלכלה
הזיכיון יוארך עד 2012 ;  הערוץ יתחייב להוציא כ-200 מיליון שקל על תוכן בשנתיים הקרובות

