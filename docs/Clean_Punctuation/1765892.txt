הקבלנים :  משרד הפנים מחסל את התוכנית לחיזוק מבנים מרעידת אדמה
הקבלנים :  בנובמבר פג הפטור שניתן מהיטל השבחה לפרויקטים של תמ"א 38 ועד היום טרם חודש
התאחדות הקבלנים שלחה היום  ( ה' )  מכתב חריף לשר אלי ישי עם העתקים לראש הממשלה נתניהו ולשר האוצר שטייניץ בו הם מפנים אצבע מאשימה כנגד משרד הפנים בכל הקשור לתוכנית המתאר הארצית לחיזוק מבנים כנגד רעידות אדמה.נשיא התאחדות הקבלנים ,  ניסים בובליל ,  ציין כי לאור השריפה בצפון וחשיפת הכשלים ביכולתה של מדינת ישראל להתמודד עם שריפת הענק בכרמל ,  מחובתנו היום לצאת שוב ולהזהיר מפני הסכנה הטמונה ברעידות אדמה.לטענת התאחדות הקבלנים ,  מזה חצי שנה ,  מאז שהתקבלה החלטת ממשלה שמעניקה הטבות לפרויקטים בתמ"א 38 משרד הפנים אינו מכנס את המועצה הארצית שתפקידה לאשר את ההקלות שיאפשרו ליותר פרויקטים לצאת לדרך ולחיזוק של יותר מבנים בישראל ,  זאת למרות מספר מכתבים רב שנשלחו מצידנו בנושא שהועברו לשר אלי ישי.במכתבם טוענים בהתאחדות הקבלנים ,  כי בחודש נובמבר פג הפטור שניתן מהיטל השבחה לפרויקטים של תמ"א 38 ועד היום טרם חודש הפטור .  המשמעות היא שכל הפרויקטים נעצרו מחוסר כדאיות כלכלית ." אנו קוראים למשרדי הממשלה להקדים תרופה למכה ולהימנע מוועדת החקירה שעתידה לקום בעקבות רעידת אדמה באם תתרחש כאן בישראל .  יש לקדם את החלטות הממשלה בדבר מתן הקלות למי שיחזק את ביתו כנגד רעידות אדמה ולחדש את הפטור מהיטל השבחה ,  שמלכתחילה לא אמור היה להיות מוטל שכן מדובר בתוכנית מתאר ארצית ". "כמו כן ,  אנו קוראים למשרדי הממשלה לקדם את חיזוק מבני הציבור שאינם נכללים במסגרת התמ"א ,  בתי חולים ,  בתי ספר וכיוצ"ב שעלולים להתמוטט על יושביהם בעת רעידת אדמה ולפגוע פגיעה קשה ביכולת של מדינת ישראל להתמודד עם האסון ". 

הקבלנים :  משרד הפנים מחסל את התוכנית לחיזוק מבנים מרעידת אדמה
הקבלנים :  בנובמבר פג הפטור שניתן מהיטל השבחה לפרויקטים של תמ"א 38 ועד היום טרם חודש

