מנת היתר שהרגה את ליהמן ברדרס
דו"ח חקירה בן 2,200 עמודים על קריסת ליהמן ברדרס - שגררה את העולם למשבר כלכלי חמור - מפרט את הפעלולים הפיננסיים שביצעו בכירי ליהמן במטרה להסתיר את מצבם ,  חושף את הפוליטיקה הפנימית בוול סטריט מצביע על הגורמים הנוספים שהפילו את הבנק
ניו יורק טיימס  >  >  ביום חמישי התפרסמה המקבילה של וול סטריט לדו"ח חקירת מקרה מוות .  מדובר בדו"ח בן 2,200 עמודים ,  המציג פירוט מדהים של האופן שבו השתמש ליהמן ברדרס בפעלולים פיננסיים כדי להסתיר את ההשקעות הגרועות שהובילו בסופו של דבר לקריסתו .  הקריסה של ליהמן ברדרס ,  הגדולה בהיסטוריה של ארה"ב ,  זיעזעה את ענף הפיננסים העולמי .  חששות שבנקים אחרים יקרסו בעקבותיה הובילו את הממשל האמריקאי לארגן חילוץ נרחב למערכת הפיננסית .  הדו"ח ,  שנערך על ידי אחד מסוקרי החברה ,  מסביר שהבנק בן 158 השנים מת משילוב של כמה גורמים .  בין היתר ,  מונה הדו"ח סיבות כמו השקעה במשכנתאות גרועות ודרישות מצד בנקים אחרים - בהם ג'יי.פי מורגן צ'ייס וסיטי - שליהמן ברדרס יעמיד ערבונות כנגד הלוואות שלהן נזקק נואשות .  ואולם הסוקר ,  אנטון ואלוקס ,  פורש בראשונה גם את מה שמכונה בדו"ח  " פעלולים פיננסיים מטעים באופן משמעותי ",  ומפרט את הפעולות שנקט ליהמן ברדרס במטרה להסתיר את מצבו הפיננסי המסוכן .  לפי הדו"ח ,  הבנק השתמש בהנדסה פיננסית כדי למחוק באופן זמני נכסים בעייתיים בשווי 50 מיליארד דולר ממאזניו בחודשים שלפני קריסתו בספטמבר 2008 .  זאת ,  כדי להסתיר את תלותו בהלוואות .  לדברי ואלוקס - יו"ר חברת עריכת הדין ג'נר אנד בלוק ותובע פדרלי לשעבר ,  שהגיש את הדו"ח כחלק מהליך פשיטת הרגל של ליהמן - בכירים בליהמן ברדרס ורואי החשבון של הבנק בארנסט אנד יאנג ,  היו מודעים למהלכים .  בדו"ח נכתב שריצ'רד פולד ,  מנכ"ל ליהמן ברדרס לשעבר ,  אישר את המסמכים המטעים . " ללא ידיעת המשקיעים ,  סוכנויות דירוג האשראי ,  הרגולטורים ודירקטוריון ליהמן ברדרס ,  ביצע הבנק הנדסה מהופכת של שיעור המינוף של הבנק ",  כותב ואלוקס .  לפי הדו"ח ,  פולד אשם ,  לכל הפחות ,  ברשלנות פושעת .  בדו"ח נאמר כי הנרי פולסון ,  שר האוצר דאז ,  הזהיר את פולד מכך שליהמן ברדרס עשוי לקרוס ,  אלא אם יצליח לייצב את מאזניו או למצוא רוכש לחברה .  מהדו"ח עולה כי בכירי בנק ההשקעות ביצעו מניפולציות במאזנים וטעויות עסקיות .  הדו"ח אינו קובע אם היו הפרות של חוקי ניירות הערך על ידי בכירי ליהמן ,  אך גורס כי יש די ראיות להגשת תביעות אזרחיות נגדיהם .  כמה תביעות כאלה כבר הוגשו בעבר . " פולד לא ידע"מרבית הדו"ח ,  הכולל תשעה כרכים ,  מתמקד בפעלולים החשבונאיים ,  שהיו מכונים בליהמן  " ריפו 105 ".  התרגילים ששימשו את ליהמן בראשונה ב-2001 ,  הרבה לפני פרוץ המשבר ,  כללו העבירות חשאיות של מיליארדי דולרים ממאזני בנק ההשקעות .  לדברי ואלוקס ,  פולד הורה לבכירי ליהמן להפחית את רמות החוב של הבנק ,  ובכירים ביקשו להשתמש בריפו 105 כדי לשפר את תוצאות הבנק .  בכירים נוספים ששמם נקשר בדו"ח בשימוש בכלי חשבונאי זה הם שלושה סמנכ"לי כספים לשעבר בליהמן :  כריסטופר או'מירה ,  ארין קלאן ואיאן לוויט .  פטרישה היינס ,  עורכת דינו של פולד ,  אמרה בתגובה  " פולד לא ידע מה היו עסקות אלה .  הוא לא בנה אותן או היה מודע להשפעתן החשבונאית ".  צ'רלס פרקינס ,  דובר ארנסט אנד יאנג ,  אמר בתגובה : " הביקורת החשבונאית האחרונה שלו לליהמן ברדרס התבצעה עבור שנת הכספים שהסתיימה ב-30 בנובמבר 2007 .  עמדתנו היתה שהדיווחים הפיננסיים של ליהמן הוצגו בהתאם לתקנות החשבונאיות המקובלות  ( gaap )  ,  ואנו ממשיכים להחזיק בעמדה זו ".  בריאן מרסל ,  מנכ"ל ליהמן ברדרס הנוכחי ,  האמון על פירוק החברה ,  אמר בתגובה כי הוא בוחן את הדו"ח כדי לראות כיצד הוא עשוי לסייע בקידום האינטרסים של נושי החברה .  ריפו ,  כינוי מקוצר להסכמי רכישה מחדש ,  הם נוהג נפוץ בוול סטריט .  מדובר בהלוואות קצרות טווח המספקות מימון חיוני .  במסגרת עסקות אלה ,  חברות למעשה מעבירות נכסים לחברות אחרות ,  בתמורה להלוואות לתקופות קצרות ,  לעתים רק ללילה אחד .  ואולם ליהמן השתמש בחשבונאות אגרסיווית בעסקות הריפו 105 שלו :  נראה שבנה עסקות שכחלק מהן ניירות ערך נמכרו בסוף הרבעון ונרכשו מחדש ימים ספורים לאחר מכן .  השלכות עסקות אלה היו הורדת רמות החוב באופן זמני ומלאכותי במטרה לעמוד ביעדים ולהציג את החברה כבריאה יותר .  בסדרת הודעות דואר אלקטרוני שבדק החוקר ,  מתאר בכיר אחד בליהמן את ריפו 105 : " מדובר למעשה בחלון ראווה ".  אחר משיב : " אני מבין .  אז זה אפשרי מבחינה חוקית ,  אבל לא נראה טוב שאנחנו עושים את זה ?  האם זה נעשה גם במקומות אחרים בוול סטריט ?  והאם זו הסיבה שיש לנו כל כך הרבה העברות לרייטס אירופה ?  ".  הבכיר הראשון ענה : " כן ,  לא ,  וכן  :)  ".   " עוד סם שאנחנו לוקחים"ואלוקס מונה על ידי נאמן החברות האמריקאיות בינואר 2009 במטרה לחקור את הגורמים לפשיטת הרגל של ליהמן ,  וכן לבדוק אם התנהלה בו הונאה או פעולה בלתי הולמת .  ואלוקס כותב בדו"ח כי יש מספיק ראיות נגד חלק מבכירי ליהמן וארנסט אנד יאנג כדי לתבוע ולזכות בפיצויי נזיקין במשפט .  הוא מוסיף כי דירקטוריון ליהמן ברדרס לא היה מודע להנדסה החשבונאית שהתבצעה בחברה .  להערכתו ,  ליהמן ברדרס הצליח להיפטר מחובות בסך 39 מיליארד דולר ממאזניו בסוף הרבעון הרביעי של 2007 ,  49 מיליארד דולר ברבעון הראשון של 2008 ו-50 מיליארד דולר ברבעון השני .  באותה עת ,  ניסה ליהמן להרגיע את הציבור לגבי מאזניו - למרות לחצים מצד מוכרים בחסר  ( שורטיסטים )  כמו מנהל קרנות הגידור דיוויד איינהורן .  בכירים בליהמן ,  בהם הרברט מקדייד ,  שכונה בתוך ליהמן ברדרס  " צאר המאזנים ",  היו ככל הנראה מודעים לכך שהשימוש החוזר בריפו 105 מסתיר את מצבו הפיננסי האמיתי של בנק ההשקעות . " אני מודע לכך שזהו עוד סם שאנחנו לוקחים ",  כתב בהודעת דואר אלקטרוני באפריל 2008 שצוטטה בדו"ח .  בפעמים אחרות ,  הוא מתואר כמי שקרא להגביל את מספר עסקות הריפו 105 .  סגן נשיא בכיר בליהמן ,  מתיו לי ,  כתב לפני יוני 2008 להנהלה הבכירה ולרואי החשבון של הבנק באנרסט אנד יאנג ,  וציין שמדובר בחשבונאות בעייתית .  בכירי ליהמן ברדרס וארנסט אנד יאנג לא העבירו לדירקטוריון החברה את על טענותיו של לי .  לפי הדו"ח פולד הכחיש שידע על דבר עסקות ריפו 105 ,  ואין כל עדות לכך שהורה לכפופים לו להשתמש בחשבונאות אגרסיווית .  עם זאת הוא זכר שהורה לצמצם את רמות החוב של הבנק .  ואולם לפי הדו"ח מקדייד סיפר לפולד על השימוש בריפו 105 כדי להשיג מטרה זו .  - ריפו 105  ( repo )  אג"ח לטווח של ימים ספורים .  מאפשר לחברה לקבל מזומנים תמורת ני"ע בריבית של 5%

מנת היתר שהרגה את ליהמן ברדרס
דו"ח חקירה בן 2,200 עמודים על קריסת ליהמן ברדרס - שגררה את העולם למשבר כלכלי חמור - מפרט את הפעלולים הפיננסיים שביצעו בכירי ליהמן במטרה להסתיר את מצבם ,  חושף את הפוליטיקה הפנימית בוול סטריט מצביע על הגורמים הנוספים שהפילו את הבנק

