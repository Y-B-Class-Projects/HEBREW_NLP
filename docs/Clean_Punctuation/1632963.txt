העבריין זאב רוזנשטיין יואשם ברצח
המשטרה הגישה לבית המשפט הצהרת תובע בעניינו של העבריין ,  לקראת כתב אישום נגדו בגין הזמנת מעשי רצח בטבריה לפני תשע שנים .  מעצרו הוארך בשלושה ימים
 ( צילום :  טל אנגלנדר ,  עריכה :  גדי וינסטוק ) 
בית משפט השלום ברמלה האריך הבוקר  ( ראשון )  בשלושה ימים את מעצרו של העבריין זאב רוזנשטיין החשוד ברצח שאירע בטבריה לפני תשע שנים .  במהלך הדיון הגישו המשטרה והפרקליטות  " הצהרת תובע "  בעניינו של רוזנשטיין ,  שמשמעותה הגשת כתב אישום נגדו בתוך חמישה ימים .
 בדיון אמר השופט נקדימון כי  " לאחר שעיינתי בחומר החקירה ,  נחה דעתי כי קיימות ראיות ,  לכאורה ,  לביצוע העבירות המיוחסות לחשוד .  כמו כן ,  נראה כי מתקיימת ,  לכאורה ,  עילה למעצרו של החשוד עד לתום ההליכים המשפטיים "  
ההתפתחות בפרשת  " כוכב הצפון "  והרצח המשולש של רפי ויצמן ,  דוד בן מרגי ורון מואסי בחוף שלדג בטבריה ,  הובאה לידיעת הציבור בשבוע שעבר ,  לאחר שרוזנשטיין נעצר כחשוד בהזמנה לרצח .  המעצר בוצע בעקבות עדות חדשה של עד מדינה נוסף בפרשה .  בחודש אוקטובר הוחלט שלא להגיש נגד רוזנשטיין כתב אישום בפרשה בשל חוסר ראיות .  
במסגרת פרשת  " כוכב הצפון ",  נתפס משלוח של 108 ק"ג קוקאין בפנמה ,  אשר לפי החשד הוברח לארץ על ידי רשת הברחת סמים חובקת עולם שפעלה במימון ארגוני הפשע .  אחד מראשי הרשת ,  עבריין ידוע ומוכר מצפון הארץ ,  הפך לעד מדינה וסלל את הדרך לשורת מעצרים של בכירים בעולם התחתון .  במהלך עדותו חשף עד המדינה את מה שבמשטרה חשדו כבר שנים :  לטענתו ,  זאב רוזנשטיין הוא שהזמין את חיסולם של שלושה עבריינים שנורו למוות בחוף השלדג בטבריה בשנת 2001 .  מעצרו של רוזנשטיין התאפשר הודות לעדות חדשה של עד מדינה נוסף אשר קשר את בכיר עולם הפשע לאירוע .
 רון מוסאי ,  בן 31 ,  מתל אביב ,  דוד בן מרגי ,  בן 47 ,  מטבריה ורפי ויצמן ,  בן 40 מבית שאן ,  נרצחו לעיני בנות זוגם .  שני חשודים ,  שאחד מהם ביצע את הירי ,  נמלטו מהמקום .  בעקבות עדותו החדשה של עד המדינה מקווים במשטרה כי תשע שנים לאחר הרצח המשולש ,  הם יצליחו לקשור את רוזנשטיין למעשים .  רוזנשטיין מרצה 12 שנות מאסר בכלא בישראל בגין עבירות סמים .
 
העבריין זאב רוזנשטיין יואשם ברצח
המשטרה הגישה לבית המשפט הצהרת תובע בעניינו של העבריין ,  לקראת כתב אישום נגדו בגין הזמנת מעשי רצח בטבריה לפני תשע שנים .  מעצרו הוארך בשלושה ימים

