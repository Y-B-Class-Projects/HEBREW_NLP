ניגודי עניינים בתפקיד היועץ המשפטי לרשות מקומית 
הרשויות המקומיות
 >  >  בתחילת החודש הודיע היועץ המשפטי של עיריית ירושלים על התפטרותו .  עו"ד יוסי חביליו אינו לבד - התפטרותו מעלה מחדש את השאלה בדבר תפקוד היועץ המשפטי של הרשות המקומית .  במרבית הרשויות המקומיות ,  גם אם קיימת בהן מחלקה משפטית מסודרת ,  היועץ המשפטי חובש כובעים רבים ,  שיש ביניהם סתירה מובנית :  הוא מייעץ לראש הרשות ולהנהלת העיר ,  מייעץ גם למועצת הרשות - ולסיום ,  הוא מייעץ לוועדה המקומית לתכנון ובנייה .  בתפקידו כיועץ ראש הרשות והנהלת הרשות המקומית ,  מייעץ היועץ המשפטי לרשות המקומית בהתייחס להתנהלות השוטפת של הרשות .  מנגד ,  בתפקידו כיועץ משפטי למועצת הרשות הוא מייעץ לגוף שבין השאר מבקר גם את ראש הרשות והנהלת הרשות .  הסתירה בין התפקידים והעמדות ברורה .  אותה בעייתיות נוצרת כאשר היועץ המשפטי לרשות המקומית מייעץ לוועדה המקומית לתכנון ובנייה - אחד הגופים הרגישים ביותר בכל רשות מקומית ,  שהאינטרסים שלה לא בהכרח זהים לאלה של ראש הרשות והנהלתה .  קשה להאמין כי יועץ משפטי פנימי של רשות מקומית ,  ישר והגון ככל שיהיה ,  יוכל להתמודד באופן אפקטיבי לאורך זמן עם ראש הרשות .  אין פלא אם כן שהיועץ המשפטי לעיריית ירושלים הותקף גם במישור הפוליטי ,  ושימש כלי משחק פוליטי בידי הפוליטיקאים ברשות זו - דבר אסור בתכלית האיסור ,  שפגם במעמדו העצמאי .  ירושלים אינה לבד - קיימות רשויות נוספות שבהן האופוזיציה מנסה לפגוע במעמד היועץ המשפטי ,  על רקע טענות של ייעוץ מוטה .  לרוב ,  אין לטענות אלה בסיס .  ואולם ניגוד העניינים לכאורה מאפשר להעלות טענות אלה ,  ולנסות לכרסם במעמדו של מוסד כה חשוב דוגמת היועץ המשפטי לרשות .  כדי לעקר טענות אלו ,  יש לטפל בשורש הבעיה - החשש לניגוד עניינים .  יש צורך כי כל ועדה מקומית לתכנון ובנייה וכל מועצת רשות מקומית יישענו על חוות דעת עצמאית של יועץ משפטי בלתי תלוי .  עיריית תל אביב ,  לדוגמה ,  הקצתה כבר לפני שנים עורך דין נפרד ומיוחד לתחום התכנון והבנייה - ואולם מדובר בעורך דין מתוך המחלקה המשפטית בעירייה ,  שמספק ממילא ייעוץ למחלקת ההנדסה ברשות .  כך שגם פתרון זה הוא חלקי בלבד .  לשם השוואה ,  בחברות ציבוריות שנסחרות בבורסה לניירות ערך ,  רשאים דירקטורים להישען על ייעוץ משפטי חיצוני בלתי תלוי לטובת ביצוע תפקידם - והחברה נושאת בעלות הייעוץ .  זאת ,  בעוד שחברי מועצת רשות מקומית ,  שהיא למעשה סוג של חברה ציבורית ולעתים קרובות תקציבה ומורכבות פעולותיה עולים עשרות מונים על אלו של חברות - נשארים חסרי אונים ,  ללא ייעוץ משפטי תומך .  איך אפשר להשוות בין פעולה של חברה ציבורית נסחרת שמחזור הפעילות שלה הוא 100 מיליון שקל ועוסקת בתחום מסוים - לבין פעילותה של רשות מקומית שעוסקת בחינוך ,  תכנון ובנייה ובמתן שירותי רווחה ,  תרבות ,  חנייה וניקיון ,  ותקציבה הוא מיליארד שקל ?  מדוע עובדי הראשונה זכאים לייעוץ משפטי ,  ועובדי הרשויות נאלצים להישען על ייעוץ שמצוי בניגוד אינטרסים לכאורה ?  על כן נדרשת התערבות של המחוקק .  הכותב הוא שותף מייסד של משרד עורכי הדין בלושטיין ,  בר-קהן ,  ציגנלאוב ושות' ,  ומשמש חבר מועצת העיר רמת גן וחבר ועדת המשנה לתכנון ובנייה בעיר

ניגודי עניינים בתפקיד היועץ המשפטי לרשות מקומית 
הרשויות המקומיות

