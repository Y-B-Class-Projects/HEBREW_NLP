נטלי פורטמן ומריה קארי תובעות 20 מיליון דולר משעיה בוימלגרין
בתביעה פורטו שלל בעיות בבניין הדירות ,  ובהן - דליפות ,  בעיות בטיחות ובידוד ,  כך דיווח  " ניו יורק פוסט "
 דיירים בפרויקט בניין הדירות ברוד 15 בניו יורק הגישו תביעה בסך 20 מיליון דולר נגד שעיה בוימלגרין וחברת אפריקה ישראל בגין פגמים ותקלות מסוכנים בבניין וריחות מוזרים ,  כך דיווח העיתון  " ניו יורק פוסט ". בתביעה ,  שהוגשה על ידי ארבעה מתוך 11 חברי ועד הבניין בן 330 יחידות הדיור ,  נטען כי בוימלגרין לא עמד בהתחייבויותיו כלפי רוכשי הדירות ,  ובכלל זה הקמת אולם קולנוע בבניין ,  שאמנם הוקם ,  אך לא הופעל בשל אי-קבלת האישורים הנדרשים מהעירייה.בתביעה נאמר כי הבניין  " רצוף פגמים ",  ובכלל זה דליפות מים והיעדר אמצעי בטיחות נגד פריצת שריפות .  עוד נטען בתביעה כי ליקויים בבידוד בבניין גורמים לכך  " שריחות ורעשים עוברים בקלות מדירה לדירה ".  מפורסמים רבים שכרו דירות בבניין ,  ביניהם - נטלי פורטמן ומריה קרי .  הנציגה המשפטית של אפריקה ישראל ,  לורי גולוב ,  אמר לפוסט כי התביעה  " חסרת בסיס לחלוטין "  וכי היא  " הוגשה על ידי בעלי דירות מסוימים מתוך ניסיון מחושב למקדם את המינוף שלהם במהלך המשא ומתן שמתנהל כעת עמם .  בכוונתו להתגונן בנחישות מול התביעה ".  בוימלגרין ,  שבנה יותר מ-2,400 דירות בעיר ניו יורק בעשור האחרון ,  סובל בשנתיים האחרונות מבעיות רבות בעסקיו בניו יורק .  במארס סגרו רגולטורים במדינת ניו יורק את בנק ליברטי פוינט שבבעלותו ,  ולפני כשנה הוגשה נגדו דרישה לפירוק אחד החברות שלו .  כמו כן ,  הוא פונה ממטהו בברוקלין ואולם תיאטרון בקווינס שהיה בבעלותו עוקל .
 
נטלי פורטמן ומריה קארי תובעות 20 מיליון דולר משעיה בוימלגרין
בתביעה פורטו שלל בעיות בבניין הדירות ,  ובהן - דליפות ,  בעיות בטיחות ובידוד ,  כך דיווח  " ניו יורק פוסט "
 
