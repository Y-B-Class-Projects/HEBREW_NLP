מחירי הדלק יתייקרו הלילה משמעותית
אין נס פך השמן בפורים :  מחיר ליטר בנזין יתייקר הלילה ב-12 אגורות .  מחיר ליטר בנזין 95 אוקטן יגיע ל-6.55 שקלים .  מתחילת השנה עלו מחירי הבנזין ב-1.7%
שמחת חג הפורים תשוכך מעט הלילה ,  לאחר שמחיר הדלק יתייקר בחצות ב-12 אגורות לליטר :  מחיר ליטר בנזין 95 אוקטן יתייקר ב-1.87% - ויעמוד על 6.55 שקל לליטר .  זאת ,  לאחר שמחיר הבנזין המצוטט בעסקות השבוע האחרון באירופה גילם התייקרות של 3.75% - עליה נוסף עוד פיחות של 1.26% בשער השקל מול הדולר .  מרכיב המס קטן החודש במקצת  ( 1.5% )  ויהווה 56.9% מעלות הדלק לצרכן .  מתחילת שנת 2010 מסכם לפיכך הבנזין התייקרות של 1.7% .  
עמלת תדלוק בתחנות תישאר 13 אגורות לליטר .  במשרד התשתיות שבים ומדגישים כי המדובר במחיר הבנזין המקסימאלי בתדלוק עצמי ,  וכי רצוי להשוות מחירים בין התחנות .  
בתוך-כך ,  צפוי הסולר לתחבורה לרשום התייקרות של כ-2% בתחנות - לאחר שרשם עלייה של 6.7% בציטוטי העסקות באירופה .  גז הבישול  ( גפ"מ )  הפתיע בהוזלה של כ-3% במחירי הייבוא - לאחר שלושה חודשי התייקרות  ( עונתית )  בשיעור של כ-20% .  הדס"ל  ( דלק סילוני )  רשם עלייה של כ-7% .
 
מחירי הדלק יתייקרו הלילה משמעותית
אין נס פך השמן בפורים :  מחיר ליטר בנזין יתייקר הלילה ב-12 אגורות .  מחיר ליטר בנזין 95 אוקטן יגיע ל-6.55 שקלים .  מתחילת השנה עלו מחירי הבנזין ב-1.7%

