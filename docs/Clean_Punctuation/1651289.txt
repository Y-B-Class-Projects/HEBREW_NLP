דיווח :  עימותים פרצו בשכונת שייח' ג'ראח
התלקחות נוספת בשכונת שייח' ג'ראח בירושלים :  מקורות פלסטינים מדווחים כי העימותים בין המשטרה לבין תושבי השכונה פרצו על רקע ביקורו של סגן ראש העיר דוד הדרי ,  איש המפד"ל
מקורות פלסטינים דיווחו היום  ( שלישי )  כי פלסטינים תושבי שכונת שייח' ג'ראח במזרח ירושלים מתעמתים במקום עם כוחות הביטחון הישראלים .  העימותים פרצו על רקע סיור שערך בשכונה סגן ראש עיריית ירושלים ,  דוד הדרי .  
אתמול הודיע הדרי ,  איש מפלגת המפד"ל ,  כי הוא שוקל להקים לשכה לקבלת קהל בשייח' ג'ראח ולפיכך עורר מהומה היום בביקורו .  במהלך העימותים נפצעה אישה פלסטינית והועברה לבית החולים להמשך טיפול .
 תושב השכונה סיפר לסוכנות הידיעות הרשמית הפלסטינית כי סגן ראש העירייה לווה בכוחות גדולים של משטרה ומג"ב  " ובכך הוא עורר סערה בקרב התושבים ,  שראו בביקורו של הדרי היערכות להשתלט על בתים פלסטינים בשכונה ששייכים למשפחות אל-כורד ,  אל-ראווי וחנון ".  
על פי דיווחי הפלסטינים ,  משטרת ישראל הציבה ברחובות השכונה ובכבישים המובילים אליה מחסומים רבים ומנעה מכלי התקשורת להתקרב לאזור .
 כ-3,500 בני אדם הגיעו בשבת לשכונה והשתתפו בהפגנה שאותה אישר בג"ץ לקיים ביום חמישי האחרון .  ארגוני שמאל ותושבי השכונה עתרו לבג"ץ לאחר שהמשטרה אסרה עליהם לקיים את ההפגנה בתחילת השבוע שעבר .  שופטי בג"ץ קבעו כי  " בהחלטתה לאסור את ההפגנה ,  משטרת ישראל מחזירה את מדינת ישראל לשנות ה-70 בכל הנוגע לזכות ההפגנה ". 

דיווח :  עימותים פרצו בשכונת שייח' ג'ראח
התלקחות נוספת בשכונת שייח' ג'ראח בירושלים :  מקורות פלסטינים מדווחים כי העימותים בין המשטרה לבין תושבי השכונה פרצו על רקע ביקורו של סגן ראש העיר דוד הדרי ,  איש המפד"ל

