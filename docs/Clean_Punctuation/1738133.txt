שרי האיחוד יחשפו תוכנית להכנסת נציגי שווקים מתפתחים ל-IMF
אם לא ייערך השינוי בהרכב דירקטוריון הקרן - היא לא תשקף את עליית כוחן של כלכלות כמו הודו וסין
שרי האוצר של האיחוד האירופי צפויים לחשוף היום פרטי תוכנית לארגון מחדש של דירקטוריון קרן המטבע הבינלאומית  ( imf )  ,  אשר נועדה לפנות מקום לנציגים מצד שווקים מתפתחים כמו טורקיה ." אנחנו צריכים לפנות מקום ",  אמר שר האוצר הבלגי דיטייר ריינדרס ,  אשר ממשלתו מחזיקה בנשיאות האיחוד האירופי במסגרת הרוטציה ,  בבריסל . " אנחנו ננסה לעבוד על תוכנית מפורטת שתגיע מאירופה ",  הוסיף השר .  אם לא ייערך השינוי בקרן ,  היא לא תשקף את עליית כוחן של כלכלות כמו הודו וסין ,  אשר השנה עברה את יפן והפכה לכלכלה השנייה בגודלה בעולם .  ארה"ב ,  אשר בחודש שעבר חסמה ניסיון להשאיר את דירקטוריון ה-imf במתכונתו הנוכחית הכוללת 24 חברים ,  הודיעה כי היא מחפשת ייצוג הולם יותר לכלכלות המתפתחות כדי להגדיל את לגיטימיות הקרן .  לגרמניה ,  צרפת ובריטניה נציגים בדירקטוריון ,  כך גם לארה"ב ויפן .  מדינות כמו שוויץ ובלגיה מיוצגות על ידי דירקטורים המייצגים קבוצה של מדינות .  יו"ר הקרן ,  דומיניק שטראוס-קאהן ,  אמר מוקדם יותר השבוע כי יהיה הוגן להעניק ייצוג לכלכלות המתפתחות בדירקטוריון .
 
שרי האיחוד יחשפו תוכנית להכנסת נציגי שווקים מתפתחים ל-IMF
אם לא ייערך השינוי בהרכב דירקטוריון הקרן - היא לא תשקף את עליית כוחן של כלכלות כמו הודו וסין

