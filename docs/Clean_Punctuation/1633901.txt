רימון הוטמן בפתח ביתו של קצין בשב"ס
אלמונים הניחו רימון בפתח ביתו של קצין יחידת נחשון של שירות בתי הסוהר וריססו על גדר ביתו ומכוניתו : " בפעם הבאה זה יהיה רצח ".  חבלני המשטרה הוזעקו למקום וניטרלו את הרימון
רימון הונח הלילה  ( שלישי )  בפתח ביתו של קצין מיחידת נחשון של השב"ס ועל גדר ביתו ומכוניתו רוססו איומים על חייו ,  בהם נכתב : " בפעם הבאה יהיה רצח ".  חבלנים ממרחב השרון שהוזעקו למקום ניטרלו את הרימון וחקירת המקרה הועברה לטיפול ימ"ר מרכז .
 על פי הערכת גורמים במשטרה ,  הרקע למעשה הינו קטטה שהתפתחה לפני כחודש בין אנשי השב"ס למעורבים בפרשת כוכב הצפון ,  במסגרתה מואשמים מספר מבכירי משפחות הפשע בארץ בהברחתם של 108 קילו קוקאין מפנמה .  
הקטטה ,  שהחלה כתיגרה בין קרובי משפחתם של הנאשמים במהלך הדיון האחרון שנערך בפרשה בבית המשפט המחוזי בפ"ת ,  הובילה למעצרו של אחד ממקורבי הנאשמים ולהוצאתם של קרובים אחרים מאולם הדיונים .
 מדובר בפרשייה אשר הובילה להגשת כתב אישום הבוקר בגין סעיפים של רצח והריגה כנגד זאב רוזנשטיין בבית המשפט המחוזי נצרת .  רוזנשטיין נעצר עקב עדותו של עד המדינה הראשון בפרשה וכתב האישום נגדו הוגש על בסיס עדות שנגבתה לאחרונה מעד מדינה נוסף הנמצא מזה כשנתיים בתוכנית הגנת העדים האמריקנית ואשר טוען כי רוזנשטיין טען בפניו כי הוא עומד מאחורי החיסול .
 
רימון הוטמן בפתח ביתו של קצין בשב"ס
אלמונים הניחו רימון בפתח ביתו של קצין יחידת נחשון של שירות בתי הסוהר וריססו על גדר ביתו ומכוניתו : " בפעם הבאה זה יהיה רצח ".  חבלני המשטרה הוזעקו למקום וניטרלו את הרימון

