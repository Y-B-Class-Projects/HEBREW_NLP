שיפור במצבה של האחות מנהריה שלקתה במלריה
השתפר מצבה הרפואי של האחות מנהריה שלקתה במחלת המלריה בעת ששהתה בגינאה שבאפריקה .  מבית החולים נמסר כי הכרתה שבה אליה ,  אך היא לא יצאה מכלל סכנה
שיפור חל היום  ( שני )  במצבה של הצעירה בת ה-29 מנהריה ,  אחות במקצועה ,  שאושפזה בבית החולים בעיר לאחר שלקתה במלריה בעת ששהתה בגינאה שבאפריקה .  
מבית החולים בנהריה נמסר ,  כי הכרתה של הצעירה שבה אליה ,  בין היתר בזכות התרופות שניתנו לה בבית החולים .  עם זאת ,  היא טרם יצאה מכלל סכנה ,  ומצבה עדיין מוגדר כקשה אך יציב .  הצעירה מקבלת תרופות להמרצת לחץ הדם ומאושפזת במחלקה לטיפול נמרץ .
 הצעירה אושפזה בבית החולים ביום שבת האחרון כשהיא במצב קשה .  מבדיקה שנערכה התברר ,  כי הצעירה שבה לפני כעשרה ימים מגינאה שבאפריקה ,  שם היא עובדת כאחות בבית חולים זה כשנתיים ,  אך לא קיבלה טיפול מונע נגד המחלה .  
לאחר חזרתה חשה הצעירה ברע ,  חום גופה עלה והיא סבלה מכאבי ראש ,  חולשה וחיוורון .  לבית החולים היא הגיעה לאחר שחומה לא ירד במשך שבוע ומצבה המשיך להידרדר . " האישה הגיעה למיון והתלוננה על חולשה כללית ,  חום וכאבים ",  סיפר ד"ר נסאר פארס ,  מנהל המחלקה הפנימית בבית החולים .  הוא הוסיף כי  " היא אושפזה במחלקה כשהיא בהכרה מלאה ומיד עלה חשד כי נדבקה בנגיף המלריה .  לאחר בירור קצר החשדות אוששו ". 

שיפור במצבה של האחות מנהריה שלקתה במלריה
השתפר מצבה הרפואי של האחות מנהריה שלקתה במחלת המלריה בעת ששהתה בגינאה שבאפריקה .  מבית החולים נמסר כי הכרתה שבה אליה ,  אך היא לא יצאה מכלל סכנה

