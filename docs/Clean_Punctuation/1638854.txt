 " ישראל - ה'קמצנית' ביותר במתן אשרות פליט "
 כך טוענים בארגוני הסיוע על רקע הדיונים על החוק למניעת הסתננות המאפשר גירוש מזורז של פליטים .  בדוח שפרסמו הארגונים ,  הם טוענים כי 90% ממבקשי המקלט בישראל מסודן הם פליטים .  נתניהו מנהל מדינויות כפולה
 ( צילום :  עוז מרון ,  עריכת וידאו :  גדי וינסטוק ) 
רגע לפני שוועדת הכנסת דנה בהצעת החוק למניעת ההסתננות ,  מכריזים הבוקר  ( שלישי )  ארגוני הסיוע לפליטים מלחמה נגד הצעת החוק אותה הם מכנים  " אחת מהצעות החוק המסוכנות והחשוכות שהונחו על שולחן הכנסת ".  במסיבת עיתונאים שכינסו היום הארגונים הם חשפו דו"ח בשם  " הצעת החוק למניעת הסתננות - שקרים ומציאות ".  הדו"ח מציג התבטאויות של ראש הממשלה והשרים הבכירים בנושא הפליטים ומהגרי העבודה ומולם עובדות הסותרות את דבריהם .  
כך לדוגמא ,  טוענים הארגונים כי למרות העמדה הרשמית שמציגה הממשלה לציבור ולפיה 99.9 אחוז מהמסתננים לארץ דרך הגבול המצרי הם מבקשי עבודה ואינם פליטים ,  הרי שהנתונים שהעבירה ישראל לאו"ם ,  לפי ארגוני הסיוע לפליטים ,  שונים לחלוטין .  מדי שנה מפרסמת נציבות הפליטים של האו"ם דו"ח סטטיסטי כאשר מקורם של הנתונים מבוסס על מידע שמועבר על ידי המדינות עצמן .  בדו"ח נכתב כי על פי נתונים שהעבירה ישראל לאו"ם ,  נכון לתחילת שנת 2009 ,  90.4 אחוזים ממבקשי המקלט מאריתריאה ומסודן הם אכן פליטים על כל המשמעויות המשפטיות הנלוות לכך .
 מחברי הדו"ח מעלים כדוגמא נוספת למה שהם מכנים  " המדיניות הכפולה של הממשלה ",  את העובדה לפיה למרות הכרזותיו של ראש הממשלה בנימין נתניהו כי ישראל  " תהיה פתוחה לפליטי חרב ",  הרי שבפועל ,  ישראל היא המדינה  " הקמצנית "  ביותר במתן מעמד של פליט :  מאז קום המדינה ועד היום הוכרזו רק 190 מבקשי מקלט כפליטים .  לפי דו"ח האו"ם ,  בשנת 2008 אושרו בישראל שלוש בקשות מקלט בלבד ועוד אחת לאחר ערעור .  לשם השוואה ,  בצרפת הוענקו בשנת 2008 9,648 אשרות פליט ,  בקנדה 7,554 וביוון 379 .
 טענה נוספת שמופיעה בדו"ח של ארגוני הסיוע לפליטים ,  היא כי למרות ההתבטאות של שר האוצר יובל שטייניץ לפיה הקשחת המדיניות כלפי  " המסתננים "  נובעת מדרישות ה-OECD - הרי שבפועל ,  דו"ח רשמי של ה-OECD מבקר את מדיניות המקלט של ישראל . " גם אם ישראל מעוניינת לצמצם את מספר המגיעים בניגוד לחוק ,  עדיין חשוב להבטיח שאלו שקיבלו רישיון להישאר ,  גם במעמד זמני ,  יזכו להגנה מניצול של מעסיקים בעוד שכיום הם לא זכאים לשום תוכנית של קליטה או תמיכה ",  מצטטים ארגוני הסיוע מתוך הדו"ח .
 עוד טוענים הארגונים כי בשנת 2009 ייבאה ממשלת נתניהו פי 25 מהגרי עבודה ממבקשי המקלט שנכנסו ממצרים .  על פי הנתונים ,  בשנת 2009 נכנסו לישראל דרך גבול מצרים 4787 מבקשי מקלט - ירידה של 38 אחוזים מהשנה שעברה ,  זאת במקביל לאישור 120,000 היתרים למהגרי עבודה ע"י הממשלה .  
החוק למניעת הסתננות הוא חוק שאמור למנוע בצורה מוחלטת כניסה של פליטים מהגבול המצרי .  ולהכשיר את סעיף  " ההחזרה החמה "  - הקובע כי החזרת המסתנן תיעשה עד 72 שעות מהמועד בו נתפס .  בנוסף ,  חלק מסעיפי החוק מאפשרים גזירה של עד עשרים שנות מאסר על פעילי ארגוני סיוע אשר מסייעים למסתננים ממדינות אויב במהלך שהותם בישראל .  הצעת החוק כבר עברה בקריאה ראשונה בכנסת הקודמת ברוב של 59 מול מתנגד אחד  ( ח"כ דב חנין )  ,  ואמורה כאמור לעלות לדיון מחר בוועדת הפנים .
 לטענת ארגוני הסיוע , " עצם הגדרתן של סודן ואריתריאה כמדינות עוינות לישראל ,  הופכת באופן אוטומטי את כל הפליטים שבורחים מרצח העם במדינות אלו לסכנה פוטנציאלית ".  ביקורת נוספת של הארגונים מופנית כלפי התעלמות החוק מזכויות הילד .  לטענתם ,  החוק מאפשר מעצר בלתי מוגבל של ילדים ,  זאת מבלי לבחון את עיקרון טובת הילד .
 שבי קורזן ,  מנכ"ל מוקד הסיוע לעובדים זרים ,  אמרה עם פרסום הדו"ח : " המשמעות של הצעת החוק למניעת הסתננות היא בראש ובראשונה התנערות של ישראל מכל התחייבות שהיא במסגרת אמנת הפליטים ",  והוסיפה : " זוהי הצעת חוק שקובעת שייגזרו 7 שנות מאסר על פליטים מסודן וכל האנשים המסייעים לפליטים נהפוך בבת אחת לעבריינים ". 
בין הארגונים אשר נטלו חלק בגיבוש המסמך נמנים האגודה לזכויות האזרח בישראל ,  אמנסטי אינטרנשיונל ,  אס"ף  ( ארגון סיוע לפליטים )  ,  מוקד הסיוע לעובדים זרים ,  המרכז לקידום פליטים אפריקאיים ,  המרכז לפלורליזם יהודי ,  קו לעובד וארגון  " רופאים לזכויות אדם ". 
ממשרד הפנים נמסר בתגובה להאשמות ארגוני הסיוע כי  " כל בקשה למקלט המוגשת על-ידי שוהים בלתי חוקיים בישראל ,  בין אם הינם מסתננים ובין אם הנם מהגרי עבודה ,  נבחנת לגופו של עניין ובאופן פרטני ".  בנוסף טוען המשרד כי  " בניגוד לטענה העיקרית בדו"ח ,  כי 90% ממבקשי המקלט הנם פליטים ,  מנתוני רשות האוכלוסין וההגירה עולה כי מתוך אלפי בקשות למקלט שהוגשו בשנים האחרונות ,  הוכרו רק כ- 170 זכאים למעמד של פליט ".  

" ישראל - ה'קמצנית' ביותר במתן אשרות פליט "
 כך טוענים בארגוני הסיוע על רקע הדיונים על החוק למניעת הסתננות המאפשר גירוש מזורז של פליטים .  בדוח שפרסמו הארגונים ,  הם טוענים כי 90% ממבקשי המקלט בישראל מסודן הם פליטים .  נתניהו מנהל מדינויות כפולה

