חיסכון באנרגיה :  מדענים מציעים שמטוסי נוסעים יטוסו במבנה V כמו להקות אווזים
לפי מחקר שנערך כבר לפני 100 שנה ,  מטוסים שטסים יחדיו זקוקים לפחות אנרגיה ,  אך מדובר בסיכון בטחוני
במסגרת הניסיונות לייעל את צריכת הדלק של מטוסים ,  הציעו מדענים בבריטניה כי הם יטוסו במבנה קבוע ,  בדומה ללהקות אווזים - כך דיווח היום העיתון  " גרדיאן ".  לדברי מדענים ,  טיסה במבנה תוביל לחיסכון משמעותי ביותר בדלק.המסקנות מתבססות על מחקר שנערך לפני יותר מ-100 שנים על ידי החוקר הגרמני קרל ויזלברגר ופורסם ב-1914 .  ויזלברגר מצא כי ציפורים שנעות במבנה בצורת v משתמשות בפחות אנרגיה מאשר ציפורים שעפות לבדן ,  ולכן גם מסוגלות לעוף למרחקים ארוכים יותר .  ניסויים שערכו מדענים בצפת ,  שהצמידו מכשירים וגלאים לשקנאים שאולפו לטוס מאחורי מטוסים ,  חשפו כי קצב פעימות הלב של הציפורים ירד כאשר הן עפו יחד ." ציפורים עפות יחדיו כדי לחסוך באנרגיה ",  אמר הנרי ויימרקירש ,  ראש קבוצת המדענים ממכון המחקר המדעי הלאומי של צרפת  ( cnrs )  ,  שפרסמו את המחקר .  לפי הניסויים ,  25 ציפורים גדולות שעפות במבנה בצורת v יכולות לעוף למרחק הגדול ב-70% מציפורים שעפות לבדן.מומחי תעופה ,  בראשות הפרופ' אילן קרו מאוניברסיטת סטנפורד ,  הפנימו את מסקנותיהם של החוקרים הצרפתים ומציעים כעת שמטוסי נוסעים ינועו במבנה בצורת v כדי לחסוך באנרגיה .  לפי אחד החישובים ,  שלושה מטוסי נוסעים שיטוסו מלוס אנג'לס ,  לאס וגאס וסן פרנסיקו בדרכם לחוף המזרחי ישתמשו ב-15% פחות דלק ויפחיתו את פליטת הפחמן ,  לעומת מטוסים שיטוסו באותו מסלול לבדם .  עם זאת ,  מבקרי ההצעה טוענים כי מדובר בסיכון בטחוני וכי תיאום הטיסות ומסלולי התעופה הוא כמעט בלתי אפשרי .
 
חיסכון באנרגיה :  מדענים מציעים שמטוסי נוסעים יטוסו במבנה V כמו להקות אווזים
לפי מחקר שנערך כבר לפני 100 שנה ,  מטוסים שטסים יחדיו זקוקים לפחות אנרגיה ,  אך מדובר בסיכון בטחוני

