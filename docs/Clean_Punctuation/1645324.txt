הקרב על התוכן הנייד 
גוגל נגד אפל
 >  >  אם אכן גוגל תרכוש את חברת catch media הישראלית ,  יהיה זה פרק נוסף במלחמת התוכן שמנהלת חברת האינטרנט הגדולה בעולם מול חברת החומרה הנחשקת בעולם - אפל .  התחרות בין שתי החברות מחריפה והולכת ,  ככל ששתיהן חודרות עמוק יותר לעולם הסלולר .  שתי החברות מבינות כי הכסף הגדול בעולם התוכן נע מהעולם הנייח לעולם הנייד ,  והן נלחמות ביניהן על השליטה בעולם התוכן הנייד .  מוסיקה היא תוכן נייד קלאסי ,  שכן הרבה יותר קל לשמוע מוסיקה באמצעות מכשיר הסלולר ,  מאשר לצפות באמצעותו בווידיאו .  הערכות הן כי תחום המוסיקה בסלולר ייהפך לאחר ממנועי ההכנסות העיקריים בתוכן הנייד .  אפל נחשבת למובילה בתחום ,  עם חנות ה-itunes שלה ,  שמאפשרת הורדת מוסיקה למכשיר האייפון בתשלום .  ה-itunes הוא למעשה הדור הראשון של מוסיקה דיגיטלית .  הדור הבא של המדיה יהיה כבר  " בענן ",  כלומר ברשת .  קובצי המדיה כבר לא יהיו תלויים במכשיר או חומרה .  כאשר כל התוכן יהיה ברשת ,  יוכלו המשתמשים לגשת אליו מכל מקום באמצעות מכשיר נייד עם חיבור אינטרנט .  פריט המדיה ,  אם זה שיר או סרט ,  כבר לא יהיה תלוי מכשיר ,  כפי מתרחש עכשיו עם האייפון .  גוגל היא החברה שמובילה את תפיסת הרשת  - " הכל בענן ".  לפיכך היא התמודדה על עסקת רכישת חברה קטנה בשם lala ,  שמאפשרת למשתמשים להעלות תוכן אישי לאינטרנט ולגשת אליו באמצעות אפליקציה סלולרית .  בדצמבר האחרון חטפה לה אפל את העסקה ורכשה את lala תמורת 80 מיליון דולר .  ייתכן שגוגל מתעניינת ב-catch media כתחליף לעסקה שהפסידה למתחרה הגדולה שלה .
 
הקרב על התוכן הנייד 
גוגל נגד אפל

