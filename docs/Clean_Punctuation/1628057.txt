גיאור כהלכה
רועי סטריקובסקי ואוהד גלעוז ,  העורכים הראשיים של  " הרווק ",  מבטיחים שהגרסה שלהם עולה על המקור האמריקאי .  ראיון
כבר תשע שנים ש"הרווק "  הוא הפורמט הכי נצפה בסלון של נשים אמריקאיות .  כמו  " המירוץ למיליון ",   " האח הגדול "  ו"הישרדות ",  הוא מגיע אלינו הרבה אחרי שההיסטריה האמריקאית כבר נגמרה ,  ואחרי ניסיונות כושלים לעדכן אותו לגרסה מקומית .  ב"קחי אותי שרון ",  התברר שישראליות גרידא היא לא אדמה פורייה לבנות עליה ריאליטי שידוכים מוצלח ,  ואז הביאה HOT את ארי גולדמן בשביל לתת תחושה של אמריקניות ל"מכל הבנות בעולם ".  עכשיו  " אבוט רייפ המאירי "  הרימו את הכפפה בניסיון להביא את האמריקאיות  לא בדמויות ,  כי אם בפורמט  לישראל .
 העונה הפותחת של  " הרווק "   ( שלישי ב-21:00 ,  ערוץ 10 )  מתרחשת באחוזה בקיסריה שמעוצבת באופן נחשק .  הבית עמוס נברשות ,  וילונות ,  בדים נשפכים ,  תאורה צהבהבה ,  צבעי אדמה ,  בריכה וג'קוזי  שמרמזים על כמות העור החשוף שנראה ב-18 הפרקים הבאים .  הרווק המדובר ,  גיא גיאור ,  נבוך ונרגש מהמעמד ,  ובאמת מוכן ומזומן לתת את כולו  פיזית ורגשית .  הוא עומד בחזית האחוזה כדי לקבל את פני הבנות ,  חנוט בחליפת שרד ומאובזר במוצרי שיער מתוחכמים .  בעוד כמה דקות יגיחו לימוזינות ,  ומתוכן תצאנה הבנות של גיא ,  כל אחת מהן לבושה בשמלת ערב שתואמת את רוח הגרסה האמריקאית .
" אבוט רייפ המאירי "  עשו הכל כדי להשאיר את האדפטציה הישראלית נאמנה למקור .  הטוקסידו של גיאור ,  ממש כמו הלימוזינות ,  שמלות הערב והפורמט כולו ,  הוא ישראלי בערך כמו כיכר המדינה .  אבל פורמט מוכר הוא מוכר ,  ו"הרווק "  של ערוץ 10 הוא העתק כמעט מושלם לזה של ABC .  
מעבר לחיצוניות ולמבנה הסט ,  גם הטקסיות נשארה נאמנה לפורמט ;  החסינות שמעניקים הוורדים  ( המועמדת שקיבלה ורד נשארת לפחות עד הפרק הבא )  ,  חלוקת ורד הרושם הראשוני בפרק הראשון  ( הרווק מעניק חסינות לזאת שהכי מצאה חן בעיניו לפני טקס הוורדים )  ,  הדייטים הקבוצתיים או האישיים  ( האם הבנות יוכלו לשבת עם גיא בניחותא ,  או שיצטרכו להתמודד עם צ'ילבות תחרותיות ?  )  ,  טקסי הוורדים שבהם נשאלת השאלה  " האם תסכימי לקבל את הורד ?  "   ( האם הבנות יסכימו להישאר בבית הפוליגמי הזה ?  )  ,  הנסיעות לבתי ההורים  ( זה ידוע שכל אם תשמח לפגוש את החתן של בתה רק פעם אחת לפני האירוסין )  ,  הפגישות עם הוריו של גיא  ( מי מספיק טובה בשביל הילד שלי ?  )  ,  הפגישות האינטימיות  ( מניסיון מר של  " הרווקה "  האמריקאית ,  נוכחות של מצלמות לא עושה טוב לתפקוד המיני )  ולבסוף הענקת הוורד הסופי ,  שבו בחורה אחת נשארת דחויה ואומללה ,  והשנייה זוכה בהצעת נישואין .  מעניין אם גם סופם של הזוגות יהיה דומה לגירסה האמריקאית :  כמעט כולם לא החזיקו מעמד ,  ויש גם סיפורים על יחסים שהסתיימו באלימות .
 הדבר היחיד ששונה בגרסה הישראלית הוא אורכה  פי שתיים מהאמריקאית .  למרות הדימיון הרב ,  רועי סטריקובסקי ואוהד גלעוז ,  שאחראים על האדפטציה המקומית של  " הרווק "   ( סטריקובסקי הוא הבמאי הראשי וגם ערך את העונה השנייה של  " הישרדות "  ושוקד כעת על העונה הרביעית ,  ואילו גלעוז הוא העורך הראשי )  ,  מבטיחים שהריאליטי שהם יצרו ,  לפי הפורמט האמריקאי הידוע ,  עם כוכב סדרת ריאליטי ישראלית ידוע ,  מנצח את המקור שלו מ- ABC .
  רועי : " בסטנדרטים ,  אני חושב ששדרגנו את הפורמט האמריקאי .  ברמת הלוק ,  בתאורה ,  ההתייחסות היא יותר כפיצ'ר ,  ברמה הטכנית .  ברמה התכנית ,  הוספנו עוד אייטמים שיעזרו להפוך את התהליך ליותר ישראלי .  למשל ,  במשימות ההתאמה .  במיוחד באהבה ,  אתה לא יכול לדעת עד שאתה יודע ,  ובשביל התאמה מדויקת צריך לדעת לחפש את הדברים שמעבר .  אז בדקנו אותן בתחומי האהבה .  קרי ,  ביקשנו מהן להכין מתנות מיוחדות ,  או לספר סודות כאייטם .  רצינו לבדוק איך הן מביעות את עצמן ברמת הרגש ,  אז ביקשנו מהן לכתוב שיר .  בגלל שיש כל כך הרבה בנות והזמן האמיתי שבו הוא יכול לבלות איתן הוא כל כך מועט ,  הכנו את המשימות האלו שדרכן הוא יוכל להחליט את מי לקחת לדייטים .  אני ,  דרך אגב ,  חושב שההצלחה של התכנית היא בניקיון שלה .  יש משהו מאוד אותנטי מבחינת גיא .  הוא מאוד מתרגש ,  ומאוד טבעי ". 
אוהד : " אנחנו ממש לא ניגשנו לזה בציניות .  למרות הז'אנר שאנחנו עובדים בו ,  אנחנו באמת מאמינים בתהליך הרגשי שמתנהל כאן ". 
רועי : " אה ,  ברור .  זה קרה לי .  וזה גם קשור לריאליטי .  כשאת נכנסת לתא לחץ כזה ,  זה מזרז תהליכים .  מה שבחיים היה לוקח לך חצי שנה ,  כשאת הבחור את יכולה לראות רק בשני ובחמישי ,  פה את יכולה לעשות הרבה יותר מהר .  ואני גם יכול להבטיח שבסדרה הזאת כל הבנות פוגשות את גיא כל שבוע ". 
רועי : " ב'הרווק' האמריקאי ,  אחרי שהוא עושה את הפרופוזל ,  הם עוברים לגור ביחד ,  כדי להבין אם זה אמיתי .  זה לא שונה פה ". 
אוהד : " האמריקאים עובדים במתכונת של 7  8 פרקי ריאליטי לעונה .  אנחנו עושים יותר מכפול ,  וזה רווח .  כי שם ,  אחרי דייט וחצי ,  היא כבר מאוהבת .  פה יש היכרות נטו ,  של חוויות ביחד ושל צחוק משותף .  אני חייב לומר ,  בביקורתיות מסוימת ,  שיש בנות שהתאהבו בו אהבה קשה .  ולפעמים ביחסים ,  אתה לא רוצה להיות מספר 2 .  אז קשה לי להגיד אם הבחורה שפותחת את הלב רוצה לא להיות מודחת כי היא רוצה להישאר בתכנית ,  או כי היא באמת רוצה להיות עם גיא ". 
רועי : " וחשוב לזכור שזאת תכנית בלי פרס .  הפרס הוא אהבה .  אבל זאת גם התכנית הכי אכזרית ,  כי גיא לא מנפה את הבנות כי שנכשלו במשימות אלא את אלה שלא מתאימות לו .  זאת דחייה של רגש .  ובתהליך הניפוי אפשר גם לראות אילו בנות הוא אוהב .  הוא היה די עקבי ". 
אוהד : " בסינון ,  מבחינתנו - וונאביז הם נובאדיז .  תנאי הכניסה הכי חשוב הוא לחפש את הדבר האמיתי .  הגיעו אלפי בנות לניפויים ,  וזה היה תהליך ארוך ומאוד קשה ,  לא רק של ניפוי בנות שפנו לאתר ,  אלא גם הייתה עבודת שטח של ליהוק ". 
אוהד : " אני בסדר גמור עם זה ,  מוסרית ". 
רועי : " אני לא חושב שזה כל כך שונה מהחיים .  לא קורה לפעמים ש- 3 גברים רוצים מישהי בבת אחת ?  חזרנו לימי התנ"ך .  אני מאוד בקטע של שלמה המלך ". 
רועי : " וזה גם מביא לזה שנראה מה בנות מוכנות לעשות ולומר בישראל של 2010 בכדי לקבל ולהשאיר את הגבר שלהן .  ניסינו לעשות משהו מאוד אותנטי ומאוד רגשי .  לא יודע אם זה מזכיר את 'סקס והעיר' ,  או את הישראליות האמיתית של איך שאישה צריכה להתייחס לגבר .  יש ,  למשל ,  מתחרה אחת ששואלת את עצמה איך זה שהיא זו שצריכה להילחם על הגבר שלה ". 
אוהד : " אני מאוד אוהב ריאליטי .  מבחינת העשייה ,  יש בזה התכתבות עם החיים וערבוב של דוקומנטרי ובידור יחד ,  שמאתגר אותי כיוצר .  זה משהו שמדבר ישירות עם החיים ,  עם העולם ,  עם הסביבה .  למשל ,  לא ציפיתי שהקנאה תצא מהבנות כל כך מהר .  זה משהו מאוד ישראלי ,  אני מניח ". 
רועי : " וכמובן ,  שהחיים יותר חזקים מכל דבר אחר .  אני מאוד מעריך את גיא ,  על כך שבכל הקונטקסט שהוא היה בו במהלך העונה ,  הוא הצליח כל הזמן להישאר נאמן לעצמו .  הוא נראה לי גבר של נשים .  רומנטי ,  מפנק ,  אמיתי .  ואף במאי או עורך לא יכול להמציא את ההתרגשות שלו ,  זה בטוח ". 

גיאור כהלכה
רועי סטריקובסקי ואוהד גלעוז ,  העורכים הראשיים של  " הרווק ",  מבטיחים שהגרסה שלהם עולה על המקור האמריקאי .  ראיון

