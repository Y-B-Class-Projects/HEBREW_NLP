התאוששות :  הדולר בשיא של 8 חודשים
היורו איבד כ-10% מול הדולר מאז חודש מאי על רקע הגירעונות של יוון ומדינות אחרות ביבשת .  נתוני המאקרו החיוביים וההערכות על העלאת ריבית קרובה דוחפים את המטבע האמריקאי מעלה
הדולר מתחזק מול מרבית המטבעות המרכזיים בעולם ,  ונסחר בשיא של תשעה חודשים מול היורו ,  לאחר שהחלטתו המפתיעה של הבנק הפדרלי להעלות את ריבית הניכיון בראשונה מאז קיץ 2006 ,  חיזקה את ההערכות כי צפויה העלאת ריבית בארה"ב .
 הדולר נסוג משיא של תשעה חודשים מול היורו לרמה של 1.3594 דולר ליורו ,  לאחר שמוקדם יותר כבר התחזק מול המטבע האירופי לשער של 1.3444 דולר ליורו - רמתו הגבוהה ביותר מאז ה-18 במאי .  היורו איבד כ-10% מול הדולר מאז חודש נובמבר על רקע חששות כי בעיות חוב וגירעונות תקציביים של מספר מדינות באירופה - כמו יוון ,  פורטוגל ,  ספרד ואיטליה - עלולים לפגוע בהתאוששות הכלכלה האירופית .
 הדולר מתחזק מול הין היפני לרמה של 92 ין לדולר,בדרכו לעלייה שבועית של יותר מ-2% - עלייה שבועית שנייה ברציפות .  מול הליש"ט מתחזק הדולר ב-0.4% לשער של 1.5464 דולר לליש"ט - שיא של תשעה חודשים .  מנגד ,  נחלש הדולר ב-0.6% מול הפרנק השווייצי לרמה של 1.0769 פרנק לדולר .
 מדד הדולר של ICE ,  העוקב אחרי שער הדולר מול המטבעות של שש שותפות סחר גדולות של ארה"ב ,  בהן היורו ,  הין והליש"ט ,  עולה ב-0.3% לרמה של 80.62 נקודות לאחר שמוקדם יותר כבר עלה לרמה של 81.34 נקודות - שיא של שמונה חודשים .  בסיכום שבועי עלה המדד ב-0.4% - עלייה שבועית רביעית בחמישה השבועות האחרונים .
 הבנק הפדרלי הודיע אמש במפתיע על העלאת ריבית הניכיון ,  הריבית שגובה הבנק על הלוואות חירום לבנקים בארה"ב ,  ב-0.25% ל-0.75% .  הבנק המרכזי הדגיש כי מדובר בהעלאת ריבית הניכיון בלבד ,  וכי הריבית הפדרלית נותרה ללא שינוי ברמה כמעט אפסית .
 עם זאת ,  החלטת הבנק הפדרלי חיזקה את ההערכות כי הבנק צפוי להתחיל להעלות את הריבית בארה"ב .  החוזים על הריבית הפדרלית בארה"ב  ( Fed Funds Futures )  ,  הנסחרים בבורסת החוזים של שיקגו ומשקפים את ציפיות השוק מהריבית הפדרלית ,  מעניקים כעת סיכוי של 71% לכך שהבנק הפדרלי יעלה את הריבית לרמה של 0.5% לפחות עד חודש נובמבר ,  לעומת הסתברות של 65% שהעניקו לכך לפני שבועי .
 הבנק הפדרלי הותיר את הריבית בארה"ב בשפל הנוכחי של 0%-0.25% מאז חודש דצמבר 2008 ,  והפך את הרכישה של נכסים לכלי המדיניות המרכזי שלו בהתמודדות עם המשבר הכלכלי .
 הבנקים המרכזיים של שווייץ ורוסיה התערבו אתמול לפי הערכות אנליסטים במסחר בשוקי המט"ח כדי לבלום את התחזקות מטבעותיהם .  הבנק המרכזי של שווייץ התערב במסחר בעקבות התחזקות המטבע האירופי מול הפרנק השווייצי ,  בניסיון לעצור את התחזקות המטבע המקומי ,  העריך אתמול אמר אסטרטג המטבע של UBS ,  בריאן קים ,  בראיון לסוכנות הידיעות בלומברג .
 הבנק המרכזי של רוסיה אף הוא ככל הנראה התערב במסחר בשוקי המטבע ,  ולפי ההערכות סוחרי מט"ח רכש אתמול מטבע זר בהיקף של יותר משני מיליארד דולר .  התערבות הבנק המרכזי נועדה לבלום את התחזקות הרובל לאחר שהמטבע הרוסי התחזק אתמול לשיא של 14 חודשים מול סל הדולר-יורו .  

התאוששות :  הדולר בשיא של 8 חודשים
היורו איבד כ-10% מול הדולר מאז חודש מאי על רקע הגירעונות של יוון ומדינות אחרות ביבשת .  נתוני המאקרו החיוביים וההערכות על העלאת ריבית קרובה דוחפים את המטבע האמריקאי מעלה

