כנס בינלאומי בנושא אמנות ומוזיקה יתקיים בירושלים
תחת הכותרת  " לראות את הקולות ",  יתקיים השבוע כנס בינלאומי שיעסוק ביחסי הגומלין בין מוזיקה ,  האמנויות הפלסטיות ואמנויות המופע .  במסגרת הכנס יתקיימו גם הופעות ,  ביניהן של אהד פישוף והיידן צ'יזהולם
האקדמיה לאמנות ועיצוב בצלאל והאקדמיה למוזיקה ולמחול בירושלים יקיימו החל מהיום ולאורך כל השבוע  ( 21-25 בפבואר )  כנס בינלאומי העוסק ביחסי הגומלין בין מוזיקה ,  האמנויות הפלסטיות ואמנויות המופע .  הכנס ,  שייערך בחסות המכון ללימודים מתקדמים והקרן הלאומית למדע ,  ישלב בין הרצאות של חוקרים ,  תיאורטיקאיים ואמנים ,  מן הבולטים בתחום בארץ ובעולם ,  שילוו בהדגמות של יצירות אמנות ומוזיקה ובאירועים חיים .  
לדברי מארגני האירוע ,  שייערך תחת הכותרת  " לראות את הקולות ",  במהלך השבוע ייבחנו הקשרים ,  ההשפעות ויחסי הגומלין שבין האמנויות והאפרויות ליצירת דרכי מבע חדשות .  בנוסף ,  תיאורטיקנים ואמנים מהארץ ומהעולם יציגו את עבודתם בנושא מתוך דגש על אמנות עכשווית ,  זאת על רקע דיון פילוסופי והיסטורי .  
בין האורחים מחו"ל שיגיעו לכנס יהיו פרופסור ג'ונתן ברגר ,  ניקולס קוק ופרופסור לידיה גוהר .  הכנס יתקיים ברובו במכון ללימודים מתקדמים שבאוניברסיטה העברית כאשר היום השלישי ,  שיוקדש לנושא של אנימציה ,  מוזיקה ואמנות סאונד ,  יתקיים בבצלאל ,  ובסופו יופיעו הרכבי מוזיקה אקספרימנטלית ביניהם יום גגצי ,  הרכבם של אהד פישוף ,  אורי קצנשטיין וביניה רכס .  בנוסף יופיע באירוע היידן צ'יזהולם ,  אמן הסקסופון והמלחין מניו-זילנד .
 
כנס בינלאומי בנושא אמנות ומוזיקה יתקיים בירושלים
תחת הכותרת  " לראות את הקולות ",  יתקיים השבוע כנס בינלאומי שיעסוק ביחסי הגומלין בין מוזיקה ,  האמנויות הפלסטיות ואמנויות המופע .  במסגרת הכנס יתקיימו גם הופעות ,  ביניהן של אהד פישוף והיידן צ'יזהולם

