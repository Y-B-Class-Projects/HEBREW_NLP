תביעה : " חומרים ארסיים בגבינות תנובה "
 התובע מבקש להגיש תביעה ייצוגית בסך 595 מיליון שקל נגד החברה לאחר שלטענתו חש קוצר נשימה וצריבה כתוצאה מאכילת גבינות  " פיראוס "  מתוצרתה .  בבדיקות מעבדה שערך התגלו רעלני טריבוטיל פוספט
בקשה לאישור תביעה ייצוגית בסך 595 מיליון שקל הוגשה היום לבית המשפט המחוזי בתל אביב .  התובע הייצוגי ,  אריק אמזלג ,  טוען כי רכש וצרך גבינה בולגרית מסדרת פיראוס ,  והרגיש קוצר נשימה וצריבה .  
לדבריו ,  בבדיקות מעבדה שערך למוצרים מהם אכל - ואף למוצרים נוספים - התגלו רעלנים מסוג טריבוטיל פוספט .  לפי התובע ועורך-דינו ,  המוצרים שנבדקו ובהם נמצאו רעלני טריבוטיל פוספט הם :  פיראוס בולגרית באחוזי שומן 5% ,  16% ,  24% ,  צפתית מעודנת 5% ,  כנען 5% ,  מלוחה חרמון 16% ,  פטה כבשים צאן 20% וברי-עדי 24% .  
התובע ,  המיוצג על ידי עורכי הדין יוחי גבע ואמיר ישראלי ,  מסביר כי מדובר בחומר אסור לצריכה על ידי בני אדם .  לדבריו ,  החומר בעל השפעות שליליות ,  ובהן - פגיעה חמורה במערכת העצבית ,  גירוי שיעול וקוצר נשימה ,  כאבי ראש ,  הקאות וכאבים ,  השפעות על עור הגוף כמו גירוד ,  האדמה וכאב .  
התובע מלין כי תנובה הפרה הוראות - לפי פקודת בריאות הציבור  ( מזון )  ,  צו פיקוח על מצרכים ושירותים  ( איכות מזון )  - ושיווקה מזון שאינו ראוי לצריכת אדם ומכיל חומר ארסי ,  מזוהם ומזיק .
 אמזלג תובע החזר כספי של 120 שקל - סכום השבה בגין התשלום על המוצרים - וכן פיצויים בשל נזק לא ממוני והרגשות הנלווים לצריכת המוצר ,  כמו  " כעס ,  פחד וחרדה ,  מרמה ואובדן אמון ביצרני מזון ,  אותם הוא חש עקב גילוי הפרשה ".  בשל הנזקים הללו הוא תובע ,  בשם חברי קבוצת הנתבעים הפוטנציאלית ,  480 מיליון שקל .  כסכומי השבה ששילמו צרכנים בעבור הגבינות ,  הוא תובע 115 מיליון שקל .  
חישוב הנזק נעשה לפי 50 אלף צרכנים לשנה ובהתייחס לשבע השנים שקדמו להגשת הבקשה לתביעה הייצוגית .  
מתנובה נמסר : " תנובה שמה את איכות ובטיחות מוצריה בראש סדר העדיפויות .  אנו מבקשים להדגיש כי כל מוצרי פיראוס בטוחים לצריכה .  לפני מספר שנים התברר כי החומר המדובר נמצא ברמות נמוכות במספר מצומצם של מוצרי חלב של יצרנים שונים .  לאור כך הקימה מועצת החלב ועדת מומחים מיוחדת בראשותו של פרופ' אלי גרושקא  ( מהאוניברסיטה העברית )  ובה נציגים של משרד הבריאות ,  משרד החקלאות ,  אנשי אקדמיה ונציגי המחלבות השונות .  הוועדה בדקה את הנושא ומצאה כי לפי הנתונים והממצאים בעולם ובארץ החומר המדובר אינו מסוכן לצריכה ברמות הנמוכות בהן הוא נמצא במוצרים .  תנובה חוזרת ומדגישה כי ניתן להמשיך לצרוך וליהנות ממוצרי פיראוס ". 
עדכון אחרון :  16:28

תביעה : " חומרים ארסיים בגבינות תנובה "
 התובע מבקש להגיש תביעה ייצוגית בסך 595 מיליון שקל נגד החברה לאחר שלטענתו חש קוצר נשימה וצריבה כתוצאה מאכילת גבינות  " פיראוס "  מתוצרתה .  בבדיקות מעבדה שערך התגלו רעלני טריבוטיל פוספט

