המצלמה המסחרית הישנה בעולם תימכר במכירה פומבית בוינה במאי ;  המחיר ההתחלתי לרכישה - 200 אלף יורו
המצלמה ,  גירו דיגריאוטיפ ,  יוצרה בפאריס ב-1839 על ידי גיסו של לואי ז'ק מנדה דגר - מאבות הצילום המודרני
גירו דיגריאוטיפ ,  המצלמה המסחרית הישנה בעולם ,  תימכר במכירה פומבית בחודש מאי ,  והיא צפויה להימכר בעבור סכום שיא  כך דיווח אתר האינטרנט גיזמאג .  המצלמה תימכר על ידי בית המכירות הפומביות ווסטלינץ' בוינה .  המצלמה היתה בבעלות פרטית בצפון גרמניה במשך דורות רבים ,  והיא נמצאת במצב מצוין בהתחשב בעובדה שהיא בת 170 שנה .  המצלמה ,  שחיצוניותה מורכבת מעץ ,  יוצרה בפאריס בספטמבר 1839 אל ידי אלפונס גירו ,  גיסו של לואי ז'ק מנדה דגר ,  מאבות הצילום המודרני .  דגר אפילו חתם על המצלמה עצמה כדי להבטיח את מקוריותה .  למעט המצלמה הזו ,  כיום קיימות בעולם מספר מצלמות בודדות כאלה ,  וכולן נמצאות במוזיאונים.בית המכירות הפומביות טען כי מצלמה שכזו מעולם לא הוצעה למכירה בבית מכירות פומביות והוא צופה התעניינות רבה .  המחיר ההתחלתי לרכישת המצלמה עומד על 200 אלף יורו  ( 325 אלף דולר )  ,  אך בית המכירות הפומביות העריך כי היא תימכר בעבור 500-700 אלף יורו ,  ב-29 במאי .
 
המצלמה המסחרית הישנה בעולם תימכר במכירה פומבית בוינה במאי ;  המחיר ההתחלתי לרכישה - 200 אלף יורו
המצלמה ,  גירו דיגריאוטיפ ,  יוצרה בפאריס ב-1839 על ידי גיסו של לואי ז'ק מנדה דגר - מאבות הצילום המודרני

