טוני פארקר נשאר בסן אנטוניו
הרכז ,  שאמור היה להיות שחקן חופשי בקיץ הבא ,  סגר חוזה חדש ל-4 עונות עבור 50 מיליון דולר : " כעת אני יכול להתרכז בקבוצה "
 למשך כמה שבועות בקיץ החולף ,  הוזכר טוני פארקר לא פעם כמועמד לעבור מסן אנטוניו הלאה .  המועמדת הבכירה לקלוט את הרכז הצרפתי היתה ניו יורק ,  אלא שהערב  ( שבת )  דאגו הספרס להחתים את פארקר על חוזה חדש ,  ובכך הבטיחו ששלושת הגדולים - פארקר ,  דאנקן ,  ג'ינובילי - יישארו בטקסס גם בעתיד הקרוב ,  ואולי אפילו יסיימו בו את הקריירות שלהם .
 חוזהו הקודם של פארקר עתיד היה להסתיים בקיץ הבא ,  וזה החדש עליו חתם הערב יכניס לו קרוב ל-50 מיליון דולר בארבע העונות הקרובות .  כזכור ,  בתחילת הקיץ עשו הספרס דבר דומה עם ג'ינובילי ,  שהיה שחקן חופשי ,  והחתימו אותו לשלוש שנים נוספות .
" לא היה אכפת לי לשחק עד סוף העונה ואז לדבר על חוזה ,  אבל זה נפלא שיש לי ביטחון עכשיו ,  ולא אצטרך לעבור עונה שלמה ולדאוג האם איפצע או שאשחק לא טוב ",  אמר פארקר לאחר החתימה . " כעת אני יכול להתמקד בקבוצה ,  ואני מקווה שתהיה לנו עונה מצוינת בה ננצח הרבה משחקים ". 
מאמן הטקסנים ,  גרג פופוביץ' ,  הוסיף : " הוא היה חלק ממה שבנינו כאן שנים רבות .  העובדה שהוא נשאר היא פנטסטית עבורנו ,  ואני מקווה שגם עבורו .  אנחנו מאושרים שהוא חתם על הארכת החוזה ,  הוא שחקן מיוחד ובנאדם נהדר ". 

טוני פארקר נשאר בסן אנטוניו
הרכז ,  שאמור היה להיות שחקן חופשי בקיץ הבא ,  סגר חוזה חדש ל-4 עונות עבור 50 מיליון דולר : " כעת אני יכול להתרכז בקבוצה "
 
