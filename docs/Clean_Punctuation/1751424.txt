היכונו להשבתת כל האספקה החקלאית
לפי מטה הפעולה של ארגוני החקלאים ,  תוך כשבועיים תופסק אספקת הירקות ,  הפירות ,  הביצים ,  הגרעינים ,  ומוצרי החלב החקלאית למשך 3 ימים כמחאה על המחסור בעובדים זרים .  המועד המדויק ייקבע ביום ראשון הקרוב
מטה הפעולה של ארגוני החקלאים החליט בישיבת חרום שקיים הבוקר להשבית את כל האספקה החקלאית לשווקים ,  למרכולים ולחנויות במועד שייקבע בישיבה נוספת בישיבה נוספת שתתקיים ביום א' .  
לפי ההודעה יושבתו אספקת הירקות ,  הפירות ,  הביצים ,  גרעינים ,  ומוצרי החלב .  מנכ"ל התאחדות חקלאי ישראל ,  אבשלום וילן ,  אישר כי זו היתה ההחלטה .  
מטה פעולה שהוקם בידי מגדלי ירקות התכנס במטרה  " לבחון שורה של צעדי חירום אפקטיביים כדי למנוע הרס מוחלט של ענף הירקות בשל המחסור בעובדים זרים ",  כדברי מזכיר הארגון מאיר יפרח .  לפגישה הוזמנו מזכירי שאר ארגוני המגדלים החקלאיים ,  בהם ארגון מגדלי פירות וארגון מגדלי פרחים .  
יפרח ,  שגם עומד בראש מטה הפעולה ,  אמר כי על הקמת מטה הפעולה הוחלט בכנס חירום בו השתתפו עשרות מגדלי ירקות מכל הארץ .  לדבריו ,  כדי לאפשר לחקלאות בישראל על ענפיה השונים למצות את פוטנציאל היצוא שלה ולספק לשוק המקומי תוצרת במחירים סבירים ,  דרושים למשקים החקלאיים 50 אלף עובדים זרים ,  בעוד שב-2009 אושרו 27.5 אלף עובדים בלבד ,  וב-2010 26 אלף עובדים ,  בשנה הבאה  ( 2011 )  אושרו רק 24.5 אלף עובדים ,  כשהחלטת הממשלה קובעת כי ב-2015 יקטן מספרם ל-18 אלף .
" נכון שהממשלה העמידה תקציבי מיכון למשקים החקלאיים ,  מיכון האמור להחליף עבודת ידיים ,  אך בפועל לא הוחלף אף לא עובד זר אחד על ידי המיכון הזה ",  כדבריו .  
עוד אמר כי בכינוס החירום הועלה על סדר היום מצבה הקשה של החקלאות ,  בשל המחסור בעובדים זרים ,  ובכוונתנו לשכנע את שרי הממשלה לשנות את החלטתם ולאפשר לחקלאים להעסיק מחדש 28 אלף עובדים לפחות : " אם לא יעלה הדבר בידנו נשקול השבתת אזהרה של ירקות למשק ל-3 ימים ,  בתקווה שהגורמים הקובעים בנושא העובדים הזרים יבינו שאין לעובדים הללו כל תחליף .  אני רוצה להזהיר כאן את הממשלה כי ב-18 אלף עובדים זרים בחקלאות לא נוכל להמשיך לייצא לחו"ל וצרכני הירקות בשוק המקומי יתגעגעו למחירי העגבניות הכרוב והמלפפונים ששררו השנה ",  כדבריו .  
עוד אמר כי מטה הפעולה יידע את שר החקלאות שלום שמחון בנושא .
 
היכונו להשבתת כל האספקה החקלאית
לפי מטה הפעולה של ארגוני החקלאים ,  תוך כשבועיים תופסק אספקת הירקות ,  הפירות ,  הביצים ,  הגרעינים ,  ומוצרי החלב החקלאית למשך 3 ימים כמחאה על המחסור בעובדים זרים .  המועד המדויק ייקבע ביום ראשון הקרוב

