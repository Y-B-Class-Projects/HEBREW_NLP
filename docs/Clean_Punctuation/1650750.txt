ווסטפאל : " אנחנו מנסים להטעין את המצבר של כספי "
 מאמן הקינגס ניסה להסביר את ספסולו של הישראלי בהפסד 108:102 לת'אנדר ,  אך הבהיר : " אנחנו מאוד מחזיקים ממנו "
 עמרי כספי לא שותף לפנות בוקר במשחק ההפסד של סקרמנטו לאוקלהומה סיטי ת'אנדר 108:102 .  לפי הדיווחים בארצות הברית ,  המאמן פול ווסטפאל החליט להעניק לכספי מנוחה במשחק הזה ,  אחרי שקלע ב-38 אחוזים בלבד בשבעת המשחקים האחרונים .  רק לפני כמה ימים רמז ווסטפאל שהעונה הכל כך ארוכה ב-NBA מתישה את כספי בשנתו הראשונה כשאמר : " עמרי נראה עייף מאוד לפעמים ".  הקינגס רשמו את הפסדם השני ברציפות והשלישי בארבעת המשחקים האחרונים .  בעקבות ההפסד הזה הם ירדן למאזן של 42:21 ושל 15:15 במשחקי הבית .  
הת'אנדר לעומת זאת עלו למאזן מרשים של 24:38 ,  כאשר במשחק הזה ראסל ווסטברוק קלע 13 מתוך 21 הנקודות שלו ברבע האחרון ,  כדי להבטיח את הניצחון .  קווין דוראנט הוביל כרגיל את קלעי הת'אנדר עם 27 נקודות ו-8 ריבאונדים .  טייריק אוואנס הוביל את הקינגס עם 24 נקודות ו-7 אסיסטים ,  קארל לאנדרי סיים עם 20 ו-8 ריבאונדים ופרנסיסקו גארסיה סיים עם 14 .
 מאמן הקינגס ,  פול ווסטפאל ,  הסביר את ספסולו של הישראלי עם תום המשחק : " אני חושב שזה היה די ברור לא רק במשחקים אלא גם באימונים ,  שהמצבר של עמרי נגמר ,  כך שאנחנו מנסים להטעין אותו ולתת לו קצת מנוחה .  אנחנו מאוד ,  מאוד מחזיקים ממנו והוא חלק גדול מהעתיד שלנו .  אני חושב שבקיץ הוא יצטרך להעלות בערך חמישה קילו ואולי לעבוד קצת על הכושר שלו ,  כי הוא מעולם לא עבר עונה כזאת וכמו שאתם יכולים לראות ,  אין לו את המנוע שהיה לו מוקדם יותר העונה ". 

ווסטפאל : " אנחנו מנסים להטעין את המצבר של כספי "
 מאמן הקינגס ניסה להסביר את ספסולו של הישראלי בהפסד 108:102 לת'אנדר ,  אך הבהיר : " אנחנו מאוד מחזיקים ממנו "
 
