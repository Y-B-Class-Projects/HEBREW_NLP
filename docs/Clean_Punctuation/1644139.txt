איך השפיעה פרישת מאור על המרוץ ?  
שאלות ותשובות
 >  >  האסיפה הכללית לבחירת דירקטורים לבנק לאומי נקבעה זה מכבר ל-11 במארס ,  ובה ייבחר דירקטור מתוך חמישה מועמדים :  דוד קליין ,  מועמדו של שלמה אליהו ,  וכן ארבעה דירקטורים שוועדת המניות המליצה להאריך את כהונתם .  חמישה מקומות יתפנו בדירקטוריון לאומי במאי ,  בהם כיסאו של היו"ר .  ועדת המניות תציע מועמד במקום מאור ?  לא יוצע מועמד נוסף שייבחן באסיפה הכללית ,  מכיוון שעל פי חוק החברות יש להציג מועמד להצבעה 35 יום לפני הבחירה ,  ואנו מצויים במועד סמוך יותר לאסיפה .  אז מה בעצם הבעיה כעת ?  כעת עולה השאלה אם עוד מועמדים יכולים להציג את מועמדותם לפי תקנון הבנק ,  וזאת מכוח אחזקתם במניות הבנק .  רשות ניירות ערך ציינה שאם הבנק רוצה לאפשר למועמדים להציג את מועמדותם לפי תקנון הבנק ,  עליו להצטייד בחוות דעת משפטית שמאפשרת זאת ולהציג פרוצדורה מסודרת להצגת המועמדות ,  ואז לכנס אסיפה כללית לבחירתם .  בנק לאומי פנה לפרופ' שרון חנס ופרופ' עמרי ידלין להכריע בסוגיה .  מה יקרה אם יוכרע כי ניתן להציג מועמדות ?  אז ייווצר למעשה מצב בעייתי ,  שכן רשות ניירות ערך קבעה שיש צורך בכינוס אסיפה כללית חדשה כדי להעלות מועמדים נוספים .  ואולם הרשות לא קבעה אם האסיפה החדשה תבוא במקום האסיפה שקבועה ל-11 במארס או בנוסף לה .  כלומר ,  לא ברור אם הבנק יידרש לבטל את האסיפה הקבועה ב-11 במארס או לא .  מה הבעיה לבטל את האסיפה ?  האסיפה זומנה לבקשתו של בעל המניות שלמה אליהו ,  כדי להציג את מועמדותו של דוד קליין לבחירה .  אליהו הגיש את הבקשה לכינוסה ,  ועל פי החוק 11 במארס הוא המועד האחרון שבו אפשר לכנסה .  כלומר ,  לא ניתן לדחותה .  אליהו מתנגד לביטול או לדחייה של האסיפה שזומנה לבקשתו .  האם אליהו רשאי להתנגד לכך ?  אם יגיעו למסקנה שיש למועמדים אחרים זכות להציג מועמדותם מכוח התקנון ,  רשות ניירות ערך יכולה לטעון שנפל פגם בזימון האסיפה ולהורות לבטלה ,  ולכנס אסיפה אחרת .  במקרה כזה אליהו יפנה לבג"ץ .  למה לא להשאיר את מועד האסיפה על כנו ?  אם יוחלט שיש למועמדים נוספים זכות להציג את מועמדותם מכוח תקנון הבנק ,  יהיה זה מעט חסר טעם לעשות זאת לאחר שכל המקומות בדירקטוריון ייתפסו בישיבה שתתקיים ב-11 במארס ,  ועל כן ייתכן שמועמדים המעוניינים להצטרף למרוץ יפנו לבג"ץ .  מה עוד יכול לקרות ?  ייתכן שהאסיפה לא תידחה ,  אך לאור הסרת מועמדותה של מאור המדינה תחליט להוריד מסדר היום את הבחירה בכל המועמדים שעליהם המליצה ועדת המניות .  כלומר ,  במארס יצביעו רק על מועמדותו של קליין ,  ולקראת מאי תעלה המדינה את מועמדיה .  במקרה כזה ,  ייתכן שוועדת המניות תצטרך להעלות שם נוסף אם קליין לא ייבחר .  לא ברור אם במקרה כזה תוכל ועדת המניות להציע את כל המועמדים מחדש או רק שם אחד בנוסף לארבעה שעליהם המליצה .  איך יכולים מועמדים ששמם כבר עלה ,  כמו משה טרי ואיזי תפוחי ,  להיבחר ?  אם האסיפה הכללית תתקיים ב-11 במארס כסדרה ,  אין להם יכולת לעלות להצבעה .  אם יוחלט כי מבטלים את האסיפה וכי יועלו מועמדים נוספים ,  בין אם מכוח תקנון הבנק או דרך ועדת המניות ,  אז הם יוכלו להגיש מועמדות .
 
איך השפיעה פרישת מאור על המרוץ ?  
שאלות ותשובות

