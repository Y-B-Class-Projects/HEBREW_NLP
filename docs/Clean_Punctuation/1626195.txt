קרן מנוף בראשית במירוץ אחרי התשואה :  רוכשת כ-17% ממניות גילץ
בראשית תרכוש 5.58 מיליון מניות של גילץ במחיר של 10.75 שקל למניה
קרן מנוף בראשית חתמה על הסכם לרכישת כ-17% מחברת  ,  שבשליטת רוני בירם וגיל דויטש ,  כחלק מהשקעה כוללת של 120 מיליון שקל .  בראשית תרכוש 5.58 מיליון מניות של גילץ במחיר של 10.75 שקל למניה - השקעה של כ-60 מיליון שקל ב-17% ממניות החברה .  כמו כן ,  תעמיד הקרן לרשות גילץ הלוואה בסך של 60 מיליון שקל כנגד הנפקת אגרות חוב שקליות לטווח ממוצע של חמש שנים .  אגרות החוב ישאו ריבית של 8% לשנה ו-3,400 אופציות להמרה למניות החברה במחיר מימוש של 13 שקל.בראשית היא הראשונה מבין קרנות המנוף שהוקמה בשיא המשבר בידי הממשלה והגופים המוסדיים כדי לעזור לחברות שנקלעו לבעיית נזילות ומתקשות למחזר את החוב עקב המשבר .  במשרד האוצר ציינו אז כי  " לנוכח המשבר העולמי בשוק האשראי ניצב המשק הישראלי בפני בעיה בשוק האשראי החוץ בנקאי .  לפיכך ,  יוקמו בדרך של מכרז כמה קרנות השקעה המתמחות במתן אשראי לצורך מיחזור חוב וניהול הסדרי חוב ". ממשרד האוצר נמסר כי כספי המדינה מהווים 25% מסך ההון של הקרן ונועדו לספק מימון לחברות ולמחזור חובות .  כמו כן הוקמה ועדה לניגוד עניינים שמתכנסת לפי הצורך על מנת לבדוק ולאשר את העסקאות פיננסיות שהקרן מתכננת לבצע.בתוצאות הכספיות שפרסמה חברת גילץ בספטמבר 2009 לא ניתן לזהות סימני הידרדרות עסקית או קשיים פיננסיים כלשהם .  את החודשים ינואר-ספטמבר 2009 סיימה גילץ עם זינוק של 360% בהכנסות לעומת התקופה המקבילה ,  ל-140.5 מיליון שקל ,  מה שהביא את החברה לרווח נקי של כ-15.3 מיליון שקל לעומת הפסד של כ-14.3 מיליון שקל בתקופה המקבילה .  כמו כן ,  תזרים המזומנים מפעילות שוטפת של החברה בתשעת החודשים הראשונים של 2009 עמד על כ-43 מיליון שקל ,  לעומת 37.8 מיליון שקל בתקופה המקבילה אשתקד.בראשית אינה הקרן המנוף היחידה שמבצעת השקעות לשם גזירת רווח בניסוח קרנות פרייבט אקוויטי ולא עסקאות מימוניות שלשמן נוסדו .  בתחילת החודש ,  קרן מנוף נוספת ,  kcps ,  העניקה אשראי לחברת הנדל"ן חנן מור היציבה תמורת ריבית נאה והשתתפות ברווחים מהפרויקט.רוני בירם ,  יו"ר גילץ : " כניסתה של קרן בראשית לחברה תביא להגדלת אמצעיה הכספיים באופן משמעותי .  מהלך זה יאפשר לחברה לקדם ולתמוך בהמשך ההתרחבות של גילץ ברכישת מתקנים סולריים נוספים באירופה ובישראל .  מצאנו כי קרן בראשית מנוהלת בגישה עסקית וחשיבה יצירתית התואמים את השקפותינו ואין ספק כי תרומתה לגילץ תהייה הרבה מעבר להשקעה הכספית בה ". מני וסרמן ורן גרודצקי ,  השותפים המנהלים של בראשית : " ההשקעה בגילץ ,  באמצעות השקעת הון וחוב זה לצד זה ,  תאפשר למשקיעים שלנו ליהנות מתשואה מתחום האנרגיה האלטרנטיבית ,  תוך בקרה סבירה על רמת הסיכון .
 
קרן מנוף בראשית במירוץ אחרי התשואה :  רוכשת כ-17% ממניות גילץ
בראשית תרכוש 5.58 מיליון מניות של גילץ במחיר של 10.75 שקל למניה

