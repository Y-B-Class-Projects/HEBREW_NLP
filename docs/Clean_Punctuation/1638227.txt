סקר ועדים :  10% מכלל השכירים לא ייצאו השנה לחופשה
שיעור הנמנעים מחופשה שנתית בית חולים ברזילי באשקלון הוא 40% ;  ברכבת ישראל 20% ; ואילו במשרד האוצר 0 %
" 10% מכלל 2.9 מיליון השכירים במשק לא ייצאו לחופשה שנתית ב2010 ",  כך עולה מסקר שהקיף 360 עובדים בחתכים שונים אותו ביצעה חברת ועדים ,  הסוקרת את תחומי הרווחה בחברות במשק.מהסקר עולה כי העובדים שהחליטו לוותר על חופשה השנה  ( חופשה של מעל יום-יומיים )  הם בעלי מאפיינים וורקוהוליים :  הם נשארים לעבוד שעה ,  שעתיים או אף יותר מממוצע השעות הנהוג במקום עבודתם .  כרבע מהעובדים הוורקוהוליים חשים גם חוסר בטחון במקום עבודתם ולתחושה זו יש חלק בהחלטתם לוותר על חופשה שנתית.לדברי מנכ"ל חברת ועדים יעקב אלוש ,  קיים גידול של 40% במספר הוורקוהוליסטים בישראל לעומת נתוני הסקר שערכה החברה בראשית 2009 . " העליה הדרמטית בהיקף  " המכורים לעבודה "  המוותרים על חופשה שנתית קשורה למשבר הכלכלי האחרון ",  אמר אלוש . " העובדים מאמינים כי הצמדותם לכסא במקום העבודה ונכונותם לעבוד במשך שעות ארוכות יותר לעומת הממוצע ,  תקטין את החשש כי יפוטרו או ששכרם יקוצץ ". לדבריו ,  סברה זו של העובדים לא תמיד נכונה ,  מכיוון שלעתים ארגונים מפטרים עובדים שדווקא נשארים לעבוד שעות ארוכות . " איכות העבודה או רלוונטיות של התפקיד במילוי היעדים העסקיים של החברה תפקיד לא פחות מרכזי בשיקולי ההנהלות אם לפטר עובדים ". אלוש טוען כי השיעור הגבוה של העובדים המוותרים על חופשה ומכורים לעבודה ,  מכניס את ישראל לאחת משלושת המקומות הראשונים בטבלה העולמית בתחום זה ,  יחד עם עובדים מארה"ב ויפאן .  הממוצע העולמי של עובדים המוותרים על חופשה מטעמי וורקוהוליזם הוא 4.5% מכלל העובדים.מדירוג של הוועדים עולה כי מקום העבודה בישראל בו הוורקוהוליסטים ושיעור הנמנעים מחופשה שנתית הוא הגבוה ביותר הוא בית חולים ברזילי באשקלון - 40% מהעובדים .  בשטראוס 30% מהעובדים ;  במכתשים אגן 25% מהעובדים ;  ברכבת ישראל 20% מהעובדים ;  בקריה למחקר גרעיני 12% ;  באגד ,  במשרד התמ"ת ובבתי הזיקוק באשדוד 10% מהעובדים ;  במכון ויצמן 5% מהעובדים ;  בחיפה כימיקלים ובחברת אסם 2% מהעובדים ;  באוניברסיטה העברית 1% מהעובדים ;  ואילו במשרד האוצר 0% מהעובדים מוותרים על חופשה ומוגדרים כמכורים לעבודה .
 
סקר ועדים :  10% מכלל השכירים לא ייצאו השנה לחופשה
שיעור הנמנעים מחופשה שנתית בית חולים ברזילי באשקלון הוא 40% ;  ברכבת ישראל 20% ; ואילו במשרד האוצר 0%

