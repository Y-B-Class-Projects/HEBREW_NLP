תביעה :  בית ההשקעות אקזיט גזל רעיון להשקעה בטוחה
בית ההשקעות אקזיט מבטיח תשואה קבועה וחיובית .  היזם דניאל ווסלוביצר טוען שמודל ההשקעות הוא שלו
 >  >  היזם דניאל ווסלוביצר הגיש תביעה נגד קבוצת אקזיט ,  מייסד הקבוצה אייל אנקורי ורעייתו ליאת ,  עו"ד נתן קויש ,  גילי לנדאו ובעלי מניות נוספים בקבוצה .  במסגרת התביעה הוא דורש כי בית המשפט יצהיר עליו כמי שזכאי להירשם כבעלים של 19.9% מהון המניות המונפק של אקזיט בית השקעות .  ווסלוביצר טוען כי בדצמבר 2009 עיגן את ההסכמות עם אנקורי בכתב ,  ולפיהן התחייבו אקזיט בית השקעות ואנקורי להקצות לו 19.9% ממניות אקזיט בית השקעות לאחר הקצאה ,  לא יאוחר מפברואר 2010 .  ווסלוביצר טוען שפיתח רעיון למודל מהפכני להשקעה בטוחה בשם yielding ,  security ,  profit  ( ysp )  ,  ובתמורה לשימוש בו הובטחה לו בכתב שותפות בכל מיזם משותף או פרויקט שיוקם על בסיס רעיון זה . " תוצאתה המפתיעה של ההבטחה לעיל היא הקמתה על ידי אנקורי של קבוצת אקזיט ,  בשליטתו של אנקורי ,  שעיקר תחום פעילותה מבוסס על הרעיון של ווסלוביצר ,  כאשר הוא מוצא עצמו מנושל מכל זכות בחברות אלה ובפירות שמניב רעיונו ",  נכתב בתביעה .  לטענת ווסלוביצר , " עסקינן במקרה קלאסי של ניצול לרעה של מסמכי התאגדות של חברות קשורות ,  בערבוב נכסים שלא כדין ,  בגזל וגניבה ,  בתרמית ,  בהונאה ,  בניהול משא ומתן בחוסר תום לב ,  באי קיום הסכמים ,  בהפרה חמורה של זכויות קניין רוחני עד שלילתן המוחלטת ..  .  וכל זאת פרי ידו ויצירתו של אייל אנקורי - במישרין בעצמו ובעקיפין באמצעות חברות שבבעלותו ".  ווסלוביצר תובע לרשום שיעור זהה של מניות על שמו גם באקזיט פיתוח ובינוי ,  אקזיט מודלים פיננסיים ואקזיט גרופ - חברות מקבוצת אקזיט .  ווסלוביצר טוען כי אף שהמניות לא הוקצו לו ,  לבית ההשקעות אקזיט  ( ל.י.ד.א.ש )  נצברו חובות בסך 2.7 מיליון שקל ,  ואנקורי ובית ההשקעות דורשים ממנו לשאת ב-19.9% מחובות אלה - אף שלגרסתו ,  מעולם לא היתה לו זיקה כלשהי להיווצרות חובות אלה .  ווסלוביצר ,  המיוצג באמצעות עוה"ד סער גרשוני ונב קופמן ממשרד סער גרשוני ושות' ,  מוסיף כי ביולי השנה פוטר מתפקידו כדירקטור בחברת אקזיט התחדשות ,  מינוי ופיטורים שעליהם לא ידע מעולם ,  ולגרסתו היו ככל הנראה פיקטיביים לחלוטין .  בספטמבר השנה ,  לפי התביעה ,  פוטר ווסלוביצר מתפקידו כשכיר באקזיט בית השקעות .  אייל אנקורי סירב למסור תגובה .
 
תביעה :  בית ההשקעות אקזיט גזל רעיון להשקעה בטוחה
בית ההשקעות אקזיט מבטיח תשואה קבועה וחיובית .  היזם דניאל ווסלוביצר טוען שמודל ההשקעות הוא שלו

