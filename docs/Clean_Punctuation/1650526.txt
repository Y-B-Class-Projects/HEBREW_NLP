עתידן של 80 מנקות באוניברסיטת תל אביב שהקימו ועד עובדים יוכרע באפריל
אגודת הסטודנטים דורשת מהאוניברסיטה להמשיך בהעסקת המנקות גם אם החוזה של הקבלן לא יוארך
80 עובדות העוסקות בניקוי בנייני אוניברסיטת תל אביב נמצאות באי ודאות לגבי המשך העסקתן בקמפוס לאחר חודש אפריל .  העובדות התארגנו בעבר במסגרת ההסתדרות והקימו ועד עובדים .  התארגנות המנקות ,  שבאה ביוזמת אגודת הסטודנטים ,  באה בעקבות החשש שלהן לעתידן התעסוקתי ,  שכן הנהלת האוניברסיטה הוציאה מכרז חדש לחברות הקבלן העוסקות בשירותי ניקיון.עד כה הועסקו עובדות אלה במשך שנים רבות בשכר נמוך בשל תנאים נמוכים שנכללו במכרזים שהנהלת אוניברסיטת תל אביב פרסמה .  בהסתדרות ובאגודת הסטודנטים דורשים שאותן מנקות ימשיכו לעבוד באוניברסיטה גם במידה שהחברה הקבלנית באמצעותה הן מועסקות ,  לא תזכה במכרז החדש הצפוי להתפרסם.באגודת הסטודנטים אומרים שהחל ב-1 באפריל הקרוב לא ידוע מה יעלה בגורל העסקתן של המנקות באוניברסיטה ,  רובן אמהות המועסקות בשכר מינימום .  הן אינן יודעות מה יעשו לאחר יציאת חברת אבידר מהקמפוס .  בשבוע שעבר קיבלו המנקות הודעה ולפיה הן יועברו למקום עבודה אחר ובאם הן לא יהיו מעוניינות בכך ,  החברה תראה בכך כהתפטרות מצידן .  כלומר ,  הן לא יהיו זכאיות לפיצויי פיטורים.יו"ר אגודת הסטודנטים ,  שחר בוצר ,  אמר : " אגודת הסטודנטים החליטה לא לעצום עיניים בכל הנוגע לתנאי העבודה בקמפוס ,  בכלל זה תנאי העבודה של המנקות והחליטה להתערב ישירות לטובתן .  אנו בתחילתו של תהליך שבסופו המנקות ישארו באוניברסיטה ושכרן והתנאים הסוציאליים המגיעים להן לא ייפגעו ". 

עתידן של 80 מנקות באוניברסיטת תל אביב שהקימו ועד עובדים יוכרע באפריל
אגודת הסטודנטים דורשת מהאוניברסיטה להמשיך בהעסקת המנקות גם אם החוזה של הקבלן לא יוארך

