פעילי  " מסיבות התה "  בארה"ב :  אובמה צריך לטפל רק בתעסוקה ולא להתערב ביתר הנושאים
סקר בלומברג :  90% מהפעילים  - " ארה"ב סוציאליסטית ";  70%  - " הממשל צריך לדאוג לתעסוקה "
 פעילי  " מסיבות התה "  בארה"ב ,  שהחלו בהפגנות מחאה בעקבות כניסתו של ברק אובמה לבית הלבן והופכים בהדרגה לכוח משמעותי בפוליטיקה האמריקאית ,  דורשים מהממשל הפדרלי לא להתערב בחייהם למעט כאשר מדובר ביצירת מקומות עבודה ,  דיווחה סוכנות הידיעות בלומברג .  למעלה מ-90% מתומכי מסיבות התה שהשתתפו בסקר חדש של בלומברג העריכו כי ארה"ב נוטה יותר לסוציאליזם מאשר לקפיטליזם ,  כי הממשל הפדרלי מנסה לשלוט בהיבטים רבים מדי מחייהם הפרטיים ,  ושהחלטות רבות יותר צריכות להתקבל ברמת המדינות במקום ברמת השלטון הפדרלי .  עם זאת ,  70% מתומכי תנועת מסיבות התה ,  אשר אירגנה השבוע הפגנות נגד הרפורמה במערכת הבריאות שקידם אובמה ,  רוצים שהממשל הפדרלי יפעל ליצירת מקומות עבודה .  הם גם רוצים שהממשל יפעל להגבלת כוחה של וול סטריט ,  וכמחציתם אמרו כי הממשל צריך לפעול להגבלת הבונוסים במגזר הפיננסי .  למעלה מ-80% מהנסקרים אמרו כי הגדלת מעורבות הממשל בכלכלה מהווה איום משמעותי .  90% אחוז מהנסקרים אמרו כי הכיוון בו מתקדמת ארה"ב הוא שגוי ושיעור כמעט דומה הטילו ספק ביכולת הממשל למצוא את הפתרונות הנדרשים .  הדאגה העיקרית שלהם היתה העלייה בהוצאות הממשל והגירעון בתקציב - יותר משליש מהנסקרים ציינו אותם במקור הדאגה העיקרי .
 
פעילי  " מסיבות התה "  בארה"ב :  אובמה צריך לטפל רק בתעסוקה ולא להתערב ביתר הנושאים
סקר בלומברג :  90% מהפעילים  - " ארה"ב סוציאליסטית ";  70%  - " הממשל צריך לדאוג לתעסוקה "
 
