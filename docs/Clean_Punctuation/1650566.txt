אנגליה :  טרי עובד עם הראש
שער נגיחה של טרי קבע 0:2 לצ'לסי על סטוק ומפגש עם אסטון וילה בחצי הגמר .  פורטסמות מחכה לטוטנהאם או פולהאם
לאחר שפורטסמות היתה לעולה הראשונה לחצי גמר הגביע האנגלי אמש  ( שבת )  ,  ובזמן שטוטנהאם ופולהאם ייאבקו בדרבי לונדוני חוזר על השגת הכרטיס הנוסף ,  שוחקו הערב שני המשחקים הנותרים במסגרת רבע גמר המפעל ההיסטורי .  בראשון ,  ביצעה אסטון וילה קאמבק נהדר מול רדינג ,  כששבה מפיגור 2:0 על מנת לנצח 2:4 ולהדיח את הסינדרלה בטרם עת .  במשחק השני גברה צ'לסי 0:2 על סטוק סיטי בלונדון ,  כדי לזכות בכרטיס משלה לארבע האחרונות .
 בינתיים ,  כבר התקיימה הגרלת משחקי חצי הגמר שיתקיימו בוומבלי ב-10 וב-11 באפריל .  מפגש פיקנטי בין גרנט לצ'לסי ייאלץ לחכות לגמר שכן פורטסמות תפגוש את מנצחת המשחק החוזר בין טוטנהאם לפולהאם ואילו צ'לסי הוגרלה למפגש מסקרן מול אסטון וילה .  
רדינג - אסטון וילה 4:2
אחרי ההפסד הכואב למנצ'סטר יונייטד בגמר גביע הליגה לפני שבוע ,  קיוו שחקניו של מרטין אוניל להתאושש מנטלית על מנת לעשות צעד לקראת ביקור נוסף בוומבלי .  מנגד ניצבו 23 אלף צופים ורדינג אחת ,  שמאכזבת עד כה העונה בליגת המשנה ,  אך במסגרת הגביע כבר הצליחה להדיח את ברנלי וליברפול .  הערב ,  למשך 42 דקות ,  היא היתה קרובה מאוד לחולל הפתעה נוספת .  אבל רק קרובה .
 מנג'ר המארחת ,  בריאן מקדרמוט ,  שמח לקבל בחזרה את חלוץ נבחרת אירלנד ,  שיין לונג ,  שהחמיץ את ארבעת המשחקים האחרונים של רדינג לאור הרחקה ,  ולונג חזר ,  ובגדול .  החלוץ בן ה-23 נגח את ה-0:1 של המארחת בדקה ה-27 ,  והכפיל את התוצאה בדקה ה-42 .  וילה ירדה מדוכדכת לחדרי ההלבשה ,  אך יצאה מהם קבוצה אחרת לגמרי .  אשלי יאנג פתח את המחצית השניה בסערה ,  כשצימק ל-2:1 בדקה ה-47 ,  וארבע דקות מאוחר יותר השווה ג'ון קארו ל-2:2 ממרכז הרחבה .  רדינג ההמומה ניסתה להגיב ,  אך במקום המופע של החלוץ הנורווגי הבינלאומי נמשך ,  ובדקה ה-57 הוא השלים את המהפך של הקבוצה מבירמינגהאם .  אלא שאת המילה האחרונה שמר קארו לתוספת הזמן ,  אז הוכשל ברחבה וקם על מנת לבעוט את הפנדל חזק ,  מדויק ,  והחלטי .  2:4 לאורחים בסיום ,  שמצטרפים לפורטסמות אל מעמד ארבע האחרונות במפעל .
 קבוצתו של אנצ'לוטי ראתה אתמול את מנצ'סטר יונייטד מטפסת אל המקום הראשון בטבלה ,  כשהיא יודעת שהיא הולכת להישאר שם לפחות בימים הקרובים ,  בגלל משחקה של צ'לסי בגביע .  סטוק הגיעה אחרי ההפסד לארסנל ,  שקטע לה רצף של שישה ללא הפסד בליגה ,  והיא קיוותה להפתיע בסטמפורד ברידג' בכדי להמשיך את העונה המוצלחת שלה .  במחצית הראשונה הצליחו האורחים להחזיק מעמד ,  כשהם מונעים מדרוגבה ואנלקה למצוא את הרשת ,  אבל המזל שלהם אזל בדקה ה-35 .  
מאלודה הרים כדור קרן ,  זה נהדף לאחור אל פרנק למפרד ,  שירה טיל לכיוון השער .  הכדור פגע באחד משחקני סטוק ,  הטעה את השוער ,  והלך כל הדרך אל הרשת .  רגע לפני המחצית קיבל דרוגבה הזדמנות נהדרת ,  אבל את הבעיטה שלו הצליח סורנסן להדוף .  סטוק קיוותה לחזור למשחק ,  אבל בדקה ה-67 ספגה את השני ,  כשמי אם לא ,  ג'ון טרי ,  התכבד לכבוש .  הפעם היה תורו של לאמפרד להרים את הקרן ,  והבלם נגח מצויין פנימה .  6 דקות לסיום קיבל קאלו הזדמנות לשים את השלישי ,  כשפרץ מהאגף והגיע אחד על אחד מול סורנסן ,  אבל השוער קלט היטב .
 במשחק נוסף בליגה :  
אברטון - האל 1:5לאברטון :  מיקל ארטטה  ( 17 ,  39 )  ,  ריצ'רד גרסיה  ( עצמי ,  51 )  ,  לנדון דונובן  ( 82 )  ,  ג'ק רודוול  ( 86 ) להאל :  טום קיירני  ( 32 ) 

אנגליה :  טרי עובד עם הראש
שער נגיחה של טרי קבע 0:2 לצ'לסי על סטוק ומפגש עם אסטון וילה בחצי הגמר .  פורטסמות מחכה לטוטנהאם או פולהאם

