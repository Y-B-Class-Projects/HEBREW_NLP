מפגינים חסמו את בניין הבורסה באתונה במחאה על פעולות הממשלה
המסחר בבורסה היוונית מתנהל בצורה מקוונת ;  הבורסה יורדת ב-0.1%
חברים בארגוני סחר ביוון חסמו את הגישה לבורסת המניות באתונה ,  במחאה על הקיצוצים עליהם הודיעה ממשלת יוון במטרה להקטין את הגירעון התקציבי .  יורגוס פרוס אחד ממארגני השביתה ,  אמר כי הממשלה היוונית פוגעת בבעלי ההכנסות הנמוכות ביוון בצורה בלתי הוגנת : " בניין הבורסה לא ייפתח היום .  אנחנו מאמינים שמדדי השוק - מדד של צמיחה - צריכים לעצור גם היום ". מארגני המחאה ,  בעידודה של מפלגת הקומוניסטים היוונית ,  הודיעו כי הם מתכוונים להמשיך ולחסום את הבורסה ,  אך מנהלי הבורסה הודיעו כי המסחר מתנהל היום כרגיל הודות למסחר המקוון .  כעת יורדת בורסת אתונה ב-0.1%.חסימת בורסת המניות היוונית מגיעה 24 שעות לפני פתיחתה של שביתה כללית של ארגוני העובדים ביוון .  השביתה צפויה לעכב את השירותים הציבוריים במדינה ולקרקע טיסות.ב-11 בפברואר נערכה השביתה הכללית הראשונה בסדרת שביתות ביוון נגד צעדי הקיצוץ הקשים שהוטלו על ידי הממשלה ,  אשר מנסה להיחלץ מהמשבר הכלכלי המאיים על אירופה .  המדינה שותקה כשחוואים חסמו דרכים וכל נמלי התעופה ,  והשירותים הציבוריים נסגרו.השביתה היא הפרק הנוכחי בסיפור ארוך .  שנים של בזבוז פרוע ,  הלוואות בריבית נמוכה ,  אי ביצוע רפורמות פיננסיות ושחיתות עמוקה הותירו את יוון חשופה לנזקי המשבר הכלכלי .  הממשלה הסוציאליסטית בראשות יורגוס פפנדריאו ,  ירשה חלק גדול מהמשבר עם עלייתה לשלטון באוגוסט ,  אך כמעט לא עשתה דבר לתיקון המצב ,  מאחר שהסוציאליסטים הבטיחו במסע הבחירות לא לקצץ בהוצאות הממשלה.כעת נאלץ פפנדריאו להפר את ההבטחה .  הוא העלה את המסים על הדלק ,  הטבק והאלכוהול ואת גיל היציאה לפנסיה בשנתיים ,  ובעיקר הודיע על קיצוצי שכר במגזר הציבורי ועל תקנות חדשות ונוקשות נגד משתמטים מתשלום מסים .
 
מפגינים חסמו את בניין הבורסה באתונה במחאה על פעולות הממשלה
המסחר בבורסה היוונית מתנהל בצורה מקוונת ;  הבורסה יורדת ב-0.1%

