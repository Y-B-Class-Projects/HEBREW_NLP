שיגעון גדלות ? 
כשאמצע מעונת ה-NBA כבר מאחורינו ,  הגיע הזמן לנסות להבין את הפלוסים והמינוסים של ארבע הקבוצות שרוצות לענוד טבעת
עונת ה-NBA מתחילה לקבל צורה ברורה .  כמו תמיד יש כמה הפתעות נחמדות לצד אכזבות בולטות ,  אבל בגדול - זו הצורה לה ציפינו .  במערב הלייקרס פתחו פער ומאחוריהם יש מאבק נפלא על כל מקום בפלייאוף ,  במזרח יש ארבע גדולות ,  ארבע בינוניות ,  שש נמושות וניו ג'רזי ,  שנמצאת בקטגוריה בפני עצמה .  אם בפתיחת העונה דיברנו על חמש גדולות שביצעו שינויים מעניינים בקיץ ושווה לעקוב אחריהן ,  בינתיים נשארנו עם ארבע ;  סן אנטוניו לא מתחברת והאור בקצה המנהרה מבחינתה הוא שתיכף מגיעים לאולסטאר .  לכן ,  כתבה זו תתמקד רק בארבע הקונטנדריות האמיתיות היחידות שנשארו לנו ותעסוק ,  בעיקר ,  בהשתלבות השחקנים החדשים ובמסקנות ראשונות לקראת הפלייאוף .
 הבשורות הטובות :
 האלופה נראית כמו שאלופה צריכה להיראות כשהיא מגנה על התואר שלה :  מהרגע הראשון של העונה הלייקרס בצמרת הגבוהה ,  בשליטה מוחלטת בקונפרנס וכבר עכשיו ברור שזו תהיה הפתעה גדולה אם הם לא יגיעו לגמר שלישי ברציפות .  קובי ?  טוב מתמיד .  בחודש האחרון הוא משחק עם פציעה אבל עד אז זו הייתה העונה המרשימה בקריירה המרשימה שלו ;  ארטסט ?  שדרג את ההגנה הקבוצתית ולומד להשתלב כרול פלייר ,  כמעט לא לוקח זריקות מיותרות ולא מנסה דברים שהוא לא מסוגל .  גאסול ?  ממשיך להיות הסנטר הטוב במערב וכשהוא לא משחק אנדרו ביינום מחליק בקלות לנעליים שלו .  תוסיפו לזה את שאנון בראון ,  שמתחיל להיראות כמו מחליף ראוי ,  וקיבלתם את השורה התחתונה :  ללייקרס יש את אחת ההתקפות הטובות בליגה ואחת ההגנות הטובות בליגה ,  ולא פחות חשוב - הם החזירו לעצמם את אלמנט ההרתעה .  כן ,  ממש כמו בימים הגדולים של שאקובי .
 הבשורות הרעות :
 עד ההתעוררות של בראון ,  הספסל היה אחד החלשים בליגה .  למאר אודום ממשיך להיות הרבה פחות יעיל כשחקן שישי מאשר כשחקן חמישייה ,  ג'ורדן פארמר וסאשה וויאצ'יץ' לא מתפקדים כבר שנה וחצי .  מלבד זאת ,  עדיין לא נמצאה דרך לשחק באופן אפקטיבי עם גאסול וביינום ביחד .  אמנם במשחקים האחרונים יש שיפור בתחום אבל זה הרבה בגלל רצף משחקים מול הגנות רכות ,  ולאו דווקא מצביע על חיבור אמיתי .  במשחקים מול קבוצות רציניות שלישיית שחקני הפנים המוכשרת לא מצליחה למצות את הפוטנציאל המשותף .  ארטסט מצוין בהגנה אבל בקושי פקטור בהתקפה ,  וכרגע לא נראה שהוא יצליח לשחזר את היכולת הנפלאה של טרבור אריזה מהפלייאוף הקודם .  בחודש האחרון הלייקרס הפסידו שישה מעשרת המשחקים שלהם מול קבוצות במאזן חיובי ,  כולל שני הפסדים לקליבלנד .  אבל כל אלה עשויים להיות פינאטס לעומת הצרה האמיתית  הבריאות .  קובי שוחק את עצמו מוקדם מדי ,  גאסול כבר הפסיד שתי תקופות ועם שילוב של קבוצה ונבחרת שמגיעות הכי רחוק הגוף הענק שלו לא מקבל מנוחה הכרחית ,  אצל ביינום הפציעה הגדולה בשנתיים האחרונות הגיעה פחות או יותר בשנייה זו .  מבין ארבע הגדולות ,  רק בבוסטון המצב הבריאותי נראה מפחיד יותר ,  וזה לאו דווקא מעודד .
 הבשורות הטובות :
 מישהו זוכר שבתחילת העונה דיברו על משבר נוראי וקבוצה שלא מצליחה להתחבר ?  ובכן ,  מאז הקאבס השתלטו על המקום הראשון בליגה למרות לוח משחקים קשה ,  מול הגדולות הם ניצחו פעמיים את הלייקרס ובאורלנדו  ( שתי קבוצות מולן התקשו בשנה שעברה )  והפסידו בבית לבוסטון במשחק הפתיחה .  ואם בעונה שעברה הגבוהים של הלייקרס ואורלנדו חגגו מול קליבלנד ,  השנה הם לא עשו כלום ,  כאשר לשאקיל אוניל יש חלק חשוב בכך .  הדיזל ,  אם כך ,  עושה בדיוק מה שהקאבס צריכים ממנו :  משנה משחקים גדולים .  לכן לאף אחד לא אכפת שבשאר הזמן הוא לא תורם יותר מדי .  גם הרכש הנוסף ,  בדמות אנתוני פארקר וג'מאריו מון ,  הוסיף עומק וגיוון לקבוצה ,  כשהשניים כבר הוכיחו את עצמם בשמירה על קובי בריאנט .  יחד עם השתפרותו הנאה של ג'יי ג'יי היקסון ,  התקבצה לה סביב לברון החבורה השלמה והעמוקה ביותר שאי פעם הייתה בחיקו .  וכל זה בלי הטרייד המשמעותי הנוסף  ( השם החם הוא אנטואן ג'יימיסון )  ,  שבהחלט עשוי להגיע בחודש הקרוב .  
הבשורות הרעות :
 ובכן ,  גם בעונה שעברה זה נראה מצוין בשלב הזה .  אין מה לעשות ;  עד שלא נראה את הכל עובד גם בפלייאוף לא נוכל לדעת אם הקבוצה הזו מספיק טובה .  לעומת בוסטון והלייקרס ,  קליבלנד עדיין לא הוכיחה את זה לעצמה .  כשהקאבס מעט נלחצים הם חוזרים לתת את הכדור ללברון ולברוח הצידה .  מו וויליאמס הוא עדיין היחיד שמסוגל לייצר לעצמו מצבי זריקה באופן אפקטיבי פרט ללברון ,  ועדיין מדובר בשחקן שלא הוכיח שיש לו מה שצריך ברגעים החשובים באמת .  קליבלנד אמנם בנויה טוב יותר להתמודדות עם אורלנדו והלייקרס ,  אבל אם הם יתקלו בבוסטון יהיה להם קשה מאוד עם האופציה של גבוהים שקולעים מבחוץ ;  קשה לדמיין את שאקיל או אילגאוסקס רודפים אחרי ראשיד וואלאס או גארנט .  וכל זה בלי להזכיר את מייק בראון ,  שיצטרך ,  שוב ,  להוכיח שהוא לא רק מאמן של עונה רגילה .
 הבשורות הטובות :
 כשהם בריאים הם כנראה הקבוצה הטובה ב-NBA .  לפני הפציעה של גארנט הייתה להם תקופה חלומית של 14 נצחונות והפסד ,  כולל נצחונות בסן אנטוניו ואורלנדו ,  ואם הם יצליחו להגיע בכושר הזה לפוסט סיזן הם יכולים להיות פייבוריטים גם בלי ביתיות .  רייג'ון רונדו התחיל את העונה מהוסס מאוד בכל הקשור לקליעה ,  אבל מצא את היד ובחודשיים האחרונים הוא משחק כמו האולסטאר שהוא תיכף יהיה .  יחד איתו לבוסטון יש כבר ארבעה גדולים ולידם קנדריק פרקינס ,  שרק נהיה יותר ויותר יעיל ,  ראשיד וואלאס ,  שמתחיל למצוא את המקום שלו בקבוצה ,  ומספיק שחקנים משניים כדי למצוא מישהו שייתן דקות יעילות מהספסל .  תשקללו הכל ,  וקיבלתם קבוצה ללא חור הגנתיים ועם שלל כלים התקפיים מכל סוג .  כשזה נראה כך ,  בוסטון לא מפחדת מאף קבוצה .  הן ,  בדרך כלל ,  מבועתות ממנה .  
הבשורות הרעות :
 יש בעיקר בשורה רעה אחת - שתי המילים הראשונות בפסקה הקודמת .  האם ריי אלן ,  פול פירס וקווין גארנט המזדקנים יצליחו להגיע בריאים ובכושר לפלייאוף ?  לא בטוח .  KG ,  למשל ,  נגמר לקראת סוף העונה שעברה ולא שיחק בפוסט סיזן ,  השנה הוא כבר הפסיד כמעט חודש ורק עכשיו חוזר .  מאיירון מן הוא הפך לשחקן שאין דרך לדעת אם ואיך הוא יגיע לחודש מאי .  פירס היה חלש מאוד בפלייאוף שעבר והתחושה הייתה שזו תוצאה של שחיקה ,  אז האם הוא עדיין בנוי לעונות של 100 משחקים ?  ואחרון חביב ,  ריי אלן ,  חווה כרגע את העונה הגרועה ביותר שלו מאז שנות התשעים של האלף הקודמת .  הוא יהיה השנה בן 35 וקשה מאוד לדעת מה ממנו יישאר לפלייאוף .  מספיק שאחד מהשלושה יגיע לפוסט סיזן פצוע ,  מותש או פשוט לא בכושר ,  והסיכויים של בוסטון לצאת מהמזרח יהפכו לקלושים .  יכול להיות שחלון ההזדמנויות של השלישייה נסגר אחרי האליפות האחרונה .
 הבשורות הטובות :
 קצת קשה למצוא סיבות לאופטימיות עבור אורלנדו לאחרונה ,  אז בואו לא נשכח שגם בעונה שעברה היו להם תקופות לא טובות במהלך העונה ,  כולל ממש לפני הפלייאוף ,  וזה לא מנע מהם מלהתחבר ברגע האמת .  הפעם ,  אם זה יתחבר ,  זה יכול להיות אפילו מוצלח יותר .  בעוד שוינס קרטר מתקשה להשתלב ,  דווקא השחקנים מסביב מספקים את הסחורה בגדול .  מאט בארנס נראה כמו שחקן חמישייה לגיטימי ,  בעוד ג'ייסון וויליאמס ,  ריאן אנדרסן וברנדון באס היו שם כשהיו צריכים אותם .  יחד עם מייקל פייטרוס ,  מרצ'ין גורטאט וג'יי ג'יי רדיק ,  לסטן ואן גנדי יש את הצוות המסייע הטוב בליגה והוא יכול לשחק בכל סוג של הרכב שבא לו ,  ולהשאיר כמות אינסופית של ג'וקרים להעלות מהספסל .  אם השחקנים המובילים יתחברו כמו בסוף העונה שעברה ,  הספסל בהחלט יכול להיות הקלף הסודי של אורלנדו בפלייאוף .
 הבשורות הרעות :
 אם הגדולים מתכוונים להתעורר ,  כדאי שיתנו אות חיים בקרוב .  דוויט הווארד זורק פחות וקולע פחות השנה ,  כאשר הוא ממש לא מצליח להפוך לכלי התקפי דומיננטי באמת ובניגוד לעונה שעברה ,  הפעם לשאר הגדולות יש כלים להתמודד מולו .  ואפרופו עונות גרועות ,  וינס קרטר נמצא בעיצומה של הגרועה מכולן מבחינתו .  הוא קולע בינואר פחות מ-10 נקודות בפחות מ-30 אחוזים מהשדה ואי אפשר להימנע מהשאלה אם הסיפור הזה פשוט גדול עליו .  גם רשארד לואיס ,  אגב ,  לוקח על עצמו הרבה פחות בלי שום תירוץ נראה לעין .  תזרקו פנימה את ג'אמיר נלסון ,  שלא מצליח לחזור ליכולת של לפני הפציעה בעונה שעברה והספיק להיפצע גם השנה ,  וקיבלתם ברוך של ממש .  כדי לדבר ברצינות בפלייאוף אורלנדו תצטרך שלפחות שלושה מהארבעה האלה ישתדרגו באופן משמעותי .  אפשרי ?  בהחלט .  סביר ?  כרגע ,  לא ממש .
 
שיגעון גדלות ? 
כשאמצע מעונת ה-NBA כבר מאחורינו ,  הגיע הזמן לנסות להבין את הפלוסים והמינוסים של ארבע הקבוצות שרוצות לענוד טבעת

