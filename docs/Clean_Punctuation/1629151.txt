15 מפעלים קיבוציים ינפיקו בבורסה או יכניסו שותף עסקי ב-2010 
 >  >  כ-15 מפעלים קיבוציים ינפיקו בבורסה מניות לציבור או יכניסו שותפים עסקיים ב-2010 - כך עולה מהערכות בפירמת רו"ח bdo זיו האפט .  מאז 1993 הונפקו בבורסה 18 מפעלי תעשייה קיבוציים ,  ובכ-50 נוספים הכניסו הקיבוצים שותפים אסטרטגיים ופיננסיים בהיקפים של 20-50 מיליון שקל לכל מפעל .  רו"ח יואל טולדנו שותף בפירמת bdo זיו האפט ,  המשמשת 60 קיבוצים ו-50 מפעלי קיבוצים ,  מסר את הנתונים לקראת כנס מנהלים עסקיים בקיבוצים המתקיים היום .  לדבריו ,  בעשור האחרון התרחשה בקיבוצים מהפכה מבנית וארגונית במטרה להתאימם לדרך שבה מתנהלים עסקים מחוץ לקיבוצים ,  ובין השאר ,  80% מהקיבוצים ביצעו הפרדה ניהולית ,  משפטית וחשבונאית בין הקהילה לעסקיה  ( "תיאגוד ")  .  מדובר בשינוי מבני מרחיק לכת ,  המכוון בעיקר לצורך הגנה על הקהילה מפני נושים במצב שבו עסקי הקיבוץ נקלעים לחובות .  טולדנו הוסיף כי כ-30% מהקיבוצים הפריטו את הנכסים העסקיים לחבריהם באמצעות הקצאת מניות לחברים ב"אגודת אחזקות "  שהקימו ,  ואשר מחזיקה בבעלות על עסקי הקיבוץ השונים .  לדבריו ,  הוא צופה כי הנפקת אגודת האחזקות תהווה כלי חדשני ובעל פוטנציאל לגיוס כספים שיאפשרו את התרחבות המגזר העסקי בקיבוצים .
 
15 מפעלים קיבוציים ינפיקו בבורסה או יכניסו שותף עסקי ב-2010 
nan
