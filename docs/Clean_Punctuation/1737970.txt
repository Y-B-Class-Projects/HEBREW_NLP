מייקל דאגלס הפסיד במשבר הפיננסי 58 מיליון דולר
כוכב סרטי  " וול סטריט "  סיפר בראיון כי הפסיד 40% מהונו ;   " אני מכיר הרבה אנשים שהפסידו הכל "
 השחקן מייקל דאגלס ,  אשר נודע בתפקידו כסוחר תאב הבצע גורדון גקו בסרט  " וול סטריט ",  הפסיד קרוב ל-60 מיליון דולר ,  או כמעט מחצית מכספו ,  במפולת בשוקי המניות במהלך המשבר הפיננסי . " הפסדתי 35% עד 40% מההון האישי שלי .  חטפתי כהוגן ,  זאת היתה מהלומה רצינית ",  אמר דאגלס - אשר חזר לתפקיד גורדון גקו בסרט ההמשך  " וול סטריט 2 :  הכסף מדבר "  שעלה לאקרנים בסוף השבוע בארה"ב - בראיון לאתר החדשות  " מונסטרס אנד קריטיקס ". "זה היה מקרה קלאסי של אייל שקופא במקומו מול אורות פנסי מכונית שדוהרת לקראתו ",  המשיך דאגלס . " לא ידעתי מה לעשות עם העצות שקיבלתי .  היו כמה נפילות ענקיות וזה פשוט נמשך ,  ועד שהיית מתעורר בבוקר למחרת היו אנשים שהפסידו עד 60% מההון האישי שלהם .  אני מכיר הרבה אנשים שהפסידו הכל ".  אתר  " ביזנס אינסיידר "  ציין כי ההון השווי של דאגלס הוא כ-145 מיליון דולר ,  וכי הפסד של 40% משמעו כי השחקן הפסיד 58 מיליון דולר .  התפקיד של גורדון גקו - שנודע באמרתו המפורסמת  " תאוות בצע זה טוב "  - זיכה את דאגלס באוסקר על תפקידו בסרט  " וול סטריט "  של אוליבר סטון משנת 1987 .
 
מייקל דאגלס הפסיד במשבר הפיננסי 58 מיליון דולר
כוכב סרטי  " וול סטריט "  סיפר בראיון כי הפסיד 40% מהונו ;   " אני מכיר הרבה אנשים שהפסידו הכל "
 
