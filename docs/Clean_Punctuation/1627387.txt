2009 בירושלים ובמרכז :  שנה שהתחילה ממשבר ומסתיימת עם גידול בעסקים חדשים
מנהלי מ.ט.י בירושלים ובמרכז מספרים על עלייה בפונים להקמת עסקים ,  על אף שנה הפכפכה
לקראת סיום השנה בדקנו עם המרכזים לטיפוח יזמות עסקית בירושלים ובמרכז איך עברה 2009 על העסקים הקטנים.מ.ט.י ראשון לציון - עלייה בעסקים שנפתחים בביתמוטי מורד ,  המנכ"ל ויו"ר פורום מ.ט.י : " השנה היו לנו כ-1,500 פונים ,  גידול של כ-35% לעומת השנה הקודמת .  הקשיים העיקריים היו קשיי נזילות ,  ירידה במכירות ובקשות למימון .  היו גם חלק קטן של בעלי עסקים שהגיעו להחלטה לסגור את העסק ופנו בבקשה לברר איך לעשות זאת בצורה נכונה ". לדבריו ,  פנו בעלי עסקים בעיקר מענפי המסחר והשירותים . " בדרך כלל פונים אלינו יותר מענפי השירותים וראינו שמי שנפגע יותר השנה היו הסוחרים .  מבין הפונים כ-75% היו יזמים שהגיעו ליזמות מחוסר אלטרנטיבה ,  אם בעקבות פיטורים או אבטלה והחליטו לנסות לבדוק אפשרות הקמת עסק ". "אושרו אצלנו כ-70 הלוואות בסכום כולל של כ-8 מילון שקלים .  הרגשנו יותר זהירות השנה באישור הלוואות ,  גם מאחר ולבעלי העסקים היה קושי לספק ערבויות ". מורד מציין כמה תופעות בולטות השנה :  היו הרבה יותר עסקים חדשים שמתחילים את העבודה מהבית ,  עסקים שלא דורשים השקעות גדולות והסיכון אצלם קטן .  היתה גם עלייה בתושבים חוזרים ועולים שפנו להקמת עסקים .  היה חיזוק מגמה מהשנים האחרונות של עסקים חדשים שפונים יותר לתחומי השירותים לעומת תחומי המסחר והתעשייה .  והיו גם יותר קשיים של עסקים שמספקים מותרות ". "דוגמה לסיפור הצלחה הוא של יזמית שעלתה מאגליה לפני כשנה וחצי .  היא הקימה עסק להפקה וארגון של אירועים וסיורים לתיירים במקומות אטרקטיביים .  היא הצליחה להגיע למחזורים מרשימים תוך זמן קצר והיא גם מעסיקה עוד עובדים ". מ.ט.י רעננה - בעיקר יוזמות להקמת עסקים חדשיםמיקי כהן ,  המנכ"ל : " השנה היו לנו כ-2,400 פונים חדשים ,  עלייה של 5% משנה קודמת .  70% מהפונים היו כאלה שרצו להקים עסק חדש .  השאר היו בעלי העסקים שנתקלו בבעיות פיננסיות ומימון וגם בעיות שיווק ומכירה .  יש התפלגות בסוגי העסקים כמו התפלגות העסקים במשק  70% נותני שירותים ו-30% מסחר וייצור .  רוב הבעיות היו בתחומי המסחר וייצור ".   " החלק הראשון של שנה היה קשה יותר ומספטמבר מרגע שהמשק שינה כיוון גם העסקים שינו כיוון ,  יותר ברמת האווירה .  היו יותר פניות מעסקים שחיפשו איך לנצל את השיפור ופחות פניות עם בעיות ,  אבל עדיין יש גם עסקים בבעיות .  אנחנו צופים להמשיך לקבל עסקים עם בעיות מהמשבר גם בשנה הקרובה ".   " אושרו אצלנו עד כה כ-100 הלוואות ויש עוד כ-80 בתהליכים .  הסכום הכולל של ההלוואות עומד על כ-20 מילון שקלים .  הקרנות שאנחנו עובדים איתם בעיקר הן האגודה הישראלית להלוואות ללא ריבית  ( ifla )  ,  הקרן בערבות המדינה וקרן לעולה העצמאי ,  כי יש אצלנו הרבה פעילות של עולים ". "ראינו הרבה התחלות חדשות בתחום הטכנולוגי ,  ואנחנו נערכים לקפיצה רצינית בתחום .  ההישג הגדול שלנו הוא שהצלחנו לפתוח 1000 עסקים חדשים ,  יותר מבשנים קודמות ודווקא בתקופה הפכפכה ".  מ.ט.י מרכז - בעיות תזריםאיריס פלד ,  המנכ"ל : " השנה היה אצלנו גידול של כ-20% בפניות החדשות ביחס לשנה קודמת .  אנחנו מטפלים באוכלוסיה באזור המרכז- ר"ג ,  גבעתיים ,  בני ברק ומתמחים גם באוכלוסיה החרדית .  פנו מכל מגוון העסקים ורוב הפניות היו עם בעיות תזרים ומימון ,  ובעיות ניהול וגיוס עובדים .  אושרו אצלנו כ-100 הלוואות ,  בסכום כולל של 5 מילון שקל ".   " דוגמא לסיפור הצלחה השנה הוא הקמת מכון קוסמטיקה .  ליווינו אותה החל משלב ההתלבטות ובנינו איתה תוכנית עסקית שנראתה מבטיחה .  היא פתחה מכון לפני שמונה חודשים ומאז היא מעסיקה שבע נשים ועושה חיל .  היא הגדילה הכנסה בכ-30% לעומת התקופה שעבדה בבית והתחילה לראות רווחים ".  מ.ט.י ירושלים - שינוי מגמה לכיוון אופטימיגולן טובי ,  הסמנכ"ל : " השנה פנו אלינו כ-3,400 פונים ,  גידול של כ-2% משנה קודמת .  פנו אלינו לקבלת יעוץ עסקי ולעזרה בקבלת מימון ,  בעיקר להון חוזר ,  ונרשמה עלייה של 10% בפניה לעזרה במימון ". "במחצית הראשונה של השנה פנו יותר עסקים בקשיים ובמחצית השנייה התמונה השתנתה - מספר הפניות עלה מאוד ,  במיוחד בחודש נובמבר ,  ופנו הרבה יותר יזמים שמעוניינים להקים עסקים חדשים ופחות בעלי עסקים בקשיים ". "אושרו אצלנו כ-120 הלוואות בסכום כולל של 10.5 מיליון שקל .  היו גם עשרות פניות מסוחרים במרכז העיר שנפגעו מעבודות ההקמה לרכבת הקלה ופיתחנו עבורם עם קרן קורת ועם האגודה הישראלית להלוואות ללא ריבית  ( ifla )  שני מסלולים מיוחדים עם תנאים טובים מאוד ".   " דוגמא לסיפור הצלחה הוא של יזם שהקים באזור שוק מחנה יהודה בית מאפה למאפים גרוזיניים יחודיים .  הוא תמיד אפה בבית והחליט לפתוח עסק .  למרות הקשיים בגיוס מימון הצלחנו לסוף לקבל הלוואה טובה מאוד עבורו בלי מועד פירעון קבוע מראש מקרן נתן .  הוא מקבל ייעוץ ולווי צמוד ,  ובחודשיים שהוא פתוח הוא מראה תוצאות טובות ". 

2009 בירושלים ובמרכז :  שנה שהתחילה ממשבר ומסתיימת עם גידול בעסקים חדשים
מנהלי מ.ט.י בירושלים ובמרכז מספרים על עלייה בפונים להקמת עסקים ,  על אף שנה הפכפכה

