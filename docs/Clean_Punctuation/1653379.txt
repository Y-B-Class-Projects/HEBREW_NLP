תערוכת מבשלים
התערוכה הראשונה לפודי'ס הישראלי יוצאת לדרך ,  ומביאה את מיטב השפים הישראלים לצד חידושים מהארץ ומחו"ל 
" מבשלים 2010 ",  תערוכת הקולינריה הלאומית ,  עתידה להיערך בין התאריכים ה- 14-16 באפריל ,  בגני התערוכה .  התערוכה תציג תחת קורת גג אחת את מיטב השפים ,  ההרצאות ,  הסדנאות והמותגים החדשים בענף .
 במשך שלושה ימים באפריל יתקיימו בתערוכה סדנאות בישול ,  הרצאות ,  סרטים ופעילות קולינרית על במה מרכזית מוקפת מסכי ענק .  מתחמי התצוגה יכללו אזור בעל אופי של שוק אירופי ,  אזור בישול חוץ ,  מתחם יין ועוד .
 אחד האירועים המרכזיים בתערוכה הוא הגעתו לישראל של ג'ורדי ארטל ,  השף והבעלים של מסעדת cinc sentits בלב ברצלונה ,  שזכתה בכוכב מישלן ,  זמן קצר לאחר שנפתחה ונחשבת לאחת מחמש המסעדות הטובות בספרד .  ארטל יערוך בתערוכה סדנת בישול חד-פעמית בניחוח קטלוני שתהיה פתוחה לקהל המבקרים .  לצד ארטל יציגו כמה מהשמות הבולטים בענף :  צחי בוקששתר ,  איל לביא ,  חוסאם עבאס ,  אורי שפט ,  מישי בלוג ,  רפי אהרונוביץ ועוד .  
בין המציגים ניתן למצוא את רשת חנויות DOMO ,  רשת Spices ,  Kitchenaid ,  חברת BSH שתשיק את סדרת מעבדי המזון של BOSCH וחברת רגבה .  את התערוכה ילווה ערוץ האוכל בשידורים ישירים ועדכונים מהתערוכה .
 נוסף לסדנאות בתערוכה עצמה , " מבשלים "  יוצרת גם פרויקט טרום תערוכה ועורכת סיורים קולינריים ברחבי הארץ .  
על הסיורים :  ניחוחות שוק לוינסקי - סיור שוק עם ד"ר דורית שנון ,  סיור קולינרי בעיר העתיקה עם השף יאיר פיינברג ושף קאמל ממסעדת 'אל אמרה' וגם סיור ביקבי בוטיק בחבל יואב/יהודה עם סומלייה מורן עשור .
 כרטיסים לתערוכה ניתן לקנות במכירה מוקדמת דרך האתר במחיר של 30 שקלים במקום 40 שקלים ולהירשם לאחת מהסדנאות הנערכות בתערוכה במחיר של 90 שקלים הכולל כניסה לתערוכה .
 
תערוכת מבשלים
התערוכה הראשונה לפודי'ס הישראלי יוצאת לדרך ,  ומביאה את מיטב השפים הישראלים לצד חידושים מהארץ ומחו"ל

