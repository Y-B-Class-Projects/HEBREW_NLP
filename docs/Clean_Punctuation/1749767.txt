השבבים המהירים של איזיצ'יפ עוזרים לה לצמוח מהר יותר מכל המתחרות
אחרי שבע שנים של הפסדים הצליחה איזיצ'יפ לעבור לרווח של עשרות מיליוני דולרים .  המניה ,  שדישדשה במשך שנים ,  הכפילה עצמה בשנה האחרונה .  החשש מאובדן הכנסות מהלקוח המרכזי ג'וניפר התפוגג בזכות זכייה במכרז של סיסקו .  החברה צופה כי 2015 תהיה שנת שיא
 >  >  באמצע אוקטובר פירסם בנק ההשקעות ברקליס סקירה חיובית על שוק ההון הישראלי .  מלבד חוות הדעת החיובית על שוק ההון המקומי ,  בברקליס הזכירו לטובה כמה מניות ישראליות .  אחרי המועמדות הרגילות בבורסה של תל אביב - כיל ,  בזק ,  בנק הפועלים וקבוצת דלק - הופיעה חברה ישראלית נוספת ,  שהיא קטנה יחסית לחברות האלו .  מדובר בחברת השבבים איזיצ'יפ הנסחרת בשווי של 2.3 מיליארד שקל  ( 640 מיליון דולר )  .  איזיצ'יפ סמיקונדקטור ,  יצרנית השבבים לרשתות תקשורת מיקנעם ,  הנסחרת בנאסד"ק ומדד ת"א 75 ,  פירסמה ביום חמישי את דו"חותיה הכספיים לרבעון השלישי 2010 בארה"ב .  החברה רשמה זינוק של 54% בהכנסות לעומת הרבעון המקביל ל-16.4 מיליון דולר תוך שהיא מכה תחזיות האנליסטים .  בשורה התחתונה סיכמה החברה את הרבעון עם רווח נקי של 4.5 מיליון דולר - יותר מפי שניים מברבעון המקביל .  בישראל השלימה מניית החברה עלייה של 115% מתחילת השנה ועד יום חמישי לפני המסחר .  בסוף ספטמבר הגיעה המניה למחיר שיא ,  לאחר דשדוש שנמשך כמה שנים .  ב-2009 עברה החברה להציג רווחים בשורה התחתונה אחרי שבע שנים של הפסדים .  ב-2009 רשמה החברה הכנסות של 40 מיליון דולר - זינוק של 100% מ-2007 וכמעט 400% מאז 2006 .  איזיצ'יפ מציגה מאגר לקוחות מרשים מהשורה הראשונה בעולם הטכנולוגיה ,  כגון סיסקו ,  ג'וניפר ,  אריקסון ו-zte הסינית .  סמנכ"ל הכספים של איזיציפ ,  דרור ישראל ,  ציין כי  " החברה מייצרת שבבים הפועלים במהירויות מאוד גבוהות של עד 100 gb  ( ג'יגביט )  .  אנחנו נחשבים למובילים בשוק מעבדי הרשת מהירים בתחום מטרו .  לחברה יש שלושה לקוחות מפתח ,  ובנוסף כ-30 לקוחות ,  ששמונה מהם הם מרכזיים ".  חברת ג'וניפר רשתות האמריקאית ,  הנסחרת לפי שווי של 16.7 מיליארד דולר ,  היתה הלקוח הגדול הראשון של החברה הישראלית .  היא הזמינה מעבדי np2 המיועדים לרשתות תקשורת העירוניות מטרו .  ב-2007 נכנסה לתמונה סיסקו ,  שנסחרת לפי שווי שוק של 130 מיליארד דולר ,  והזמינה טכנולוגיה חדשנית יותר של החברה ,  מעבדי np3 .  ואולם סיסקו אינה הלקוח הישיר של החברה ,  אלא מבצעת הזמנות דרך מרוול ,  כשאיזיצ'יפ עצמה נהנית מתמלוגים קבועים בגין כל שבב שהוזמן בידי סיסקו .  דניאל מירון ,  אנליסט בבנק ההשקעות הקנדי rbc ,  ציין בשבוע שעבר כי  " החברה נהנית מצורך גובר בשיפור והרחבה של תעבורת המידע .  המוצר של איזיצ'יפ מאפשר ליחידות תקשורת לבצע עיבוד תקשורת ,  למשל עיבוד תקשורת בתוך המתג .  70% מההכנסות מגיעות מסיסקו וג'וניפר  " כיום כ-35% מהכנסות החברה נובעות מסיסקו וכ-35% נוספים מג'וניפר .  מה שחשוב מבחינת החברה זו הרחבת תיק לקוחות שהתרחשה באחרונה .  עד כה החברה היתה תלויה מאוד בג'וניפר וסבלה מהסנטימנט השלילי בעסקיה של הלקוחה הגדולה .  ואולם זכייה במכרז של סיסקו ומרוול הנמיכה את החששות מאובדן של ג'וניפר כלקוח .  בנוסף ,  ההזמנות של סיסקו התחילו לגדול בקצב מהיר ,  ובפרק זמן קצר של חצי שנה הן זינקו פי חמישה ".  סמנכ"ל הכספים ישראל מציין כי הלקוחות עדיין לא עברו לשימוש בהיקפים גדולים בטכנולוגיית np3 שלנו ,  אך ההזמנות הולכות וגדלות ,  כששיא המכירות של דור 3 במוצר זה צפוי ב-2013 . " החברה נמצאת בצמיחה מאוד חזקה ,  מכיוון שמוצרים מתחילים להיכנס לשימוש בהיקפים משמעותיים ",  אמר ישראל ביום חמישי .  ב-2011 צופה החברה כי ההכנסות מ-np2 ,  שהוא המוצר הנמכר ביותר לג'וניפר ,  יתחילו להיחלש ,  אך בחברה לא חוששים מכך ומעריכים כי המכירות של המוצר הבא ,  np3 ,  יחפו על כך ואף יותר מזאת .  במחצית השנייה של 2011 צפויות ההכנסות הראשונות מ-np3 .  החברה צופה כי 2015 תהיה שנת השיא שלה במכירות דור 3 ,  שאמור להיות גורם הצמיחה העיקרי של החברה בשנים הבאות . " צריכת השבבים בטכנולוגיית np3 היא כפולה מאשר ב-np2 ,  כשמחיר השבב עצמו נשאר זהה ,  מה שמוביל לפוטנציאל ההכנסות כפול ",  אמר ישראל . " ג'וניפר לא בחרו בטכנולוגיית np3 שלנו ,  אבל הזכיות בהזמנות נוספות מחברות אחרות יקזזו את אובדן לקוח זה ואף המכירות צפויות לעלות .  ההערכות בתעשייה הן כי ג'וניפר לא בחרו להמשיך עם המוצר כדי לשמור על בידול ממתחרים ,  לאחר שסיסקו הזמינו np3 .  באיזיצ'יפ כבר מריחים את הדור הרביעי מתקרב . " גמרנו לפתח את המעבד np4 וסיימנו את הבדיקות .  עדיין איננו רואים הכנסות ממוצר זה .  ואולם יצרני ציוד המובילים בתחום ה-cesr  ( תחום במסגרת של רשתות תקשורת עירוניות )  בחרו כבר להשתמש בטכנולוגיה החדשנית הזו ,  שהיא שימושית במספר כפול של פלטפורמות המרכזיות מאשר בדור 2 ו-3 יחד .  כלומר ,  פוטנציאל המכירות הצפוי הוא גדול פי ארבעה ממה שנמכר כיום ",  הסביר ישראל .  טכנולוגיית דור 4 שלנו מקדימה בשנתיים את כל הטכנולוגיות הקיימות למתחרים בתחום .  בנוסף ,  ללקוח הגדול יכול להיות מספר רב של פלטפורמות היכולות לשלב את הטכנולוגיה שלנו ואף לשמש עבורנו כיחידה עסקית נפרדת ",  סבור ישראל .  בחברה מסבירים כי שבבי np2 מאפשרים העברת נתונים במהירות של 20 np3 ,gb מאפשרים העברת נתונים במהירות של 30 gb ו-np4 במהירות של 100 gb .  אינטל יצאה מהמשחק  " ללקוח כמו סיסקו או ג'וניפר לוקח בממוצע כשנתיים לפתח מוצר כגון נתב  ( rauter )  ,  כך שמהרגע שהלקוח בחר בטכנולוגיה שלנו לשילוב במוצר שלו ועד שאיזיצ'יפ רואה הכנסות ממוצר זה לוקח כ-3 שנים .  כך ,  למשל ,  ג'וניפר החלו למכור את המוצר המשלב ב-2006 ,  ומאז איזיצ'יפ מגדילה את ההכנסות ממנו עד לשנה הנוכחית הצפויה להיות שנת שיא במכירות של החברה ",  אמר ישראל .  באיזיצ'יפ אומרים כי מחזור המכירות הארוך של כ-7 שנים הוא יתרון .  הוא מאפשר תזרים הכנסות לאורך זמן רב וגורם לכך שיש קושי להחליף את המוצר של איזיצ'יפ .  ואולם ב-rbc לא רואים יתרון במחזור הארוך ,  שכן הטמעת מוצרי איזיצ'יפ אורכת תקופה ארוכה .  עם זאת ,  גם ב-rbc מציינים כי  " שוק צומח וחברות המגדילות את קווי המוצרים המשלימים - מאפשרים לחברה כמה מנועי צמיחה ,  העשויים לתמוך בגידול המכירות בשנים הקרובות .  ב-2009 נתח השוק של החברה בתחום השבבים לרשתות תקשורת עירוניות היה 13% ,  לאינטל היה 37% ול-16% nci .  לדברי מירון , " איזיצ'יפ צומחת מהר יותר מהמתחרות שלה בתחום ,  המוערך בהיקף הכנסות שנתיות של כ-300 מיליון דולר .  היא אף צפויה להגיע למקום השני .  אינטל ,  השחקן העיקרי ,  החליטה לצאת מפעילות זו ". 

השבבים המהירים של איזיצ'יפ עוזרים לה לצמוח מהר יותר מכל המתחרות
אחרי שבע שנים של הפסדים הצליחה איזיצ'יפ לעבור לרווח של עשרות מיליוני דולרים .  המניה ,  שדישדשה במשך שנים ,  הכפילה עצמה בשנה האחרונה .  החשש מאובדן הכנסות מהלקוח המרכזי ג'וניפר התפוגג בזכות זכייה במכרז של סיסקו .  החברה צופה כי 2015 תהיה שנת שיא

