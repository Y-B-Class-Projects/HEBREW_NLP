נאש : " רק ניסיתי לשרוד על המגרש "
 רכז פיניקס התייחס לניצחון על שיקגו ,  שהבטיח לקבוצתו מקום בפלייאוף ,  כשהוא מצטיין למרות פציעה .  לברון ג'יימס ישחק בסרט
פיניקס הבטיחה הלילה  ( בין שלישי לרביעי )  את מקומה בפלייאוף ,  אחרי ניצחון 105:111 על שיקגו .  עכשיו יוכלו בסאנס להתרכז במאבקי מיקום ,  כדי לזכות בהגרלה נוחה יותר בפתיחת הפלייאוף .  כדי לעשות את זה נזקקה פיניקס לעוד יום גדול של סטיב נאש ,  שקלע 22 נקודות ומסר עשרה אסיסטים .  מלבד התרומה הסטטיסטית הנאה ,  הצליח נאש להתעלות ברגעים המשמעותיים כשמסר אסיסט גדול לשלשה של צ'אנינג פריי ועוד אחד לגרנט היל .  כל זה הגיע מהרכז ,  שסבל מכאבי גב תוך כדי המשחק .
" אם להיות כן ,  סיכנתי יותר מדי את הגב שלי והרגשתי לא כל כך טוב במשך רוב המשחק ",  אמר נאש . " בסיום המשחק רק ניסיתי לשרוד על המגרש ואני שמח מאוד שנפל בחלקי להיות מעורב במהלכים שהכריעו את המשחק .  הצלחנו לרווח את הרחבה ולעשות הרבה נקודות בצבע ".  מהצד השני ,  ניסה דרק רוז להסביר את ההפסד : " הם לקחו כמה קליעות מדהימות ועשו מהלכים יפים ולא יכולנו לעשות כלום נגד זה ". 
אוקלהומה וקווין דוראנט הלוהט הצליחו להשיג ניצחון מספר 45 שלהם העונה ,  הפעם 93:111 קליל בחוץ על פילדלפיה .  דוראנט קלע 26 נקודות וקלט עשרה ריבאונדים כדי לגרום לפילדלפיה הפסד 25 בבית ,  כשהיא מתקרבת למאזן הגרוע שלה מעונת 1996/7 אז ספגה 30 הפסדי בית . 
" היה גדול לראות אוהדים עם חולצות של אוקלהומה ,  לא אכפת לי אם זו חולצה שלי .  כל מה שמעניין אותי זה החולצות של אוקלהומה ",  אמר דוראנט בהתייחסו לחמישים מקרובי משפחתו וחברים שהגיעו מעירו וושינגטון .  מאמן הת'אנדרס סקוט ברוקס גם התייחס למשחק : " אנחנו עולים לכל משחק באותה הגישה ,  תמיד אנחנו תחרותיים ולא משנה נגד מי אנחנו משחקים .  הספסל שלנו עשה עבודה מעולה ,  במיוחד ברבע הרביעי ". 
כמו מייקל ג'ורדן ושאקיל אוניל לפניו ,  גם לברון ג'יימס צפוי לככב בסרט .  ה-MVP המכהן של הליגה ,  צפוי לשחק בסרט הקומדיה : " פנטסיה של מחנה כדורסל ".  הסרט צפוי להתמקד בחמישה בחורים שעוברים ללאס וגאס ורוצים להירשם למחנה הכדורסל של לברון ג'יימס .  הצעד הבא בסרט נוגע ללברון ,  שעוזר לבחורים בצרות חייהם .  המשך התסריט עדיין לא נקבע .  

נאש : " רק ניסיתי לשרוד על המגרש "
 רכז פיניקס התייחס לניצחון על שיקגו ,  שהבטיח לקבוצתו מקום בפלייאוף ,  כשהוא מצטיין למרות פציעה .  לברון ג'יימס ישחק בסרט

