המומחים במשפט אולמרט צריכים השתלמות
החוקרים האחראים להפקת המסמכים מהיומנים הממוחשבים של שולה זקן מודים כי הם לא מעודכנים בהתפתחויות הטכנולוגיות . " כל מה שלמדתי בתיק הזה ,  למדתי באמצעות ניסוי וטעייה "
" אני לא חוקר מחשב מיומן .  כל מה שלמדתי בתיק הזה ,  למדתי באמצעות ניסוי וטעייה "   כך הודה היום  ( חמישי )  רב פקד אריה רצון ,  חוקר מחשב לשעבר ביאח"ה ,  במהלך עדותו במשפטו של ראש הממשלה לשעבר ,  אהוד אולמרט .  
רצון היה אחראי על הפקת מסמכים מתוך היומנים הממוחשבים של עובדי לשכת שר התמ"ת דאז אולמרט ,  ובראשם מנהלת לשכתו לשעבר ,  שולה זקן .  היומנים שנתפסו הועברו אליו ,  ותפקידו היה למצוא מבין אלפי המסמכים השונים מסמכים ספציפיים לפי בקשת חוקרי המשטרה .  
בדיון היום הודה רצון ,  כי עבד כחוקר מחשבים בסוף שנות ה-90' ,  אולם מאז לא עסק בנושא .  לדבריו ,  הוא אינו מעודכן בהתפתחויות הטכנולוגיות שחלו בשנים האחרונות ,  וכי ביצע את החיפוש במחשב באמצעות תוכנה שהוריד מגוגל ,  ולא באמצעות תוכנות חיפוש משטרתיות ייעודיות .  הוא הוסיף שבמהלך התיק היו לו  " חבלי לידה ",  כדבריו ,  מכיוון שזו הפעם הראשונה שבה השתמש בתוכנות חיפוש להפקת מסמכים .
 היומנים שזכו לכינוי  " יומני שולה ",  מכילים רישומים רבים על פגישותיו ונסיעותיו של ראש הממשלה לשעבר ,  וכן ,  לטענת הפרקליטות ,  אודות הכספים שקיבל מאיש העסקים משה טלנסקי .  ביום הראשון של שלב ההוכחות הגישה התביעה לשופטים עשרות קלסרים ותקליטורים שהכילו את הקבצים שנאספו במחשב של זקן .  לטענת פרקליטיו של אולמרט ,  עורכי הדין אלי זהר ,  נבות תל צור ונוית נגב ,  המסמכים נאספו בצורה בעייתית ,  ולכן יש סימן שאלה אם ניתן להציגם כראיות קבילות במשפט .  
גם חוקר מחשבים נוסף שהעיד במשפט ,  רב פקד ניר אלקבץ ,  הודה כי לא ידע כיצד לשחזר גיבויים של מסמכים לפני שהחל את עבודתו בחקירה הזאת ,  וכי למד זאת ממנהלי רשת המחשבים במשרד התמ"ת .  אלקבץ סיפר בעדותו כי אין נהלי עבודה כתובים המורים לחוקרי המשטרה כיצד לבצע חיפוש במחשב כדי לאסוף ראיות דיגיטליות .  
אלקבץ נשאל על ידי השופט האם ניתן לדעת מתי נרשמה כל הערה ביומן . " אני לא מכיר דרך בה ניתן לדעת מתי רשמו כל פעולה ביומן ."  סובול : " בדיון הקודם הראו לנו שניתן לעשות זאת ".  אלקבץ : " אז יכול להיות .  אני לא יודע הכל ". 
משרד המשפטים מסר בהמשך לדיון והתבטאויות צוות ההגנה של אולמרט כי  " בתיק העידו עד כה ארבעה מומחי מחשב מיומנים ,  אשר ביצעו את תפיסת החומרים בתיק .  ההתמקדות הביקורתית דווקא באיש המשטרה שהעיד היום ,  שכל חלקו ותפקדיו היה במיקוד החוקרים בחומרים מסוימים באמצעות הליך פשוט של מילות חיפוש היא מגוכחת .  הדברים ידועים היטב גם להגנה ,  ומדובר בניסון נוסף לנהל את המשפט מחוץ לאולם ובאופן שאינו משקף את המתרחש בו ". 

המומחים במשפט אולמרט צריכים השתלמות
החוקרים האחראים להפקת המסמכים מהיומנים הממוחשבים של שולה זקן מודים כי הם לא מעודכנים בהתפתחויות הטכנולוגיות . " כל מה שלמדתי בתיק הזה ,  למדתי באמצעות ניסוי וטעייה "
 
