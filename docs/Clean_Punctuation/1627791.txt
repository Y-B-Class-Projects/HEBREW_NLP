פקיסטן קברה ההרוגים בפיגוע במגרש הכדורעף
לפי הערכות אחרונות בפיגוע נהרגו 92 בני אדם .  הפיגוע אירע כאשר מכונית תופת התפוצצה במהלך משחק כדורעף .  מאז תחילת אוקטובר נהרגו בפקיסטן מעל 600 בני אדם
 ( צילום :  רויטרס ,  עריכה :  יאיר דניאל ) 
פקיסטן קברה היום  ( שבת )  את עשרות בני האדם שנהרגו בפיגוע שאירע אתמול במהלך משחק כדורעף סמוך לעיר לאקי מרוואט שבצפון מערב המדינה .  לפי הערכות אחרונות 92 בני אדם נהרגו בפיגוע בו התפוצצה מכונית תופת במהלך המשחק .  מתחילת אוקטובר נהרגו בפקיסטן מעל 600 בני אדם בפיגועים .  
פיגוע באירוע ספורט הוא דבר יוצא דופן ואף קבוצה לא לקחה על עצמה אחריות לפיגוע .  לדברי המשטרה ייתכן והפיגוע הגיע בתגובה לניסיונות של תושבי העיר לגרש את הטרוריסטים . " התושבים הקימו כוח צבאי וסילקו את הטרוריסטים מהאזור הזה .  הפיגוע הזה נראה כתגובה לגירוש ",  אמר מפקד המשטרה במחוז .  
בין ההרוגים בפיגוע גם תושבים של ועדת שלום מקומית אשר קראו לסוף לאלימות .  חבר בקבוצה מסר לטלוויזיה בפקיסטן שהפיגוע אירע בזמן שהועדה ערכה מפגש במסגד קרוב .  
לפחות 25 בני אדם נהרגו ביום שני בפיצוץ של מחבל מתאבד במהלך טקס דתי בעיר קראצ'י בפקיסטן .  הפיצוץ אירע במהלך שידור של הטלוויזיה המקומית של טקס שיעי שנערך לכבוד אירועי חג ה"עשורא ",  כאשר במקום התרחש לפתע פיצוץ עז .  חלק מהנוכחים בטקס ירו באוויר ותקפו כלי רכב של כלי תקשורת ,  בשל זעמם על הפיגוע .
 
פקיסטן קברה ההרוגים בפיגוע במגרש הכדורעף
לפי הערכות אחרונות בפיגוע נהרגו 92 בני אדם .  הפיגוע אירע כאשר מכונית תופת התפוצצה במהלך משחק כדורעף .  מאז תחילת אוקטובר נהרגו בפקיסטן מעל 600 בני אדם

