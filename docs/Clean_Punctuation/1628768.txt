מייקל בוקובזה מונה כיועץ למנכ"ל HOT הרצל עוזר
בוקובזה הוא יד ימינו של בעל המניות בחברה פטריק דרהי . " הייעוץ ייעשה ללא שכר ,  וכן הובהר כי למר בוקובזה לא הוקנו כל סמכויות אופרטיביות ",  נמסר מהחברה
בעלי המניות בחברת HOT מצאו פתרון זמני למחלוקת ביניהם על כוחו של פטריק דרהי בחברה וחופש הפעולה של יד ימינו  מייקל בוקובזה  ( מיכאל גולן )  .  hot הודיעה הבוקר  ( שלישי )  כי בוקובזה לתפקיד יועץ למנכ"ל ,  הרצל עוזר .
" הייעוץ האמור ייעשה ללא שכר ,  וכן הובהר כי למר גולן לא הוקנו כל סמכויות אופרטיביות או אחרות בחברה .  המינוי נעשה עד לקבלת החלטה אחרת על-ידי דירקטוריון החברה ",  נמסר .  בשבוע שעבר התגלע סכסוך בין בעלי המניות הוותיקים ב-hot ,  אליעזר פישמן ונוני מוזס ,  לבין בעל המניות החדש בחברה ,  המשקיע הצרפתי פטריק דרהי ,  שלו כבר 44% מהחברה והוא בעל המניות הגדול בה .
 הוויכוח החל כאשר בוקובזה החל להיפגש עם ספקי תוכן של hot ודרש הורדה של מחירי התוכן .  עוד נפגש בוקובזה עם סמנכ"לים בחברה ומנהלים מדרגי ביניים .  בעלי המניות הוותיקים לא ראו פעילות זו בעין יפה והשעו את בוקובזה מהחברה ,  בטענה כי הוא אינו נושא משרה רשמי .  כעת נפתרה בעיה זו ,  לפחות באופן זמני .
 יש לציין כי בוקובזה הוא היו"ר המיועד של חברת הכבלים מטעם דרהי ,  אך מבנה מועצת המנהלים יתבהר רק ב-25 לינואר עת תכונס אסיפה כללית של בעלי המניות בחברה .
 
מייקל בוקובזה מונה כיועץ למנכ"ל HOT הרצל עוזר
בוקובזה הוא יד ימינו של בעל המניות בחברה פטריק דרהי . " הייעוץ ייעשה ללא שכר ,  וכן הובהר כי למר בוקובזה לא הוקנו כל סמכויות אופרטיביות ",  נמסר מהחברה

