סקרמנטו הפסידה לפורטלנד ,  ארבע דקות לכספי
עמרי כספי שוב קיבל מנוחה והסתפק בארבע דקות ללא נקודה בהפסד הקינגס 88:81 .  ווסטפאל : " קמבי עשה את ההבדל "  
גם הלילה  ( בין שלישי לרביעי )  קיבל עמרי כספי מנוחה ארוכה ממאמנו פול ווסטפאל כשהקינגס רשמו הפסד נוסף ,  88:81 לפורטלנד .  כזכורף מאמן הקינגס הביע דאגה מהעייפות של הישראלי .  כספי לא שותף בהפסד לאוקלוהומה והלילה שיחק ארבע דקות בלבד ,  אותן סיים עם החטאה אחת וללא נקודה .  על הפרקט ,  הקינגס רשמו הפסד שלישי ברציפות ושוב הפסידו משחק למרות קאמבק ברבע הרביעי .  
סקרמנטו פתחה נהדר והובילה 25:29 בתום הרבע הראשון ,  אבל ברבע השני הבלייזרס הגבירו את הלחץ בהגנה ועצרו את הקינגס על 13 נקודות בלבד וירדו להפסקה ביתרון 10 .  ריצה של 2:10 בתחילת הרבע הרביעי החזירה שוב את הקינגס למשחק ,  אבל פורטלנד ברחה פעם נוספת ושלשה של מרטל וובסטר קבעה 62:73 בסיום הרבע השלישי .  
הקינס פתחו את הרבע הרביעי בסערה .  שלשה של פרנסיסקו גרסיה וחמש רצופות של שון מיי היו חלק מריצת 1:12 שקבעה שוויון 74:74 ,  שמונה דקות לסיום .  כאן ,  כהרגלם בקודש ,  הקינגס נעצרו .  טייריק אוואנס בערב בינוני ניסה מהלכי סולו והחטיא ופורטלנד סיימה את המשחק בניצחון שישי בשמונת המשחקים האחרונים .  
אוואנס הוביל את קלעי הקינגס עם 18  ( 8 מ-19 מהשדה )  לאנדרי הוסיף 17 ובנו אודריך 13 .  ברנדון רוי קלע 19 והוריד שמונה ריבאונדים למנצחים .  אנדרה מילר וניקולה באטום  ( 14 כל אחד )  ,  למרקוס אולרידג'  ( 13 )  ומרטל וובסטר  ( 11 )  השלימו חמישה שחקנים בדאבל פיגרס עבור הבלייזרס .
" שיחקנו נגד קבוצה טובה מאוד והייתה לנו הזדמנות לנצח בסיום ",  סיכם פול ווסטפאל המאוכזב . " מרכוס קמבי שיחק הגנה מצוין בסיום ועשה את ההבדל .  ראיתי הרבה דברים טובים ,  אבל זה לא מספיק .  לא הנענו את הכדור טוב ברבע הרביעי ובמיוחד בחמש הדקות האחרונות .  היו לנו זריקות מאולצות וזה לא מספיק כדי לנצח קבוצה כמו הבלייזרס ".  

סקרמנטו הפסידה לפורטלנד ,  ארבע דקות לכספי
עמרי כספי שוב קיבל מנוחה והסתפק בארבע דקות ללא נקודה בהפסד הקינגס 88:81 .  ווסטפאל : " קמבי עשה את ההבדל "  

