מפולקסווגן לפרארי
מנהל חטיבת העיצוב של קונצרן פולקסווגן קיבל הצעה מפתה לכהן בתפקיד זהה בפרארי .  אתם חושבים שהוא סרב ? 
פלאביו מנציוני שניצח על סדנת העיצוב המאוגדת של קונצרן פולקסווגן ,  נשכר למלא תפקיד דומה אצל חברת פרארי האיטלקית .  מנציוני מחליף את דונאטו קוקו שעבר לקבוצת לוטוס לפני מספר חודשים על מנת לפקח על קו האופנה החדש של החברה ,  והן על מחלקת ההנדסה והייעוץ תחת שרביטו של המנכ"ל החדש דני בהר .  
מנציוני שואף לחזק את בית המעצב האוטונומי של פרארי ,  מאחר ובשנים האחרונות נקלעה סדנת החוץ האיטלקית 'פינינפרינה' לקשיים כלכליים במסגרתם נאלצה לסגת מקובץ חוזים מול החברה האיטלקית שהסתמכה רבות על עיצוביה בארבעת העשורים האחרונים .  חרף הקשיים הפיננסים ,  פינינפרינה תשתדל לשמר את פרארי לצידה כדי לא לאבד נדבך חשוב ממהותה .  
מנציוני התפרסם בראשית המאה כשעיצב יחד עם אלברטו דיליו את הלנצ'יה פוליביה קופה קונספט והיה אחראי גם לקווי המתאר של האפסילון והמוזה .  האיטלקי בן ה-45 עוזב את הקונצרן הגרמני לאחר שהגיע לשורותיו בשנת 2006 ובילה את מרבית זמנו מכונס בחטיבת אודי .  בשנת 2007 גלש לחטיבת פולקסווגן ועזר לתכנן מחדש את קו המוצרים של הגולף וכן השירוקו המודרנית .
 
מפולקסווגן לפרארי
מנהל חטיבת העיצוב של קונצרן פולקסווגן קיבל הצעה מפתה לכהן בתפקיד זהה בפרארי .  אתם חושבים שהוא סרב ? 

