המסחר בבורסה בת"א נסגר בעליות קלות
מדד תל אביב 25 הוסיף 0.1% והגיע לרמה של 1,136.46 ומדד תל אביב 100 התחזק ב-0.2% לרמה של 1,067.97 .  מחזור המסחר הסתכם בכמיליארד שקלים
יום המסחר האחרון בשבוע בתל אביב נפתח הבוקר  ( חמישי )  על רקע ירידות שערים קלות ,  שנרשמו עם סיום המסחר אמש בארה"ב .  תוכנית החילוץ של יוון לא השפיעה על הבורסה של תל אביב ,  והמסחר נחתם בעליות שערים קלות :  מדד תל אביב 25 הוסיף 0.1% ונחתם ברמה של 1,136.46 ומדד תל אביב 100 התחזק ב-0.2% לרמה של 1,067.97 .  מחזור המסחר הסתכם בכמיליארד שקל .  בסיכום שבועי מדד תל אביב 25 הוסיף 0.11% ומדד תל אביב 100 השיל 0.32% .  
מדד תל אביב 25 נחלש בכ-0.5% במהלך השבוע האחרון בעוד שמדד תל אביב 100 השיל כ-1% .  מדד מניות הנדל"ן ירד בכ-1.6% במהלך השבוע האחרון ומדד מניות הבנקים נחלש בכ-0.4% . 
" השווקים לא מגיבים בהתלהבות לתוכנית החילוץ של יוון ",  אמר בצהריים אמיר כהנוביץ ,  כלכלן מקרו מכלל פיננסים . " ראשית ,  השמועות על תוכנית חילוץ היו מבוססות בימים האחרונים ,  והדבר גולם בשוק ,  כאשר ההערכות היו לתרחיש פסימי מאוד .  שנית ,  הבעיה הכלכלית של יוון היא לא בסדר גודל גדול מאוד ".  
כהנוביץ' מוסיף כי בשיאה הציעה איגרת החוב ל-10 שנים של ממשלת יוון תשואה של 7.15%  ( ב-28.1 )  אך בתחילת השבוע ירדה באופן חד לרמה של 5.85% . " המשקיעים הבינו שהעזרה עומדת להגיע מאירופה .  החששות מפני התדרדרות למשבר ,  התפשטות של קשיים כלכליים ברחבי אירופה ,  נבלמו .  קשה לדעת כיצד ישפיע הסיוע על כלכלות אירופה ,  מכיוון שהדבר תלוי במבנה הסיוע .  החברות הישראליות שמייצאות לאירופה יכולות לחוש סיכון מופחת כעת ".  
" מניות הגז ,  שהיו חזקות מאוד בינואר ,  רשמו מימושים קלים בפברואר ,  לאחר תקופה ממושכת של עליות חדות ",  כך אמר הבוקר שי יצחקי ,  סמנכ"ל המחקר במיטב בית השקעות .
" להערכתי ,  גם לאחר העליות המרשימות מהן נהנו מניות אלו ,  מדובר עדיין בסקטור מעניין ,  והחודשיים הקרובים עומדים להיות משמעותיים מאוד לתחום ,  בפברואר ובמארס צפוי לצאת מידע נוסף על לוויתן ,  ובנושאי סגירת הסכמי מימון והסכמים עם לקוחות נוספים בתמר .  ככל שנתקרב למועד תחילת העבודה של תמר וייסגרו יותר הסכמי מימון ,  והפרויקט יתחיל בשטח- נראה ירידה בתפיסת הסיכון של הפרויקט ,  וכתוצאה מכך עלייה במחירי המניות הקשורות אליו ",  אמר . 
" בשבוע האחרון שוק המניות דישדש ,  במידה רבה בעקבות השווקים בחו"ל .  יחד עם זאת ,  הביצועים של השוק הישראלי היו טובים יותר לעומת השווקים הזרים ,  ומדובר בשיקוף של הביצועים הטובים יותר של הכלכלה הישראלית .  במניות היתר ,  בולטת מניית דקסיה ,  שעלתה ב-14.5% מתחילת החודש והשלימה עלייה של 35% מתחילת השנה .  זאת ,  על רקע ההערכות כי תוכנית הארגון מחדש של החברה בחו"ל  ( דקסיה העולמית )  וסחירות החברה בדיסקאונט משמעותי להון העצמי ,  יובילו לרכישת החברה .  בבנקים ,  בולטים ביצועים טובים יחסית של מזרחי ". 
הסיבה לדכדוך המשקיעים מעבר לים ,  טמונה בין היתר בהתרחבות המפתיעה של גירעון מאזן המסחר של ארה"ב .  אתמול נודע כי גרעון הסחר התרחב בדצמבר ל-40.2 מיליארד דולר- רמתו הגבוהה ביותר זה שנה וגידול של יותר מ-10% לעומת גירעון של 36.4 מיליארד דולר בנובמבר .  כל זאת ,  בזמן שכלכלנים העריכו כי הגירעון צפוי להצטמצם .  
אתמול פירסם בנק ישראל מסמך ממנו עולה כי התאוששות המשק הישראלי מהמשבר הכלכלי החלה ברבעון השני של 2009 והתגברה מספטמבר עד דצמבר 2009 :  היצוא התרחב מאוד ,  הביקושים המקומיים עלו ,  וניכרה התעוררות בשוק העבודה .  בבנק מסבירים כי המשך ההתאוששות תלוי בקצב היציאה מהמיתון בעולם ,  שלגביו שוררת אי ודאות ;  זאת בשל ההסתמכות על תוכניות סיוע ממשלתיות נרחבות ,  שהגדילו מאוד את הגירעונות ואת החוב הציבורי ובשל הקשיים שעדיין מעיקים על המערכת הפיננסית הבינלאומית .
 
המסחר בבורסה בת"א נסגר בעליות קלות
מדד תל אביב 25 הוסיף 0.1% והגיע לרמה של 1,136.46 ומדד תל אביב 100 התחזק ב-0.2% לרמה של 1,067.97 .  מחזור המסחר הסתכם בכמיליארד שקלים

