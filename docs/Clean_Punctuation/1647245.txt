ירידה במרווחי הריבית הקטינה הכנסות דיסקונט למשכנתאות ב-11% ;  הרווח הנקי עלה ב-9% ל-31 מיליון שקל
הבנק מעריך :  יישום טיוטת המפקח על הבנקים בעניין קבוצות הרכישה יוריד את יחס לימות ההון ב-0.7%
בנק דיסקונט למשכנתאות שבשליטת מציג אמנם ירידה של 11% בהכנסותיו מפעולות מימון ומתן אשראי ,  אולם הפרשה שלילית לחובות מסופקים וירידה קלה בהוצאות התפעול מסייעות לבנק להציג בכל זאת עלייה ברווח הנקי :  הרווח השנתי של הבנק גדל ב-2009 ב-9% ל-31 מיליון שקל .  כל הרווח שמציג הבנק הוא מפעילות שוטפת והבנק אינו מציג רווח או הפסד חד פעמיים.הירידה בהכנסות מגיעה בעיקר בשל הריבית הנמוכה במשק והירידה במרווחי הריבית  ( ההפרש בין הריבית שמשלם הבנק עבור גיוס כסף לריבית שהוא גובה מלקוחותיו )  .  הבנק מציג תשואה של 5.3% על ההון בהשוואה לתשואה של 5% בשנת 2008.הנקודה המעניינת בדו"חות היא ההפרשה לחובות מסופקים ,  כלומר הפרשה לחובות שהבנק מטיל ספק ביכולתו לגבות .  בשנת 2009 רשם הבנק הפרשה שלילית  ( כלומר הכנסה )  של 8.2 מיליון עבור חובות מסופקים .  פירוש הדבר כי הבנק הצליח לגבות יותר כסף משהעריך בתחילה .  בבנק מסבירים כי בשנת 2009 ננקטה פעילות מתמשכת ואינטנסיבית בגביית החובות הבעייתיים ,  במכירת נכסים מעל ערכם המאזני ובהגעה להסדרים עם החייבים.הוצאות התפעול של הבנק קטנו ב-3.5% ל-120.9 מיליון שקל - בעיקר בשל ירידה של 7% בהוצאות השכר שהסתכמו ב-68 מיליון שקל .  הכנסות התפעול קטנו גם הן ב-5% ל-47.1 מיליון שקל .  בסך הכל מציג דיסקונט למשכנתאות יחס כיסוי של 39% שפירושו כי ההכנסות התפעוליות מכסות 39% מהוצאות התפעול הכוללות בעיקר שכר ותחזוקת מבנים וציוד.הרחבה תובא מייד

ירידה במרווחי הריבית הקטינה הכנסות דיסקונט למשכנתאות ב-11% ;  הרווח הנקי עלה ב-9% ל-31 מיליון שקל
הבנק מעריך :  יישום טיוטת המפקח על הבנקים בעניין קבוצות הרכישה יוריד את יחס לימות ההון ב-0.7%

