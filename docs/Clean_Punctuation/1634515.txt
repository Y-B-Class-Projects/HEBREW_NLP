סיון שביט  - " מבטים לרצפה "
 היוצרת שהרגילה את המעריצים שלה לחכות 10 שנים בין אלבום לאלבום חוזרת רק אחרי ארבע שנות היעדרות . " היום אני יודעת מה אני רוצה לבטא ",  היא אומרת בראיון
ארבע שנים עברו מאז הוציאה סיון שביט את  " וניל ",  אלבום הסולו השני שלה .  ארבע שנים נראים כמו זמן רב מאלבום לאלבום ,  אלא שעבור שביט ,  שעברו 10 שנים בין אלבום הבכורה הנפלא שלה , " הכחול האפור הזה "  ל"וניל ",  נראה כאילו הוא יצא רק אתמול . 
" אין ספק שפעם דגרתי יותר על השירים ",  היא אומרת לוואלה !  תרבות לכבוד צאת  " מבטים לרצפה ",  הסינגל הראשון מאלבומה השלישי של שביט , " בניינים נמסים "  שייצא לקראת האביב . " אני כל הזמן כותבת ויוצרת ,  אבל אני חושבת שהאינטנסיביות של ההופעות בשנתיים האחרונות גרמו לידיים שלי לדגדג יותר והיה בי צורך ממשי להקליט את השירים האלו ".  
" תראה ,  עד 'וניל' היו גם כל מיני עיכובים של החיים ,  אבל אולי יותר זריזה היום ,  אולי אני פשוט יודעת יותר מה אני רוצה לבטא ,  באילו נקודות אני רוצה לגעת .  אני חייבת להגיד שההופעות בשנתיים האחרונות חידדו הכל .  כשאתה מקבל דלק ,  המכונית שועטת קדימה ".  
המשפט האחרון של שביט מדגים את הקסם שלה .  דימוי פשוט ,  יומיומי ,  שמכוון למקום עמוק ורגשי יותר בחיים של כל אחד .  גם השיר החדש ,  כרגיל בהפקה המוזיקלית של בעלה אמיר צורף  ( יחד עם עובד אפרת )  ,  מדגים את אותו קסם של סיון שביט שנכח ב"נשקי אותי "  הוותיק וגם ב"את מי את משקה דמעות "  ו"ללב שלי אין בית ".   
" אני חושבת שאני מגיעה באלבום הזה למקומות בשירה ובעיבודים שלא הייתי בהם עדיין ",  היא אומרת .  עם זאת ,  כשתלחץ פליי עדיין תשמע את סיון שביט .  אני כן מאמינה שיש הרבה ברק וחידוש בתקליט הזה ".  
" נראה לך שכמוזיקאית ,  עזוב את זה שהוא בעלי ,  כדאי לי להחליף את אמיר צורף ?  ",  היא אומרת בצחוק גדול . " זו ברכה לעבוד עם אמיר ,  לכל אמן .  אני גם בהחלט חושבת שיש כאן עבודה מאד פנימית ,  שבזכותה אמיר מגיע מגיע לכלי הדם הפנימיים יותר של היצירה שלי .  זו עבודה מאד עדינה שאמיר ואני מפתחים בשנים האחרונות ".  
" המשולש הזה מעניין - אני ואמיר עובדים 20 שנים ביחד וגם אם תשים את הזוגיות בצד ,  כזוג יוצרים יש לנו עומק תקשורתי והבעתי מאד גדול .  עם כל זה ,  את עובד אני מכירה אפילו עוד לפני אמיר והוא תמיד היה חבר טוב .  עכשיו יש ממש משולש שהוא מעבר לחיבור המוזיקלי והראייה המשותפת יש באמת חברות וקשר רגשי עמוק ". 

סיון שביט  - " מבטים לרצפה "
 היוצרת שהרגילה את המעריצים שלה לחכות 10 שנים בין אלבום לאלבום חוזרת רק אחרי ארבע שנות היעדרות . " היום אני יודעת מה אני רוצה לבטא ",  היא אומרת בראיון

