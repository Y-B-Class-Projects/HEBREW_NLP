צרפת :  ליל שרדה את הבצורת
מוליכת הטבלה התגברה על המחזור השחון עם 0:1 דרמטי על האחרונה ארל-אביניון .  ננה סידר לפ.ס.ז' השנייה 1:2 על ולנסיין
שישה משחקים הוציאו הערב  ( שבת )  לדרך את המחזור ה-17 בצרפת ,  ובהפסקות עמדה התוצאה בכל המשחקים על 0:0 .  במחצית השנייה הגיעו שמונה שערים ,  כשאחד דרמטי במיוחד ,  של טוליו דה מלו ,  העניק לליל 0:1 על ארל-אביניון האחרונה וסידר לה שבוע נוסף בפסגה .  פריס סן ז'רמן נותרה במקום השני אחרי 1:2 על ולנסיין מצמד של ננה .  המשחק השביעי של המחזור ,  בין אוקזר למארסיי ,  הסתיים ב-1:1 .
 ארל-אביניון - ליל 1:0
רודי גרסיה ,  מאמן המוליכה ,  הזהיר משאננות לפני משחק החוץ של קבוצתו מול נועלת הטבלה ,  ובהחלט ידע למה .  ליל ,  הקבוצה האטרקטיבית בליגה ,  עלתה בהרכבה החזק מלבד ז'רביניו הפצוע ,  שיחקה ביתרון מספרי 37 דקות  ( ג'אמל איט בן אידיר הורחק משורות ארל-אביניון )  ובכל זאת לא הצליחה למצוא את הרשת .  מוסא סו ואדן הזארד הרבו להחמיץ ,  אבל שלוש דקות בתוך תוספת הזמן הגביה הזארד לרחבה וטוליו דה מלו העניק לליל ניצחון דרמטי במיוחד .
 ולנסיין - פריס סן ז'רמן 2:1
אחרי שישה משחקים ללא הפסד וכשהיא במקום השני בטבלה ,  יצאה פריס סן ז'רמן למשחק חוץ בסטאד נונגסר של ולנסיין ,  אותה אימן אנטואן קומבוארה לפני שחזר לקבוצה מהבירה ,  והשיגה ניצחון חשוב .  סילבן ארמן הוותיק ציין את משחקו ה-300 במדי פ.ס.ז' ,  ומי אם לא ננה הנפלא חגג ראשון עם שערו ה-10 העונה בדקה ה-47 .  ולנסיין הצליחה לאזן מרגלי המחליף וינסנט אבובקאר בדקה ה-82 ,  אבל שתי דקות לאחר מכן ננה השלים צמד והשאיר את פ.ס.ז' צמודה לליל .
 אוקזר - מארסיי 1:1
שתיים משלוש הנציגות של צרפת בליגת האלופות חתמו את משחקי השבת עם חלוקת נקודות .  מארסיי עלתה ליתרון בדקה השביעית משער של לוק רמי ,  אבל נותרה בעשרה שחקנים בדקה ה-39 אחרי שסטפן מ'ביה הכשיל ברחבה את ז'וליאן קרסיה .  ואלטר בירסה הסלובני כבש מהנקודה הלבנה ולמעשה חתם את התוצאה .
 משחקים נוספים :
 לוריין - לאנס 0:3ללוריין :  מורגן אמלפיטאנו  ( 49 )  ,  לינל קיטמבלה  ( 56 )  ,  ארנולד מ'בואמבה  ( 74 ) 
נאנסי - סושו 0:1לנאנסי :  אנדרה לואיז  ( 74 ) 
ברסט - מונפלייה 0:0
קון - ניס 0:0

צרפת :  ליל שרדה את הבצורת
מוליכת הטבלה התגברה על המחזור השחון עם 0:1 דרמטי על האחרונה ארל-אביניון .  ננה סידר לפ.ס.ז' השנייה 1:2 על ולנסיין

