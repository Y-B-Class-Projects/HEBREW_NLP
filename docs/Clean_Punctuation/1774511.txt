פנטהאוז 6 חדרים באילת ב-3.8 מיליון שקל 
ניתוח עסקה
העסקה :  דירת פנטהאוז בת 6 חדרים באילת ,  בשטח 180 מ"ר בנוי + 150 מ"ר מרפסות ,  עם בריכה ,  נמכרה ב-3.8 מיליון שקל .  הדירה נמצאת בפרויקט אטלנטיס רזידנס של חברת אאורה ישראל בשכונת גנים ב' ,  וצמודות לה שתי חניות בטאבו .  לאטרקטיביות של הנכס מוסיף מיקומו במרחק הליכה מהים - עובדה החשובה לקהל דתי .  ניתוח העסקה :  מדובר בפרויקט שבנייתו החלה באחרונה ,  הממוקם בשכונת גנים ב' ,  בקטע המקביל למלון מרידיאן .  השכונה נחשבת לאחת השכונות המבוקשות בעיר .  הפרויקט ,  שתוכנן על ידי האדריכל חיים דותן ,  כולל קומפלקס של שלושה מפלסים בלבד ,  שבו 24 דירות בשטח ממוצע של 180 מ"ר .  בפרויקט דירות קוטג' ודירות פנטהאוז בלבד .  כל דירה משתרעת על פני שני מפלסים וכוללת בריכת שחייה בשטח 40 מ"ר בגינה או במפלס הגג .  מחיר ממוצע לדירה בפרויקט עומד על 4-5 מיליון שקל לפי דיווחי החברה - מעט מעל המחיר בעסקה זו .  בהשוואה לנכסים דומים בעיר ,  מדובר במחיר סביר ואף אטרקטיבי .  עם זאת ,  מומחי הנדל"ן בעיר אומרים כי קשה לקבוע במדויק את ערכם של נכסים ייחודיים כמו וילות או פנטהאוזים הנהנים מנוף לים ,  כיוון שתושבי חוץ ,  המהווים את קהל היעד העיקרי של נכסים אלה ,  קובעים תג מחיר שונה לכל נכס על פי מאפייניו הספציפיים .  שורה תחתונה :  עסקה משתלמת לקונה .  סייעו בניתוח העסקה :  שמאי המקרקעין דוד שטרית ,  ניסים הרוש מתיווך אנלימיטד נכסים ,  נחמן שכטר ממרכז שכטר לתיווך באילת ,  עו"ד יעקב אטרקצ'י ,  מנכ"ל משותף בחברת אאורה ישראל

פנטהאוז 6 חדרים באילת ב-3.8 מיליון שקל 
ניתוח עסקה

