טרופית ואגוזי לא התייצבו למסדר בוקר
במחאה על הרעה בתנאי העסקתם ,  פתחו הבוקר 180 עובדי הצרכניות הצבאיות בשביתה .  העובדים ,  המועסקים ע"י חברת בת של האגודה למען החייל ,  יקיימו הפגנה מול הקריה בת"א
 ( צילום :  עוז מרון ,  עריכה :  גדי וינסטוק ,  קריינות :  אילן שניג ) 
עובדי השק"ם משביתים הבוקר  ( שני )  את כלל סניפי השק"ם בבסיסי צה"ל .  העובדים מוחים על הרעה בתנאי העסקתם ועל מצב של אי וודאות לגבי המשך העסקתם .  מדובר בעובדי חברת ש.י.ר.ן ,  חברת הבת של האגודה למען החייל ,  המפעילה את כלל סניפי השק"ם בבסיסי צה"ל אשר הצטרפו לאחרונה להסתדרות .  
בחברת ש.י.ר.ן מועסקים כ-180 עובדים הפרוסים ברחבי המדינה בלמעלה מ-50 סניפים בבסיסי צה"ל ועוד 270 סניפים הפועלים על ידי חיילים ומפוקחות על ידי עובדי ש.י.ר.ן .  
122 מתוך 180 העובדים נזקקים להשלמת הכנסה למרות שבהסכם הקיבוצי ההנהלה מחויבת לשלם שכר מינימום .  בנוסף ,  טוענים העובדים כי קיימת חוסר ודאות באשר לעתידם התעסוקתי שכן המשך פעילותה של ש.י.ר.ן מותנה במכרז או בשינוי התקנות של משרד הביטחון .  העובדים דורשים לנהל הידברות באשר לביטחונם התעסוקתי .
 יו"ר ועד העובדים ,  חיים יעיש ,  אמר כי  " ההנהלה עורכת מהלכים פוגעניים וחד צדדיים בזכויות העובדים תוך התעלמות מוחלטת מוועד העובדים ואף בניגוד להסכם הקיבוצי .  לא ייתכן שההנהלה מחרימה את הוועד וקובעת החלטות הנוגעות לגורלם של עובדי החברה וביטחונם התעסוקתי מבלי להתייעץ איתנו ". 

טרופית ואגוזי לא התייצבו למסדר בוקר
במחאה על הרעה בתנאי העסקתם ,  פתחו הבוקר 180 עובדי הצרכניות הצבאיות בשביתה .  העובדים ,  המועסקים ע"י חברת בת של האגודה למען החייל ,  יקיימו הפגנה מול הקריה בת"א

