התקנת מערכות סולאריות על גגות - ללא הגבלה
המועצה הארצית לתכנון ובנייה המליצה להרחיב את המסלול המקוצר לאישור התקנת מערכות על הגגות .  עם זאת ,  יזמי תחנות כוח סולאריות קרקעיות ייאלצו להמתין חצי שנה לפחות - עד אישור תמ"א חדשה
 >  >  התקנת מערכות ייצור חשמל באנרגיה סולארית על גגות מבנים תותר ללא הגבלת שטח או היקף ייצור - כך אישרה אתמול המועצה הארצית לתכנון ולבנייה .  המועצה תמליץ עד סוף ינואר לשר הפנים אלי ישי לבטל את מגבלת  " הצריכה העצמית "  לגבי הצריכה הסולארית ,  ובכך להרחיב את תחולת המסלול המקוצר לאישור התקנת מערכות על גגות  ( באמצעות היתר עבודה מצומצמת )  .  מסלול זה יתאפשר לכל שימוש כפול בקרקע ,  כמו כיסוי מאגרי מים או שטחי חנייה ,  למעט חממות .  במקביל ,  המועצה החליטה כי הרגולציה לתחנות כוח סולאריות קרקעיות תעוגן בתוכנית מתאר ארצית  ( תמ"א )  תקנונית חדשה  ( תמ"א 10 ד10 )  ,  אותה התחייב מינהל התכנון לאשר בתוך חצי שנה .  ואולם המועצה לא אישרה הוראות ביניים שיאפשרו קידום של תחנות כוח סולאריות עד אישור התמ"א החדשה .  בין היתר נקבע במועצה כי הקצאת שטחים בייעוד תעשייה למתקנים סולאריים תיעשה באישור ועדה מקומית - אך רק עד 30% מהשטח לתעשייה בדרום ,  ועד 10% ביתר חלקי ישראל .  הקצאת קרקעות חקלאיות תותר עד 10% משטח המשבצת החקלאית ועד 300 דונם לכל היותר .  זאת במקום דרישה מוקדמת של 250 דונם שהעלה משרד החקלאות .  תחנת כוח שתוקם בשטח של 300-750 דונם חקלאיים תידרש באישור ועדה מחוזית לאחר היוועצות עם משרד החקלאות ,  ואילו תחנה על שטח שמעל 750 דונם תידרש באישור המועצה הארצית .  עם זאת הוגמשה דרישת מינהל התכנון ,  לפיה התחנות יוקמו בצמידות דופן  ( סמוך לשטח בנוי )  וניתן יהיה לבטלה תוך בחינה נופית-סביבתית .  עוד החליטה המועצה לתת עדיפות לקידום פרויקטים סולאריים במחוז דרום .  כך ,  תוקם ועדת משנה ייעודית לוועדה המחוזית לצורך טיפול בבקשות היזמים הסולאריים בדרום .  כמו כן הוחלט כי תימנע הקמת מתקנים סולאריים בשטחים המיועדים לשמורות טבע ,  גנים לאומיים ויערות .  החלטות המועצה אינן נוגעות במכסת ייצור החשמל באנרגיה סולארית או בתמריצים ליזמים ,  אלא קובעת את ההיבטים הסטטוטוריים שיאפשרו את הקמת המערכות ותחנות הכוח .  יו"ר איגוד אנרגיות מתחדשות ,  איתן פרנס ,  אמר בתגובה : " המועצה הארצית עשתה צעד גדול לקידום משק האנרגיות המתחדשות בישראל .  אנו מצפים שיימצא פתרון להקמת אתרים בשלב הביניים - עד לתיקון התמ"א ".  דיון המועצה התבסס על מסמך שגובש על ידי צוות מקצועי בראשות מנהל אגף בכיר לתכנון תשתיות במינהל התכנון אפרים שלאין ,  ובהתאם להערות מסמך המדיניות שהוציא משרד התשתיות .  בדיון הצהיר השר להגנת הסביבה גלעד ארדן ,  כי יתמוך בהענקת פטור מתסקיר השפעה על הסביבה למתקנים סולאריים . " מעבר לאנרגיות מתחדשות כרוך בהכרעה קשה בין אינטרסים סביבתיים ",  אמר ארדן , " אך מתוך הכרה כי זוהי משימה לאומית ,  הכרעתי בעד קידום אנרגיות אלו ,  שיצמצמו משמעותית את זיהום האוויר ויפחיתו פליטות גזי חממה ". 

התקנת מערכות סולאריות על גגות - ללא הגבלה
המועצה הארצית לתכנון ובנייה המליצה להרחיב את המסלול המקוצר לאישור התקנת מערכות על הגגות .  עם זאת ,  יזמי תחנות כוח סולאריות קרקעיות ייאלצו להמתין חצי שנה לפחות - עד אישור תמ"א חדשה

