נפרדים מאיליק 
בימי רביעי וחמישי האחרונים עזבו כל מנהלי קבוצת דלק שבשליטת יצחק תשובה את עיסוקם השוטף והתייצבו במלון מצודת דוד שבירושלים למפגש השנתי של הקבוצה .  במפגש סיכמה דלק את 2009 ,  שהיתה מבחינתה חזקה - מנייתה זינקה ב-600% .  מנהלי החברות בנות הציגו גם את תוכניות העבודה ל-2010 .  התרגשות רבה במיוחד נרשמה בעת ארוחת הפרידה החגיגית ממנכ"ל דלק נדל"ן לשעבר איליק רוז'נסקי ,  שסיים בספטמבר כהונה של יותר מ-8 שנים ,  ולפני כן כיהן בתפקידי ניהול שונים בקבוצת דלק החל מ-1997 .  עם המשתתפים בארוחה :  יצחק ,  חיה ואלעד תשובה ,  גבי לסט ,  אסי ברטפלד ,  גיל אגמון ,  איל לפידות ,  עוזי ימין ,  רוני אלרואי ,  דני גוטמן ,  גדעון תדמור ,  ליאורה פרט לוין ,  משה עמית ,  משה קראדי וכן מנהלים נוספים בקבוצה .  תשובה ,  לסט וברטפלד נשאו דברי ברכה במהלך הארוחה ורוז'נסקי קיבל מהחבורה העליזה מתנות למזכרת .  ואיך אפשר בלי גאוות יחידה :  במהלך הברכות הביעו המנהלים ביטחון בכך שלמרות מצבה הקשה של דלק נדל"ן ,  העובדה שיצחק תשובה עומד מאחוריה ומוכן להזרים לה כספים נוספים תאפשר לה להיחלץ מן המשבר .  כמו כן דיברו על שיתופי פעולה אפשריים עם רוז'נסקי בעתיד .  בימים אלה מנסה רוז'נסקי ,  המשמש עדיין כיועץ לדלק נדל"ן ,  לגבש קבוצת משקיעים שתרכוש את חברת רבד מידי חברו ושותפו יגאל אהובי .
 
נפרדים מאיליק 
nan
