סופת חול משתוללת בב"ש ,  3 פצועים בתאונות
אבק סמיך מכסה את בירת הנגב וכתוצאה מהראות המוגבלת נגרמו שלוש תאונות דרכים .  באחת התאונות נפצע נהג רכב פרטי באורח בינוני עד קשה
סופת חול ואבק מכסה היום  ( רביעי )  את איזור באר שבע וגורמת לקשיי נשימה בקרב התושבים ולראות לקויה .  בשעת צהריים החל לרדת באזור בירת הנגב גשם ,  שמוסיף לראות העכורה .  
כתוצאה מהראות המוגבלת נפצעו שלושה בני אדם נפצעו בשלוש תאונות דרכים שאירעו בכביש עוקף באר שבע .  אחד מהם פונה במצב בינוני עד קשה לבית החולים סורוקה בבאר שבע ,  והשניים האחרים קיבלו טיפול במקום מצוותי מד"א .  שלוש התאונות נגרמו עקב חוסר שמירת מרחק מספקת של נהגים בכלי רכב פרטיים שנסעו מאחורי שתי משאיות .  כוחות משטרה במקום פועלים על מנת להסדיר את התנועה בשל שיבושי הראות .
 החל משעות אחר הצהריים צפוי גשם מקומי בדרום הארץ ,  ולפיכך קיים חשש לשיטפונות .  ייתכנו גם סופות רעמים .  מחר צפויה ירידה בטמפרטורות ויהיה מעונן חלקית עד מעונן .  צפויים גשמים מקומיים בעיקר בדרום הארץ ובמזרחה ,  עם חשש לשיטפונות .  בלילה יתפשטו הגשמים לרוב אזורי הארץ .
 
סופת חול משתוללת בב"ש ,  3 פצועים בתאונות
אבק סמיך מכסה את בירת הנגב וכתוצאה מהראות המוגבלת נגרמו שלוש תאונות דרכים .  באחת התאונות נפצע נהג רכב פרטי באורח בינוני עד קשה

