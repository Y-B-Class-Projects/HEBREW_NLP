העיריות עתרו לבג"צ :  לעצור את ייקור המים
מרכז השלטון המקומי הגיש עתירה נגד העלאת התעריפים : " מדובר בגזרה שהציבור לא יכול לעמוד בה - אי אפשר להתקיים ללא מים ".  העיריות מוחות גם על העלאת תעריפי המים למוסדות ציבור ב-108%
מרכז השלטון המקומי עתר היום  ( ראשון )  לבג"ץ ,  נגד החלטת הממשלה לעלות את תעריפי המים .  ברשויות טוענים כי ההעלאה אינה מידתית ונעשתה באופן שאינו שקוף .  יו"ר מרכז השלטון המקומי ,  שלמה בוחבוט אמר עם הגשת העתירה : " מחירי המים התייקרו באופן שערורייתי .  מדובר בגזירה שהציבור לא יכול לעמוד בה .  אי אפשר להתקיים ללא מים .  בימים אלה ,  כאשר קיצוצי התקציב ניחתים על הרשויות המקומיות ופוגעים בהכנסותיהן ,  יאלצו הרשויות להעלות את מחירי המסים ,  כדי לממן את עלות ייקור המים לצריכה במוסדות ". 
ברשויות המקומיות נחושים לעשות שימוש בכל האמצעים העומדים לרשותם על מנת לעצור את הייקור החד במחירים שנכנס לתוקפו ב-1 בינואר .  שיעור הייקור לצרכנים הפרטיים נאמד בכ-40% בעוד תעריפי המים למוסדות ציבור הועלו בלא פחות מ-108% .  לטענתם ,  יש בצעדים אלה משום פגיעה בזכות הבסיסית של כל אזרח למצרך קיומי . 
" אסור לנו לאפשר השתוללות של פקידים קהי חושים שנמצאים ברשות המים .  אנחנו בטוחים כי בית המשפט קשוב לרחשי הציבור ולזעקת העם שאינו יכול לממן את מחירי המים ,  ויפסוק לטובתנו ",  טען בוחבוט .
 בשלטון המקומי הזהירו כי הייקור במחיר המים בשילוב עם הקיצוצים הצפויים בתקציבי הרשויות עשויים לחייב את העיריות והמועצות המקומיות להעלות את שיעורי המס כדי לממן את התוספת במחירי המים .  במטרה למנוע את הצעד ,  טוענים שם ,  גובש צוות חירום מיוחד אשר פועל לצד המישור המשפטי גם במישורים חברתיים ופוליטיים אחרים לשינוי ההחלטה .
 
העיריות עתרו לבג"צ :  לעצור את ייקור המים
מרכז השלטון המקומי הגיש עתירה נגד העלאת התעריפים : " מדובר בגזרה שהציבור לא יכול לעמוד בה - אי אפשר להתקיים ללא מים ".  העיריות מוחות גם על העלאת תעריפי המים למוסדות ציבור ב-108%

