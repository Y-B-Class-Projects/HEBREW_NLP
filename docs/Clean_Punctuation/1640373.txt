כמה זמן לוקח לגבש הסדר ניגוד עניינים
ניסוח הסדר ניגוד העניינים בין שליחו המדיני של נתניהו ,  עורך הדין הפרטי יצחק מלכו ,  למשרד רה"מ נמשך כבר שמונה חודשים .  לשכת רה"מ : " מלכו שיתף פעולה .  ההסדר מחייב בדיקה פרטנית "
  >  >  כמה זמן לוקח לנסח הסכם ניגוד עניינים בין עורך דין למשרד ממשלתי ?  משרד ראש הממשלה ועו"ד יצחק מלכו עמלים כבר שמונה חודשים על גיבוש ההסדר למניעת ניגוד עניינים בין תפקידו המדיני של מלכו לבין פעילותו במשרד עורכי הדין הפרטי שהוא אחד משותפיו הבכירים ,  משרד שמרון-מלכו - כך נודע ל-themarker .  עו"ד מלכו מכהן כיועץ מדיני מיוחד של ראש הממשלה בנימין נתניהו לענייני המו"מ עם הפלסטינאים .  כחלק מתפקידו המדיני טס מלכו עשרות פעמים לארה"ב ולמדינות נוספות ,  והוא מייצג באופן רשמי את מדינת ישראל בפגישות רשמיות עם פקידי ממשל זרים .  מלכו פועל כשליח מדיני על בסיס התנדבותי וממשיך ,  במקביל ,  בעיסוקו כעורך דין בשוק האזרחי-מסחרי .  שותפו למשרד ,  דוד שמרון ,  הוא עורך דינה הפרטי של משפחת נתניהו בהליכים משפטיים שבהם מעורבת המשפחה ,  בהם תביעת העוזרת ליליאן פרץ ותביעת דיבה שהגישו בני הזוג נתניהו .  ביוני 2009 הגישה התנועה לחופש המידע מהממונה על חופש המידע במשרד רה"מ בקשה לקבל העתק של הסדר ניגוד העניינים בעניין מלכו .  בתגובה הודיעה ראש ענף פניות הציבור במשרד רה"מ ,  איילת משה ,  לתנועה כי ניסוח ההסדר  " עדיין לא הושלם ".  עוד כתבה משה במכתב : " אעקוב אחר העניין ".  בשבוע שעבר מסרה לשכת רה"מ ל-themarker כי מלכו פועל לפי הסדר זמני בין הצדדים .  כשביקשנו לקבל העתק של ההסדר הזמני הוברר כי אין הסדר - וכי הצדדים פועלים בהתאם לעקרונות שגובשו .  על שאלותינו ,  מדוע נמשך ניסוח ההסכם זמן כה רב ומתי הוא צפוי להיחתם ,  השיבה מחלקת ההסברה של רה"מ : " גיבוש ההסדר למניעת ניגוד עניינים חייב בדיקה פרטנית של כל לקוחות משרד עוה"ד שמרון-מלכו ,  וכן בחינה יסודית לשלילת אפשרויות לניגוד עניינים או מציאת דרכים להסדרת החשש לניגוד עניינים במקרים המתאימים .  הדברים נבדקו הן על ידי היועצת המשפטית של משרד רה"מ הן על ידי המשנה ליועץ המשפטי לממשלה ".  במשרד ראש הממשלה הסבירו : " זהו הליך שחובה לקיימו כדי לוודא את תקינות ההתקשרות בין משרד רה"מ לבין עו"ד מלכו .  מטבע הדברים הדבר אורך זמן ,  כפי שקרה לא אחת במקרים מורכבים דומים בעבר .  עו"ד מלכו שיתף פעולה בהליך לכל אורך הדרך ,  תוך כדי ביצוע שליחויותיו .  כפי שאכן נמסר ,  ההסדר עומד לפני סיומו וחתימתו ". 

כמה זמן לוקח לגבש הסדר ניגוד עניינים
ניסוח הסדר ניגוד העניינים בין שליחו המדיני של נתניהו ,  עורך הדין הפרטי יצחק מלכו ,  למשרד רה"מ נמשך כבר שמונה חודשים .  לשכת רה"מ : " מלכו שיתף פעולה .  ההסדר מחייב בדיקה פרטנית "
 
