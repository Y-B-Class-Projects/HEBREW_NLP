תנו לאובמה צ'אנס
המשבר הכלכלי הסיח את הדעת מההישגים האמיתיים של אובמה :  חקיקה של רפורמת בריאות שנשיאים רבים לא הצליחו לממש ,  מניעת שפל כלכלי ,  קידום אנרגיה ירוקה והבטחת שוויון זכויות .  ובעיקר - מהפכה בחינוך שהדמוקרטים לא הצליחו לבצע מעולם
 >  >  בפוליטיקה וגם בפיננסים ,  שווקים נוטים להפריז .  סוחרים ומצביעים כאחד מתלהבים יותר מדי ממניות או פוליטיקאים בשבוע אחד ,  ושונאים אותן בשבוע שלאחר מכן .  לכן אני מרחם קצת על נשיא ארה"ב ,  ברק אובמה ,  בבואנו היום לקלפיות בבחירות לקונגרס ,  שבהן מפלגתו עומדת להיזרק כמו גרב ישנה .  התאהבותנו באובמה היתה מופרזת ב-2008 ,  ודחייתו כעת היא לא פחות מופרזת מכך .  המסר שלי הוא :  תנו לו צ'אנס .  ההתמרמרות כלפי אובמה מזכירה לי את הרגזנות שעורר אל גור ב-2000 .  אנו העיתונאים היינו קשוחים כלפי גור :  הבלטנו את חולשותיו ,  וטיפחנו בכך את המיאוס כלפיו .  כך יצא שליברלים הצביעו עבור רלף ניידר ,  וג'ורג' וו .  בוש נכנס לבית הלבן .  כמו אחרים ,  התאכזבתי לעתים מאובמה - בין היתר מכך שהשליש את כוחותינו באפגניסטאן .  ואולם הבעיה המרכזית היא לא שאובמה היה חלש במסריו כנשיא ,  או שהוא ביזבז את הונו הפוליטי - אף ששני אלה נכונים - אלא שאנו שקועים בביצה של השלכות המשבר הפיננסי הגדול ביותר מאז שנות ה-30 .  אחרי הכל ,  סקרי גאלופ מראים שאובמה עדיין נהנה מתמיכה ציבורית גדולה בהרבה מזו שהיתה לרונלד רייגן בשלב זה בנשיאותו ,  שבו אמריקה היתה עדיין שקועה במיתון .  ואולי ההשוואה הטובה ביותר היא לנשיא ג'ורג' בוש האב ,  נשיא יציב ואדם נערץ שזכה לשיעור תמיכה מרקיע שחקים ב-1991 בסוף מלחמת המפרץ ,  ופוטר על ידי הציבור שנה מאוחר יותר כשביקש להיבחר מחדש - בגלל מיתון חלש בהרבה ממה שעובר עלינו עכשיו . " זה לא משאל עם - מדובר בבחירה"ביל קלינטון ,  שהיה אחד הנשיאים הטובים ביותר בעידן המודרני ,  הגדיר היטב את האתגר של אובמה : " הייתי רוצה לראות מישהו מכם מתייצב בפני קטר שדוהר ב-300 קמ"ש במורד גבעה ועוצר אותו בתוך 10 שניות ",  אמר קלינטון לקהל בוושינגטון - לדברי  " וושינגטון פוסט ".  קלינטון גם ציין כי הבחירות לקונגרס אינן משאל עם . " בואו לא נהפוך זאת למשאל עם על כל נושא שמטריד אתכם בחיים כעת ",  אמר קלינטון . " זה לא משאל עם - מדובר בבחירה .  בחירה בין שתי אידיאולוגיות ".  הביקורת על אובמה מהשמאל לעתים מצלצלת באוזני כנכונה ,  אך אני סבור שהיא מתעלמת מהקשיים הפוליטיים של העברת חקיקה מוצלחת ונבונה בקונגרס .  כן ,  היו סעיפים שהיו יכולים לשפר את הרפורמה במערכת הבריאות ,  אך הם כנראה היו מונעים את אישורה .  המשבר הכלכלי הסיח את הדעת מההישגים האמיתיים של אובמה .  מאז הארי טרומן ניסו נשיאים רבים להשיג רפורמה במערכת הבריאות ,  והיה זה אובמה שהשיג אותה .  הכלכלה היתה בסיכון של היקלעות לשפל גדול כשהוא נכנס לתפקיד ,  והסיכון הופחת לכדי מיתון שממנו יצאנו באופן רשמי - אף שפגיעתו עדיין מציקה .  אובמה ניצח על חילוץ מגזר הרכב ,  קידם את נושא האנרגיה הנקייה ,  חתם על חוק השכר ההוגן על שם לילי לדבטר ,  שמפחית את האפליה נגד נשים ,  החמיר את הרגולציה על הטבק ו על המגזר הפיננסי - כולל רפורמה בחוקי כרטיסי האשראי .  מעל לכל ,  אובמה זכה להצלחה מופלאה בנושא קריטי לעתיד ארצנו :  חינוך .  לאורך ההיסטוריה הדמוקרטים נעדרו מהוויכוח על רפורמה בבתי הספר בשל קירבתם לאיגודי המורים .  ואולם אובמה ניסח מחדש את הוויכוח באופן שאיפשר לדבר על רמת הוראה ועל מורים גרועים .  עד שהגיע אובמה ,  הדמוקרטים לא הסכימו להכיר בכך שיכול להיות מורה גרוע .  נתיב חדש להשכלה גבוהה אובמה השתמש בכספי התמריצים הפיסקליים כדי למנוע פיטורי מורים ,  וכדי לדחוק במדינות לעשות רפורמה בחינוך כדי לשפר את מצב התלמידים בשנים הבאות . " המרוץ לפסגה "  שלו מיקד את המדינות ברפורמה חינוכית יותר מאי פעם .  הוא גם שיפר והרחיב את הסיוע הכספי לסטודנטים וחיזק את התמיכה במכללות קהילתיות ,  ופתח נתיב חדש להשכלה גבוהה לאמריקאים ממעמד הפועלים .  מספר האמריקאים שיוכלו להגיע למכללה גדל במיליונים .  נשיאים משתי המפלגות דיברו שנים על חשיבות החינוך ,  אך עד כה היה זה מס שפתיים .  שיפור בתי הספר העירוניים הוא תהליך ארוך וקשה ,  אך אובמה עשה בתחום זה יותר מכל נשיא אחר - וזה אחד האתגרים הגדולים ביותר בארצנו .  בעיניי ,  זה ההישג הגדול ביותר שלו ,  ורוב הבוחרים מתעלמים ממנו .  אז כן ,  תמשיכו לדרוש מאובמה לשאת באחריות .  ואולם אל תרשו למשבר הכלכלי לערפל את כוח השיפוט שלנו ולהחמיר את בעיותיה של אמריקה באופן שיגרום לחששותינו להגשים את עצמם .
 
תנו לאובמה צ'אנס
המשבר הכלכלי הסיח את הדעת מההישגים האמיתיים של אובמה :  חקיקה של רפורמת בריאות שנשיאים רבים לא הצליחו לממש ,  מניעת שפל כלכלי ,  קידום אנרגיה ירוקה והבטחת שוויון זכויות .  ובעיקר - מהפכה בחינוך שהדמוקרטים לא הצליחו לבצע מעולם

