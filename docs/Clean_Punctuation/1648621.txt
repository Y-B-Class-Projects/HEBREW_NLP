לקראת הפסח :  משרד התמ"ת החזיר את המכס על יבוא קרפיונים
המכס על קרפיון קפוא יהיה 6.5 שקל לקילו ;  על קרפיון פילה קפוא 11 שקל לקילו
משרד התמ"ת החזיר את המכס על יבוא דגי קרפיון שבוטל לפני שנה .  המכס שיוטל על יבוא קרפיון קפוא יהיה 6.5 שקל לקילו ,  והמכס על יבוא קרפיון פילה קפוא יהיה 11 שקל לקילו.הקרפיונים מיבוא מקורם בעיקר בארצות הברית והם מיועדים לתעשיית הגפילטעפיש בישראל .  דייג קרפיונים בארה"ב זוכה לעידוד של ממשלת ארה"ב המסבסדת יצוא .  קרפיונים טריים ,  הגדלים בבריכות דגים בישראל ,  נמכרים לצרכן ב-24 שקל לקילו ,  מחיר המבטא פער תיווך של 52%  ( ההפרש בין התמורה ליצרן למחיר לצרכן ) .לטענת מגדלי הדגים הוצאות היצור לגידול דגי קרפיון מגיעות ל-95% התמורה שהם מקבלים מהמשווקים וביטול המכס בשנה שעברה פגע בהם פגיעה כלכלית קשה.מזכיר ארגון מגדלי הדגים ,  יוסי יעיש ,  אמר אתמול כי המכס על יבוא קרפיונים בוטל בטעות ומשרד התמ"ת שהכיר בטעות ,  החזיר את המכס והוא עתה בשיעור דומה לזה המוטל על יבוא דגים אחרים.לדברי יעיש בדיקות עדכניות לאיכות דגים ,  שנעשו במעבדות  " מילודע "  במפרץ חיפה ,  העלו כי הקרפיון ודגי בריכות טריים אחרים הגדלים בבריכות בישראל נקיים ממתכות כבדות ורעילות כגון כספית ,  עופרת ,  קדמיום וקובלט ועשירים ביותר בחומצות שומניות חיוניות מסוג אומגה 3 ואומגה 6.כמו כן נמצא בבדיקות שנעשו במכון הווטרינרי בבית דגן ,  כי דגי אמנון טריים הגדלים בבריכות בישראל הם איכותיים ביותר .  מגדלי הדגים בישראל משווקים בשנים האחרונות כ-6,000 טון לשנה של דגי קרפיון טריים וכ-500 טון של דגי קרפיון לתעשיית הגפילטעפיש .
 
לקראת הפסח :  משרד התמ"ת החזיר את המכס על יבוא קרפיונים
המכס על קרפיון קפוא יהיה 6.5 שקל לקילו ;  על קרפיון פילה קפוא 11 שקל לקילו

