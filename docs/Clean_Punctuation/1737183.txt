סלובודאן דראפיץ' חתם בבני סכנין לשנתיים
הקבוצה מהמגזר סיכמה עם מאמן שלישי לעונת 2010/11 ,  וזאת לאחר ארבעה מחזורים .  למאמן זו הקבוצה השלישית בקריירה
מי היה מאמין שנכתוב את זה כבר עכשיו ,  אבל בני סכנין החתימה הערב  ( שני )  מאמן שלישי לעונת 2010/11 .  סלובודאן דראפיץ' חתם בקבוצה לשתי העונות הקרובות .  כזכור ,  הבוקר באה לסיומה תקופתו של חיים לוי בקבוצה הבכירה מהמגזר לאחר ארבעה מחזורים בלבד בהן צברה הקבוצה נקודה אחת בלבד והיא כרגע במקום האחרון בליגת העל .  
לוי החליף בתפקיד את יובל נעים ,  שפוטר מהקבוצה מעט לפני פתיחת העונה לאחר סכסוך עם הנהלת הקבוצה ,  עוזר המאמן עבאס סואן וחלק משחקני הקבוצה .  גם נעים לא הספיק לבלות יותר מדי זמן כמאמן סכנין ,  אליה הגיע בקיץ לאחר שמרקו בלבול עזב בגלל סיבות אישיות .  דרפאיץ' הוא המאמן השביעי שעובר בקבוצה בשנתיים האחרונות .
 סלובודאן דראפיץ' ,  45 ,  יליד העיר נוביסאד בסרביה ,  הגיע לישראל ב-1988 ,  ושיחק במשך שבע שנים במכבי נתניה עד שפרש בגיל 30 בשל פציעה בברך .  ב-2003 ,  כשמונה רוני לוי למאמן מכבי חיפה ,  הצטרף דראפיץ' כעוזרו ,  זכר לחברות של השניים מימיהם כשחקנים בנתניה .  
אחרי חמש עונות במכבי חיפה עבר דראפיץ' לעמדת המאמן הראשי בהפועל כפר סבא מהליגה הלאומית ,  עימה לא הצליח להעפיל לליגת העל .  בשנה שעברה אימן גם כן בלאומית ,  במכבי הרצליה ,  עימה סיים במקום התשיעי .  בעונת 1999/00 שימש דראפיץ' כמאמן הזמני של מכבי נתניה בליגת העל אחרי התפטרותו של מוטי איוניר ושנה לאחר מכן הדריך גם את צפרירים למשך מספר משחקים אחרי עזיבת שייע פייגנבוים .
 
סלובודאן דראפיץ' חתם בבני סכנין לשנתיים
הקבוצה מהמגזר סיכמה עם מאמן שלישי לעונת 2010/11 ,  וזאת לאחר ארבעה מחזורים .  למאמן זו הקבוצה השלישית בקריירה

