בית"ר : " סוף סוף כל שחקן יודע מה תפקידו "
 שחקנים בבית"ר פורחים תחת דוד אמסלם .  עם זאת ,  ההתאחדות דורשת מאמן עם תעודת  " פרו ".  גומא אגייאר חזר ארצה
הניצחון אתמול  ( שבת )  על הפועל עכו שחרר בבית"ר ירושלים אנחת רווחה נוספת ,  אפילו גדולה מזו שהייתה בשבוע שעבר .  שחקני הקבוצה החמיאו למאמן דוד אמסלם ,  שמחזיק במאזן של מאה אחוזי הצלחה בקריירת האימון שלו עד כה . " הניצחון אתמול הוכיח כי מה שהיה בשבוע שעבר בנתניה לא היה רק מוטיבציה או אפקט של החלפת מאמן ",  סיפר שחקן בקבוצה . " פה סוף סוף כל שחקן יודע מה הוא עושה ומה התפקיד שלו ,  אצל שום זה לא היה וזה בא לידי ביטוי .  כשחן עזריאל יודע שהוא שחקן התקפה ולא הגנה הוא יכול להתרכז בלעשות את מה שהוא צריך - לכבוש ,  במקום ללנסות להבין תוך כדי תנועה מה מגן עושה ". 
עם זאת ,  שחקנים בקבוצה לא מכחישים כי הם עושים מאמץ נוסף עבור אמסלם . " דוד אמסלם זה הסמל של בית"ר ,  הוא בחור זהב וכל מילה מיותרת לגביו ",  סיפר אתמול אריאל הרוש . " השחקנים רוצים קצת יותר ואני שמח שהלך לנו ".  בחדר ההלבשה מסבירים כי אמסלם כל כך נחוש ודרוך שקשה לא לתת מעל למאה אחוז עבורו .
 כצפוי ,  הודיעה אמש ההתאחדות לבית"ר כי לא תאשר לה להמשיך עם מאמן ללא תעודת  " פרו "  מעבר ל-30 ימי ההתארגנות המקובלים ,  מה שמותיר לקבוצה 15 ימים למצוא מאמן עם תעודת  " פרו ".  בקבוצה לא מתכוונים למנות מאמן בכיר ,  על אף שבמועדון היו רוצים לראות את גיא עזורי מצטרף בעונה הבאה ומינויו כבר העונה יכל לקדם את המהלך .  לצד אמסלם צפוי להתמנות מאמן צעיר או כזה שלא שואף להחליפו וידע את מקומו ככינור שני למגן העבר .  בקבוצה שוקלים את מועמדותם של ניסים בכר שפרש ממחלקת הנוער של המועדון בסיום העונה שעברה ,  או של שאול דה צ'וקרל ,  שאימן את הפועל פתח תקוה לצד שביט אלימלך חסר תעודת ה"פרו ". 
ג'וניור ויסה ופאולו דה לה האסה שלא היו אמש בסגל הקבוצה ,  הראשון עקב פציעה והשני עקב הרחקה ,  לא הגיעו למשחק וייקנסו .
 גומא אגייאר הגיע לביקור בארץ ,  אך לא שוחח עם אנשי בית"ר או הפועל ירושלים .  נכון לעכשיו ,  הוא לא מתכנן לחזור לפעילות באחת משתי הקבוצות ,  לבקשת משפחתו .
 
בית"ר : " סוף סוף כל שחקן יודע מה תפקידו "
 שחקנים בבית"ר פורחים תחת דוד אמסלם .  עם זאת ,  ההתאחדות דורשת מאמן עם תעודת  " פרו ".  גומא אגייאר חזר ארצה

