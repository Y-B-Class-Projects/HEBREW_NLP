וולס פרגו העניק תשלומי בונוסים במניות לבכירי החברה בשווי כולל של 25 מיליון דולר
הבנק הבהיר כי לא יעניק בונוסים לבכירים במזומן ;  מנכ"ל הבנק ג'ון סטאמף קיבל מענק בשווי 10 מיליון דולר
בנק וולס פרגו האמריקאי העניק תשלומי בונוסים למנכ"ל החברה ג'ון סטאמף ולשלושה בכירים נוספים בשווי 25 מיליון דולר ,  במניות .  הבנק הבהיר כי לא יעניק לבכירים בונוס במזומן לשנת 2009.סטאמף קיבל 379,600 מניות ,  בשווי מוערך של 10 מיליון דולר .  סמנכ"ל הכספים של הבנק הווארד אטקינס ושני בכירים נוספים קיבלו 189,800 מניות כל אחד ,  בשווי מוערך של 5 מיליון דולר.הבנקאים יוכלו לממש את המניות בתוך שלוש שנים ,  ורק אם הם יובילו את הבנק לעמוד במטרות כספיות שהציב לעצמו ,  לפי הודעת הבנק .  הבכירים יוותרו על הבונוס אם יעזבו את הבנק לטובת חברה מתחרה.מתן הבונוסים של וולס פרגו מגיע לאחר שבנק גולדמן סאקס העניק בחודש שעבר בונוסים לשנת 2009 להנהלה הבכירה במניות ולא במזומן .  בנק מורגן סטנלי שוקל גם הוא הצעות להעניק בונוסים בהתאם לתפקוד הבנקאים והבנק לטווח הארוך.הבנקים בארה"ב מנסים לשכך את הביקורות והזעם כלפי התשלום והבונוסים שקיבלו בכירי הבנקים ,  בעיקר לאחר שבנקים רבים בארה"ב קיבלו סיוע של מיליארדי דולרים מכספי משלמי המסים כדי להימנע מקריסה במהלך המשבר הכלכלי.וולס פרגו ,  הבנק הרביעי בגודלו בארה"ב לפי שווי נכסים ,  השיב בחודש שעבר סכום של 25 מיליארד דולר אותו קיבל מממשל ארה"ב באוקטובר 2008 ,  במסגרת תוכנית החילוץ למגזר הפיננסים  ( tarp )  .
 
וולס פרגו העניק תשלומי בונוסים במניות לבכירי החברה בשווי כולל של 25 מיליון דולר
הבנק הבהיר כי לא יעניק בונוסים לבכירים במזומן ;  מנכ"ל הבנק ג'ון סטאמף קיבל מענק בשווי 10 מיליון דולר

