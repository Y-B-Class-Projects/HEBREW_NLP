צרפת :  הפועל ת"א הוציאה גם את ליון מהמשבר
לופז ובריאן  ( צמד )  כבשו וסגנית האלופה המשיכה את המומנטום מהניצחון ביפו ,  עם 2:3 בנאנסי .  סנט אטיין חילצה 1:1 ממארסיי
המחזור השמיני בצרפת עמד בסימן המשחק המרכזי המסקרן בין מוליכת הטבלה סנט אטיין לאלופה מארסיי ,  שחילקו ביניהן את הנקודות עם תיקו 1:1 .  עוד לפני כן הצליחה ליון לברוח מהקו האדום עם ניצחון חשוב 2:3 בנאנסי .  בורדו גברה 0:1 על לוריין והשיגה ניצחון שלישי ,  ולנסיין ניצחה 1:2 את קון ואוקזר ניצחה לראשונה העונה ,  0:4 את ארל-אביניון החלשה שנותרה ללא נקודות .
 סנט אטיין - מארסיי 1:1
המוליכה קיוותה לקטוע את המומנטום של האלופה שהחלה לטפס לעבר החלק העליון של הטבלה ,  אבל נאלצה להסתפק בתיקו ביתי בסטאד ז'ופרה גישאר .  הירוקים הוכיחו שמקומם בראשות הטבלה מוצדק כשהיו שותפים למשחק מצוין מול שחקניו של דידייה דשאן ,  ולא נבהלו גם כשנקלעו לפיגור משער הבכורה של אנדרה פייר ג'יניאק במדי מארסיי בדקה ה-27 .  אחרי דקות ארוכות של לחץ מפתיחת המחצית השנייה השיגה סנט אטיין בדקה ה-57 את השוויון מרגליו של לורן באטלס הוותיק .
 האם הפועל תל אביב היא קוטעת המשברים הרשמית של בית ב' בליגת האלופות ?  אחרי שבנפיקה הצליחה להתאושש בליגה מאז הניצחון על האדומים ,  גם ליון עשתה צעד בכיוון והשיגה ניצחון ליגה שני בסך הכל העונה .  שחקניו של קלוד פואל ניצלו את חוסר ההסתגלות של נאנסי למשטח הדשא הסינתטי החדש שלה ,  והנחילו למארחת הפסד ביתי רביעי ברציפות העונה בסיום קרב מתיש .
 ליסנדרו לופז התאושש מפציעתו בשריר הירך ,  חזר להרכב וגם כבש לראשונה העונה בדקה ה-37 ,  אחרי בישול של ג'ימי בריאן .  אותו בריאן חגג שער בכורה במדי ליון עם נגיחה מקרוב בדקה ה-55 ,  כשאנדרה לואיז הברזילאי  ( 57 )  וז'וליאן פרה  ( 70 )  כפו שוויון מדהים אחרי שני מצבים נייחים .  אבל זה היה היום של ליון ובעיקר של בריאן ,  שדאג להרגיע את פואל עם שער ניצחון בדקה ה-75 .
 בורדו - לוריין 0:1
שבע משמונה הנקודות של בורדו עד הערב הגיעו במשחקים מול קבוצות גדולות  ( ניצחונות על פ.ס.ז' וליון ,  תיקו מול מארסיי )  כשבעימותים מול יריבות צנועות יותר היא נחלה הפסדים כואבים .  ז'אן טיגאנה קיווה שהנתון הזה ישתנה נגד לוריין ,  שגם היא הגיעה עם שמונה נקודות ומעולם לא ניצחה את בורדו בשבאן דלמאס ,  ודווקא מיקאל סיאני היה זה שהעניק לו את הניצחון .  הבלם שהגיע בשנה שעברה לבורדו מלוריין ,  הקשית באומנות מ-35 מטרים בדקה ה-36 והכריע את המשחק .
 ולנסיין - קון 1:2
העולה החדשה הפסידה בכל ארבעת ביקוריה הקודמים בסטאד נונגסר ,  וגם הערב הסיפור לא היה שונה .  יוסף אל עראבי ,  שזומן השבוע לראשונה לנבחרת מרוקו ,  אמנם עשה את שלו וכבש בדקה ה-71 ,  אבל ולנסיין הייתה זו שזתכה בנקודות .  המגן הימני דויד דוקורטיו בישל פעמיים תוך חמש דקות לגרגורי פוז'ול  ( 24 )  וממאדו סמאסה  ( 29 )  .
 משחקים נוספים :
 ארל-אביניון - אוקזר 4:0לאוקזר :  אלן טראורה  ( 18 )  ,  בנואה פדרטי  ( 44 )  ,  רוי קונטו  ( 58 )  ,  ולטר בירסה  ( 82 ) 
סושו - לאנס 0:3לסושו :  מודיבו מאיגה  ( 13 )  ,  אידיי בראון  ( 44 )  ,  דמיאן פרקיס  ( 73 ) 
מונאקו - ברסט 1:0לברסט :  ברונו גרוגי  ( 71 ) 

צרפת :  הפועל ת"א הוציאה גם את ליון מהמשבר
לופז ובריאן  ( צמד )  כבשו וסגנית האלופה המשיכה את המומנטום מהניצחון ביפו ,  עם 2:3 בנאנסי .  סנט אטיין חילצה 1:1 ממארסיי

