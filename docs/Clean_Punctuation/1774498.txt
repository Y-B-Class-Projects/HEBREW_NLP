סן אנטוניו ניצחה 93:99 את דאלאס
במפגש בין שתי המובילות במערב ניצלו הספרס את חסרונו של נוביצקי ,  גארי ניל קלע 21 .  ניצחון חמישי רצוף למג'יק על הניקס
רגע לפני שמתחילה השנה החדשה ,  שלושה משחקים היו הלילה  ( בין חמישי לשישי )  ב-NBA ,  כשבגזרת סן אנטוניו אין הרבה חדש .  הספרס שייטו לניצחון מספר 28 העונה והתגברו גם על דאלאס חסרת דירק נוביצקי משחק שני רצוף ,  93:99 .  באורלנדו דוויט הווארד סחב את המג'יק לניצחון חמישי ברציפות אחרי 103:112 על הניקס ,  ופורטלנד השלימה ניצחון שני השבוע על יוטה ,  הפעם 89:100 .
 שתי המצטיינות של המערב נפגשו הלילה כאשר הספרס השלימו ניצחון שלישי רצוף לא מעט בזכות גארי ניל שתרם 21 נקודות וטים דאנקן שהוסיף 17 .  חסרונו של דירק נוביצקי אצל דאלאס שוב הורגש היטב כאשר הגרמני החמיץ משחק שני ברציפות בגלל פציעה בברך ,  וגם הסטטיסטיקה מראה שקבוצתו ניצחה איתו 17 מ-18 משחקים .
 אחרי הניצחון על הלייקרס ,  סן אנטוניו פתחה צמוד אבל ברבע השני היא רצה 2:21 ואל המחצית היא ירדה ביתרון 46:53 .  גם שיא עונתי של קרון באטלר ,  שכלל 30 נקודות ,  וטריפל דאבל מצוין של ג'ייסון קיד  ( 12 נקודות ,  13 אסיסטים ועשרה ריבאונדים )  לא עזר למאבריקס למחוק את היתרון ששוב צמח לקראת סיום הרבע השלישי ונשמר עד הסיום .
 ניצחון חמישי ברציפות למג'יק כשמעל כולם חגג דוויט הווארד ,  שסיים עוד משחק מצוין עם 24 נקודות ו-18 ריבאונדים בקרב מול אמארה סטודמאייר .  במשחק הזה עלה הווארד גם למקום הראשון מבחינת העבירות הטכניות כשיש לו כבר 12 כאלה ועוד ארבע עברות הוא יצטרך לנוח למשחק אחד .  בצד השני סטודמאייר סיים עם 30 נקודות ,  ארבעה ריבאונדים וארבעה אסיסטים וקיבל את העבירה הטכנית העשירית שלו העונה .
 אחרי פתיחה צמודה ,  אורלנדו החלה לברוח ברבע השני כשהווארד וג'יי ג'יי רדיק לא משאירים סיכוי לניקס ,  ואל המחצית הם יורדים ביתרון 44:62 .  אלא שברבע השלישי חל המפנה בניו יורק והפער קוזז עד לשש אחרי שתי נקודות של ווילסון צ'נדלר  ( 2:51 דקות לסיום )  .  ברבע האחרון שוב ניו יוק חזרה והורידה לשתיים בלבד אחרי זריקה מוצלחת מהקו של סטודמאייר ארבע דקות לסיום ,  אבל שלשה של ג'ייסון ריצ'ארדסון ועוד אחת של הידו טורקוגלו סגרו את הסיפור .
 מספר שעות אחרי שבפורטלנד התברר כי ברנדון רוי יושבת בתקופה הקרובה בגלל בעיות בברך ,  הבלייזרס דהרו לניצחון שהחזיר אותם למסלול לאחר ההפסד לדנבר .  ווסלי מתיוס השווה את שיא הקריירה שלו כשקלע 30 נקודות ,  למרקוס אולדרידג' הוסיף 28 ופורטלנד הסתדרה עם דרון וויליאמס  ( 19 נקודות ושמונה אסיסטים )  ופול מילסאפ ,  שהפסידו בפעם השנייה השבוע ליריבה .
 פורטלנד פתחה את המשחק עם שמונה מ-10 מהשדה ומתיוס עם שלשה הוביל אותה ל-10:19 .  אלא שהבלייזרס החטיאו ב-14 מ-17 הזריקות הבאות ובכך איבדו את היתרון כשארל ווטסון הוביל את יוטה ל-29:30 .  בהמשך פורטלנד כבר נטלה שוב את ההובלה והובילה 41:46 במחצית .  מתיוס קלע 16 נקודות ברבע השלישי והצעיד את פורטלנד ליתרון 55:70 עד לניצחון החשוב .
 
סן אנטוניו ניצחה 93:99 את דאלאס
במפגש בין שתי המובילות במערב ניצלו הספרס את חסרונו של נוביצקי ,  גארי ניל קלע 21 .  ניצחון חמישי רצוף למג'יק על הניקס

