פצועי מדינת כל אזרחיה
עתידם של ילדים שנפצעו בתאונת דרכים קשה נחרץ .  האם בתשלום הפיצויים יש לקחת בחשבון פרמטרים כמו מעמד סוציו-אקונומי ,  מין וכדומה ? 
השיח האקטואלי סביב האבטלה מרצון של חרדים ומגזרים אחרים באוכלוסיה ,  לא פסח גם על שאלת זכותם של הקטינים הנמנים עליהם לקבל פיצוי שווה כאשר מדובר בפגיעה עקב תאונת דרכים .  סוגיה זו מעלה שורה של שאלות מהותיות להן יש השלכה על דמותה ואופייה של החברה בישראל .  כך למשל ,  האם בישראל צריכים לגזור גזירה שווה בין בן למשפחה בדווית לבין בן להורים בהיי-טק ?  האם יש לפצות בחוסר קטין בגיל ארבע ,  בן למשפחה חרדית מבני ברק ,  שנפגע אנושות בתאונת דרכים ?   
" הנחת העבודה "  היא שכל שאר הילדים הבוגרים במשפחתו אינם עובדים ,  לומדים בישיבה והרי הוא ,  יש להניח ,  יבחר להמשיך בדרך אחיו וללמוד תורה במקום לעבוד .  שאלה ברוח הסוגיה ניתן לשאול גם באשר לקטינה מכפר בו הנשים לא משתכרות מחוץ לעבודות הבית .  האם היא צריכה לקבל פיצוי מופחת ?  לשאלה זו השפעה מכרעת גם על הכיס של כולנו ,  מאחר וחברות הביטוח נאלצות לשלם סכומי כסף גבוהים וכתוצאה מכך הפרמיות שאנו משלמים מתייקרות .
 בית המשפט העליון נדרש להכריע בסוגיה הזו .  רים אבו חנא נפגעה בתאונת דרכים כשהיא בת חמישה חודשים בלבד ובית המשפט המחוזי פסק לה פיצוי נמוך בשל הרקע הסוציו-אקונומי שלה .  בערעור ,  הוריה סברו שהפסיקה  " מקוממת וצורמת "  וכי היא זכאית  " לגדול כמו כל ילדה אחרת בישראל ולזכות בחינוך והשכלה מקצועית הולמים ,  ומקום עבודה מתאים שלא יפחתו ממה שתזכה להם כל ילדה ישראלית אחרת ..  ."  .  העמימות ביחס לנתוני השתכרותה בעתיד של בתם ,  כך טענו ,  הייתה צריכה להביא להסתמכות על השכר הממוצע במשק .
 בארה"ב אם נערוך השוואה לרגע ,  מקובל לחשב את הנזק בגין הפסד כושר השתכרות בתאונה בהתבסס על ראיות סטטיסטיות הנמסרות מפי כלכלנים וסטטיסטיקאים ,  המסתמכים על מאפיינים שונים של הנפגע בהם גיל ,  מגדר ,  גזע ,  מעמד סוציו-אקונומי והשכלה .  זאת ,  גם כאשר מדובר בהפסד כושר ההשתכרות של ילד ,  אשר טרם החל לסלול את דרכו המקצועית .  בקנדה ,  כתוצאה משימוש ב"סטטיסטיקות מגדריות "  זכו ילדות לפיצוי נמוך יותר מזה שזכו לו ילדים .  בתי המשפט שם ובארה"ב שמו דגש גם על הזהות האתנית והמגדרית של התובעים ,  ובאוסטרליה נפסקו פיצויים נמוכים לנפגעים אבורג'ינים  ( התושבים המקוריים של אוסטרליה )  קטינים ,  בשל נתונים סטטיסטיים הנוגעים לקהילה זו .  
וחזור אלינו ,  בית המשפט העליון הורה למחוזי על תיקון בסיס החישוב ,  והנחה לזכות את רים אבו חנא בפיצוי המבוסס על השכר הממוצע במשק ,  תוך הנחיה כי אין להביא בחשבון במקרה זה את  " הרקע הסוצי-ואקונומי שלה "  ובכלל זה את נתוני השכר הממוצע היום בכפרה . " רים אבו חנא נפגעה עקב תאונת דרכים בהיותה תינוקת רכה .  במועד התאונה היה כל עתידה מונח בפניה .  אין להניח ,  בשלב כה מוקדם בחייו של אדם ,  הנחות בדבר עתידו ,  כיווני התפתחותו או עיסוקיו .  בוודאי שאין להניח לרעתו הנחות הסומכות כביכול על  " הרקע הסוציואקונומי "  שלו ".  
בית המשפט העליון המשיך ונימק את פסיקתו . " אין לסבור ,  כי בהיות המשיבה בת לעדה הנוצרית ,  לא היה באפשרותה ,  אלמלא התאונה ,  להגיע לרף השכר הממוצע במשק .  הנתונים המובאים על ידי המערערות כנימוק לסטות מהחזקה בדבר השכר הממוצע במשק - עובדת היותה תינוקת ולא תינוק ,  שייכותה למגזר הערבי ,  העובדה שבמשפחתה נוטות הנשים שלא לעבוד לאחר נישואיהן ,  כמו גם הולדתה באזור מגורים המאופיין בממוצע השתכרות נמוך - אינם רלוונטיים לצורך חישוב הפיצוי בגין אובדן כושר השתכרותה בעתיד ". 
כמובן שלפסיקת בית המשפט העליון יש השפעה מכרעת על הכיס של כולנו ,  שכן חברות הביטוח נאלצות לשלם סכומי כסף גבוהים יותר ולפיכך ,  מייקרות את הפרמיה .  אל מול נתון זה ,  ניצב השיקול הערכי ,  עתיר החשיבות ,  שפסיקה על פי רוחו מבדלת את היכל הצדק שלנו משאר העולם ,  וממחישה את עליונותו המוסרית של בית המשפט העליון ,  על פני מדינות אחרות ,  שמגדירות את עצמן נאורות .  אצלנו ,  לפחות על פי מראית פני הצדק ,  כולם באמת שווים .
  *  הכותב הוא עו"ד מומחה לדיני ביטוח ונזיקין

פצועי מדינת כל אזרחיה
עתידם של ילדים שנפצעו בתאונת דרכים קשה נחרץ .  האם בתשלום הפיצויים יש לקחת בחשבון פרמטרים כמו מעמד סוציו-אקונומי ,  מין וכדומה ? 

