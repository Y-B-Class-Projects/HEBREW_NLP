לא זאת הדרך להשקיע במגזר הערבי 
עידוד השקעות
 >  >  קבוצת אל בוואדר זכתה באחרונה במכרז של משרד האוצר להקמה וניהול קרן השקעות פרטית במגזר המיעוטים .  הגופים בממשלה המעורבים במכרז עמלו קשות על המכרז והכוונות טובות ,  אך השאלה היא אם קרן הון לא סחירה ולא רשומה היא המכשיר האופטימלי לעידוד ההשקעות במגזר המיעוטים ,  לשתלבותו בצמיחת ישראל ובכך גם לקירוב ישראל ל-oecd .  ככל שענייננו בניצול מקסימלי של משאבי הממשלה בפיתוח עסקי במגזר המיעוטים ,  הרי שהקרן לוקה בכמה מגרעות :  חוסר נזילות ,  חוסר שקיפות ,  אורך חיים מוגבל עם חלון השקעות קצר אף יותר ,  נגישות מוגבלת למקורות מימון עתידיים ,  תלות באנשי מפתח והענקת הזדמנות לרווחים לקבוצה מצומצמת של שותפים .  עם זאת ,  המכרז נתפש כהזדמנות פז בקרב אלה שייחלו לנהל את הקרן .  על כך תעיד העובדה שיותר מתריסר טופסי ההתמודדות נרכשו ,  אף כי רוב הרוכשים מעולם לא השקיעו בחברות במגזר המיעוטים ורובם אף לא התנסו בניהול קרנות .  הממשלה זורקת לפתחם ,  בשעתם הקשה ,  80 מיליון שקל שינוהלו כראות עיניהם במגזר המיעוטים .  השותף הכללי שיזכה לנהל את הקרן עשוי ליהנות מתזרים מזומנים חיובי למשך 10 שנים ודמי ניהול של לפחות 4 מיליון שקל בשנתיים למשך חמש השנים הראשונות ,  בנוסף ל-20% מהרווחים .  כל זאת בהשקעה אפסית וללא כל סיכון .  השותפים המוגבלים לא רשאים להחליף את השותף הכללי ,  גם אם זה מנהל תהליכים שאינם לרוחם או משיג לקרן תשואות שליליות .  לעומת זאת ,  אם שותף כללי עוזב את הקרן ,  ייתכן שהקרן תתפרק והיוזמה תרד למצולות .  הממשלה אף מנעה מהשותפים המוגבלים להיות גם שותפים לא מוגבלים ,  בניגוד למגמה העולמית השואפת ליישב בין האינטרסים של שתי הקבוצות .  בכך ,  ולפי תנאי המכרז ,  ויתרה הממשלה על כל אמצעי להשפיע על ניהול הקרן והעבירה את פיתוח מגזר המיעוטים לעשר השנים הבאות לידי קבוצה מצומצמת ביותר .  הממשלה יכלה לבחור במכשיר אחר לשם ביצוע היוזמה .  לדוגמה ,  באמצעות תאגיד ציבורי נסחר או קרן השקעות נסחרת .  ניתן להניח שהמדינה היתה זוכה בשלושה יתרונות :  הגנה ושקיפות חשבונאית ועסקית מלאה תוך שימוש ברגולציה הקיימת ;  נגישות למימון עתידי עם מגוון כלים ;  והענקת שקיפות והגנה לכספה של הממשלה ומתן הזדמנות לכלל האוכלוסייה להשפיע על דרך הניהול וחלוקת הרווחים .  במבנה כזה יכלה הממשלה לקבל ,  בהתאם לחוק ניירות ערך ,  מניה מיוחדת ,  וכן יכלה לבצע את השקעתה באמצעות רכישת אג"ח שיעמדו לזמן ארוך  ( 10 שנים ויותר )  הנושאות ריבית 0% או 5% בעין .  על חלוקת דיווידנד ועל שינוי התקנון תוטל מגבלה כל עוד האג"ח לא נפרעו .  חלופת המניות המיוחדות תקנה לממשלה השתתפות בוועדת הביקורת ,  לא תזכה אותה בהשפעה על הניהול ,  תדרג אותה אחרונה בעת פשיטת רגל והמניות יהיו קריאות לפי מחירן הנקוב לאחר עשר שנים .  חלופה זו עדיפה ובעלת פוטנציאל ארוך טווח .  החסרון בפתרון המוצע קיים בהיבט המיסוי של תושבי חוץ ,  אך אלה אינם באים בהמוניהם לעזרת המגזר .  לעומתם ,  רבים מהמשקיעים המוסדיים ואנשי העסקים היו משתתפים או מגדילים את השתתפותם במיזם מסוג זה במתכונת זו .  הכותב הוא עורך דין במשרד גורניצקי ושות'

לא זאת הדרך להשקיע במגזר הערבי 
עידוד השקעות

