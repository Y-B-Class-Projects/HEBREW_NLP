ארוחה בתחפושת
חגיגות פורים ,  וברדק הכנת תחפושות הביאו את דנה מלמד לקרוא לחברה טובה ,  ולתומר שרון שיכינו משתה עד דלא ידע
בתוך כל ההפקות האינטנסיביות של פרויקט תחפושות הילדים ,  כמעט ששכחתי את כל המהות האמיתית של החג שפעם היה האהוב עלי מכל .  שכחתי שבעצם כל הרעיון הוא להרבות בשמחה .
 כך קרה שמצאתי את עצמי מפרפרת בכל העיר להשיג פריטים ,  אביזרים ,  איפור ושלל חומרי גלם אלטרנטיביים להפקות הביזאריות שהתחייבתי עליהן בפני הילדים שלי .  בנוסף ,  הפעלתי סוללה שלמה של ביצועיסטים :  השכנה האמנית ,  השכנה התופרת ,  החבר המעצב ועוד כמה חברים טלפונים .
 24 שעות לפני הפורימון הגדול בבתי הספר ,  נערכו המדידות .  ואז הגיע משבר גדול .  כגודל ההשקעה כך היו מימדי האכזבה .  התחפושת לא יצאה כמו שהבכורה דמיינה .  הייתי חסרת אונים ,  מיואשת לחלוטין ותיכף מגיעים האורחים שלי לבשל כשהראש שלי טרוד ומותש .  אבל אז ,  בדיוק כמו בסיפור המגילה ,  התהפך ה"פור ".  למעשה הגיעו שליחים .  מלאכים ששלח אלי היקום .
 מירב ,  חברה נהדרת ,  אישה נועזת וטבחית מופלאה ,  התייצבה פה על הבוקר עם ציוד להצלת התחפושת ,  נחישות ,  אסרטיביות ומוטיבציה גדולה להרים משתה פורים כמו שצריך .
 אחריה הגיע שליח נוסף ,  תומר תומ"ש שרון  ( בגלל שאני מכירה ואוהבת כמה וכמה דמויות שלו ,  עדיין לא החלטתי איך לכנות אותו )  ,  שנפל מהמיטה אחרי שעתיים שינה בקושי ולא ממש הבין איפה נחת .  די מהר ,  הסתבר לו שהוא נמצא במקום לא רע בכלל .   ( עם כוס יין ,  אוכל משובח ושתי נקבות במטבח ) 
תומר התחיל עם נס קפה של בוקר בעוד מירב ואני כבר עשינו את הלחיים השני .  יאמר לזכותו שדי מהר הוא הדביק את הקצב ועשינו לא מעט הפסקות לחיים .  פעם עם יין אדום ,  פעם עם קאווה ופעם עם שייק אסאי אלכוהולי מסתורי שמירב הכינה .
 אחת המתנות היותר גדולות שמישהו יכול להעניק לי ,  זה להצחיק אותי .  תומ"ש לא סתם הצחיק ,  בידר ושעשע אותנו ,  הוא פשוט קרע אותנו מצחוק .  כל היום הזה הפך בזכותו ליום כיף ,  למשתה מטורף .
 אבל בתוך כל הצחוקים והסבבה ,  נזכרתי פתאום שמדובר אחרי הכל בטור אוכל וכדאי שנכין משהו לאכול .  התחלתי מרשימה שכללה תפריט וחלוקת מטלות ,  אבל לדעתי הרשימה הלכה לאיבוד די מהר ולא ממש התייחסנו אליה .
 מירב היתה יעילה .  רואים שהיא חיית סרוויס מיומנת .  בזמן שאני זרקתי חציל על קליפתו לתנור ,  היא הספיקה לפרוס חציל נוסף ,  לטגן אותו ,  להעמיד סיר עם תותים לריבה ,  לטגן בצל ובטח עוד איזה אלף דברים במקביל .
 את חיתוך הבצל ורחיצת הכלים השארנו לתומר ,  שביצע כל משימה בהנאה גדולה בעוד הוא מצחיק את כולנו עד דמעות ,  מחליף דמויות ומשעשע אותנו בשלל חיקויים .  גם את תפקיד הדי ג'י נתתי לו ורוב הזמן הוא עשה עבודה נהדרת .
 השארתי למירב את האחריות להרכיב את התפריט כי אני סומכת עליה בעיניים עצומות .  איזו הקלה לדעת שיש מבוגר אחראי בבית .  מירב הלכה על בורקיטס אורגינל מבצק רבוך אותנטי .  את המילויים אני אלתרתי ,  למרות שהם לא הקלאסיים .  
חוץ מזה ,  המוכשרת אלתרה עוד שני סלטים ממה שמצאה במקרר ואני הכנתי עם תומר אוזני המן במילוי נוטלה וריבת תות .  בגלל ששתיתי  " עד דלא ידע ",  יש לי תירוץ מעולה לעובדה ששכחתי לשים סוכר בבצק וגם לעובדה שאוזני ההמן לא ממש הצליחו .
 באיזשהו שלב מירב שלחה אותי להביא בצל מהשכנים אז הזמנתי את כולם לצעוד איתי לבניין הסמוך וכך עשינו מיני תהלוכת פורים בחצר הבניין .  קיבלנו אפילו 2 בצלים ! 
אז איכשהו ,  בלי שהרגשתי  ( כנראה שמירב תיקתקה את עיקר הארוחה )  ,  השולחן הקטן במרפסת התמלא באוכל משמח וטעים טעים .  חלקנו השתמש בצלחת ומזלג חלקנו עבד עם האצבעות אבל מכולנו בקעו אנחות עונג .  
מירב ותומר ,  שליחים שהגיעו והפכו את  " הפור "  שלי לכל כך שמח ,  היה לי כיף לא נורמלי אתכם .
 בצק רבוך מסורתי:1/2 כוס מים1 כוס שמן קנולה350-450 גרם קמח לבן  ( כמה שתופס ) מלח לפי הטעם
ביצה להברשהקשקבל או פרמז'ן מגוררת לזרייה לפני האפיה
אופן ההכנה:1 .  יוצקים לתבנית עגולה את השמן והמים וממליחים .  לאט לאט מחברים את השמן והמים למסה אחידה .
 2 .  מוסיפים את הקמח ,  כל פעם במנות קטנות עד שנוצרת בלילה אחידה .  מוסיפים עוד מעט קמח ועם המון סבלנות ממשיכים עד שהתערובת מתגבשת לבצק .  
3 .  ממשיכים ללוש כ5 דקות הבצק אמור להיות אלסטי ושמנוני .
 4 .  בוצעים חתיכה מהבצק ומרדדים לעיגול בעובי 4 מ"מ בערך .  
5 .  מחממים תנור לחום של 180 מעלות .
 6 .  מניחים במרכז מילוי  ( שלושה מתכוני מילוי בהמשך )  ,  מקפלים לצורת חצי עיגול ומהדקים בקצוות היטב .
 7 .  קורצים בעזרת כוס או פורמה צורת חצי עיגול ומעבירים בעדינות לתבנית מרופדת בנייר אפייה .
 8 .  מברישים בביצה טרופה וזורים למעלה קשקבל או פרמז'ן .
 9 .  אופים כחצי שעה ,  עד שהבורקיטס זהובים משני הצדדים .
 100 גרם פטה כבשים50 גרם קשקבל מגוררת50 גרם גבינה צפתית קשה50 גרם גבינת עזים1 ביצה
אופן ההכנה:1 .  מערבבים את כל המרכיבים לתערובת אחידה .
 חומרים:1 בצל פרוס דק2 כפות שמן זיתכף חמאה400 גרם עלי תרד שטופיםמלחפלפל שחור גרוס1/2 כמות מהתערובת של מילוי הגבינות
אופן ההכנה:1 .  מזהיבים את הבצל במעט שמן זית .  מוסיפים את עלי התרד ומטגנים עד שהתרד מתכווץ והופך ירוק כהה .  מוסיפים כף חמאה ,  מתבלים ,  מערבבים ומסירים מהאש .
 2 .  מוסיפים לתערובת הגבינות ומערבבים .
 חומרים:1 חציל גדולשמן זיתמלח גספלפל שחור גרוס 1/2 כמות מהתערובת של מילוי הגבינות
אופן ההכנה:1 .  מחממים תנור לחום של 250 מעלות .
 2 .  קולים את החציל עד שהוא רך מאוד .
 3 .  מוציאים את התוכן ,  מתבלים במלח ,  פלפל שחור גרוס וכמה טיפות שמן זית .
 4 .  מוסיפים לתערובת הגבינות ומערבבים .
 חומרים:1 חציל גדול פרוס על קליפתומלח גס לזרייה על החציל  ( להוצאת המרירות ) בצל יבש פרוס דקבצל ירוק קצוץ לטבעותסומקמיץ לימוןשמן זיתמלחפלפל
אופן ההכנה:1.פורסים את החצילים לרוחבם וזורים עליהם מלח .  משאירים כשעהעד שיגירו נוזלים .  מטגנים את החצילים ומניחים בצד .
 2 .  בקערה נפרדת מערבבים לימון ,  שמן זית ,  סומק ,  מלח ופלפל .  מוסיפים את הבצלים ומשהים כחצי שעה .
 3 .  מערבבים עם החצילים ומגישים בטמפ' החדר או קר .
 חומרים:200 גרם מחית פרי אסאי קפוא4 מנות  ( 200 מ"ל )  קאשסהמי סוכר  ( 4 כפות סוכר+4 כפות מים ) 2 כוסות קרח כתוש
אופן ההכנה:1 .  מרסקים הכל בבלנדר ושותים לחיים .
 
ארוחה בתחפושת
חגיגות פורים ,  וברדק הכנת תחפושות הביאו את דנה מלמד לקרוא לחברה טובה ,  ולתומר שרון שיכינו משתה עד דלא ידע

