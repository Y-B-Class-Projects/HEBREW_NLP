כך תיהפכו לירוקים
 >  >  התורה הירוקה על רגל אחת מבוססת על שלושת ה-r reduce ,reuse ,recycle )  - מיחזור ,  שימוש מחדש והפחתה בשימוש )  ,  אבל לא חייבים להתחיל לייצר קומפוסט ולגדל תולעים כדי להיות ירוקים .  יש דרך לעשות זאת גם בסטייל .  1 .  הווינטג' לא הולך לשום מקום .  אפשר להודות לכוכבות הוליווד שבעודן מהדסות על השטיח האדום הן מתגאות בפריטי וינטג' - פריטי מעצבים ישנים .  בזכותן נהפכה גם חולצת טריקו יד-שנייה משנות ה-90 המוקדמות לפריט אספנים מעודכן ואקולוגי .  2 .  חצימחונים .  בדו"ח שפורסם באחרונה על ידי האו"ם נטען כי תעשיית הבשר אחראית ל-18% מפליטת גז החממה .  אם כל אחד יימנע מאכילת בשר פעם בשבוע תיחסך כמות פחמן דו-חמצני המקבילה להורדת חצי מיליון מכוניות מהכביש למשך שנה .  מי שלא רוצה להיות צמחוני ,  לפחות שיהיה חצימחוני .  3 .  בשביל זה יש חברים .  גם אם אתם לא אוהבים להזיע ולרכוב על אופניים בדרך לעבודה ,  אתם לא חייבים לנסוע ברכב הפרטי .  למה שלא תמצאו קולגות שגרים בשכנות ותסעו יחד ?  תחסכו כסף וזיהום .  4 .  קנו קרוב .  כשאתם נוסעים רחוק כדי לקנות מצרכים ,  רק נדמה לכם שאתם חוסכים כסף .  בפועל ,  בגלל המרחק לסניף המוזל ,  רוב הצרכנים חורגים מרשימת הקניות למוצרים שאינם צריכים באמת ,  ועל הדרך גם מזהמים את הסביבה עם נסיעה לא נחוצה .
 
כך תיהפכו לירוקים
nan
