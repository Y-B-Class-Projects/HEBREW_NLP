יזם בן - 91ומכירות של מיליון דולר בסופ"ש אחד
2009 סיפקה הרבה סיפורי הצלחה בשוק ההיי-טק הישראלי ,  אבל בצדם התרחשו אירועים שהפתיעו את כולם .  אלה שהדהימו ,  אלה שהכזיבו ואלה שהשאירו צביטה בלב
הסיבוב המוצלח ביותר של הקרנות  >  >  שלוש קרנות הון סיכון עשו השנה את המכה המשמעותית ביותר .  קרן סקויה היא המרוויחה הגדולה מעסקת ג'אג'ה-טלפוניקה אירופה ,  שבעקבותיו היא צפויה לרשום רווח של כ-60 מיליון דולר .  סקויה השקיעה פחות מ-5 מיליון דולר בג'אג'ה שנוסדה ב-2005 .  הבאה בתור היא קרן יזראל הלת' קייר  ( ihcv )  הישראלית בניהולה של הדר רון .  בפברואר השקיעה הקרן 3.5 מיליון דולר .  עשרה חודשים בלבד לאחר מכן ,  נמכרה אופטונול עבור כ-180 מיליון דולר .  הקרן רשמה רווח של כ-20 מיליון דולר בתוך עשרה חודשים .  הסיבוב הבא שייך לקרן אוורגרין בניהולם של בועז דינטי וארז שחר ,  שהשקיעה בדיון נטוורקס במאי ,  במסגרת סבב גיוס הון בהיקף של 8.3 מיליון דולר .  החברה נמכרה בדצמבר ב-178 מיליון דולר לברודקום ,  והקרן רשמה רווח של כ-17 מיליון דולר בתוך חצי שנה .  הסטארט-אפ שאיכזב את כולם  >  >  התואר של מאכזבת השנה שייך למודו - חברת הסטארט-אפ של דב מורן ,  לשעבר היזם של אם-סיסטמס .  רמת הציפיות ממודו היתה גבוהה במיוחד ,  בייחוד לאור החיבוק החם לו זכתה בכלי התקשורת .  בתחילת הדרך הצהיר מורן בפני themarker כי  " בשבילו להקים חברה שתמכור במיליארד דולר בשנה זו לא הצלחה ".  אלא שבשנה האחרונה נראה שמורן עדיין רחוק מאוד מהגשמת אותו חלום .  החברה עברה מספר גלי פיטורים ובמקביל נתקלה בקשיים בגיוס משקיעים חדשים .  מקורבים למורן אמרו שאם לא היה יוצא בהצהרות מפליגות ,  הוא לא היה יכול לגייס כשרונות ומשקיעים - כי זו ,  כנראה ,  הדרך היחידה להפוך מחברת סטארט-אפ קטנה ,  שמשרדיה נמצאים בכפר סבא ,  לחברה גדולה .  בסופו של דבר ,  יכול להיות שמורן עצמו מבין שזו היתה טעות .  הסיפור הטכנולוגי שהכי צובט בלב  >  >  חברת hcl הישראלית הציגה סיפור יוצא דופן :  פרופ' אברהם בניאל ,  יזם בן 91 ,  פיתח טכנולוגיה חדשה המבוססת על טכנולוגיה שפיתחה גרמניה הנאצית .  הטכנולוגיה של hcl מסייעת להפיק באמצעות חומצה הידרו כלורית  ( חומצת מלח )  סוכר הניתן להתססה ,  שיכול להפוך לדלק ביולוגי .  הטכנולוגיה הישראלית שנולדה על יסודות הטכנולוגיה הנאצית ,  הפכה לסטארט-אפ ישראלי לפני כשנתיים .  השנה hcl השלימה גיוס הון ראשון בהיקף של 5.5 מיליון דולר .  מי שמנהל כעת את החברה הוא בנו של פרופ' אברהם בניאל ,  פרופ' ערן בניאל .  הטכנולוגיה הישראלית שהותירה השנה את רישומה  >  >  אחת הטכנולוגיות המעניינות והחדשניות השנה נחשפה ב-themarker ביוני האחרון .  מדובר בטכנולוגיית natal שמיקרוסופט חשפה בפני הקהל הרחב ,  ומאחוריה עומדת חברת הסטארט-אפ הישראלית ,  פריים סנס .  natal היא מצלמת תלת-מימד שמאפשרת ללכוד את תנועות האדם ולתרגם אותן לפעולות במשחק .  כך ,  למעשה ,  מצליחה מיקרוסופט להתחרות מול ניטנדו עם קונסולת wii והבקר האלחוטי החדש של סוני פלייסטיישן .  פריים סנס היא זו שסיפקה שבבים למוצר החדש של מיקרוסופט .  לטכנולוגיה שלה יש הרבה מאוד יישומים ,  למשל אינטראקציה עם מסך הטלוויזיה באמצעות תנועות יד ,  או ניתוחים מורכבים בעולם הרפואה .  הפרשיות שהביכו את תעשיית ההיי-טק הישראלית  >  >  פעם אחר פעם מציג ההיי-טק הישראלי גם פרשות מביכות .  השנה זה קרה בסניף המקומי של חברת ca .  הסיפור של ca ישראל פרץ בדצמבר 2008 .  שלושה מבכירי החברה - אריה אופנר ,  המנכ"ל ,  דני שמש ,  סמנכ"ל הכספים ,  וחיים גיטלר ,  חשב החברה - קיבלו מייל מהחברה העולמית שביקש מהם לחדול מלהגיע למשרדי החברה וזימן אותם לשימוע .  באותו מייל הואשמו הבכירים בכך ששילמו ליועצים חיצוניים כספים שהיו אמורים להגיע למטה העולמי במלואם ולא לצד שלישי .  השלושה הודחו מתפקידם בעקבות אי הסדרים .  פרשה מביכה אחרת אירעה בחברת emc ישראל .  אייל קופיט מונה למנהל הסניף המקומי ,  מבלי שדיווח על עברו הפלילי .  בעקבות הפרסום ב-themarker הושעה מתפקידו .  חברת הסטארט-אפ שהדהימה את השוק הישראלי  >  >  התואר הזה הולך לחברת הסטארט-אפ פאוורמאט של היזם רן פוליאקין ,  שבאוקטובר האחרון הפתיעה את השוק הישראלי כשדיווחה כי היא משקיעה 40 מיליון דולר בקמפיין פרסומי עבור מוצר של משטח טעינה אלחוטי למכשירי סלולר .  מדובר בסכום שטרם נראה כמותו בסצינת הסטארט-אפים הישראלית .  בשבועות האחרונים ,  במהלך תקופת החגים בארה"ב ,  החברה רשמה מכירות בהיקף של מיליון דולר בסוף שבוע אחד ,  במהלך  " יום שישי השחור ".  עד לאותה נקודה רשמה מכירות של 22 מיליון דולר .  אף חברת סטארט-אפ ישראלית לא מכרה בהיקפים כאלה ,  בייחוד לאור העובדה שפאוורמאט סיימה לפתח את המוצר שלה רק לפני מספר חודשים .
 
יזם בן - 91ומכירות של מיליון דולר בסופ"ש אחד
2009 סיפקה הרבה סיפורי הצלחה בשוק ההיי-טק הישראלי ,  אבל בצדם התרחשו אירועים שהפתיעו את כולם .  אלה שהדהימו ,  אלה שהכזיבו ואלה שהשאירו צביטה בלב

