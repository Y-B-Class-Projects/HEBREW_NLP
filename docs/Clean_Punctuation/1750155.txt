בלאט : " אמרו שאנחנו לא שומרים .  מה יגידו עכשיו ?  "
 מאמן מכבי ת"א עקץ את התקשורת אחרי ה-55:75 על האדומים .  פניני : " הכל בזכות הקהל ".  קטש : " ההבדלים בינינו לא גדולים "
 צילום ועריכת וידאו :  נועם אשל
לא כך קיוותה הפועל ירושלים לצאת ממשחק העונה .  האדומים של עודד קטש הגיעו הערב להיכל נוקיה על מנת להוכיח שהם מסוגלים ללכת עד הסוף ,  ובמקום זאת הציגו משחק התקפי אומלל ,  עם 20 נקודות במחצית השניה ,  ומכבי תל אביב עשתה מזה מטעמים :  הצהובים הביסו את יריבתם המיתולוגית 55:75 ,  שמרו על מאזו מושלם ושוב נראו כמו גרסה משופרת של הקבוצה שפתחה את העונה .  כעת לא נותר אלא לראות האם השיפור הזה ימשיך הלאה עד יום חמישי ,  אז תפגוש סגנית האלופה הישראלית את פרטיזן בלגרד ביורוליג .
" זה לא סוד שמשחק נגד ירושלים זה משהו אחר ,  זה משהו מיוחד ",  אמר דייויד בלאט המרוצה בסיום . " הייתה היום אווירה מעולה של כדורסל .  היה לנו משחק מאוד קשה ורציני וגם מאוד מאתגר ,  הפועל ירושלים זו קבוצה איכותית וטובה ויש לה צוות אימון מעולה וגם שחקנים איכותיים וברמה גבוהה .  לא היה משחק ברמה הכי גבוהה במחצית הראשונה ,  אבל במחצית השנייה נכנסנו בהם חזק בהגנה ועשינו מספיק בהתקפה כדי לנצח ב-20 .  אני שמח שהצלחנו לשמור קבוצה כל כך חזקה כמו ירושלים על 55 נקודות ולא הורדנו אינטנסיביות אחרי ז'לגיריס ביום חמישי .  פניני ובורשטיין היו ממש גדולים היום ".  
" ניצחנו היום בארבעה רבעים ",  המשיך המאמן המנצח . " אחד הדברים שאמרנו אחרי שני המשחקים האחרונים שברבע אחד איבדנו את הדרך ואת ההפרשים ,  זה שאנחנו צריכים להיות יותר עקביים ;  לפחות בצד ההגנתי לא לרדת באינטנסיביות .  אני מוריד את הכובע בפני השחקנים שלי שנתנו מאמץ בהגנה ובהתקפה ונתנו פה לחימה לא פחות מיום חמישי .  אמרו שאנחנו לא שומרים ,  מה יגידו עכשיו ?  שז'לגיריס לא קבוצה ?  שירושלים לא קבוצה ?  "
 בלאט המשיך ודיבר על משמעות הניצחון : " עודד קטש אמר שזה רק משחק אחד והוא צודק ,  זה משחק ליגה אחד בלבד .  יש לזה משמעות פסיכולגית לפרק זמן מסוים ובשבילנו לנצח בצורה כזו זה אומר משהו ,  אבל זה לא יתפוס לטווח הרחוק ".  
גיא פניני ,  שהצטיין הערב בשורות מכבי תל אביב עם 15 נקודות וסדרת שלשות שסגרה ,  למעשה ,  את המשחק ,  הוסיף : " קורה לי שאני בטירוף מול ירושלים ,  כנראה שנוח לי לשחק מולם .  השארנו את ירושלים על 55 נקודות וזה מדהים - הכל בזכות הקהל שנתן לנו אווירה מצוינת .  אנחנו חייבים להמשיך לשחק כמו היום .  הרגשתי טוב בסוף המשחק ,  החברים סידרו לי זריקות טובות .  אני שמח שהכל נכנס לי ,  אבל הכי חשוב שנמשיך כך ". 
מנגד ,  עודד קטש השתדל לשמור על קור רוח למרות התבוסה הכואבת . " צריך לתת קרדיט להגנה של מכבי ",  אמר המאמן האדום ,  שראה את קבוצתו קולעת 20 נקודות בלבד במחצית השניה . " היתה הזדמנות במחצית הראשונה לעשות משהו ,  היינו צריכים להיות יותר מרוכזים במחצית השניה ולהוציא לפועל טוב יותר .  הגנתית היינו עוד איכשהו בסדר ברבע השלישי .  זה קורה ,  אנחנו קבוצה שמבוססת על הגארדים שלה וצריכים לצבור יותר תיאום ".  את ההתפרקות של קבוצתו בסיום הסביר קטש בצורה הבאה : " מכבי ברחו לנו ברגע המתאים ,  ברגע שהמומנטום עבר מאיתנו ,  ויחד עם שתי שלשות של פניני הם פשוט פתחו פער גדול מדי ולכן המשחק נראה ככה בסוף ".  
כאמור ,  המאמן האדום ניסה להסתכל על חצי הכוס המלאה . " התחושה שלי היא קצת יותר טובה מאיך שהמשחק הסתיים והפער הגדול .  אפשר לקחת הרבה דברים טובים מהמשחק הזה ,  לא צריך להתרגש יותר מדי .  התחושה שלנו שההבדלים לא כל כך גדולים .  אנחנו מאמינים שאנחנו יכולים לנצח את מכבי ".  
עם זאת ,  גם קטש יודע שעל קבוצתו להשתפר אם ברצונה לקיים את שלל הפוטנציאל שלה . " אנחנו צריכים להשתפר בשביל הרמות הגבוהות ביותר ",  אמר המאמן . " יש לנו שחקנים טובים ופשוט לוקח זמן לראות איך דברים מתחברים ,  אלה השלבים שהשחקנים לומדים את השיטה .  אנחנו נהיה בסדר .  אנחנו צריכים לשפר את התיאום בינינו ". 
אורי קוקיה ,  שניסה להילחם ולהחזיר את קבוצתו למשחק ברבע השלישי ,  סיכם : " התחלנו טוב ,  ובגלל כמה דקות פחות טובות הם הצליחו לברוח לנו .  פניני עשה דברים יפים היום ועזר לקבוצה שלו לברוח ,  בהפרש כזה קשה מאוד לנצח את מכבי - בטח בבית שלה .  דברים שזרמו בחלק הראשון לא זרמו בחלק השני וכשלא הולך אז לא הולך .  צריך להשתפר ולהסתכל קדימה ,  אין הרבה ברירות ". 

בלאט : " אמרו שאנחנו לא שומרים .  מה יגידו עכשיו ?  "
 מאמן מכבי ת"א עקץ את התקשורת אחרי ה-55:75 על האדומים .  פניני : " הכל בזכות הקהל ".  קטש : " ההבדלים בינינו לא גדולים "
 
