המהפכה הבאה של אפל :  תחשוף החודש את מחשב ה-tablet
המחשב החדש של אפל צפוי לכלול מסך מגע ולקרוא ספרים אלקטרוניים ;  יתחיל להימכר במארס ,  לפי הערכות
ענקית האלקטרוניקה אפל צפויה להשיק החודש את מחשב ה-tablet ,  שעשוי לחולל מהפכה בתחום המחשבים האישיים  ( pc )  - כך דיווחו היום סוכנות הידיעות בלומברג והעיתון  " וול סטריט ג'ורנל ".  המחשב החדש ,  שהיה המוקד של חרושת שמועות בשנתיים האחרונות ,  יתחיל להימכר בחודש מארס ,  לדברי גורמים המקורבים לאפל.לפי ה"ג'ורנל ",  המחשב יכלול מסך מגע בגודל 10-11 אינץ'  ( 25.4-27/9 סנטימטרים )  ,  ויאפשר בין היתר צפייה בסרטים ובתוכניות טלוויזיה ,  גלישה באינטרנט וקריאה בספרים ועיתונים אלקטרוניים ,  מה שיציב את אפל בתחרות ישירה מול אמזון ,  ענקית הקמעונות המקוונת ויצרנית קורא הספרים האלקטרוניים קינדל .  בלוג הטכנולוגיה all things digital ,  שבבעלות מו"לית ה"ג'ורנל "  דאו ג'ונס ,  דיווח כי אפל שכרה אולם כנסים בסן פרנסיקו ל-27 בינואר ,  התאריך בו היא צפויה לחשוף את המכשיר.בשנתיים האחרונות היה ה-tablet מושאן של שמועות רבות ,  וחובבי טכנולוגיה אף העלו השערות ואיירו מודלים אפשריים של המכשיר ,  עליהם סירבה אפל להגיב באופן רשמי .  ההערכות הן כי המחשב ייראה כמו ipod מוגדל ,  או מיני מחשב נייד עם מסך מגע .  אנליסטים העריכו אתמול כי המכשיר עשוי לעלות כ-1,000 דולר ליחידה.ג'ין מנסטר ,  אנליסט בחברת פייפר ג'פריי ,  העריך בשבוע שעבר כי אפל עשויה למכור 1.4 מיליון יחידות של ה-tablet במהלך 2010 אם המכשיר אכן יתחיל להימכר במארס .  אם מחיר המחשב יהיה 600 דולר ,  הדבר יגדיל את הכנסותיה של אפל ב-2% לפחות .  מנסטר הוסיף והעריך כי ה-tablet עשוי לתמוך ביישומי iphone.קתרין הוברטי ,  אנליסטית במורגן סטנלי ,  העריכה בראיון לבלומברג כי בניגוד לקינדל ולקוראי ספרים אלקטרוניים אחרים ,  ה-tablet יהפוך את הקריאה בספרים ובעיתונים אלקטרוניים לחוויה אינטראקטיבית עם לינקים לתמונות ,  קבצי שמע ,  סרטי וידאו ,  אתרי אינטרנט ותכנים מקוונים אחרים ,  כגון פרסומות .  אפל ,  שמנייתה יותר מהכפילה עצמה בשנה האחרונה ,  סירבה להגיב לשמועות בנוגע למכשיר החדש .
 
המהפכה הבאה של אפל :  תחשוף החודש את מחשב ה-tablet
המחשב החדש של אפל צפוי לכלול מסך מגע ולקרוא ספרים אלקטרוניים ;  יתחיל להימכר במארס ,  לפי הערכות

