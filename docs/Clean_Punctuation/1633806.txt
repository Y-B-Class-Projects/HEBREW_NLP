ביטחון :  הדרך הנכונה
אין צורך למנוע תנועת ערבים פלשתינים ,  לא בכביש 443 ולא בכל כביש אחר .  יש ויש צורך למנוע פיגועים ,  בכביש הזה ובכל מקום אחר ,  על ידי הפיכת הטרור לבלתי משתלם .
 יחסה של ישראל אל הטרור נגדה מזכיר את יחסם של  " חכמי חלם "  אל הגשר הרעוע שלהם ,  שאנשים רבים היו נופלים ממנו ונפצעים .  במקום לשפץ את הגשר ולתקן את פגמיו ,  הקימו החכמים מתחתיו בית חולים .  
תחסמו את כביש 443 ,  והטרור ימצא דרך להופיע בו למרות החסימה ,  או ינתב את עצמו לאתרים חלופיים .  גדרות הפרדה מסוגלות להקשות על טרוריסט את דרכו ,  אבל לא למנוע ממנו לצאת אליה מלכתחילה .  ובעוד ששליטת צה"ל במרכזים הפלשתיניים ביו"ש בשנים האחרונות מונעת טרור בעבודה מודיעינית והרתעתית - גדר הבטון האווילית היא לא יותר מסוג של הצהרה קוסמטית .  
מפג ? ע פלשתיני שיצליח ,  חלילה ,  לעקוף את צה"ל ולהגיע עם נשק או עם חומר נפץ עד למחסום שבכניסה לתחומי הקו הירוק ,  יצליח גם לעבור במחסום ולהגיע למרכז תל אביב .  לא הבדיקה המהירה והשטחית של החיילת במחסום תמנע ממנו לבצע את זממו ,  כי אם המודיעין וההרתעה באזור נקודת המוצא שלו .
 חומות ומחסומים מגבירים את האיבה ,  ועלולים אף ללבות את המוטיבציה לטרור .  אם לא היו בזמן האחרון פיגועים בכביש 443 ,  זה כנראה לא משום שתנועת פלשתינים נאסרה בו .  גם בכבישים ביו"ש ,  שבהם מכוניות ישראליות ופלשתיניות נוסעות אלה לצד אלה כדבר שבשגרה ,  התמעטו בזמן האחרון הפיגועים .  המחבלים שרצחו לפני שבועות אחדים את תושב שבי שומרון ,  הרב מאיר חי ז"ל ,  אותרו וחוסלו בידי כוחות צה"ל מיד אחר כך .  התגובה הברורה הזאת - לא מחסום נוסף - היא שעשויה למנוע פיגועים אחרים .  
מצפון ? מזרח לגדר הבטון האווילית שישראל הקימה סביב עצמה בתואנות ביטחוניות בנוסח חלם ,  נפגשים תושבי היישובים שמאחורי הגדר - מתנחלים ופלשתינים - במרכול הגדול והחדיש במרכז האזורי  " שער בנימין ".  בכל שעות היום ,  ובעיקר בשעות הערב ,  תמצאו שם עשרות רבות של יהודים ועשרות רבות של פלשתינים שמסתובבים בין אותם המדפים ,  ממלאים אותן העגלות באותם המצרכים ועומדים באותם התורים .  גם בכניסה למרכז הזה עוברות המכוניות בדיקת תא מטען שטחית ,  וגם בכניסה למרכול - כמו בכל מקום בארץ - מבקש שומר מנומס להציץ לך בתיק .  אבל הבילוי המשותף בין הירקות למוצרי החלב אינו מתאפשר בזכות הבדיקות הטקסיות הללו אלא בעיקר בגלל האינטרס ,  המשותף לכל הנוכחים ,  להמשיך ליהנות מן המרכול הנוח הזה .  ריבוי הקונים הערבים אף מגביר את תחושת הביטחון של הקונים היהודים ,  מפני שאיזה טרוריסט ירצה לפגוע ,  חלילה ,  במקום שהומה בבני עמו שלו ? 
כמה מאות מטרים משם ,  לעומת זאת ,  יש שלט גדול ואדום האוסר על יהודים את הנסיעה לירושלים דרך עטרות . " השטח שלפניך הינו שטח פלשתיני A ",  מזהיר השלט .  אין הכוונה ,  כמובן ,  לכל הישראלים ;  ערבים אזרחי ישראל רשאים להיכנס ,  ורק על יהודים כופה צה"ל ,  הריבון בשטח ,  נסיעה ארוכה יותר .  אבל כדי להגן על חיי יהודים אין צורך לסגור כבישים ,  לא בפניהם ולא בפני פלשתינים .  די בשיפוץ הגשר הרעוע ,  שכולנו נופלים ממנו ללא הרף .
 
ביטחון :  הדרך הנכונה
nan
