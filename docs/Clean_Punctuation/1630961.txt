מארק צוקרברג :  אנשים לא יכולים לצפות לפרטיות בעידן הרשתות החברתיות
על אף הצהרותיו בעד פתיחות ,  חסם צוקרברג את הגישה לתמונות פרטיות שלו שנחשפו בחודש שעבר בפייסבוק
לאור התחזקותן של הרשתות החברתיות באינטרנט ,  אנשים לא יכולים לצפות יותר לפרטיות ,  כך אמר מארק צוקרברג ,  מייסד הרשת החברתית פייסבוק .  צוקרברג הוסיף ,  כי אם היה מייסד היום את פייסבוק ,  המידע המפורסם בו היה פתוח לעיני כל כברירת מחדל.בראיון שהעניק למייסד הבלוג טק קראנץ' ,  מייקל ארינגטון בטקס פרסי הקראנצ'י בסוף השבוע ,  אמר צוקרברג בן ה-25 כי הפרטיות  " כבר אינה נורמה חברתית ". "כשייסדתי את האתר מחדרי במעונות בהרווארד ,  הרבה אנשים 'מדוע שארצה בכלל לפרסם מידע אישי באינטרנט ? ' ,  'למה שיהיה לי אתר אינטרנט ? ' ",  סיפר . " ואז בחמש או שש השנים האחרונות ,  הבלוגים המריאו וכך גם כל השירותים השונים שבהם אנשים חולקים מידע .  אנשים החלו להרגיש בנוח לא רק לחשוף יותר מידע ,  אלא גם בפתיחות וליותר אנשים ",  הוסיף צוקרברג ." שינוי מדיניות הפרטיות ל-350 מיליון משתמשים אינו דבר שהרבה חברות היו עושות .  אולם לנו חשוב לחשוב כל הזמן כמו מתחילים ,  והחלטנו שאלה יהיו הנורמות החברתיות החדשות ". בהצהרתו החדשה ניסה צוקרברג להצדיק את הצעד השנוי במחלוקת שנקטה פייסבוק בחודש שעבר ,  אז שינתה את הגדרות הפרטיות לכל משתמשיה .  בדצמבר פנה צוקרברג במכתב לגולשי האתר ,  והסביר להם כי מעתה תיתן הרשת למשתמשים את היכולת להחליט מי מחבריהם יוכל לראות כל פריט מידע שהם מעלים לרשת.ואולם אפילו צוקרברג עצמו נפל בפח ,  ובעקבות בלבול מההגדרות החדשות ,  נחשפו 300 תמונות פרטיות שלו בחודש שעבר .  באחת התמונות נראה צוקרברג כשהוא לבוש פיג'מה משובצת ומחבק בובה של דובי ובתמונות אחרות הוא חבוק עם בת זוגו כשפלג גופו העליון חשוף .  על הצהרותיו של צוקרברג כי  " תם עידן הפרטיות "  וכי הוא  " מנסה להפוך את העולם למקום פתוח יותר ",  החלטתו היתה לחסום את הגישה לתמונות הללו ואף למחוק את חלקן ,  לאחר שפורסמו בבלוגים מובילים בארה"ב .
 
מארק צוקרברג :  אנשים לא יכולים לצפות לפרטיות בעידן הרשתות החברתיות
על אף הצהרותיו בעד פתיחות ,  חסם צוקרברג את הגישה לתמונות פרטיות שלו שנחשפו בחודש שעבר בפייסבוק

