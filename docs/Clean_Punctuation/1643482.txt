נוקיה ואינטל שותפות
נוקיה ואינטל מאחדות את הפלטפורמות שלהן למחשבים ניידים וסמארטפונים מתקדמים .  אין מובלין ו-Maemo .  יש Meego
נוקיה ואינטל הכריזו היום בכנס MWC בברצלונה על איחוד של שתי הפלטפורמות שלהן למחשבים ניידים/סמארטפונים מתקדמים .  מובלין של אינטל ו-Maemo של נוקיה יאוחדו לפרויקט משותף בשם Meego ,  מיזם בקוד פתוח שאמור להתאים למגוון רב של מכשירים ,  החל מטלפונים ניידים ,  דרך נטבוקים ומחשבי לוח ועד מסכי טלוויזיה .  ההכרזה היא המשך של ההסכם עליו חתמו שתי החברות בשנה שעברה ,  שעל פיו תהיה תאימות בין Maemo לבין מובלין .  
מטרת המיזם המשותף היא לאפשר הרצת יישומים על מגוון רחב מאוד של מכשירים ,  כאשר מבנה הקוד הפתוח של הפלטפורמה אמור להרגיע שותפים פוטנציאליים שעשויים לחשוש לשים את הביצים שלהם בסל של שתי החברות הגדולות .  
MeeGo תשתמש בסביבת הפיתוח QT ,  אותה סביבת פיתוח שתשמש גם את מפתחי מערכת ההפעלה סימביאן החל מגרסה 4 ,  שתצא בסוף השנה .  חנות Ovi תשמש כפלטפורמה להפצת תכנים למכשירי מיגו של נוקיה ,  ואינטל תפיץ יישומים במרכז היישומים שלה .  
העבודה על מערכת ההפעלה המאוחדת תרוכז במוסד לינוקס ,  עם תמיכה מאסיבית של נוקיה ואינטל .  מערכת ההפעלה המאוחדת תצא לשוק ברבעון השני של 2010 .  לדברי קאי אויסטאמו מנוקיה ,  סימביאן תמשיך להיות מערכת ההפעלה של נוקיה לשוק הרחב ,  כאשר מיגו תתפוס את המקום שנועד למאימו בראש קו המוצרים של החברה .
 גילוי נאות :  הכתב הינו אורח חברת מוטורולה בתערוכה .
 
נוקיה ואינטל שותפות
נוקיה ואינטל מאחדות את הפלטפורמות שלהן למחשבים ניידים וסמארטפונים מתקדמים .  אין מובלין ו-Maemo .  יש Meego

