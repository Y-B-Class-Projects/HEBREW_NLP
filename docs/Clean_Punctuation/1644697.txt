בקהאם : " רוני יכול לשמור על הכושר הזה עד יולי "
 קשר מילאן החמיא לחברו לנבחרת אנגליה ,  ולדעתו החלוץ ימשיך להפציץ גם במונדיאל : " הוא אחד הסקוררים הגדולים בעולם "
 כבר יומיים עברו מאז ההצגה הענקית של ווין רוני בסן סירו ,  ויש שעדיין מתקשים להירגע .  דייויד בקהאם ,  שראה את חברו לנבחרת אנגליה מוביל את מנצ'סטר יונייטד לניצחון חוץ ,  2:3 גדול באיטליה על מילאן ,  הוא אחד מהם . " בלי שום ספק ,  הוא אחד הסקוררים הגדולים בעולם ותמיד אמרתי את זה עליו .  אם הוא ימשיך כך ,  יונייטד תצליח עוד יותר משהיא מצליחה כעת ".  
" אני מקווה שהוא יהיה מועמד לתואר שחקן השנה וכדור הזהב .  אשמח לראות אותו זוכה בכל תואר אפשרי ",  המשיך בקהאם . " ראיתי אותו מגיל צעיר .  שיחקתי בבכורה שלו באנגליה וראיתי אותו מבקיע ברמות הכי גבוהות .  זה מדהים לראות ".  הקשר האנגלי הוותיק אף מאמין כי חלוץ יונייטד יוכל לשמור על הכושר הזה גם עד הקיץ ,  והגביע העולמי בדרום אפריקה . " הוא לא יישחק ,  כי הוא מוכן לכל משחק .  זה לא משנה כמה משחקים הוא משחק ,  הוא יהיה מוכן להכל .  הוא יכול לשמור על הכושר הזה עד יולי ,  הוא רק בן 24 ".  
" הוא שומר על עצמו ועובד קשה .  הצורה בה הוא משחק על כר הדשא היא אותה צורה בה הוא מתאמן ,  ולכן הוא כל כך טוב ".  על פי בקהאם ,  האהדה וההערצה כלפי החלוץ האדיר הגיעה גם לאיטליה : " מסתכלים עליו כשחקן מצוין כאן .  מה שאכפת לאיטלקים זה האם הוא עושה את הדברים הנכונים ומבקיע שערים .  זה מה שהם רואים .  האיטלקים ואוהדי מילאן אוהבים אנשים שעובדים קשה ". 
לבסוף ,  התייחס בקהאם לסיכויים של קבוצתו באולד טראפורד ,  במשחק הגומלין ,  ואמר : " לא חשוב אם המשחק חצי גמור או שנותרו עוד שתי דקות ,  שחקני יונייטד גדלו להאמין שהם יכולים לנצח - אפילו אם נותרה דקה ,  אבל ההתמודדות לא גמורה .  אנחנו יודעים כמה קשה זה יהיה כי אף אחד לא מקבל מתנות באולד טראפורד .  נעבוד קשה ואם נשחק טוב ,  יהיה לנו צ'אנס ". 

בקהאם : " רוני יכול לשמור על הכושר הזה עד יולי "
 קשר מילאן החמיא לחברו לנבחרת אנגליה ,  ולדעתו החלוץ ימשיך להפציץ גם במונדיאל : " הוא אחד הסקוררים הגדולים בעולם "
 
