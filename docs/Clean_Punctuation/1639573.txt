מתכוננים לקרב מול פינס 
צוות התוכנית החדשה  " חדשות הבידור "  של ערוץ hot בידור ישראלי התקבץ שלשום להרמת כוסית ,  לקראת עליית התוכנית בעוד שבועיים .  בניגוד לתכנים הנוצצים שבהם עוסקת התוכנית ,  האירוע היה צנוע במיוחד .  בין המברכים באירוע שהתקיים בפאב מלון פליישר בתל אביב :  רינת קליין מנכ"לית הערוץ ,  אביב עוגני המפיק הראשי של התוכנית וליאון רוזנברג המנחה החדש .  בעלי הערוץ ,  חיים סלוצקי ודרי שי לא נראו במקום .  רוזנברג אמר לקהל המצומצם : " אני מסתכל על האנשים שמסביבי ויודע שאנחנו הולכים לעשות טלוויזיה טובה ".  רוזנברג ,  שהחל את דרכו ככתב הכלכלי של גלי צה"ל והתפרסם כשחקן ,  חוזר למרקע לאחר כשלוש שנים וחצי שבהן שימש מנהל התוכניות של ערוץ הבידור לצעירים ביפ ,  השייך לזכיינית ערוץ 2 קשת .  קליין אמרה : " אנחנו נכנסים לתקופה מאוד מעניינת ולתחרות מול גיא פינס ,  אבל המוטו שלנו הוא שבאנו ליהנות מהעבודה ". 

מתכוננים לקרב מול פינס 
nan
