הלך הגיר  משרד התחבורה נגד גנבי תמסורות
במסגרת מבצע אכיפה שיזם משרד התחבורה בשיתוף יחידת 'אתגר' ,  נלכדו עשרות תיבות הילוכים החשודות כגנובות במוסך באיזור המשולש
פשיטה נגד מוסכים לא חוקיים שיזם משרד התחבורה והשר ישראל כץ ובשיתוף יחידת 'אתגר' של משטרת ישראל ,  הביא היום  ( שני )  לתפיסתם של עשרות תיבות הילוכים החשודות כגנובות .  30תמסורות נלכדו במוסך מכונאות כללית שנמצא באיזור המשולש בעיר טירה ,  שם נחשף כי אף אחת מהן אינה רשומה בחוברת המוסך ומקור מוצאן אינו ידוע .  התיבות הועמסו על גבי כלי-רכב ונלקחו לחקירת המשטרה .
 מוסכים נוספים שנבדקו על ידי הכוחות המשולבים ,  התגלו כחשודים בעבירות כאלו ואחרות ,  או שאינם עומדים בתקני בטיחות במקום העבודה .  כך לדוגמא נחשף מוסך שמחביא מאחרי הסוואה איזור המיועד לשיפוץ גירים ללא חשבוניות או תיעוד של כלי-הרכב שטופלו במוסך .  במקום אחר ,  פחחות התמחותו ,  התגלה כלי-רכב דו-גלגלי החשוד כגנוב עם מספר רישוי מזויף .  מוסך נוסף באיזור קיבל בעבר 4 צווי סגירה מבית המשפט ,  אולם בו התגלו 13 כלי-רכב שתוקנו ללא היתר .  בעל המוסך נמלט מהמקום ,  אך קיבל זימון לחקירה .
 השר ציין כי לאחרונה חלה החמרת אכיפה כנגד מוסכים שאינם עומדים בקריטריונים של משרד התחבורה . "  פעילות של מוסך בלתי מורשה עלולה לגרום לכשלים טכניים ובטיחותיים ולנזקים כבדים לכלי הרכב המצויידים כיום במערכות טכנולוגיות מתקדמות הדורשות אבחנה וטיפול ".  
אגף התנועה רשם בשנה האחרונה מאות דוחות נגד מוסכים שהפרו את תנאי הרשיון בסכום כולל של חצי מיליון שקלים .  כמו כן ,  נשלחו כ-300 תביעות נגד מוסכים בלתי-חוקיים .
 
הלך הגיר  משרד התחבורה נגד גנבי תמסורות
במסגרת מבצע אכיפה שיזם משרד התחבורה בשיתוף יחידת 'אתגר' ,  נלכדו עשרות תיבות הילוכים החשודות כגנובות במוסך באיזור המשולש

