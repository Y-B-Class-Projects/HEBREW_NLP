יורוקאפ :  שרף הודח ,  קצורין הביס
מאמנה של סנט פטרסבורג הפסיד 89:88 בהארכה לבילבאו ,  קצורין ונימברוק הביסו את ונטספילס ועלו מהמקום הראשון
בזמן שהפועל ירושלים נחלה הפסד ביתי ,  ששלח אותם אל בית מסובך במיוחד ,  נציג ישראלי אחר סיים את דרכו .  צביקה שרף וספרטק סנט פטרסבורג הודחו מהמפעל בהפסד צורב במיוחד ,  89:88 בהארכה מול בילבאו .  הסרפדים פתחו מצויין והוליכו ב-7 במחצית ,  אבל ספרטק חזרה למשחק ,  בעיקר תודות ללבאנס פילדס ,  והצליחה לכפות הארכה .  סבוטיס הלך אל הקו בשניות הסיום ,  קלע פעמיים ,  ושלח את הרוסים הביתה .  אלכס מומברו הוליך את בילבאו עם 26 נקודות .  לסנט פטרסבורג :  לאברנס פילדס 19 ,  יאהור משצ'ראקו 16 .  
מי שנהנה מערב מוצלח יותר הוא מולי קצורין ,  מאמנה הישראלי של נימברוק הצ'כית ,  שהביס עם קבוצתו את ונטספילס 59:85 בחוץ ,  ונעזר בניצחונה של ביילה על באמברג כדי לעלות מהמקום הראשון בבית .  נימברוק לא העניקה סיכוי למארחים ,  והוליכה ב-14 בסיום הרבע הראשון וב-22 במחצית ,  כששארית המשחק היתה לפרוטוקול בלבד .  רונלד לואיס הוליך את קלעי נימברוק עם 22 ,  פטר בנדה סייע לו עם 15 ופיל ריצ'י קלע 13 .  לונטספילס :  דאיריס ברטנס וארנסטס קאלבה 14 כל אחד .  

יורוקאפ :  שרף הודח ,  קצורין הביס
מאמנה של סנט פטרסבורג הפסיד 89:88 בהארכה לבילבאו ,  קצורין ונימברוק הביסו את ונטספילס ועלו מהמקום הראשון

