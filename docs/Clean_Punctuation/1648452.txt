עכשיו זה רשמי :  עלייה במחירי האלכוהול
שר האוצר חתם על צווים המסדירים את שינוי שיטת המס תוך התאמתה להסכמי הסחר עליהם חתומה ישראל .  התוצאה :  92% מהמשקאות החריפים בישראל יתייקרו
בהמשך לדיונים שהתקיימו בוועדת הכספים של הכנסת בסוגיית מיסוי האלכוהול ,  חתם שר האוצר על צווים המסדירים את שינוי שיטת המס תוך התאמת השיטה להסכמי הסחר עליהם חתומה ישראל ,  והעלאה משמעותית בנטל המס המוטל על מוצרי אלכוהול .  
בהתאם לצו שתכולתו מהיום ,  ה-1 במרץ 2010 ,  שיעור מס הקניה החל על משקאות משכרים עד שנת 2014 יעמוד על 20ש"ח לליטר כוהל + 75% לפי ערך ,  ובשנת 2014 שיעור מס הקניה על משקאות משכרים יעמוד על 80 ש"ח לליטר כוהל .  הרפורמה איננה כוללת בירה או יין .  
יצוין כי השינוי יביא לייקור של 92% מהמשקאות החריפים הנצרכים בישראל .  כך למשל ,  בהתאם לצו החדש ,  בסוף התהליך ,  מס הקניה על בקבוק וודקה בנפח 750 מ"ל יעמוד על 24 ש"ח ,  כאשר עד דצמבר 2009 המס המינימאלי לבקבוק עמד על 3.5 ש"ח בלבד .  
כמו כן ,  משקאות משכרים שמחירם לצרכן טרם הרפורמה היה עד 20 ש"ח ,  לאחר הרפורמה מחירם לצרכן צפויים לעמוד על כ-35 ש"ח לבקבוק .  בנוסף ,  בקבוק שמחירו לצרכן טרם הרפורמה עמד על 40 ש"ח ,  לאחר הרפורמה מחירו לצרכן צפוי להיות 52 ש"ח .  בקבוק שמחירו לצרכן עמד על כ-60 ש"ח לפני הרפורמה צפוי להתייקר לכ-70 ש"ח .  
במשקאות יקרים שעלותם מעל 100 ש"ח צפויה הוזלה מסוימת שתלויה במחיר המוצר .  כך למשל ,  בקבוק ויסקי שמחירו לצרכן עמד לפני הרפורמה על 120 ש"ח צפוי להיות מוזל ל-110 ש"ח .
 
עכשיו זה רשמי :  עלייה במחירי האלכוהול
שר האוצר חתם על צווים המסדירים את שינוי שיטת המס תוך התאמתה להסכמי הסחר עליהם חתומה ישראל .  התוצאה :  92% מהמשקאות החריפים בישראל יתייקרו

