פרטנר תשקיע 20 מ' ש' בפרויקט חברתי :  תנסה לרתום כ-10,000 בני נוער להתנדבות תמורת הופעה של ריהנה
חברת הסלולר מזמינה צעירים בגילאי 16-26להתנדב באחת מ-70 נקודות בארץ ,  למשך 4 שעות
חברת פרטנר תשקיע כ-20 מיליון שקל בפרויקט חברתי-התנדבותי חדש .  מדובר במיזם בו החברה תנסה לרתום להתנדבות כ-10,000 בני נוער מבין לקוחותיה.חברת הסלולר פתחה אתר הרשמה למיזם בכתובת orangerockcorps.co.il ,  ובו היא מזמינה להרשמה צעירים בגילאי 16 עד 26 .  בני נוער שיירשמו יוזמנו להתנדב באחת מ-70 נקודות בארץ ,  למשך 4 שעות ,  וכל אחד שיסיים את ההתנדבות יזכה בכרטיס כניסה להופעה של זמרת הפופ ריהנה ,  שתתקיים ב-30 במאי באצטדיון בלומפילד .  פעולות ההתנדבות כוללות ניקיון חופים ונחלים ,  אריזת וחלוקת מזון למשפחות נזקקות ,  צביעה וגינון של מבניים קהילתיים ומוסדות ציבוריים.rockcorps הוא מיזם בין-לאומי שהמותג אורנג' בעולם משתתף בו ,  וכעת פרטנר הישראלית החליטה להצטרף ואף מתכוונת לחזור עליו בעתיד .  ההופעה של ריהנה תהיה פתוחה רק למתנדבים ולא ניתן יהיה לרכוש כרטיס לקונצרט בשום צורה אחרת.ארז פז ,  סמנכ"ל השיווק של פרטנר ,  הציג את המיזם באומרו כי  " זו נוסחה חדשה וייחודית למותג אורנג' ,  שתיצור קשר נוסף של הצעירים למותג ".  שותף נוסף של פרטנר למיזם הוא ארגון  " רוח טובה "  של שרי אריסון.בשנים האחרונות מותגים רבים מקיימים מיזמים חברתיים-שיווקים על מנת לתרום לקהילה במקביל לחיזוק המותג והקשר עם הלקוחות .  הידוע מכולם הוא המיזם של פפסי תחת השם refresh .  החברה החליטה במקום להשקיע את כספי הפרסום בסופרבול כמו בכל שנה ,  לתרום את הכספים לקהילה .  במיזם התבקשו הגולשים להציע באתר ייעודי היכן להשקיע את הכסף - כ-1.3 מיליון דולר.לצפייה בסרטון של ריהנה ופרטנר לקראת ההופעה

פרטנר תשקיע 20 מ' ש' בפרויקט חברתי :  תנסה לרתום כ-10,000 בני נוער להתנדבות תמורת הופעה של ריהנה
חברת הסלולר מזמינה צעירים בגילאי 16-26להתנדב באחת מ-70 נקודות בארץ ,  למשך 4 שעות

