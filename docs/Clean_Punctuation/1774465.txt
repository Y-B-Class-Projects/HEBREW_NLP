השנה של הגז ,  הזהב והנדל"ן
משקיעים בעולם התבצרו בזהב ב-2010 ,  שהיתה שנה מצוינת גם בת"א  ?  גם חגיגת הגז הגיעה לשיא  ?  אך ספק אם התשואות היפות בשווקים יחזרו ב-2011 ,  שמגיחה עם לא מעט איומים
 >  >  אף שסבלה גם מבעיות - 2010 היתה שנה מצוינת בבורסה של תל אביב .  מדדי המניות בישראל מחקו את תוצאות המשבר ושברו שיאים .  גם המדדים הגלובליים מסכמים תשואות חיוביות יפות ,  שלא בהכרח תואמות את הנתונים הכלכליים .  ואולם ספק אם התשואות היפות של 2010 יחזרו על עצמן ב-2011 ,  שמגיחה עם לא מעט איומים .  תחת תרחיש שלילי של מימוש אחד האיומים או יותר - הבורסות עלולות לשנות כיוון .  2010 היתה שנה של עליות בכל העולם :  מדדי ת"א 25 ות"א 100 הוסיפו כ-16% ,  מדדי התל בונד עלו ביותר מ-10% ,  s & p 500 טיפס ב-13% ,  דאקס הגרמני עלה ב-17% ופוטסי הבריטי רשם תשואה חיובית של 10% .  בלי קשר לשיעורי הצמיחה החזויים ,  לרווחיות הפירמות ולסביבת הריבית הנוחה - לא מן הנמנע שאחרי מסע טיפוס גלובלי מרשים כזה יגיע תיקון .  כולם נהנים מהעליות ,  אבל תיקון קטן שיכול להתחיל מארה"ב או מאירופה ,  יכול ליצור תגובת שרשרת עולמית שתגיע גם לכאן .  רבים ינסו לברוח ראשונים והירידות יתעצמו .  העליות בשווקים הן על רקע סביבת הריבית הנוחה .  למעשה ,  סביבת הריבית נוחה מדי .  הריבית הריאלית בעולם שלילית .  כלומר ,  משקיע שמפקיד את חסכונותיו בבבנק מפסיד כסף .  הכסף שמחפש תשואה והנזילות הגדולה הם שדחפו את שערי המניות ואג"ח בעולם מעלה .  גם מחירי הדיור בישראל המשיכו לעלות בשנה החולפת .  נגיד בנק ישראל סטנלי פישר מזהיר ממחירי הדיור הגואים ,  אך הוא נמצא במלכוד :  הריבית הנמוכה על המשכנתאות יצרה גל קניות של נדל"ן ,  שלא ייעצר כל זמן שרמת הריבית תיוותר נמוכה יחסית .  ואולם פישר אינו יכול להעלות ריבית באופן משמעותי בישראל כשהריבית בארה"ב אפסית ,  שכן מהלך כזה יגרור התחזקות של השקל - שתפגע ביצוא .
 
השנה של הגז ,  הזהב והנדל"ן
משקיעים בעולם התבצרו בזהב ב-2010 ,  שהיתה שנה מצוינת גם בת"א  ?  גם חגיגת הגז הגיעה לשיא  ?  אך ספק אם התשואות היפות בשווקים יחזרו ב-2011 ,  שמגיחה עם לא מעט איומים

