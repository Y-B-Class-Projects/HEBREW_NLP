אנגליה :  ארסנל ניצחה 1:2 בהאל
ארבעה ימים אחרי השלושער מול פורטו ,  כבש בנדטנר בדקה ה-93 ,  ארסנל נצמדה לצ'לסי ,  שהביסה 1:4 את ווסטהאם
תחת הרושם הגדול שהותירו הקבוצות האנגליות על ליגת האלופות בשבוע החולף ומספר ימים לפני שאינטר וז'וזה מוריניו מגיעים לסטמפורד ברידג' ,  חזרה היום  ( שבת )  צ'לסי לפסגת הפרמיירליג עם 1:4 ביתי על ווסטהאם ,  וכעת מובילים הכחולים על ארסנל בזכות הפרש שערים ועל מנצ'סטר יונייטד בנקודה .
 במשחק המאוחר הצליחה ארסנל לנצח 1:2 בהאל בזכות שער של ניקלאס בנטנדר בדקה ה-93 .  במשחק שפתח את המחזור ניצחה טוטנהאם 1:3 את בלקבורן ,  בעוד שבולטון המשיכה במסע ההיחלצות שלה מהתחתית עם 0:4 מוחץ על וויגאן .
 אחרי שפילסה את דרכה לחצי גמר הגביע האנגלי ורגע לפני הקרב האמוציונלי מול מוריניו ואינטר ,  שרדה צ'לסי עוד דרבי לונדוני קטן ,  שהיה גם דרבי איטלקי על קווים בין ג'יאנפרנקו זולה לקרלו אנצ'לוטי ,  המאמן שזרק אותו מפארמה לפני 14 שנה ומכר אותו לצ'לסי .
 האוהדים בסטמפורד ברידג' חששו מהצבתו של השוער השלישי רוס טרנבול בין הקורות ,  אבל נרגעו מהר מאוד בדקה ה-16 ,  כשפלורן מאלודה הגביה נהדר לאלכס והבלם הברזילאי התרומם מעל כולם ונגח פנימה .  כעבור רבע שעה אכן הוציא טרנבול כדור מהרשת אך לא כזה שהיה לו סיכוי לעצור ,  כשסקוט פארקר הפגיז מ-25 מטרים לחיבורים וקבע 1:1 .  
המחצית השנייה הייתה כבר סיפור אחר .  בדקה ה-56 הוסיף מאלודה בישול נוסף כשסידר לדידייה דרוגבה שער קל בדחיקה מהקו שהחזיר לצ'לסי את היתרון ,  ובדקה ה-77 התכבד הקשר הצרפתי בשער משלו שלמעשה הכריע את המשחק .  בתוספת הזמן השלים דרוגבה צמד שחתם את התוצאה הסופית .
 ארבעה ימים אחרי הניצחון הגדול על פורטו והעלייה המרשימה לרבע גמר ליגת האלופות בלי ססק פברגאס הפצוע ,  ארסנל חזרה לליגה עם ניצחון 1:2 בחוץ מול האל סיטי משער של ניקלאס בנטדנר בדקה ה-93 .  הניצחון על עשרה שחקנים של הקבוצה המדורגת במקום ה-19 בליגה ,  הצמיד את התותחנים לצ'לסי ,  שניצחה היום 1:4 את ווסטהאם .  לשתי הקבוצות 64 נקודות ,  אך לארסנל יש משחק עודף .  
ארסנל עלתה ל-0:1 משער של אנדריי ארשאבין בדקה ה-14 .  הקבוצה הביתית איזנה בדקה ה-28 מפנדל מוצלח של ג'ימי בולארד ,  אחרי שסול קמפבל הכשיל ברחבה את יאן ונחור אוף הסלינק .  בדקה ה-45 נשארה האל בעשרה שחקנים אחרי עבירה גסה של ג'ורג' בואטנג על בקארי סאנייה .  המחצית השנייה הייתה רק של ארסנל ששלטה לחלוטין במשחק ,  אך התקשתה להגיע להזדמנויות עד הדקה ה-93 .  ניקלאס בנטנדר השתלט על כדור שחזר אחרי הדיפה גרועה של שוער האל ,  בועז מייהיל ,  כבש ,  קבע את תוצאת המשחק - 1:2 - ורץ לחגוג ניצחון חשוב נוסף .
 טוטנהאם המשיכה במאבק העיקש שלה להשגת המקום הרביעי עם ניצחון על בלקבורן ,  במשחק שאסור היה לה לשמוט נקודות לאור העובדה שלמנצ'סטר סיטי היה מספר נקודות זהה לשלה ומשחק חסר .  התרנגולים ,  שחסרו את לדלי קינג ,  טום האדלסטון ,  ג'רמיין ג'נאס ,  ארון לנון ודייויד בנטלי הפצועים ,  פתחו את המשחק בצורה מעט מהוססת ,  התקשו להגיע להזדמנויות ונראה היה שהאירוע המרגש ביותר במחצית הראשונה יהיה פציעתו של שוער הקבוצה לשעבר ובלקבורן היום פול רובינסון ,  שזכה למחיאות כפיים מהאוהדים המקומיים .  אבל דחיקה מקרוב של ג'רמיין דפו ,  אחרי הסטה של ורדאן צ'ורלוקה ,  הצליחה להעלות את טוטנהאם ליתרון בדקה ה-46 רגע לפני הירידה למחצית .
 בלקבורן פתחה את המחצית השנייה טוב יותר ,  אלא שבדקה ה-55 כבש רומן פבליוצ'נקו את השני של טוטנהאם אחרי מהלך קבוצתי יפה שקבע 0:2 .  בדקה ה-80 הצליחה האורחת לצמצם את התוצאה מנגיחה של כריסטופר סאמבה ,  אבל כאן היא נעצרה וטוטנהאם כבשה אחד נוסף מרגליו של רומן פבליוצ'נקו בדרך ל-1:3 ,  שהגדיל את הפער ממנצ'סטר סיטי החמישית לשלוש נקודות ,  אך שני משחקים עודפים .
 בולטון - וויגאן 0:4 
מסע הבריחה של הוונדררס נעצר בתבוסה 4:0 לסנדרלנד באמצע השבוע ,  אבל אחרי הניצחון הגדול בקרב התחתית ,  בבולטון יכולים להתכונן לעוד עונה בפרמיירליג .  תמיר כהן חזר להרכב אחרי הרחקה ורשם 90 דקות טובות בהן גם ספג כרטיס צהוב .  כבר אחרי 10 דקות בישל קווין דייויס בנגיחה ויוהאן אלמנדר המשיך לרשת .  שלוש דקות בתוך המחצית השניה הוכשל כהן ברחבה ודייויס כבש מהנקודה הלבנה .  בדקה ה-53 כבש פבריס מואמבה את השלישי לאחר בישול של לי צ'ונג יאנג ואת המסמר האחרון ברשת של כריס קירקלנד נעץ מתיו טיילור בדקה ה-69 .  
משחקים נוספים :
 סטוק סיטי - אסטון וילה 0:0
בירמינגהאם - אברטון 2:2לאברטון :  ויקטור אניצ'בה 19 ,  איגביני יעקובו 22 .  לבירמינגהאם :  קמרון ג'רום 26 ,  קרייג גארדנר 51 .
 ברנלי - וולבס 2:1לוולבס :  מתיו ג'ארביס 26 ,  קלארק קארלייל עצמי 47 .  לברנלי :  סטיב תומפסון 73 .
 
אנגליה :  ארסנל ניצחה 1:2 בהאל
ארבעה ימים אחרי השלושער מול פורטו ,  כבש בנדטנר בדקה ה-93 ,  ארסנל נצמדה לצ'לסי ,  שהביסה 1:4 את ווסטהאם

