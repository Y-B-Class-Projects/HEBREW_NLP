טירלול על המסלול
צמד המעצבים ההולנדי ויקטור ורולף שוב יוצאים מדעתם ,  הפעם עם תצוגה מונומנטלית במיוחד ,  בשבוע האופנה בפריז
פי שלושה ממשקל גופה ,  זו הייתה כמות הבגדים העצומה שעטתה על עצמה דוגמנית-העבר קריסטן מקמנאמי בתצוגת האופנה המופרעת שהעלו אתמול  ( 6 במרץ )  ויקטור ורולף ,  במסגרת שבוע האופנה בפריז לחורף 2010 .  הקונספט  לשחזר את רעיון תצוגת הבבושקה שהעלו לפני עשור .  
מקמנאמי עלתה על המסלול ,  כשהיא עטופה שכבות על שכבות של מעילים ובגדים אחרים ,  כשצמד המעצבים עוקב אחריה .  לאחר הסיבוב הראשון ,  כשהיא נראית ספק טנק ספק טווס שפירש לא נכון את חוקי התשוקה ,  הם הפשיטו אותה מהמעיל הראשון ,  והלבישו אותו על דוגמנית צעירה יותר שעלתה ובאה ,  וכן הלאה וכן הלאה ,  כשהתצוגה עצמה נוצרת ,  באופן ליטראלי ,  מתוך גופה של דוגמנית-האם ,  עד שלבסוף נותרה מקמנאמי כמעט וערומה .  
ואז ,  הכל חזר על עצמו ,  רק בכיוון ההפוך ,  צמד המעצבים החזירו לאשה את בגדיה בדיוק באותו התהליך .  האם ניסו לומר משהו על האופנה ועל הדרכים בה השראה פושטת את ידיה העצומות לכל עבר ?  או לנסות ולעמוד על הדרך בה ההיסטוריה ,  והאופנה הבלתי נפרדת ממנה ,  חוזרות על עצמה ?  אולי .  אבל כהרגלם בקודש ,  המעשה של ויקטור ורולף נועד להישאר מעט סתום .  סתום ,  ועוצר נשימה ,  מעמיד אופנה המציצה באופן בוטה תוך רצף הזמן .
 
טירלול על המסלול
צמד המעצבים ההולנדי ויקטור ורולף שוב יוצאים מדעתם ,  הפעם עם תצוגה מונומנטלית במיוחד ,  בשבוע האופנה בפריז

