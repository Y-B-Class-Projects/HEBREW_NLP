בעלי מעדני מיקי יזמו את הצטרפות עובדי המפעל להסתדרות 
הצטרפות העובדים לא נעשית על רקע סכסוך עם הנהלת המפעל - במפעל שוררים יחסי עבודה טובים
310 עובדי מפעל הסלטים מעדני מיקי בראשון לציון ובבית שמש הצטרפו היום להסתדרות .  שלא כמו במקרים אחרים ,  בהם עובדי חברות שונות הצטרפו להסתדרות ביוזמתם ועל רקע סכסוך בינם לבין ההנהלה ,  מי שיזם את הצטרפות עובדי מעדני מיקי להסתדרות היו הבעלים של החברה ,  משה וארי קאופטייל.הצטרפות העובדים לא נעשית על רקע סכסוך עם הנהלת המפעל ,  אלא במפעל שוררים יחסי עבודה טובים .  בעקבות התארגנות העובדים יגיע מחר יו"ר ההסתדרות ,  עופר עיני לביקור במפעל .  לדברי זורי מזרחי ,  יו"ר מרחב ראשון לציון בהסתדרות , " יוזמת הבעלים של מעדני מיקי לצרף את העובדים להסתדרות ולמסגרת ההסכמים הקיבוציים עליהם היא חתומה ,  אפשרית לאור השינוי החיובי ביחסי המעסיקים וההסתדרות ".  לדבריו ,  עיני הפך את יחסי העבודה במשק ,  ובמיוחד במגזר היצרני ,  מזירת התגוששות לזירה של שיתוף פעולה .  עוד אמר מזרחי שבענף המזון ,  חרף מורכבותו ,  נחתמו בשנים האחרונות שורה של הסכמי שכר ששיפרו משמעותית את תנאי ההעסקה בו .
 
בעלי מעדני מיקי יזמו את הצטרפות עובדי המפעל להסתדרות 
הצטרפות העובדים לא נעשית על רקע סכסוך עם הנהלת המפעל - במפעל שוררים יחסי עבודה טובים

