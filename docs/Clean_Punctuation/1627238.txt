מדד אמון הצרכנים עלה ב-0.7% בדצמבר : " שיפור באווירת הקניות ובתפיסת מצב התעסוקה "
 המדד נמצא ברמה הקרובה לתקופת טרום המשבר
מדד אמון הצרכנים של בנק הפועלים ו-tns טלסקר עלה בחודש דצמבר ב-0.7 נקודות לרמה של 133.4 .  המדד למצב השוטף רשם בדצמבר עלייה של 1.7 נקודות ומדד הציפיות רשם עלייה קלה של 0.1 נקודות .  על פי כלכלני בנק הפועלים אמון הצרכנים נמצא ביציבות החל מחודש אוגוסט .  זאת ,  לאחר עלייה מרשימה של כ-26 נקודות מחודש מארס עד אוגוסט .  רמת המדד דומה לזו ששררה טרם המשבר ,  תקופה בה המשק צמח בשיעורים גבוהים ,  הצריכה הפרטית גדלה ושיעור האבטלה הגיע לרמה נמוכה . " התייצבות המדד ברמה זו משקפת להערכתנו אופטימיות בקרב הצרכנים ,  וניתן לראות זאת גם בשיפור באווירת הקניות .  שיפור בולט נוסף הוא בשאלה לגבי מצב התעסוקה כיום .  התייצבות במדדי אמון הצרכנים נצפתה בחודשים האחרונים גם בארה"ב ואנגליה ,  אם כי במדינות אלה רמת המדד עדיין נמוכה באופן ניכר מזו טרם המשבר ",  כותבים בבנק הפועלים .
 
מדד אמון הצרכנים עלה ב-0.7% בדצמבר : " שיפור באווירת הקניות ובתפיסת מצב התעסוקה "
 המדד נמצא ברמה הקרובה לתקופת טרום המשבר

