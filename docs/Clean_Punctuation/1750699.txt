הכל אישי  
" זינגואלה "  מוכר דירות מה יהיה פרופיל הדיירים של פרויקט גינדי תל אביב ?  אם לשפוט לפי המוזמנים של יזמי הפרויקט - רוכשים פוטנציאליים שהגיעו שלשום להיכל התרבות בעיר כדי לצפות במופע חינם של הזמר יהודה פוליקר - מדובר בזוגות בני 35 ומעלה שאינם תל אביבים במקורם ,  מחזיקי כרטיס אשראי פלטינום שברשותם מכוניות יוקרה .  בין המוזמנים היו לקוחות עסקיים של בנק הפועלים ,  רוכשי מכוניות לקסוס וחברי מועדון סיגרים .  היושבים באולם צפו בסרטון הדמיה ולאחריו שמעו את דבריו של אחד מאדריכלי הפרויקט ,  יוסי סיון ,  ממשרד יסקי מור סיון ,  שהמליץ לבקר במרכז המכירות לאחר ההופעה .  הופעתו של פוליקר ,  שסחפה את הקהל ,  כללה להיטים כגון  " זינגואלה "  ו"התחלה חדשה ".  לאחר מכן ביקרו רבים בקומת המכירות ,  ולצלילי להיטים של מדונה לגמו אלכוהול חינם . " אנחנו כל יום כאן מתשע בבוקר ועד אחת בלילה ",  גילתה הסוכנת מירי אלון ,  שטענה כי בשעה שלפני ההופעה הצליחו הסוכנים למכור 30 דירות .  אמש נערכה במקום הופעה של עידן רייכל .
 
הכל אישי 
nan
