יואב כץ : " דורה מבין שהצלחת המועדון חשובה "
 בעלי הפועל חיפה מכין את מאמנו להצטרפות של ניצן שירזי ,  שסיכם ,  כמנג'ר .  האחרון לא יצטרף לפני פגישה עם דורה
מי שמתקשה להבין מה קורה עם תפקיד המאמן בהפועל חיפה ,  ייאלץ להמתין עוד כמה ימים עד שהדברים יתבהרו סופית .  ניצן שירזי אמנם הגיע לסיכום כספי עם הבעלים יואב כץ ,  אך הוא מתנה את הצטרפותו למועדון כמנג'ר בשיחה עם המאמן הנוכחי שלומי דורה .  אלא שגם אם דורה לא יסכים לקבל את העובדה כי שירזי יתערב בעבודתו ,  שירזי לא בהכרח יוותר על התפקיד .  
המצב בהפועל חיפה די מעורפל וכץ עצמו מתעקש על מינויו של שירזי .  בשיחה מווישנגטון הקפואה ,  שם אפילו כץ לא יכול להגיע לביתו בגלל השלג הרב שנערם ברחובות ,  אמר הבעלים : " את כל מי שבא למועדון צריך לקדם בברכה .  ניצן יהיה תוספת מקצועית חשובה ".  על השאלה באיזה בדיוק תפקיד ישמש והאם שלומי דורה יסכים לנוסחה החדשה ,  גם הבעלים מתקשה לענות : " אנחנו מנסים ליצור נוסחה שתהיה מקובלת על כולם ושלומי יצטרך לקבל זאת ,  כי אני בטוח שהוא גם מבין שהצלחת המועדון היא זו שחשובה ". 
בכל אופן ,  שלא לציטוט אומרים במועדון כי אפשרות קלושה שהשניים יעבדו ביחד כי למעשה הגדרת התפקיד של שירזי אמורה להיות מנג'ר .  בחיפה גם אומרים שהמצב ייפתר עד סוף השבוע לכאן או לכאן ,  כלומר או ששירזי ימונה למנג'ר ודורה יקבל זאת ויישאר בתפקיד ,  או שדורה בסופו של דבר יתפטר כפי שכץ רוצה ושירזי יהפוך להיות המאמן של האדומים מהכרמל .  כאמור ,  כל זאת תלוי בהחלטת שירזי .
 
יואב כץ : " דורה מבין שהצלחת המועדון חשובה "
 בעלי הפועל חיפה מכין את מאמנו להצטרפות של ניצן שירזי ,  שסיכם ,  כמנג'ר .  האחרון לא יצטרף לפני פגישה עם דורה

