כך פתחה F5 פער מול רדוור 
גרף על גרף
 >  >  שנת 2000 האירה פנים לרדוור ,  המייצרת פתרונות ניהול לעומסים באתרי אינטרנט .  החברה סיימה אז הנפקה שנייה וגייסה 130 מיליון דולר בנאסד"ק - במחיר של 51.75 דולר למניה .  שווי השוק שלה הגיע באותה שנה ל-850 מיליון דולר .  כיום מסתכם שווייה ב-318 מיליון דולר בלבד ,  וגם זאת לאחר שנה טובה במיוחד .  בין 2000 ל-2004 היתה התאמה בין התנודות במחירי המניות של רדוור ושל חברה אחרת מאותו התחום - f5 .  אלא שמאז 2004 פתחה f5 פער אדיר על רדוור ,  ולא הביטה לאחור .  מניית רדוור ירדה ב-35% מסוף 2004 ,  ואילו מניית f5 זינקה מאז ב-120% .  בחינת דו"חות f5 ל-2004 מראה שהחברה השקיעה בערוצי שיווק חדשים והצליחה לרשום גידול אדיר של 48% בהכנסות .  אלא שהסיבה העיקרית היא אחרת .  f5 השקיעה רבות במחקר ובפיתוח .  במשך כשנתיים בנתה החברה מחדש את האפליקציות לניהול תעבורת הרשת .  החברה פתחה את 2005 כשבידה מוצר טוב בהרבה משל מתחרותיה .  f5 הוסיפה אפשרויות אבטחה מתקדמות למוצריה ,  מה שייצר עבורה יתרון תחרותי משמעותי .  במקביל היא דאגה לבנות מערכות יחסים עם שותפותיה .  בחברה הצהירו אז שחברות ענק כמו מיקרוסופט ואורקל שינו את האפליקציות שלהן כך שיעבדו בצורה טובה יותר עם האפליקציות של f5 .  היתרון של f5 נובע גם ממומנטום ומניהול יעיל ,  שדאג לטוות קשרים במקומות הנכונים .  רדוור לא הצליחה אז לבנות את עצמה למרות היתרון הטכנולוגי .  f5 בחרה לעמוד בחזית ,  לבנות לעצמה מותג ולבצע רכישות משמעותיות .  כעת ,  כשרדוור שוב מראה סימני צמיחה ,  ראוי להיזכר בהיסטוריה של שתי החברות .
 
כך פתחה F5 פער מול רדוור 
גרף על גרף

