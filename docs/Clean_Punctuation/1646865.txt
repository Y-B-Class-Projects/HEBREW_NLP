אתיופית ?  חפשי עבודה אחרת
נציבות שוויון הזדמנויות בעבודה במשרד התמ"ת הגישה היום תביעה לבית הדין האזורי לעבודה בתל אביב בשם עובדת שלא התקבלה לעבודה כגננת בשל היותה ממוצא אתיופי
תחילת הסיפור בחודש ינואר 2009 ,  אז פנתה הגב' חרות אדגה לשירות התעסוקה בלוד ,  אשר הפנה אותה לעבודה כמטפלת במעון דרור-חב"ד בעיר .  לאחר שיחה טלפונית עם מנהלת המעון קבעו השתיים להיפגש לצורך ראיון .  בעת המפגש פנים אל פנים נשאלה הגב' אדגה לאיזו עדה הינה משתייכת .  כאשר השיבה כי היא ממוצא אתיופי נאמר לה על ידי מנהלת המעון כי אין באפשרותה לקבל אותה לעבודה מאחר שהאוכלוסייה שנמצאת במעון לא מעוניינת בגננת מעדה זו .  עילת הפסילה אף נמסרה לגב' אדגה במסמך בכתב .  
כאשר העלתה הגב' אדגה טענות נגד ההפליה הגזעית בקבלה לעבודה ,  הוצעה לה ,  על ידי העמותה ,  עבודה חלופית בגן ילדים המיועד לאוכלוסיה האתיופית בלבד .
 נציבה אזורית ת"א ,  נציבות שוויון הזדמנויות בעבודה במשרד התמ"ת ,  עו"ד שרון אברהם-ויס ,  הגישה היום  ( רביעי )  בבוקר לבית הדין האזורי לעבודה בתל אביב ,  תביעה על סך 108,640 ¤ בשם הגב' אדגה .  
התביעה הוגשה על ידי הנציבות בשמה של הגב' חרות אדגה נגד העמותה המנהלת את הגן ונגד מנהלת הגן .  יצויין ,  כי לגב' אדגה נסיון בטיפול בילדים .
 הנתבעות מתבקשות לפצות את הגברת אדגה בשל אובדן השתכרותה ובשל נזק לא ממוני ,  רכיב אותו מאפשר חוק שוויון ההזדמנויות בעבודה לתבוע במקרים של הפליה .
 עו"ד שרון אברהם-ויס ,  נציבה אזורית ת"א ,  נציבות שוויון הזדמנויות בעבודה במשרד התמ"ת ,  המייצגת את התובעת אמרה כי הנתבעות פסלו את מועמדותה של גב' אדגה על הסף ,  מיד כשהופיעה לראיון העבודה ,  וזאת ללא ,  שניתנה לה הזדמנות אמיתית להוכיח את כישוריה ואת יכולתה כעובדת .  ההחלטה אם לקבל מועמדים לעובדה צריכה להתבסס על שיקולים עניינים ומקצועיים ועל רקע התאמה לתפקיד .  חמור הדבר שבעתיים כאשר מדובר בגוף העוסק בחינוך הדורות הבאים .
 נציבות שוויון ההזדמנויות בעבודה הוקמה על פי חוק במטרה להטמיע שוויון הזדמנויות ולמגר אפליה בשוק העבודה .  ליצור מודעות ציבורית לתרומת השוויון מחד ,  ומחיר האפליה מנגד ,  ולהוות כתובת אמינה ומקצועית לפונים .  בסמכות הנציבות לטפל כל חשד להפרת חוקי השוויון בעבודה .  לנציבות סמכות אכיפה אזרחית הכוללת :  בירור תלונות בגין אפליה בעבודה ,  הגשת תביעות בנושאים אלה והוצאת צווים לקבלת מסמכים ונתונים .  
תלונות בגין אפליה בעבודה ניתן להפנות לנציבות שוויון הזדמנויות בעבודה במשרד התמ"ת באמצעות הדואר ,  המייל והפקס ,  מידע נוסף ניתן למצוא באתר הנציבות .
 
אתיופית ?  חפשי עבודה אחרת
נציבות שוויון הזדמנויות בעבודה במשרד התמ"ת הגישה היום תביעה לבית הדין האזורי לעבודה בתל אביב בשם עובדת שלא התקבלה לעבודה כגננת בשל היותה ממוצא אתיופי

