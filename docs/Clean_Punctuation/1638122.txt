ורד דר ,  פסגות בית השקעות :  חדשות טובות ובכל זאת ירידות
הנתקות בין השקל ליורו
חדשות טובות הובילו לירידה במניותינואר הסתיים בירידה של 3.7% במדד ה-s & p - הירידה החדה ביותר מזה עשרה חודשים ,  ובסך הכל החודש השני מתוך 11 בו נרשמת ירידה במניות .  מדד ה-s & p נמצא עתה 6.7% נמוך יותר מהשיא מלפני שבוע וחצי .  זה עדיין לא עונה להגדרה הרשמית של  " תיקון "   ( = ירידה של 10% )  ,  אבל בהונג קונג הם כבר שם .  בחלק ממדינות אירופה ,  מדדי המניות לא מאוד רחוקים משם.אז מה היה לנו בתחום החדשות הטובות בארה"ב :·  הזמנות של מוצרים בני קיימא  ( למעט כלי רכב )  גבוהות מהצפי· מדד אמון צרכנים גבוה מהצפי ובשיא של שנתיים· מינוי ברננקי לקדנציה נוספת  ( ברגע האחרון ,  ברוב של 70:30  גבוה משחשבו ) · דו"חות מפתיעים לטובה .  בין השאר של נוקיה ,  פורד ,  אמזון· נתוני צמיחה ברבעון הרביעי שהפתיעו לטובה והיו הגבוהים ביותר מזה שש שנים  ( מיד הרחבה ) היו גם קצת חדשות רעות ,  אבל הן בכלל לא פרופורציונליות לחדשות הטובות :·  הודו ,  למשל ,  העלתה את יחס הרזרבה לבנקים שלה ,  כצעד הצרה ראשון של המדיניות המוניטרית .·  דו"ח של s & p על יציבות הבנקים בבריטניה ועל השפעת הבעיות שלהם על כלכלת בריטניה ,  מוחזר וגרם שוב לחששות בבריטניה ובאירופה כולה.למה אחרי חדשות כל כך טובות ,  ירדו השווקים ? · אחרי עלייה של 70% בתוך עשרה חודשים ,  לא נורא אם יש מימושים .·   " קנה בשמועה מכור בחדשות "  היא אימרה שעובדת הכי טוב כאשר החדשות הטובות מאוד חזקות - וזה מה שהיה בימים חמישי ושישי .·  השווקים עדיין מעכלים את החדשות מיוון .  לא שהיו דברים חדשים בסוף השבוע ,  אבל התמונה לא נראית יפה .  זה לא רק חוסר אמון ביכולתה של ממשלת יוון להעביר וליישם את תוכנית הצנע הפיסקלית שהציגה  ( הפחתת הגרעון התקציבי מ-13% מהתוצר ב-2009 ל-3% בלבד בתוך שלוש שנים (  !  )  )  ,  אלא גם חוסר אמון בסיסי לגמרי בנתונים שהיא מציגה .  ביום חמישי המשיכו התשואות על אג"ח יוון לעלות והן עברו את ה-7% .  צרפת וגרמניה מצאו עצמן הודפות שמועות על כך שהתחייבו לסייע ליוון .·  סיפורי יוון ,  שיצרו דאגת מה גם סביב פורטוגל ,  אירלנד וספרד ,  הובילו להחלשות היורו = התחזקות הדולר .  התחזקות הדולר גורמת מזה תקופה מאוד ארוכה לירידה במחירי הסחורות ,  ולקשיים במחירי המניות .  הסיפור של יוון גרם גם לחזרתה של הבריחה לאיכות והחזירה את התשואות על מק"מ אמריקאי לרמה שלילית ,  כאילו חזרנו לימים הטובים של ליהמן .·  ולבסוף ,  למרות עלייה יפה במחירי המניות לפני פרסום נתון הצמיחה של ארה"ב ,  והמשך העליה עם פרסום הנתון המפתיע ,  ניתוח של המספרים העלה מספר סימני שאלה ,  אצל הסקפטיים בין הסוחרים.מי שמאמין בחוקיות טכנית בשוקי המניות ,  צריך להיות קצת מוטרד . " כמו ינואר ,  כך תיראה כל השנה "  היא אמירה טכנית ידועה .  ינואר ,  כאמור ,  לא נראה משהו.באותו ענין נזכיר את התחזית של isi ,  שהם הסמן הימני מבחינתנו באופטימיות מקרו כלכלית :  תשואות חד ספרתיות נמוכות ב-s & p השנה ,  שיורכבו מהמשך העלייה ברבעון או שלישון הראשון של השנה ,  וירידה לאחר מכן .  לטענתם ,  המקרו בארה"ב מצוין ואין איתו שום בעיות ,  אבל כל החדשות הטובות כבר מגולמות.צמיחה מפתיעה ב-q4 בארה"ב5.7% ברבעון הרביעי לעומת השלישי במונחים שנתיים ,  בעוד הצפי היה לצמיחה של 4.7% .  להגיד שצמיחה בקצב של 5.7% אינה בת קיימא ,  זה טריוויאלי .  ברור .  אף אחד לרגע לא חושב אחרת.הבעיה היא באיזה סעיף היא לא בת קיימא .  ושם ,  המשק האמריקאי לא יוצא טוב .  עוד בעיה :  מדובר באומדן ראשון מתוך שלושה .  הנתונים הרבעוניים בארה"ב ,  בדיוק כמו בישראל ,  נתונים לתיקונים די רציניים לאחור .  השוק לא לגמרי קנה את הנתון שפורסם.גידול של 2% בסעיף הצריכה הפרטית היה חדשות מצוינות  ( הצפי היה ל-1.8% )  .  תרומה של 3.4% של המלאי לצמיחה ברבעון זה ,  היא חדשה פחות טובה.הסבר :  כפי שאנחנו מספרים מזה תקופה מאוד ארוכה ,  האמריקאים  ( למעשה ,  כל העולם )  אכלו את המלאים בזמן המיתון - מהלך עסקי מאוד מובן .  עכשיו ,  כשיוצאים ממנו ,  יש צורך להחזיר את המלאים לרמה סבירה  ( לא נתווכח עם מי שיטען שהמלאים לא יוחזרו לרמה בה היו ערב המיתון .  מספיק שהם צריכים לעלות )  .  העלאת המלאים היא פעולה שמחייבת הגדלת הייצור מעבר לגידול בביקושים .  התוצאה :  יציאה מהמיתון מלווה בצמיחה גבוהה מהרגיל ,  לפחות עד אשר המלאים ברמה סבירה.וזה בדיוק מה שאנחנו רואים עכשיו .  שני שליש מקצב הצמיחה שנרשם ברבעון הרביעי הוא תוצאה של החזרה של המלאים .  אם נדייק :  התהליך רק החל ,  ולמעשה המלאים עוד אפילו לא עלו ברבעון הרביעי .  הם בסך הכל ירדו יותר לאט מאשר ברבעונים הקודמים .  המשמעות :  תהליך בניית המלאים יימשך עוד לא מעט זמן  ( לפחות 2-3 רבעונים ,  להערכתנו )  וימשיך לתרום לצמיחה מהירה גם ברבעונים הקרובים .  הבעיה היא שמדובר בקטר צמיחה מאוד חזק אבל זמני.אנחנו מונים עוד שני גורמים שמייצרים עתה צמיחה מהירה ושכמו המלאי ,  גם להם יש תאריך תפוגה :·  הריביות האפסיות בעולם כולו תרומות לצמיחה מאוד מהירה עכשיו ,  אבל ברור שמדובר במצב שלא זו בלבד שלא ישרוד לעד ,  אלא שיתהפך .  התגובה החריפה של השווקים לתחילת מהלכי הצרה מוניטרית בסין ,  מלמדים שזה לא סעיף שהשווקים מתעלמים ממנו .·  תוכניות התמרוץ הפיסקליות בכל העולם  ( חוץ מאשר ישראל ,  בה לא באמת היו תוכניות כאלו )  ,  תורמות לצמיחה מהירה דרך הגדלת ההשקעות במשק והגדלת הצריכה הפרטית  ( דרך החזרי מס והטבות מס )  .  חלק מהתוכניות הללו כבר הסתיימו ,  אחרות יסתיימו לקראת סוף שנה זו .  עם סיומן ,  תיפסק השפעתן החיובית על הצמיחה במקרה הטוב ,  ותהפוך שלילית - במקרה הרע.הדולרזה שיש קשר שלילי חזק מאוד בין הדולר לבין מחירי המניות ומחירי הסחורות ,  כבר ידוע .  בתוך שלושה שבועות איבד הנפט 12% מערכו  ( מחירו עתה פחות מ-73 דולר )  .  כל זאת ,  בעוד הדולר מתחזק בקצת יותר מ-4% לעומת האירו  ( או יותר נכון ,  היורו נחלש לעומת הדולר ) .עד כה ,  השפעת הקשר השלילי בין הדולר לנפט על מדד המחירים לצרכן בישראל היתה נמוכה יחסית .  משקלו של הנפט במדד אומנם אינו נמוך ,  אבל בגלל הקשר השלילי ,  מחירו השקלי היה יציב יחסית .  אלא שבשבועות האחרונים ,  התחזקות הדולר לעומת היורו ,  לא בהכרח מתורגמת להתחזקותו גם מול השקל.הנתקות בין התפתחות שערו של הדולר לעומת היורו לבין שערו של הדולר לעומת השקל ,  אינה ענין חריג - לא תיאורטית ולא אמפירית .  זה קרה לא מעט בשנים האחרונות - חלק לא מבוטל מהזמן ללא סיבה כלכלית ניכרת לעין - ועד כה ,  תמיד חזק שערו של השקל מול היורו לרמתו לפני שנה ,  שנתיים ,  ארבע או שש .  אלא שהפעם ייתכן ונהיה עדים לניתוק ממושך יותר מסיבות כלכליות.ארה"ב פשוט נראית מצוין בהשוואה למדינות המפותחות האירופאיות - בעיקר לעומת מדינות היורו ולעומת הליש"ט והין היפני.הצמיחה הצפויה בה גבוהה יותר מאשר באירופה .  הבנקים שלה פחות בעייתיים ,  הגרעון שלה בחשבון השוטף קטן בעוד שבאירופה הכיוון הפוך .  התשואות על אג"ח שלה גבוהות יותר מאשר באירופה ,  התשואות על שוק המניות שלה גבוהות יותר .  עלות השכר בה נמוכה יותר ועולה לאט יותר מאשר באירופה .  מנגד ,  זה נכון שהאמריקאים מדפיסים יותר.לעומת זאת ,  מאוד ברור שיש לה צרות גדולות יותר מאשר לשווקים המתעוררים :  ברזיל וישראל למשל.התוצאה עשויה להיות שבניגוד לשנים עברו בהם הדולר התחזק או נחלש בהשוואה לרוב המטבעות כגוש אחד ,  ב-2010 נראה התנהגות שונה של הדולר בהשוואה למטבעות המפותחים ובהשוואה למטבעות המתפתחים.ועוד משהו :  אם בעבר דמתה התפתחות שער החליפין של הדולר מול השקל לזו של הדולר מול היורו ,  בהחלט ייתכן שהשנה יתנהג השקל יותר כמו מטבע של שווקים מתעוררים ופחות כמו האירו .  אם אכן כך יהיה ,  מדובר בחדשות לא טובות לבנק ישראל ,  שחושב ששער החליפין הוא אחריות שלו  ( ושחושב גם שהוא יוכל להשפיע עליו לאורך זמן )  .  אבל מי שרוצה משק שמתאושש מהר וצומח מהר ,  צריך להבין שיש לזה תופעות לוואי.הכותבת היא כלכלנית ואסטרטגית ראשית הפסגות בית השקעות .
 
ורד דר ,  פסגות בית השקעות :  חדשות טובות ובכל זאת ירידות
הנתקות בין השקל ליורו

