ימי התום
תום לא חשב שזה יהיה כל כך פשוט .  זה התחיל בשיחת פייסבוק עם סיוון ,  ועכשיו היא נתונה לחסדיו
סיוון ואני התחלנו לקשקש .  היא הייתה בטוחה שאני מעריץ שלה ,  ולא הפסיקה לשבח את עצמה ולהרעיף על עצמה מחמאות מהולות בשביעות רצון עצמי ופרגונים כלפיי ,  כאילו הייתי גור הכלבים שלה שהיא טיפחה לכדי כלב מפואר .  אני חושב שזה גם עשה לה את זה שהייתי עם הרבה בנות מהשכבה וזרקתי אותן באכזריות ,  ואליה אני ככה מתחנף .  זה בטח הזיז משהו במוח הפלדה שלה .  זה היה מגוחך לחלוטין ,  ובאמת שרק התחשק לי לצחוק לה בפרצוף ולצעוק עליה שהיא חיה בסרט המגוחך ביותר שנתקלתי בו מימיי חיי .  אבל במקום ,  רק שיבחתי אותה ואמרתי לה כמה שהיא מוצלחת וחכמה .  אורן אף פעם לא אומר לה שהיא חכמה ,  מסתבר .  
עשיתי רחרוחי פייסבוק קלים לגבי מה היא אוהבת ,  מה מגניב אותה ואיך אפשר לגרום לה לחשוב שאני מגניב .  חיפשתי תגובות שלה אצל אחרים ,  חיפשתי את השם שלה ברשימות למסיבות .  בסופו של דבר כישוריי כבלש אינטרנט הניבו תוצאות מדהימות .  התחלנו לדבר יותר ויותר ,  כשהייתי בא לבצפר ,  פעם ב- ,  היינו אפילו מדברים קצת .  היא הייתה מסתכלת עליי בחיוך ביישני ,  ואז נבהלת והולכת לאורן או לחברות שלה .  היא הפכה לאט לאט לחומר אחר ,  חומר נזיל יותר ,  נמס יותר .  כאילו היא רק חיכתה לאיזו הסחת דעת שתנתק אותה מהעולם המעפן שהיא בנתה לעצמה .
 באחד מאותם הימים שכן באתי לשיעור היסטוריה ,  כי המורה איימה על אמא שלי שהיא תמליץ להעיף אותי מבית הספר ,  סיוון ישבה ליד אורן האידיוט והעניינים לא נראו כל כך טוב .  הוא צחק עם חברים שלו על כל מיני בדיחות מטומטמות וכרגיל הוא עשה הרבה רעש וצלצולים .  סיוון ,  באופן מפתיע ,  לא ממש זרמה עם זה .  היא ישבה והתנשפה בכבדות ,  השעינה את הראש היפה שלה על היד ,  רק חיכתה לצלצול .  המבט שלה שידר שהיא מתפללת שהוא יסתום כבר את הפה .  חשבתי על איך הוא נשאר אותו אידיוט מכיתה ט' ועד הלום ,  שלוש שנים של טמטום אין סופי .  אני מניח שזה בדיוק מה שעבר לה בראש .  בכיתה ט' אורן התחיל לעשות לי את המוות .  לקח לי אמנם זמן עד שנשבר לי ,  עד שסיוון אמרה לי את אותן המילים המרושעות שגרמו לי לשבור את כל החדר שלי ובסוף גם את עצמי .  איך הבנאדם הזה נשאר כל כך אידיוט ,  מהיום בו הוא התחיל להציק לי ,  בתחילת כיתה ט' ?  עכשיו אתם מבינים למה לנצח הוא ייחשב אצלי אורן האימבציל מט'4 ?  המבט של סיוון ,  לדעתי ,  תהה אותו דבר .  היה צלצול והיא יצאה החוצה בסערה .  הוא אפילו לא שם לב אליה ,  והמשיך להיות מפגר .  זו הייתה ההזדמנות שלי ,  וקפצתי על זה כמו נמר מורעב .
" סיוון ",  קראתי לה בעודה ממהרת לתחנה .  העיניים שלה היו עצובות וריקות מתוכן .  זה היה מפחיד כמה שהן שידרו דברים שהיו זרים לי . " את בסדר ?  ".  היא התחילה לדמוע ,  להתבייש בזה בטירוף ,  לנגב את הדמעות מהר ואמרה : " כן ,  עזוב אותי ,  טוב ?  אני לא במצב רוח טוב .  אם הייתי צריכה מישהו ,  הייתי מסתדרת .  עזוב אותי ".  נתתי לה ללכת לתחנת האוטובוס והתעכבתי מאחור .  קיוויתי שתמר לא ראתה את זה .  אני לא יודע למה ,  אפילו .  פשוט קיוויתי שהיא לא ראתה שאני רודף אחרי סיוון .  אין לה מושג מכלום ,  והיא גם לא תדע אף פעם .  אבל יותר חזקה הייתה בי התחושה שאם אני מפספס את הסדק הזה ,  אני פשוט האידיוט הגדול ביקום ודיברתי עם הדחלילה הזו לשווא וסתם נתתי לה להרגיש כמו אלוהים שהיה בידו לשנות אותי ולהפוך אותי לחתיך .
 רצתי הביתה ,  התחברתי לפייסבוק ,  שלחתי לה את ההודעה המדהימה ביותר שתוכלו להעלות על הדעת .  כמה קשקושים על זה שאני דואג לה ,  שראיתי שקרה משהו ,  שאני יודע שהיא בודדה ,  שאני מצטער על זה שאורן לא נותן לה את מה שהיא צריכה .  גיבובים התאבדותיים כאלה ,  ידעתי שיש שתי אופציות לכל הסיפור הזה .  או שהיא תחשוב שאני מדהים ,  או שהיא תחשוב שאני מגוחך ,  ותחזור לצחוק עליי .  כך או כך ,  זרקתי זין על ההשלכות ופשוט שלחתי לה את זה ,  שתתמודד עם זה .  
עברו שעתיים וקיבלתי הודעה . " אתה בערך הבחור הכי רגיש שנתקלתי בו בחיים ",  היא כתבה . " נפרדתי מאורן לפני חמש דקות בערך ,  ואני ממש בהלם .  פאק ,  כאילו ,  זה מצד אחד ממש קשה ומצד שני כבר כל כך לא התאים ".  היא זיינה במוח בערך 50 שורות עליה ועל אורן .  רפרפתי והגעתי לעיקר . " רוצה להיפגש ?  וואו ,  אני לא מאמינה שאני אפילו אומרת את זה .  אני כל כך מבולבלת כרגע .  מי היה מאמין שאני ארצה להיפגש איתך ?  בכל אופן ,  אפשר ללכת לשתות קפה או משהו ,  או סתם לשבת בגינה ".  רציתי לתת לה חפץ חד בראש .  מי היה מאמין בכלל שתרצי להיפגש איתי ?  למה שלא תרצי להיפגש איתי ,  טיפשה אחת ?  אבל מרחתי חיוך על הפנים וכתבתי לה : " ברור ,  מתי שתרצי .  אני שם תוך חצי שעה ". 

ימי התום
תום לא חשב שזה יהיה כל כך פשוט .  זה התחיל בשיחת פייסבוק עם סיוון ,  ועכשיו היא נתונה לחסדיו

