חדש בטוויטר :  ביל גייטס 
מצטרף חדש לטוויטר :  מייסד מייקרוסופט ,  ביל גייטס .  בקיץ האחרון הודיע גייטס כי הוא פורש מהחשבון שפתח בפייסבוק לאחר שהוצף בבקשות חברות .  אבל באחרונה החליט לתת לאתרי הרשתות החברתיות סיכוי נוסף ,  והשיק שוב עמוד בפייסבוק וחשבון בטוויטר תחת השם billgates .@  .  בתוך שמונה שעות היו לו מאה אלף מעריצים בטוויטר .  הציוצים הראשונים של גייטס נגעו למשבר בהאיטי ,  שקרוב לוודאי בגללו הצטרף לשירות המיקרובלוגינג . " שלום עולם .  אני עובד על המכתב שלי לקרן הצדקה ,  שיפורסם ב-25 בינואר ",  כתב בפרסום הראשון .  שתי המילים הראשונות הן בדיחת מתכנתים : " שלום עולם "  היא התוכנית הראשונה בספרים רבים ללימוד תוכנה .  בציוץ האחרון של גייטס עד כה נכתב : " תודה רבה לכל מי שבירך אותי על הצטרפותי .  אני צריך עוד ללמוד הרבה על טוויטר ואני מחכה לשתף אתכם שוב ".  השחקן אשטון קוצ'ר בירך את גייטס על הצטרפותו לטוויטר וכתב : " ביל גייטס ,  אשמח להדריך אותך ". 

חדש בטוויטר :  ביל גייטס 
nan
