 " פרשס "  כבש את פרסי הקולנוע העצמאי
סרטו של לי דניאלס זכה ב-5 פרסים כולל פרס הסרט הטוב ביותר בטקס האינדי ספיריט ,  טקס הפרסים החשוב ביותר לקולנוע עצמאי בהוליווד .  ג'ף ברידג'ס זכה בפרס השחקן הטוב ביותר
הסרט  " פרשס "  הוא הזוכה הגדול של טקס פרסי ה-Indie Spirit ,  טקס הפרסים החשוב ביותר לקולנוע עצמאי שנערך הלילה  ( שישי )  בלוס אנג'לס בפעם ה-25 .  סרטו של לי דניאלס זכה ב-5 פרסים ,  כולל פרס לסרט הטוב ביותר .  כמו כן זכה הסרט בפרס לבמאי הטוב ביותר  ( דניאלס )  לשחקנית הטובה ביותר  ( גאבורי סידיבי )  ,  שחקנית המשנה הטובה ביותר  ( מוניק )  ותסריט הבכורה הטוב ביותר  ( ג'פרי פלטשר )  .
 צוות הסרט התייצב בהרכב מלא לטקס ,  לצד דניאלס ,  סידיבה ומוניק שזכו בפרסים רבים בעונת הפרסים הנוכחית בהוליווד ,  הגיעו גם לני קרביץ ומריה קארי כדי לחגוג עם הסרט שרק באחרונה זכה בפרס האימג' לסרט הטוב ביותר מטעם ההתאחדות לקידום האוכלוסיה השחורה .
 גם הסרט  " Crazy Heart "  בכיכובו של ג'ף ברידג'ס חגג ערב מוצלח עם זכייה בפרס לסרט הביכורים הטוב ביותר וכן זכייה צפויה של ברידג'ס בפרס השחקן הטוב ביותר .  ברידג'ס נחשב למועמד המוביל גם לזכייה באוסקר על אותו התפקיד .  
זוכים בולטים נוספים בטקס היו וודי הרלסון בפרס לשחקן המשנה הטוב ביותר ,  על תפקידו ב"השליח "  של הישראלי לשעבר אורן מוברמן .  בפרס לסרט הזר הטוב ביותר זכה  " לחנך את ג'ני "  של לון שרפיג ,  בפרס לתסריט המקורי הטוב ביותר זכה  " 500 ימים עם סאמר "  ובפרס לצילום הטוב ביותר זכה  " יהודי טוב "  של האחים כהן ,  שזכה גם בפרס רוברט אלטמן מטעם איגוד ידידי הקולנוע העצמאי המעניק את הפרס .  את פרס הסרט התיעודי הטוב ביותר קטף במפתיע הדוקו המוזיקלי  " Anvil !  The Story of Anvil ",  שאפילו לא מועמד לאוסקר .
 אם תהיתם מדוע נפקד מקומו של  " מטען הכאב "  מרשימת הזוכים ,  הסיבה לכך היא שהסרט השתתף בטקס כבר בשנה שעברה ,  אך לא קיבל אף פרס .  מחר הוא ינסה לפצות את עצמו על כך בטקס האוסקר ,  היוקרתי יותר .

" פרשס "  כבש את פרסי הקולנוע העצמאי
סרטו של לי דניאלס זכה ב-5 פרסים כולל פרס הסרט הטוב ביותר בטקס האינדי ספיריט ,  טקס הפרסים החשוב ביותר לקולנוע עצמאי בהוליווד .  ג'ף ברידג'ס זכה בפרס השחקן הטוב ביותר

