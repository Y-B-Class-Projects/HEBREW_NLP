נסראללה :  אם תתקפו בביירות נתקיף את ת"א
מזכ"ל חיזבאללה איים כי כל פעולה צבאית של ישראל כנגד הארגון בלבנון תיענה בעין תחת עין . " לא רוצים מלחמה ,  אך אנו מעוניינים לנקום את מות מורנייה ונחושים להגן על ארצנו ",  אמר
מזכ"ל חיזבאללה ,  השייח' חסן נסראללה ,  איים אמש  ( שלישי )  לתקוף את תל אביב אם ישראל תתקוף את לבנון .  בנאום שנשא בביירות אמר : " אם תתקיפו את הדאחייה בביירות - נתקוף את תל אביב .  אם תשמידו בניינים בדאחייה - נשמיד בניינים בתל אביב ,  אם תתקיפו את נמל התעופה בביירות - נתקיף את נמל התעופה בן גוריון ,  אם תתקיפו את נמלי לבנון - נפגיז את נמליכם ,  אם תתקיפו את תחנות הכוח והמפעלים שלנו - נתקיף את תחנות הכוח והמפעלים שלכם ".  
נסראללה נשא את הדברים בנאום וידאו שהועבר בשידור חי בלבנון ,  והוסיף : " כיום ,  לאחר שאיומיה לפגוע בחיזבאללה נכשלו ,  ישראל מאיימת להרוס את התשתיות בלבנון .  אנחנו  העם ,  ההתנגדות והצבא בלבנון - מסוגלים להגן על ארצנו ואיננו זקוקים לאף אחד בעולם שיגן עלינו .  בכוונתו לעמוד איתנים בפני האיום .  לא נחשוש ולא ניסוג .  איננו רוצים מלחמה ומעולם לא רצינו מלחמה ,  אולם אנחנו נחושים להגן על ארצנו ". 
בהתייחסו ליום השנה השני לחיסול בכיר הארגון עימאד מורנייה אמר נסראללה : " במהלך השנתיים האחרונות יכולנו לפגוע ביעדים צנועים ,  אולם לא תקפנו כי יש לנו מטרה אחרת .  האויב שלנו חושש מאד .  אנחנו אלו שנבחר את המועד ,  את המקום ואת היעד .  ביום השנה למותו של עימאד ,  אני אומר לכם שמה שאנחנו רוצים הוא נקמה בסדר הגודל של מעמדו של עימאד מורנייה ".   
" לפני מספר ימים איים שר הביטחון אהוד ברק במלחמה על סוריה ",  הוסיף נסראללה . " ברגע שסוריה קיבלה את מסרי האיום ,  שר החוץ הסורי וואליד מועלם השיב להם .  הדבר הזה היה מכוון ולא מקרי ,  אני סבור שמועלם לא השיב רק על דבריו של ברק אלא גם על מסרים נוספים שהגיעו לסוריה מישראל .  אני בטוח גם שהישראלים והממשלות הערביות הופתעו מאד מהתגובה הסורית שהייתה ברורה וחדה ". 

נסראללה :  אם תתקפו בביירות נתקיף את ת"א
מזכ"ל חיזבאללה איים כי כל פעולה צבאית של ישראל כנגד הארגון בלבנון תיענה בעין תחת עין . " לא רוצים מלחמה ,  אך אנו מעוניינים לנקום את מות מורנייה ונחושים להגן על ארצנו ",  אמר

