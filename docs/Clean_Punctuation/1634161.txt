הגז בבורסה :  מ-5.3 ל-23 מיליארד שקל בשנה
מניות הנפט והגז היו בעבר המגזר השולי והנתון ביותר לספקולציות בבורסה ;  עכשיו זהו אחד הענפים החשובים ביותר בכלכלת ישראל .  הרווח על הנייר של המוסדיים ממגזר חיפושי הגז והנפט בארבעת החודשים האחרונים הסתכם במיליארד שקל ,  ובשבועות הקרובים יתחילו השותפות בקידוח תמר 
 >  >  בדחני הבורסה של תחילת שנות ה-80 העליזות היו מספרים כיצד מריצים מניות נפט :  נכנסים לג'יפ אמריקאי מאובק אחרי ששפכת עליו ועל בגדי העבודה שלך ג'ריקן נפט ,  עוצרים בחריקת בלמים בשערי הבורסה ,  נכנסים בסערה פנימה וצועקים : " קונים ישראמקו ,  כל כמות ".  במשך עשרות שנים היו מניות הנפט מושא לבדיחות בורסה ושדה משחק לספקולציות ולתרגילים מלוכלכים של דמויות שוליות ,  והציבור ראה בעיקר הפסדים גדולים ואכזבות ממניות הנפט .  למניות אלה קראו אז  " שותפויות הנפט "  - זן מיוחד של חברות שנוצרו במבנה משפטי מיוחד על ידי המדינה ואיפשרו למשקיעים לקבל הטבות מס .  המטרה של המדינה היתה ליצור אינטרס להשקיע כסף בחיפושים .  ואכן ,  בשנות הבועה העליזות של 93'-94' גייסו השותפויות הון עתק ,  והמניות זינקו בכל פעם שהיתה ידיעה על  " סימני נפט ".  המפורסמת מכל השותפויות היתה ישראמקו ,  שהיתה גם הראשונה שקיבלה רישיון לעריכת קידוחים ימיים .  באותן שנים סופרו אגדות על ישראמקו ,  לפיהן משקיעים יושבים על הגבעות בחופי אשדוד ומחכים לראות את הנפט בים פורץ החוצה .  כשהתברר שקידוח הנפט הימי של ישראמקו יבש ,  התייבשו גם ניירות הערך שלה והמשקיעים שוב חוו מפח נפש .  גם שאר מניות האנרגיה התרסקו באמצע שנות ה-90 ורבים מהמשקיעים בהן הפסידו את כל כספם .  רק ב-2000 התגלה שדה גז ענקי מול חופי אשקלון על ידי חברת ים-תטיס  ( שדה מארי )  שבשליטת יצחק תשובה ,  והתברר שלקידוחים הימיים יש פוטנציאל גדול .  גם מניות הנפט קיבלו תנופה .  קפיצת המדרגה השנייה התרחשה לפני שנה בדיוק ,  כאשר התגלה כי בקידוחים הימיים מול חופי חיפה וחדרה  ( תמר ודלית )  יש כמויות גדולות של גז טבעי .  המהפך הושלם :  ממגזר זניח יחסית הנחשב ספקולטיבי מאוד ,  נהפך סקטור חיפושי הנפט והגז לאחד המגזרים המשמעותיים בבורסה .  אם ב-2007-2008 הסתכמו מחזורי המסחר היומי במניות הגז והנפט ב-4-5 מיליון שקל בממוצע ,  בינואר ,  עם הדיווח על תגלית הגז הטבעי בקידוח תמר ,  זינק המחזור ל-38 מיליון שקל ביום .  זינוק נוסף במחזורים נרשם בדצמבר 2009 ,  לרמה של 193 מיליון שקל בממוצע ביום .  בשבועות האחרונים נסחרות מניות המגזר מדי יום במחזורי מסחר גבוהים ,  וכל הודעה של אחת החברות גוררת זינוק של עשרות ואף מאות אחוזים במניה ,  ובעקבותיה עולה כל המגזר .  שווי השוק של הענף ,  כולל אופציות ,  זינק ב-330% מסוף 2008 עד סוף 2009 ,  מ-5.3 מיליארד שקל ל-23 מיליארד שקל .  שתי קבוצות בענף חיפושי הגז והנפט בבורסה נכללות 14 חברות ,  אותן מקובל לחלק לשתי קבוצות .  הקבוצה הראשונה כוללת את מניות החברות הקשורות לקידוח תמר ,  שבו הוכח כי קיים גז טבעי .  בקבוצה זו נכללות השותפות דלק קידוחים ,  אבנר וישראמקו ,  והחברות השולטות בהן או הקשורות אליהן הן דלק אנרגיה השולטת בדלק קידוחים  ( 50% )  ,  וחנל ,  נפטא ונפטא חיפושים מקבוצת מימון ,  המחזיקות בישראמקו באמצעות מערכת אחזקות סבוכה .  דלק קידוחים ,  אבנר והחברה האם דלק השקעות ,  כולן בשליטת יצחק תשובה ,  אף מחזיקות בכ-53% מהקידוח המוצלח הקודם ,  ים-תטיס .  אבנר ודלק קידוחים הצטרפו בתחילת השנה למדד ת"א 25 ,  הכולל את 25 המניות הגדולות והחשובות בבורסה על חשבון אפריקה של לבייב ,  כור ומגדל ,  מה שחיזק את המסחר בהן עוד יותר .  הקבוצה השנייה מונה את מניות החברות הקטנות ,  אלה שעוסקות בחיפושים ועדיין לא גילו מאגרים מוכחים .  הבכירה מבין החברות בקבוצה זו היא רציו ,  שהשלימה באחרונה מבחן להפקת גז בקידוח הימי לויתן ,  הסמוך לתמר .  רציו ,  שנמצאת בשליטת משפחות רוטלוי ולנדאו ,  זינקה בשנה האחרונה בשיעור שח 250% - אך איבדה 14% מתחילת 2010 מבלי שהשתנה מצבה .  חברה נוספת שריכזה עניין באחרונה היא גבעות עולם ,  שהודיעה כי מצאה נפט באתר הקידוח בראש העין .  בימים אלה נמצאת החברה בשלב המכריע של מבחנים נוספים ,  שיקבעו אם אכן מדובר בתגלית אמיתית .  המשקיעים ממתינים לתוצאות מבחני הלוגים החשמליים ,  שצפויים להתפרסם בשבועות הקרובים .  גם שותפות מודיעין ,  שנמצאה בשנתיים האחרונות ברשימת השימור של הבורסה ועמדה בפני מחיקה מהמסחר בסוף ינואר ,  רשמה עליות חדות בחודש האחרון - על רקע רכישת השליטה בה על ידי צחי סולטן ,  בעל השליטה בכלל חיתום .  השבוע קיבלה מודיעין חיזוק משמעותי ,  כשקבוצת אי.די.בי של נוחי דנקנר רכשה מחצית מהאחזקות של סולטן בחברה .  סולטן מגייס בימים אלה כ-20 מיליון שקל והוא כבר רכש 15% מהזכויות ברישיון צורים באזור ים המלח מחברת גינקו הפרטית .  מודיעין חברה לזרח ,  המחזיקה ביתרת הזכויות בצורים  ( 85% )  ולשותפויות מקבוצת תשובה - דלק קידוחים ואבנר חיפושי נפט - המחזיקות מחצית ממובלעת חלמיש ברשיון צורים .  כשבוע לאחר הודעתה של גבעות כי מצאה סימני נפט בבוץ הקידוח ,  הצטרפו שלוש חברות קטנות נוספות אל המרוץ :  לפידות חלץ הודיעה כי התקשרה עם שותפות זרח והחברה האם שלה ,  גינקו ,  בהסכמי מסגרת ,  לפיהם תבצע שלושה קידוחים יבשתיים עבור כל אחת מהן .  מיקומו של הקידוח הראשון שתבצע לפידות בעבור זרח ידוע ,  והוא אמור להתבצע במחצית השנייה של 2010 .  עדיין לא נקבע מיקום של הקידוחים האחרים .  המוסדיים נכנסו לתמונה אם בעבר נחשבו מניות מגזר חיפושי הגז והנפט בעלות סיכון ותנודתיות גבוהה ,  כזו שמתאימה לסוחרי יום ולא לגופים מוסדיים ,  באחרונה חל שינוי במגמה .  מנתוני קופות הגמל והפנסיה ,  קרנות הנאמנות וחברות הביטוח לסוף הרבעון השלישי של 2009 ,  עולה כי נכון ל-30 בספטמבר הסתכמה השקעת הגופים המוסדיים במגזר חיפושי הגז והנפט ב-1.7 מיליארד שקל .  מכיוון שבארבעת החודשים האחרונים לא ירד שיעור האחזקות של המוסדיים במניות אלה ,  הרווח המשוער שלהם מאחזקות אלה מסתכם בכמיליארד שקל . " קשה לשים את האצבע על נקודת זמן מדויקת ,  אך בחודשים האחרונים מתנהל תהליך של הענקת לגיטימציה למניות הגז ",  אומר יובל בן-זאב ,  ראש מחלקת מחקר בכלל פיננסים . " העלייה בשווי החברות הפכה אותן למשמעותיות הרבה יותר ,  ובייחוד כניסתן למדד המעו"ף .  גם ישראמקו בשלה יותר מבחינת תהליך הפקת הגז או יצירת הערך .  לגבי החברות הקטנות ,  הסיכון בהן נותר גבוה ,  וכרגע אין שינוי בגישת המוסדיים לגביהן ".  יואב בורגן ,  אנליסט בלידר שוקי הון ,  מוסיף כי המוסדיים לא יכלו להישאר אדישים לראלי סביב מניות הגז ,  בעיקר בגלל עדכון המדדים . " עם זאת ",  הוא מציין , " בשורה התחתונה ,  רוב המסחר במניות הגז אינו מתבצע על ידי הגופים המוסדיים הגדולים ומדובר בעיקר בקמעונאים ,  מנהלי השקעות וספקולנטים .  צריך לזכור שמדובר במניות מסוכנות מאוד שגופים מוסדיים לא יכולים להרשות לעצמם להחזיק באחוזים גבוהים .  ייתכן שבעקבות האירועים האחרונים אחזקת המוסדיים במניות אלה גדלה במעט ,  אך תמיד ישמרו אותן בפרופורציה נמוכה ".  פעיל בשוק ההון טען כי המוסדיים השקיעו במניות האנרגיה כדי לא להישאר מחוץ למשחק - אך ברמה נמוכה . " חשוב לזכור כי מדובר במניות ספקולטיביות מאוד ולכן הגופים לא יכולים להרשות לעצמם לקחת סיכון גדול ",  אמר הגורם . " המסחר במניות אלה מתנהל בגלים ואינו יציב .  בנוסף ,  כרגע מדובר באינדיקציות לגילוי נפט וגז בלבד ולא בנכסים מוחשיים ".  חשיפה עקיפה מבדיקת תיק ההשקעות של כמה גופים מוסדיים עולה כי בסוף הרבעון השלישי של 2009 אחזקותיהם הכוללות  ( באמצעות חברות הביטוח ,  הקרנות והקופות של כל גוף )  במגזר חיפושי הגז והנפט היה בממוצע 0.33% מסך הנכסים המנוהלים .  לשם השוואה ,  אותם גופים השקיעו 6.5% מהתיק במגזר הבנקים ו-5.7% במגזר הנדל"ן .  לכאורה נראה כי מדובר בשיעור אחזקות נמוך ,  אך עבור מגזר שנחשב כמעט קיקיוני עד לפני כשנה ,  מדובר בשינוי משמעותי .  בגופים מסוימים ההבדל בין שיעור ההשקעות בענפים השונים מצטמצם :  בית ההשקעות הלמן אלדובי ,  למשל ,  השקיע 1.3% מכלל התיק שלו במגזר חיפושי הגז והנפט ,  לעומת 3.7% במגזר הבנקים ו-4.1% בנדל"ן .  בנוסף ,  חשוב לזכור כי האחזקות במגזרי הבנקים והנדל"ן כוללות אג"ח קונצרניות ,  לעומת מגזר חיפושי הגז והנפט ,  שכולל מניות ,  יחידות השתתפות ואופציות בלבד .  לדברי גלעד שמעוני ,  מנכ"ל אקסלנס נשואה קרנות נאמנות ,  המהלך המשמעותי שביצע המגזר הוא כניסת דלק קידוחים ואבנר למדד ת"א 25 . " פעילות האנרגיה האמיתית כבר מתומחרת בשוק ומשאירה פוטנציאל בנפטא ,  ישראמקו ואבנר ",  אומר שמעוני . " התמחור הוא מלא והפוטנציאל החדש מגלם סיכון-סיכוי סביר מבחינתנו ,  אך עם אופי ספקולטיבי יותר . " אנו מפרידים בין שתי קבוצות חברות - כאלה עם שותפויות במאגרים מוכחים וכאלה שעוסקות בחיפושים .  במקרה שלחברה יש גילוי מוכח ,  מדובר בנכסים ממשיים ואז יש לעסוק רק בהערכת שווי .  קידוחי דלית ותמר מתומחרים כיום בשוק בצורה מלאה .  אבל ,  פוטנציאל נוסף טמון במאגר לויתן שבו הן לוקחות חלק ,  לכן יש להן סיכוי לעלייה נוספת .  על ישראמקו ,  נפטא ויואל יש דיסקאונט גדול .  הן מתומחרות בחסר למאגר הקיים ,  לכן יש להן פוטנציאל גדול והן מניות מומלצות .  כל שאר החברות במגזר הן ספקולטיביות יותר ,  בטוחות פחות ,  ונסחרות במחזורים גדולים מאוד ובתנודתיות גבוהה ".  אורי רבינוביץ' ,  מנהל ההשקעות הראשי של הראל פיננסים ,  טוען כי יש לבצע שתי אבחנות בכדי להבין את מדיניות ההשקעות של הראל במגזר .  האבחנה הראשונה היא הפרדה בין החברות שנסחרות במדד ת"א 100 לאלה שנסחרות במדד היתר .  מבחינת מניות יתר ,  סביר להניח כי שיעור ההשקעה יהיה נמוך מאוד .  האבחנה השנייה היא בין חברות שעדיין נמצאות בתהליכי החיפוש לבין חברות השולטות במאגר גז שכבר הוכח כי ניתן להפיק מהם . " גם אחרי שביצענו את שתי ההפרדות ווידאנו שהחברה נכללת במדדים המובילים ובעלת מאגרי אנרגיה מוכחים ,  אנו משתדלים לבצע את החשיפה לחברות אלה באופן עקיף ,  דרך חברות גדולות יותר השולטות בה ",  אומר רבינוביץ' . " לדלק קידוחים ואבנר ,  למשל ,  אנו שמחים יותר להיחשף דרך קבוצת דלק ,  ולישראמקו נעדיף להיחשף דרך נפטא ויואל ".  דוד לוי ,  מנכ"ל מגדל ניהול תיקי השקעות ,  טוען כי כבר בדצמבר 2008 ,  לפני ההודעות המשמעותיות בקידוח תמר ,  ביצעה החברה מחקר פנימי מעמיק בעניין הנפט וחיפושי הגז . " אנו מתייחסים להשקעות בגז ונפט כמו לכל השקעה אחרת ",  אומר לוי .  לוי מוסיף כי בית ההשקעות מחפש את אותן השקעות שבהן ניתן לבצע הערכה כלכלית אמיתית . " לא התעסקנו ביחידות השתתפות שעדיין לא מצאו גז או נפט כמו גבעות ,  מודיעין או זרח ,  וגם לא נתעסק בעתיד ",  אומר לוי . " אנחנו משקיעים במניות הגז הבטוחות והמוכחות הקשורות לקידוח תמר ומעריכים אותן מבחינה כלכלית לחלוטין ".  הגיוסים בדרך האנליסט ערן יונגר מהראל מעריך כי השותפות בתמר - ישראמקו ,  דלק קידוחים ואבנר - יידרשו להשקעה הנעה סביב 2.5 מיליארד דולר ותלויה בסוג מתקן ההפקה שייבחר ,  ימי או יבשתי .  המתקן הימי יקר יותר אולם סמיכותו למאגר מקלה על תפעולו .  מנגד ,  המתקן היבשתי זול יותר אולם הפעלתו בצורה של שליטה מרחוק על פי המאגר עשויה להיות יקרה במקרה של תקלה .  העלות תחולק בין בעלי הזכויות במאגר .  לפי יונגר ,  חברת נובל אנרג'י ,  המפעילה את מתקן ההפקה והקידוח ,  הנפיקה לפני כמה חודשים אג"ח בהיקף של כמיליארד דולר . " אני מעריך כי היקף הגיוס הנדרש נע סביב 400 מיליון דולר לדלק קידוחים ואבנר ,  כל אחת ,  וכ-700 מיליון דולר לישראמקו ",  אומר יונגר . " אני מעריך כי החברות יפרסמו כבר ברבעון הנוכחי את היקף הגיוס הנדרש ".  גורם בשוק העריך כי הגיוס של החברות יתבצע בשני שלבים :  בשלב הראשון יגויסו בבורסה בתל אביב 500-800 מיליון דולר ,  והשלב השני יתבצע לאחר השלמת החוזים .  להערכת הגורם ,  השלב הראשון צפוי להתבצע כבר בשבועות הקרובים . " נציגים רבים של החברות נמצאים באירופה והם מדברים בביטחון רב על הגיוס ",  אמר הגורם .  גם מודיעין שבשליטת סולטן ואי.די.בי הודיעה לפני כשבועיים על כוונתה לבצע גיוס הון באמצעות הנפקה מיידית של 20 מיליון שקל והנפקת אופציות בתמורה מהוונת של 50 מיליון שקל .  מודיעין מגייסת הון בדרך של הענקת זכויות לכל בעלי יחידות ההשתתפות :  זכות מעניקה לבעליה את האפשרות לרכוש חבילת מניות ואופציות במחיר נמוך ממחיר השוק .  היום הקובע מיהם בעלי יחידות ההשתתפות שיקבלו את הזכויות נקבע ל-7 בינואר ,  וכל מי שהחזיק ביחידות ההשתתפות ביום זה רשאי לממשן עד 21 בחודש .  בצורה זו מקווים במודיעין לגייס 20 מיליון שקל ולמנוע מן החברה להימחק מהמסחר בסוף ינואר .  על פי הערכות ,  עד כה מומשו כ-2 מיליון שקל מזכויות אלה .
 
הגז בבורסה :  מ-5.3 ל-23 מיליארד שקל בשנה
מניות הנפט והגז היו בעבר המגזר השולי והנתון ביותר לספקולציות בבורסה ;  עכשיו זהו אחד הענפים החשובים ביותר בכלכלת ישראל .  הרווח על הנייר של המוסדיים ממגזר חיפושי הגז והנפט בארבעת החודשים האחרונים הסתכם במיליארד שקל ,  ובשבועות הקרובים יתחילו השותפות בקידוח תמר 

