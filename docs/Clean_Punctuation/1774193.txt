סיקור הרשעת קצב בעולם : " תיק שהדהים אומה "
 התקשורת העולמית מקדישה מקום מכובד להרשעת קצב ,  אם כי בשלב זה היא נצמדת לדיווחים היבשים .  כך גם בתקשורת הערבית ,  למעט אתר המזוהה עם חמאס ,  שלא התאפק ונופף בכותרת  " ישות הבושה "
 בזה אחר זה בישרו היום  ( חמישי )  כלי התקשורת בעולם ,  רבים מהם בהרחבה גדולה ,  על הרשעתו של הנשיא משה קצב באונס .  חלקם - כמו אתרי האינטרנט של BBC ו-CNN ו"פוקס ניוז "  - אף עשו זאת בכותרות הראשיות . " נשיא ישראל לשעבר הורשע באונס "  - היא הכותרת כמעט בכל הדיווחים ,  שרובם שומרים על סגנון דיווח ישיר וצמוד לעובדות היבשות .
 ב-BBC הרחיבו בציטוטי השופט מהכרעת הדין  ( "עדות זרועה בשקרים ")  ,  ואף סיפקו פרופיל נרחב של קצב ונקודות הציון המרכזיות בקריירה שלו .  ב"גרדיאן "  השקיעו בבניית הדרמה ,  כשכתבו שההרשעה היא  " שיאה של סאגה בת ארבע שנים וחצי ",  והבליטו את העובדה ש"קצב יילך לפחות לארבע שנים בכלא ". 
גם ב"יו-אס-איי טודיי "  הפליגו בסופרלטיבים על  " התיק שהדהים את האומה "  ועל  " האישומים החמורים אי פעם נגד פוליטיקאי בכיר ".  עם זאת ,  ברוב הדיווחים מזכירים הכתבים ש"בישראל הנשיאות היא משרה טקסית בעיקרה ",  וקצב למעשה לא היה מנהיג מדינה .  ברשת פוקס הזכירו כי קצב  " טען שהוא לא זכה ליחס הוגן בגלל מוצאו הספרדי ". 
כלי התקשורת הערבים מדווחים אף ביתר הרחבה על הפרשה .  רשתות הטלוויזיה הגדולות ,  כגון  " אל-ג'זירה ",  סיקרו את החלטת בית המשפט ופרסמו זאת בהרחבה בטלוויזיה ובאתרי האינטרנט .  הידיעה  " קצב הורשע באונס והטרדה מינית "  תפסה את הכותרת הראשית באתר האיטרנט של הרשת .
 גם כלי התקשורת במצרים ,  בלבנון ,  בירדן ,  באיחוד האמירויות ובערב הסעודית דיווחו בהרחבה ,  אולם את הכותרות הבולטות ביותר תפסה הפרשה באתרי החדשות ברשות הפלסטינית .  אלו דיווחו בהרחבה על פרטי הפרשה ,  ובהן א' מבית הנשיא ,  א' ממשרד התיירות ויתר המעורבים .  רוב הדיווחים שומרים על הסגנון היבש יחסית ,  מלבד האתר  " פאל-טיימס "  המזוהה עם חמאס ,  שהעניק לדיווח את הכותרת  " ישות הבושה ". 
גם אתר החדשות האירני בשפה האנגלית  " פרס טי-וי "  דיווח על הרשעתו של קצב ,  יליד המדינה . " בית המשפט בתל אביב הרשיע את הנשיא לשעבר קצב בשתי עבירות אונס ובעבירה של הטרדה מינית .  משמעות הרשעתו היא שקצב ייכנס לפחות לארבע שנים לכלא ". 

סיקור הרשעת קצב בעולם : " תיק שהדהים אומה "
 התקשורת העולמית מקדישה מקום מכובד להרשעת קצב ,  אם כי בשלב זה היא נצמדת לדיווחים היבשים .  כך גם בתקשורת הערבית ,  למעט אתר המזוהה עם חמאס ,  שלא התאפק ונופף בכותרת  " ישות הבושה "
 
