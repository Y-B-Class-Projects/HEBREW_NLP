 " ממש כמו דבש "
 אבי פיטשון לוקח אתכם בחזרה אל האייטיז ,  אל ימי הערוץ הראשון ,  כשלווידיאו הוכנסה קלטת ולקליפים - כתוביות תרגום
באמצע שנות השמונים הגיע לארץ שמעם של הג'יזס אנד מארי צ'יין .  מיכאל רורברגר כתב ב"העיר "  שיש להקה חדשה שמנגנת בסטייל חדש שהוא השלב הבא  רוק'נרול מלודי בסיסי אבל עטוי בשכבה של רעש ופידבק .  דדי ,  בסיסט להקת הפאנק הראשונה שלי איי-סיין בריגייד ,  השיג לפני כולם סינגל 12 אינצ' של השיר 'נוור אנדרסטנד' .  האזנו ולא האמנו .  רורברגר צודק !  עוד לא היה דבר כזה .  
באותה תקופה ,  מכשיר וידאו כבר היה מצרך חובה בכל בית-אב ישראלי  ( לאחר שקומץ שנים קודם לכן עצם הרעיון  מכונה שבעזרתה אפשר לראות איזה סרט שאתה רוצה מתי שאתה רוצה  היה בדיוני )  ולפיכך הייתי ערוך להקלטה של תוכניות טלוויזיה ,  כלומר בעיקר פרקים של  " זהו זה "  ומוסיקה .
 אבא שלי היה מקליט מערבונים ,  ומכיוון שבמקרים רבים לא נכנסו שני סרטים לקלטת וי.אייצ'.אס של שלוש שעות ,  הייתי מקליט חומרים בשעה וחצי הריקה שנותרה אחרי סרט בודד .  וכך ,  כותרות הסיום של המערבון הקלאסי  " וויל פני "  נקטעות לתוך זנב של סיום קטע אינסטרומנטלי של גיטריסט הפרוגרסיב סטיב האו ,  שנגיעותיו העדינות האחרונות בצוואר הגיטרה נקטעות לתוך הפריים האלכסוני ,  הסלואו מושני ,  המיטשטש בגלים של הפרעת שידור  ( בדיוק כמו הפידבק שעוטה את השירים )  והתיפוף הדרמטי ,  המהדהד ,  של הפתיחה של  " ממש כמו דבש "  של הג'יזס אנד מארי צ'יין ,  שהוקלט ככל הנראה מתוכנית של  " עד פופ ". 
בערוץ הראשון ,  ככל הנראה כחלק ממדיניות פורמלית וגורפת ,  תרגמו כל שפה זרה לעברית .  מנקודת מבט מסוימת ,  זה ארכאי וסבאי ומפא"יניקי ועבש ומעקר את כל החיות והדינמיות והחושניות של רוק ופופ ,  כמו הווידיאו שהעליתי ליוטיוב שבו מדבר חיים יבין על רוק כבד ומסביר ,  בכובד ראש כבד יותר מרוק כבד ,  שטראש מטאל ודת' מטאל פירושם  " מתכת הזבל ומתכת המוות ".  המטאליסטים מתרעמים על הבלבול הבור בין ט'ראש עם אייצ' אחרי הטי  ( "מתכת השתוללות "  או  " מתכת חבטות "  בסגנון יבין )  ,  שזו המילה הנכונה ,  לבין טראש שפירושו אשפה או זבל .  אבל המטאליסטים יוצאים פה חנונים ושמרנים  ( ערכים קלסיציסטיים ומודרניסטיים של נכונות ,  אובייקטיביות ,  יכולת נגינה וכו' הם אכן מרכזיים לאתוס של המטאל )  ,  כי הרי גם תרגום המלה הנכונה עדיין מרוקן את המונח מכל תוכן ,  מהות ועוצמה .  לוסט אין טרנסליישן ,  כמו שאומרים .
 מפרספקטיבה של מבט לאחור ,  קל להבין מדוע התרגום לעברית של השירים מלא בחן וקסם אבוד .  מה שיהיה טיפה יותר קשה לבאר זה שלא מדובר בנוסטלגיה גרידא למשהו תמים וחינני בעילגותו ,  כוונותיו הטובות וחוסר יכולתו המקסים בעליבותו להבין שהוא מפספס את הנקודה לחלוטין .  קורה כאן משהו עמוק ומורכב יותר ,  שנוסטלגיה היא ללא ספק אחד ממרכיביו ,  אבל רק אחד .
 בביקור האחרון שלי בישראל זכיתי לבקר בירושלים בבוקר של אחד הגשמים הראשונים אם לא היורה בכבודו ובעצמו .  ריח האוויר והאדמה שאחרי הגשם  בעיר בה האוויר במקומות מסוימים כנראה עדיין צלול ונקי לפחות כפי שאולי היה בתל אביב של ילדותי  היכה בי ומילא את הגוף והנשמה בחיוניות ,  חדות והתרגשות .  אם נשים לרגע בצד את ההשפעה הפיזית גרידא שמן הסתם אופיינית לאוויר צח ,  קריר ורענן ,  מה שחשוב לציין כאן באנליטיות מרוחקת זה כי משהו בטוטאליות של מה שחשתי קדם להתעוררות מחשבה קונקרטית בסגנון  " שומו שמיים ,  הרי זהו הריח הנשכח של ילדותי  ריח הגשם שירד ללא הפסק ביומיים הראשונים של חודש חשוון של כתה ב' ". 
השילוב בין החוויה בזמן אמיתי לזיכרון איננה  " סתם "  התרפקות  מה שעומד מאחורי העוצמה המסחררת של ההינעלות המסנכרנת עבר והווה הוא  ( וסליחה על הספקולטיביות המדעית חסרת הקבלות )  שרצף מסוים של טריגרים שהפעיל רצף סינאפטי מסוים שעורר איזושהי התעלות-נפש נרשם בזיכרון ומאותו רגע מאופסן כסוכן רדום של אותה תחושה ,  מוכן לשליפה ברגע שבו אותו טריגר ,  אותו מפתח למודעות מועצמת ,  חוזר על עצמו .  מכיוון שרצוי שהרצף יחזור על עצמו במדויק ככל האפשר ,  יכול לחלוף זמן רב עד שהוא מתעורר מחדש לחיים ומטלטל את הגוף והנפש .  אבל כשזה קורה ,  הרצף חי כאן ועכשיו .  רגע החסד נוכח ללא הרף ,  הוא נמצא שם כל הזמן  ( "כל הזמן "  זה מונח מעניין )   אנחנו הם אלה שנעים על קו הזמן הליניארי ולכן נעלמים ובאים ,  נוטשים ושבים .  הזמן המקודש  ( וזוהי איננה טרמינולוגיה מתלהמת מבחינתי ,  אלא ציון עובדה ,  כמו שפינגווין קיסרי נבדל מפינגווין מצוי כהגדרה זואולוגית )  מתגלגל על מסילת הזמן הליניארי ואנו יכולים לפוגשו בכל רגע .
 במלים אחרות ,  מה שמשמעותי בחוויית עבר מכוננת איננו העובדה שהיא התרחשה בעבר ,  ולכן לדבר על העבר רק מתוך פריזמה נוסטלגיסטית מחמיץ את העיקר  ( זמן-חלום/רגע חסד )  ומתמקד בטפל  ( זמן ליניארי )  .  נוסטלגיה אכן קיימת  ישנה התחושה של צביטה מרה-מתוקה עם היזכרות במשהו שחווינו כשהיינו יותר תמימים ,  כלומר פחות כורעים תחת נטל הניסיון ,  הפרספקטיבה ,  החלומות השבורים ובלאי מערכתי כללי .  אבל בעת ובעונה אחת ולפעמים ללא קשר ישיר ,  מתרחש משהו דרמטי ,  מורכב ועמוק בהרבה שהזיכרון הוא רק אחד ממרכיביו ,  כלי אחד מיני רבים בארגז הכלים בעזרתו אנו פותחים מחדש את השער אל הזמן המקודש .  תחושת ההתעלות הנלווית מעידה על חשיבות החוויה ואמורה לעודד אותנו לשאוף לקראתה בדיוק כפי שהאורגזמה אמורה לעודד אותנו להנציח את הגמוניית הדי.אנ.איי .
 החוויה של התוודעות למוזיקה חדשה בתקופה בה ערוצי המידע היו מוגבלים ובסיסיים ,  בשילוב הפילטר הארכאי של הוספת כתוביות תרגום לעברית לקליפים ,  לכאורה איננה אינטנסיבית כמו חוויית ריח הגשם האטוויסטית ,  אבל לא יהיה קשה לשכנע שרגע ההאזנה הראשונה לשיר אהוב היא חוויה מלאת-עוצמה בעלת קונוטציות ריטואליסטיות פרימורדיאליות ושלפיכך בהחלט יש מקום לטעון כי גם כאן המבט המחודש על השילוב הזה מקים לתחייה רצף סינאפטי משמעותי .  השיר של ג'יזס אנד מארי צ'יין קם לתחייה לפני מספר שנים בשילוב עם טריגר מלודרמטי שקשה לעמוד בפניו בסצנת הסיום של סרטה של סופיה קופולה , " אבודים בטוקיו ".  ההעלאה של אותו שיר באוב הקליפי של הערוץ הראשון מקימה לתחייה רצף סינאפטי שמחבר אותנו למה שלא אתאפק ואקרא לו הערוץ הראשוני  ( פרימורדיאלי )  .
 הקלדתי את התרגום העברי של 'ממש כמו דבש' ,  של שני שירים של יו2 ,  ועוד אחד של סוזן וגה .  השארתי את התרגום כפי שהופיע ,  עם כל ההשמטות  ( בעיקר בשיר 'גלוריה' )  ,  והשגיאות  ( "על רקע האפור "  במקום  " נגד הזרם "  אצל וגה )  .  וכך ,  דרך מסכי איכות השידור ,  הגרעיניות  ( הקסומה )  של וידאו ההופעה העוצמתי של יו2 ,  הדיסינטגרציה ההדרגתית של האותות על סרט ההקלטה הוי.אייצ'.אסי מקץ חצי יובל ,  הצילום החפוז ,  הלא מפוקס ,  שביצעתי במצלמה דיגיטלית ,  של פריים מרעיד בפאוז של וידאו ישן ,  והבחירה שלי ,  פה ושם ,  בשורות מוצאות מהקשרן שלכאורה עומדות בפני עצמן באירוניה או מלנכוליה סימבולית סיסמתית ,  שטחית ,  עלק פוליטית  ( "כשהעובדה היא סיפור בדים והטלוויזיה היא המציאות ")   עדיין עוברת מספיק ויטאליות שמעירה את הרצף לחיים .
 כל הקואורדינטות תורמות לפתיחת השער מחדש :  התיפוף המהדהד הנ"ל והשורה הפותחת של ג'יזס  ( "תקשיב לנערה ")  ,  כה ענוגה ומלודית ועם זאת נישאת על אקורד שהוא קיר הזייתי ,  אפל ;  הנחישות המחזיקה עצמה בכוח ובכל זאת פואטית שבה הגיטריסט ד'ה אדג' נע כשנגינתו נכנסת למארש של המתופף לארי מולן בפתיחה של  " יום א' הארור "   ( 19 שניות מתחילת הקליפ בלינק המצורף )  ,  והאינטגראליות של שפת הגוף שלו לא רק עם התקופה אלא גם עם האוויר הערפילי והימרחויות הוידיאו על רקע הסלעים והאש הבלתי נשכחת של האמפי המרשים ברד רוקס ,  הפאוור-קורד שלו אחרי שבונו צועק את השורה שלא תורגמה , " איימ סו סיק אופ איט "   ( 4:13 מתחילת הקליפ )  ;  מתיקות האינדי המהורהרת- ניו-יורקית של וגה הצעירה  אבל אלו הכתוביות בעברית שמשלימות את הקוד באורח שאלף צפיות ב'היי קוואליטי' ביוטיוב של אותם קליפים לא יסייע .  
הרצף הסינאפטי ,  המפתח לשער ,  מסתתר רדום בפרברים ,  בשוליים ,  בפינות .  הקיום שלו הוא עובדה שהפכה לסיפור בדים ,  והטלוויזיה היא המציאות כשהיא משמשת טריגר מעורר .  וכשזה מתעורר ,  הלילה ,  הלילה ,  הלילה ,  זה ממש כמו דבש .  זה טוב כל-כך .  אלוהים .
 תקשיב לנערהכשהיא מתמודדת עם חצי עולםמטפסת לה וחיונית כל-כךדבש נוטף מתוךחלת הדבש שלהזה טוב זה טוב זה טוב כל-כךטוב כל-כךהולך בחזרה אלייךזה הדבר הקשה ביותר שאוכל לעשותשאוכל לעשות בשבילךבשבילךאני אהיה לך צעצוע פלסטיקבשבילךלחיות מן הקצףזה הדבר שקשה לי ביותר  לעשות
ממש כמו דבש
אין זה שיר של הילולהזה השיר  " יום א' הארור "
 אני לא יכול להאמין לחדשות היוםלא מצליח לעצום עיניים ולעשות שזה יסתלקכמה זמן ,  כמה זמן נצטרך לשיר את השיר הזה ? 
הלילה נוכל להיות כאחדהלילה
בקבוקים שבורים תחת רגלי הילדיםגופות פזורות על פני רחוב ללא מוצאאבל לא איענה לקריאת הקרבהיא מעמידה אותי עם הגב ,  עם הגב אל הקיר
יום א' ,  יום א' הארור
והקרב אך זה החלרבים אבדואך אמור לי מי ניצח ? החפירות שנחפרו בלבבות שלנואמהות וילדיהן ,  אחים ואחיותנקרעים זה מעל זה
יום א' ,  יום א' הארור
כמה זמן ,  כמה זמן נצטרך לשיר את השיר הזה ? כמה זמן ? 
הלילה נוכל להיות כאחדהלילההלילה ,  הלילה ,  הלילה
אל תשירו עוד ! לא עוד ! מחה את הדמעות מעיניךמחה את עיניך האדומות מדם
יום א' ,  יום א' הארור
וזה נכון שאנחנו מחוסניםכשהעובדה היא סיפור בדים והטלוויזיה היא המציאותוהיום המיליונים צועקיםאנחנו אוכלים ושותיםבעוד שמחר הם מתים
והקרב האמיתי אך זה החללטעון לניצחון שישו נחל
ביום א' ,  יום א' הארור
ניסיתי לקוםאך רגליי לא יכלואני מנסה ,  מנסה לדבר בקולאך רק בך אני שלם
גלוריה
גלוריה ,  גלוריה
אלוהים
את עומדת שםמכניסה אותי
אלוהיםלו היה לי דבר כלשהוהייתי נותן אותו לך
ואם תרצה אותי תמצא אותישמאלה מן המרכזשואלת את עצמי עליך
בפרברים ,  בשוליים ,  בפינותכששואלים אותי  " במה את מסתכלת "? אני תמיד עונה :  בלא כלום ,  לא כלוםאני חושבת שהם יודעים שאני מביטה בהםאני חושבת שהם חושבים שאני בן-אדם מנותק
אבל אני רק בשוליים ובצדי השדרהואם תרצה אותי תמצא אותישמאלה מן המרכזשואלת את עצמי עליך
אני חושבת שאיכשהובאיזה מקום בתוכנואנחנו דומים ,  אם לא זהיםאז אני ממשיכה לשאול את עצמי עליךשמאלה מן המרכז ,  על רקע האפור
אבי פיטשון ,  יליד תל אביב 1968 ,  הוא אמן ,  אוצר ,  מוזיקאי ,  עיתונאי ,  מבקר תרבות ועסקן נאצה המתגורר ויוצר בלונדון .  את פעילותו הפלסטית החל פיטשון לנסח עם פרוץ שנות התשעים ,  כשהוא מתגבר באמצעים חזותיים כמו מקרן שקופיות את הופעותיה הזועקות של להקת הפאנק נ"מ שבה שימש כסולן .  
מאז ועד לתערוכת היחיד הנוכחית שלו פה , " ממש כמו דבש ",  פקד פיטשון גלריות ,  מוזיאונים וחללי תצוגה רבים בישראל ומחוצה לה ,  כאמן ,  כותב ו/או כאוצר .  חרף העובדה שהוא אינו חי בארץ כבר משלהי העשור שעבר ,  ולמרות שפועלו פרובוקטיבי על פי רוב ומזוהה בקרב הציבור הרחב כאזוטרי או כפוגעני ,  בעולם האמנות פיטשון זוכה להכרה ממסדית כאחד מהקולות והכוחות היצירתיים החיוניים בדורו .  
אישוש משמעותי לכך ניתן במאי אשתקד ,  בתערוכה  " ובסוף נמות "  במוזיאון הרצליה ובספר שיצא עימה .  התערוכה ,  אחת משש התערוכות שהתקיימו בשנה שעברה בששת המוזיאונים המרכזיים במחוזותינו לרגל חגיגות השישים למדינה ,  היתה אמונה על מיפויו של העשור החמישי באמנות הישראלית ,  ופיטשון היה מהאמנים והכותבים הבולטים בה .
 - יניב יהודה אייגר  -

" ממש כמו דבש "
 אבי פיטשון לוקח אתכם בחזרה אל האייטיז ,  אל ימי הערוץ הראשון ,  כשלווידיאו הוכנסה קלטת ולקליפים - כתוביות תרגום

