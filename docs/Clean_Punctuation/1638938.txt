מה עשו פרות מול בנק ישראל ? 
המועצה לצרכנות ערכה אירוע מחאה מול הבנק ,  בעקבות דחיית הדיון על ביטול עמלות העו"ש .  למפגינים שקראו  " הבנקים חולבים אותנו ",  התלוו גם שתי פרות
 ( צילום :  גדעון צנטנר עריכה :  גדי וינסטוק ) 
בעקבות התערבות בנק ישראל אתמול ,  שהובילה לביטול הדיון בוועדת השרים לחקיקה על החוק לביטול עמלות העו"ש בבנקים ,  ערכה היום  ( שלישי )  המועצה לצרכנות ,  אירוע מחאה מול בנק ישראל בירושלים .  למפגינים שקראו  " הבנקים חולבים אותנו ",  התלוו גם שתי פרות .
 מנכ"ל המועצה הישראלית לצרכנות עו"ד אהוד פלג ,  אמר כי  " הבנקים מרוויחים עלינו הרבה כסף כבר מעצם העובדה שיש לנו חשבון בנק אצלם .  רווחים אלה לא מונעים מהבנקים להרוויח על חשבוננו גם פעם שנייה וזאת על ידי גבייה לא מוצדקת של עמלות בגין פעולות עו"ש .  הצעת החוק קובעת את ביטול עמלות העו"ש בכל הבנקים אחת ולתמיד ." 
הצעת החוק לביטול עמלות הבנקים ,  קובעת כי לא תיגבה עמלה מלקוח עבור שירותים בסיסיים בחשבון עו"ש ,  לרבות עמלת מינימום בין אם הפעולה נעשית על ידי פקיד בנק ,  בין אם באמצעות מוקד טלפוני מאויש ובין אם בערוץ ישיר .  
הצעת החוק ביוזמת המועצה לצרכנות הוגשה על ידי 13 חברי כנסת משלל סיעות הבית ,  קואליציה ואופוזיציה כאחד וחתומים עליהן חברי הכנסת דני דנון ,  פאינה קירשנבוים ,  כרמל שאמה ,  אורי אריאל ,  איתן כבל ,  אילן גילאון ,  נחמן שי ,  וקנין יצחק ,  דב חנין ,  אורי אורבך ,  מנחם אליעזר מוזס ,  חמד עמאר ויואל חסון .
 חבר הכנסת דני דנון  ( ליכוד )  ביקש לדחות את הדיון בוועדה לאחר שנוכח שאין לו רוב להעבירה ,  וזאת לנוכח התנגדותו התקיפה של נגיד בנק ישראל ,  פרופ' סטנלי פישר והמפקח על הבנקים רוני חזקיהו .
 
מה עשו פרות מול בנק ישראל ? 
המועצה לצרכנות ערכה אירוע מחאה מול הבנק ,  בעקבות דחיית הדיון על ביטול עמלות העו"ש .  למפגינים שקראו  " הבנקים חולבים אותנו ",  התלוו גם שתי פרות

