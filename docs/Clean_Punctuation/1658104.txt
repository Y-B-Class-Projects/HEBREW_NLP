ועד המנהלים בבינלאומי דורש בונוס של שתי משכורות ;  הורה על עיצומים 
 >  >  בעוד עובדי בנק דיסקונט חדלו מעיצומים אחרי שהגיעו להבנות עם הנהלת הבנק על דרישותיהם ,  750 המנהלים ומורשי החתימה בבנק הבינלאומי עומדים להתחיל בעיצומים כבר במהלך החג ,  בשל אי היענות ההנהלה לדרישותיהם הכספיות .  אתמול הסתיימה בלא תוצאות פגישה בין ועד המנהלים ומורשי החתימה בבינלאומי ,  בראשות יונה גולדשלגר ,  לבין ראש אגף משאבים בבנק ,  יוסי לוי .  בפגישה דרש ועד המנהלים שורת הטבות ,  שהמרכזית בהן היא בונוס בגובה של לפחות שתי משכורות חודשיות .  ואולם הצעת ההנהלה היא לבונוס בשיעור הנמוך ממשכורת אחת . " הבינלאומי רשם ב-2009 רווח נאה של 568 מיליון שקל .  בעלי המניות קיבלו דיווידנדים בסך 800 מיליון שקל .  גם לנו יש חלק נכבד בהישגי הבנק ולכן אנו ראויים לבונוס שהולם את מצבו המשופר של הבנק ",  אמר גולדשלגר .  ועד המנהלים ומורשי החתימה בבינלאומי הקפיד לשמור על שקט תעשייתי בשנים האחרונות ,  בעקבות כמה הסכמים שאליהם הגיע עם ההנהלה .  העיצומים שמתכנן כעת הוועד ,  לא קיבלו את אישור ההסתדרות ובהנהלת הבנק מבהירים שהם בניגוד לחוק .  גם 2,000 פקידי הבינלאומי דורשים בונוס  " על פי הסביבה העסקית ",  הגבוה משמעותית מהסכום שמציעה ההנהלה .  ועד הפקידים דורש גם להכניס שינויים במערכת ממוחשבת שהותקנה באחרונה בבנק ,  שעוקבת באופן אישי אחר ביצועי העובדים .  הוועד דורש שהמערכת תעקוב אחר עבודת צוות ולא אחר ביצועים אישיים .  הפקידים כבר החלו בעיצומים ,  המתבטאים בהימנעות מלהתאים את מחשבי בנק אוצר החייל למחשבי הבינלאומי .  מהנהלת הבינלאומי נמסר כי  " גובה הבונוס ייקבע על ידי הנהלת הבנק לפי שיקוליה ,  בהם תוצאות הבנק והנהוג במערכת הבנקאות ". 

ועד המנהלים בבינלאומי דורש בונוס של שתי משכורות ;  הורה על עיצומים 
nan
