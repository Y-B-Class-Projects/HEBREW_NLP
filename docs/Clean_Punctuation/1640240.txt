מכבי תל אביב ניצחה 0:2 את הפועל רעננה
מכבי תל אביב רשמה ניצחון חמישי ברציפות ושמרה על מאזן ביתי נקי מהפסדים ,  כשגברה 0:2 על רעננה ועלתה למקום השני
שבועיים לפני הדרבי הגדול של תל אביב ,  קיבלה היום  ( שבת )  מכבי תל אביב הזדמנות פז לטפס למקום השני ולהביט על הפועל מלמעלה .  שחקניו של אבי נמני לא נלחצו מהאפשרות ,  כבשו שער מהיר וטיילו עם ניצחון 0:2 קל על חשבון הפועל רעננה מהתחתית .  עכשיו הצהובים שניים רק למכבי חיפה ,  סופרים כבר חמישה ניצחונות ברציפות ונמצאים עם סיכוי מצוין להשיג גם את השישי במחזור הבא מול הפועל רמת גן ולהגיע לדרבי בפורמה נהדרת .
 כבר מהרגע הראשון היה ברור שגם שעת הצהריים המוקדמת והחיסורים הרבים - רונאלד ראלדס ,  דור מלול ואיביצ'ה אילייב פצועים ,  אנדריי קומאץ מורחק - לא יפריעו למכבי תל אביב לשמור על מאזן ביתי נקי מהפסדים מול האורחים מהשרון .  איליה יברויאן המשיך את כושר ההבקעה המרשים שלו מהמשחקים הקודמים ,  כאשר עשה את הספתח בדקה השישית ,  ומשם לרעננה לא נותרה ברירה לאלא לשחק קצת יותר פתוח ,  לשמחתם של המארחים .  עיקר הצרות של אלי כהן הגיעו מאגף ימין שלו ,  שם רועי לוי נותר חסר אונים מול המתקפה המתוזמנת עליו .  רוני גפני ראה את העמדה הפגיעה של רעננה ותמך ביוסי שבחון ,  כשגם עמנואל מאיוקה הקפיד להצטרף לאגף וליצור יתרון .  כך הגיע השער השני ,  בדקה ה-39 ,  כשגפני הציל כדור ופירגן לשבחון .
 במחצית השנייה הייתה לרעננה הזדמנות לחזור למשחק ,  אבל רז כהן הצעיר בעט רק לקורה כשנותר לבדו מול לירן שטראובר והבהיר כי המשחק הזה שייך למכבי תל אביב .  בחצי השעה האחרונה ,  עם עידודו של הקהל הצהוב ,  היה לשחקנים את הזמן להרשים בפעולות אישיות .  יובל שפונגין ביצע שתי פריצות יפות באגף ,  שרן ייני המשיך להרשים וגם מאור בוזגלו עלה כמחליף וניסה להראות לאבי נמני כי מקומו בהרכב הראשון ,  אך כל אלה לא הצליחו להגדיל את התוצאה .  רעננה תקווה להשיג את הנקודות מול יריבותיה הישירות בחלק התחתון ,  מכבי תל אביב עם 44 נקודות כבר יכולה להתמרק לקראת הדרבי הגדול .
 דקה 6 :  גול !  מאיוקה שלח במתפרצת מהירה את ישראלביץ' שנהדף ,  ויברויאן גילגל לרשת החשופה כשהוא ספק בעמדת נבדל .  0:1 למכבי תל אביב .
 דקה 29 :  פור הפציץ מ-25 מטרים ,  שטראובר היה מוכן והדף .
 דקה 33 :  שבחון הגביה מצד שמאל ,  מאיוקה ניצב שבעה מטרים מהשער ונגח טוב ,  אך הכדור נעצר במשקוף .
 דקה 36 :  ישראלביץ' בעט שטוח מ-20 מטרים ,  סמדג'ה השתטח וקלט .
 דקה 39 :  גול !  שבחון שלח את גפני לקצה הרחבה ,  המגן השמאלי מנע מהכדור לצאת והצליח להחזיר לשבחון שבעט מצוין בשמאל לרשת של סמדג'ה .  0:2 למכבי תל אביב .
 דקה 42 :  ייני העקשן זכה בכדור ברחבת רעננה ומצא את כחלון ,  שניסה להקפיץ מעל סמדג'ה וראה את הכדור עושה קשת גבוהה ונוחת על גג השער .
 דקה 48 :  סטיבן כהן שלח בכדור נהדר את רז כהן ,  שהתמהמה מול שטראובר ובסופו של דבר בעט לקורה .  החלוץ הצעיר הגיע לריבאונד ,  אבל בעט על שפונגין וביזבז הזדמנות נהדרת .
 דקה 83 :  אבידור הגביה משמאל לצמח שפיספס את הכדור .  ישראלביץ' הגיע לרחבה ובעט טוב ,  אך סמדג'ה היה מוכן ועצר .
 דקה 85 :  שוב ישראלביץ' ניסה עם בעיטה מרחוק ,  סמדג'ה קלט .
 דקה 90 :  גפני הגביה משמאל לפינה הרחוקה ,  אבידור בעט רק לרשת החיצונית .
 דקה 90+3 :  דוס סנטוס הפציץ מזווית אלכסונית למרכז השער ,  שטראובר הדף .
 הרכב מכבי תל אביב :  לירן שטראובר ,  יובל שפונגין ,  ניסו קפילוטו ,  ליאור ז'אן ,  רוני גפני ,  שרן ייני ,  גיז'רמו ישראלביץ' ,  תמיר כחלון  ( מאור בוזגלו ,  56 )  ,  יוסי שבחון  ( ציון צמח ,  79 )  ,  עמנואל מאיוקה ,  איליה יברויאן  ( יובל אבידור ,  66 )  .
 הרכב הפועל רעננה :  שאול סמדג'ה ,  רועי לוי ,  איתי טואף ,  אירמנטס זלמיקאס ,  עומרי עטיה ,  תמיר פור ,  דוד דיגמלאשווילי  ( כריסטיאנו דוס סנטוס ,  70 )  ,  רז כהן ,  סטיבן כהן ,  אבי כנפו  ( דודו ביטון ,  82 )  ,  ריקארדס בניושיס  ( מאור זוהר ,  46 )  .
 
מכבי תל אביב ניצחה 0:2 את הפועל רעננה
מכבי תל אביב רשמה ניצחון חמישי ברציפות ושמרה על מאזן ביתי נקי מהפסדים ,  כשגברה 0:2 על רעננה ועלתה למקום השני

