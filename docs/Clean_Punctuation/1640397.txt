סיפור ישראלי :  ניצחון הרוח על החומר
שמונה שנים חלפו מאז אותו לילה מר ונמהר .  מוצאי שבת ,  16 בפברואר ,  2002 .  קר .  יושבים לשתות את מרק הבצל המוקרם שהכינה ,  מוסיפים מעט קרוטונים ומצחקקים .  טלפון .  סע לבית החולים .  אירע פיגוע .  שירה נפצעה .  מה מצבה ?  לא ידוע .  סע .  צריכים אותך .  
בדרך מנסה להשיג מידע .  לשווא .  בחדשות מודיעים על פיגוע התאבדות בפיצרייה בקרני שומרון .  אבל היא לא משם .  הספק מחלחל והפחד מאכל את התקווה .  הימים ימי הפיגועים הגדולים .  תחושת כאוס באוויר .  מתי יגיע תורנו ?  הנה זה בא .  הלילה ההוא ייקחהו האופל ,  הלילה ההוא בא .
 רצים במהירות לחדר המיון ,  ושם אני רואה את אמא של שירה .  אחותי הגדולה .  יושבת שפופה לפני חדר הטראומה .  פניה מפוררות וקולה נוזל .  אחותי החזקה ,  משענתי ברגעי משבר ,  היתה לכלי ריק .  
שירה עשתה את השבת אצל חברה בקרני שומרון ,  ובמוצאי השבת נסעו לקחתה .  בינתיים הלכה עם חברתה למרכז המסחרי ,  לנשנש פיצה .  לימים סיפרה לי שראתה אותו ,  את המחבל המתאבד .  עיניהם נפגשו .  משהו בתוכה אמר לה שהוא לא בסדר .  לא הספיקה לחשוב ,  כי אז אירע פיצוץ אדיר ששאב אותה לחור שחור .  מי שהיה קרוב נהרג .  שירה קרובה .  
בדרך לשם שמעו את הפיצוץ .  אבא של שירה ,  קצין בכיר במילואים ,  תפס את הנשק ורץ .  לא חשבו שהיא מעורבת .  אינסטינקט של מסירו ? ת ,  לרוץ ולסייע .  אבל אז התקשר ,  צועק  " שירה פצועה ,  שירה פצועה ",  וא ? ם רצה לחפש אחר בתה .  ההרס רב .  הנה בתי .  בתי ?  !  התקשתה לזהותה .  באמבולנס הדוהר מילמלה שברי פסוקים עתיקים וסרטים חלפו בראשה .  ושירה לפניה ,  מוטלת בין חיים למוות .  שירה היפה ,  החזקה .  ספורטאית מצטיינת .  היעמוד גופה בעומס ? 
קמעה קמעה נאספה המשפחה .  עוטפים אותה במבטים מעודדים .  מישהו יצא והודיע ששירה נכנסת לניתוח .  מזהים גופי מתכת בגופה ,  אחד נראה באזור הלב .  הנה היא באלונקה ,  מורדמת ומעליה יער חוטים ,  מובלת לניתוח .  
בדרך זקוקים לחתימה .  האבא הגיע משדה המערכה .  נשאר לסייע וכעת עומד להתמוטט .  לא יודע את נפשו .  מבעד למסיכת הגבר נגלה ילד .  אחותי מלטפת אותו .  הוא נשען עליה .  סיכויי הניתוח אינם ידועים .  ניתוח לב פתוח .  מה עושים ?  אומרים לו לחתום .  יהיה בסדר .  שירה תצא מזה .  גם אני מרגיש כך .  
הדקות זוחלות .  שעה רודפת שעה .  חוסר הוודאות מצמית .  הרופאים בניתוח .  בינתיים אומרים תהלים .  מחבקים .  מילות עידוד ואמונה נזרקות לחלל האוויר .  שם למדתי את כוחן של מילים .  בל נקל ראש במילות עידוד ותמיכה .  הן מטהרות את הסביבה ונוסכות תקווה .  
לאחר נצח יוצא רופא מחדר הניתוח ,  ניכר שעבר חוויה לא פשוטה .  מספר שהצליחו לחלץ מתוך החדר הימני של ליבה מסמר פלדה שלם ,  חילוץ נקי .  הוא לא מבין איך המסמר לא קרע את הלב .  32 שנה הוא מנתח ומעולם לא ראה דבר כזה .  מצבה קשה אבל יציב .  יהיה בסדר .  הנה המסמר ,  הושיט קופסת פלסטיק ,  שימרו עליו .  שיהיה מה להראות לנכדים .
 ואז השיקום הארוך בבית החולים  " שניידר ".  חודש לאחר הפיגוע ,  בזמן שנסעו מבית החולים הביתה לע ? נ ? ב ,  רדף אחריהם רכב וריסס אותם בכדורים .  הנהג חזר על עקבותיו לחיילים במחסום ,  בעוד הרכב היורה מזנב אחריהם וממטיר יריות .  כמה ניסיונות יכולה לעבור ילדה בת 14 ? 
עם הזמן גיליתי שהשנים הקשות שקדמו לפיגוע גיבשו את שירה וחברותיה ,  ויצרו אצלן מעין סוג של מוכנו ? ת איומה .  עיתים נדמה שכל מי שסבב אותה חווה טראומה קשה יותר משירה ,  שנהגה לצחוק על עצמה ועל המקרה .  אם אינני טועה ,  ניסו להצמיד לה פסיכולוג לדובב את הטראומה ,  אבל שירה הבריחה אותו די מהר ,  מותירה אותו עם טראומה מקצועית משלו .  
שמונה שנים עברו מאז .  שירה השתקמה .  הצלקות נותרו ,  אבל היא יפתה יותר ויותר .  בכל שנה חגגה את יום הניתוח כיום הולדתה החדש .  היום ,  כמה ימים לפני יום הולדתה השמיני ,  תצעד שירה אל חופתה יחד עם עמיחי .  יהיה שם אורח נוסף :  מסמר הפלדה ,  חנוט בצנצנת .  ע ? ד דומם ללילה ההוא שניצח את האופל .  

סיפור ישראלי :  ניצחון הרוח על החומר
nan
