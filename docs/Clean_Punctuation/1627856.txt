חברות שמירה וניקיון בסכנת סגירה בשל תיקון חוק העסקת עובדים
הסיבה :  לראשונה ,  החברות יפעלו רק ברישיון מיוחד .  התנאים לרישיון :  היעדר עבר פלילי לבעלים וערובה כספית לשמירה על זכויות העובדים
 >  >  החל מיום שישי האחרון חלה חובת רישוי על כל חברות השמירה ,  האבטחה והניקיון .  מי שימשיך להפעיל חברה בתחומים אלה ללא רישיון ממשרד התמ"ת ,  יהיה צפוי לקנס בסך 26 אלף שקל או למאסר של חצי שנה .  מדובר בתיקון לחוק העסקת עובדים באמצעות קבלני כוח אדם ,  שנועד להקטין את ממדי ההתנהלות הפלילית של בעלי החברות וכן תופעות של העסקה פוגענית .  בענפי השמירה ,  האבטחה והניקיון מועסקים כ-170 אלף עובדים - מחציתם מאבטחים ושומרים .  את התיקון לחוק יזמה ההסתדרות ,  במסגרת עסקת החבילה שעליה חתמה עם הממשלה והמעסיקים הפרטיים .  לדברי רבקה מקובר ,  מנהלת אגף ההסדרה במשרד התמ"ת ,  חברה בתחום השמירה ,  האבטחה או הניקיון לא תוכל לקבל רשיון הפעלה אם העומד בראשה או בעליה הורשע בעבירה שיש עמה קלון בחמש השנים האחרונות .  תנאים נוספים :  על הבעלים או המנכ"ל להוכיח שיש לו ניסיון ניהולי קודם וכי הוא בעל ידע בתחום זכויות העובדים .  עליו להמציא ערובה כספית להבטחת זכויות עובדיו ,  שתחולט אם יימצא שפגע בתנאי העסקתם .  סכום הערובה ייקבע בשבועות הקרובים .  מנהל אגף האכיפה במשרד התמ"ת ,  חזי אופיר ,  אמר כי בעל חברה לשמירה ,  אבטחה או ניקיון לא ייחשב עובר עבירה פלילית אם קיבל הודעה ממשרד התמ"ת כי בכוונת המשרד לתת לו רישיון .  עוד הוא אמר שבמשך תקופת ביניים של שלושה חודשים ,  עד 1 במארס הקרוב ,  ינקוט המשרד מדיניות מתחשבת ולא יפעיל אמצעי ענישה כלפי חברות שהפועלות בלא רישיון או כאלה שלא הגישו בקשה לרישיון ,  ויסתפק במכתבי התראה .  גורמים בהסתדרות אמרו כי חובת הרישוי בענף השמירה ,  האבטחה והניקיון עשויה להביא לסגירת עשרות חברות  " קיקיוניות "  שאינן מכבדות את חוקי העבודה ומרבות להכניס סעיפים דרקוניים לחוזי ההעסקה של עובדיהן ,  כמו קנסות בגין שבירת ציוד בשוגג . " בעקבות חובת הרישוי ,  ייוותרו בענף החברות הגדולות ,  שתנאי ההעסקה של עובדיהן הוגנים ,  מכיוון שהם מוסדרים בהסכמים שהן חתמו עם ההסתדרות ",  אמרו גורמים אלה .
 
חברות שמירה וניקיון בסכנת סגירה בשל תיקון חוק העסקת עובדים
הסיבה :  לראשונה ,  החברות יפעלו רק ברישיון מיוחד .  התנאים לרישיון :  היעדר עבר פלילי לבעלים וערובה כספית לשמירה על זכויות העובדים

