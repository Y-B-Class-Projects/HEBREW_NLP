אישום :  אנס נשים שהכיר ברשת האינטרנט
גבר בן 35 מירושלים מואשם בביצוע מעשים מגונים בשש נשים אותן פגש באתרי היכרות באינטרנט .  על פי כתב האישום הוא נהג להיפגש עם הנשים ,  לפתות אותן להגיע לדירתו ולאנוס אותן
לבית המשפט המחוזי בירושלים הוגש כתב אישום נגד שלמה דהן ,  תושב העיר בן 35 ,  הנאשם באונס ,  ביצוע מעשה סדום וביצוע מעשים מגונים בשש נשים אותן הכיר ברשת האינטרנט .
 על פי כתב האישום ,  שהוגש באמצעות עו"ד שלומית בן יצחק מפרקליטות מחוז ירושלים ,  דהן נהג להכיר נשים דרך אתרי היכרויות ברשת האינטרנט ,  ולאחר שיצר עימן קשר היה קובע להיפגש עימן .  בחלק מהמקרים שכנע את הנשים להגיע לדירתו ,  שם תקף אותן מינית .  
בכתב האישום נטען ,  כי באוקטובר האחרון הכירה לו ידידה את אחת מחברותיה .  השניים נפגשו בגינות סחרוב ,  בכניסה לירושלים ,  שם קבעו שדהן ייסע אחרי המתלוננת לביתה ,  ומשם יצאו לפגישה המתוכננת .  לאחר שהתארגנה בביתה נכנסה למכוניתו של דהן ,  וכאשר שאלה אותו לאן הם נוסעים ,  הוא השיב שהוא חוטף אותה .  היא שאלה אותו שוב לאן הם נוסעים ,  והוא ענה : " מה את לא מבינה ?  אני חוטף אותך ".  הוא נסע לביתו ,  והמתלוננת הסכימה לעלות איתו לדירה מכיוון שסברה כי חברתה מכירה אותו היטב .  בדירה הוא תקף אותה מספר פעמים וניסה להפשיטה .  בשלב מסוים נשך את פטמתה של המתלוננת ופצע אותה .  היא דחפה אותו ואז סטר לה בחוזקה רבה .  לאחר מכן הכריח אותה לבצע בו מין אוראלי .  לאחר המקרה הידרדר מצבה הנפשי של המתלוננת ,  היא עזבה את ירושלים ושינתה את מקום עבודתה ואת מקום לימודי ילדיה .
 במקרה אחר ,  מתואר בכתב האישום ,  כי בתחילת השנה התקשר הנאשם לצעירה לאחר שקיבל את מספר הטלפון שלה מחבר משותף ואמר לה שהוא רוצה להכירה .  היא אמרה לו שהיא מעורבת בקשר עם אדם אחר .  הוא המשיך לנסות לשכנע אותה לצאת אתו ,  ואף הגיע לחגיגת בר מצוה של אחיינה ,  על מנת לראותה .  לבסוף היא הסכימה ,  והשניים קבעו להיפגש בפאב בירושלים .  הוא אסף את המתלוננת ליד ביתה והחל נוסע לכיוון ביתו .  הוא אמר לה שישתו קצת בביתו ,  ואז יצאו לפאב ,  והמתלוננת האמינה לדבריו .  
כשהגיעו לבית החלו לשתות ,  ואז התערפלו חושיה של המתלוננת ,  ראייתה הטשטשה והיא איבדה את תחושות גופה .  הוא הוביל אותה למיטתו ,  שם הפשיט אותה ואנס אותה .  בבוקר למחרת היא התעוררה עירומה במיטתו והתחננה שישיב אותה לבנותיה ,  ולבסוף הוא הסכים והסיע אותה לביתה .  לאחר האונס המשיך דהן לנסות לחדש את הקשר ביניהם .  
דהן נאשם באונס של שתי נשים נוספות ,  בביצוע מעשים מגונים בשתי נשים נוספות ,  באיומים ובתקיפה .  הפרקליטות מבקשת להאריך את מעצרו עד תום ההליכים הפליליים נגדו .
 
אישום :  אנס נשים שהכיר ברשת האינטרנט
גבר בן 35 מירושלים מואשם בביצוע מעשים מגונים בשש נשים אותן פגש באתרי היכרות באינטרנט .  על פי כתב האישום הוא נהג להיפגש עם הנשים ,  לפתות אותן להגיע לדירתו ולאנוס אותן

