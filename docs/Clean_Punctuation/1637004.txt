אלשיך במכתב לבייניש :  המקרה חורג מכל אמת מידה וחוצה קו אדום ;  מערכת המשפט מאחורייך
שופטי ישראל מביעים תמיכה גורפת בנשיאה דורית ביניש שהותקפה היום כאשר משקיף זרק לעברה נעל
יו"ר נציגות השופטים ,  שופטת בית המשפט המחוזי בתל אביב ,  שיגרה לנשיאה ביניש מכתב שנכתב על דעת השופטים ובו הביעה את הזדעזעותם ממעשה התקיפה כלפיה .  לדברי אלשיך במכתבה לנשיאה ביניש  " קשה למצוא מילים להגדיר מעשה מסוג זה .  הורגלנו,לצערנו ,  בעת האחרונה ,  לכל מיני אמירות ומעשים קשים .  אולם מקרה זה חורג מכל אמת מידה ונורמה ,  וחוצה כל קו אדום מוכר .  אנו מאמינים כי ההוקעה וההסתייגות של מעשה האלימות החמור הזה ,  תחצה את כל רובדי האוכלוסייה ".  השופטים מוסיפים כי  " פגיעה בראש הרשות השופטת ,  היא אף פגיעה במערכת השפיטה כולה .  זהו מעשה אשר לא ניתן ,  ואסור ,  לעבור עליו לסדר היום .  יש בו פגיעה במדינה כולה ,  הרמת יד וקריאת תיגר על שלטון החוק של מדינה דמוקרטית אם בתוכה ישנם אנשים המסוגלים למעשה כזה ". השופטים חיזקו את ידיה של ביניש ששבה לאולם לאחר הפסקה של שעה וחצי וקבלת טיפול רפואי וציינו  " אנו גאים בעובדה כי המעשה השפל לא מנע ממך ,  כעבור זמן קצר ביותר ,  לחזור לאולם הדיונים ,  ולהמשיך במלאכת השיפוט ".  את מכתבם חתמו השופטים  " אנו גאים להיות חלק ממערכת השיפוט ,  ומעשים כאלה לא יפילו את רוחנו .  אנו מאחלים לך כל טוב ובריאות שלמה ". 

אלשיך במכתב לבייניש :  המקרה חורג מכל אמת מידה וחוצה קו אדום ;  מערכת המשפט מאחורייך
שופטי ישראל מביעים תמיכה גורפת בנשיאה דורית ביניש שהותקפה היום כאשר משקיף זרק לעברה נעל

