נתנאל גרופ השלימה גיוס של 52 מיליון שקל באג"ח שקליות - מגובות בבטחונות
במסגרת השלבים המוסדי והציבורי נרשמו ביקושי יתר של עשרות אחוזים מעל היקף הגיוס המתוכנן
חברת הנדל"ן נתנאל גרופ ,  שבשליטת משפחת נתנאל ,  השלימה ביום חמישי האחרון את שלב המכרז הציבורי ,  במהלכו גייסה כ-11 מיליון שקל נוספים במסגרת הנפקת סדרת אג"ח ב' בריבית שקלית משתנה המגובה בבטחונות .  את ההנפקה הוביל קונסורציום החתמים שכלל את אנליסט חיתום ,  מנורה חיתום ,  כלל חיתום ,  רוסאריו ,  אגוד חיתום וגיזה שוקי הון.בסך הכל במסגרת השלבים המוסדי והציבורי  ( שבמהלכם נרשמו ביקושי יתר של עשרות אחוזים מעל היקף הגיוס המתוכנן )  גייסה נתנאל כ-53 מיליון שקל .  הריבית שנקבעה במכרז הציבורי היא במרווח של כ-6.25% מעל אג"ח ממשלתי מסוג גילון 0817 ,  כלומר הריבית תעמוד על כ-8%.האג"ח שהנפיקה נתנאל אינן מדורגות ,  אך החברה העניקה בטחונות למשקיעים .  הביטחונות הללו כוללים שעבודים על עודפים בפרויקטים שונים ,  כשסכום של 25 מיליון שקל מהתמורה של ההנפקה יופקד בחשבון מיוחד בפיקוח הנאמן .  נתנאל גרופ תוכל לבצע באמצעותו רכישה של קרקעות ולשעבד אותו בשעבוד ראשון לבעלי האג"ח ,  בשווי מינימלי של 32 מיליון שקל ,  כך שהחברה תצטרך להוסיף הון עצמי לעסקה .  נתנאל פועלת במשך למעלה מ-40 שנה בענף הנדל"ן והקימה עד כה אלפי יחידות דיור ועשרות אלפי מ"ר של שטחי מסחר בישראל .  עיקר פעילות החברה מתרכזת במרכז הארץ באזורי ביקוש כמו תל אביב-יפו ,  חולון ופתח תקווה ,  והיא מעורבת בהקמה ובתכנון פרויקטים בהיקף של למעלה מ-800 יח"ד וכן בניינים למשרדים ומסחר בישראל.באחרונה זכתה החברה ב-2 מכרזים משמעותיים שקיים מינהל מקרקעי ישראל :  המכרז בחולון ,  לבניית בניין של 120 יחידות דיור ,  ומרכז מסחרי בשטח של 2,000 מ"ר ,  מול קניון חולון ,  וכן במכרז לבניית שכונת קוטג'ים יוקרתית בשכונת תל ברוך ,  בצפון ת"א .  הגיוס של נתנאל מצטרף לגיוסים נוספים של אג"ח לא מדורג שבוצעו בתקופה האחרונה ,  כמו הגיוסים של חנן מור וגינדי .
 
נתנאל גרופ השלימה גיוס של 52 מיליון שקל באג"ח שקליות - מגובות בבטחונות
במסגרת השלבים המוסדי והציבורי נרשמו ביקושי יתר של עשרות אחוזים מעל היקף הגיוס המתוכנן

