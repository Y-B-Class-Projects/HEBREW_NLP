יאסו לדרום
יפו ממשיכה בהשתוללות הקולינרית שלה - קלמטה ,  בר מסעדה ייוני חדש יפתח בקרוב בכיכר קדומים
יפו היא המקום הנכון להיות בו כבר תקופה ארוכה .  נדלנ"ית ,  קולינרית ,  פוליטקלי קורקטית ובעיקר גרובית .  שוק הפשפשים מוביל את החזית הקולינרית ומנמל יפו מנשבות רוחות תרבותיות משלימות .  את ההתחלה לפני יותר מעשור נהיה חייבים לעד לבית קפה פועה ,  שגילה את מתיקות סמטאות שוק הפשפשים .  מאז המתחם הולך והופך להיות מתוגבר על בסיס קבוע באטרקציות מתחדשות .  מי שנשארה עד עכשיו קופאת על שמריה הקולינריים היא דווקא יפו העתיקה שהשאירה את ימי הפריחה בשנות השבעים ,  אך לא עוד .
 כיכר קדומים שביפו העתיקה עומדת להשתדרג בעוד שבועיים בזכות קלמטה ,  מסעדה חדשה בעלת שורשים יווניים .  על המיזם חתומים שני חברים :  אריאל לייזגולד  ( 30 )  ,  אחד מהבעלים של בר 223 בתל אביב ,  ועמיקם בלוקו  ( קיקו )  שניהל בעבר את הסושיאל קלאב ,  גם הוא תל אביבי .  למטבח ,  גוייס השף רועי גנצ'ולה שהיה סו שף בהרברט סמואל ושף טאפאס 1 העם .  הסיבה לבחירתו היא ,  לדברי לייזגולד  " החיבה המשותפת של כולם למטבח היווני ". 
קלמטה מצאה מקלט בבית יפואי עתיק בן 700 שנה ,  שמשקיף לים ,  לכיכר קדומים ולכנסיה הגדולה .  המסעדה מתפרסת על שני מפלסים ,  צבועה בכחול ולבן בהשראת ארכיטקטורה יוונית ,  ומקושטת בשנדלירים משתלשלים מהתקרות הקעורות .  במפלס העליון ייחדו חלל לטובת בר אינטימי .
 התפריט מחולק לקטגוריות שונות מהמוכר לנו :  הראשונה היא לחמים כמו פריקסה טוניסאי עם גבינת שמנת  ( 16 שקלים )  ולחם כהה עם מטבלים  ( 16 שקלים )  .  בהמשך מנות מהשוק :  פרח כרובית צלויה באיולי  ( 24 שקלים )  ,  הקטגוריה הבאה היא מהנמל ומציעה מנות ים כמו אויסטר טרי ואוזו  ( 22 שקלים )  או סלט פירות ים באיולי עם תפוח אדמה אפוי  ( 56 שקלים )  ,  מתוך סמטת הקצבים ניתן להזמין סופלקי טלה  ( 58 שקלים )  או שקדי עגל עם קרם שומר ורוטב עגבניות  ( 78 שקלים )  ,  ובמתוקים אפשר למצוא כנאפה  ( 25 שקלים )  או גלידת יוגורט  ( 28 שקלים )  .
 קלמטה ,  כיכר קדומים 10 ,  יפו העתיקה ,  03-6819998 .
 
יאסו לדרום
יפו ממשיכה בהשתוללות הקולינרית שלה - קלמטה ,  בר מסעדה ייוני חדש יפתח בקרוב בכיכר קדומים

