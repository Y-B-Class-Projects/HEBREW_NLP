טרי יוצא למלחמה על הסרט
אחרי שהודח על ידי קאפלו מתפקיד קפטן הנבחרת ,  בלם צ'לסי מודיע : " אלחם עליו בציפורניים ".  דיווח :  טרי וברידג' שוחחו
ג'ון טרי מסרב להירגע לאחר הדחתו מתפקיד קפטן הנבחרת .  ביום שישי הודיע פאביו קאפלו לבלם צ'לסי על ההחלטה שהגיעה בעקבות הפרסומים על רומן שניהל טרי עם בת זוגו של חברו לנבחרת ,  ווין ברידג' .  התקשורת האנגלית שיבחה את ההחלטה של המאמן האיטלקי ,  אך טרי עצמו טוען כי נפגע ממנה . 
" זה כואב כל כך ,  אבל אשיב מלחמה ",  אמר הבלם בראיון ל"סאן ".   " אם יש סיכוי של אחוז אחד שאהיה קפטן הנבחרת במונדיאל ,  אלחם על זה בשיניים ובציפורניים .  כל חיי נחלמתי ואני לא מתכוון להפסיק עכשיו ",  המשיך הבלם ,  ששמע על הדחתו בתום פגישה בת 12 דקות בלבד .  
קאפלו אמר לטרי שהפרסומים על מעלליו מחוץ למגרש גרמו להסחת דעת עליה הוא לא מוכן לעבור לסדר היום ,  אך ציין כי אין בכוונתו להתערב בחייו האישיים של הבלם . " שבר אותי כששמעתי ממנו שלא אהיה הקפטן .  לא לזה ציפיתי כשנכנסתי לפגישה .  אני מאמין שאקבל את התפקיד חזרה כשהכל יתקרר .  יש לי את כל הסיבות להילחם כדי לקבל חזרה את הסרט ".  
בינתיים , " הדיילי מייל ",  מדווח היום  ( ראשון )  כי בלם צ'לסי ו-ווין ברידג' הסכימו ביניהם להשאיר מאחור את פרשת הרומן של טרי עם בת זוגו של ברידג' ,  ולהבהיר למאמן פאביו קאפלו כי אין להם בעיה לשתף פעולה על המגרש .  
גורם המצוי בפרשה אמר ל"דיילי מייל "  כי השניים דיברו ביניהם . " זה לא אומר שאחד מהם יקבל את דבריו של השני ,  אבל הדבר החשוב הוא שהשניים דיברו .  הם לא חייבים לצאת יחד ,  אבל הם עובדים על מערכת היחסים ביניהם .  שיניהם יודעים שעליהם לחשוב על טובת הנבחרת ". 
בנוסף , " ניו אוף דה וורלד ",  מפרסם כי מאמן אנגליה פאביו קאפלו ביקש מטרי לפנות לעזרה מקצועית ,  שתעזור לו לתקן את דרכיו ולהתגבר על האירועים האחרונים בהם כיכב .  
קאפלו החליט כי ריו פרדיננד ישמש כקפטן במשחק הידידות נגד מצרים בחודש הבא כשסטיבן ג'רארד ישמש כסגנו .  טרי פרסם הודעה רשמית מיד לאחר ההחלטה בה טען כי הוא מכבד את החלטת קאפלו וימשיך לתת הכל למען הנבחרת .  מקורב למאמן האיטלקי אמר ל"סאן ":   " הוא החלטי ובסך הכל רוצה לדאוג שהכל יהיה בסדר על המגרש ". 

טרי יוצא למלחמה על הסרט
אחרי שהודח על ידי קאפלו מתפקיד קפטן הנבחרת ,  בלם צ'לסי מודיע : " אלחם עליו בציפורניים ".  דיווח :  טרי וברידג' שוחחו

