ליל וויין שוחרר מהכלא
לאחר שבתחילה נרמז כי יבלה יום נוסף בכלא ,  שירותי הכליאה בניו יורק שחררו את הראפר המצליח ,  שריצה מאסר באורך שמונה חודשים באשמת אחזקת סמים .  החגיגות ייערכו במיאמי
ליל וויין הוא אדם חופשי .  הראפר האמריקאי המצליח שוחרר היום  ( חמישי )  מכלא רייקרס בניו יורק ,  לאחר שסיים לרצות שמונה חודשי מאסר בגין אחזקת נשק .  כלי התקשורת בארה"ב נערכו לסיקור יציאתו של וויין ,  ששמו האמיתי הוא דוויין קרטר ,  אולם לפתע גורמים רשמיים בשירותי הכליאה אמרו כי וויין ישוחרר רק מחר ,  ככל הנראה בשל עבירת משמעת  ( נתפס עם נגן MP3 ואוזניות )  שביצע במהלך שהותו במאסר .  לבסוף אבל שוחרר וויין כמתוכנן .
" אף פעם לא פחדתי או הייתי מוטרד מהשהות בכלא ",  כתב וויין במכתב שעלה באתרו הרשמי .  בראיון שהעניק נשיא Young Money ,  הלייבל אותו ייסד וויין ,  נחשף כי מסיבת השחרור של הראפר תיערך במיאמי . " נתייחס אליו כמו מלך ",  נאמר בראיון .  
וויין מסיים את הכלא כשמעל ראשו תלוי ועומד מאסר על תנאי ועבודות שירות באשמת אחזקת סמים .  בימים אלו נמצא בחנויות האלבום  " I Am Not A Human Being ",  שהגיע למקום הראשון בטבלת הבילבורד האמריקאית .
 
ליל וויין שוחרר מהכלא
לאחר שבתחילה נרמז כי יבלה יום נוסף בכלא ,  שירותי הכליאה בניו יורק שחררו את הראפר המצליח ,  שריצה מאסר באורך שמונה חודשים באשמת אחזקת סמים .  החגיגות ייערכו במיאמי

