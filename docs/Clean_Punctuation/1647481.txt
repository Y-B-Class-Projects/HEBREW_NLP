איזה מלך
הוא יושב על השפיץ של הפירמידה וכולם הולכים אחריו בעיניים עצומות - רק שזה לא יעלה לו לראש .  12 המסכות - המשך
המורה שלי ,  לורן ,  איתה עברתי תהליך חניכות של שלוש שנים עם קלפי הטארוט וחלימה ,  לא פעם אמרה שאנו לוקחים את החיים בצורה אישית מידי וזה דבר שלא נכון לעשותו .  כשלמישהי יש שאלה דחופה לקלפים והיא חייבת לשאול : " האם להתקשר אליו ?  "  לא תעזור לה תשובה של  " כן "  או  " לא ".  אף אחת מהאופציות לא תרגיע אותה .  היא צריכה לשמוע את הסיפור ,  את הסיפור של כל אלו שכבר עמדו בפני הדילמה בה היא נמצאת .  דילמה שאם היא  " לא תיקח אותה בצורה אישית ",  היא תבוא לידי פתרון .  
ברור שאותה בחורה רוצה לעשת משהו ,  היא מרגישה במצוקה כיוון שהבחור נעלם לה .  אחרי שבועיים מדהימים בהם הכל היה כל-כך נפלא ,  הוא הפסיק ליצור קשר . " אז מה לעשות ",  היא שואלת , " להתקשר ?  "  ובכן ,  התשובה אינה נמצאת בעתיד ,  אלא בעבר ,  ואם נוכל להציץ בתת המודע הקולקטיבי ,  וללמוד ממה שקרה לכל אלו שעשו את זה לפניה נגלה את התשובה .
 את התשובה הגורפת לדילמה כה שכיחה זו ,  מגלות מאות גולשות בשנה שפונות אל פורום הטארוט שלנו עם דילמות דומות .  שם המנהלות המקצועיות ,  מיכל מילגרום והלן בירן ,  עומדות איתנות מול כולן ומספרות להן את הסיפור של כל אלו שהיו שם לפניהן .  הן אומרות :  לא להתקשר !  מדוע ?  כיוון שכשהאביר הולך זה בגלל שהוא יצא למסע כדי למצוא את עצמו ,  ואם הוא יחזור ,  הוא יהיה מוכן .  זה לא קשור לאותה בחורה מבולבלת .  הטלפון שהיא תעשה לא יעשה דבר ,  אלא להפך - הוא רק יזיק .  
בסיפורי האגדות הנסיכה לא עושה דבר והאביר הוא זה שיוצא למסע .  מדוע ?  כיוון שהגבר הוא זה שצריך לצאת למסע התבגרות ,  להבין מי הוא ומה הוא רוצה בעוד שהאישה כבר מוכנה .  כך זה גם בתהליך ההתבגרות בטבע :  הילדה לא צריכה לצאת למסע כדי לדעת שהיא אישה ,  היא לא צריכה לנחש  המסע מגיע אליה .  יום אחד היא מקבלת מחזור ומאותו רגע היא יודעת שהיא כבר אישה .  הילד לעומת זאת לא מקבל אישורים מהסוג הזה ,  אף אחד לא אומר לו מתי הוא כבר גבר .  עליו לצאת למסע ,  להוכיח את עצמו ,  ואז הוא מוכן לעבור לשלב הבא ולהיות גבר .
 בסדרת מאמרים זו אני כותב על קלפי טארוט ובמיוחד על קלפי החצר .  שישה עשר קלפים העוסקים בצדדים השונים של הנפש ,  ששנים עשר מתוכם מוכרים לנו מתחום האסטרולוגיה .  קלפי החצר מספרים את הסיפור של הפרסונה  ( ואני ממליץ למי שעוד לא קרא לחזור למאמר  " אווטאר שולט ")  ,  את סיפורי המסכות שאנו צריכים ללבוש .  לכן כשיוצא קלף המייצג מזל אסטרולוגי אין זה משנה כלל באיזה מזל נולדנו ,  כיוון שמה שקובע הוא איזו מסכה אנו צריכים ללבוש עכשיו .  כך למשל ,  אם ייצא לנו קלף מלכת המטות ,  גם אם המזל שלנו הוא דלי ,  זה הזמן ללמוד לשים את המסכה של מזל אריה .  וגם אם אנו רגילים להיות רציניים ,  הפעם נצטרך ללבוש את המסכה של  " הבליין ",  לדכא את הכבדות המאפיינת אותנו ,  ולצאת לבלות כמו שצריך .
 המסכה של מלכת המטות  ( מזל אריה )    " המלך ": 
גם את המסכה של מלכת המטות כולנו מכירים .  זו המסכה של המנהיג ,  המלך ,  זה שכולם הולכים אחריו בעיניים עצומות ,  האדם שנמצא בקצה הפירמידה ,  זה שבמרכז העניינים .  הוא אוהב ליהנות ,  יודע לשלוט על הממלכה שלו ,  מאציל סמכויות ומנהל .
 אחד הכישורים הטבעיים של לובש מסכה זו הוא היכולת המולדת להנהיג ולהאציל סמכויות .  יש משהו ממגנט באותם אנשים שגורם לכולם להקשיב להם וללכת אחריהם בעיניים עצומות ,  וההנהגה שלהם היא זו שתגרום לדברים להיעשות .  
כך למשל ,  אם קובעים לפיקניק ,  לובש מסכה זו הוא זה שיודע לחלק את התפקידים לכולם : " אתה אחראי על הבשר ,  אתה על הרכבים ,  ואת על החמוצים והפיתות ,"  וכך כולם יקבלו פקודות שימולאו במלואן .  ומה עושה לובש המסכה ?  כלום .  הוא המנהל שלא עושה דבר .  
אך אל תטעו ,  זה חשוב שהוא לא יעשה דבר ,  כי הוא זה שצריך לנהל ,  וכמה ימים לפני האירוע הוא יתקשר לאנשים וישאל אותם אם ארגנו כבר את החמוצים ואם הבשר מוכן .  אם מישהו לא יעשה את העבודה ,  הוא יעשה אותה במקומו והעבודה תבוצע .  אך אל דאגה ,  מלאכת הניהול של מלכת המטות היא כה מושלמת ,  שבפועל לובש מסכה זו אינו צריך לעשות דבר פרט לניהול ,  והאירוע יהיה מושלם ,  ומוצלח ממנו אף אחד לא יוכל לנהל .
 לובש מסכה זו אוהב להיות במרכז העניינים ,  והוא מהר מאד יגלה שיש לו נטייה למקצועות כמו משחק ,  פרסום והוראה .  הוא אוהב להיות במרכז הבמה והוא צריך שימחאו לו כפיים .  אלו הלובשים מסכה זו יותר מידי זמן ,  צריכים להיזהר מאד מהאגו שמסכה זו מחזקת ,  כיוון שמי ששוכח להסיר אותה נוטה לחשוב רק על עצמו ,  ובכך מבטל את כל התכונות הנהדרות האחרות שיש לו ,  שהבולטת שבהן היא הנדיבות שלו .
 בזכות יכולת ההנהגה שלו והעובדה שהוא אוהב להיות במרכז העניינים ,  נמצא אצל לובש מסכה זו נטייה טבעית להיות בתפקידי ניהול ,  כאיש עסקים וקרייריסט .  הוא יודע לנהל ונראה כאילו השפע נדבק אליו וכל מה שהוא עושה מצליח .  בשונה ממזל גדי שהינו מנהל טוב בגלל סדר ,  ארגון ושליטה עליהם הוא שומר באדיקות ,  הניהול של מלכת המטות מגיע ממקום של מנהיגות כריזמטית ,  והוא סוחף את כולם אחריו .
 לובש מסכה זה אוהב מאוד ילדים .  זה יכול לבוא לידי ביטוי ברצון לעשות ילדים ,  והרבה פעמים מתעוררת בעקבות מסכה זו הרצון לעסוק בתחומים בהם מטפלים בילדים .  בכלל ,  פעמים רבות לובש מסכה זו יהיה בעצמו ילד שעוד לא התבגר ,  ואולי בשל כך יש לו גישה טובה כל כך לילדים .  למלך ,  הארכיטיפ אותו מייצג הקלף ,  אין ילדות .  כבר מגיל צעיר היו לו מחויבויות ,  תפקידים ,  ציפו ממנו לכל דבר ,  פרט להיות ילד .  לכן כמתבגר אנו נפגוש לא פעם את לובשי המסכות האלו כ"ילדים מגודלים "  הכלואים בתוך  " אני "  רציני .  כך נוכל לגלות שהמנכ"ל החשוב אוהב רכבות משחק ,  ושיש לו במשרד הגדול והמפואר רכבת שבלחיצת כפתור רצה על מסילה המקיפה את כל החדר .
 לובש מסכה זו מאוד נהנתן .  הוא אוהב לבלות ,  ולהיות חבר שלו זה מזל גדול .  אצל אדם זה הכל נעשה בגדול ,  בשפע ,  והוא מאוד  " לארג' ".  גם בהתנהגות ובתפיסה שלו הוא מלך :  הוא יישב במסעדות מפוארות ,  וכשהוא יישב עם חבר לאכול אז זה יהיה  " על חשבונו ".  הוא לא יאהב לאכול פלאפל וללכלך את הידיים  ( שלא נדבר על החולצה חס וחלילה )  ,  והוא לא ישתה מים מכוס פלסטיק ,  אלא יעדיף לאכול ולשתות בכלים מהודרים .  ולמה ?  שוב ,  כי הוא המלך .  זה טבוע בו וכך הוא מרגיש .
 אך מעבר לכל זה הרעיון המרכזי העומד מאחורי מסכה זו הוא פשוט לצאת ולבלות ,  והדרך הטובה ביותר של לובשי מסכות אלו לקדם את חייהם הוא להשתחרר וליהנות .  כך למשל ,  אם הם ילבשו את המסכה הזו בעבודה או בדייט הם יוכלו להיות חופשיים ולהתנהג בטבעיות ,  וכשהם יעשו את זה הכל יתחיל להתקדם בחייהם .
 מה מניע אותנו :
 אנו מונעים על ידי אגו ,  הגשמה אישית ,  וצורך לנהל ולשפר את הסביבה הקרובה .  אנו רוצים להיות במרכז ,  לשלוט ,  ויחד עם הסביבה הקרובה ליהנות מהחיים .
 תמצית הקלף  ( מה להגיד לשואל כשיוצא הקלף )  :
 קלף מלכת המטות מייצג הלך רוח בו אנו רוצים לקחת את העניינים לידיים ולפעול במרץ ובכישרון בכדי לשפר את כל התחומים בחיינו .  אם אכן נפעל כך ,  ניצור שינוי אשר ישפיע לא רק על חיינו כי אם גם על הסביבה שלנו .
 זהו קלף של ניהול הקורא לנו להוציא את המנהיג שבנו ,  לנהל ולשנות ,  אך יחד עם זאת הקלף גם קורא לנו להיות קלילים ולפעול ממקום המחפש הנאה ובילויים ,  לא לחשוב יותר מידי קדימה ,  ובמיוחד לא לפעול ממקום של אגו וכבדות .  טבועה בקלף האזהרה כי אם נפעל ממקום זה אנו עלולים לאבד את הקלילות ,  הנדיבות והאהבה הטבועים בנו  במיוחד בתחום הזוגיות .
 שגיא מנדלבוים עוסק בהומיאופתיה קלאסית ומנהל את פורום הטארוט בוואלה !  בעל ניסיון של 16 שנים בלימוד והוראה של קורסים וסדנאות בנושא טארוט וחלומות ,  אותם הוא מלמד בתל-אביב ובמרכזים שונים ברחבי הארץ .
 
איזה מלך
הוא יושב על השפיץ של הפירמידה וכולם הולכים אחריו בעיניים עצומות - רק שזה לא יעלה לו לראש .  12 המסכות - המשך

