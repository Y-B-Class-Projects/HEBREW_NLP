נתונים חיוביים לאוקטובר-דצמבר 2009 :  עלייה ביצוא ,  ביצור התעשייתי ובפדיון ענפי המסחר והשירותים
עליות נרשמו גם ביבוא חומרי גלם ,  במספר לינות התיירים ,  ברכישות בכרטיסי האשראי ובמדד המחירים לצרכן
האינדיקטורים הכלכליים לחודשים אוקטובר-דצמבר 2009 מצביעים על עלייה ברוב המרכיבים :  ביצוא הסחורות ,  בייצור התעשייתי ,  בפדיון ענפי המסחר והשירותים ,  ביבוא חומרי הגלם ,  במספר לינות התיירים ,  ברכישות בכרטיסי האשראי ובמדד המחירים לצרכן .  פדיון המסחר הקמעוני נותר ללא שינוי .  כך עולה מסקירת הלשכה המרכזית לסטטיסטיקה.על פי נתוני הלמ"ס ,  בחודשים אוקטובר-דצמבר 2009 עלה יצוא הסחורות ב-7.7% בחישוב רבעוני  ( 34.5% בחישוב שנתי )  .  רכישות בכרטיסי אשראי עלו ב-8.7% בחישוב שנתי ,  מספר לינות התיירים במלונות עלה ב-7.5% בחישוב רבעוני  ( 33.6% בחישוב שנתי )  .  יבוא חומרי גלם עלה ב-5.8% בחישוב רבעוני  ( 25.3% בחישוב שנתי )  ומדד המחירים לצרכן עלה ב-3.5% בחישוב שנתי .  בחודשים אוקטובר-נובמבר 2009 עלה הייצור התעשייתי ב-5.6% בחישוב שנתי ,  פדיון ענפי המסחר והשירותים עלה ב-4.3% בחישוב שנתי ופדיון המסחר הקמעוני נותר ללא שינוי.יצוא הסחורות  ( למעט יהלומים ,  אוניות ומטוסים )  עלה בחודשים אוקטובר-דצמבר 2009 ב-7.7% בחישוב רבעוני  ( 34.5% בחישוב שנתי )  ,  בהמשך לעלייה של 9.7% בחישוב רבעוני  ( 44.6% בחישוב שנתי )  בשלושת החודשים הקודמים.היצוא התעשייתי עלה ב-7.6% בחישוב רבעוני  ( 33.9% בחישוב שנתי )  בחודשים אוקטובר-דצמבר 2009 .  היצוא התעשייתי  ( ללא אוניות ,  מטוסים ויהלומים )  ,  מצביע על עלייה בולטת ביצוא תעשיות טכנולוגיה מעורבת עילית ,  ביצוא תעשיות טכנולוגיה מעורבת מסורתית וביצוא תעשיות טכנולוגיה עילית .  לעומת זאת ,  יצוא תעשיות טכנולוגיה מסורתית ירד.מדד פדיון המסחר הקמעוני ,  האינדיקטור לביקושים בשוק המקומי ,  נותר באוקטובר-נובמבר 2009 ללא שינוי ,  בהמשך ליציבות בחודשיים הקודמים.מכירות רשתות השיווק  ( שהן שליש מפדיון המסחר הקמעוני )  ,  עלו בחודשים אוקטובר-דצמבר 2009 ב-6.3% בחישוב שנתי ,  בהמשך לעלייה של 2.6% בשלושת החודשים הקודמים .  מדד המכירות של רשתות המזון עלה ב-8.0% בחישוב שנתי ,  לאחר עלייה של 0.4% בשלושת החודשים הקודמים .  בחודשים אוקטובר-דצמבר 2009 עלו סך הרכישות של צרכנים פרטיים בכרטיסי אשראי ב-8.7% בחישוב שנתי ,  בהמשך לעלייה של 8.9% בשלושת החודשים הקודמים .
 
נתונים חיוביים לאוקטובר-דצמבר 2009 :  עלייה ביצוא ,  ביצור התעשייתי ובפדיון ענפי המסחר והשירותים
עליות נרשמו גם ביבוא חומרי גלם ,  במספר לינות התיירים ,  ברכישות בכרטיסי האשראי ובמדד המחירים לצרכן

