חברת דירוג האשראי פיץ' העניקה דירוג A לאג"ח שהנפיקה אתמול ממשלת ישראל למשקיעים גלובליים
משרד האוצר השלים אתמול הנפקה של אג"ח ל-10 שנים בהיקף של 1.5 מיליארד יורו
חברת דירוג האשראי פיץ' רייטינגס העניקה היום דירוג אשראי a לאג"ח שהנפיקה אתמול ממשלת ישראל בהיקף של 1.5 מיליארד יורו ל-10 שנים .  פיץ' ציינה כי הדירוג הוא בהתאם לדירוג האשראי של ישראל על אג"ח לטווח ארוך במטבע זר ,  והוסיפה כי תחזית דירוג האשראי שלה לישראל נותרה יציבה ,  כלומר ,  היא אינה מתכוונת לשנות את דירוג האשראי בחודשים הקרובים.אתמול הודיעה חברת דירוג האשראי מודי'ס כי העניקה דירוג a1 לאג"ח אלו ,  וציינה גם כי תחזית הדירוג לממשלת ישראל היא יציבה . " ישראל יצאה יחסית ללא פגע מהמשבר הפיננסי העולמי ",  העריך אנליסט מודי'ס ,  אנתוני תומס . " הכלכלה אמנם שקעה במיתון טכני מוקדם יותר בשנה ,  אולם עדיין הצליחה לרשום צמיחה חיובית של 0.7% בשנת 2009 כולה ". החשב הכללי במשרד האוצר השלים אתמול בלונדון הנפקה מוצלחת של אג"ח ביורו של ממשלת ישראל למשקיעים גלובליים  ( פרט לאמריקאים )  .  האיגרת בהיקף של 1.5 מיליארד יורו הונפקה לטווח של 10 שנים ,  בתשואה לפדיון של 4.68% ,  המגלמת מרווח של 1.5% מעל לריבית ממשלת גרמניה ל-10 שנים ומרווח של 1.30% מעל ריבית ה-swap הגרמנית ל-10 שנים.ישראל לא הנפיקה בשוק היורו מאז אוקטובר 2005 ,  אז הנפיקה בסכום של 750 מיליון יורו .  ההנפקה האחרונה שביצעה מדינת ישראל בשווקים הבינלאומיים היתה בשווי 1.5 מיליארד דולר ובוצעה במארס 2009 ,  במסגרתה ,  נרשם היקף ביקושים של כ-12 מיליארד דולר .
 
חברת דירוג האשראי פיץ' העניקה דירוג A לאג"ח שהנפיקה אתמול ממשלת ישראל למשקיעים גלובליים
משרד האוצר השלים אתמול הנפקה של אג"ח ל-10 שנים בהיקף של 1.5 מיליארד יורו

