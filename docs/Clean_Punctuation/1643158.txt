בריטניה :  עשרות סלבריטאים ואנשי עסקים התחמקו ממסים באמצעות השקעות בתעשיית הקולנוע
הכוכבים ,  בהם הבמאי גאי ריצ'י והכדורגלן ויין רוני ,  השקיעו מיליונים בקרן שהשקיעה בתעשיית הקולנוע
עשרות מהאנשים המפורסמים ביותר בבריטניה ,  בהם במאי הקולנוע גאי ריצ'י וכוכב הכדורגל ויין רוני ,  וכמה מאנשי העסקים הבולטים במדינה נחשדים כי התחמקו מתשלום מסים באמצעות ניצול פרצה חוקית ,  המעניקה הקלות במסים למשקיעים בתעשיית הקולנוע - כך דיווח היום הצהובון הבריטי  " דיילי מייל ". לפי הדיווח ,  בין השמות שהועלו במהלך חקירה של רשות המכס והמסים הבריטית  ( hmrc )  נמצאים רוני ,  ריצ'י ,  וכוכב הכדורגל סטיבן ג'רארד ,  כוכב הפופ פיטר גבריאל ,  ומגישי הטלוויזיה אן רובינסון וג'רמי פקסמן מרשת בי.בי.סי .  כעת ,  עשויים המפורסמים לעמוד בפני דרישות להחזיר מסים בסך מיליוני דולרים לממשלה.ה"מייל "  דיווח כי לפי מסמכים שהגיעו לידיו ,  העבירו המפורסמים סכומים שנעו בין 160 אלף ליש"ט ל-1.4 מיליון ליש"ט  ( 251 אלף דולר-2.2 מיליון דולר )  לקרן שהקימה חברת הפיננסים אינג'יניוס מדיה ,  שייסד יו"ר הקרן פטריק מקנה ,  והשקיעה בתעשיית הסרטים .  מטרת הקרן ,  לפי הרשויות הבריטיות ,  היתה לנצל פרצה חוקית שאיפשרה למשקיעים בתעשיית הסרטים להתחמק מתשלום מסים.לפי ה"מייל ",  בקרן השקיעו לפחות 12 משחקני הכדורגל המפורסמים בבריטניה ,  מספר מוזיקאים בינלאומיים מצליחים ומספר אנשי עסקים ,  שכל אחד מהם השקיע בקרן לפחות 500 אלף ליש"ט .  במידה והמפורסמים נרשמו כשותפים בקרן ,  הם יכלו לבקש הקלות מסים על בסיס כל הסכום שהשקיעה הקרן בתעשיית הסרטים ,  ולא רק הסכום שהשקיעו בה בעצמם .  אם מפורסם השקיע 100 אלף ליש"ט בקרן ואחרים השקיעו בה 200 אלף ליש"ט ,  הוא יכל לתבוע הקלות מס על בסיס הסכום המלא של 300 אלף ליש"ט.לפי רשויות המס הבריטיות ,  75 מיליון ליש"ט הושקעו על ידי מפורסמים במטרה להתחמק מתשלומי מס .  עד כה גייסה אינג'יניוס מדיה כ-5 מיליארד ליש"ט להשקעה בסרטים בעשור האחרון ,  בהם להיטים כמו  " אווטאר "  ו"אקס מן :  וולברין ".  חלק מהמשקיעים הגדולים בקרן כבר קיבלו הוראה מרשות המסים הבריטית לשלם חזרה מסים בסך קרוב למיליון ליש"ט ,  ומפורסמים רבים עשויים לעמוד גם הם בפני דרישות דומות.החוקים הנוגעים להקלות מסים למשקיעים בתעשיית הקולנוע הוחמרו בשנים האחרונות ,  על רקע חששות כי נוצלו לרעה על ידי אנשים שביקשו להתחמק מתשלום מסים .  אינג'יניוס מדיה הגיבה לדיווח ב"מייל "  בטענה כי לא סייעה לכוכבים להתחמק מתשלום מסים ,  אלא קידמה השקעות בתעשיית הקולנוע הבריטית .
 
בריטניה :  עשרות סלבריטאים ואנשי עסקים התחמקו ממסים באמצעות השקעות בתעשיית הקולנוע
הכוכבים ,  בהם הבמאי גאי ריצ'י והכדורגלן ויין רוני ,  השקיעו מיליונים בקרן שהשקיעה בתעשיית הקולנוע

