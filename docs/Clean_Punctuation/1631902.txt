סדנת צחוק
שי אלקלעי ויעל מר ,  זוג בעבודה ובחיים ,  מעצבים פריטים זוכי פרסים עם המון הומור . " אתר בנייה "  עוצר בסטודיו raw edges
שם :  raw-edges.com
ז'אנר :  השבוע קפצנו לביקור באתר של סטודיו raw-edges ובתרגום חופשי ,  קצוות מחוספסים .  האתר והסטודיו הוקמו על ידי יעל מר ושי אלקלעי ,  זוג מעצבים ישראלים ,  שיוצרים פריטים ייחודים  ( בעיקר רהיטים )  ,  שנעים על הגבול בין אמנות לריהוט .  הרהיט אחרון שיצרו בשנת 2009 זכה לתהודה עולמית עצומה בעיקר מעולם האמנות ,  ומוצג עד היום במוזיאון לאמנות מודרנית בניו יורק ,  שרכש אותו לאוסף הפרטי והקבוע שלו .
 מר ואלקלעי מעידים על עצמם שהם שותפים בכל הלכי החיים .  שניהם נולדו בתל אביב ,  הכירו והתאהבו בלימודי תואר ראשון בעיצוב תעשייתי למדו בבצלאל והמשיכו יחד ללימודי עיצוב מוצר ברוייאל קולג' אוף ארט המפורסם בלונדון ,  במסלול בו למד המעצב הישראלי הנודע רון ארד .  אחרי הלימודים השניים החלו לפלס את דרכם בשוק בעבודות בין השאר בסטודיו המוכר כמו Rolf Sachs Studio ובחברת התיקים המוערכת Kobold שרבים מבוגרי הרויאל קולג' אוף ארט מתגלגלים לעבוד בה .  לפני מספר שנים החליטו השניים לפנות לדרך עצמאית והקימו את סטודיו raw edges בלונדון .
 יעל מספרת באתר כי היא נהנית ליצור רהיטים מחומרים דו-מימדיים כמו נייר ובדים ,  בעוד הדבר העיקרי שמעניין את שי הוא התנועתיות שהוא מצליח ליצור במוצרים הקשיחים .  יחד הם מצליחים לחשוב על פתרונות יעילים לרהיטים סטנדרטים ,  כמו כיסא שמתאים את עצמו לאדם היושב עליו באמצעות כריות ממולאות באוויר ,  או שידת מגירות שנפתחות כלפי הצדדים ,  תוך הקפדה על אסתטיקה גבוהה ,  עד כדי כך שרהיטיהם הוצגו במוזיאונים בניו יורק ,  פריז ,  בזל ולונדון .
 האתר של מר ואלקלעי נוח במיוחד לשימוש כיוון שאין בו הרבה קטגוריות .  כל העיצובים שלהם מסודרים לפי סדר עשייה .  כשבראשם Stack  שידת מגירות שנפתחת כלפי הצדדים וזיכתה אותם ב-4 פרסים יוקרתיים ביניהם  " מעצבי העתיד "  לשנת 2009 ,  תחרות עיצוב בינלאומית בחסות מגזין האופנה Elle שזיכה אותם בפרס על עיצוב הרהיט הטוב ביותר והפרס של המגזין הנודע Home  &  Garden על הריהוט הטוב ביותר .  העבודות של מר ואלקלעי שופעות הומור - באתר תוכלו למצוא שקית בצורת פרצוף ,  שקית אשפה בצורת דובי וגולת הכותרת :  חצאית חירום  חצאית שמתנפחת בעת הצורך והופכת לאבוב או סירת הצלה .
 חוש ההומור של הצמד לא מסתכם בפריטים שהם מעצבים .  באתר תוכלו להיחשף לעולמם היצירתי והצבעוני באמצעות תמונות של הזוג עובדים ,  או משתעשעים עם רעיונות .
 לא ניתן לרכוש את הרהיטים באתר  אך יש שם פרטים ליצירת קשר עם הזוג ,  כך שניתן לפנות אליהם באופן אישי ולראות אם הם עושים משלוח לאזורנו .  בנוסף ,  ניתן לרכוש את המוצרים שלהם בחנויות יוקרתיות בלונדון ,  ביניהן OKAY studio שהקטלוג שלה מוצג באתר .
 
סדנת צחוק
שי אלקלעי ויעל מר ,  זוג בעבודה ובחיים ,  מעצבים פריטים זוכי פרסים עם המון הומור . " אתר בנייה "  עוצר בסטודיו raw edges

