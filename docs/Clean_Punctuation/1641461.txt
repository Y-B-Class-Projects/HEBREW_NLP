התותחנים חזרו למאבק האליפות
ארסנל ניצחה את ליברפול 0:1 ,  ונהנתה מאיבוד נקודות של צ'לסי  ( הפסידה 2:1 לאברטון )  ומנצ'סטר יונייטד  ( 1:1 מול אסטון וילה ) 
המחזור ה-26 בפרמיירליג נחתם הערב  ( רביעי )  עם שישה משחקים ,  כאשר שלושה מהם החיו את המאבק על האליפות .  ארסנל ,  שרבים השלימו עם העובדה שתוכל להיאבק רק על המקום השלישי ,  ניצחה את הרביעית ליברפול 0:1 .  במקביל ,  היא נהנתה מאובדן נקודות של מוליכות הליגה .  צ'לסי הפסידה לאברטון 2:1 ,  בעוד שהמשחק בין מנצ'סטר יונייטד לאסטון וילה הסתיים בתוצאה זהה .  
המשמעות - ארסנל צימקה את הפער מהמוליכה צ'לסי לשש נקודות ,  וממנצ'סטר יונייטד לחמש נקודות בלבד .  ווסטהאם מהתחתית השיגה ניצחון חשוב מאוד ,  0:2 על בירמינגהאם סיטי ,  מה שהעלה אותה מעל לקו האדום .  גם וולבס עלתה מעל לקו האדום אחרי שניצחה את טוטנהאם 0:1 ,  וגרמה לתרנגולים לאבד נקודות בקרב על המקום באירופה בעונה הבאה .  במשחק נוסף גברה בלקבורן על האל סיטי 0:1 .
 הקבוצה מבירמינגהאם נאבקת על המקום הרביעי ,  ובשלב מסויים נראה היה שהיא עלתה למשחק הזה כדי להצהיר כוונות .  מצד שני ,  היא הצליחה לשמור על היתרון שלה במשך ארבע דקות בלבד ,  ויותר חשוב - היא לא הצליחה לנצל יתרון מספרי במשך שני שלישים מהמשחק ,  בעקבות הרחקתו של נאני ממנצ'סטר יונייטד בדקה ה-29 .  
בדקה ה-19 המארחים עלו ליתרון אחרי שקרלוס קווייאר ניצל הרחקה רעה של הגנת היונייטד אחרי כדור גובה ,  ונגח בהקשתה לרשת .  היתרון הזה החזיק מעמד ארבע דקות בלבד ,  עד שנאני הגביה מימין ,  ריאן גיגס בעט מהאוויר מהצד השמאלי של הרחבה וג'יימס קולינס המשיך בשער עצמי .  המחצית השניה הייתה משעממת משהו ,  ולא נרשמו בה אירועים מיוחדים .
 אולי זה לא נגמר ב-3:3 כמו במפגש הקודם בין שתי הקבוצות ,  אבל זה היה לא פחות מרתק לאור העובדה שמוליכת הליגה הפסידה בפעם הראשונה אחרי חודשיים .  
צ'לסי עלתה ליתרון בדקה ה-18 ,  כשדידייה דרוגבה בישל לפלורן מאלודה כדי לסיים התקפה נהדרת .  אברטון השוותה בדקה ה-33 ,  כשכדור קרן מצד ימין מצא את ראשו של לואיס סאהה שנגח ממרכז הרחבה פנימה .  סאהה זכה להזדמנות גדולה להשלים צמד בדקת הסיום של המחצית הראשונה ,  כשניגש לבעוט פנדל בעקבות הכשלתו של דונובן .  בסופו של דבר ,  הצרפתי בעט לגופו של צ'ך ולא הצליח לבצע מהפך .  אבל המהפך הגיע ,  וזה קרה בדקה ה-75 כשאותו סאהה פיצה על הפנדל המוחמץ ,  עצר כדור בחזה והסתובב לכיוון השער כדי להפציץ את הרשת של צ'ך .
 נראה שאפילו בארסנל לא יכלו לפנטז על ערב כל כך מושלם ,  רק הפסד של מנצ'סטר יונייטד יכל להפוך אותו לחלומי מבחינתם ,  אבל אין ספק שהמחזור הזה החדיר לא מעט מוטיבציה מחודשת לשחקניו של ארסן ונגר .  בנוסף להכל ,  צריך לזכור שהם ניצחו את ליברפול אחרי שזו השיגה 17 מ-21 הנקודות האפשריות האחרונות ,  וגם אם לא תצליח לעקוף בסופו של דבר את שתי המוליכות ,  היא פתחה מקדמה רצינית על האדומים בקרב על המקום השלישי .  
אחרי מחצית ראשונה ללא שערים ,  היה זה אבו דיאבי שכבש את השער הראשון לזכות התותחנים בדקה ה-72 .  למעשה ,  זה היה מהלך מבריק שהחל אצל ססק פברגאס ,  המשיך אצל בנדטנר ,  והתבשל אצל תומאס רוזיצקי ,  ששלח מסירת רוחב נהדרת לאבו דיאבי בדרך לשער היחיד שנכבש במשחק .  
משחקים נוספים :
 וולבס - טוטנהאם 0:1 לוולבס :  דייויד ג'ונס  ( 27 ) 
ווסטהאם - בירמינגהאם 0:2 לווסטהאם :  אלסנדרו דיאמנטי  ( 45 )  ,  קרלטון קול  ( 67 ) 
בלקבורן - האל סיטי 0:1לבלקבורן :  בועז מייהיל  ( עצמי ,  16 ) 

התותחנים חזרו למאבק האליפות
ארסנל ניצחה את ליברפול 0:1 ,  ונהנתה מאיבוד נקודות של צ'לסי  ( הפסידה 2:1 לאברטון )  ומנצ'סטר יונייטד  ( 1:1 מול אסטון וילה ) 

