ברק : " אישור הבנייה בי-ם - תקלה מזיקה "
 שר הביטחון התייחס למשבר ביחסי ישראל-ארה"ב ואמר כי התקלה שהתרחשה בזמן ביקור ביידן היתה  " לא מכוונת ".  הוא הוסיף כי  " יש לפעול להפגת המתח ולקידום התהליך המדיני "
  ( צילום :  עוז מרון ,  עריכה :  גדי וינסטוק ) 
שר הביטחון אהוד ברק התייחס הערב  ( ראשון )  למשבר ביחסים בין ישראל וארה"ב בעקבות ההכרזה על אישור בניית 1,600 יחידות דיור בשכונת רמת שלמה במזרח ירושלים .  בפתח ישיבת לשכת מפלגת העבודה בגני התערוכה בתל אביב ,  אמר ברק כי  " התקלה שהתרחשה בזמן ביקורו של סגן נשיא ארה"ב ג'ו ביידן היא איננה מכוונת ,  אך היא מיותרת ומזיקה ".  
ברק הוסיף כי  " בעת הזאת ראוי שנאמר שהקשר עם העם האמריקאי ויחסי הכבוד והאמון עם הממשל הם נדבך יסוד בביטחון וביחסי החוץ של ישראל .  כמובן שרק אנחנו נושאים באחריות העליונה לביטחוננו ,  אך הידידות עם האמריקאים חשובה לביטחון ולרגיעה באזור .  עלינו להמשיך לפעול להפגת המתח ולקידום התהליך המדיני בהקדם .  ניתן ונכון להגיע לכך ,  וכל המקדים הרי זה משובח ". 
מוקדם יותר היום אמר יועצו הבכיר של ברק אובמה ,  דיוויד אקסלרוד ,  בראיון ברשת ABC כי ההחלטה על המשך הבנייה היא עלבון לארצות הברית והרסנית לתהליך השלום במזרח התיכון . " זה היה עלבון ,  זאת היתה פגיעה ,  אבל יותר מזה ,  זה חותר תחת המאמץ השביר של תהליך השלום במזרח התיכון ,  אמר אקסלרוד . " זה ציער את כל מי שמקדם את הרעיון של שלום וביטחון באזור ".  
ברק אף התייחס לאישור תוואי גדר המכשול בגבול ישראל-מצרים .  לדבריו , " היום הממשלה דנה על הגדר בגבול עם מצרים .  זהו פרויקט חשוב מאוד שכולנו תומכים בו ,  אך ברגע שזה בהיקף גדול כל כך אין לנו דרך נכונה אלא לדון בזה במסגרת כלל העדיפויות .  פנינו והודענו שנעלה את העניין מחדש לדיון ,  במהלך הדיונים על תקציב 2011 ". 

ברק : " אישור הבנייה בי-ם - תקלה מזיקה "
 שר הביטחון התייחס למשבר ביחסי ישראל-ארה"ב ואמר כי התקלה שהתרחשה בזמן ביקור ביידן היתה  " לא מכוונת ".  הוא הוסיף כי  " יש לפעול להפגת המתח ולקידום התהליך המדיני "
 
