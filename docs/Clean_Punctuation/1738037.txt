המהומות באקוודור :  שני הרוגים ו-51 פצועים
נשיא אקוודור רפאל קוראה חולץ על ידי הצבא מבית החולים בו אושפז ,  לאחר חילופי אש עם השוטרים שצרו על המבנה .  שני שוטרים נהרגו ועשרות נפצעו .  הנשיא נפגע מרימון הלם שהשליכו אנשי כוחות הביטחון הזועמים על קיצוץ במשכורתם
 ( צילום :  רויטרס ,  עריכת וידאו :  דורון שטיין ) 
שני שוטרים נהרגו ו-51 נוספים נפצעו הלילה  ( שישי )  באקוודור ,  במהלך המהומות שפרצו במדינה .  הצלב האדום במדינה דיווח כי השוטרים נהרגו מחוץ לבית החולים בו אושפז הנשיא רפאל קוראה ,  שנפגע מרימון הלם שהתפוצץ ליד ראשו .  את הרימון השליכו אנשי כוחות הביטחון ,  המוחים על הצעת חוק שתביא לקיצוץ במשכורותיהם .
 קוראה חולץ הלילה מבית החולים על ידי הצבא ,  שפתח באש לעבר השוטרים שהתמרדו וצרו על המבנה .  כתוצאה מהירי נהרגו כאמור שניים מהם .  מוקדם יותר האשים הנשיא קוראה את האופוזיציה בניסיון הפיכה במדינה והצהיר כי יעזוב את בית החולים  " בתור נשיא או בתור גופה ".  
אנשי כוחות הביטחון שהשתתפו במהומות השתלטו על נמל התעופה הבינלאומי בבירה קיטו ,  אך הלילה הוא נפתח מחדש לטיסות .  בנוסף ,  ניסו כוחות הביטחון ללא הצלחה להשתלט על תחנת טלוויזיה ממשלתית ולהפסיק את שידוריה .
 האו"ם ,  ממשלת ארה"ב וממשלות נוספות בדרום אמריקה הביעו תמיכה בנשיא וקראו לפתור את הסכסוך בדרכי שלום .  נשיא ונצואלה הוגו צ'אווס ,  חברו ובן בריתו האזורי של קוראה ,  אמר כי חייו של הנשיא נמצאים בסכנה וכי מפקדי משטרה הפעילו עליו לחץ בזמן הימצאותו בבית החולים . " הוא אמר לשוטרים כי ישמח לנהל איתם משא ומתן לאחר שייצא מבית החולים ",  סיפר צ'אווס , " אך במצבו הנוכחי הוא מרגיש כי הם מחזיקים בו ומנסים לסחוט אותו ". 
מלבד מספר דיווחים על ביזה ,  לא נצפו אזרחים מצטרפים להפגנות אנשי כוחות הביטחון ,  או מציתים מהומות נרחבות יותר . " החיילים המאוחדים לא יובסו לעולם ",  קראו המפגינים ,  כאשר חלק מהם הפצירו בחיילים ושוטרים נוספים להצטרף להפגנות .  
פרשן מקומי אמר כי אינו רואה סיכוי רב להפלת מממשלתו של קוראה מאחר והוא זוכה לפופולריות גבוהה יחסית בקרב הציבור הרחב .  
רמטכ"ל צבא אקוודור ,  ארנסטו גונזלס ,  הבהיר כי הוא תומך באופן מלא בנשיא קוראה ,  אשר הבהיר כי הוא שוקל לפזר את הפרלמנט ולערוך בחירות מהירות על מנת לפתור את המשבר הפוליטי .  מפכ"ל המשטרה המקומי ,  פרדי מרטינז ,  קרא למפגינים להירגע ,  אך נתקל בקבלת פנים עוינת .
 בתוך כך משרד החוץ פרסם אמש הודעת אזהרה לאזרחי ישראל השוהים באקוודור .  באזהרה מובהר כי עקב ההתפתחויות במדינה ביממה האחרונה ממליץ משרד החוץ לשוהים באקוודור ,  להימנע מלצאת את הבתים .
 עדכון ראשון :  04:04

המהומות באקוודור :  שני הרוגים ו-51 פצועים
נשיא אקוודור רפאל קוראה חולץ על ידי הצבא מבית החולים בו אושפז ,  לאחר חילופי אש עם השוטרים שצרו על המבנה .  שני שוטרים נהרגו ועשרות נפצעו .  הנשיא נפגע מרימון הלם שהשליכו אנשי כוחות הביטחון הזועמים על קיצוץ במשכורתם

