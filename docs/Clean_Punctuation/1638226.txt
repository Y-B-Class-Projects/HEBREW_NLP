שינויים ארגוניים בתנובה :  חטיבת הביצים תמוזג עם חטיבת הפטם והדגים
עוד בתוכנית :  חברת הבת תנובה גליל  ( "מאמא עוף ")  תמוזג עם מעדנות-סנפרוסט
תנובה הודיעה היום  ( ראשון )  על שינוי ארגוני במטרה לייעל את פעילות החברות הבנות בתשלובת המזון .  השינויים העיקריים הם מיזוג חטיבת הביצים עם חטיבת הפטם  ( עופות לבשר )  והדגים הקפואים לחטיבת קומודיטיס אחת .  בנוסף ,  תשולב תנובה גליל ,  יצרנית  " מאמא עוף ",  עם חטיבת המותגים מעדנות סנפרוסט.תנובה מסרה כי את חטיבת הקומדיטיס ינהל יונתן זומרפלד ,  המכהן כיום כמנהל חטיבת הפטם ואת חטיבת המותגים ינהל אלי בן לולו - מנכ"ל חברת הבת סנפרוסט-מעדנות .  בן לולו מונה לתפקיד לאחר המשבר שפקד את החברה לפני כשנה .  דוברת תנובה אישרה את הפרטים ,  אך הכחישה ידיעה שפורסמה ,  כאילו סגרה החברה את פעילות חטיבת הביצים ואת חברת הבת תנובה גליל.שתי החטיבות החדשות יהיו חלק מתשלובת המזון של תנובה אותה מנהל דוד לרון ,  שנכנס לתפקידו לפני כשנה .  מחזור הפעילות של התשלובת הגיע ב-2008 ל-1.5 מיליארד שקל וב-2009 גדל המחזור והיקפו נאמד בכ-2 מיליארד שקל .  המבנה החדש צפוי להביא לחסכון בהוצאות ניהול וכוח אדם ונועד לייעל את פעילות החברות והחטיבות שמוזגו .
 
שינויים ארגוניים בתנובה :  חטיבת הביצים תמוזג עם חטיבת הפטם והדגים
עוד בתוכנית :  חברת הבת תנובה גליל  ( "מאמא עוף ")  תמוזג עם מעדנות-סנפרוסט

