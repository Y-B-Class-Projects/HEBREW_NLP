אישום :  מיסיונרים ניסו לחטוף ילדים מהאיטי
הרשויות בהאיטי הגישו כתב אישום נגד עשרה מיסיונרים מארה"ב בטענה שחטפו ילדים ,  שלטענתם התייתמו ברעש האדמה .  הנאשמים טוענים כי בני משפחות הילדים העבירו אותם לידיהם
הרשויות בהאיטי הגישו היום  ( חמישי )  כתב אישום נגד עשרת המיסיונרים הנוצרים מארצות הברית ,  שנעצרו בשבוע שעבר בחשד שניסו לחצות את הגבול לרפובליקה הדומיניקנית עם אוטובוס שנשא 33 ילדים ,  שלטענתם התייתמו ברעש האדמה .  התיק בעניינם נשלח להמשך טיפול אצל שופט חוקר ,  לאחר שהואשמו בחטיפת הילדים ובתכנון קנוניה להברחת הילדים אל מחוץ למדינה .  במידה שיימצאו אשמים הם צפויים לעונשי מאסר ארוכים .
 עשרת החשודים ,  חמישה גברים וחמש נשים מקהילה נוצרית-בפטיסטית באיידהו ,  טענו כשנעצרו כי הם דאגו לטובת היתומים ,  אולם לאחר מספר ימים התברר כי רבים מהילדים אינם יתומים כלל .  לאחר פרסום זה טענו חברי הארגון כי הורי הילדים הסכימו למהלך ,  כיוון שרצו להעניק לילדיהם עתיד טוב יותר מזה הצפוי להם בהאיטי .  תושבי פורט או פראנס מספרים כי חלק מההורים אף אמרו לילדיהם כי הם נשלחים לחופשה ארוכה הרחק מהאיטי ,  כדי להתאושש מרעידת האדמה .
" הם נעצרו בגבול ,  יחד עם ילדים שאינם שלהם ושלא היו להם מסמכים עבורם ",  אמר ראש ממשלת האיטי ז'אן מקס בלריב לרשת ABC , " עבורי ,  אלה הם לא אמריקאים שנעצרו ,  אלא פשוט חבורה של חוטפים ".  בלריב ציין אף הוא כי חלק מהילדים לא היו כלל יתומים וכאשר נאספו על ידי הרשויות המקומיות הם לא הפסיקו לשאול על הוריהם .
" באנו לכאן פשוט כדי לעזור לילדים האלה ונסענו לגבול לאחר שהגענו להסכמה עם ממשלת הרפובליקה הדומיניקנית שהם יוכלו להיכנס למדינה ",  הסבירה לורה סילסבי דוברת הקבוצה , " הילדים הועברו אלינו על ידי כומר שבטח בנו שנשמור עליהם אחרי שבית היתומים שהוא ניהל קרס ברעידת האדמה ולא היה לו לאן לשלוח אותם ".  הדוברת טענה כי  " בגלל הכאוס שיש כרגע בממשל המקומי ,  אנחנו פשוט רצינו לעשות את הדבר הנכון ". 
עוד לפני ההחלטה ההאיטית ,  אמר דובר מחלקת המדינה של ארצות הברית כי אין לארצו כל כוונה להתערב במקרה .  הדובר ,  פי.ג'י קרואלי ,  ביקש להפחית בחשיבות דברים שאמרה אתמול מזכירת המדינה הילרי קלינטון שציינה כי בוושינגטון מנהלים שיחות עם שלטונות האיטי  " בכדי לסדר בצורה נכונה את המקרה ".  קרואלי אמר : " לא הייתי מנסה לפרש יותר מדי את הדברים הללו .  אנחנו בקשר עם רשויות השמפט בהאיטי ,  רק בכדי לעזור להם להבין כיצד לפעול במקרה הזה .  אנחנו מבקשים הבהרות לגבי התהליך אותו הם יעברו ,  לוחות הזמנים ודברים כאלה ". 

אישום :  מיסיונרים ניסו לחטוף ילדים מהאיטי
הרשויות בהאיטי הגישו כתב אישום נגד עשרה מיסיונרים מארה"ב בטענה שחטפו ילדים ,  שלטענתם התייתמו ברעש האדמה .  הנאשמים טוענים כי בני משפחות הילדים העבירו אותם לידיהם

