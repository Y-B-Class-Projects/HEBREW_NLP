הוזלות :  מחירים חדשים לווספה
'עופר-אבניר' יבואנית מותגי פיאג'ו לישראל ,  מוזילה את מחירי הווספה ומקבעת את מחירי ה-X-EVO .  הצפי :  1,000 כלים בשנה
במסיבת עיתונאים מיוחדת שערכה אמש 'עופר-אבניר' ,  יבואנית מותגי פיאג'ו  ( פיאג'ו ,  ג'ילרה ,  אפריליה ,  ווספה )  ,  סוזוקי וקימקו לישראל ,  פרסמו מחירים חדשים למותג הדו-גלגלי האיקוני ,  ווספה .  כחלק ממה שמכונה  " שנת הווספה "  ויגובה במסעות פרסום ושיתופי פעולה נרחבים עם אדידס ,  טיב טעם ,  אליטליה ועוד ,  מוזלים מחירי דגמי הווספה השונים .
 מעתה ,  ווספה LX 125 תעלה 19,790 שקל במקום 22,090 שקל .  גרסת ה-250 GTS תעלה 27,790 שקל במקום 32,390 שקל והגרסה הבכירה ,  ה-300 סמ"ק תעלה כעת 29,790 שקל במקום 34,390 שקל .  אל מחירי הווספה החדשים ,  מחירי המבצע של דגמי ה-X-EVO הופכים למחירון :  גרסת ה-125 סמ"ק תעלה 20,190 שקל  ( 25,190 בעבר )  ,  גרסת ה-250 תעלה 25,290 שקל  ( 30,990 בעבר )  .  כמו כן ,  גם מחירי משפחת ה-BEVERLY  ( הדור החדש יגיע עד סוף השנה )  יורדים ,  בשיעור של עד שבעה אחוזים לעומת המחירון הישן .  גם מחירו של ה-NEXUS 300 יעמוד כיום על 30,790 שקל במקום 35,090 שקל בעבר .  
בנוסף לפרסום המחירים החדשים ,  נציג פיאג'ו האיטלקית ,  ולדימירו צ'זרלו שנכח בישראל סיפר כי פיאג'ו מתכננים להחזיר את גרסת ה-PX הוותיקה של הווספה לטובת חובבי הנוסטלגיה כשהיא חמושה במנועי 125 ו-150 סמ"ק דו-פעימתיים  ( תקינה יורו 3 )  ותיבת הילוכים חצי אוטומטית .  גרסה זו שתיוצר באופן סדרתי ולא מוגבל ,  תגיע גם לישראל ,  אך מועד הגעתה או מחירה טרם נקבע .
" השנה האחרונה בשוק הדו גלגלי בישראל התאפיינה בירידה של כל המותגים המשמעותיים לענף ,  מלבד מותג פיאג'ו ",  אומר גילון ,  סמנכ"ל השיווק של עופר אבניר . " להערכתנו ,  בסיכום השנתי המותג יעלה בכ-8 אחוזים לעומת שנת 2009 .  יתרה מזאת ,  בחודשים האחרונים אנו עדים לצמיחה של כמעט 30 אחוזים בפיאג'ו לעומת מספר המסירות בחודשים המקבילים אשתקד ".  
לדבריו ,  בזכות שער האירו הנמוך ,  והתמיכה שניתנה להם על ידי היצרן ,  הושקו לפני מספר חודשים מחירי מבצע לדגמי ה-X-EVO השונים .  ההצלחה הייתה מיידית ,  ודגמים אלה הפכו ללהיט תוך מספר חודשים .  בשלושת החודשים האחרונים  ( יוני - אוגוסט )  מותג פיאג'ו אף התברג למקום השלישי בטבלת המסירות אחרי המותגים סאן יאנג וקימקו .  לפי קצב המכירות הנוכחי ,  עד סוף השנה ימכרו למעלה מ-1,000 כלים ממשפחת PIAGGIO - מספר המסירות הגבוה ביותר של המותג בחמש השנים האחרונות ומטרת ההוזלות החדשות היא לשמר ואף לחזק מגמה זו .
 
הוזלות :  מחירים חדשים לווספה
'עופר-אבניר' יבואנית מותגי פיאג'ו לישראל ,  מוזילה את מחירי הווספה ומקבעת את מחירי ה-X-EVO .  הצפי :  1,000 כלים בשנה

