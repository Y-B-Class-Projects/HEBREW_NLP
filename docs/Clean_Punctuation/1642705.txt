בקהאם : " לא נורא אם לא אשחק נגד מנצ'סטר יונייטד "
 בעוד העולם מחזיק אצבעות לעימות המסקרן של קשר מילאן עם קבוצתו לשעבר ,  הוא נותר אדיש .  לאונרדו אופטימי ,  פרגוסון מרגל
מילאן פתחה אמש  ( שישי )  את המחזור ה-24 בליגה האיטלקית עם ניצחון 2:3 על אודינזה .  לאחר שלושה משחקים ללא ניצחון ושתי תוצאות תיקו בשני המשחקים האחרונים ,  שבה הקבוצה של לאונרדו לנצח ,  ועם הניצחון שבה למקום השני בליגה ,  על חשבונה של רומא ,  כשהיא מובילה עליה בנקודה .
" יש הרבה דברים חיוביים שאני יכול לקחת מהמשחק הזה ",  אמר בסיום לאונרדו . " לעתים ,  זה בא בקלות ,  לעתים בקושי ,  וכך היה עם הניצחון הזה שהגיע בשיניים .  זה היה חשוב מאוד שנראה את הרעב שלנו .
" אני מאוד שמח עבור קלאס יאן הונטלאר ",  הוסיף המאמן הברזילאי על החלוץ ההולנדי שכבש צמד במשחק . " אלסנדרו נסטה הציג משחק טוב מאוד ופאטו ,  שחזר מפציעה ארוכה ,  לא איבד מהיכולות שלו וקצב המשחק .  יש הרבה דברים שאפשר להיות שמחים בגללם ". 
מי שנכח במשחק היה מנג'ר מנצ'סטר יונייטד ,  סר אלכס פרגוסון .  הסקוטי ריגל אחרי הקבוצה האיטלקית אותה הוא יפגוש ביום שלישי בשבוע הבא בסן סירו במסגרת המשחק הראשון של שמינית גמר ליגת האלופות שתתחדש .  לאחר המשחק אמר פרגוסון : " מילאן שיחקה טוב מאוד ". 
מי שרוב העיניים יהיו נשואות אליו לקראת מפגש הענקיות הוא כמובן דייויד בקהאם .  קשר מילאן ,  שהגיע אליה ,  שוב במהלך חלון ההעברות בינואר ,  יפגוש את הקבוצה עימה זכה באלופות ב-1999 .  בקהאם נכנס כמחליך נגד אודינזה . " אני רוצה לשחק נגד יונייטד ",  אמר . " אבל זו לא תהיה בעיה אם לא אשחק ,  כי כשהגעתי למילאן ידעתי מה מקומי בהיררכיה של הקבוצה .  צר לי שריאן גיגס יחסיר את המשחק ". 

בקהאם : " לא נורא אם לא אשחק נגד מנצ'סטר יונייטד "
 בעוד העולם מחזיק אצבעות לעימות המסקרן של קשר מילאן עם קבוצתו לשעבר ,  הוא נותר אדיש .  לאונרדו אופטימי ,  פרגוסון מרגל

