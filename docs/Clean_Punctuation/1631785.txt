חיפה הגיעה להסכמה עם בודפשט לגבי לנצ'ה
למרות זאת עדיין לא סוכם החוזה מול השחקן .  גולסה סובל משבר מאמץ וייעדר בשבת .  שטרכמן : " לא נתנו לי שום צ'אנס "
 מכבי חיפה הגיעה לסיכום עם קבוצת MTK בודפשט בנוגע למחיר כרטיסו של החלוץ ההונגרי לאסלו לנצ'ה  ( 21 ,  1.80 מ' )  הנמנה על סגל נבחרת הונגריה הצעירה .  אתמול  ( שלישי )  בערב נערכה שיחה בין נציג מטעמה של חיפה לבין הקבוצה ההונגרית .  ככל הידוע ,  סכום מכירתו של השחקן מתקרב לחצי מיליון דולר .  
את העונה הנוכחית פתח לנצ'ה בצורה מצוינת ,  כשהבקיע תשעה שערים ב-12 המשחקים הראשונים שלו .  מדובר בחלוץ חזק ופיזי ,  עם טכניקה גבוהה ,  שחוזהו בקבוצה ההונגרית מסתיים בתום העונה הבאה .  מקורב לעסקה אמר הבוקר : " אתמול בלילה נתנה חיפה אור ירוק בנוגע למחירו ,  כל שנותר לסכם הוא את החוזה מול השחקן ". 
כפי שפורסם אתמול ,  החלוץ רוני פורוקארה אמור לחתום היום לשלוש שנים נוספות במכבי חיפה ,  עם חוזה שמוערך ב-140 אלף דולר לעונה  ( 490 אלף דולר לשלוש וחצי שנים )  וסכום רכישת הכרטיס הוא כ-600 אלף דולר .  החלוץ שמע אתמול באמצעות סוכנו ג'קי דהאן את הפרטים הכלליים בפגישה עם המנכ"ל איתמר צ'יזיק .  היום אמור להיחתם החוזה באופן רשמי והשחקן יצטרף לאימון הקבוצה מחר .
 אייל גולסה סובל משבר מאמץ באגן .  הקשר יעבור סדרת בדיקות בימים הקרובים ,  ורק לאחר מכן ייקבע המשך הטיפול על ידי הצוות הרפואי .  בחיפה מקווים שהשחקן לא ייעדר לתקופה ארוכה של יותר משבועיים .
 במכבי חיפה כעסו אתמול על התנהלות בית"ר ירושלים ,  שלכאורה הפיצה שמועות כאילו היא הציעה את ליאור רפאלוב או ג'ון קולמה תמורת עידן ורד . " לא הצענו אף שחקן שלנו .  שחר כבר הצהיר שאף שחקן ישראלי בכיר לא ישוחרר העונה .  דיברנו איתם בפעם האחרונה לפני חודשיים ומאז נותק הקשר .  ההתנהלות שלהם בעניין שכונתית ". 
שני סקאוטרים ,  אחד מהם מזניט סנט פטרסבורג ,  הגיעו לארץ כדי לצפות במשחקה של חיפה הערב נגד הפועל רעננה ,  ויעקבו אחר מספר שחקנים ,  אחד מהם ככל הנראה דקל קינן .
 החלוץ אייל שטרכמן שלא הרבה לשחק העונה וכמעט לא נכלל בסגל במשחקי הליגה ,  עזב היום את הארץ בדרכו חזרה לארגנטינה אחרי שכבר סיכם את תנאיו בקבוצת איניסטיטוטו קורדובה מהליגה השנייה .  כתבנו נועם אשל שוחח עם שטרכמן בעת עזיבתו .  החלוץ בן ה-20 אמר : " אני חוזר הביתה לקורדובה להשאלה עד מאי להילחם על העלייה לליגה הראשונה .  אני מאוכזב ממה שהיה לי פה במכבי חיפה .  למעשה לא נתנו לי פה שום צ'אנס חוץ מכמה רגעים קטנים בגביע הטוטו ,  אבל זה לא באמת משמעותי .  אני לא כועס על אף אחד ,  אבל פשוט מעדיף לנסוע הביתה לקבוצה של העיר שלי ולנסות לעזור לה משם .  אני לא מאמין שאחזור לישראל ,  אבל אני אשמח אם זה יקרה שוב ". 

חיפה הגיעה להסכמה עם בודפשט לגבי לנצ'ה
למרות זאת עדיין לא סוכם החוזה מול השחקן .  גולסה סובל משבר מאמץ וייעדר בשבת .  שטרכמן : " לא נתנו לי שום צ'אנס "
 
