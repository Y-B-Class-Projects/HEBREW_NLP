בקרוב המחזור ישתלם לכם יותר
ועדת הכלכלה של הכנסת אישרה לקדם חקיקה ,  לפיה הפיקדון על בקבוקי משקה קטנים יעלה מ-25 אגורות ל-30 .  בנוסף ,  אזרח שיבקש להחזיר את הבקבוק ויסורב ,  יהיה זכאי לפיצוי של עד 1,800 שקל
הפיקדון על בקבוקי משקה קטנים יעלה מ-25 ל-30 אגורות לבקבוק .  זאת אם הכנסת תאשר הצעת חוק ,  שוועדת הכלכלה אישרה היום  ( ראשון )  להכנה לקריאות שנייה ושלישית .  בחוק החדש יש מספר שינויים נוספים לעומת המצב הקיים .  לפי הצעת החוק ,  היצרנים והיבואנים יחויבו בהצבה ותפעול של 20 אלף מיכלים לאיסוף בקבוקים ברחבי המדינה ,  בעלות של עשרות מיליוני שקלים בשנה .  זאת לעומת 8,000 מיכלים בלבד הקיימים כיום .
 ההערכה היא שלאחר שהצעת החוק תאושר סופית במליאה ,  ייאספו לפחות 370 מליון בקבוקי משקה גדולים ,  המהווים 50%מכלל הבקבוקים הגדולים המשווקים בישראל .  יעד האיסוף של הבקבוקים הקטנים הוא כמעט 490 מליון  ( 77% )  בשנה ,  לעומת 420 מליון הנאספים כיום .  הצעת החוק קובעת כי אם היצרנים והיבואנים לא יעמדו ביעדי האיסוף ,  הם ייקנסו .
 האחריות הישירה שניתנה ליבואנים וליצרנים אמורה למנוע את הטלת דמי הפיקדון על הצרכנים .  עוד קובעת הצעת החוק ,  כי רשתות השיווק יחויבו לקבל מיכלי משקה מהצרכנים בהיקף של עד 50 בקבוקים ביום .  אזרח שיבקש להחזיר את הבקבוק ויסורב ,  יהיה זכאי לפיצוי של עד 1,800 שקלים מבעל העסק עבור כל סירוב .
 השר להגנת הסביבה גלעד ארדן ,  שהשתתף בישיבה שיבח את החלטת הוועדה ואמר כי , " סיום הליך חקיקתו של חוק הפיקדון החדש מהווה בשורה אמיתית לתושבי ישראל ,  עם הטלת חובת איסוף הבקבוקים על יצרני המשקאות והגדלת היכולת של הציבור למחזר .  בכוונתי להמשיך ולקדם את מהפכת הטיפול בפסולת בישראל ולהדביק את הפיגור האדיר בו אנו נמצאים ביחס למדינות המתקדמות בעולם .  בכוונתי להביא בהקדם לחקיקת חוק האריזות שייתן מענה כולל לטיפול בפסולת הביתית ". 
ח"כ כרמל שאמה  ( ליכוד )  ,  שניהל את הדיון בנושא אמר כי  " הוועדה בראשותי ניהלה דיונים מעמיקים בנושא לטובת קידום מהפכת המחזור .  כחבר כנסת שמוביל את הנושאים הסביבתיים ,  אני מברך על אישור החוק לקריאה שנייה ושלישית שיביא להגדלת היקפי המחזור ". 
התיקון לחוק הפיקדון עורר זעם רב בקרב ארגוני הסביבה .  לטענתם ,  מדי שנה נכנעת המדינה לתאגיד המיחזור ומעניקה להם הקלות ביעדי המחזור .  בשנת 2001 ,  כאשר הוקם תאגיד המחזור אל"ה  ( איסוף למען הסביבה )  הכולל את ארבע יצרניות המשקה הגדולות בישראל :  החברה המרכזית לייצור משקאות קלים ,  טמפו ,  יפאורה תבורי ומעיינות עדן ,  נקבע בחוק הפיקדון כי החל משנת 2005 על התאגיד לעמוד ביעד של מחזור 85 אחוזים מכלל מיכלי המשקה .  בעקבות לחצים שהופעלו על המשרד להגנת הסביבה בשנת 2005 הופחת היעד לשיעור של 62% ,  בשנת 2006 הועלה היעד לשיעור של 65% ובשנת 2007 לשיעור של 66%.על פי התיקון לחוק כפי שאןשר בהיום ,  יעלה יעד האיסוף ל77 אחוזים .
 
בקרוב המחזור ישתלם לכם יותר
ועדת הכלכלה של הכנסת אישרה לקדם חקיקה ,  לפיה הפיקדון על בקבוקי משקה קטנים יעלה מ-25 אגורות ל-30 .  בנוסף ,  אזרח שיבקש להחזיר את הבקבוק ויסורב ,  יהיה זכאי לפיצוי של עד 1,800 שקל

