אחרי ששברנו את הכוס
מדור 'חולצת רשת' חזר מירח הדבש שלו היישר לאתר האירופאי המופלא של 'מארני' ,  שישלח לכם את הפריטים שתבחרו עד לביתכם הקטן ברעננה
שם :  מארני
לוקיישן :  http :/ /www.marni.com/
משמעות השם :  מארני הוא שמה של אחותו של הבעלים והמייסד ממשפחת קסטיליאוני האיטלקית .
 ז'אנר :  אתר הבית של חברת האופנה האיטלקית 'מארני' .  משפחת קסטיליאוני התחילה את עסקיה בעולם האופנה דווקא עם פרוות ,  היא ייצרה ומייצרת פרוות לכל בתי האופנה הגדולים באירופה .  בשנת 1994 ייסדה המשפחה ובראשה המעצבת קונסוולו קסטיליאוני את בית האופנה לנשים ,  הכולל גם ליין אביזרים מושקע בעל שם עולמי ,  ובשנים האחרונות החלו במארני לעמול גם על קולקציית גברים .  הבגדים כמו גם החנויות המעוצבות של מארני ,  מאופיינים במראה גרפי-אמנותי ונעשה בהם שימוש בחומרים יחודים ואלמנטים שונים .
 בשנת 2006 פתחה מארני את אתר הקניות אונליין בשיתוף עם אתר YOOX האיטלקי והיתה לאחת החברות האירופאיות הראשונות שהשקיעו סכומים גבוהים באתר קניות ברשת .  מעל 250,000 גולשים מבקרים באתר מידי יום וכבר שנה הראשונה נרשמו 1,700 הזמנות ונמכרו למעלה מ -3,600 פרטים .
 בכל עונה משנה החברה את צבעי האתר ואת האלמנטים הגרפיים המזוהים איתה .  באתר תמצאו מידע על החזון והאמונה של המותג ,  מידע על חנויות בעולם ,  עם הצצה לעיצוב הייחודי של כל חנות ,  ואת הקולקציה המלאה של החברה  ( גברים ,  נשים ,  אביזרים )  בתמונות מהמסלול במילאנו .  באתר הקניות אפשר לבחור בין גברים ונשים .  בכל אחת מהקולקציות ניתן לבחור בסרגל הכלים את אחת מ-16 הקטגוריות המחולקות על-פי הא-ב .  בכל קטגוריה נפתח עמוד מעוצב ובו מוצגים הפרטים בקבוצות של 3 פרטים ,  דפדוף בתחתית העמוד יעביר את הגולש לקבוצות הפרטים הבאות .  בכל אחת מהקטגוריות אפשר למיין את הפרטים על-פי צבע ,  וסוג החומר .
  את ה"טוטאל לוק "  של מארני אפשר למצוא בקטגוריית ה"מודל "  שם נמצאים 7 לוקים שונים של העונה הנוכחית .  בסרגל מימין אפשר לגלות גם את קולקציית ה"קרוז "  שיצאה וגם את קולקציית הקיץ שכבר נמצאת בחנויות .  בחנות הוירטואלית יש גם הצצה לתצוגת האופנה האחרונה כדי לראות את הבגדים לא רק על הקולב .
 במארני קיבלו החלטה כבר בתחילת הדרך לא לפרסם את המותג בפרסום מסורתי ולכן לא תמצאו מודעות פרינט במגזינים .  16 החנויות הפזורות ברחבי העולם הם הפרסומת האמיתית של מארני .  כמו כן ,  מארני הוא אחד מבתי האופנה הבודדים בבעלות משפחתית-פרטית בעידן בו בתי אופנה רבים הפכו לחלק מקבוצות קמעונאות גדולות .
 יש משלוחים לישראל ובחנות האונליין אפשר לבחור את המדינה ולקבל מחירים עדכניים .
 יונת דואר :  יש .
 
אחרי ששברנו את הכוס
מדור 'חולצת רשת' חזר מירח הדבש שלו היישר לאתר האירופאי המופלא של 'מארני' ,  שישלח לכם את הפריטים שתבחרו עד לביתכם הקטן ברעננה

