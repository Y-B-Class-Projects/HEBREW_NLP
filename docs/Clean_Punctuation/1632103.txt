לינדנשטראוס בודק את התקשרות רשות השידור עם אולפני JCS
 >  >  מבקר המדינה ,  השופט בדימוס מיכה לינדנשטראוס ,  בודקת את התקשרויות רשות השידור עם גורמי חוץ ,  בעקבות סדרת דו"חות של מבקרת הפנים של הרשות ,  איתנה גרגור ,  שמהם עולה חשש לכאורה לניהול לא תקין .  בידי המבקר נמצאים הסכמים שנחתמו עם חברת ההפקות jcs שהפיקה בעבור רשות השידור סדרת תוכניות בשם  " הצופן ".  המבקר בודק האם ההתקשרות נעשתה על פי הוראתו של מנכ"ל הרשות ,  מוטי שקלאר ,  והאם שקלאר דיווח לוועדת ההתקשרויות כשהמליץ להפיק ולצלם את הסדרה באולפני jcs כי שמואל שם-טוב ,  מנכ"ל האולפנים באותה עת ,  הוא חברו הקרוב .  המבקר בודק בנוסף מדוע ההתקשרות עם האולפנים נעשתה בלא מכרז .  מבדיקת מבקרת הרשות עולה כי הסכומים שדרשה חברת ההפקה בהתקשרות זו גבוהים בעשרות אחוזים מהמקובל בשוק .  המבקר בודק טענה שלפיה בסיור באתר הצילומים על ידי צוות של רשות השידור התברר כי jcs לא שיבצה לצילומי התוכנית את צלמיה הבכירים וכי מספר ניידות השידור והמצלמות שהובטחו לא ניתנו בפועל .  למרות זאת ,  קיבלה החברה את התשלום שהובטח לה .  מדו"ח גרגור עולה כי הפקת התוכנית תוקצה ב-4.1 מיליון שקל .  גרגור ציינה במסקנותיה כי חברת ההפקות לא עמדה לכאורה בהתחייבויותיה על פי הצעת התקציב שהגישה ולכן יש לדרוש החזר .  מבקר המדינה בוחן ,  בין היתר ,  מדוע לא תבעה הרשות את החזר הכספים ומדוע לא יושמו הממצאים של מבקרת הפנים שהונחו על שולחן ההנהלה לפני יותר משנה .  ממשרד מבקר המדינה נמסר : " המבקר אכן בודק תלונות על רשות השידור שהגיעו בימים אלה ממש .  כעת אנו מעיינים בתלונות במסגרת הבדיקה הראשונית ".  מרשות השידור וממוטי שקלאר נמסר : " 'הצופן' היתה הפקה טלוויזיונית מרשימה .  מדובר בפורמט בריטי שחברת jcs רכשה את זכויות השידור שלו בישראל ,  לכן גם לא היה מקום למכרז .  ההפקה אושרה על ידי כל הדרגים ברשות לפי כל הנהלים .  ועדת ההתקשרויות בהרכבה המלא אישרה את ההפקה .  התקיים מו"מ קפדני ,  שבו נלקחה בחשבון מורכבות ההפקה .  כל המהלכים עם jcs מתועדים .  הטענות נבחנו ונבדקו כבר בידי כל הגורמים המקצועיים ברשות .  לגבי עניין הקשרים של שקלאר - בשנים שבהן הוא עוסק בתחום הטלוויזיה הוא הכיר אישית את מירב האנשים הבולטים בתחום ומיודד עם רובם .  שם-טוב שימש מנכ"ל הרשות השנייה בהיות שקלאר יו"ר הרשות השנייה ,  והם אף שירתו יחד בסיירת שקד .  היכרותם ידועה לכל ולא היה מה להסתיר ". 

לינדנשטראוס בודק את התקשרות רשות השידור עם אולפני JCS
nan
