לאומית :  ארבע בעקבות קרית שמונה
נס ציונה ניצחה 0:2 את אשקלון והיא חזק במאבק על המקום השני עם 41 נקודות ,  בדיוק כמו רמת השרון ,  כפר סבא ובת ים
בעוד עירוני קרית שמונה כבר יכולה לתכנן את החגיגות בעיר לקראת החזרה לליגת העל ,  הקבוצות שמתחתיה ממשיכות להילחם בחירוף נפש על המקומות בפלייאוף העליון ,  ואולי להתקרב לעלייה .  בסוף השבוע המצב רק הסתבך .  
הפועל כפר סבא הלוהטת נעצרה על ידי אחווה עראבה שגברה עליה 1:2 ,  עירוני בת ים חזרה למסלול הניצחונות עם 0:3 על הפועל מרמורק ,  מי שלא ניצלה זאת היא רמת השרון ,  שנכנעה 1:0 למכבי הרצליה והמאבק על המקום שני מתלהט כשכרגע נקודה בודדת מפרידה בין המקום השני לשישי ,  וגם נס ציונה בתמונה עם 0:2 על אשקלון בשבת .  הכח עמידר רמת גן השיגה ניצחון חשוב בחלק התחתון ,  כשגברה 1:2 על נצרת עילית .
 עם מאזן מצוין בתקופה האחרונה ,  של ארבעה ניצחונות בחמישה משחקים ,  הפועל כפר סבא רצתה לנצל את משחקי סוף השבוע כדי להתקדם לעבר המקום השני ,  אבל נכנעה ליריבה אחרת מהצמרת הגבוהה .  
בסיבוב הקודם עראבה זכתה בניצחון טכני 0:3 ,  הפעם הספיק לה ניצחון קטן יותר ,  אבל היא אספה שלוש נקודות חשובות אחרי שלושה מחזורים ללא ניצחון .  רונן שוורצמן כבש את הראשון בדקה ה-33 ורבאז גוצירידזה ביסס את היתרון של המארחת בדקה ה-80 .  שער מצמק של מאור לובין בדקה ה-84 ,  הספיק רק לצמק עבור הקבוצה מהשרון .
 שני הפסדים לכפר סבא והכח עמידר הציבו את בת ים במקום החמישי ואין כמו הקבוצה הגרועה בליגה ,  הפועל מרמורק ,  כדי להחזיר את המארחים למסלול הניצחונות .  אקקי מיקוצ'דזה עם צמד בדקות 12 ו-45 ושלומי משה עם שער בדקה ה-83 ,  עשו את העבודה הקלה עבור המארחת .  נועלת הטבלה עם הפסד עשירי ברציפות וראש שלה כבר בהכנות לליגה א' בעונה הבאה .
 צמד הניצחונות האחרונים על הפועל מרמורק והפועל ירושלים החלשות ,  החזירו את החיוך לאנשי מכבי הרצליה ,  והניצחון היום ,  בזכות שער בודד של אנתוני פארקר בדקה ה-70 אחרי בישול מצוין של אופיר חיים ,  קירב את הקבוצה עוד צעד גדול לפלייאוף העליון .  האורחים עדיין מתקשים לשמור על יציבות ,  אבל לעומת זאת הצליחו לשמור על המקום השני בזכות הפרש שערים .
 כמו להרצליה ,  גם לנצרת עילית היו שאיפות להדביק את המתחרות על הפלייאוף העליון ,  אך מולם ניצבה קבוצה שנלחמת על חייב בתחתית וכנראה זקוקה לנקודות הרבה יותר .  הכח עמידר רמת גן קטעה במחזור הקודם רצף מוזר של חמש תוצאות תיקו בעזרת ניצחון על בת ים ,  והערב השיגה עוד שלוש נקודות חשובות .  קובי חסן ,  אחד משחקני החיזוק שהגיעו להכח בחלון ההעברות של ינואר ,  מצא את הרשת כבר בדקה החמישית .  קובי שריקי הצליח להשוות בדקה ה-40 עבור נצרת עילית ,  אך זה החזיק שתי דקות בלבד עד לשני של חסן ,  שרשם חזרה נהדרת מבחינתו אחרי ארבעה משחקים בהם ריצה עונש הרחקה .
 שתיים שיצרו ביניהן יריבות מסוימת עוד בעונה הקודמת בליגה הארצית ,  נפגשו בשבת למשחק שהיה חשוב בעיקר למארחת ,  וגם התוצאה בהתאם .  נס ציונה ניצחה במחזור הקודם והערב היא הצטרפה לקבוצות במקום השני ,  כשהתגברה על הפועל אשקלון מחוסרת העניין .  אחרי מחצית מאופסת הגיע השער של נס ציונה ,  אותו כבש גאגה צ'קטיאני בדקה ה-50 .  אריק רומאו הקמרוני הורחק משורות אשקלון בחלוף שמונה דקות ויוסי אסייג סגר עניין בדקה ה-75 .  עם אחת ההגנות הטובות בליגה ,  נס ציונה בהחלט יכולה להעפיל לליגת העל .
 
לאומית :  ארבע בעקבות קרית שמונה
נס ציונה ניצחה 0:2 את אשקלון והיא חזק במאבק על המקום השני עם 41 נקודות ,  בדיוק כמו רמת השרון ,  כפר סבא ובת ים

