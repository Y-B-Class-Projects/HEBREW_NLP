הרשת מתרחבת
מדור חולצת רשת מבקר הפעם באתר למידות גדולות ,  שעלה לאוויר עוד לפני שנשים עגולות הפכו לטרנד ומציע בגדי מעצבים במידות מלאות
שם :  טוריד
לוקיישן :  http :/ /www.torrid.com/torrid/index.jsp 
משמעות השם :  משהו לוהט
ז'אנר :  אתר קניות און-לין ברשת הפונה לנשים במידות גדולות ומציע להן מגוון רחב של לבוש יומיומי ,  לבוש ערב והלבשה תחתונה סקסית במידות מתאימות .
 עד לפני מספר שנים החיבור בין מידות גדולות ואופנה היה רחוק מלעשות רושם על מישהו .  נערות ונשים מלאות נאלצו לקנות בגדים בחנויות גברים או בחנויות חסרות חן ,  שהחזיקו בגדים במידות שלהן .  האתר שזיהה את הצורך באופנה אמיתית לנשים במידות גדולות עלה לרשת כבר בשנת 2001 ,  הקולקציות שמוצגות באתר נוצרו ברובן משיתופי פעולה מסחריים עם מעצביים בינלאומיים ,  כמו בטסי ג'ונסון ,  ג'זאבל ,  אד הרדי ,  הלו קיטי ,  L.A ink ובהשראת מסלולי האופנה באירופה וארה"ב .
 האתר מחולק למספר קטגוריות מרכזיות באמצעותן ניתן להרכיב  " טוטאל לוק "  במידות גדולות .  בקטגוריית הלבוש ישנם פריטים רבים ומגוונים :  שמלות ,  ג'ינסים ,  חולצות T מעוצבות ,  ז'קטים ,  מעלים ,  טייצים ,  מכנסונים ,  בגדי ים ועוד .  כל קטגוריה כזו מציגה פרטים של מעצבים שונים .  המידות של כל פריט מפורטות מאד ומוצגות על פי לוח מידות מיוחד לאתר ,  כדי להקל על ההבדלים בשיטות המידות בין המדינות השונות .  גם עולם האביזרים עשיר ויש בו מגוון רחב מאד של חגורות ,  כובעים ,  גרבונים משלל סוגים ,  צבעים וטקסטורות ,  תכשיטים ,  תיקים ,  אביזרים לשיער ,  צעיפים ואביזרים לטלפון הנייד .
 בעולם ההלבשה התחתונה תמצאו מחוכים סקסיים ,  תחתונים מעוצבים ומשעשעים ובייבי דולים מפתים .  בקטגוריית הקולקציות מציג האתר קולקציות של מספר מעצבים למידות גדולות ,  כמו דיקסי צייקס ,  שריי דרלינג ואחרים .  בקטגוריה הזו אפשר להציץ ל"טוטאל לוק "  בהשארת סרטים כמו אליס בארץ הפלאות ודמדומים ,  בנוסף להמלצות לבוש לאירועים שונים .
 קטגוריה מיוחדת בשם "  קהילה "  מוקדשת לכתבות ,  ראיונות וקטעי וידאו וניתן לרכוש דרכה פריטים שנלבשו על ידי מפורסמים .  ב"חדר המעצבים "  ניתן למצוא קישור לאתר 'פלויוור' שיאפשר לכם לעצב עמוד השראה משלכם .
 בדקו היטב את טבלת המידות המופיעה באתר .  ב'טוריד' יצרו טבלת מידות שונה מהמידות הנהוגות בישראל ,  במטרה לאגד את המידות הבינלאומיות השונות לטבלה אחת .
 יונת דואר :  יש .
 החוויה הישראלית :  יש משלוחים גם לישראל .
 
הרשת מתרחבת
מדור חולצת רשת מבקר הפעם באתר למידות גדולות ,  שעלה לאוויר עוד לפני שנשים עגולות הפכו לטרנד ומציע בגדי מעצבים במידות מלאות

