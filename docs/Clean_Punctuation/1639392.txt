החפץ החשוד בחוף נתניה :  מצוף של חבית נפץ 
לפי בדיקת המשטרה ,  החפץ החשוד שנמצא בים מול חופי נתניה הוא מצוף השייך כנראה לחבית נפץ ,  מהסוג שהתגלה בחופי אשקלון ,  אשדוד ופלמחים
 ( צילום :  שי מכלוף  ,  עוז מרון  ,  עריכה :  עידן גוראל ,  קריינות :  רועי כ"ץ ) 
החפץ החשוד שנמצא אחר הצהרים  ( רביעי )  בים מול חופי נתניה הוא מצוף השייך כנראה לחבית נפץ .  כך עולה מבדיקת המשטרה .  חבלן משטרתי שהגיע למקום במסוק משה את המצוף מהמים וטיפל בו .  
מוקדם יותר בצהרים איתרה המשטרה חבית נפץ נוספת שנפלטה מהים לעבר חוף הצוק בפלמחים .  לאחר מציאת החבית ,  סגרה המשטרה את האזור ופינתה את החוף מיושביו .  חבלני משטרת מרחב השפלה ניטרלו ופוצצו את החבית .  איש לא נפגע .  
קודם לכן דיווחו אזרחים ששהו בחוף חיפה כי גם שם נראתה חבית חשודה ,  אולם בדיקה העלתה כי אין מדובר בחבית נפץ .  בעקבות גילוי חביות הנפץ בחופי אשקלון ואשדוד ביום שני ,  הגבירה המשטרה את סריקותיה בכל רחבי הארץ על מנת לאתר מטענים נוספים .  
בעקבות גילוי חביות הטרור ,  הזהיר מפקד חיל הים ,  האלוף אליעזר  ( צ'ייני )  מרום כי  " ארגוני הטרור עושים שימוש ציני בדייגי עזה לצרכי טרור - שימוש המסכן את חיילי חיל הים ,  אזרחי ישראל ואת הדייגים עצמם ".  בטקס חשיפת כלי טיס חדשים בבסיס חיל הים באשדוד אמר עוד מרום : " ארגוני הטרור גם עושים שימוש ציני במרחב הימי על מנת לפגוע בספינות חיל הים ובאזרחי ישראל .  ספינות הבט"ש שומרות על המרחב ומאפשרות לדייגי עזה לדוג בבטחה .  אני קורא להם שלא לשתף פעולה עם ארגוני הטרור ולא לאפשר להם שימוש בספינות הדיג לצרכי טרור - שליחת המטענים לים תוך שימוש בדייגים שרובם ככולם מבקשים להוציא לחמם מהים ולחזור הביתה בשלום ,  מסכנת בראש ובראשונה את אותם דייגים עצמם ואת ילדי עזה ". 
בתגובה לאיתור חביות הנפץ ,  הפציץ צה"ל לפנות בוקר מטרות ברצועת עזה .  מקורות פלסטינים דיווחו כי שלושה בני אדם נפצעו מהפצצת מטוסי F-16 של חיל האוויר ,  שתקפו מספר מנהרות לאורך הגבול בין רצועת עזה למצרים בדרום רפיח .  
הבוקר הכחישה הזרוע הצבאית של ועדות ההתנגדות העממית כל קשר לניסיון הפיגוע בחופי אשקלון ואשדוד באמצעות שליחת חביות נפץ .  בהודעה שפרסמה הזרוע נמסר כי גורמים אלמונים דיווחו כי חטיבות סלאח א-דין מעורבות גם כן בניסיון הפיגוע בעיר אשקלון  " אולם אנחנו מכחישים כל קשר לאירוע ". 
אתמול התייחס קצין בכיר בחיל הים התייחס לשורת המטענים הימיים שנמצאו סמוך לחופים בדרום הארץ .  לדברי הקצין , " מדובר בניסיונות פיגוע שמטרתם היתה פגיעה בספינות חיל הים .  מי שהוציא את הפיגוע לדרך רצה לפגע בספינות .  ההפעלה שלהם היתה צריכה להיות סלולרית ".  הקצין הוסיף כי  " איננו יודעים מי היה אמור להפעיל .  חשוב להדגיש שלא סתם האירוע הזה לא פגש בספינות .  אנחנו מאוד ערוכים ודרוכים לאירוע שכזה .  להבנתי ,  הם לא התכוונו שהמטענים יגיעו ליבשה ,  אלא רצו שהמטענים יפגשו את אחת הספינות באזור עזה .  אנחנו מעריכים שיש עוד חביות כאלה בים ".  
הקצין הדגיש כי חיל הים שומר על כוננות גבוהה . " אנחנו נערכים לכך שיש עוד חביות ,  והספינות מתנהגות בהתאם .  שיטות הפעולה שלנו הן כאלה ששומרות על כללי השיט גם נגד אירוע שכזה ".  הקצין אמר כי  " איננו יודעים אם דייגים בעזה היו מעורבים ,  אבל מהניסיון שלנו אפשר להניח שדייגים היו מעורבים בזה ".   בהערכת מצב של המשטרה הוחלט להמשיך את הכוננות הגבוהה ומאמצי החיפושים עד יום שישי .  המשטרה קוראת לציבור להמשיך לגלות עירנות ולדווח על כל חפץ חשוד .  בהערכת המצב השתתפו נציגי חיל הים וגורמי מודיעין .
 עדכון ראשון :  15:00

החפץ החשוד בחוף נתניה :  מצוף של חבית נפץ 
לפי בדיקת המשטרה ,  החפץ החשוד שנמצא בים מול חופי נתניה הוא מצוף השייך כנראה לחבית נפץ ,  מהסוג שהתגלה בחופי אשקלון ,  אשדוד ופלמחים

