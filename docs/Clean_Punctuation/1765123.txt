ישי בחר שלא להגיע לדיון על אסונות לאומיים
שר הפנים זומן לנאום בוועידת השלטון המקומי שעוסק בדרכים להתמודדות עם אסונות לאומיים ,  אולם בחר שלא להגיע .  ראשי ערים זועמים :  פחדנות וצעד חסר תקדים בחוצפתו
שר הפנים אלי ישי ביטל הערב  ( חמישי )  במפתיע את הופעתו ונאומו בוועידת השלטון המקומי ,  בה דנים בדרכים בהתמודדות עם אסונות לאומיים .  ראשי הערים הנוכחים במקום הביעו זעם על היעדרתו וכינו אותה  " מהלך שפני ,  פחדנות וצעד חסר תקדים בחוצפתו ".  לדבריהם ,  עד כה הם נמנעו מלמתוח ביקורת על ישי ,  אולם כעת  " נשקול את צעדינו ונגיב בקרוב ". לטענת אנשיו ,  השר ישי כלל לא הגיע להרצליה והוא נמצא בירושלים .  
השר ביקש מראשי המרכז הבינתחומי בו מתנהלת הוועידה ,  לנאום באמצעות שיחת ועידה טלפונית ,  אולם בשלב זה מארגני הכנס מסרבים לבקשה זו ,  בטענה ש"מי שלא מכבד בנוכוחתו לא ראוי לנאום בוועידה ". 
במקומו של ישי עלה לנאום שר האוצר יובל שטייניץ שאמר כי  " מחר יתפרסם דו"ח חמור על מצב הכבאות .  אני סבור ,  כי לאחר 15 שנים וכמה ועדות חקירה ,  הגיע הזמן לרפורמה מקיפה בשירותי הכבאות .  הדו"ח שיתפרסם מחר יילקח ברצינות ". 
ראש מרכז השלטון המקומי שלמה בוחבוט התייחס להיעדרותו של שר הפנים ואמר ,  כי  " תקופה לא פשוטה עוברת על שר הפנים .  לשר ישי יש יועצי אחיתופל שיעצו לו לא להגיע .  הוא היה צריך להרגיש נוח בכנס כי השלטון המקומי זה הבית של שר הפנים ". 
קודם לכן נאם בוחבוט ואמר כי  " האסון שקרה בשבוע שעבר עלול להתגמד מול האסון הצפוי אם פקידי המדינה ימשיכו למשול כאן ולמוטט את הרשויות .  עשרות יירצחו כי לא יהיה כסף לתאורה ,  החינוך יתדרדר לרמה של מדינה אפריקאית נכשלת .  את האסון הזה אפשר עדיין למנוע ". 

ישי בחר שלא להגיע לדיון על אסונות לאומיים
שר הפנים זומן לנאום בוועידת השלטון המקומי שעוסק בדרכים להתמודדות עם אסונות לאומיים ,  אולם בחר שלא להגיע .  ראשי ערים זועמים :  פחדנות וצעד חסר תקדים בחוצפתו

