מכבי חיפה :  קולמה ערך אימון מלא אך לא תורגל בהרכב
הקשר הקולומביאני התאושש מהפציעה ,  אך בוקולי ממשיך לקבל קרדיט .  מסיללה תורגל כמגן שמאלי .  גולסה ייעדר חודש נוסף
באימון הערב  ( חמישי )  שקיימה הקבוצה לקראת המשחק ביום ראשון נגד מ.ס אשדוד ,  ערך המאמן ,  אלישע לוי ,  שינוי אחד לעומת ההרכב שבו פתח בהפסד למכבי נתניה .  פיטר מסיללה חזר לעמדת המגן השמאלי בעוד שעלי עוסמאן ערך אימון קל בעקבות העובדה שמתח את שרירי הירך האחורי שלשום ומאז לא מצליח להתאמן .  עדיין לא ברור אם הוא יהיה בסגל למשחק .  להפתעת הצוות המקצועי ,  ג'ון קולמה הצליח לערוך אימון מלא ויהיה כשיר למשחק ,  אך לוי בחר שלא לתרגל אותו בהרכב ,  וימשיך עם בוקולי כקשר אחורי .  קטן ,  רפאלוב ודבלאשווילי וארבייטמן ישלימו את ההתקפה .  
אייל גולסה ייעדר עוד חודש מהמגרשים ,  זאת לאחר שהתברר כי בדיקת ה-MRI שהיה אמור לעבור היום  ( חמישי )  נדחתה עד לאחר סיום תכנית העבודה שבנו לו במועדון .  בצוות המקצועי החליטו שלא לסכן את השחקן ומעדיפים שיחזור בצורה הדרגתית ,  בעוד כחודש ולאחר סיום התכנית .  כפי שפורסם אתמול ,  במועדון לא רצו לסכן את השחקן ולכן שקלו לבטל את הבדיקה .  בסביבתו של השחקן מקווים שהוא יחזור בשלב מוקדם יותר ,  אך כבר עתה ברור שהוא לא יכול לחזור לכושר משחק בתוך פחות משלושה שבועות .  בינתיים ,  אין כל התקדמות מאז הסיכום העקרוני בין ראשי המועדון לסוכנו של השחקן ,  דדה חדד .  גולסה צפוי לחתום בקרוב ,  לאחר פגישה בין הצדדים .
 מוחמד גדיר חזר הערב להתאמן עם הקבוצה .  השחקן פתח אתמול בהרכב הנבחרת הצעירה שקיימה משחק ידידות מול הפועל כפר סבא  ( 2:2 )  .  ביום ראשון הוא ייכלל בסגל הקבוצה לקראת המשחק מול אשדוד ולמחרת יחזור לנבחרת שתתכנס לקראת משחק הידידות מול רומניה שייערך ביום רביעי בנס ציונה .
 מגן נבחרת דרום אפריקה ,  פיטר מסיללה ,  לא זומן למשחק הידידות של הבפאנה בפאנה מול נמיביה ברביעי הבא .  עוזר מאמן הנבחרת ג'אירו ליל סיפר כי בנבחרת מודאגים ממצבו הבריאותי של השחקן : " מסיללה סובל מפציעה בירך שעלולה להיות חמורה .  אין לנו כיסוי מתאים בעמדת המגן השמאלי ".  למשחק הקרוב זומן מגן הנזה רוסטוק ,  ברדלי קארנל  ( 32 )  ,  שלא שיחק בנבחרת שנה וחצי .  גם ביוואן פרנסמן ממכבי נתניה הוזמן וינסה להרשים את המאמן קרלוס אלברטו פריירה .
 עדכון ראשון :  13:07

מכבי חיפה :  קולמה ערך אימון מלא אך לא תורגל בהרכב
הקשר הקולומביאני התאושש מהפציעה ,  אך בוקולי ממשיך לקבל קרדיט .  מסיללה תורגל כמגן שמאלי .  גולסה ייעדר חודש נוסף

