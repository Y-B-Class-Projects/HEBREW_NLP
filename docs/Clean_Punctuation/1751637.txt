ארקין ופיטנגו ממשיכים להזרים כסף להילעור ,  המפתחת תרופה לפצעים
התרופה המובילה של הילעור המשמשת לריפוי פצעים כרוניים ,  נמצאת בניסוי קליני בשלב שני-שלישי באישור ה-FDA ,  לאחר שהציגה תוצאות טובות בניסוי בשלב הראשון-שני
 >  >  חברת הילעור גייסה 7.5 מיליון דולר בסבב גיוס מהמשקיעים הקיימים של החברה :  מורי ארקין וקרן פיטנגו ,  משקיעים פרטיים והמדען הראשי .  בכך השלימה החברה גיוס של 40 מיליון דולר מאז נוסדה ב-2002 ,  כולל סכום של 16.5 מיליון שקל שהמדען הראשי העמיד לרשותה בתחילת 2010 לפיתוח תרופה לפסוריאזיס .  הילעור ,  שמעסיקה 20 עובדים ,  מפתחת תרופות למחלות עור על בסיס טכנולוגיה חדשנית .  התרופה המובילה של הילעור ,  h3o3 ,  המשמשת לריפוי פצעים כרוניים ,  נמצאת בניסוי קליני בשלב שני-שלישי באישור רשות המזון והתרופות האמריקאית  ( fda )  ובאישור מינהל התרופות ההודי  ( dcgi )  ,  לאחר שהראתה תוצאות טובות בניסוי הקליני בשלב הראשון-שני .  ד"ר תמר טננבוים ,  מנכ"ל הילעור ,  אמרה שגיוס ההון ממשקיעיה של החברה ישמש להאיץ את תהליך הפיתוח של תרופות נוספות ,  בהן מוצרים לריפוי פצעים אקוטיים ולטיפול בפסוריאזיס ,  שהראו תוצאות טובות בניסויים בחיות .  זמן הריפוי קוצר ב-50% הילעור שייכת יחד עם קולפלנט ,  מדיוונד ופולהיל לקבוצת החברות הישראליות שמפתחות תרופות מקוריות וחדשניות למחלות עור ,  ובעיקר לריפוי פצעים כרוניים .  הטכנולוגיה של הילעור מבוססת על הפעלה של אנזימים ,  חלבונים שמאיצים תהליכים כימיים בגוף מקבוצת pkc .  קבוצה זו של אנזימים מווסתת תהליכים בתא על ידי הוספת מולקולות זרחניות לחלבון.התרופה כוללת רכיבים שמשנים פעילות אנזימים באופן שמדכא את פעולתה של קבוצת האנזימים הראשונה ,  ומגביר את פעילותה של קבוצת האנזימים האחרת .  טננבוים צופה שהתרופה המובילה של הילעור h3o3 ,  שמיועדת לטיפול בפצעים כרוניים ,  תסיים ברבעון השלישי של 2011 את השלב השני-שלישי בניסוי בבני אדם שנערך בימים אלה ב-15 מרכזים לריפוי פצע בהודו ובארה"ב ,  ומעריכה שהחברה תזדקק ל-60-80 מיליון דולר כדי להשלים את תהליך הפיתוח והרישום .  תרופת הדגל של הילעור מיועדת לטיפול בפצעים כרוניים משלוש קטגוריות :  כיבים סוכרתיים שפוגעים ב-3 מיליון איש בארה"ב ;  כיבים ברגליים שנובעים מאי ספיקה ורידית ,  תופעה שאופיינית לאנשים מבוגרים ומשפיעה על 3 מיליון איש בארה"ב ;  ופצעי לחץ שמכים ב-10% מהמאושפזים בני גיל הזהב וב-11% מהמאושפזים בטיפול נמרץ .  שוק הפצעים הכרוניים צומח ב-7%-10% בשנה כתוצאה מהעלייה בתוחלת החיים ומגיפת הסוכרת הקשורה בעלייה בהשמנת יתר .  הילעור מתמודדת על שוק מול עם שתי חלופות אחרות לטיפול בפצעים .  הראשונה היא טיפולים ביולוגיים שמבוססים על שתלי עור מלאכותי שמאיצה את ריפוי הפצע .  שני התכשירים המובילים בקבוצה זו הם dermagraft ו-apligraf של חברת organogenesis ,  שקיבלו אישור fda לאחר שהוכיחו שיפור של 10%-15% ביחס לטיפול הסטנדרטי .  החלופה הטיפולית השנייה נוספת היא זו של חברת kinetic concepts  ( kci )  ,  שנסחרת בשווי של 2.8 מיליארד דולר .
 
ארקין ופיטנגו ממשיכים להזרים כסף להילעור ,  המפתחת תרופה לפצעים
התרופה המובילה של הילעור המשמשת לריפוי פצעים כרוניים ,  נמצאת בניסוי קליני בשלב שני-שלישי באישור ה-FDA ,  לאחר שהציגה תוצאות טובות בניסוי בשלב הראשון-שני

