עסקות ברבר האיצו את שקיעת GMF
מחצית מההלוואות הבעייתיות שהעניקה GMF הן תוצאה של המפגש עם ההזדמנויות העסקיות שזימנו לה ברבר ובכירים אחרים ב-RP
 >  >  רפי ברבר ,  מבעלי קרן ההשקעות הפרטית rp ולשעבר בכיר במריל לינץ' ,  נאות באחרונה לחלוק את תובנותיו לגבי שוק המטבעות עם העיתונות הכלכלית .  אלא שהדו"חות הכספיים של gmf ,  המספקים חומר רקע בנוגע להמלצות הקודמות של ברבר ,  לא יעודדו במיוחד את מי שנטה לפעול לפי המלצות אלה .  בדצמבר 2006 גייסה gmf ,  הנמצאת בשליטת קרן rp  ( 63% )  ופועלים אי.בי.אי ,  90 מיליון שקל בהנפקה של אג"ח ואופציות לאג"ח .  gmf השתמשה בתמורת ההנפקה להעמדת הלוואות ליזמים בפרויקטים שונים ,  ובכללם פרויקטים בתחום הנדל"ן וחיפושי נפט .  ההלוואות שנתנה gmf סיפקו ליזמים את מרכיב ההון העצמי שדורשים הבנקים .  מכיוון שמרכיב זה היה נחות ביחס לחוב הבנקאי בכל הנוגע לביטחונות ,  היתה אמורה gmf לזכות בריבית גבוהה וכמו כן באופציה להמיר את החוב למניות .  הסיכוי לתשואות גבוהות מסביר כיצד gmf גייסה סכום גבוה בהנפקה של אג"ח ,  שהביטחון היחיד לפירעונן היה אחזקותיה בחברה-הבת gmf אינטרנשיונל ,  וכיצד התפתה רונן צלניר ,  יו"ר ומנכ"ל פועלים אי.בי.אי ,  להשקיע במניותיה של החברה .  צלניר התקנא ,  ככל הנראה ,  ברווחים העצומים שיצר ברבר בשנות ה-90 בפעילותו בשווקים המתעוררים ,  כשעוד היה בכיר במריל לינץ' .  בעקבות הסדר חוב שאושר באחרונה ,  ירדה התשואה על האג"ח של gmf ,  שבילו את מרבית השנה החולפת בתשואות של 100% ויותר .  מדובר בתשואה גבוהה למדי אפילו עבור יזם מפולפל כמו ברבר ,  ורק מפתיע לגלות שאין הוא מנקה את השוק מאג"ח כה עסיסיות .  gmf הפסידה 9.9 מיליון דולר בשלוש שנותיה ,  לאחר שהפרישה 10.6 מיליון דולר לחובות מסופקים ,  כלומר 73% מהיתרה המתואמת של ההלוואות שנתנה .  gmf סובלת מגירעון של 6 מיליון דולר בהון העצמי ,  ורואי החשבון שלה בזיו האפט מציינים כי יש ספקות משמעותיים בדבר המשך קיומה של החברה כעסק חי - גם אם בית המשפט יאשר את הסדר החוב שאישרו בעלי האג"ח .  החברה העמידה עשר הלוואות מתחילת דרכה :  חמש מהן נפרעו במלואן ,  ואילו ארבע הלוואות מתוך החמש הנותרות נמצאות בשלבים שונים של חדלות פירעון .  שתיים מארבע ההלוואות הבעייתיות הן תוצאת המפגש של gmf עם ההזדמנויות העסקיות שזימנו לה ברבר ובכירים אחרים ב-rp .  מניות בכורה בסאקראס החברה הבת של gmf העמידה במארס 2007 הלוואה של 5 מיליון דולר ל-rp ,  ובכך רכשה 16.7% מעסקה ,  שבה השקיעה 30 rp מיליון דולר בסאקראס  ( sakaras )  הרוסית ,  העוסקת בשירותי מחשוב ברוסיה ,  תמורת אג"ח להמרה בריבית של 8% .  rp קיבלה זכות להמיר למניות באופן אוטומטי 50% מהאג"ח לפני ההנפקה ,  ובמקרה של ביטול ההנפקה ,  לדרוש ולקבל ריבית של 20% לשנה .  שנתיים מאוחר יותר ,  במארס 2009 ,  התברר כי סאקראס אינה מסוגלת לעמוד במועדי הפירעון של חובה ל-gmf שתפח בינתיים ל-7.2 מיליון דולר .  בעקבות מו"מ שנוהל עם סאקראס גובש הסכם שלפיו ,  פדתה החברה הרוסית 2 מיליון דולר בתשלומים נושאי ריבית מדורגת של 5%-8% עד ליוני 2011 .  gmf קיבלה כנגד יתרת ההלוואה - 5.2 מיליון דולר - מניות בכורה ל-8.75% מסאקראס שעומדות לפדיון בדצמבר 2020 וצוברות זכות לדיווידנד שנתי של 5%-10% .  ברבר לא הביע את דעתו ,  אבל אין ספק שהיה ממליץ לידידיו ,  נועם לניר ,  נניח ,  להשקיע במניות בכורה של חברת מיחשוב רוסית שעומדות לפירעון בדצמבר 2020 .  הרפתקת הנפט בוואנקו בעלי המניות של gmf העדיפו שלא להמתין עשר שנים לפירעון הלוואה אחרת שברבר אירגן להם .  החברה רכשה בפברואר 2007 נתח של 17.5% מהלוואה של 20 מיליון דולר שנתנה zarina ,  הנמצאת בבעלותה קרן rp ,  לוואנקו  ( vanco )  ,  העוסקת בחיפושי נפט וגז באפריקה ובים השחור .  הרכישה נעשתה באמצעות העברה של 3.5 מיליון דולר מ-gmf ל-rp .  ההלוואה היתה אמורה להיפרע בשני חלקים שווים :  הראשון באוגוסט 2008 בתשלום אחד של 130% מסכום ההלוואה ,  והשני בפברואר 2009 תמורת 140% מסכום ההלוואה .  gmf ו-zarina היו זכאיות גם ל-2.7% מהכנסותיה של ואנקו מהפקת נפט או גז ,  אלא שחלקה של gmf במקרה של הצלחה בחיפושי הנפט היה 7.25% בלבד מהתמלוגים ,  בעוד חלקה בהלוואה היה 17.5% .  שנתיים לאחר שנתנה את ההלוואה ,  התברר ל-gmf שלא זו בלבד שלא תזכה לתמלוגים ,  אלא שתשלום החלק השני של ההלוואה מתעכב ,  ובמקום לקבל 2.45 מיליון דולר קיבלה בחזרה 360 אלף דולר .  הסדר החוב עם ואנקו הבטיח ל-gmf הקצאה של 12% ממניות הבכורה של החברה הנפט תמורת הסכמתה שלא להעמיד את יתרת החוב - 2.1 מיליון דולר - לפירעון מיידי .  סופה של הרפתקת הנפט בוואנקו היה כאשר gmf מכרה באוקטובר 2009 את מניות הבכורה שלה תמורת 2 מיליון דולר וזכות לקבל מהקונה סכום מצטבר של 1.5 מיליון דולר אם ואנקו תגלה ממצאי נפט בשני אתרי קידוח .
 
עסקות ברבר האיצו את שקיעת GMF
מחצית מההלוואות הבעייתיות שהעניקה GMF הן תוצאה של המפגש עם ההזדמנויות העסקיות שזימנו לה ברבר ובכירים אחרים ב-RP

