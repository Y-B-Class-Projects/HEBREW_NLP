העבריין יניב זגורי וכנופייתו נשלחו למאסר
כנופיית הפשע של יניב זגורי נשלחה למאסר בעקבות שורת מעשי אלימות ואיומים .  זגורי עצמו נכלא לשבע שנים ,  על שאר חברי הכנופיה נגזרו תקופות מאסר שונות
יניב זגורי ,  מנהיג כנופיית פשע בנגב ,  נשלח היום  ( שני )  לשבע שנות מאסר ,  כמו כן נגזרו עליו שנתיים מאסר על תנאי .  בית המשפט המחוזי בבאר שבע קבע כי יניב זגורי הינו הרוח החיה בביצוע המעשים שיוחסו לכנופיה ,  גם אם לא נטל חלק פעיל וישיר בביצועם .  
האירועים שהובילו את זגורי למאסר היו השלכת רימון לעבר ביתו של העיתונאי ארצי חלפון ,  הצמדת רימון וכתיבת איום על דלת ביתו של קצין המודיעין של שירות בתי הסוהר בדרום ,  אמיל צאלח ,  הצתה של פיצוצית  " בון בון "  בבאר שבע ,  הצתת משרדו של עורך הדין איתי יצחק ורכבו של אלי קרמני .  לצד המאסר בפועל ,  נגזר עליו גם לשלם פיצוי של 10,000 שקלים לבעלי פיצוצית ה"בון בון ",  שבהצתתה היה מעורב .  
יחד עם זגורי ייכנסו לבית הכלא חברי כנופייתו - יוסי בוחבוט ,  שסיפק את רכבו לצורך ביצוע חלק מהעבירות ,  בהן הובלת זורק הרימון ליעדו ומילוטו לאחר מעשה ,  נידון ל-4.5 שנות מאסר ,  שנה וחצי מאסר על תנאי ותשלום פיצוי של 20,000 שקלים לעיתונאי ארצי חלפון .  מאור אלמקייס שהורשע במקרה האיומים על צלאח .  נשפט לשבע שנות מאסר .  מרדכי ממן הורשע בביצוע מעשה הצתה אחר בפיצוצית  " הבון בון "  ונשפט ל-2.5 שנות מאסר ופיצוי של 5,000 שקלים לבעלי  " הבון בון ".  אבנר חנוכוב ,  שנטל חלק בביצוע עבירת ההצתה  " בבון בון ".  נשפט ל-2.5 שנות מאסר ופיצוי של 5,000 שקלים לבעלי  " הבון בון ". 
עורכי הדין של החמישה אמרו ,  כי בכוונתם לערער על גזרי הדין .  הרשעת החמישה ,  הסתמכה על עדותו של טל קורקוס ,  ששימש כעד מדינה והוגדר כיד ימינו של יניב זגורי .  הוא ביקר בחלק מזירות הפשע וסיפק אחר כך פרטים מלאים על האירועים .  השופטים שרה דברת ,  יורם צלקובניק ודפנה אבניאלי זיכו את זגורי ממעורבות בהשלכת הרימון אל ביתו של ארצי חלפון .
 שלושת השופטים כתבו בגזר הדין כי  " החברה הישראלית רווית אלימות .  שימוש בנשק קר וחם לצורך 'חיסול חשבונות' ,  הינו מעשה של יום ביומו .  שימוש במעשי הצתה ,  זריקת רימוני רסס והטמנת אמצעי חבלה אחרים ,  למטרות סחיטה ולמטרות נפשעות אחרות ,  אף הוא אינו עוד בבחינת חזיון נדיר ,  ונראה כי חלה עליית מדרגה מדאיגה ברף המוכנות העבריינית לנקוט בכל אמצעי ,  מסוכן ופוגעני ככל שיהיה ,  לצורך השגת המטרה העבריינית .  הפסיקה משופעת במקרים אלה ואחרים ,  עליהם עמדו הצדדים בטיעוניהם ;  כל מקרה לנסיבותיו ,  וכל נאשם הינו עולם בפני עצמו ,  על הנסיבות היחודיות המאפיינות אותו ". 

העבריין יניב זגורי וכנופייתו נשלחו למאסר
כנופיית הפשע של יניב זגורי נשלחה למאסר בעקבות שורת מעשי אלימות ואיומים .  זגורי עצמו נכלא לשבע שנים ,  על שאר חברי הכנופיה נגזרו תקופות מאסר שונות

