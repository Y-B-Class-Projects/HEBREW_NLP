העתיד של AMG :  חזק יותר ,  נקי יותר
מרצדס השיקה סדרה חדשה למנועי חטיבת AMG .  פרק ראשון מדבר על 5.5 ל' V8 טורבו במקום היחידה הנוכחית
למרות גודש במוצרים אקולוגיים מסרסי הנאה ברקע ,  מנחם לדעת שמרצדס עדיין מכתיבה קווים ברורים מאוד באגף הספורטיביות .  על פי הודעה רשמית חטיבת השרירים המיתולוגית של דיימלר תשיק שורה משודרגת לגמרי של טכנולוגיות עבור סדרות מנועי ה-AMG של היצרנית הגרמניה .  המידע העיקרי רומז כי תהיינה היחידות מופחתות בנפחן וכי תצרוכת הדלק תהיה בגבולות הסביר לכאורה ,  אולם אלה לא יבואו  ( חלילה )  על חשבון הביצועים .  
המנוע המוביל של AMG יהיה V8 בנזין בנפח כולל של 5.5 ל'  ( במקום 6.2 ל' כיום )  בטכנולוגיית הזרקה ישירה כשמעליו שני מגדשי טורבו מוגדלים  ( בי-טורבו )  .  ההספק הוא עד 571 כ"ס  ( 525-457 כיום )  ב-5,500 סל"ד והמומנט ינוע בין 90 ל-92 קג"מ בין 2,000 ל-4,000 סל"ד .  התמסורת תהה כפולת מצמד בטכנולוגית DCT בעלת שבעה יחסי העברה מצוידת במצמד משופר ,  וזאת דוחפת ב-AMG להאיץ אל 100 קמ"ש ב-4.4 שניות ,  כאשר המהירות המרבית תעמוד על 300 קמ"ש ויותר .  
צריכת הדלק הנחשבת נושא קצת כאוב במסגרות ה-AMG ,  זוכה למגוון עדכונים כדי להרחיק את המשתמשים מהטיפה השחורה והמינוסים בארנק .  על פי המתכונת המעודכנת תתנקז הצריכה לכיוון ה-8 ק"מ לליטר תודות לשימוש במגנוני וויסות לצמצום צריכת משאבים ,  אגב השתלת מנגנון 'עצור וסע' המדומם את המכונית הן בזמן עמידה ממושך וגם בפקקים מייגעים .  
דיימלר מקווה להטמיע את המערכות בכל סדרות ה-AMG עד שנת 2015 ,  כשיעדיה העיקריים הוזלת הדגמים בשיעור קל ,  הפחתת תצרוכת הדלק ופליטת המזהמים  ( עמידה בתקני האיחוד האירופי )  .  סנונית ראשונה צפויה להיות ה-S63 AMG ,  אליה תחבורנה מאוחר יותר כל שאר בנות-ביתה לחטיבה .
  .
 
העתיד של AMG :  חזק יותר ,  נקי יותר
מרצדס השיקה סדרה חדשה למנועי חטיבת AMG .  פרק ראשון מדבר על 5.5 ל' V8 טורבו במקום היחידה הנוכחית

