ארגנטינה :  צ'קאריטה השפילה את בוקה ג'וניורס
שלושה ימים אחרי הניצחון בסופרקלאסיקו ,  הובסו הבוסטרוס 4:1 .  1:1 לאינדפנדיינטה מול קולון ,  1:2 לאסטודיאנטס על גודוי קרוז
הליגה הארגנטינאית ממשיכה בקצב מסחרר כדי להספיק לסיים את העונה לפני המונדיאל ,  ותוצאות סוף השבוע הכניסו עניין לצמרת ,  לאחר ה-1:1 של אינדפנדיינטה המוליכה במגרשה של קולון .  השנייה גודוי קרוז הפסידה 2:1 לשלישית אסטודיאנטס ,  בעוד בוקה ג'וניורס התפרקה אחרי הניצחון בדרבי והובסה 4:1 בידי צ'קאריטה .  ניצחונות גם ללולז ,  בנפילד והורקאן .
 קולון - אינדפנדיינטה 1:1
מוליכת הטבלה נבלמה אחרי חמישה ניצחונות רצופים ,  ובסופו של דבר יכולה להיות מאושרת מכך שחילצה נקודה בתשעה שחקנים .  אינדפנדיינטה פתחה נהדר כשלאונל נונייז ניצל טעות בהגנת קולון והפציץ ממרחק בדקה השמינית ,  אבל אסטבן פוארטס הוותיק השווה בנגיחה מצוינת 11 דקות לאחר מכן .  אינדי איבדה בהרחקות את לאונל גליאנו  ( 33 )  והקפטן דריו גנדין  ( 72 )  לעומת אדום אחד של מרסלו גוקס המקומי  ( 46 )  ,  ושרדה הודות ליכולת טובה של אדריאן גבאריני בשער .
 אסטודיאנטס - גודוי קרוז 1:2
אלחנדרו סאבלה חרג ממנהגו ופתח עם הרכב חזק כדי להשאיר סיכוי למאבק על התואר .  זה הספיק כדי לנצח את גודוי קרוז ,  השנייה בטבלה ולהיצמד אליה .  מאורו בוסלי הבקיע את השמיני שלו העונה בדקה ה-13 והחמיץ פנדל בחלוף 11 דקות .  פדריקו פרננדז הצעיר הכפיל את התוצאה בדקה ה-36 ,  וססאר קראנסה האורח צימק חמש דקות לסיום .  גודוי קרוז עם 21 נקודות ,  אסטודיאנטס עם 20 .
 צ'קאריטה - בוקה ג'וניורס 1:4
בעונה כל כך רעה של הבוסטרוס ,  גם ניצחון יוקרתי בסופר קלאסיקו לא מכסה על ההישגים העלובים .  שלושה ימים אחרי הניצחון בדרבי על ריבר פלייט ,  בוקה כבר עלתה ליתרון משער בכורה של הרכש מטיגרה ,  מתיאס חימנז  ( 28 )  .  אבל המחצית השנייה הייתה כולה של המארחת ,  במשחקו הראשון של מאורו נבאס כמאמן ועם ניקולס טאובר ,  אקס מכבי נתניה ,  שוב בין הקורות ,  כשפקונדו פארה כבש צמד  ( 47 ו-81 )  וניקולס רמירז הבקיע בתווך אחרי החטאת פנדל של פארה  ( 57 )  ,  דקה לאחר שאזקיאל מוניוז האורח הורחק .  ההשפלה הושלמה עם הקשתה אומנותיתשל סבסטיאן סקיורילי בדקה ה-81 ,  שגם הורחק בדקת הסיום .  מעמדו של אבל אלבס חוזר להתנדנד .
 האורחת שנואשת לנקודות במאבק נגד הירידה ,  לא שמרה על יתרון והפסידה לאלופה .  דניס סטרקואלרוסי כבש ראשון לזכות חימנסיה  ( 20 )  ,  אבל רובן רמירז ביצע מהפך עם צמד  ( 46 ו-66 )  .  הקולומביאני מרקו פרז הקשית מעל כריסטיאן לוקטי את השוויון  ( 69 )  ,  אבל המילה האחרונה הייתה של בנפילד ,  עם שער של סבסטיאן פרננדז  ( 73 )  .  האלופה במקום החמישיי ,  מצליחה לשלב בין הליגה לליברטדורס .
 ולז סארספילד - אתלטיקו טוקומן 0:1
עוד קבוצה שמצליחה למזג בעדינות בין הליגה לגביע היא ולז ,  ששוב עלתה עם הרכב משני למשחק ליגה והשיגה שלוש נקודות ששומרות אותה מרחק חמש מהפסגה .  שער אחד של מרקוס טורסיגליירי הצעיר בדקה ה-16 ,  הספיק לריקרדו גארקה ושחקניו לגבור על נועלת טבלת הקלאוסורה שטרם רשמה ניצחון .
 רוסאריו סנטרל - הורקאן 2:0
ההפסד הביתי היה הקש ששבר את גב הגמל עבור הנהלת סנטרל ,  שפיטרה את המאמן אריאל קופארו-רוסו בעקבות המצב הגרוע בטבלת הממוצעים .  מי שאמור להתמנות למאמן הוא לאונרדו מאדלון ,  שחילץ את הקבוצה ממצב דומה לפני שנתיים .  אדריאן פראלטה הבקיע שער נפלא לזכות הורקאן בדקה ה-79 ,  לאנדרו ונגאס קבע את תוצאת הסיום בדקה ה-90 .
 משחקים נוספים :
 ארסנל - סן לורנצו 0:1לארסנל :  ניקולס אגירה  ( 17 ) 
ראסינג קלוב - ניואל'ס אולד בויס 0:1לראסינג :  מתיאס מרטינז  ( 77 ) 
טיגרה - לאנוס 1:0ללאנוס :  מרקוס אגירה  ( 81 ) 

ארגנטינה :  צ'קאריטה השפילה את בוקה ג'וניורס
שלושה ימים אחרי הניצחון בסופרקלאסיקו ,  הובסו הבוסטרוס 4:1 .  1:1 לאינדפנדיינטה מול קולון ,  1:2 לאסטודיאנטס על גודוי קרוז

