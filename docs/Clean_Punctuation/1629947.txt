הבנק הפדרלי של ניו יורק הורה ל-AIG להסתיר מהציבור מידע בנוגע לפירעון חובותיה לבנקים
בעיצומו של המשבר החזירה AIG לגולדמן סאקס ולבנקים נוספים את מלוא כספם לאחר שקיבלה סיוע ממשלמי המסים
הבנק הפדרלי של ניו יורק ,  שבראשו עמד בנובמבר 2008 טימותי גייתנר  ( שר האוצר האמריקאי כיום )  ,  הורה ל-aig להסתיר מהציבור מידע בנוגע לתשלומים שנתנה ענקית הביטוח לבנקים בעיצומו של המשבר הפיננסי ,  כך דיווחה סוכנות הידיעות בלומברג ,  על פי תכתובת דואר אלקטרוני בין aig לבין הבנק הפדרלי.באחת מטיוטות המסמכים כתבה aig כי היא שילמה לבנקים ,  ביניהם גולדמן סאקס ,  דויטשה בנק וסוסייטה ז'נרל ,  תשלום מלא  ( 100 סנט על הדולר )  עבור עסקות cds  ( חוזי ביטוח נגד חדלות פירעון )  שרכשו ממנה .  הבנק הפדרלי מחק את המשפט הזה ,  והיא גם לא הופיעה במסמך הרשמי שהוגש לרשויות ב-24 בדצמבר 2008 .  את התכתובת השיג דארל איסה ,  חבר בועדת הפיקוח והרפורמה הממשלתית של בית הנבחרים.הבנק הפדרלי של ניו יורק השתלט על המשא ומתן בין aig לבין הבנקים בנובמבר 2008 ,  לאחר שההפסדים על עסקות ה-cds ,  שביטחו נגד חדלות פירעון על משכנתאות סאב-פריים ,  איימו להציף את החברה ,  שבועות לאחר שחולצה מכספי משלמי המסים .  הבנק הפדרלי החליט שגולדמן סאקס והבנקים האחרים יקבלו פיצוי מלא עבור העסקות ,  שהיו בסך כולל של 62.1 מיליארד דולר ,  מה שגרם לפוליטיקאים רבים לכנות את חילוצה של aig  " חילוץ בדלת האחורית "  של החברות הפיננסיות ." נראה כי הבנק הפדרלי של ניו יורק הפעיל במכוון לחץ על aig להגביל ולעכב את חשיפת המידע החשוב ",  אמר איסה ,  נציג רפובליקאי מקליפורניה .  למשלמי המסים  " מגיעה חשיפה מלאה ושלמה של המידע ,  במסגרת חוקי ניירות הערך של המדינה ,  ולא להסתיר מידע שאינו נוח מבחינה פוליטית ",  הוסיף.בנובמבר 2009 פירסם ניל ברופסקי ,  המפקח על תוכנית היחלוץ למגזר הפיננסי  ( tarp )  ,  דו"ח נוקב ,  ובו כתב כי הבנק הפדרלי ביצע ניסיונות מאוד מוגבלים לנהל משא ומתן לקבל הנחות על הסכום אותו היתה חייבת aig בכספי ביטוח לבנקים .  הבנק הפדרלי של ניו יורק יצר קשר עם שמונה מהבנקים אשר ביטחו אג"ח באמצעות aig כדי לבקש מהם הנחות ,  לפי ברופסקי ,  אך רק בנק ubs השוויצי הסכים לבצע הנחות שכאלה ,  בשווי 2% .  ubs התנה את ההנחות בכך שבנקים נוספים יסכימו להן .  הבנק הפדרלי של ניו יורק החליט בשל כך שכל הבנקים יקבלו את מלוא השווי .
 
הבנק הפדרלי של ניו יורק הורה ל-AIG להסתיר מהציבור מידע בנוגע לפירעון חובותיה לבנקים
בעיצומו של המשבר החזירה AIG לגולדמן סאקס ולבנקים נוספים את מלוא כספם לאחר שקיבלה סיוע ממשלמי המסים

