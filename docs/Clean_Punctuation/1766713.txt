עשר שנות מאסר לחייל שגנב אקדח מלשכת הרמטכ"ל
לואיס מסקוטה שהודה והורשע בגניבת נשק ,  תקיפת חייל וגניבת פרטי כרטיס האשראי של הרמטכ"ל גבי אשכנזי נידון על ידי בית הדין הצבאי לעשר שנות מאסר בפועל ושלוש על תנאי
 ( צילום :  טל אנגלנדר ,  עריכה :  גדי וינסטוק ) 
בית הדין הצבאי ביפו גזר בצהריים  ( ראשון )  עשר שנות מאסר בפועל ושלוש שנות מאסר על תנאי על לואיס מסקוטה שהורשע בגניבת נשק ותקיפת חייל .  כמו כן הורשע מסקוטה בגניבת כרטיס אשראי מלשכת הרמטכ"ל רב אלוף גבי אשכנזי .  בנוסף ,  מסקוטה הורד לדרגת טוראי . 
" הנאשם ביצע עבירות אלו של הוצאת נשק תוך נטילת סיכון שהנשק יגיע לידיים עברייניות ,  עוינות וחבלניות .  אלו עבירות מהחמורות שבספר החוקים ",  כתבו השופטים בהחלטתם . " החומרה גדלה שבעתיים מאופן התנהגותו של הנאשם תוך שהוא אינו בוחל בשום אמצעי תוך נטילת בצע כסף ",  הוסיפו .  השופטת רחל טבת ויזל אמרה כי  " הנאשם לא בחל באמצעים תוך רמיסת ערכי מוסר בסיסיים ופגיעה בחיי אדם .  הוא היה מוכן לפגוע בחייל אחר על מנת לבצע את מעשיו ".  השופטים לא קיבלו את הטענה כי מסקוטה ביצע את המעשים בשל לחצים שהופעלו עליו ואמרו כי מדובר בגרסא קלושה וכי לא הנאשם היה הקורבן . " לא השתכנענו שרק בגין האיומים ביצע הנאשם את המעשים ",  אמרו .
 בנוסף לעונש המאסר נגזרו על מסקוטה גם תשלומי פיצויים של 3,500 שקל למשפחת איינהורן ,  שבנם יהונתן נהרג בלבנון ובנם אביתר נפצע קשה על ידי מסקוטה .  דוד איינהורן ,  שנכח בגזר הדין אמר כי  " העונש שנגזר מדגיש את חומרת העבירה ופסק הדין מלמד שהאירוע של גניבת כרטיס האשראי חמור אך שולי לעומת עבירת האלימות הקשה וכי האירוע שבו היכה מסקוטה את בני הוא חמור יותר .  החייל ידע היטב מה הוא עושה והבין שתמורת בצע כסף מותר לו לעשות הכל ". 
סניגוריו של מסקוטה ,  עורכי הדין עידן פסח ובני קוזניץ ,  אמרו כי  " אין ספק שמדובר בעונש לא קל ,  אך עם זאת מדובר בעונש נמוך משמעותית מדרישת התביעה .  נשקול את המשך צעדינו ".  חברתו של מסקוטה ואם בנו פרצה בבכי עם הקראת גזר הדין .
 במסגרת כתב האישום המתוקן הודה מסקוטה בשתי עבירות של גניבת שני כלי נשק מסוג אם-16 ותקיפת חייל נוסף .  כמו כן ,  מסקוטה הודה שצילם את כרטיס האשראי של הרמטכ"ל .  עם זאת ,  מסקוטה לא הואשם בעבירה של גניבת אקדח מלשכתו של הרמטכ"ל גבי אשכנזי ,  אלא בניסיון של גניבת נשק בלבד ,  שכן בפרקליטות התקשתה להוכיח כי מדובר בנשק אמיתי ,  מאחר שמדובר באקדח מיושן שניתן לאשכנזי במתנה .
 
עשר שנות מאסר לחייל שגנב אקדח מלשכת הרמטכ"ל
לואיס מסקוטה שהודה והורשע בגניבת נשק ,  תקיפת חייל וגניבת פרטי כרטיס האשראי של הרמטכ"ל גבי אשכנזי נידון על ידי בית הדין הצבאי לעשר שנות מאסר בפועל ושלוש על תנאי

