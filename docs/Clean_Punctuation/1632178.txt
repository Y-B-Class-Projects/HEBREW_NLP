לשכת אילון :  בפעם הבאה טורקיה תיזהר 
בלשכתו של סגן שר החוץ ממשיכים לטעון שעל אף מכתב ההתנצלות לשגריר הטורקי ,  ישראל תצא נשכרת מהמשבר . " טורקיה תיזהר בהתבטאויותיה ,  הכלבים נובחים והשיירה עוברת "
 לשכת סגן שר החוץ דני אילון פרסמה הבוקר  ( חמישי )  הודעה בעקבות מכתב ההתנצלות שהעביר אמש אילון לשגריר טורקיה בתל אביב .  מלשכת סגן השר נמסר כי  " ישראל יצאה נשכרת מהמשבר .  טורקיה תיזהר בהתבטאויותיה .  הכלבים נובחים והשיירה עוברת .  ישראל יצאה נשכרת מדרך ניהול המשבר על ידי סגן שר החוץ דני אילון .  
במכתב מסר אילון לשגריר הטורקי כי  " אני רוצה להביע את הערכתי עבורך ועבור העם הטורקי ומבטיח לך כי אף שיש לנו חילוקי דעות במספר נושאים ,  הם צריכים להיות נדונים ולהיפתר רק באמצעות פתיחות וכבוד הדדי בערוצים הדיפלומטיים בין שתי הממשלות שלנו .  לא היתה לי שום כוונה להשפיל אותך באופן אישי ואני מתנצל על הדרך שבה המהלך טופל ונתפס .  בבקשה העבר זאת לעם הטורקי ,  שעבורו יש לנו כבוד רב .  אני מקווה שגם ישראל וגם טורקיה יחפשו ערוצים דיפלומטיים ואדיבים כדי להעביר מסרים כמו ששתי בעלות ברית צריכות ". 
בתוך כך ,  בלשכתו של אילון מתחו הבוקר ביקורת על 17 חברי הכנסת שחתמו אמש על מכתב לשגריר טורקיה בישראל ובו הם מביעים צער על הדרך בו ננזף השגריר .  במכתב שאותו שלח יו"ר אגודת הידידות ישראל-טורקיה ,  ח"כ רוברט טיבייב ,  צוין כי  " אנו מבקשים להביע את צערנו על הדרך הלא ראויה בה פעל סגן שר החוץ דני אילון בבואו להביע את ביקורתה של מדינת ישראל על מדיניותה של ממשלת טורקיה ". 
עוד כתבו הח"כים לשגריר הטורקי כי  " אנו מאמינים שגם את הוויכוחים הקשים ביותר מחובתנו לנהל בצורה תרבותית ומכובדת ולא באמצעות מעשים שיש בהם לפגוע בכבודו של האדם או של מדינה .  אנו מקווים שמכתב זה יהיה בו כדי לתקן במעט את הנזק שנגרם ולהחזיר את היחסים בין מדינותינו לפסים תקינים ".  בלשכת אילון מסרו בתגובה לדברים כי  " איפה הם במשך שנתיים שטורקיה תקפה את ישראל ?  ,  למה אז הם לא שלחו מכתבי מחאה לטורקיה ?  "
 
לשכת אילון :  בפעם הבאה טורקיה תיזהר 
בלשכתו של סגן שר החוץ ממשיכים לטעון שעל אף מכתב ההתנצלות לשגריר הטורקי ,  ישראל תצא נשכרת מהמשבר . " טורקיה תיזהר בהתבטאויותיה ,  הכלבים נובחים והשיירה עוברת "
 
