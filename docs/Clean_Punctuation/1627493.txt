שוק הנדל"ן של סין מתקרב להתפוצצות
ככל שמחירי הבתים במדינה ממשיכים לעלות ,  גובר הרושם ששוק הנדל"ן הסיני מתנפח לממדים של בועה .  אבל השלטונות מוטרדים מבעיות אחרות - ואינם מטפלים בסכנה המתקרבת
 >  >  גלוריה גו רכשה במאי דירת שלושת חדרים באזור פודונג ,  הסמוך לרובע הפיננסי של שנגחאי ,  תמורת 483 אלף דולר ,  כדי שבנה בן השלוש יוכל ללמוד באחד הגנים הטובים בעיר .  חצי שנה מאוחר יותר ,  נמכרה דירה דומה באותו בניין ב-615 אלף דולר . " המחירים עברו מזמן את הרף ההגיוני - מצב זה אינו יכול להימשך עוד זמן רב ",  אומרת גו ,  31 ,  מנהלת בחברת מזון .  הזינוק במחירי הדירות בפודונג ,  שתוך שני עשורים נהפך מאזור שופע שדות ירק לעיר עמוסה מגדלי בנקים ,  בהם של סיטי ו-hsbc ,  משקף את מצבו של שוק הנדל"ן בסין .  שוק ששבר שיאים השנה ,  לאחר שהממשלה הורתה לבנקים להלוות 1.3 טריליון דולר ,  כדי לבלום את ההשפעות של המיתון הכלכלי העולמי .  ראש ממשלת סין ,  וון ג'יאבאו ,  אמר בנובמבר כי יש לדכא את הספקולטיביות בשוק הנדל"ן .  החודש החמירה הממשלה את המיסוי בתחום הנדל"ן :  היא תגבה מס על בתים שיימכרו תוך חמש שנים ממועד רכישתם ,  לאחר שבינואר קוצרה התקופה לשנתיים .  לו צ'ילינג ,  אנליסט בחברת שנגחאי אווין ריל אסטייט אינפורמיישן סרוויסס ,  מעריך כי לשינוי זה לא תהיה השפעה משמעותית על שוק הנדל"ן . " מדובר רק בצעד אזהרה .  הוא לא ישנה את מגמת העלייה במחירי הבתים ",  הוא מתריע .  סין הודיעה במארס כי בכוונתה להפוך את שנגחאי למרכז פיננסי עולמי עד 2020 באמצעות פתיחת שוק ההון המקומי ליותר זרים .  באזור פודונג ,  ששטחו 1,210 קמ"ר ,  שוכנת הבורסה הגדולה בסין .  חברת דיסני הודיעה כי תבנה בפודונג את פארק השעשועים הראשון שלה בסין .  הרשויות בשנגחאי מוציאות 4.4 מיליארד דולר על רכבות תחתיות ,  כבישים ותשתיות אחרות ,  לקראת התערוכה העולמית שתתקיים בעיר בשנה הבאה .  מחירי הדירות החדשות בפודונג זינקו ב-57% השנה ,  לשיא של 4,061 דולר למ"ר בממוצע ,  בעוד מחירי הבתים בעיר - הנחשבת לעשירה בסין - עלו לשיא של 2,434 דולר למ"ר ,  לדברי חברת המחקר שנגחאי אווין .  ואנג ג'ין ,  רואה חשבון בן 37 חיכה בגשם השוטף במשך שש שעות בחודש שעבר ,  במטרה לרכוש דירה בפודונג .  יותר מ-800 אנשים נוספים התגודדו עמו מחוץ לאצטדיון ספורט ,  כדי לרכוש אחת מ-220 יחידות הדיור בפרויקט היוקרתי של חברת שוי און לנד ,  תמורת 4,100 דולר למ"ר בממוצע . " לא האמנתי למראה עיני .  אני יודע ששוק הנדל"ן רותח - אבל עד כדי כך ?  ",  תוהה ואנג .  קאו גואנז'ו ,  סוכן נדל"ן בשנגחאי ,  ניסה גם הוא לעלות על גל השגשוג בשוק הנדל"ן .  לאחר שמכר את דירתו בפודונג במאי במחיר הגבוה ב-54% מכפי ששילם בעבורה לפני שלוש שנים ,  סגר קאו את המסעדה שלו והחל למכור נדל"ן .  עם זאת ,  לדבריו ,  עד כה העסקים חלשים : " יותר מדי סוכנויות נפתחו .  יש יותר מדי תחרות ".  אחד מקטרי הצמיחה מנהיגי סין לא יבצעו שינויים מהותיים במדיניות בכל הקשור לשוק הנדל"ן ,  משום שהם עסוקים מדי בעידוד הצמיחה הכלכלית ובשמירה על היציבות החברתית - פעולות שהם רואים כחשובות יותר ממיגור הבועה בשוק הנדל"ן ,  אומר קלמנט לוק ,  אנליסט בסוכנות הנדל"ן סנטליין פרופרט בשנגחאי . " הממשלה נמצאת בדילמה ברורה .  היא רוצה לטפל בבעיית הזינוק במחירים ובחששות מהתפוצצות הבועה - אבל אינה מעיזה לנקוט צעדים דרסטיים מחשש שתפגע יותר מדי בשוק ",  מדגיש לוק .  אנדי שיי ,  לשעבר הכלכלן הראשי של מורגן סטנלי באסיה ,  מוסיף כי בועת הנדל"ן בסין תתפוצץ כאשר האינפלציה תואץ מחדש ב-2011 : " שוקי הנכסים בסין הם הונאת פונזי .  שוק הנדל"ן בסין מתקרב לקריסה עצומה שתימשך שנה וחצי ",  אומר שיי ,  כיום כלכלן עצמאי בשנגחאי .  מחירי הבתים ב-70 ערים גדולות בסין ,  בהן שנגחאי ,  עלו ב-5.7% בנובמבר לעומת נובמבר 2008 ,  העלייה החדה זה 16 חודשים ,  לפי נתוני הממשלה .  ברבעון השלישי של 2009 ,  שבו צמח התמ"ג הסיני ב-8.9% ,  היה שוק הנדל"ן אחד מקטרי הצמיחה הבולטים של הכלכלה .  ז'או הו ,  אנליסט נדל"ן בחברת בוהאי סקיוריטיז בבייג'ין צופה כי מחירי הבתים ימשיכו לעלות בחדות במחצית הראשונה של 2010 .  לפי תחזית של צ'יינה אינטרנשיונל קפיטל קורפ ,  מחירי הבתים יעלו בשלושת העשורים הקרובים - עד שיגיעו לשיא ב-2040 ,  ברמה הגבוהה פי 2.5 מרמתם הנוכחית .  ארווין סנפט ,  ראש מחלקת המחקר של שוקי המניות בסין ובהונג קונג ב-bnp פאריבה ,  הזהיר בחודש שעבר כי אם הממשלה לא תרסן את פעילות ההלוואות ,  סין עלולה להיקלע לבועת נכסים דומה לזו שנוצרה ביפאן בשנות ה-80 .  בורסת טוקיו זינקה אז פי 6 ,  ומחירי הנדל"ן המסחרי בטוקיו זינקו פי 4 ,  לפני שהבועה התפוצצה ב-1990 ויפאן נכנסה ל"עשור האבוד ",  שבו נרשמה צמיחה אפסית .  בורסת טוקיו נסחרת כיום ברבע מהשווי של השיא שרשמה בדצמבר 1989 . " נזילות יתר תוביל לבועות בשוקי המניות ,  הנדל"ן והסחורות - וזה משהו שאנחנו באמת צריכים לעקוב אחריו ",  אמר פאן גאנג ,  המשמש יועץ לבנק המרכזי הסיני ,  בחודש שעבר .  צ'יינה ואנקה ,  חברת הנדל"ן הציבורית הגדולה בסין ,  דיווחה החודש כי מכירותיה עלו ב-36% ב-11 החודשים הראשונים של השנה ,  ל-57.9 מיליארד יואן .  33 מ-35 אנליסטים מחזיקים בהמלצת  " קנייה "  על מניית החברה .  מדד מניות הנדל"ן בשנגחאי ,  העוקב אחר 33 חברות הנדל"ן הנסחרות בבורסה המקומית ,  יותר מהכפיל עצמו מאז תחילת 2009 ,  לעומת עלייה של 75% בבורסת שנגחאי .
 
שוק הנדל"ן של סין מתקרב להתפוצצות
ככל שמחירי הבתים במדינה ממשיכים לעלות ,  גובר הרושם ששוק הנדל"ן הסיני מתנפח לממדים של בועה .  אבל השלטונות מוטרדים מבעיות אחרות - ואינם מטפלים בסכנה המתקרבת

