משרד הבריאות יוצא למאבק בפגיעות רפואיות במקום העבודה 
 >  >  במסגרת תוכנית שהוכנה כחלק מפרויקט  " לעתיד בריא 2020 "  שנוסחה בשבועות האחרונים ,  קובע משרד הבריאות לראשונה יעדים לצמצום פגיעות אלו עד 2020 באופן משמעותי .  כ-55 עובדים נהרגים מדי שנה בתאונות עבודה קטלניות בישראל .  משרד הבריאות מעריך כי מדי שנה מצטברים בישראל כ-2.3 מיליון ימי היעדרות של עובדים כתוצאה ממחלה תעסוקתית כלשהי שהתפרצותה קשורה למקום העבודה ,  וכמיליון ימי היעדרות עקב לחץ נפשי במקום העבודה .  מדינות המערב כבר התגייסו בשנים האחרונות לעניין קידום בריאותם של עובדים .  בבריטניה נקבעו באחרונה יעדים לצמצום שיעור הפגיעות הרפואיות שמקורם במקומות עבודה ב-10% תוך עשור ,  ובאוסטרליה נקבע יעד קיצוני הרבה יותר של צמצום השיעור - 30% .  בארה"ב הוכנסו למקומות העבודה בשנים האחרונות תוכניות לשיפור מצבם הבריאותי של העובדים ,  לרבות קידום תזונה בריאה וכושר גופני .  לדברי ד"ר אלי רוזנברג ,  מנהל המחלקה לבריאות העובד במשרד הבריאות ,  שהציג את היעדים החדשים בכנס שנערך באחרונה בקיבוץ שפיים , " ניתן לבצע פעולות להעצמת בריאותם של עובדים בהיקף נרחב גם בישראל ,  למשל ,  בהתאמת הכנסת תוכניות לשיפור מצבם התזונתי של עובדים והקטנת העומס הנפשי ,  ותוכניות שמאפשרות לאתר תחלואה חריגה ,  למשל ,  מחלות לב וסרטן ,  באמצעות המרפאה במקומות העבודה ".  בשנים האחרונות כבר הוכנסו תוכניות שכאלה לכמה מקומות כמו משטרת ישראל וחברת אינטל ,  על בסיס וולונטרי . " לצערי עוד אין פרויקטים בהיקפים נרחבים ,  והכוונה היא לעודד פעילות זו בשיתוף גורמי רפואה תעסוקתית ,  מומחים לקידום בריאות וכמובן המעסיקים ",  אומר רוזנברג .  במסגרת תכנון פרויקט ארצי מגבשים במשרד הבריאות דרכים יצירתיות לקידום בריאותם של עובדים ,  כמו לסמן מזון בריא בקפיטריות ולהפנות עובדים לקורסי גמילה מעישון .  גם הפורום למניעת מחלות לב וכלי דם יוזם פרויקט להעלאת בריאותם של עובדים עובד במרץ .  פרויקט שנערך במפעל אל-אופ למוצרי אלקטרוניקה בנס ציונה ,  כלל 70 עובדים שביצעו פעילות גופנית פעמיים בשבוע במפעל - ותוך שלושה חודשים פחת בחצי מספר העובדים בסיכון למחלות לב .  פרויקט נוסף של הפורום נעשה במפעל נייר חדרה ,  לעידוד הגשת מזון בריא בחדר האוכל ,  הוביל כעבור שנה לשיפור משמעותי :  87% מהעובדים דיווחו כי שינו את הרגלי התזונה גם בבית ,  ו-17% דיווחו כי החליטו לאמץ אורח חיים בריא והפסיקו לעשן .  באחרונה אף הורחבה פעילות למניעת מחלות לב במפעלים ,  לרבות החברות מקורות ,  אלתא וחברת החשמל ,  ופעילות נוספת החלה במפעלי תע"ש .
 
משרד הבריאות יוצא למאבק בפגיעות רפואיות במקום העבודה 
nan
