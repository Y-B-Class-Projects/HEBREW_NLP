שייק איט בייבי
אורן גולדפינגר צריך אנרגיה זמינה ,  בדיוק כשאין כוח להכין אוכל .  הפטנט שלו הוא שייק פירות וירקות ברגע
בחנות האורגנית בה עבדתי היינו מכינים שייקים מפירות וירקות על בסיס יומיומי ,  לצורך אנרגיה ,  לניקוי הגוף ,  ולעיתים רק בשביל הפינוק .  הכנת השייקים היתה מהפעולות האהובות עלי ביותר ,  ובכל פעם שרמת האנרגיה של החבר'ה היתה יורדת ,  הייתי מכין תחילה מיץ מפירות הדר סחוטים וג'ינג'ר מגורד ,  להעלאה מיידית של אנרגיה .  בדרך כלל המיץ היה עושה את העבודה ,  אך כאשר היה צורך בחיזוק נוסף ,  הייתי שולף את נשק יום הדין :  שייק ירוק ,  שהוא פצצת כלורופיל שמנקה רעלים מהגוף ,  או שייק ירקות ,  שניהם מעניקים בוסט רציני של מרץ שהיה עוזר לעובדים לעבור את המשמרות הארוכות והמתישות .  
גם בבית ,  שייק הוא דרך מצוינת לצרוך ירקות ופירות ולקבל אנרגיה זמינה ,  כשאין כוח או זמן להכין אוכל אמיתי ,  מה שקורה רבות כשיש תינוק בבית .  פשוט זורקים כל מה שיש לבלנדר ומקבלים שייק שהוא ארוחה בפני עצמה .
 כשמארחים ,  שייק יכול להיות אחד ממסמרי הערב .  ניתן להכין שילובים שונים ,  ולהגיש בכוסות שוט או בכוסות גבוהות ,  תלוי בריכוז של השייק ,  ולהגיש עם מקלות סלרי או גזר .  הנה כמה המלצות לשייק לאירוח :  שייק בסגנון הודי :  מנגו ,  תמרים וחלב קוקוסשייק בסגנון צ'אי :  תה עם תבלינים  ( ג'ינג'ר ,  הל ,  קינמון ,  ציפורן )  ,  חלב סויה ,  קרחשייק בסגנון אסייתי :  אננס ,  ג'ינג'ר וחלב קוקוסשייק בסגנון קריבי :  אבוקדו ,  עגבניות ,  פלפל וטבסקושייק בסגנון ים תיכוני :  עגבניות ,  שום ,  בזיליקום ושמן זית
השייק הזה הוא בסיסי ביותר ,  אפשר ,  כמובן ,  להוסיף אילו פירות שרוצים ,  ולהחליף את המים בחלב סויה או חלב קוקוס .  
חומרים ל-2 כוסות:2 בננה2 תפוח עץ 12 תותים2 קיווי 6 תמרים15 אגוזי מלך  ( לא חובה אך מוסיף ) מים
אופן ההכנה:1 .  קולפים את הבננות ,  תפוח העץ והקיווי ,  מגלענים את התמרים .  קוצצים ,  מכניסים את כל הפירות לבלנדר ,  מוסיפים מים עד כדי 3/4 מגובה הפירות וטוחנים .  
2 .  ניתן גם להקפיא את השייק בתבניות ,  לתקוע מקלות ארטיק ,  וליצור שלגוני פירות טעימים .
 כשהסלט מיצה את עצמו אבל בכל זאת יש חשק לירקות ,  השייק הזה הוא פתרון מעולה .  משביע ומרענן .  
חומרים ל-2 כוסות :  1 עגבניה1 מלפפון1 פלפל1 קישוא1 שן שום1 לימון6 עלי בזיליקוםחופן עלי פטרוזיליהכף שמן זיתמלחפלפל
אופן ההכנה:1 .  חותכים את כל הירקות ,  סוחטים את הלימון ,  מכניסים הכל לבלנדר ,  עם העלים ,  השום ,  שמן הזית ,  המלח והפלפל .  
2 .  מוסיפים מים עד כדי 3/4 מגובה וטוחנים .  מגישים עם מקל סלרי .
 אני מאד אוהב קפה קר ,  אך קפאין עושה לי רע .  מה עושים ?  מורידים מהמדף את אבקת קפה הצמחים ,  מוסיפים כוס חלב סויה קר וכמה תמרים ומקבלים משקה קר ומרענן .  תוספת כדור גלידת וניל תהפוך את השייק לפינוק אמיתי .  
חומרים ל-2 כוסות:2 כוסות משקה סויה או כל משקה צמחי אחר ,  בטעם רגיל או וניל4 כפיות אבקת קפה צמחים  ( כמו קפה בלוטים ) 6 תמרים
אופן ההכנה:1 .  מגלענים את התמרים ,  מכניסים לבלנדר יעד עם הקפה והחלב ומערבבים .  
2 .  ניתן גם להקפיא את השייק בתבניות ,  לתקוע מקלות ארטיק ,  וליצור ארטיקים טעימים בטעם שמנת קפה .
 
שייק איט בייבי
אורן גולדפינגר צריך אנרגיה זמינה ,  בדיוק כשאין כוח להכין אוכל .  הפטנט שלו הוא שייק פירות וירקות ברגע

