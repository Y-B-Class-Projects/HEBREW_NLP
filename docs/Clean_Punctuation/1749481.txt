מ.ס אשדוד - בית"ר ירושלים :  טל וברוכיאן יורדים לספסל
מיני מהפכה בהרכב :  מלמיליאן ,  שביקש מהשניים לקחת אחריות במשך תקופה ארוכה ,  נואש ותירגל במקומם של פרננדז וחדד
החל מיום היווסדה של מ.ס אשדוד והצטרפותה לליגת העל היא קיימה חמישה משחקי בית נגד בית"ר כאשר היא ממוקמת מעל הירושלמים בטבלה .  מתוך החמישה הללו היא ניצחה בארבעה ואחד הסתיים בתיקו - 85% הצלחה וזה לא עניין של מה בכך .  בסך הכל השיגה עד עתה אשדוד חמישה ניצחונות בית על בית"ר ,  כאשר החמישי אינו כלול בקטגוריה שציינו והתרחש בעונת הדאבל של בית"ר ב-2008 .  מהרכב בית"ר באותו משחק נמצאים היום רק אבירם ברוכיאן ,  תומר בן יוסף וחן עזריאל ,  שיאיישו את ספסל הקבוצה מחר .  בשורות אשדוד שיחקו באותו המשחק כריסטיאן גונזלס וליאור ראובן ,  המשתייכים היום לבית"ר .  התוצאה השכיחה ב-32 המפגשים בין שתי הקבוצות היא 0:1 ,  כאשר כתשעה מהם  ( כמעט 30% )  הסתיימו בתוצאה הזו .
 מ.ס אשדוד :  
אחרי שהצליחה לחזור מקרית אליעזר עם נקודה ,  הקבוצה מעיר הנמל רוצה לחזור גם לנצח ,  דבר אותו לא עשתה מאז המחזור הראשון .  בחלוף כמה מחזורים ,  אשדוד כבר לא רחוקה מהמקום ממנו יורדים ליגה והמאמן ג'ון גרגורי אמר לשחקניו : " שיחקנו טוב בחיפה ,  אבל אנחנו חייבים לקחת נקודות בבית ,  גם בכוח ".  כזכור ,  המשחק מחר יתקיים ללא קהל ,  זכר לעונש שקיבלה הקבוצה בעקבות ארועי המשחק נגד הפועל באר שבע .  בחלק המקצועי יוסי שקל ,  שהצטיין בין הקורות בחיפה ,  ימשיך לקבל את הקרדיט בהרכב ודימיטאר מקרייב ישוב אליו אחרי שריצה עונש הרחקה .  
בית"ר ירושלים :
 אורי מלמיליאן תירגל באימון המסכם הרכב ללא עידן טל ואבירם ברוכיאן ,  כשאת מקומם במרכז המגרש תפסו דריו פרננדז ושי חדד .  מבחינתו של המאמן מדובר באמירה של ממש מאחר שטל וברוכיאן הם לא רק שני שחקנים בכירים ,  אלא השניים להם חזר ואמר מלמיליאן מפתיחת העונה  " אתם מובילים את הקבוצה ,  אני מצפה ממכם לקחת אחריות ". 
משמעות נוספת היא למעשה בכך שמלמיליאן מחזיר את האמון בדריו פרננדז ,  עליו הוא נלחם מאוד בקיץ והפעיל לחצים גדולים על היו"ר איציק קורנפיין להחתימו .  הארגנטינאי צפוי להמשיך את משחק גביע הטוטו מול הפועל באר שבע ולהיות בעל הבית במרכז השדה ,  האיש שהכל יעבור דרכו .  יחד עם זאת ,  השינוי הגדול הוא דווקא בשיבוצו שהוא שחקן הרבה יותר אגרסיבי ,  אך פחות התקפי מברוכיאן .  כבר מספר שבועות מדברים על המוטיבציה הגבוהה והיכולת הטובה שמפגין הקשר באימונים והעובדה כי הוא ראוי לחולצת ההרכב .  בעמדות המגינים ימשיכו לתפקד אבי ריקן וכריסטיאן אלברס ,  למרות שמלמיליאן התלבט ביומיים האחרונים ושקל את האפשרות לעשות שינויים בעמדות אלה .
 מ.ס אשדוד :  יוסי שקל
השוער שסומן כהבטחה גדולה בצעירותו עדיין לא הצליח לקבע את מעמדו כשוער ראשון בליגת העל .  ההופעה שלו בחיפה הראתה קמצוץ מהכישרון שלו וזיכתה אותו לפחות בשבוע נוסף בהרכב ,  ואם הוא ימשיך ביכולת הזו ,  אשדוד וההגנה הצעירה שלה יקבלו את הביטחון בחזרה .  
בית"ר ירושלים :  סטיבן כהן 
בדיוק כמו המקרה של עידן טל ופרננדז ,  היו בבית"ר מי שאמרו שאין מקום לסטיבן כהן ואבירם ברוכיאן באותו הרכב ,  ובכושרו הנוכחי של ברוכיאן היהודי-צרפתי זכאי להוביל את הקישור הקדמי של הקבוצה .  דריו פרננדז מקבל בעלות על מרכז השדה ,  אך בהיעדרו של ברוכיאן ,  כהן חייב להוכיח שהוא יכול להיות השחקן שיוביל את התקפת בית"ר ויפרה את עמית בן שושן ,  סמואל יבואה והמגינים לייצר מצבים מסוכנים ליד שער היריב .  אם זה יעבוד ,  מלמיליאן ייתן לו את המפתחות להמשך .  אם לא ,  אולי ברוכיאן יחזור להרכב במקומו ולא לידו .
 מ.ס אשדוד :  יוסי שקל ,  עופר ורטה ,  אפה אמברוז ,  מתן אוחיון ,  רחמים צ'קול ,  ניר ביטון ,  משה אוחיון ,  סטפן קינגווה ,  אמיר לביא ,  עידן שריקי ,  דימיטאר מקרייב
בית"ר ירושלים :  אריאל הרוש :  כריסטיאן אלברז ,  כריסטיאן גונזלס ,  משה מישאלוב ,  אבי ריקן :  דן איינבנדר ,  דריו פרננדז ,  שי חדד ,  סטיבן כהן ,  עמית בן שושן :  סמואל יבואה

מ.ס אשדוד - בית"ר ירושלים :  טל וברוכיאן יורדים לספסל
מיני מהפכה בהרכב :  מלמיליאן ,  שביקש מהשניים לקחת אחריות במשך תקופה ארוכה ,  נואש ותירגל במקומם של פרננדז וחדד

