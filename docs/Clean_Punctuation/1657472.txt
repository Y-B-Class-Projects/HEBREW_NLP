אנצ'לוטי : " מגיע לנו לזכות באליפות "
 מאמן צ'לסי משוכנע שהיכולת שהפגינו שחקניו לאורך העונה הופכת אותם לראויים לכתר : " השחקנים מאמינים שהם יכולים "
 כשהיא בפיגור נקודה ממנצ'סטר יונייטד ושפופה לאחר הדחתה מליגת האלופות על ידי אינטר האיטלקית ,  צ'לסי תתייצב היום  ( שבת ,  18:00 ,  שידור משולב בספורט2 )  לקרב מול השביעית בטבלה אסטון וילה .  אבל למרות העימות הקשה עם וילה ומצב הרוח במועדון ,  מאמן הכחולים קרלו אנצ'לוטי שופע אופטימיות . 
" אני חושב שמגיע לנו לזכות באליפות ",  צוטט האיטלקי  " בסאן ",   " צ'לסי לא זכתה בתואר הזה הרבה זמן ואנחנו חייבים לזכות בו .  השחקנים מאמינים שהם יכולים לזכות באליפות ,  כי הם הובילו את הטבלה במשך כמה חודשים ,  מהסיבה הזאת ,  אנחנו מאמינים ".  
" המשחק הקרוב חשוב מאוד ",  התייחס אנצ'לוטי לעימות עם אסטון וילה ,  כשהוא מודע לבעיות בסגל לאחר שריקרדו קרבאליו הצטרף בימים האחרונים למסדר הפצועים שכולל גם את אשלי קול ,  מיקאל אסיין ,  ברניסלב איבנוביץ' ,  וז'וזה בוסינגווה . " שיחקנו בעקביות ושמרנו על יציבות ",  אמר אנצ'לוטי , " היו לנו רגעים קשים אחרי ההפסד למנצ'סטר סיטי ,  והיה קשה להתאושש מהתקופה הזאת ,  ננסה לסגור את הפרק הזה מול וילה ".  בפעם האחרונה שהשתיים נפגשו ,  וילה ניצחה 1:2 בבירמינגהאם ,  והמשחק הערב למעשה יהווה סוג של מתאבן לקראת חצי גמר הגביע בין שתי הקבוצות ,  שייערך בחודש הבא .  אם צ'לסי חושבת שמגיע לה ,  זה בדיוק הזמן המתאים כדי להוכיח זאת .
 
אנצ'לוטי : " מגיע לנו לזכות באליפות "
 מאמן צ'לסי משוכנע שהיכולת שהפגינו שחקניו לאורך העונה הופכת אותם לראויים לכתר : " השחקנים מאמינים שהם יכולים "
 
