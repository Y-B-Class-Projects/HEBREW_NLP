המבחן של יוון :  תנסה לגייס 5-3 מיליארד יורו באמצעות הנפקת אג"ח ממשלתיות
ממשלת יוון מקווה לממן את הקיצוצים התקציביים וצעדי הצנע עליהם הכריזה בניסיון להקטין את גירעונותיה
ממשלת יוון תנסה לגייס 5-3 מיליארד יורו  ( 6.8-4 מיליארד דולר )  באמצעות הנפקת אג"ח ממשלתיות ל-10 שנים בשבוע הבא ,  במטרה לממן חבילת צנע חדשה בסך 2.5-2 מיליארד יורו  ( 3.4-2.7 מיליארד דולר )  על רקע חששות כי המדינה תיקלע לחדלות פירעון - כך דיווח היום  " וול סטריט ג'ורנל ". גורם המקורב לממשלת יוון אמר כי הממשלה התכוונה בתחילה לבצע את הנפקת האג"ח השבוע ,  אך נאלצה לדחות את ההנפקה בעקבות השביתה הכללית ביוון ואזהרתן של סוכנויות הדירוג s & p ומודי'ס לפיהן הן עשויות להוריד את דירוג האשראי של יוון כבר בחודש הבא.סוכנות דירוג האשראי מודי'ס הצטרפה הבוקר לעמיתתה s & p והודיעה כי היא עלולה להוריד את דירוג האשראי של יוון בתוך חודשים מספר אם המדינה לא תצליח לעמוד בהורדת הגירעון התקציבי .  s & p הזהירה אתמול כי ייתכן שתשוב ותוריד את דירוג האשראי של יוון כבר החודש ,  וכי ייתכן שההורדה תהיה בשתי דרגות ,  לרמת אג"ח זבל.אם יוון תצליח לעמוד במטרות התוכנית להקטנת הגירעון ,  עשויה מודי'ס לייצב את תחזית האשראי של יוון ולהותיר את הדירוג על a2 .  בחודש דצמבר הורידה מודי'ס את דירוג האשראי של יוון לרמה זו .  הדירוג הוא השישי בגובהו ,  והוא גבוה בשתי רמות מדירוג bbb+ שהעניקו ליוון s & p ופיץ' .  אם מודי'ס תוריד את דירוג האשראי לרמה זהה לשתי סוכנויות הדירוג האחרות ,  האג"ח של יוון לא יוכלו יותר לשמש פיקדון בבנק המרכזי של אירופה - דבר אשר יקשה על המדינה ללוות כספים .  הגירעון בתקציב של יוון הסתכם בשנת 2009 ב-12.7% מהתוצר המקומי הגולמי  ( gdp )  - השיעור הגבוה ביותר באיחוד האירופי ויותר מפי ארבעה מתקרה של 3% שקבע האיחוד .  ראש ממשלת יוון התחייב לצמצם את הגירעון ל-3% עד שנת 2012 ,  וקבע יעד של 8.7% לשנה הנוכחית .  החוב הלאומי של יוון מהווה 113% מהתוצר ,  ועורר חששות בקרב המשקיעים כי המדינה עלולה להגיע לחדלות פירעון

המבחן של יוון :  תנסה לגייס 5-3 מיליארד יורו באמצעות הנפקת אג"ח ממשלתיות
ממשלת יוון מקווה לממן את הקיצוצים התקציביים וצעדי הצנע עליהם הכריזה בניסיון להקטין את גירעונותיה

