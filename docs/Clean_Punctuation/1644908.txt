תקציר :  מכבי תל אביב ניצחה את בני השרון וזכתה בגביע המדינה
בני השרון היתה קרובה אבל מכבי תל אביב ניצחה לבסוף 70:77 וזכתה בגביע המדינה ה-37 בתולדותיה .  צפו בתקציר המשחק
באדיבות הערוץ הראשון
www.iba.org.il
עריכת וידאו :  דורון שטיין
בדיוק על משחק שכזה פינטזנו .  התוצאה הסופית בוודאי היתה ידועה מההתחלה :  אחרי תקופה של שלוש שנים ,  זכתה הערב  ( חמישי )  מכבי תל אביב בגביע המדינה בכדורסל .  אבל להבדיל מההערכות ,  זה לא הגיע בקלות והצהובים קיבלו פייט עצום מבני השרון הצנועה ,  שאף היתה קרובה לנצח ולזכות בגביע בעצמה .  אלא שבשניות הסיום חוסר הניסיון שלה פגע בה ,  מה שאיפשר לאלופה לצאת עם ניצחון 70:77 ,  ולהעניק לה את הגביע ה-37 בתולדותיה .  קבוצתו של דן שמיר נאלצת להסתפק בכבוד של הגעה לגמר ,  ומהמחמאות בסיום על הלחימה שהציגה .
 בפתיחת המשחק ,  היה נדמה כי הקבוצה הלא נכונה הגיעה אל הגמר .  שחקני בני השרון נראו כילדים לעומת יריביהם ברבע הראשון ,  קלעו רק שני סלי שדה ב-10 דקות ,  ואיפשרו לצהובים לעלות ליתרון דו ספרתי בשלב מוקדם מאוד .  אלא שאז שטף דן שמיר את שחקניו ,  ואלה החזירו בריצת 0:10 עם פתיחת הרבע השני בראשותו של אורי יצחקי ,  שצלף מחוץ לקשת ,  והחזיר את חבריו למשחק .  גרשון נהנה מתפוקה טובה של דייויד בלות'נטל ,  שהותיר את הצהובים מלפנים ,  ובסיום המחצית הוליכה האלופה ביתרון 5 .  
היכולת הטובה של יצחקי נמשכה גם בהמשך ,  ובני השרון כבר הגיעה עד פיגור נקודה בלבד ,  אבל אז זרק גרשון את הקפטן שלו ,  דרק שארפ ,  שלא ראה הרבה פרקט העונה ,  אבל הגארד הותיק החזיר בגדול עם שתי שלשות משמעותיות ,  שבכל פעם עצרו קאמבק של בני השרון .  לזכותם של שחקניו של שמיר ,  גם בדקות הרעות שלהן ,  הם לא ויתרו ,  והצליחו שוב לחזור קרוב קרוב ברבע האחרון ,  כשקלנסי החל להיות מופעל ,  ושלשה ענקית של סטיל קבעה פיגור נקודה בלבד ,  2 דקות לסיום .  אלא שאז הגיעו השניות האחרונות ,  וחוסר הניסיון של האורחים החל להיראות .  בחירת זריקות גרועה ,  הליכה עם הראש בקיר של בלצ'ר ברגע האמת ,  ונקודות של לאזמה מן העבר השני הבטיחו את הניצחון למכבי ,  אבל לא הורידו מערכה של בני השרון ,  שלפחות סידרה לאוהדי הכדורסל משחק תחרותי בסיום ,  ומעט דפיקות לב לאוהדי ושחקני מכבי ,  וגם זה בימינו ,  לא מעט .
 מכבי תל אביב פתחה עם אנדרו ויז'נייבסקי ,  רביב לימונד ,  אלן אנדרסון ,  גיא פניני ודיאור פישר .  בני השרון עלתה עם ארז כץ ,  בן רייס ,  קוקי בלצ'ר ,  אוגונה אוניקווה וסם קלנסי .
 שתי הקבוצות פתחו חלש מאוד את המשחק ,  אולי בגלל המעמד ,  והתקשו מאוד למצוא את הטבעת .  קלנסי שבר את הבצורת ועלה את בני השרון על הלוח ,  אבל פניני הגיב מן העבר השני עם שלשה גדולה .  בני השרון נראתה זוועה באותן דקות ,  הפציצה משלוש ללא הצלחה ,  איבדו אינספור כדורים ,  ואיפשרו לפניני ,  אנדרסון ואיידסון לעלות ליתרון 2:10 .  יצחקי בשלשה מטורפת קלע את סל השדה הראשון של הקבוצה ,  אבל קבוצתו לא שמרה כלל ,  ואנדרסון קבע 5:14 .  כץ מצא שלשה פנויה ופגע בה ,  אבל בלות'נטל שקיבל דקות ראשונות קלע 4 נקודות רצופות ,  וסל של ווז'נייבסקי עם הבאזר קבע 10:20 לזכות הצהובים בסיום הרבע הראשון .
 יצחקי פתח טוב את הרבע השני עם עוד שלשה ,  בלצ'ר הוסיף עוד אחת ,  ורוזפלד הדהים את ההיכל כשהשווה ל-20:20 .  גרשון לא לקח פסק זמן ,  ובמקום זאת הגיבה מכבי שוב עם בלות'נטל ,  שהפעם נעזר בצ'אק איידסון כדי להקפיץ את המארחים ליתרון 22:30 .  בני השרון לא נלחצה ,  הלכה אל שון ג'יימס בפנים ,  ונהנתה מעוד שלשה של יצחקי ,  השלישית עד לאותו רגע ,  וביחד עם נקודות של סטיל חזרה עד פיגור 32:31 .  מכבי נרדמה ואיפשרה לבני השרון זריקות פנויות ,  אבל 5 החטאות רצופות לשלוש באותה התקפה ,  מנעו זאת ממנה .  רייס עוד הצליח לקלוע במתפרצת ,  אבל שלשה של פניני עם הבאזר קבעה 33:38 למכבי במחצית .
 שון ג'יימס פתח נהדר את הרבע השלישי עם 4 נקודות רצופות ,  אבל פניני ענה עם שלשה שקבעה יתרון 6 לצהובים .  האורחים המשיכו ללכת פנימה אל ג'יימס ,  וזה החזיר אותם עד פיגור 46:45 .  או אז הכניס גרשון את דרק שארפ ,  הפעם לא בשניות הסיום ,  והקפטן ענה עם שלשה גדולה שהרחיקה את הצהובים .  שחקניו של שמיר ניסו שוב את הנקודות מבחוץ ,  אבל רצף של החטאות ועבירות לא מחוייבות סייעו לאלופה לקלוע בקלות מהקו ולעלות ליתרון 9 .  שארפ שוב צלף שלשה ,  אבל יצחקי במשחק גדול השיב ב-5 נקודות רצופות שלו ,  ופיגור 6 בלבד .  בלת'ונטל עם שלשה מטווח NBA העניש שוב ,  ומכבי ירדה ביתרון 56:63 בסיום השלישי .
 מכבי הלכה במהלך יפה אל פישר עם פתיחת הרבע האחרון והוא החזיר עם נקודות ,  אבל בני השרון סוף סוף הצליחה להפעיל את קלנסי ,  וזה קלע מבפנים ,  וסל ועבירה בלתי ספורטיבית עליו קירב את האורחים עד 65:62 .  פישר המשיך לאמלל את הגבוהים של בני השרון ,  אבל מכבי לא הצליחה לברוח ,  ו-4 דקות לסיום זה רק 69:65 .  רון סטיל ,  שהיה אנמי כל המשחק צלף שלשה ענקית ,  שהורידה לנקודה בלבד ,  2 דקות לסיום .  אלא שאז הגיעו שניות הסיום ,  שמיר לא הצליח לסדר לקבוצתו תרגיל מוצלח ,  קוקי בלצ'ר הלך עם הראש בקיר בפיגור נקודה ,  ומכבי הענישה בצד השני עם סל של לאזמה ,  שהבטיח עבור פיני גרשון גביע נוסף .
 קלעו למכבי תל אביב :  דייויד בלות'נטאל 14 ,  אלן אנדרסון 12 ו-3 חטיפות ,  אנדרו ויז'נייבסקי 11 ו-9 אסיסטים ,  גיא פניני 10 ,  סטפון לאזמה 9 ,  דיאור פישר  ( 12 ריבאונדים ו-4 חסימות )  ודרק שארפ 8 כ"א ,  צ'אק איידסון 5 .
 קלעו לבני השרון :  שון ג'יימס 20 ו-12 ריבאונדים ,  אורי יצחקי  ( 4 מ-8 ל-3 )  17 ,  סם קלנסי 10 ,  קוקי בלצ'ר ורון סטיל  ( 8 ריבאונדים )  7 כ"א ,  ארז כץ 5 ,  בן רייס ואייזיק רוזנפלד 2 כ"א .
 
תקציר :  מכבי תל אביב ניצחה את בני השרון וזכתה בגביע המדינה
בני השרון היתה קרובה אבל מכבי תל אביב ניצחה לבסוף 70:77 וזכתה בגביע המדינה ה-37 בתולדותיה .  צפו בתקציר המשחק

