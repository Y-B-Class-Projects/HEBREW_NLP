כתב ההגנה של מפצלי הדירות
פיצול דירה נולד מבצע כסף או מצורך חברתי ?  מדובר בעבירת בנייה ?  ואיך מתמודדים עם הפקחים ?  מפצלי הדירות משיבים לרודפיהם ואומרים :  הטענה שדירות מפוצלות יוצרות עומס היא  " קשקוש "
 תושבי הערים הגדולות מכירים כבר את הדירות המפוצלות ,  שנועדו להכניס יותר כסף לבעליהן .  משרד המשפטים מנסה למגר את התופעה ולהגדיל את הקנסות לכ-1,400 שקל ליום ,  סכום שעשוי להגיע למאות אלפי שקלים .  לדברי ד"ר ניסן שריפי ,  מומחה לתכנון ובנייה המייצג עשרות לקוחות שפיצלו דירות ,  מדובר באכיפה מסוכנת .  
הטענה המרכזית של משרד המשפטים ,  ועדות התכנון והרשויות המקומיות ,  היא כי פיצול דירה יוצר עומס רב על התשתיות בבניין וברחוב ,  גורם למטרד לשכנים ומאיץ את בלאי הבניין .  ואולם שריפי טוען כי מדובר ב"קשקוש מוחלט .  משפחה ברוכת ילדים גורמת עומס על התשתיות פי כמה מאשר שלושה סטודנטים המתגוררים בדירה מפוצלת ,  והרי אף אחד לא יכול למנוע מהמשפחה הזו לגור בדירה גדולה .  גובה הקנסות המצטבר למפצל דירה שאוב מעולם הדמיון ולא קשור לעולם המעשה .  מדובר בקנסות מופרזים לחלוטין ,  ללא כל פרופורציה . 
" כידוע ,  בערים הגדולות קיים מחסור חמור בדירות לזוגות צעירים ולסטודנטים ואחד הפתרונות הוא פיצול דירות .  ועדות התכנון ומשרד המשפטים צועקים חמס ,  אך התופעה הזו נולדה מצורך חברתי ,  מהיעדר דירות קטנות באזורי ביקוש ,  מגישה לקויה של תכנון דירות גדולות ועצירת התכנון במרכז בעקבות הנחיית ממשלה ,  שביקשה לעודד מעבר לפריפריה .  לא ייתכן שיקראו לצעירים לעבור לפריפריה מבלי שידאגו למקומות עבודה או צירי תחבורה ".   
" לא כל מה שנראה כדירה מפוצלת הוא אכן כך .  משרדנו ייצג בעלי דירות שהואשמו בכתבי אישום בגין פיצול דירתם ,  ובסופו של יום זוכו בבית המשפט ,  שקיבל את טענתנו כי הדירה לא פוצלה אלא נעשו בה שינויים פנימיים שאינם דורשים היתר בנייה ".   
" ראשית ,  רצוי לא להרגיז את השכנים - אלה הם המקור העיקרי ,  ולעתים גם היחיד ,  להיטפלותם של פקחי עירייה .  שנית ,  יש לבדוק אם תוכנית בניין העיר מאפשרת את הפיצול .  ישנם רחובות בתל אביב ,  בת ים ,  חולון ,  חיפה ,  נתניה ובשאר אזורי הביקוש שבהם אין מניעה לפצל דירה תמורת תשלום היטל השבחה לקופת העירייה .  יש גם ערים שבהן הפיצול מותר לפי תוכנית בניין עיר ללא כל דרישה להוצאת היתר ספציפי ,  כמו צפת העתיקה ובעיר העתיקה בירושלים ".   
" מומלץ לפנות לייעוץ מקצועי ,  ולומר לפקח שיתאם מועד אחר לביקור כי ברצונך להיוועץ עם עו"ד .  זו זכותך וכדאי לנצל אותה מוקדם ככל האפשר .  בינתיים רצוי לשמור על זכות השתיקה ובוודאי שלא לחתום על אף מסמך שינפיק לך הפקח ". 

כתב ההגנה של מפצלי הדירות
פיצול דירה נולד מבצע כסף או מצורך חברתי ?  מדובר בעבירת בנייה ?  ואיך מתמודדים עם הפקחים ?  מפצלי הדירות משיבים לרודפיהם ואומרים :  הטענה שדירות מפוצלות יוצרות עומס היא  " קשקוש "
 
