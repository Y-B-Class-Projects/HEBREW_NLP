אפריקה ישראל פירסמה אזהרת רווח
המשך עלילות לבייב :  בעקבות לחצי רשות ניירות ערך ,  פירסמה קבוצת אפריקה ישראל אזהרת רווח ,  בה היא מודיעה כי חברת אפי פיתוח תרשום ברבעון הרביעי של השנה מחיקה של 225 מיליון דולר
בעקבות לחצי רשות ניירות ערך ,  פירסמה לפנות בוקר קבוצת אפריקה ישראל אזהרת רווח ,  בה היא מודיעה כי חברת אפי פיתוח תרשום ברבעון הרביעי של השנה מחיקה של 225 מיליון דולר .  
רשות ניירות ערך ,  שעוד טרם פירסום כוונות החברה להסדר חוב ,  החלה בתהליך הבדיקות ,  שלחה לאחרונה צוות לבדוק חלק מנכסי אפריקה ישראל במזרח אירופה .  בין היתר בדקה הרשות את שווי הנכסים של חברת הבת אפי פיתוח במוסקבה ,  בעיקר פרויקט מוסקו סיטי ופרויקט טברסקיה .  
הממצאים של הבדיקה הניעו את החברה לערוך בדיקות נוספות שכתוצאה מהן עלתה המסכנה כי שווי הפרויקטים הללו ירד בהיקף מצטבר של כ-225 מיליון דולר .  ירידת הערך נבעה בעיקר מדחייה בלוחות הזמנים להשלמת הפרויקטים ,  שינויי שיעור ההיוון ,  שינוי בתחזית לגבי דמי השכירות הצפויים להתקבל ומהערכה מחדש של שיעור הרווח היזמי המשפיע ישירות על שווי הפרויקט .  
אפריקה כותבת כי  " מסתמן כי אפי פיתוח תציג בדו"חותיה הכספיים ליום 31 בדצמבר 2009 ,  הפסד נקי לרבעון הרביעי של שנת 2009 ,  בהיקף של 215 מיליון דולר ,  ולפיכך תסיים את את שנת 2009 ברווח או הפסד לא מהותיים ". 
בנוסף ,  פירסמה הלילה אפריקה ישראל תשקיף להנפקת זכויות בהיקף של 400 מיליון שקל .  גיוס זה הינו חלק מהסדר החוב שחתמה אפריקה עם בעלי איגרות החוב השונים ,  אך ההפסד הנוסף באפי פיתוח עשוי לגרום לבלעי החוב לדרוש תשלומים נוספים מאפריקה ישראל .  
בהתאם להסכם ,  ההקצאה של מניות אפי פיתוח שהובטחה לבעלי החוב מותנית בשווקי השוק ובהון של אפי פיתוח - וההפסד עליו מדווחת הבוקר החברה צפוי לפגוע משמעותית בהון של החברה .  
התשקיף שהחברה הגישה ,  באורך של לא פחות מ-1,050 עמודים ,  מגלה פרטים נוספים על מצבה של אפריקה ישראל ושל נכסיה השונים .  לדוגמא ,  בנכס בארה"ב ,  המכונה MARQUIS ,  בן יותר מ-300 דירות ,  מתברר כי מכירת הדירות מתקדמת מאוד לאט - ורק 18 עסקות הושלמו במלואם .  

אפריקה ישראל פירסמה אזהרת רווח
המשך עלילות לבייב :  בעקבות לחצי רשות ניירות ערך ,  פירסמה קבוצת אפריקה ישראל אזהרת רווח ,  בה היא מודיעה כי חברת אפי פיתוח תרשום ברבעון הרביעי של השנה מחיקה של 225 מיליון דולר

