משעל : " העמדה הישראלית בעסקה הססנית "
 ראש הלשכה המדינית של חמאס התייחס למשא ומתן לעסקת שליט ואמר כי  " העמדה הישראלית הססנית .  היא מתקדמת צעד אחד ונסוגה שניים ".  על הפיוס עם פתח : " אנחנו בשלבי הסיום "
  ( באדיבות הערוץ הראשון ) 
ראש הלשכה המדינית של חמאס ,  חאלד משעל ,  התייחס היום  ( ראשון )  במהלך ביקורו בערב הסעודית לעסקת שליט .  משעל אמר כי  " העמדה הישראלית הססנית .  היא מתקדמת צעד אחד ונסוגה שניים ".  הוא ציין כי  " אנחנו ממשיכים במשא ומתן עד אשר נשיג את מטרותינו בעסקה .  יש לנו זכות וחובה להביא לשחרור האסירים והאסירות במספר ובאיכות שאותם דרשנו מבתי הכלא של הכיבוש ". 
משעל ,  שנפגש עם בכירים סעודים ודן עימם בהסדרת חילוקי הדעות בין פתח וחמאס הצהיר עוד כי  " חמאס נמצא בשלבים האחרונים לפני השגת הפיוס עם פתח ".  משעל ציין כי  " עברנו כברת דרך רצינית על מנת להגיע לפיוס .  כעת אנו בשלבי הסיום ".  משעל ציין כי לחמאס יש הערות בנוגע למסמך הפיוס המצרי והבהיר כי  " כולנו מסכימים על כך שהחתימה תהיה בקהיר אולם הבעיה אינה במקום ,  אלא בהשלמת המסמך עליו נחתום כך שיתאים לדרישות הכלל ". 
בין היתר ,  נפגש משעל בביקורו עם שר החוץ הסעודי ,  סעוד אל-פייסל ,  שתקף את ישראל אתמול .  אל-פייסל אמר כי  " היעדרו של לחץ בינלאומי על ישראל גורם לה להתנהג כמו ילד מפונק ".  הוא הבהיר כי  " פתרון הבעיה הפלסטינית נעוץ בנסיגה ישראלית מהשטחים שנכבשו ב-67 ובכך שישראל תמלא אחר התחייבויותיה במסגרת תהליך השלום ". 

משעל : " העמדה הישראלית בעסקה הססנית "
 ראש הלשכה המדינית של חמאס התייחס למשא ומתן לעסקת שליט ואמר כי  " העמדה הישראלית הססנית .  היא מתקדמת צעד אחד ונסוגה שניים ".  על הפיוס עם פתח : " אנחנו בשלבי הסיום "
 
