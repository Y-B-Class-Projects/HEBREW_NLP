סמי בכר לא ישובץ בשבועיים הקרובים
איגוד השופטים בחר שלא לשבץ את בכר עד שיובהרו החקירות נגדו .  גם הנהלת היורוליג בחרה להשעותו מהמשחק הקרוב
החקירה המנוהלת כנגד שופט הכדורסל ,  סמי בכר ,  שנעצר ושוחרר בערבות מוקדם יותר השבוע ,  ממשיכה להסתעף והערב  ( שלישי )  הודיע יו"ר איגוד השופטים ,  ראובן וירובניק ליו"ר איגוד הכדורסל ,  שי שני ,  כי בכר לא ישובץ לשיפוט בליגה בשבועיים הקרובים ,  זאת עד תום החקירות נגדו .  עם זאת ,  הדגיש האיגוד כי : " על פי החומר והמידע המצוי כיום באיגוד הכדורסל ,  בין חקירתו של בכר בענייני מיסים לבין תפקודו כשופט באיגוד הכדורסל ,  אין דבר וחצי דבר ".  
מוקדם יותר היום ,  הוציאה הנהלת היורוליג הודעה רשמית לפיה שופט הכדורסל סמי בכר לא ישפוט במסגרת המפעל ביום חמישי .  כזכור ,  בכר אמור היה לשפוט את אחד המשחקים ביורוליג במחזור הקרוב  ( טרם פורסם באיזה משחק בדיוק מדובר )  ,  אך לאחר שהשופט נעצר אמש בישראל ונחקר על ידי רשויות המס המקומיות - ביורוליג החליטו לא לשבצו ביום חמישי .
" בעקבות המידע האחרון שהתפרסם השבוע בנוגע למצבו האישי של שופט הכדורסל הבינלאומי מר שמואל בכר ,  הנהלת היורוליג החליטה שלא לכלול אותו ברשימת השופטים השבוע ",  נמסר בהצהרה של הארגון .  ביורוליג מתעקשים כי אין מדובר בהשעיה ,  וכרגע מדובר אך ורק בשבוע הקרוב : " הערכה מחודשת לגבי מצבו תיעשה כשתפורסם ההחלטה בנושאו ". 
עדכון ראשון :  12:51

סמי בכר לא ישובץ בשבועיים הקרובים
איגוד השופטים בחר שלא לשבץ את בכר עד שיובהרו החקירות נגדו .  גם הנהלת היורוליג בחרה להשעותו מהמשחק הקרוב

