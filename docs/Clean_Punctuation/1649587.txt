נהג מונית ירה בפלסטינים שניסו לשדוד אותו
נהג מונית שהותקף באזור התעשייה בראש העין ,  הצליח לשלוף את אקדחו וירה בשני פלסטינים שלפי החשד ניסו לשדוד אותו .  אחד הנוסעים נפצע באורח קשה והאחר באורח קל .  גם הנהג נפגע באורח קל
שני פלסטינים השוהים באופן בלתי חוקי בישראל ,  נורו אמש  ( רביעי )  על ידי נהג מונית ,  לאחר שניסו לפי החשד לשדוד אותו בפארק סיבל באזור התעשייה של ראש העין .  כתוצאה מהירי נפצע אחד הפלסטינים באורח קשה ואחד באורח קל .  נהג המונית נפצע אף הוא ופונה במצב קל לקבלת טיפול .  סגן מפקד תחנת ראש העין ,  רב פקד משה  ( איקו )  שחר סיפר בראיון לגלי צה"ל כי  " בסביבות 23:30 התקבלה שיחה מנהג מונית ,  בן 60 ,  שסיפר ששני אנשים תקפו ושדדו אותו ,  אך הוא לא ידע לספר היכן הוא נמצא ". 
לאחר זמן קצר הצליחה המשטרה לאתר את נהג המונית באזור התעשייה בראש העין .  רפ"ק שחר הוסיף כי  " הנהג סיפר שהסיע שני צעירים מתל אביב לכיוון כפר קאסם .  כשהגיעו לאזור התעשייה ,  השניים תקפו אותו ובמהלך הקטטה שהתפתחה ביניהם ,  הצליח הנהג להוציא מתיקו אקדח ולירות בשניים .  הנהג סיפר לשוטרים כי הצעירים נמלטו ,  אולם הוא לא ידע אם פגע בהם ומה מצבם ". 
המשטרה פתחה בסריקות אחר שני התוקפים ולאחר זמן קצר הם אותרו במונית אחרת בה נסעו . " במונית מצאנו את שניהם כשהם סובלים מפגיעות ירי ,  אחד פצוע באורח קשה והשני באורח קל ",  סיפר שחר ,  שהוסיף כי על השניים נמצאו פריטים שקושרים אותם לשוד נהג המונית  כסף מזומן ותעודת הזיהוי של הנהג .  
השניים פונו על ידי מד"א לבית החולים בילינסון .  לדברי המשטרה ,  הפצוע שנפגע באורח קל קשר עצמו לאירוע .  רפ"ק שחר סיפר שנהג המונית אמנם הוגדר כפצוע באורח קל ,  אולם הוא היה מבוהל ותשוש . 
" קיבלנו קריאה על נהג מונית שהותקף בתוך רכבו ,  סמוך לפארק סיבל בראש העין ",  סיפר לוואלה !  חדשות זכי הלר ,  הדובר המבצעי של מד"א . " צוות טיפול נמרץ של מרחב ירקון שהגיע למקום מצא את נהג המונית ,  כשהוא חבול בכל חלקי גופו .  הוא טופל בידי הצוות ,  פונה במצב קל לבית החולים בילינסון בפתח תקווה ".   
" מאוחר יותר ",  סיפר הלר , " התקבלה קריאה נוספת על שני פצועים במהלך קטטה .  צוות נוסף ממרחב ירקון שוגר למקום ,  הם מצאו שני פצועי ירי ולאחר טיפול ,  פונו לבית החולים בלינסון אחד קשה ואחד במצב קל ".  הלר סיפר שהצעיר שנפצע קשה נפגע מירי בבטנו ובגפיו ואילו חברו נפגע מיריות בגפיו .
 
נהג מונית ירה בפלסטינים שניסו לשדוד אותו
נהג מונית שהותקף באזור התעשייה בראש העין ,  הצליח לשלוף את אקדחו וירה בשני פלסטינים שלפי החשד ניסו לשדוד אותו .  אחד הנוסעים נפצע באורח קשה והאחר באורח קל .  גם הנהג נפגע באורח קל

