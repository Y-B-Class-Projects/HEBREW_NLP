סקר כוח אדם לשנת 2009
מספר המועסקים גדל בשנת 2009 באלפים בודדים בלבד .  מספר הנשים המועסקות עלה בעוד מספר הגברים המועסקים ירד .  הנה כמה נתונים מסקר הלמ"ס
סקר כוח אדם הוא המקור העיקרי למידע על כוח העבודה בישראל והוא נערך באופן שוטף ע"י הלמ"ס .
 בשנים האחרונות נחקרים בכל שלושה חודשים כ-22,000 איש בגילים 15 ומעלה .  אוכלוסיית הסקר כוללת את התושבים הקבועים של מדינת ישראל ,  כמו גם תיירים ותושבים ארעיים השוהים בארץ יותר משנה ברציפות .  הסקר עוקב אחר ההתפתחות בכוח העבודה בישראל ,  גודלו ותכונותיו ,  היקף האבטלה ועוד .
 מספר המשתתפים בכוח העבודה האזרחי עלה בשנת 2009 ב-2.0% לעומת השנה הקודמת והגיע ל- 3.015 מיליון נפש .
 אחוז הנשים בכוח העבודה האזרחי עלה מ-51.3% בשנת 2008 ל-51.9% בשנת 2009 ,  ואחוז הגברים בכוח העבודה האזרחי ירד מ-62.0% בשנת 2008 ל-61.6% בשנת 2009 .  הפער באחוז ההשתתפות בכוח העבודה בין גברים לנשים הולך ומצטמצם לאורך השנים ,  מ- 17.2 נקודות אחוז בשנת 1995 ל-9.7 נקודות אחוז בשנת 2009 .
 שיעור התעסוקה  ( המוגדר כאחוז המועסקים מכלל האוכלוסייה )  בקרב בני 15 ומעלה ירד בשנת 2009 והגיע ל-52.3%  ( בהשוואה ל-53.1% בשנת 2008 )  .  שיעור התעסוקה בקרב הגברים ירד ל-56.9%  ( בהשוואה ל-58.4% בשנת 2008 )  .  שיעור התעסוקה בקרב הנשים היה 48.0%  ( בדומה לשנת 2008 )  .  בקרב בני 25-64 ירד שיעור התעסוקה ל-69.9% בשנת 2009 בהשוואה ל-71.0% בשנת 2008  ( 75.6% בקרב הגברים ו-64.2% בקרב הנשים ) 
מספר המועסקים גדל בשנת 2009 בכ-9 אלף בלבד והגיע ל-2.786 מיליון נפש  עלייה של 0.3% בלבד לעומת 2008 .  זאת ,  לאחר עלייה של 3.5% ב-2008 לעומת שנת 2007 .  מספר הנשים המועסקות גדל בכ-21 אלף  ( עלייה של 1.7% לעומת שנת 2008 )  ,  ואילו מספר הגברים המועסקים ירד בכ-12 אלף  ( ירידה של 0.8% לעומת שנת 2008 )  .  
במספרם של המועסקים בעבודה מלאה  ( 35 שעות ויותר )  בשבוע הקובע הייתה עלייה של 1.1%  ( תוספת של כ-20 אלף מועסקים )  ,  ואולם במספרם של המועסקים בעבודה מלאה בדרך כלל הייתה ירידה של 0.6%  ( ירידה של כ-13 אלף מועסקים )  .  
במספרם של המועסקים חלקית  ( פחות מ-35 שעות )  בשבוע הקובע הייתה ירידה של 0.1%  ( ירידה של כאלף מועסקים )  ואולם במספר המועסקים חלקית בדרך כלל הייתה עלייה של 3.4%  ( תוספת של כ-22 אלף מועסקים )  .  
מספר הבלתי מועסקים עלה בשנת 2009 בכ-49 אלף והגיע לכ-230 אלף  עלייה של 27.2% לעומת שנת 2008 ;  זאת ,  לאחר ירידה של 14.8% ב-2008 בהשוואה לשנת 2007 .  אחוז הבלתי מועסקים הגיע ב-2009 ל-7.6% ,  בהשוואה ל-6.1% בשנה הקודמת .  אחוז הגברים הבלתי מועסקים עלה מ-5.7% ל-7.6% ,  ואחוז הנשים הבלתי מועסקות עלה מ-6.5% ל-7.6% .
 העלייה הגדולה ביותר במספר המועסקים הייתה בקרב עובדים בלתי מקצועיים  תוספת של כ-14 אלף מועסקים ומספרם הגיע לכ-213 אלף בשנת 2009 .  תוספת של כ-11 אלף מועסקים הייתה בקרב בעלי מקצועות חופשיים וטכניים ומספרם הגיע ל-433 אלף בשנת 2009 .  תוספת של כ-6 אלף מועסקים הייתה בקרב עובדי פקידות ושל כ-5 אלף בקרב סוכנים ,  עובדי מכירות ועובדי שירותים ומספרם הגיע בהתאמה לכ-450 אלף ולכ-570 אלף בשנת 2009 .  
הירידה הגדולה ביותר של כ-28 אלף מועסקים הייתה בקרב עובדים מקצועיים בתעשייה ,  בבנוי ועובדים מקצועיים אחרים ומספרם הגיע לכ-468 אלף בשנת 2009 .  נרשמה ירידה של כ-6 אלף מועסקים גם בקרב המנהלים ומספרם הגיע לכ-182 אלף בשנת 2009 .
 מספר המועסקים בתחום ההייטק עלה בשנים האחרונות מ-197 אלף בשנת 2004 לכ-260 אלף בשנת 2008 וירד בשנת 2009 לכ-248 אלף בדומה למספרם בשנת 2007 .  הירידה הייתה בענפי התעשייה בתחום ההייטק מ-117.1 אלף מועסקים בשנת 2008 ל-102.9 אלף מועסקים בשנת 2009 ,  ואילו בענפי שירותים בתחום ההייטק עלה מספר המועסקים מ-142.4 אלף ל-145.5 אלף .  חלקם של המועסקים בתחום ההייטק מכלל המועסקים הגיע ל-8.9% בשנת 2009 .  
מספר הגברים המועסקים בתחום ההייטק ירד מ-171.2 אלף בשנת 2008 ל-159.9 אלף בשנת 2009 ואילו מספר הנשים המועסקות בתחום ההייטק הגיע לכ-89 אלף בשנת 2009  ( בדומה לשנת 2008 )  .
 
סקר כוח אדם לשנת 2009
מספר המועסקים גדל בשנת 2009 באלפים בודדים בלבד .  מספר הנשים המועסקות עלה בעוד מספר הגברים המועסקים ירד .  הנה כמה נתונים מסקר הלמ"ס

