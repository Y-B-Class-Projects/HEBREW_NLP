בני יהודה - הפועל ר"ג :  המשחק יערך כמתוכנן
הזהובים הסדירו הבוקר את חובם מול חברת  " היכלי הספורט ".  אפק ואמסיס יפתחו במקום זנדברג ובלדוט  ( 19:30 ) 
משחקה של בני יהודה הערב  ( ראשון )  נגד הפועל רמת גן ,  ייערך כמתוכנן בשעה 19:30 באיצטדיון בלומפילד וזאת לאחר שסודר עניין החוב הכספי של המועדון לחברת  " היכלי הספורט ".  הנהלת בני יהודה העבירה הבוקר סכום של 450 אלף שקלים לידיו של פרצלינה ,  ובכך סגרה את חובה בעבור השימוש באצטדיון בלומפילד לעונה זו .  כזכור אמש הודיע מנכ"ל היכלי הספורט ניר פרצלינה כי בלומפילד לא יעמוד עוד לרשותם של הזהובים עד אשר לא יוסדר החוב הכספי ודמי השכירות בגין השימוש במגרש בעונה זו .  כעת משהוסדר החוב ,  יערך המשחק כמו גם יתר משחקיה הביתיים של הקבוצה בבלומפילד .
 על פי התרגולים הטקטיים אתמול ,  נראה כי המאמן גיא לוזון מתכוון לערוך שני שינויים בהרכב הפותח ,  כאשר עומרי אפק וג'ורג' אמסיס ,  שנכנסו כמחליפים בנצחון 0:3 על הפועל רעננה במחזור הקודם ,  ימשיכו לקבל אשראי וייפתחו הפעם בהרכב על חשבונם של מיכאל זנדברג ואסי בלדוט שיסופסלו .  מהראן ראדי ,  שכבש שני שערים בשלושת המשחקים האחרונים ,  יפתח לצידו של סיניסה ליניץ' בקישור האחורי .  לוזון ייחסר את הקשר לירוי צעירי שסובל ממתיחה חזקה בשריר הירך האחורי ואת חסן אבו זייד שהחלים משבר באפו ,  אבל שיחק היום 90 דקות במדי קבוצת הנוער במשחקה נגד הפועל הרצליה .
 באסיפת הוידאו שנערכה היום צפו השחקנים בקטעים ערוכים מהניצחון על רעננה .  היו"ר חזי מגן קיים שיחה עם שחקניו וביקש מהם לבוא מרוכזים ולא להקל ראש ביריבה מהתחתית .  מגן גם ביקש מהשחקנים לשחק חזק ואגרסיבי כבר מפתיחת המשחק ולא להמתין למחצית השנייה ,  כפי שקרה לדבריו במשחקים האחרונים .
 הרכב משוער :  דלה איינוגבה ,  עוז ראלי ,  איבן גארידו ,  דין מורי ,  כפיר אדרי ,  מהראן ראדי ,  סיניסה ליניץ' ,  עומרי אפק ,  ג'ורג' אמסיס ,  פדרו גלבאן ,  אלירן עטר
הפועל רמת גן סיימה היום את הכנותיה לקראת משחק החוץ מחר נגד בני יהודה בבלומפילד .  ברמת גן אהבו מאוד את הפסדיהן של כל שלוש הקבוצות שמדורגות מתחת ובקבוצה יודעים שנצחון ואפילו תיקו מחר ,  יגדילו עוד יותר את הפער של הקבוצה מהאיזור המסוכן של הקו האדום .
 המאמן יובל נעים כבר התרגל להתמודד העונה עם חוסרים ופציעות וגם מחר הוא לא יהנה מסגל מלא ,  כאשר הוא יחסר את הקשר הברזילאי אנדראה קלדיירה ,  שסובל מקרע קטן בשרירי הירך האחורי ונצטווה לנוח גם במהלך השבוע הקרוב .  הברזילאי קיבל השבוע זריקה מיוחדת שאמורה לזרז את הליך ההחלמה ובצוות הרפואי מעריכים שבתוך שבוע הוא צפוי לחזור לאימונים מלאים .  בנוסף לקלדיירה יעדרו גם הבלם הצ'כי פאבל פרגל שטרם החלים מהפציעה בברך וכן אסי דומב ,  שלא מצליח להתגבר על פציעה טורדנית בגיד האכילס .
 בהגנה לא צפוי כל שינוי כאשר אלי לוי וגולן חרמון ימשיכו לשחק בעמדות הבלמים .  חרמון לא כשיר לחלוטין וסוחב פציעה בשריר הירך האחורי ,  אבל כבר התבטא השבוע כי אינו מתכוון להחמיץ את המשחק .  מי שיחזור לסגל לאחר היעדרות בת שבוע ואף יפתח בהרכב הוא הקשר שי חדד ,  שסיים לרצות הרחקה בגין צהובים .  חדד יפתח בקישור האחורי לצידו של קרלוס צ'קאנה .  בחלק הקדמי מתלבט המאמן נעים בין עמית אוחנה למור גולן ונראה שלאחרון סיכויים טובים יותר לפתוח .  
הרכב משוער :  רפי כהן ,  קובי מוסא ,  אלי לוי ,  גולן חרמון ,  בני חדד ,  שי חדד ,  קרלוס צ'קאנה ,  מור גולן  ( עמית אוחנה )  ,  עומר בוקסנבוים ,  ג'ורג' דאטורו ,  סרג' איילי .
 
בני יהודה - הפועל ר"ג :  המשחק יערך כמתוכנן
הזהובים הסדירו הבוקר את חובם מול חברת  " היכלי הספורט ".  אפק ואמסיס יפתחו במקום זנדברג ובלדוט  ( 19:30 ) 

