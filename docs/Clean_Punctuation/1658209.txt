הפסקת הפעילות בלאס וגאס צמצמה לעטיה גרופ את ההפסד ב-2009 ל-3 מ' ש'
בדירקטוריון החברה יושבת מורן אטיאס ;  דמי ניהול לבעלי העניין שלה - 960 אלף שקל
עטיה גרופ ,  הנשלטת על ידי האחים יוסי ושלום עטיה ,  ובדירקטוריון שלה יושבת הדוגמנית והשחקנית מורן אטיאס שהינה אחיינית של שני בעלי השליטה' פרסמה את דו"חותיה לשנת 2009 .  בשנה ,  עמד הפסדה התפעולי של החברה על 3.9 מיליון שקל ,  לעומת הפסד תפעולי של 8.1 מיליון שקל ב-2008 .  סך הפסדה של החברה ב-2009 הצטמצם ל-3 מיליון שקל לעומת הפסד של 20.8 מיליון שקל בשנה שקדמה לה .  עיקר הפער נובע מהפסד של 11.4 מיליון שקל שרשמה החברה ב-2008 בגין פעילות שהופסקה בפרוייקט בארה"ב.בשבוע שעבר דיווחה החברה כי היא בוחנת כניסה לתחום האנרגיה הסולארית עם בית השקעות ישראלי וחברה זרה .  ל-themarker נודע כי מדובר בחברת הפיננסים קוקרמן קונסולטינג ובחברה אמריקאית ספרדית הנקראת סול-פוקוס ועוסקת בפרויקטים בתחום ה-cpv - המרת קרינת שמש רגילה לאנרגיה חשמלית.לחברה תזרים שלילי של 6.2 מיליון שקל של מזומנים שנבעו מפעילות שוטפת ,  לעומת תזרים שלילי של 11.2 מיליון שקל בשנה הקודמת .  בסך הכל ,  הצטמצמה קופתה ב-5.1 מיליון שקל ב-2009 וכעת היא עומדת על 1.55 מיליון שקל.החברה ייצרה בעברה מוצרי פלסטיק ,  עד שנקלעה לקשיים והפסיקה את פעילותה העסקית .  מ-2007 ,  לאחר הסדר הנושים ומכירת השליטה בחברה ,  עוסקת עטיה גרופ בתחום היזמות בנדל"ן בארה"ב ובקרואטיה .  נכון לסוף 2009 ,  פועלת החברה בבניה למגורים בקרואטיה ,  כאשר פעילותה ללאס וגאס שבארה"ב הופסקה.בינואר קיבלה החברה התראה מהבורסה כי אינה עומדת בכלליה ,  וכי אם לא תגדיל את שווי אחזקות הציבור בה למעל 5 מיליון שקל עד יוני 2010 ,  תועבר לרשימת השימור הבורסאית ,  כצעד אחרון לפני מחיקתה מהמסחר .  שווי החזקות הציבור במניות החברה הוא 2.2 מיליון שקל.ב-2009 שילמה החברה לשני הדירקטורים החיצוניים שלה סך כולל של 18 אלף שקל ,  960 אלף שקל דמי ניהול לבעלי עניין ,  ודמי ניהול לשני נושאי משרה בכירה  ( מבקר הפנים וסמנכ"ל הכספים )  של 322 אלף שקל .  בתקופת הדוח רכשה החברה פוליסת ביטוח לנושאי משרה בכירה ב-25 אלף שקל.מניות עטיה גרופ מזנקות כ-17% ;  בוחנת כניסה לתחום האנרגיה הסולארית עם חברת הפיננסים קוקרמן 

הפסקת הפעילות בלאס וגאס צמצמה לעטיה גרופ את ההפסד ב-2009 ל-3 מ' ש'
בדירקטוריון החברה יושבת מורן אטיאס ;  דמי ניהול לבעלי העניין שלה - 960 אלף שקל

