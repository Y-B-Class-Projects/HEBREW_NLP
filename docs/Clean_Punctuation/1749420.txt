הצעת חוק :  ייאסר שימוש בידוענים בפרסומות לאלכוהול - ועל הבקבוקים תופיע אזהרה 
לפי ההצעה ,  על האריזות של משקאות אלכוהוליים תוטבע אזהרה דומה לזו שמופיעה על חפיסות סיגריות .  לפי נתוני מרכז המחקר והמידע של הכנסת ,  50%-60% מבני הנוער בישראל צורכים אלכוהול
 >  >  על האריזות של משקאות אלכוהוליים תוטבע אזהרה בדומה לאזהרה המוטבעת על חפיסות סיגריות - כך עולה מהצעת חוק שהגישה קבוצת חברי כנסת בראשות ח"כ דני דנון  ( הליכוד )  ,  שתידון ביום ראשון בוועדת השרים לענייני חקיקה .  כמו כן ,  ייאסר פרסום של משקאות אלכוהול על ידי שחקנים ,  אמנים ואישים מפורסמים ,  וכן ייאסר פרסומו על ידי לובשי בגדי ספורט או בגדי ים .  נוסח האזהרה המופיע בהצעת החוק הוא : " משרד הבריאות מזהיר :  שתיית משקאות אלכוהוליים פוגעת במיומנויות הנהיגה ובהפעלת מכונות ועלולה להזיק לבריאות .  מומלץ לנשים בהריון לא לשתות משקאות משכרים ,  עקב סיכון למומים מולדים בעובר ".  לפי ההצעה ,  המלה אזהרה תודגש בקו תחתון .  נוסח זה דומה מאוד לנוסח האזהרה המופיע על פי חוק על בקבוקי משקה בארה"ב .  בכמה ממדינות העולם נהוגה הדפסת אזהרות על בקבוקים של משקאות חריפים - בין אם כחובה חוקית ובין אם באופן וולונטרי .  הצעת החוק גם קובעת כי בכל פרסומת למוצרי אלכוהול ייכללו הפרטים הבאים :  המשקה האלכוהולי ,  סימונו ושמו המסחרי ,  שם היצרן וסימונו המסחרי ,  צורת המוצר ומקום מכירתו .  דנון הסביר כי  " מטרתה של הצעת החוק היא להילחם במגיפת צריכת אלכוהול על ידי ילדים ובני נוער ,  בדומה להגבלות המוטלות על פרסום טבק וסיגריות ".  לפי נתוני מרכז המחקר והמידע של הכנסת ,  50%-60% מכלל בני הנוער  ( בגיל 11-18 )  צורכים אלכוהול ,  והגיל שבו מתחילים בני נוער לשתות משקאות אלכוהוליים יורד והולך .  19% מהבנים ו-8% מהבנות בגיל 11 דיווחו כי הם שותים משקאות אלכוהולים לפחות פעם בשבוע .  נתון זה מדרג את ישראל במקום השני באירופה  ( אחרי אוקראינה )  .  משווקי האלכוהול בישראל לא התלהבו מנוסח הצעת החוק .  אריאל אפשטיין ,  הבעלים של חברת הכרם ,  אמר : " אנחנו בעד אזהרה סבירה או חוקים שימנעו שימוש מזיק באלכוהול ,  אבל להגיע לממדים כמעט מגוכחים כמו הצעת חוק זו ,  שלפיה אסור יהיה לפרסם אלכוהול על ידי לובשי בגדי ים ,  זה מוגזם .  אין לי התנגדות לכך שתהיה אזהרה בגודל סביר ,  אך הכל במידה ובאופן הגיוני ".  הכרם עוסקת ביבוא ,  שיווק והפצה של משקאות אלכוהוליים ויינות ,  ועם מותגיה נמנים אבסולוט ,  ג'יימסון ,  שיבאס ,  קמפרי ,  גלנפידיך וריקאר .  יואש בן אליעזר ,  משנה למנכ"ל חברת טמפו ,  המשווקת את גולדסטאר ,  הייניקן ואת מותגי פרנו ריקאר ,  אמר כי ההשוואה בין סיגריות לאלכוהול היא עוול .  לדבריו , " מחקרים רפואיים מוכיחים ואף ממליצים על צריכה מתונה של אלכוהול כדבר הטוב לבריאות .  לערוך השוואה חותכת בין בירה לסיגריות זה לא הוגן ומטעה ".  בן אליעזר הוסיף כי  " בכל מקרה ,  ענף הבירה בהתאחדות התעשיינים יוזם מהלך עצמאי שמטרתו פרסום ושיווק אחראיים של בירה ".  לדבריו , " חברות האלכוהול העולמיות מפעילות מנגננונים של רגולציה עצמית ומחייבות את הספקים המקומיים שלהם באותם מנגנונים ". 

הצעת חוק :  ייאסר שימוש בידוענים בפרסומות לאלכוהול - ועל הבקבוקים תופיע אזהרה 
לפי ההצעה ,  על האריזות של משקאות אלכוהוליים תוטבע אזהרה דומה לזו שמופיעה על חפיסות סיגריות .  לפי נתוני מרכז המחקר והמידע של הכנסת ,  50%-60% מבני הנוער בישראל צורכים אלכוהול

