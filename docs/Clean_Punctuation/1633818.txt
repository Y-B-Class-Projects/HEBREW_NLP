תושב חוזר - מקורב למיליונר טדי שגיא : " הוא לא נלהב לחזור לישראל "
 שגיא ,  מיליונר נסתר ,  האקס של בר רפאלי ובעליה של חברת ההימורים המקוונים פלייטק ,  אמור לחתום בקרוב על הסכם מס שיאפשר את חזרתו לישראל ■ לחיצת יד היסטורית :  שטטיניץ ומשרד האוצר הגיעו לביקור עבודה בבנק ישראל ■ אמנון רפאל ,  ד"ר ועו"ד מוסיף עוד טייטל לשמ 
" החזרה לישראל של טדי שגיא היא ברמת הכוונות .  אני לא יודע אם הוא יחזור .  גם אם תשאל אותו ,  הוא לא יידע להגיד .  לדעתי ,  הוא בודק אופציות ולא נלהב מדי מהאפשרות לחזור לישראל "  - כך אמר אמש מקורב לבעלים של חברת התוכנה פלייטק ,  טדי שגיא ,  שעומד לחתום על הסכם מס שיסדיר את חזרתו לישראל.מקור ברשות המסים אמר כי שגיא ,  באמצעות בא כוחו עו"ד ירון שידלו ,  יחתום בקרוב עם הרשות על הסכם מס שיכמת את שוויה של פלייטק ויאפשר לו לשוב לישראל .  המס שישלם שגיא אמור לשקף חלק מעליית הערך של פלייטק לאחר עזיבתו את ישראל והנפקת החברה בבריטניה .  לא ברור כמה כסף יעביר שגיא לרשות בהסדר ,  אך הוא אמור ליהנות ממעמד של תושב חוזר לאחר שהוסכם כי שהה לפחות חמש שנים מחוץ לישראל.שגיא ,  38 ,  המתגורר לסירוגין בלונדון ובתל אביב ,  נחשב כיום לאחד הישראלים הנזילים ביותר .  היקף הונו אינו ידוע ,  וההערכות לגביו נעות בין מאות מיליוני דולרים למיליארדי דולרים .  המשבר הכלכלי פגע בשגיא באורח קל יחסית ,  ובשל כך הוא מתרוצץ ברחבי העולם ומחפש השקעות נוספות - בעיקר בתחום הנדל"ן .  שגיא עשה את עיקר הונו בזכות חברת פלייטק ,  העוסקת בפיתוח תוכנות לשוק ההימורים המקוון .  החברה הונפקה לפני כמה שנים בלונדון ונסחרת כיום לפי שווי של כמיליארד ליש"ט .  לשגיא כ-41.2% ממניותיה .  מרבית עסקיו של שגיא הם פרטיים ,  אך יש לו גם אחזקות ציבוריות - ובהן חברת הנדל"ן מירלנד שמרכזת את פעילותה של קבוצת פישמן ברוסיה וחברת הנדל"ן אטלס נכסים של רוני יצחקי ,  רפי ברבר וליוורמור של נועם לניר .  שגיא השקיע גם בחברות טכנולוגיה ובנדל"ן - בין השאר יש ברשותו שתי קומות במגדל הפלטינום ברחוב הארבעה בתל אביב ובניין משרדים במתחם הבורסה ברמת גן .  עד לאחרונה הקפיד שגיא להישאר הרחק מאור הזרקורים ,  אך לפני כמה חודשים החל להגביר את נוכחותו באירועים עסקיים ונראה יותר ויותר עם הדוגמנית בר רפאלי ,  שממנה נפרד לאחרונה .  שגיא ורשות המסים סירבו להגיב לדברים .
 
תושב חוזר - מקורב למיליונר טדי שגיא : " הוא לא נלהב לחזור לישראל "
 שגיא ,  מיליונר נסתר ,  האקס של בר רפאלי ובעליה של חברת ההימורים המקוונים פלייטק ,  אמור לחתום בקרוב על הסכם מס שיאפשר את חזרתו לישראל ■ לחיצת יד היסטורית :  שטטיניץ ומשרד האוצר הגיעו לביקור עבודה בבנק ישראל ■ אמנון רפאל ,  ד"ר ועו"ד מוסיף עוד טייטל לשמ

