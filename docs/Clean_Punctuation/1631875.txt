חלום הבלהות של מנצ'סטר יונייטד
מסמך שנכתב על ידי הבעלים של היונייטד עבור משקיעים פוטנציאליים חושף את הפחדים של הנהלת הקבוצה :  פרישת פרגי ,  תקנות אופ"א ,  העלייה של סיטי והטרור העולמי 
" טיימס "  מפרסם היום  ( רביעי )  תמלול של מסמך של 322 עמודים שנכתב על ידי הבעלים של מנצ'סטר יונייטד עבור משקיעים פוטנציאליים ,  שמפרט את הערכותיהם הכלכליות ואת ציפיותיהם לעתיד ,  וחושף את כל הפחדים והחששות בצמרת של אחת הקבוצות הגדולות בכדורגל העולמי .
 המסמך מפרט על העוצמה הכלכלית של המועדון ,  המוערך ב-500 מיליון ליש"ט ,  אך גם על החשש מהנפילה הצפויה עם פרישתו של אלכס פרגוסון ועם עלייתן של יריבותיה של היונייטד בפרמיירליג .  
במסמך כתוב כי  " היכולת שלנו למשוך את מיטב השחקנים בעולם תלויה מאוד במספר חברי הנהלה ,  ובמיוחד במנג'ר שלנו ,  אלכס פרגוסון .  הדברים האלה קריטיים בהצלחת הקבוצה ,  ולכן קריטיים ביציבות הכלכלית שלנו .  לא כל יורש למנג'ר שלנו יוכל להיות מצליח כמוהו ,  והידרדרות ביכולת של הקבוצה ובביצועיה עלולים לפגוע באפשרות שלנו להביא שחקנים ומאמנים טובים ". 
במסמך מובע גם החשש מהתוכניות של אופ"א לשנות את מדיניותה לגבי קבוצות שאינן מאוזנות כלכלית .  יונייטד עלולה להיכלל בקטגוריה הזו ,  מאחר שחובותיה מוערכים במאות מילוני ליש"ט .  במסמך נכתב : " אופ"א הציעה הגבלות על קבוצות שמשתתפות במפעלים האירופיים .  יש פה סיכון גדול ,  מאחר שמדיניות ה'פייר פליי' תגביל את היכולת שלנו לצרף שחקנים בכירים ותפגע ביכולת של הקבוצה ". 
כמו כן ,  במסמך מספרת ההנהלה על החשש ביונייטד מעליית היריבות שלה ,  כמו מנצ'סטר סיטי וצ'לסי באנגליה ,  וכמובן גם ברצלונה וריאל מדריד בספרד .  על פי המסמך : " קבוצות ומועדונים אחרים משקיעים סכומי כסף נכבדים ברכישת שחקנים ובמשכורותיהם .  התחרות גרמה גם להעלאת המשכורות לשחקנים שלנו ,  ועלולה בסופו של דבר לסכן את מקומנו בצמרת ואת השתתפותנו במפעלים הבכירים ". 
כמו כן ,  המסמך חושף את החשש שיש בקבוצה מהטרור העולמי . " אנחנו נחשבים לאחד ממועדוני הספורט הכי ידועים בעולם ,  עם חשיפה עולמית ,  וחלק מהמסעות שלנו ברחבי העולם נערכים באסיה ,  במזרח התיכון ובאפריקה .  לחלק מהמדינות הללו יש היסטוריה של טרור וחוסר יציבות ,  כך ששחקנינו עלולים להיות מטרה לטרור ושאר אסונות ". 

חלום הבלהות של מנצ'סטר יונייטד
מסמך שנכתב על ידי הבעלים של היונייטד עבור משקיעים פוטנציאליים חושף את הפחדים של הנהלת הקבוצה :  פרישת פרגי ,  תקנות אופ"א ,  העלייה של סיטי והטרור העולמי

