שווי משקי הבית בארה"ב גדל רבעון שלישי ברציפות ;  צמח ב-1.3% ברבעון הרביעי של 2009
החוב של משקי הבית צומצם ב-1.7% ב-2009 - ירידה שנתית ראשונה זה כמעט 60 שנה
השווי הנקי של משקי הבית בארה"ב גדל ברבעון הרביעי של 2009 ב-1.3% או 700 מיליארד דולר לעומת הרבעון השלישי ,  ל-54.18 טריליון דולר - עלייה רבעונית שלישית ברציפות ,  על פי הבנק הפדרלי .  עם זאת ,  היתה זו האטה לעומת גידול של 2.78 טריליון דולר בשווי משקי הבית ברבעון השלישי של 2009 .  הבנק הפדרלי ייחס את ההאטה בצמיחה בשווי משקי הבית ברבעון הרביעי לנפילה של כ-110 מיליארד דולר בשווי נכסי הנדל"ן של משקי הבית ברבעון הרביעי - ירידה ראשונה זה שלושה רבעונים .  בסיכום שנתי ,  גדל השווי הכולל של משקי הבית בארה"ב ב-2009 ב-5.4%.החוב של משקי הבית בארה"ב צומצם ברבעון הרביעי בקצב שנתי של 1.2% ,  ירידה חודשית שביעית ברציפות ,  אך ירידה מתונה יותר מנפילה של 2.7% במונחים שנתיים ברבעון השלישי .  בסיכום שנתי ,  ירד החוב של משקי הבית ב-1.7% - ירידה שנתית ראשונה מאז החל הבנק הפדרלי לפרסם נתון זה בשנת 1952.חובות העסקים בארה"ב ירדו ברבעון הרביעי בקצב שנתי של 3.2% לעומת ירידה של 2.3% ברבעון השלישי .
 
שווי משקי הבית בארה"ב גדל רבעון שלישי ברציפות ;  צמח ב-1.3% ברבעון הרביעי של 2009
החוב של משקי הבית צומצם ב-1.7% ב-2009 - ירידה שנתית ראשונה זה כמעט 60 שנה

