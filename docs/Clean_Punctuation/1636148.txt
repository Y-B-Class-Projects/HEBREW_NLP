ארה"ב :  נראה שבן לאדן לא קשור לפיגוע במטוס
אף שמנהיג אל קאעדה נטל אחריות לניסיון הפיגוע במטוס בערב חג המולד ,  גורם במחלקת המדינה האמריקאית טוען : " הוא סתם מנסה לקבל קצת מתהילת הרגע "
 הטענות של אוסמה בן לאדן לפיהן הוא וארגונו עומדים מאחורי ניסיון הפיגוע במטוס אמריקאי בערב חג המולד הן  " ניסיון להיאחז בתהילה "  ולא סימן כי הוא אכן עומד מאחורי התכנון .  כך אמר היום  ( שני )  גורם רשמי בממשל האמריקאי .
 מנהיג אל קאעדה ,  אוסמה בן לאדן ,  פרסם אתמול קלטת שמע ,  בה נטל אחריות לניסיון הפיגוע בטיסה מאסטרדם לדטרויט ,  ואיים שאנשיו ימשיכו לבצע מתקפות דומות נגד ארצות הברית  " עד שיהיה שקט בפלסטין ".  למרות דברים אלה ,  דניאל בנג'מין ,  מתאם הפעולות ללוחמה בטרור במחלקת המדינה ,  אמר כי לא סביר שבן לאדן עצמו היה מעורב ישירות בתוכנית לפוצץ את המטוס . " הוא עושה את מה שעבורו זו שיטת עבודה מוכרת ומנוסה  קישור שלו עם התוכנית ובדרך זו לקבל קצת מתהילת הרגע ,  אם ניתן לקרוא לזה כך ",  אמר בנג'ימין במסיבת עיתונאים . " בן לאדן מנסה לשים את טביעת אצבעותיו כמעט על כל דבר שקרה בשנים האחרונות ,  ואנחנו כבר די רגילים לזה ",  הסביר בנג'ימין .  
יחד עם זאת ,  בנג'ימין העריך כי בן לאדן ושאר ראשי אל קאעדה נמצאים בקשר מתמיד עם הפלג התימני של הארגון ,  אולם לא שולטים בו בצורה ישירה .  היחסים  " הם מן הסתם יותר הדוקים מאשר אלה שיש למנהיגי אל קאעדה עם ארגוני טרור אחרים ,  אולם זה לא אומר שהם מפקדים ושולטים בהם ",  אמר בנג'ימין שהוסיף כי היה מתאר את תפקיד ההנהגה הבכירה של אל קאעדה בהקשר זה כ"מניחה קווים מנחים ומסמנת העדפות כלליות למטרות ". 
לאחר פרסום הקלטת של בן לאדן אמרו בכירים בבית הלבן כי הם אינם יכולים לאשר בשלב זה את אמינות קלטת השמע בה נשמע כביכול מנהיג קולו של מנהיג אל קאעדה .  יועץ הנשיא ,  דייוויד אקסלרוד ,  אמר בראיון לרשת CNN כי גם מבלי להתייחס למקור הקלטת , " הדבר היחיד שברור הוא שהקלטת מציגה את אותו הצידוק החלול לרצח המוני של חפים מפשע ".  גם דובר הבית הלבן ,  רוברט גיבס ,  אמר כי  " לאף אחד עדיין לא היתה הזדמנות לאשר את אמינות הקלטת ".  גיבס סירב לומר האם הממשל האמריקני מאמין שבן לאדן אכן היה מעורב בניסיון פיצוץ המטוס ,  אך הוסיף : " כולם מבינים שבן לאדן חייב לצוץ בחיינו באמצעות קלטת ,  משום שהוא רוצח פחדן וטרוריסט ,  שיובא לדין - ואני מקווה שבקרוב מאוד ". 

ארה"ב :  נראה שבן לאדן לא קשור לפיגוע במטוס
אף שמנהיג אל קאעדה נטל אחריות לניסיון הפיגוע במטוס בערב חג המולד ,  גורם במחלקת המדינה האמריקאית טוען : " הוא סתם מנסה לקבל קצת מתהילת הרגע "
 
