מקרה אלימות נוסף בתוך כותלי ביהמ"ש
שלושה אחים תקפו עורך דין ומספר אנשי משמר בית המשפט במהלך דיון על ירושה בביהמ"ש המחוזי בחיפה .  השלושה נעצרו והמותקפים לא נפגעו
שלושה אחים נעצרו היום  ( שלישי )  בחשד שתקפו עורך דין בתוך אולם בית המשפט המחוזי בחיפה .  על פי החשד ,  התקיפה התבצעה על ידי האחים במהלך דיון על חלוקת ירושה .  
מן המשטרה נמסר כי הרוחות בבית המשפט התלהטו ברגע שהשופט נתן את החלטתו במשפט .  ההחלטה לא מצאה חן בעיני אחד האחים ,  שאיבד את עשתונותיו ותקף את עורך הדין שהיה בקרבתו .  
אנשי משמר בית המשפט ביקשו לעכבו ,  אך על פי החשד ,  יחד עם שני אחיו השלושה תקפו גם אותם .  הם נעצרו על ידי כוחות משטרה שהגיעו למקום והועברו להמשך חקירה .  עורך הדין ואשני משמר ביהמ"ש לא נפגעו .
 תופעת האלימות כלפי נציגי מערכת המשפט הולכת וגוברת בתקופה האחרונה .  בתחילת פברואר הוצתה מכוניתו של שופט בית המשפט המחוזי בחיפה ,  משה גלעד ,  וכשבוע לפני כן הגיע תושב ירושלים בן 52 לדיון בבית המשפט העליון ,  השליך את נעליו לעבר נשיאת בית המשפט העליון ,  דורית ביניש ,  ופגע בראשה .  
אתמול אמר שר המשפטים ,  יעקב נאמן ,  בטקס לזכר הירצחו של השופט עדי אזר כי  " התופעה של תקיפה ואלימות כלפי שופטים ומערכת המשפט היא מעשה שלא יעשה ,  וצריך לטפל בנושא במלוא חומרת הענישה ". 

מקרה אלימות נוסף בתוך כותלי ביהמ"ש
שלושה אחים תקפו עורך דין ומספר אנשי משמר בית המשפט במהלך דיון על ירושה בביהמ"ש המחוזי בחיפה .  השלושה נעצרו והמותקפים לא נפגעו

