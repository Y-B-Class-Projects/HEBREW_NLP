נתניהו :  אנחנו לא מתכננים מלחמה עם אירן
ראש הממשלה יצא נגד דבריו של נשיא אירן שהעריך כי ישראל שוקלת לפתוח במלחמה נגד ארצו  " באביב או בקיץ הקרוב ".  נתניהו אמר כי  " האירנים הם אלו שהתחילו לדבר עם סוריה בעניין הזה "
  ( באדיבות הערוץ הראשון )  
" ישראל אינה מתכננת שום מלחמה ",  כך אמר הערב  ( שלישי )  ראש הממשלה בנימין נתניהו ,  במסיבת עיתונאים במוסקבה ,  לאחר שנפגש עם ראש ממשלת רוסיה ,  ולדימיר פוטין .  נתניהו התייחס בדבריו להצהרתו של נשיא אירן מחמוד אחמדינג'ד שאמר הערב כי ישראל שוקלת לפתוח במלחמה  " באביב או בקיץ הקרוב ",  אך לדבריו ההחלטה בעניין טרם התקבלה סופית .  
במהלך מסיבת עיתונאים ששודרה בשידור ישיר בתחנת טלוויזיה אירנית אמר אחמדינג'ד כי מדינתו תוכל לעמוד מול מתקפה ישראלית . " כושר ההתנגדות שלנו ושל מדינות האזור יחסל כל ניסיון של 'השלטון הישראלי המדומה' ".   " האירנים הם אלו שהתחילו לדבר עם סוריה בעניין הזה "  אמר נתניהו בתגובה , " הם יזמו את זה ,  והם עושים מניפולציות שונות ".  נתניהו הוסיף ואמר כי  " לא אתפלא אם  " האירנים הם אלו שהתחילו לדבר עם סוריה בעניין הזה "  נגדם במועצת הביטחון של האו"ם ".  למרות דברי ההרגעה האלה ,  נתניהו לא שכח להוסיף כי  " ישראל מאמינה בפתרון דיפלומטי לנושא הגרעין ,  אך לא שוללת אפשרות של פעולה צבאית ".  
בתוך כך המשיך אחמדינג'ד בהתנצחות עם ארצות הברית והזהיר מתגובת מדינתו אם יוטלו עליה סנקציות בינלאומיות נוספות . " אם מישהו יפעל נגד אירן ,  התגובה שלנו בהחלט תהיה חריפה דיה כדי שיתחרטו ",  אמר אחמדינג'ד בראיון טלוויזיוני ,  והוסיף כי הטלת סנקציות לא תקשה על אירן .  אחמדינג'ד אמר את הדברים יום אחרי ביקורה בערב הסעודית של הילרי קלינטון ,  מזכירת המדינה האמריקאית ,  בניסיון לגייס את הסעודים ללחוץ על סין לתמוך בסנקציות .
 אחמדינג'ד אף התייחס בביטול לדברי קלינטון כי ארצות הברית מאמינה שמשמרות המהפכה באירן מובילות את המדינה לקראת דיקטטורה צבאית : " אנחנו לא מתייחסים לדברים שלה ברצינות .  הדברים שהיא אומרת אינם חכמים ".  
לגבי משבר הגרעין עם המערב ,  אמר אחמדינג'ד כי הדלת נותרה פתוחה ליישום הסכם גרעין .  לדבריו ,  עדיין מתנהלות שיחות לגבי הסכם חילופי דלק בין אירן למערב . " העניין עדיין לא סגור .  כבר הודענו שאנחנו מוכנים לעסקת חילופי דלק במסגרת הולמת ",  אמר אחמדינג'ד והוסיף : " אנחנו עדיין מוכנים להחלפה ,  אפילו עם ארצות הברית ".  
אחמדינג'ד הסביר מדוע ארצו החליטה להעשיר אורניום באופן עצמאי : " לא היו לנו כוונות להפיק במדינה כי זאת כמות קטנה וזה לא משתלם כלכלית .  אבל נוכחנו שאין רצון טוב בהקשר הזה .  אמרנו להם שאם הם לא יספקו לנו דלק בזמן ,  נתחיל לעבוד על זה בתוך המדינה ". 
מוקדם יותר היום דחקה רוסיה באירן לשתף פעולה עם הסוכנות הבינלאומית לאנרגיה אטומית כדי להימנע מסנקציות  . " הקהילה הבינלאומית חייבת להיות בטוחה שתכנית הגרעין של אירן היא למטרות שלום .  אבל אם תהיינה מחויבויות שהיא לא תעמוד בהן ,  אז לא ניתן לשלול שימוש בסנקציות ",  אמרה דוברת הקרמלין נטליה טימקובה .
 בתוך כך ,  במכתב שנשלח על ידי ארצות הברית ,  רוסיה וצרפת לסוכנות הבינלאומית לאנרגיה אטומית נכתב כי פעולותיה של אירן להגביר את העשרת האורניום שלה באופן עצמאי אינן מוצדקות ,  מכיוון שהסכם הגרעין שהוצע לה על ידי סבא"א מספק ערבויות לטובתה .  המכתב ,  שהגיע לידי סוכנות הידיעות רויטרס שנשלח בעקבות הודעת אירן על הגברת האורניום בשבוע שעבר ,  מעלה את החשש לגבי כוונות הגרעין האמיתיות של אירן .  לדברי המדינות ,  ההסכם מספק ערבויות משפטיות להחלפת הדלק האירני תמורת מוטות דלק למטרות רפואיות ,  בניגוד לטענות אירן .
  ( עדכון ראשון :  16:10 ) 

נתניהו :  אנחנו לא מתכננים מלחמה עם אירן
ראש הממשלה יצא נגד דבריו של נשיא אירן שהעריך כי ישראל שוקלת לפתוח במלחמה נגד ארצו  " באביב או בקיץ הקרוב ".  נתניהו אמר כי  " האירנים הם אלו שהתחילו לדבר עם סוריה בעניין הזה "
 
