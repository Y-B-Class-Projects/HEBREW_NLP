הוועדה המקומית תל אביב הפחיתה את מספר הדירות במגדלי ארלוזורוב
מארגני קבוצת הרכישה תיכננו לשווק 486 דירות - אך לפי החלטת הוועדה הם ייאלצו להסתפק ב-400 דירות בלבד .  45 דירות נוספות יוקצו לדיור בר-השגה לפי קריטריונים שקבעה העירייה .  ענבל אור : " נקנה את היחידות שיוקצו לדיור בר-השגה ונשכיר לסטודנטים "
  >  >  ביקורת קשה נשמעה אתמול בדיון הוועדה המקומית לתכנון ובנייה תל אביב נגד מארגני קבוצת הרכישה בפרויקט מגדלי ארלוזורוב ,  עו"ד צחי ועידו חג'ג' מקבוצת חג'ג' וענבל אור ,  בעלי אור סיטי נדל"ן .  בדיון הסתבר כי על אף שתוכניות בניין העיר  ( תב"ע )  מאפשרות ליזמי הפרויקט לבנות במתחם כ-300 דירות בלבד לפי שטח של 100 מ"ר לכל דירה ,  השלושה פעלו לשיווק 486 דירות בשטח של 60-100 מ"ר .  על אף הביקורת אישרה הוועדה את הקטנת שטחי הדירות בכל מרכז העסקים הראשי  ( המע"ר )  בתל אביב ,  ממרכז עזריאלי צפונה .  המהלך יאפשר תוספת יחידות דיור בציר ,  מ-1,000 כיום ל-1,500 דירות בסך הכל .  כמו כן החליטה הוועדה כי 10% מהדירות בכל פרויקט יוקצו לדיור בר-השגה לשכירות - בסך הכל 150 דירות בכל המתחם  ( ראו מסגרת )  .  בהתאם להחלטה ,  מספר הדירות בפרויקט ארלוזורוב יעלה מ-300 ל-445 בלי הגדלת זכויות ,  כאשר 45 מהדירות ישווקו בהתאם לקריטריונים שנקבעו לדיור בר-השגה ,  למכירה או להשכרה .  משמעות ההחלטה היא הפחתה של מספר יחידות הדיור בפרויקט לשיווק חופשי ,  שעשויה להשפיע על התנאים שלפיהם נמכרו הדירות - בין היתר מחיר הקרקע לדירה - מכיוון שמספר הרוכשים בפרויקט יקטן .  אם הדבר אכן יתרחש ,  ייאלצו חלק מרוכשי הדירות לסבסד את מחיר הקרקע עבור הרוכשים בדיור בר-השגה .  לקחו על עצמם סיכון  " יזם או קבוצת רכישה שפועל בניגוד למדיניות הקיימת לוקח על עצמו סיכון ושם את כספי הרוכשים על קרן הצבי ",  טען יו"ר הוועדה המקומית דורון ספיר . " כעת נראה שמארגני קבוצת הרכישה יצטרכו לשנות את כל ההסכמים של הרוכשים וההערכות הכלכליות שביצעו לפרויקט .  בעוד שהם ביקשו תוספת של 200 יחידות דיור על ה-300 המאושרות ,  בפועל הם ישווקו רק 400 דירות בשוק החופשי ,  והיתר לדיור בר-השגה .  בנוסף ,  הם יצטרכו להעמיד שטחים עיקריים לציבור ,  ואלה יוקצו ויועמדו לשימוש העירייה ".  לדברי סגנית ראש העיר ויו"ר סיעת מרצ ,  מיטל להבי ,  העובדה שהיזמים מכרו נכסים טרם קבלת אישור סופי של הוועדה היא חמורה מאוד . " מארגני הקבוצה הגיעו אלינו עם בקשה לצמצם את שטחי דירות ולהגדיל את מספרן בהתאם ,  אולם בפועל הם כבר מכרו את היחידות .  כוועדה מקומית אנחנו מתקוממים על כך ורואים בכך ניסיון להפוך את הוועדה לחותמת גומי של יזמים ".  יו"ר הוועדה לדיור בר-השגה ,  חבר המועצה ארנון גלעדי  ( ליכוד )  ,  מסר בתגובה : " אנחנו נמצאים בתהליך של הטמעת העקרונות שאושרו בפרויקטים שונים .  אם היזמים יקדמו את הפרויקט הם יצטרכו להתייחס לקריטריונים של דיור בר-השגה כחלק ממכלול הפרויקט ".  ענבל אור אמרה בתגובה כי יזמי הפרויקט מברכים על החלטת הוועדה המקומית . " הצלחנו לשנות מדיניות של עירייה - שזה דבר קשה מאוד ",  אמרה אור . " זהו צעד ראשון וחשוב בהתמודדות עם מצוקת הדיור החריפה באזור המרכז .  אנו גאים על כך שפרויקט מגדלי ארלוזורוב הוא כחלוץ לפני המחנה ביישום המדיניות החדשה ,  המאפשרת לאוכלוסיות רחבות יותר להשיג דירה במרכז העיר . " החלטת העירייה לא משנה לנו דבר לגבי התב"ע באזור ,  והפרויקט משווק בהתאם לה ובשיתוף מלא עם העירייה .  המצטרפים לקבוצה לא יינזקו בשום אופן ומחירי הדירות יישארו כשהיו .  בכוונתנו להקים בקומות העליונות דירות פנטהאוז בהתאם לביקושים שקיבלנו .  לגבי 45 יחידות הדיור לדיור בר השגה ,  אני ועו"ד חג'ג' נרכוש את כל הדירות ונשכיר אותן לסטודנטים לפי הקריטריונים שקבעה העירייה .  כבר מההתחלה הובא לידיעת המארגנים כי הוועדה המקומית עשויה לדרוש רכישת מאגר של דירות בידי המארגנים לשם השכרתן ;  העניין הובא בחשבון ויחידות אלה לא שווקו .  ההקצאה תבטיח כי המארגנים יהיו חלק מהקבוצה גם לאחר התארגנותה ,  ותאפשר להם לשמור על האינטרסים של כלל חברי הקבוצה גם לאחר גיבושה עד מסירת הדירות לחבריה ". 

הוועדה המקומית תל אביב הפחיתה את מספר הדירות במגדלי ארלוזורוב
מארגני קבוצת הרכישה תיכננו לשווק 486 דירות - אך לפי החלטת הוועדה הם ייאלצו להסתפק ב-400 דירות בלבד .  45 דירות נוספות יוקצו לדיור בר-השגה לפי קריטריונים שקבעה העירייה .  ענבל אור : " נקנה את היחידות שיוקצו לדיור בר-השגה ונשכיר לסטודנטים "
 
