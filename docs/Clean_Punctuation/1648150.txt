מנצ'סטר יונייטד זכתה בגביע הליגה
רוני קיבל מנוחה בפתיחת גמר גביע הליגה ,  אך עלה כמחליף והעניק ליונייטד את התואר עם שער ניצחון ב-1:2 על אסטון וילה
התואר הראשון העונה באנגליה חולק הערב  ( ראשון )  ,  ועליו אפשר לרשום את שמו של ווין רוני .  החלוץ המחונן החל את המשחק על הספסל כדי לקבל מעט מנוחה ,  אך הוזנק אל המגרש בעקבות פציעה של מייקל אואן והבקיע את שער הניצחון כשמנצ'סטר יונייטד גברה 1:2 על אסטון וילה והגנה על תארה כמחזיקת גביע הליגה .  השדים האדומים הפכו בכך לראשונים מאז נוטינגהאם פורסט לפני 20 שנה ,  שמצליחים לזכות פעמיים ברציפות במפעל השלישי בחשיבותו באנגליה .
 מנצ'סטר יונייטד התפנתה לרגע ממאבק האליפות ורצתה לחגוג גביע ,  אך בצד השני אסטון וילה חלמה על תואר ראשון מאז 1996 .  הקבוצה מבירמינגהאם פתחה נהדר ובדקה החמישית זכתה בכדור עונשין מ-11 מטרים ,  אחרי שגבריאל אגבונלהור המהיר נתפס ברחבה על ידי נמניה וידיץ' .  ג'יימס מילנר דייק וקבע יתרון מוקדם ,  אך שבע דקות אחר כך כבר הגיע השיוויון מרגלי מייקל אואן ,  לאחר שדימיטאר ברבאטוב ניצל טעות של ריצ'רד דאן .
 בדקה ה-42 נאלץ אואן לנטוש את המגרש בשל פציעה ולאלכס פרגוסון לא נותרה ברורה אלא לשלוח למגרש את ווין רוני .  החלוץ המחונן שהבקיע 27 שערים העונה ,  שידרג מיד את משחקה של מנצ'סטר יונייטד ונעזר ביכולת נהדרת של אנטוניו ולנסיה באגף ימין .  הקשר האקוואדורי היה גם האיש שבישל לרוני את שער הניצחון בדקה ה-74 ,  כאשר הגביה לרחבה אחרי דאבל פס עם ברבאטוב ורוני נגח בקשת פנימה .  השניים שיחזרו את שיתוף הפעולה בחלוף ארבע דקות ,  אך נעצרו בקורה והשאירו לשחקנים של מרטין אוניל תקוות להשיג את השיוויון ,  מה שלא הסתייע בידיהם .  אלכס פרגוסון מוסיף עוד גביע לארון העמוס לעייפה שלו .
 דקה 5 :  גול !  אגבונלהור דהר לרחבת יונייטד ונתפס ברחבה על ידי וידיץ' ,  שהוסיף למשיכת החולצה גם הכשלה .  מילנר ניגש ודייק מהנקודה הלבנה .  0:1 לאסטון וילה .
 דקה 12 :  גול !  טעות קשה של דאן איפשרה לברבאטוב לחטוף את הכדור שנהדף על ידי דאן לאואן שגילגל במדויק לפינה הרחוקה .  1:1 .
 דקה 16 :  מילנר ירה כדור מצוין מ-16 מטרים ,  קושצ'אק הצליח להדוף ואת הריבאונד סובב אגבולנהור החוצה .
 דקה 26 :  הסקי הגיע לכדור אחרי ערבוביה ובעט בסיבוב לידיו של קושצ'אק .
 דקה 45 :  הזדמנות גדולה ליונייטד .  פארק בעט חזק לקורה אחרי פריצה של ולנסיה באגף ,  והכדור הורחק מהקו .
 דקה 49 :  עוד התקפה יפה של יונייטד .  פארק מצא את ברבאטוב שהשאיר בעקב לקאריק והקשר בעט טוב לפינה ,  אך ראה את פרידל מזנק והודף לקרן .
 דקה 74 :  גול !  ולנסיה עשה דאבל פס עם ברבאטוב בצד ימין ,  הגביה לרחבה ורוני נגח בקשת מעל ידיו המושטות של פרידל .  ה-28 של רוני העונה ,  1:2 ליונייטד .
 דקה 78 :  שוב ולנסיה הנהדר הגביה מימין והפעם הנגיחה של רוני נהדפה בקורה .
 דקה 82 :  הסקי נגח בעזרת מגן אדום והכדור שלו פגע במשקוף וניתז לקרן .
 הרכב אסטון וילה :  בראד פרידל ,  קרלוס קוויאר  ( ג'ון קארו ,  80 )  ,  ג'יימס קולינס ,  ריצ'רד דאן ,  סטיבן וורנוק ,  סטיליאן פטרוב ,  סטיוארט דאונינג ,  ג'יימס מילנר ,  אשלי יאנג ,  גבריאל אגבונלהור ,  אמיל הסקי .
 הרכב מנצ'סטר יונייטד :  תומאש קושצ'אק ,  רפאל  ( גארי נוויל ,  66 )  ,  נמניה וידיץ' ,  ג'וני אוואנס ,  פטריס אברה ,  מייקל קאריק ,  דארן פלטשר ,  ג'י סונג פארק  ( דארן גיבסון ,  85 )  ,  אנטוניו ולנסיה ,  מייקל אואן  ( ווין רוני ,  42 )  ,  דימיטאר ברבאטוב .
 
מנצ'סטר יונייטד זכתה בגביע הליגה
רוני קיבל מנוחה בפתיחת גמר גביע הליגה ,  אך עלה כמחליף והעניק ליונייטד את התואר עם שער ניצחון ב-1:2 על אסטון וילה

