פעילי שליט התעמתו עם אמהות האסירים
קבוצה של פעילים למען השבתו של החייל החטוף ,  הגיעה לכלא הדרים שבשרון ומנעה מאמהות של אסירים פלסטינים את כניסתן לכלא .  הפעילים מרוצים : " הפכנו את האמהות לשגרירות שלנו "
  ( צילום :  עוז מרון ,  עריכת וידאו :  ענת ברק ,  קריינות :  אילן שניג ) 
כ-70 פעילים ב"צבא החברים של גלעד "  קיימו הבוקר  ( שלישי )  הפגנת מחאה מול שערי כלא הדרים שבשרון ,  למען השבתו של החייל החטוף גלעד שליט .  במהלך ההפגנה מנעו הפעילים מבני משפחותיהם של האסירים הפלסטינים להיכנס לכלא והתעמתו עמם .  הפעילים דיברו עם מספר אמהות פלסטיניות וביקשו מהן ללחוץ על ארגון חמאס ,  להתקדם במשא ומתן על שחרורו של שליט .
 מרכז אגף המשימות של התנועה הקיבוצית ,  יואל מרשק ,  אמר לוואלה !  חדשות כי  " שני דוברי ערבית שוחחו עם בני המשפחה של האסירים הפלסטינים והסבירו לאמהות שעם החזרת שליט ,  אפשר להחזיר גם בתמורה אסירים עם דם על הידיים ולסיים את המצור על עזה .  הפכנו את האמהות לשגרירות שלנו .  אמרנו להן 'בצעו את העסקה עם ממשלת ישראל' ,  זאת למעשה היתה המטרה של הפעילות שלנו .  המטרה לא היתה למנוע את הביקור ". 
מרשק ציין כי ביום שישי מתכוונים הפעילים לקיים הפגנה נוספת מול ביתו של ראש הממשלה בנימין נתניהו בקיסריה .  לדבריו , " הזחיחות של נתניהו הובילה לקיפאון במשא ומתן .  ביום שישי נזכיר לו את האחריות לגורלו של שליט .  החלטנו לחזור לקדמת הבמה ולנסות ללחוץ על המנהיגים כאן ובעזה ,  כדי שהעסקה תצא אל הפועל .  גלעד לא ראה אור יום כבר 1,335 ימים .  היתה קלטת ,  אבל גם את רון ארד ראו בטלוויזיה ואחר כך הוא נעלם .  שליט הופך להיות ארד מס' 2 "
 
פעילי שליט התעמתו עם אמהות האסירים
קבוצה של פעילים למען השבתו של החייל החטוף ,  הגיעה לכלא הדרים שבשרון ומנעה מאמהות של אסירים פלסטינים את כניסתן לכלא .  הפעילים מרוצים : " הפכנו את האמהות לשגרירות שלנו "
 
