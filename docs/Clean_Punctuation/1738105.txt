יקרה יותר ממודיעין 
מדד השכונה / רעות
 >  >  ב-1990 אוחדו היישובים מכבים ורעות למועצה מקומית אחת ובכך ליישוב קהילתי אחד .  ב-2003 אוחדה המועצה המקומית מכבים-רעות עם עיריית מודיעין .  בשנים האחרונות רשמו מחירי הנכסים ברעות עליות חדות ,  לאחר שליישוב הגיעו משפרי דיור רבים .  מיקום :  היישוב רעות צמוד ליישוב מכבים ,  ושניהם כיחידה אחת ממוקמים במחוז מרכז בין ירושלים לתל אביב .  היישוב ממוקם דרומית מזרחית לעיר מודיעין ,  והדרך להגיע אליו נעשית מכביש 443 ,  המקשר בין מודיעין לירושלים .  רחוב יאיר פרג המוביל לכניסה של שני היישובים ,  בעצם חוצה אותם - שמאלה למכבים וימינה לרעות .  היסטוריה :  היישוב הוקם ב-1987 על ידי עמותה מטעם צה"ל .  מכבים הוקם ב-1985 והתאפיין בעיקר בווילות .  ב-1990 נהפכו היישובים ליישוב קהילתי אחד ובהמשך אוחדו במסגרת איחוד רשויות עם העיר מודיעין .  תכנון ובנייה :  ברעות יש כ-1,600 יחידות דיור  ( לעומת 870 במכבים )  ,  והוא מחולק לרעות א' ורעות ב' ומאופיין בצמודי קרקע בלבד .  יחידות הדיור הן ברובן דו-משפחתיים בגודל 180 מ"ר היושבים על מגרשים של 400-450 מ"ר .  רעות תוכנן בתחילה בתמהיל של יחידות קטנות .  כך נבנו ,  בין היתר ,  יחידות של 3 ו-4 חדרים בשטח בנוי של 90-100 מ"ר על מגרשים של כ-420 מ"ר .  חלק מבתים אלה נרכשים כיום למטרת הריסה ובנייה מחדש של עד 200 מ"ר בנוי .  מאפייני הבנייה ברעות שונים מאלה שבמכבים ,  שם נבנו וילות של כ-350-400 מ"ר על מגרשים של 600-800 מ"ר .  במרכז היישוב ,  סמוך למרכז המסחרי ,  הוקם פרויקט מצומצם בבנייה מדורגת הכולל דירות של 80-120 מ"ר ,  שלכל אחת כניסה פרטית .  בשני היישובים הבנייה היא ישנה וחלק מהבתים ,  בעיקר במכבים ,  עברו שיפוץ מאסיבי .  אוכלוסייה :  השינוי באופי הבנייה משך לשני היישובים אוכלוסיות שונות :  בעוד שרעות מציע בתים קטנים יותר ומשך אליו זוגות צעירים ומשפרי דיור ממודיעין ,  ירושלים והסביבה ,  מכבים ,  אופיין מלכתחילה באוכלוסייה חזקה .  מוסדות ציבור :  ברעות קיים מרכז מסחרי ,  מגרש טניס ,  מגרש כדורסל ,  פארק ענק ומפותח המוכר בשם פארק הגלגיליות ,  מרכז ספורט ונופש הכולל בריכת שחייה ומכון כושר .  כמו כן ,  יש במקום בית כנסת ,  שני בתי ספר יסודיים ובית ספר תיכון ,  הקרוי גם  " תיכון הטייסים "  בגלל בני הטייסים שלמדו בו .  מכבים מציע ,  בין היתר ,  שני מרכזים מסחריים ,  מרכז ספורט ,  בית ספר יסודי ,  פארקים ובוסתנים .  דינמיקת מחירים :  המחירים ברעות עלו באופן משמעותי בשנים האחרונות ,  לאחר שליישוב הגיעו משפרי דיור וצעירים רבים ממודיעין ,  ירושלים ומאזור המרכז .  לעומת זאת ,  עליות המחירים במכבים היו מזעריות ,  בין היתר ,  בשל סוג הנכסים הנחשבים יוקרתיים ואקסקלוסיביים .  רמות המחירים ברעות גבוהות אף יותר מהמחירים בשכונת בוכמן שבמודיעין ,  הנחשבת לשכונה היקרה בעיר .  בעוד שבשכונת בוכמן מחירי צמודי הקרקע הם 2.4-2.8 מיליון שקל ,  נכסים דומים ברעות נמכרים ב-2.7-3 מיליון שקל .  הדבר נובע מביקושים גבוהים ליישוב ,  בין היתר ,  היות שמדובר ביישוב עם אופי כפרי ונכסים שנבנים בבנייה עצמית לעומת קבלנית במודיעין ,  מגרשים גדולים יותר ומוסדות חינוך טובים יותר .  מחירים לדוגמה :  דו-משפחתי ,  שלושה חדרים ,  90 מ"ר ,  על מגרש של 420 מ"ר ,  נמכר באחרונה ב-2.2 מיליון שקל .  לפני כשלוש שנים נכסים דומים נמכרו בכ-1.7 מיליון שקל .  דו-משפחתי ,  ארבעה חדרים ,  110 מ"ר ,  נמכר באחרונה ב-2.5 מיליון שקל .  ב-2008 נמכר נכס דומה במקום בכ-2.1 מיליון שקל ,  וב-2007 מחירו היה כ-1.85 מיליון שקל .  בית של 180 מ"ר על מגרש של 420 מ"ר נמכר כיום ברעות תמורת 2.8 מיליון שקל בממוצע ,  כאשר לפני כשנה נמכר נכס דומה תמורת 2.4 מיליון שקל ,  ולפני כשלוש שנים הוא נמכר תמורת 2.2 מיליון שקל .  - בהכנת הכתבה סייעו יוסי אורון ,  שמאי מקרקעין הפועל באזור ועיריית מודיעין מכבים רעות

יקרה יותר ממודיעין 
מדד השכונה / רעות

