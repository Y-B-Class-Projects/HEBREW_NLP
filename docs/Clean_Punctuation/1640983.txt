כלכלת הודו מתעוררת :  תצמח ב-2010 בקצב המהיר ביותר מאז 2007
סגן יו"ר ועדת ההשקעות של הודו :  הכלכלה השלישית בגודלה באסיה תצמח ב-8% בשנה הבאה
כלכלת הודו צפויה לצמוח ב-8% בשנת הכספים שתחל במארס 2010 ,  הצמיחה החדה ביותר שרשמה כלכלת המדינה מאז 2007 - כך אמר מונטק סינג אהולווליאה ,  סגן יו"ר ועדת ההשקעות של הודו ,  ל"פייננשל טיימס ". דברי אהולווליאה באו בעקבות הודעת ממשלת הודו ,  לפיהם היא צופה שכלכלת המדינה תזנק ב-7.2% בשנה שתסתיים בסוף מארס הקרוב-לעומת צמיחה של 6.7% שנה קודם לכן.הסימנים לכך שהכלכלה השלישית בגודלה באסיה החלה להיחלץ מההאטה הגלובלית חיזקו את הציפיות שהממשלה עשויה להפסיק את התמריצים התקציביים שהעניקה - לדברי אנליסטים ." אנו צופים שממשלת הודו תסיר את התמריצים ותדרוש לקבל חזרה חלק מהתמריצים שהעניקה במהלך המשבר בעתיד הקרוב ,  ייתכן שכבר במהלך שנת התקציב הנוכחית ",  אמר כלכלן בכיר ,  שביקש להישאר בעילום שם ,  ל"פייננשל טיימס ". עם זאת ,  כלכלנים אחדים הזהירו מפני הסרה מוקדמת מדי של התמריצים ,  מחשש שתפגע בהתאוששות .  אנג'אן רוי ,  כלכלן באיגוד לשכות המסחר והתעשייה ההודי ,  טען כי מוקדם מדי לבטל את התמריצים כשהכלכלה נמצאת בשלב מוקדם יחסית של יציאה מהמשבר . " על הממשלה להתרכז בשליטה באינפלציה .  התמריצים צריכים להישאר כדי לסייע לכלכלה ",  אמר רוי ל"פייננשל טיימס ". 

כלכלת הודו מתעוררת :  תצמח ב-2010 בקצב המהיר ביותר מאז 2007
סגן יו"ר ועדת ההשקעות של הודו :  הכלכלה השלישית בגודלה באסיה תצמח ב-8% בשנה הבאה

