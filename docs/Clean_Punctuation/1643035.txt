פסגות לקראת תוצאות טבע :  מגמת הצמיחה וייצור תזרים המזומנים החזק צפויים להימשך
בפסגות מסקרים את מניית טבע ב"תשואת יתר "  במחיר 67 דולר
ביום שלישי הקרוב ,  ה-16.2 .  צפויה לפרסם את תוצאות הרבעון הרביעי .  באותו יום תקיים החברה כנס משקיעים .  תוצאות הרבעון צפויות להמשיך ולהתאפיין בצמיחה אל מול התקופה המקבילה ,  צמיחה לה היינו עדים לאורך השנה כולה .  מלבד תרומת באר  ( בנטרולה מעריכים בפסגות צמיחה של כ-8% ברבעון )  ,  מקורות הצמיחה ממשיכים להיות מכירות תרופות המקור ובראשן הקופקסון ,  הצפוי להציג צמיחה של כמעט 28% בהכנסות בהובלת עלייה בכמויות כמו גם העלאות מחירים בארה"ב ושיפור בשערי המטבעות בשאר העולם ." אל מול הרבעון הקודם אנו צופים האטה בצמיחת מכירות תחום הנשימה והאזילקט ",  אומרת לימור גרובר ,  מנהלת מחלקת מחקר sell side בפסגות .  הפעילות הבסיסית בארה"ב תמשיך להפגין עוצמה על רקע בעיות האיכות שנתגלו במפעלי מספר מתחרות וכן איסור היבוא שהטיל ה-fda על המתחרה apotex .  הרבעון הרביעי אף התאפיין בתרומה משמעותית יותר של השקות חדשות לעומת הרבעון השלישי .  על הצמיחה בפעילות מחוץ לארה"ב לה היינו עדים במהלך 2009 העיבה היחלשות המטבעות .  ברבעון הרביעי אנו סוף סוף עדים להיפוך המגמה.תמונת הראי של התרומה להכנסות היא פגיעה קלה שמעריכים בפסגות ברווחיות הגולמית לעומת הרבעון הקודם בעקבות התחזקות חד ספרתית בשערי המטבעות במספר אזורי ייצור ." טבע צפויה להמשיך ולהציג תזרים מזומנים חזק ,  אם כי להערכתנו בהיקף נמוך מהתזרים שנרשם ברבעון השלישי על רקע עלייה שאנו מעריכים במלאי לקראת ההשקות המשמעותיות הצפויות ב-2010 ",  אומרת גרובר . " אנו מעריכים תזרים בהיקף של כ-470 מיליון דולר  ( לאחר השקעות ודיווידנדים )  שימשיך לשמש לחיזוק האיתנות הפיננסית לקראת רכישה שלהערכתנו אכן תגיע ב-2010 ." טבע עשויה להציג תחזית מעודכנת ל-2010 בשיחת הועידה שתערוך ביום פרסום הדו"ח  ( 15:30 שעון ישראל )  .  על פי תחזית חברה  ( שעודכנה ברבעון השני של 2009 )  הרווח למניה צפוי להציג צמיחה של לפחות 35% ב-2010 .  הערכות פסגות בית השקעות גוזרות צמיחה של 32% בשלב זה .
 
פסגות לקראת תוצאות טבע :  מגמת הצמיחה וייצור תזרים המזומנים החזק צפויים להימשך
בפסגות מסקרים את מניית טבע ב"תשואת יתר "  במחיר 67 דולר

