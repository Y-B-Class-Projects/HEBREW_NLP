נותנים כבוד למונטנגרו 
נמרוד רינות ,  מבעלי השליטה בקבוצת cee המכהן גם כקונסול הכבוד של מונטנגרו בישראל ,  ערך שלשום בביתו בתל אביב קבלת פנים לשר החוץ של מונטנגרו ,  מילאן רוצ'אן ,  לרגל ביקורו .  רוצ'אן הגיע לאירוע מלווה בשר התיירות סטס מיסז'ניקוב .  במהלך ארוחת הערב הזמין רוצ'אן את הנוכחים לבקר במונטנגרו .  הוא סיפר כי מדובר במדינה כה קטנה שכאשר אתה מגיע לביקור אתה רואה כל אזרח ואזרח .  באו לשמוע על פלאי מונטנגרו :  ליאורה עופר ,  עמיקם כהן ,  עמי סגיס ,  עופר קוטלר מנכ"ל שיכון ובינוי ,  איתן בר זאב מנכ"ל ביג מרכזי קניות ,  רמי שביט ,  יהודה נפתלי ,  חיים פרייליכמן ושאול לוטן .  רוצ'אן היה מאוד פופולרי בקרב אנשי העסקים ,  שדאגו להסביר לו מי הם ומה פועלם וגם נתנו כרטיסי ביקור .  מי שעוד משכה את תשומת לב אנשי העסקים ,  שגם ביקשו להצטלם עמה ,  היתה רותי עופר ,  אשתו של יולי עופר .
 
נותנים כבוד למונטנגרו 
nan
