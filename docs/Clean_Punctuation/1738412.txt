 " מנועי הבנזין לא יוכלו לשרוד בלי סיוע של מנועים חשמליים "
 המגמה הירוקה בלטה בפאריס ,  עם ייצוג נרחב למכוניות ההיברידיות .  פיג'ו ,  שהמציאה מחדש את השילוב של מנוע חשמלי עם מנוע דיזל ,  כיכבה לצד וולוו ,  ניסאן וארבעה דגמים של רנו
 >  >  פאריס .  ויסנט בסו התחיל את היום בתערוכת פאריס במרץ ,  ודיבר בהתלהבות על המכונית החדשה שהיה שותף בפיתוחה . " כשאתה מחכה ברמזור המכונית דוממת .  האור מתחלף ואתה לוחץ על הדוושה והמכונית מאיצה בשקט ",  הוא מספר ,  ומדגים את הנהיגה בגרסה ההיברידית של פיג'ו 3008 . " עד 30 קמ"ש נוסעים עם מנוע חשמלי בלבד ורק אז מותנע מנוע הדיזל .  הנסיעה חלקה ".  היצרניות היפניות מכירות את ההנעה ההיברידית כבר עשר שנים ,  ואולם אפשר להבין את התלהבותו של בסו ,  מנהל התוכנית ההיברידית של פיג'ו ,  שהמציאה למעשה מחדש את השילוב של מנוע חשמלי עם מנוע בנזין או דיזל .  עד היום היו שתי שיטות להנעה היברידית :  הנעה מקבילה ,  כמו של טויוטה ,  שבה מנוע חשמלי ומנוע בנזין מעבירים את כוחם לגלגלים בנפרד ויכולים לפעול ללא תלות במנוע האחר ;  והשיטה של הונדה ,  שבה המנוע החשמלי משמש מנוע עזר ,  שכוחו מועבר למנוע הבנזין ומשם לגלגלים .  בפיג'ו החליטו לחבר את שני המנועים לגלגלים שונים :  מנוע דיזל עם 163 כ"ס מניע את הגלגלים הקדמיים ,  ומנוע חשמלי עם 37 כ"ס את האחוריים . " אתה מקבל 4x4 בחינם ,  ללא תוספת של צריכת דלק ",  מתגאה בסו .  ב-3008 הייבריד 4 אפשר לנסוע רק על חשמל במהירויות נמוכות ,  רק על דיזל וגם להיעזר בשני המנועים .  אגב ,  זו גם ההיברידית הראשונה עם מנוע דיזל ,  ולא בנזין ,  כיחידת הנעה עיקרית .  צריכת הדלק בתנאי מעבדה היא 31.6 ק"מ לליטר ,  נתון יוצא דופן למיני-ואן בגודלו של פיג'ו 3008 . " היברידי עם מנוע בנזין מזהם כמו מנוע דיזל רגיל ",  מסביר בסו , " ולכן החלטנו ללכת עוד צעד ולהפחית עוד יותר את פליטות הפחמן הדו-חמצני ".  בסו שוכח שמנוע דיזל אמנם מפיק פחות גזי חממה ,  אבל משחרר יותר גזים רעילים ומזיקים לאדם . " אפשר לשים מלפנים גם מנוע בנזין ",  משיב בסו , " המערכת ההיברידית יכולה להיות מותקנת כמעט בכל מכונית של פיג'ו וסיטרואן ולהשתלב עם מנועים שונים ".  בעתיד ,  הוא אומר ,  תותקן המערכת גם במכונית המנהלים פיג'ו 508 וב-308 הקומפקטית וגם תוצע בגרסה נטענת שתאריך את טווח הנסיעה ללא מזהמים .  פיג'ו מציגה בתערוכה גם מכונית חשמלית ,  המבוססת על טכנולוגיה שפיתחה מיצובישי ,  אך בסו מאמין כי מכונית חשמלית מתאימה בעיקר לעיר . " ניסינו בעבר מכוניות חשמליות ,  וגילינו שהן מעניקות חופש תנועה מוגבל .  זה פתרון מתאים לעיר אבל לכל מי שצריך לנסוע יותר תתאים מכונית היברידית .  כל לקוח יבחר את מה שמתאים לו ".  החשמליות של רנו בדוכן שממול רנו הולכת רחוק ומגשימה את הבטחותיה מלפני שנה בתערוכת פרנקפורט .  ארבע מכוניות חשמליות בגדלים שונים מעטרות את הדוכן ,  שלוש מהן ייוצרו בשנה הבאה ,  והרביעית תוצג ב-2012 .  המכונית החשובה ביותר לשוק הישראלי היא פלואנס ze המשפחתית ,  שתשווק בטר פלייס .  מחירה באירופה ,  כפי שהוכרז בתערוכה ,  הוא 26 אלף יורו  ( כ-130 אלף שקל )  לא כולל המצבר .  בצרפת יהיה המחיר 31 אלף יורו  ( כ-106 אלף שקל )  .  בבטר פלייס טוענים כי זה לא אומר דבר על המחיר בישראל ,  אך סביר להניח שלא יוכלו למכור את המכונית במחיר נמוך מכך .  לפלואנס מנוע חשמלי המספק 95 כ"ס וטווח נסיעה מוצהר של 160 ק"ג .  אורכה 474 ס"מ ,  דומה לזה של מאזדה 6 ,  אך המצבר ,  שנמצא מאחורי המושבים האחוריים ,  מותיר מקום מועט למטען .  שי אגסי יוכל להתעודד מרנו זואי .  שתגיע לשווקים ב-2012 .  לזואי תהיה אפשרות להחלפה מהירה של המצבר ,  לפי שיטת בטר פלייס .  הזואי המיוחדת למראה ,  ארוכה במעט מרנו קליאו ונמתחת לאורך 410 ס"מ .  המנוע החשמלי שלה מספק 80 כ"ס וטווח נסיעה של 160 ק"מ .  ברנו מגדירים את המכונית כ"ספא נייד ",  עם מערכות למניעת התייבשות האוויר ,  מנגנון המזהה זיהום אוויר וסוגר את כניסת האוויר מבחוץ ,  מכשיר המפזר ריחות נעימים ואף ריפוי באור .  רעיון מעניין אחר מציגה רנו טוויזי ,  שתיכנס לייצור בעוד כשנה .  זוהי מכונית זעירה ,  שאורכה 232 ס"מ ורוחבה 119 ס"מ - למעשה מדובר קטנוע עם ארבעה גלגלים ,  שבו הנהג יושב מאחורי הנוסע .  למרבה הצער ,  גם הביצועים שייכים לעולם הקטנועים עם 20 כ"ס ,  מהירות מירבית של 75 קמ"ש וטווח נסיעה של 100 ק"מ .  ברנו מצהירים כי תפעול הרכב דומה למכונית ולא לקטנוע ,  עם הגה ודוושות ולא כידון והוא בטוח מספיק בכדי לאפשר נסיעה ללא קסדה .  לנהג יש אף כרית אוויר .  המחיר צפוי להיות דומה לזה של קטנוע מנהלים - כלומר כ-40 אלף שקל בישראל .  המכונית הרביעית והאחרונה של רנו היא קנגו ze - מסחרית קלה וחשמלית ,  עם 60 כ"ס .  רנו ישווקו את המכוניות עם תוכניות מימון מיוחדות ואף יאפשרו לבעלי החשמליות לקבל מכונית דיזל או בנזין לטיולים בסופי השבוע .  לרנו מצטרפת החברה האחות ,  ניסאן ,  שמציגה את מכונית הקונספט טאון-פוד ,  המרמזת על מכונית חשמלית עירונית שתצטרף להיצע החשמלי של החברה היפאנית ,  לצד הדגם המשפחתי ,  ליף .  וולוו ,  למשל ,  חשפה גרסה חשמלית ל-c30 ,  אך זו תיוצר רק ב-150 יחידות ,  לניסוי בלבד .  מייק סולטן ,  מצוות פיתוח מנועי הבעירה הפנימית של וולוו ,  מודה בקול רפה כי  " מנועי הבנזין לא יוכלו לשרוד לבד ללא שילוב עם מנועים חשמליים ,  בכל מיני סוגים של הנעה היברידית ".  קן קיר ,  סגן נשיא הונדה ,  מוסיף : " המרוץ הטכנולוגי לא משנה ללקוח .  הוא רוצה פתרון נוח וזול .  לא חשוב לו איך זה עובד ,  העיקר שיוכל להשתמש במכונית בקלות ".  פיג'ו 3008 הייבריד 4מנוע דיזל :  163 כ"ס מנוע חשמלי :  37 כ"ס צריכת דלק :  31.6 ק"מ לליטר רנו טוויזימנוע חשמלי :  20 כ"ס .  מהירות מירבית :  75 קמ"ש טווח נסיעה :  100ק"מ אורך :  232 ס"מ רוחב :  119 ס"מ ניסאן טאון-פודמכונית חשמלית עירונית .  עדיין בשלבי פיתוח ,  אין נתונים 

" מנועי הבנזין לא יוכלו לשרוד בלי סיוע של מנועים חשמליים "
 המגמה הירוקה בלטה בפאריס ,  עם ייצוג נרחב למכוניות ההיברידיות .  פיג'ו ,  שהמציאה מחדש את השילוב של מנוע חשמלי עם מנוע דיזל ,  כיכבה לצד וולוו ,  ניסאן וארבעה דגמים של רנו

