ועדת חודק נלחמת על חייה 
יום לאחר הנאום החריף של יו"ר הרשות ,  זוהר גושן ,  נגד ועדת חודק ,  מקורבים לוועדה תוקפים בחזרה : " במקום לייצג את הציבור ,  גושן מייצג את הטייקונים והבנקים ".  גושן מצדו מקווה שעודד שריג יעשה בשבילו את העבודה - וישנה את מסקנות הוועדה
 >  >   " אמרו לי שאנשי איגוד החברות הציבוריות מחאו כפיים אתמול לזוהר גושן כשדיבר בכינוס שערכו נגד המלצות ועדת חודק .  אני חושב לעצמי שלא שמעתי שהפנסיונרים מחאו לו כפיים .  איני מבין איזה שד קפץ על רשות ניירות ערך - מי שצריך לייצג את הציבור מייצג פתאום טייקונים ובנקים .  כדאי לחשוב מה היה קורה אילו הרעיון של האיש החכם הזה  ( גושן ,  ש"ש )  לפרוש רשת ביטחון לטייקונים ,  היה מתקבל ואיפה היינו כיום ",  כך אמרו אתמול בכעס מקורבים לוועדת חודק על דברי גושן בכינוס של איגוד החברות הציבוריות שלשום .  גושן אמר בכינוס של איגוד החברות הציבוריות  ( שמתנגד אף הוא המלצות ועדת חודק )  : " אם מחליטים שהמוסדיים אינם יודעים לעשות את העבודה ולא בוחרים נכון אג"ח ,  אז למה מתערבים להם רק כאן ?  שילמדו אותם גם לסחור במניות ובאג"ח ויעשו במקומם את העבודה .  צריך לטפל בבעיה ולא בסימפטומים שלה .  גם הרעיון להגביל את המוסדיים להשקיע באג"ח רק עם בטוחות - אינו יעיל .  זה כמו להגביל את מספר דגמי המכוניות בכביש בשל תאונות הדרכים ".  המשמעות של הדברים היתה כי גושן תוקף את המלצות ועדת חודק וסבור כי הן מיותרות .  חברי הוועדה העדיפו אתמול להבליג ולא להתייחס לדברים באופן פומבי ,  אולי מתוך ראייה שלפיה אין מה להגיב לכל ביקורת של כל אחד עד להגשת הדוח הסופי הצפוי בעוד כמה שבועות .  ואולם מקורבים לוועדה הסכימו להתייחס לדברים ,  והיתה להם ביקורת קשה על גושן : " הסיסמאות של גושן על כך שהשוק החופשי מתקן את עצמו יצאו מהאופנה אפילו בארה"ב .  הדברים שהוא אמר מאוד תמוהים ".  בוועדה טוענים כי מאוד ברור מי עומד מאחורי הניסיון לטרפד את המלצותיה : " התחושה שלנו היא שהציבור עומד מאחורי ההמלצות ,  אבל יש קבוצות אינטרסים קולניות עם כוח גדול והשפעה או שליטה בתקשורת שמתנגדת לה .  מדובר בבנקים ,  באיגוד החברות הציבוריות ובקונצרנים ,  כמו אי.די.בי ,  החברה לישראל ,  דלק וקבוצת פישמן - כולם מנפיקים הרבה מאוד אג"ח . " הם יכולים להשמיע את קולם ,  זה בסדר ,  אבל אי אפשר לתת למאזן הזה לצאת מכלל איזון .  למה שהבנקים המסחריים לא יתנגדו להמלצות ?  הם רוצים שהחגיגה שלהם בשוק הבטוחות תישמר .  ואולם לחגיגה הזו אין אח ורע בכל העולם .  רק בארץ זה כך שיש בטוחות ,  קובננטס והתניות רק לבנקים ".   " עושים רעש כי יהיה קשה לגייס "" הקונצרנים יודעים שתיווצר להם בעיה לגייס ,  והם יוכלו לגייס בקלות רק אם ייתנו קובננטס או בטוחות .  לכן גם הם עושים רעש .  ואולם אין סיבה שכסף של הציבור המנוהל בידי המשקיעים המוסדיים יהיה בשר התותחים של הבנקים ,  שרוצים את כל השיעבודים של החברות המסחריות אשר צריכות את הכסף ".  המקורבים לוועדה התייחסו לביקורת של המפקח על הבנקים ,  רוני חזקיהו ,  על חלק ממסקנות הוועדה ,  ובעיקר הסתייג מסעיף הבטוחות והשיעבוד השלילי שמציעה הוועדה לדרוש בהנפקות אג"ח .  לדבריהם , " חזקיהו מייצג עמדה מגזרית .  מטרתו אינה דאגה ליציבות הפנסיה או ליציבות משקי הבית ,  אלא אך ורק ליציבות הבנקים .  לכן הוא מדבר מעמדת הגנה על המגזר ".  גורם כלכלי הצטרף לביקורת על גושן ואמר : " מה גושן רוצה ?  מאיפה הוא חושב שנוצר המרדף אחר התשואות ?  בדיוק מההיצע הגדול של הכסף שמחפש אפיקי השקעה וחיפוש אחר תוחלת רווח גבוהה . " החיפוש הזה מתבסס בין היתר על התשואות .  אז מה אפשר לעשות ?  אולי נאסור על המוסדיים לפרסם בכלל תשואות ,  ואז לא יהיה מרדף ?  מה הוא מציע ?  יש לו הצעה חלופית ?  צריך להתמודד עם ההצעה ".  בוועדת חודק חברים עו"ד דוד חודק ,  ענת לוין ,  אהרון קצרגינסקי ,  עו"ד דן אבנון ,  גילי כהן ,  רו"ח אריק פרץ ,  עו"ד דידי לחמן-מסר ,  פרופ' אסף חמדני ורו"ח ענת פייער .
 
ועדת חודק נלחמת על חייה 
יום לאחר הנאום החריף של יו"ר הרשות ,  זוהר גושן ,  נגד ועדת חודק ,  מקורבים לוועדה תוקפים בחזרה : " במקום לייצג את הציבור ,  גושן מייצג את הטייקונים והבנקים ".  גושן מצדו מקווה שעודד שריג יעשה בשבילו את העבודה - וישנה את מסקנות הוועדה

