אזרחי איסלנד הכריעו במשאל עם :  לדחות את ההסכם לתשלום חוב בסך 5.3 מיליארד ד' להולנד ולבריטניה
לאחר ספירת כשליש מקולות המצביעים במשאל העם ,  עולה כי 93% מתנגדים להסכם
המצביעים באיסלנד הביעו בשבת את זעמם כנגד הבנקים ,  הממשלה ,  ומה שהם מפרשים כ"בריונות בינלאומית ",  כאשר דחו ברוב גדול תכנית לתשלום 5.3 מיליארד דולר לבריטניה ולהולנד .  התשלום נועד לפצות על סכום ששילמו שתי הממשלות לאזרחיהן שהחזיקו פקדונות בבנק האיסלנדי אייס-סייב ,  שקרס במהלך המשבר.לאחר ספירת כ-30% מהקולות ,  כמעט 93% מהמצביעים הביעו התנגדות לתכנית ,  במשאל העם הראשון שנערך באיסלנד .  פחות מ-2% הצביעו בעד התכנית ,  ויתר הקולות נפסלו.אך משאל העם היה סמלי יותר ממשמעותי ,  וממשלת איסלנד מיהרה להבהיר כי איסלנד תחזיר את החוב ,  גם אם בתנאים שונים מההסכם שנדחה . " אנחנו רוצים להבהיר כי התנגדות אין פירושה שאנו מסרבים לשלם ",  אמר שר האוצר של איסלנד ,  שטיינברימור זיגפוסון . " בכוונתנו לעמוד בהתחייבויותינו .  כל דבר אחר מסוכן ביותר לכלכלת מדינתנו ",  הוסיף.ההצבעה מדגימה את היקף הזעם הציבורי באיסלנד .  האיסלנדים זועמים על הבריטים וההולנדים ,  שלטענתם מתייחסים אליהם בחוסר הגינות .  הם זועמים על הרגולטורים ועל הממשל שכשלו בפיקוח על המערכת הפיננסית באיסנלד .  והם זועמים על הבנקאים ,  שחוסר זהירותם סייעה לכלכלת איסלנד לצמוח בקצב מסחרר ,  ולאחר מכן גרמה להשמדה עצמית תוך ימים ספורים ." אנשים מן השורה ,  חקלאים ודייגים ,  משלמי מסים ,  רופאים ,  אחיות ,  מורות  כולם מתבקשים למעשה לשאת בנטל המסים התחייבויות שנוצרו על ידי בנקאים תאבי בצע וחסרי אחריות ",  אמר הנשיא אולאפור רגנר גרימסון לבלומברג.אופן השבת החוב ,  המייצג יותר מ-40% מהתמ"ג של איסלנד ,  מפלג את המדינה הקטנה והמבודדת בשנה וחצי האחרונה מאז קריסת הבנקים שלה ,  צניחת הבורסה והתמוטטות המטבע המקומי .  הסכום מייצג חלק מההפסדים שנגרמו ליותר מ-300 אלף לקוחות הולנדיים ובריטיים של אייס-סייב ,  שלוחה אינטרנטית של הבנק האיסלנדי לנדסבנקי .  הבנק פשט רגל באוקטובר 2008 ,  יחד עם 85% מהמגזר הבנקאי באיסלנד .  ממשלות הולנד ובריטניה השיבו לאזרחיהן את פקדונותיהם ,  וכעת מעוניינות לקבל את הכסף בחזרה מאיסלנד.3 המדינות חלוקות בנוגע לתנאי ההסכם מאז התמוטטות מגזר הבנקאות .  הסכם לפיו החוב ייפרש על פני 15 שנים ויישא ריבית של 5.5% ,  הצליח אך בקושי לקבל את אישור הפרלמנט .  אך ב-5 בינואר ,  גרימסון במפתיע סירב לחתום על ההסכם ,  מה שהוביל לעריכת משאל עם.עם זאת ,  ההסכם שהועלה למשאל עם כבר אינו ההסכם העומד על הפרק ,  לדברי הממשלה .  כל יום של עיכוב מגדיל את המעמסה הפיננסית על איסלנד - קרן המטבע הבינלאומית  ( imf )  השהתה את הסיוע למדינה עד לפתרון הסכסוך .  בריטניה הזהירה את איסלנד כי היא מסתכנת בנידוי בינלאומי אם לא תחזיר את הכסף ,  ואיימה לעכב את מאמצי איסלנד להצטרף לאיחוד האירופאי .
 
אזרחי איסלנד הכריעו במשאל עם :  לדחות את ההסכם לתשלום חוב בסך 5.3 מיליארד ד' להולנד ולבריטניה
לאחר ספירת כשליש מקולות המצביעים במשאל העם ,  עולה כי 93% מתנגדים להסכם

