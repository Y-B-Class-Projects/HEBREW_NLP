משרד התקשורת תומך במתווה סמירה
פריסת חובות ערוץ 10 עד סוף 2014 כפי שהיא מופיעה בהצעת מנכ"ל הרשות השנייה נכנסה להצעת החוק המעודכנת להארכת זיכיון הערוץ שתידון בועדת הכלכלה .  קרן הקולנוע נשארה בחוץ
הצעת החוק להארכת זיכיון ישראל 10 שונתה והיא כוללת כעת את הצעת מנכ"ל הרשות השנייה למתווה החזרת חובות הערוץ לקולנוע .  עיקרי ההצעה שהוגשה לועדת הכלכלה ושתידון בישיבתה ביום שלישי כוללים את אפשרות פריסת חובות הקולנוע להשלמה עד סוף 2014 כנגד העמדת ערבויות בגובה 20 מיליון שקל על ידי בעלי המניות .  כמו כן כוללת הצעת החוק סעיף המתייחס לזכייניות ערוץ 2 ,  לפיו גם רשת וקשת תוכלנה לבקש את דחיית החזרת חובותיהן לקולנוע עד תום שנת 2014 ,  כפי שהציע סמירה .  עם זאת ,  בהצעת החוק החדשה לא מופיעה הצעתו של סמירה להקים את קרן הפקות המקור של האוצר בגובה 30 מיליון שקל ,  ככל הנראה בשל התנגדות משרד האוצר .
 ועדת הכלכלה תדון ביום שלישי הקרוב בהארכת זיכיון ישראל 10 וצפויה לאשרו ,  בעיקר בשל העובדה שתקופת הזיכיון הנוכחית מסתיימת בסוף ינואר .  הצעת החוק המקורית שהוצגה על ידי משרד התקשורת לפני כחודש וחצי לא כללה פתרון לחובות הערוץ לקולנוע .  איגודי היוצרים וערוץ 10 חתמו ביום שני שעבר על הסכם להחזרת חובות הערוץ לקולנוע ,  בו התחייב הערוץ לראשונה להחזיר חובות אלו לאחר שעמד בחודשים האחרונים על כך שהם לא יוחזרו .
 
משרד התקשורת תומך במתווה סמירה
פריסת חובות ערוץ 10 עד סוף 2014 כפי שהיא מופיעה בהצעת מנכ"ל הרשות השנייה נכנסה להצעת החוק המעודכנת להארכת זיכיון הערוץ שתידון בועדת הכלכלה .  קרן הקולנוע נשארה בחוץ

