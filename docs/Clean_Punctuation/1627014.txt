פסטיבל הג'אז של תל אביב חוזר
אירוע הג'אז המרכזי של תל אביב יחגוג 21 שנים להיווסדו עם מופעים ישראלים ובינלאומיים ,  ביניהם של ענק הג'אז לי קוניץ ומופע מיוחד של עדי רנרט שיארח את ברי סחרוף ורונה קינן
פסטיבל הג'אז של תל אביב יציין 21 שנים להיווסדו בין התאריכים 3-5 בפברואר .  הפסטיבל הוותיק ,  בניהולם האמנותי של ניצן קרמר וברק ויס ,  יתקיים בסינמטק תל אביב ויארח גם השנה עשרות אמני ג'אז ישראלים ובינלאומיים להפקות והופעות מיוחדות ,  כשחלקן יהיו פתוחות לציבור הרחב ללא תשלום .  
האורח המרכזי השנה בפסטיבל הוא לי קוניץ בן ה-82 המנגן על סקסופון אלט ונחשב לאחד מאחרוני ענקי הג'אז .  בעבר ,  שיתף קוניץ פעולה ,  בין השאר ,  עם מיילס דיוויס ,  קית' ג'ארט ,  צ'ט בייקר ופט מאת'יני .  בתל אביב ינגן קוניץ עם הסקסופוניסט הישראלי יובל כהן .  אורחים בינלאומיים נוספים הם דון פרידמן ,  גארי סמוליאן ,  ורוניקה רודריגז ,  קהיל אל-זאבר שהופיע בפסטיבל בשנת 2008 ,  טוני פנצ'לה ורביעיית Gutbucket .  
המופע הישראלי המרכזי השנה הוא של עדי רנרט ,  הנגן והמפיק המוזיקלי הוותיק שעבד עם בכירי האמנים בישראל .  הפעם יעבור רנט לקדמת הבמה ויארח את ברי סחרוף ,  עמו הופיע במשך כשנתיים בהופעות אקוסטיות וחשמליות ,  רונה קינן ,  מיקה קרני ,  ליאורה יצחק ואמנים נוספים .  רנרט בחר טקסטים של נתן זך ,  ריימונד קארבר ,  לאה גולדברג ,  שלמה ארצי ואפילו שלו עצמו והם יבוצעו על ידי הזמרים האורחים . 
" ב-21 שנות קיומו התפרסם פסטיבל ג'אז תל אביב ובנה את מעמדו כפסטיבל מוביל בתחום הג'אז בזכות המקוריות והייחודיות ,  באמצעות אמנים בעלי שם מחו"ל ומישראל ",  אומר מנהל הפסטיבל מטעם עיריית תל אביב ,  שאבי מזרחי .  כרטיסים לפסטיבל ניתן לרכוש בסינמטק תל אביב ומחיריהם נעים בין 69 ל-159 שקלים .  מדי ערב ייערכו ברחבת הסינמטק מופעי ג'אז פתוחים לקהל הרחב .
 
פסטיבל הג'אז של תל אביב חוזר
אירוע הג'אז המרכזי של תל אביב יחגוג 21 שנים להיווסדו עם מופעים ישראלים ובינלאומיים ,  ביניהם של ענק הג'אז לי קוניץ ומופע מיוחד של עדי רנרט שיארח את ברי סחרוף ורונה קינן

