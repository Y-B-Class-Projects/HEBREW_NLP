מחליק על קרח
אורי רודריגז גרסיא ,  מי שהיה בעבר עורך אתר אייס ,  יחזור להשיק מחדש את האתר הפעם כמנהל התוכן בקבוצת קו מנחה LMK
אורי רודריגז-גרסיא מונה לתפקיד מנהל התוכן בחברת קו מנחה LMK מקבוצת קו מנחה .  רודריגז-גרסיא יהיה אחראי על ניהול התוכן באתרים בקבוצה ,  והפרויקט הראשון בו יעסוק יהיה ההשקה המחודשת של אתר ice ,  אותו ערך בעבר .  קו מנחה השלימה את רכישת ice מידי קבוצת סיגלר תקשורת לפני כחודשיים .  רודריגז-גרסיא ,  40 ,  יסיים בסוף החודש את תפקידו כעורך מדור נתח שוק בגלובס .  לפני כן שימש כשש שנים וחצי כעורך אתר ice ועיתון  " נמר של נייר "  בקבוצת סיגלר .  בעבר עבד כעורך בפורטל נענע ,  יועץ תקשורת ועורך וכתב בעיתונים שונים .  
אורי רודריגז-גרסיא מסר : " אני מודה לגלובס על תקופה מעשירה בעיתון הכלכלי המוביל בישראל .  לאחר שנים רבות של עבודת עריכה ,  אני חש כי זהו הזמן הנכון עבורי ליטול את המושכות של עולם התוכן באינטרנט ,  וביחד עם קבוצת קו מנחה ,  לפתח וליצור את הדור הבא של אתרי האינטרנט ". 
צח דרוקר ,  מנכ"ל קו מנחה LMK ,  מסר : " אנו רואים בתחום השיווק ,  הפרסום ,  יחסי הציבור והמדיה תחום פעילות אסטרטגי עבור הקבוצה ,  ומעוניינים להמשיך ולפתח אותו ,  הן מבחינת כלי העבודה שאנו מעמידים לרשות לקוחותינו והן מבחינת תוכן .  אתר ice היה האתר הראשון שזיהה את הצורך במדיה עדכנית לעוסקים בענף זה ,  ובכוונתנו לרענן ולפתח אותו על מנת שיחזור לעמדת המוביל ". 

מחליק על קרח
אורי רודריגז גרסיא ,  מי שהיה בעבר עורך אתר אייס ,  יחזור להשיק מחדש את האתר הפעם כמנהל התוכן בקבוצת קו מנחה LMK

