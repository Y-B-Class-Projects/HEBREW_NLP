פרס לפצ"ר :  לא ייתכן שיכנו איש צבא  " בוגד "
 נשיא המדינה אירח במשכנו את הפרקליט הצבאי הראשי ,  על מנת להביע תמיכה במערכת השיפוטית הצבאית וכדי לחזק את ידיו של הפצ"ר על רקע ריסוס כתובות הגרפיטי על ביתו
נשיא המדינה שמעון פרס ,  הזמין הבוקר  ( ראשון )  ללשכתו את הפרקליט הצבאי הראשי ,  האלוף אביחי מנדלבליט ,  על מנת להביע תמיכה במערכת השיפוטית הצבאית כמו כן ביקש הנשיא לחזק את ידיו של הפצ"ר על רקע ריסוס כתובות הגרפיטי על ביתו בגין החלטותיו להעמיד לדין חיילים וקצינים על פעילותם במהלך מבצע עופרת יצוקה .
 במהלך פגישתם אמר הפצ"ר לפרס ,  כי  " בשנים האחרונות אני פועל ללא לאות על מנת להגן על צה"ל ועל לוחמי צה"ל מפני המתקפה המתנהלת נגדנו בעולם.צה"ל הוא צבא ערכי ומוסרי .  אנחנו בודקים את כל התלונות המוגשות נגד החיילים ומתוך 400 מקרים מצאתי כי בשלושה מקרים נעשו מעשים המחייבים הגשת כתבי אישום ". 
פרס אמר לאחר הפגישה ,  כי  " קראתי את כתובות הנאצה והזדעזעתי עד עמקי נפשי .  על כולנו לגנות את השיח האלים ואת ניסיונות הדה לגיטימציה נגד המערכת המשפטית של צה"ל .  לא יעלה על הדעת לכנות איש צבא  " בוגד ".  אנו עוסקים בדבר הכי מרכזי לנו :  צה"ל ,  צבא שניצח בעבר לא רק בגלל הנשק ,  אלא גם בגלל טוהר הנשק והערכים .  על כן יש להגן על ערכינו ,  על ערכי צה"ל וכך להגן על יתרוננו ". 
הנשיא פנה לפצ"ר ואמר כי  " אני יודע שעשית עבודה מאוד רצינית ושעשית אותה במצפון נקי וברגישות .  מצאתי לנכון להזמינך על מנת להשמיע בפניך את הערכתי לעמידתך ,  לנחישותך ולהישגיך .  חשוב לבדוק ולעמוד על המשמר על מנת שצה"ל ימשיך להיות אחד הצבאות המוסריים בעולם.שלטון החוק הוא חלק מעוצמתו של צה"ל ויש להגן עליו ". 
הפצ"ר הודה לפרס על הדברים ואמר כי  " צה"ל הוא הדבר היקר ביותר ללבי .  כל מה שעשיתי ופעלתי תמיד היה למען שמירה על צה"ל ,  על ערכיו ,  על לוחמיו והכל מתוך רצון לחזקו ".  לשאלת כתבים כיצד הוא חש בימים בהם מרוססות כתובות נאצה על ביתו סירב להגיב והנשיא השיב לשאלה זו  : " מעשים אלו הם בגדר בושה וחרפה ויש להוקיעם מכל וכל ". 

פרס לפצ"ר :  לא ייתכן שיכנו איש צבא  " בוגד "
 נשיא המדינה אירח במשכנו את הפרקליט הצבאי הראשי ,  על מנת להביע תמיכה במערכת השיפוטית הצבאית וכדי לחזק את ידיו של הפצ"ר על רקע ריסוס כתובות הגרפיטי על ביתו

