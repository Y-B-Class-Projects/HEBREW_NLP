פטריק קלייברט יאמן .  שבועיים
החלוץ לשעבר ייתן השראה תקופה קצרצרה בבריסביין רואר האוסטרלית ,  וישמש אחר כך שגריר של המועדון בעולם
פטריק קלייברט ,  אחת מאגדות הכדורגל הגדולות שיצאו מהולנד ,  יאמן ,  למשך שבועיים בלבד ,  את קבוצת בריסביין רואר מהליגה האוסטרלית .  כשיסיים את החוזה ארוך הטווח שלו במועדון ישמש קלייברט כשגריר של הקבוצה בתבל .
" בטווח הקצר ",  אמר על המינוי המאמן הנוכחי של הקבוצה איינג' פוסטקוגלו ,  שישיתף עם קלייברט פעולה , " אני מאמין שהוא ייתן השראה רבה לשחקנים וישדרג את יכולותיהם .  זה לא קורה הרבה ,  ששחקן כזה מגיע למדינה כזו .  אנחנו רק יכולים ללמוד ממנו - אחד השחקנים הכי גדולים בעידן המודרני .  אני בטוח שהשחקנים ישתמשו בכל דקה פנויה שתהיה להם כדי לשאוב ממנו הרבה ידע .  בטווח הארוך ,  הוא אמור לבנות קשרים ענפים למועדון מחוץ לכדורגל האוסטרלי ". 
החלוץ ההולנדי הענק גדל במחלקת הנוער המשובחת של אייאקס וזכה עם הקבוצה הבוגרת בליגת האלופות בעונת 1994/5 ,  לאחר שכבש את שער הניצחון בדקה ה-85  ( 0:1 )  כשעלה מהספסל .  לאחר שלוש עונות בקבוצה נרכש על ידי מילאן ,  שם שיחק עונה אחת ,  ומשם המשיך לקדנצייה בת שש שנים בברצלונה .  מ-2004 דעכה קרנו של הסקורר הענק והוא עבר בארבע קבוצות עד שפרש מהמשחק ב-2008 .  כל אותו זמן לא הצליח קלייברט להרשים מאוד במדי נבחרת האוראנג' .
 התקשורת בהולנד דיווחה בעבר כי קלייברט עבר קורס מאמנים ,  כאשר לפני כשנה טען החלוץ לשעבר שהוא מאמן את חלוצי קבוצת AZ אלקמאר .  עכשיו ,  הוא יוכל לרשום ברזומה שלו אימון של קבוצה ראשונה .
 
פטריק קלייברט יאמן .  שבועיים
החלוץ לשעבר ייתן השראה תקופה קצרצרה בבריסביין רואר האוסטרלית ,  וישמש אחר כך שגריר של המועדון בעולם

