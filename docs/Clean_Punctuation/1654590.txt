גוגל רוצה להשתלט על הטלוויזיה
דיווחים גורסים כי גוגל ,  אינטל ,  סוני ולוג'יטק עובדות על מערכת תוכן מקוונת עבור מסכי הטלוויזיה הביתיים 
גוגל ,  אינטל וסוני רוצות להשתלט לכם על הסלון .  עיתון הניו-יורק טיימס מדווח כי שלוש החברות עובדות על פלטפורמה בשם Google TV ,  שמטרתה היא הבאת תוכן אינטרנטי למסכי הטלוויזיה ומכשירים שמחברים למסכים אלה .  נכון לעכשיו לא ברור אם הכוונה היא רק לשלב את הפלטפורמה במוצרים של שותפי תוכן ,  או שמא שלוש החברות רוצות להשיק ממיר אינטרנטי משלהן .
 על פי הכתוב בניו יורק טיימס ,  הדגש בפיתוח הוא על קלות שימוש ביישומי רשת ,  ביניהם גם רשתות חברתיות ,  על גבי מסכי הטלוויזיה .  לשם כך ,  צורפה למיזם גם לוג'יטק ,  שאמורה לייצר מוצרים נלווים למערכת ,  ביניהם גם שלט עם מקלדת זעירה.הפלטפורמה עצמה צפויה להשתמש במערכת ההפעלה הניידת של גוגל  Android ,  זאת כשגוגל מפיצה ממשק פיתוח חופשי אשר יאפשר לכל מי שירצה לפתח אפליקציות עבור Google TV .  המוצרים הראשונים שמבוססים על הפלטפורמה צפויים להגיע כבר בקיץ הקרוב
נכון להיום ,  דלות תוכן היא אחת הבעיות העיקריות של מערכות מקוונות אשר משולבות במסכי הטלוויזיה ונגני הבלו-ריי .  עם זאת ,  במהלך השנה צפויות היצרניות הגדולות להגדיל את היצע הווידג'טים הזמינים במסכים שלהן ,  כשבחברת סמסונג אף מתכננים השקת חנות יישומים למסכי טלוויזיה .
 

גוגל רוצה להשתלט על הטלוויזיה
דיווחים גורסים כי גוגל ,  אינטל ,  סוני ולוג'יטק עובדות על מערכת תוכן מקוונת עבור מסכי הטלוויזיה הביתיים 

