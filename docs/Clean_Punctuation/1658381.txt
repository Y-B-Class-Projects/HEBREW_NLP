החברה ההודית המובילה בעולם באריזות אלומיניום מחפשת שיתופי פעולה בישראל 
נציגי אסל פרופק הגיעו כחלק ממשלחת מתחום הפלסטיקה ,  שאיתרה שיתופי פעולה בכרמל אולפינים ,  נטפים ועוד 
" הפילוסופיה שלנו היא להיות מספר אחת בכל מה שאנחנו עושים ,  ואנחנו מחפשים בישראל טכנולוגיות שיעזרו לנו להשיג את היעד הזה ",  כך אמר אשוק גואל ,  סגן יו"ר ומנכ"ל קבוצת אסל פרופק ההודית ,  שהגיע באחרונה לביקור בישראל . " אנחנו יודעים שישראל מובילה עולמית בתחומי החקלאות ,  ניהול מים והביטחון .  יש לכם טכנולוגיות חדשות וכאלה שבפיתוח ,  ואנחנו רוצים להכיר אותן ",  אמר גואל ל-themarker ." כל מה שיסייע לנו להשיג את זה ,  בין אם באמצעות מיזמים משותפים ,  ובין אם בשיתוף פעולה בידע - נהיה פתוחים לבחון ".  לדבריו ,  קבוצת אסל מתעניינת בישראל במטרה להיכנס לתחום התעשיות הביטחוניות .  הסכמי שיתוף הפעולה בין צבא הודו לחברות ישראליות ,  שמחייבים את האחרונות ברכש גומלין בהודו ,  מעודדים כניסה לתחום ,  הוסיף.אסל פרופק ,  השייכת לקבוצת אסל ,  נחשבת מובילה עולמית בתחומי אריזות אלומיניום כשפופרות למשחות ולקוסמטיקה ובתחום הפלסטיק .  החברה הוקמה ב-1984 ומכירותיה ב-2008 הסתכמו בכ-300 מיליון דולר .  אסל מעסיקה כ-2,200 עובדים בכ-40 מדינות ומחזיקה 34% מהשוק העולמי .  המתחרה הגדולה שלה ,  אלקאן ,  מחזיקה בכ-20% מהשוק העולמי ונרכשה באחרונה על ידי ענקית הכרייה ריו טינטו.הלקוחות הבינלאומיים הגדולים של אסל פרופק כוללים את החברות קולגייט ,  פלמוליב ,  פרוקטר אנד גמבל ,  יוניליבר ולוריאל .  אסל היתה בין החברות ההודיות ששיגרו החודש עשרות נציגים למפגשים עסקיים עם חברות ישראליות בחסות איגוד לשכות המסחר .  בין השאר ביקרו הנציגים בכרמל אולפינים ,  נען דן ג'יין ,  מכללת שנקר ,  נטפים ,  מצר פלסט ,  תפן פלסטיק ופלסטופיל.תעשיית הפלסטיק בהודו צומחת בשיעורים שנתיים דו-ספרתיים .  מספטמבר 2009 צמחו מכירות התעשייה ב-25% .  האצת הכלכלה ההודית עוזרת לתעשייה במדינה ,  שמבוססת בעיקר על צריכה עצמית ולא על יצוא ,  ולכן לא הושפעה באופן משמעותי מהמשבר הכלכלי העולמי ." יש להודו דרך ארוכה לעבור ביעילות חקלאית ובניהול משק המים .  לכן יש מקום רב לשימוש בפלסטיק בחקלאות כדי לשפר יעילות .  אנחנו יודעים שישראל מובילה עולמית בתחום ,  ולכן יכול להיות שיתוף פעולה עסקי טוב בין המדינות ",  אמר אשוק .  בראש המשלחת ההודית עמד שיב סינג מהטה ,  מנכ"ל קריטי אינדסטריז ההודית .  החברה הוקמה ב-1990 ופועלת בתחומי חקלאות ,  מיקרו-השקיה  ( טפטוף )  ורכיבים לרכב .  מכירותיה ב-2009 הסתכמו ב-120 מיליון דולר ,  25% מהם ליצוא.כלכלת הודו צפויה לצמוח ב-9%-10% בשנים הקרובות ,  צריכת הפלסטיק תעלה - וזו הזדמנות לתעשייה ההודית .  אנחנו מחפשים איך לשלב את החוזקות של תעשיית הפלסטיק הישראלית וההודית לקומבינציה עולמית ",  אמר מהטה .
 
החברה ההודית המובילה בעולם באריזות אלומיניום מחפשת שיתופי פעולה בישראל 
נציגי אסל פרופק הגיעו כחלק ממשלחת מתחום הפלסטיקה ,  שאיתרה שיתופי פעולה בכרמל אולפינים ,  נטפים ועוד

