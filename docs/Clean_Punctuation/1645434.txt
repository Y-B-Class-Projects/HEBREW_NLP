השואו הנודד :  קונאן אובריאן עשוי להעלות מופע ולנדוד איתו בארה"ב ואירופה
אובריאן קיבל פיצויים בשווי 45 מיליון דולר במסגרת הסכם פרישה מוקדם מהגשת התוכנית  " טונייט שואו "
 הבדרן ומגיש הטלוויזיה קונאן אובריאן ,  אשר קיבל פיצויים בסך 45 מיליון דולר במסגרת הסכם פרישה מוקדמת מהגשת התוכנית  " טונייט שואו "  ברשת הטלוויזיה nbc ,  עשוי להרים מופע ולנדוד איתו בערים בארה"ב ,  כך דיווח העיתון  " ניו יורק דיילי ניוז ". במסגרת ההסכם עם nbc נאסר על אובריאן להופיע בטלוויזיה למשך מספר חודשים .  לפי העיתון האמריקאי ,  שוקל אובריאן דרך מקורית להגיע למעריציו .  פרטים על המופע ,  אם אכן יהיה אחד כזה ,  עדיין לא פורסמו ,  אך העיתון העריך כי אובריאן עשוי להופיע במספר אולמות בארה"ב ,  וביניהם אפילו בקמפוסים של מכללות .  העיתון דיווח כי אובריאן עשוי אפילו להופיע באירופה .  דובר מטעם אובריאן סירב לבקשת העיתון האמריקאי לתגובה.לפי תנאי הפרישה של אובריאן ,  המגיש יהיה רשאי להתחיל להגיש תוכנית ברשת טלוויזיה אחרת ,  ככל הנראה כבר בחודש ספטמבר .  רשת הטלוויזיה פוקס כבר הביע עניין ביצירת תוכנית בהגשת אובריאן בערוציה .
 
השואו הנודד :  קונאן אובריאן עשוי להעלות מופע ולנדוד איתו בארה"ב ואירופה
אובריאן קיבל פיצויים בשווי 45 מיליון דולר במסגרת הסכם פרישה מוקדם מהגשת התוכנית  " טונייט שואו "
 
