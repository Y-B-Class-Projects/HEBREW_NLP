פיז'ו משנה זהות :  משיקה סמל חדש ומצהירה כי היא חוזרת להתמקד בנהג
בנוסף ,  מציגה החברה את SR1 ,  קבריולה עם שלושה מושבים והנעה היברידית
שנה אחרי המיתוג החדש של סיטרואן ,  מצהירה גם החברה האחות פיז'ו על תהליך של שינוי זהות .  חזותית ,  לא צפויים מהפכים .  סמל האריה של החברה עבר מתיחת פנים והחלקת קמטים ,  והגופן בלוגו רוענן .  לחברה יש גם סיסמא חדה - motion  &  emotion ,  המעידה על ההתרגשות שמוצריה אמורים לעורר ועל הפנייה המחודשת לנהג .  מכוניות פיז'ו נחשבו בעבר למהנות לנהיגה ,  אך הדבר השתנה בעשור האחרון.לפי אנשי המיתוג של פיז'ו ,  החברה אמורה להיתפש כספורטיבית והמרגשת בקונצרן psa ,  בעוד סיטרואן תהיה השכלתנית והחדשנית יותר .  היעד הכלכלי של פיז'ו הוא להתקדם שלושה מקומות בדירוג המותגים בשוק הרכב העולמי .  הדרך לעשות זאת היא להגביר את המכירות בסין ובדרום אמריקה.פיז'ו לא רוצה עוד להיות חברה למכוניות ,  אלא חברה לניידות ,  והיא מפרטת את היצע האופנועים ,  הקטנועים ,  המכוניות והמסחריות שהיא משווקת .  בשנים הקרובות פיז'ו תציג 15 מכוניות חדשות וגרסאות למכוניות קיימות ביניהן דגמים היברידים וחשמליים.קריאת הכיוון הראשונה של פיז'ו היא מכונית תצוגה חדשה בשם sr1 .  מדובר במעין קבריולה עם שלושה מושבים והנעה היברידית .  למכונית מנוע בנזין מלפנים ,  שנפחו 1.6 ליטר והספקו 218 כ"ס .  מאחור יימצא מנוע חשמלי וביחד הם מספקים 313 כ"ס והנעה לכל הגלגלים .  למכונית עיצוב מתון יותר משל הדגמים המוכרים של פיז'ו והוא מרמז ,  כנראה ,  על העיצוב של ה-508 ,  מחליפת ה-407.פיז'ו sr1

פיז'ו משנה זהות :  משיקה סמל חדש ומצהירה כי היא חוזרת להתמקד בנהג
בנוסף ,  מציגה החברה את SR1 ,  קבריולה עם שלושה מושבים והנעה היברידית

