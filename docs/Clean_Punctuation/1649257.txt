שנה חלומית לפלאפון :  זינוק דו ספרתי בכל המדדים - הרווח התפעולי מזנק ב-57.9% ל-251 מ' ש'
חברת הסלולר מדווחת על עלייה במחזור המכירות של 22.4% למכירות של 1.3 מיליארד שקל
מהלך שדרוג הרשת של פלאפון והמעבר לטכנולוגיית ה-gsm קוצר תבואה אדירה .  החברה מדווחת על התוצאות לרבעון הרביעי של 2009 ולשנה כולה עם צמיחה של עשרות אחוזים במדדים.במבט רבעוני ,  פלאפון מדווחת על עלייה במחזור המכירות של 22.4% למכירות של 1.3 מיליארד שקל .  הרווח התפעולי של פלאפון מזנק ברבעון 4 ב-57.9% ל-251 מיליון שקל ,  ונתון ה-ebitda ,  נתון המייצג רווח תפעולי בניכוי פחת והפחתות ,  עלה ב-39.5% ל-410 מיליון שקל .  לפלאפון רווח נקי ברבעון של 181 מיליון שקל ,  זינוק של 41.4%.בתוצאות השנתיות פלאפון מדווחת על מחזור מכירות ב-2009 של 5.3 מיליארד שקל ,  גבוה ב-14.1% מ- 2008 .  הרווח התפעולי השנתי של פלאפון עומד על 1.1 מיליארד שקל ,  עלייה של 27.5% והרווח הנקי צמח ב-28.3% ל-875 מיליון שקל .  פלאפון מדווחת על נתון ebitda שנתי של 1.7 מיליארד שקל ,  זינוק של 23.2% וכעת שיעור ה-ebitda מהמחזור של החברה על 33.4%.את הפירות של הרשת החדשה של פלאפון אפשר לראות גם במדדים התפעוליים .  פלאפון גייסה 117 אלף מנויים בשנה ו-46 אלף ברבעון הרביעי .  בניגוד למתחרות ,  פלאפון היא חברת הסלולר היחידה שמציגה עלייה בהכנסה הממוצעת מלקוח  ( arpu )  נתון שעומד כעת על 132 שקל בחברה ב-2009 ,  מול 126 ב-2008.לקוח ממוצע בחברה דיבר ב-2009 333 דקות בחודש ,  מול 323 דקות ב-2008 .  פלאפון אינה מדווחת על ההכנסות שלה מתוכן וערך מוסף אך מוסרת שהנתון ,  כולל sms ,  מהווה כבר 19.6% מכלל ההכנסות השנתיות שלה משירותי סלולר .
 
שנה חלומית לפלאפון :  זינוק דו ספרתי בכל המדדים - הרווח התפעולי מזנק ב-57.9% ל-251 מ' ש'
חברת הסלולר מדווחת על עלייה במחזור המכירות של 22.4% למכירות של 1.3 מיליארד שקל

