פרסומת אחת ודי
השבוע - למה לנו לעשות מסיבה עם הערסים של ביסלי ,  ומה לעזאזל קרה לפרה של מנשה נוי ? 
פעם חברות חשבו שכדאי להשקיע בפרסומת .  הן היו נאבקות על כל דקת שידור ריקה כדי להעלות פרסומת שבאמת תעניין אותנו .  הייתה השקעה וצוותי קופירייטינג מאחורי ,  וגם הרבה שטרות וכוכבים אמיתיים ופרצופים שבאמת יגרמו לנו לקנות בגללם נעל ותסריט שקולע ונוף יפה .  ב-2010 מישהו כנראה הבין שחבל על כל ההשקעה .  גם ככה זה לא באמת מזיז לאף אחד  וכשהן מגיעות אנחנו הולכים לשירותים עם הספורט .  
היום ,  ג .  יפית מנעימה את הזמן שבין האח הגדול למונית הכסף ועושה את זה באותה אינטונציה ארורה ואותו סגנון מיובש .  זו קריאה אחרונה לשר התקשורת בישראל :  עשה משהו בעניין .  בשבילנו בZONE הפרסומות הן שיאה של התכנית ,  ואלירז מופיע בין לבין רק כדי שנחכה להן .  רבאק ,  תנסו להתאמץ בשבילנו טיפה יותר .
 כשכולם לקחו פסק זמן מחשיבה על פרסומות שבאמת יוצאות מהקופסא  ופעם היו כאלה  ממשיכה  " אסם "  להתלבש על אותו הקו ומעלה פרסומת לאקונית ומרגיזה בסתמיותה ל"ביסלי ".  
הסגנון ממשיך להיות חסר ייחוד שעל המסך נראים יחידות הביסלי מקפצות עלאק במסיבה ,  ולנו כבר ממש לא אכפת שהם מחלקים סוני אריקסון כל שעה ;  בטח כשהסלוגן הזה מוצה יחד עם סתיו מ"האח הגדול ".  תודו שיש בזה משהו מעליב ,  בטח אחרי ההברקה האחרונה של אותו ביסלי בפרסומת הכדורגל עם מכבי והפועל ת"א .
 קשה להחליט מה הפרסומת החדשה של טרה יותר  מתוחכמת ,  מצחיקה ,  ביזארית או סתם מתובלת בתסריט לא שגרתי .  בפרסומת מראים לנו קיבונציק משופם שלוקח קשה מדי את הפרה שלו ,  ומספר איך בעבר איך נהגה להיות דיווה פאסיבית ואיך היום היא תופסת פוזה ומקימה מחלבה .  הרעיון לא מושלם או מהודק במיוחד אבל היי ,  לפחות זאת לא ג.יפית .
 בזק  בדיוק כמו אסם  כבר הראו פעם שיש להם את זה .  הם אפילו היו מוכנים לשפוך כסף מהכיס כדי להוכיח לנו שזה נכון ,  ותאמינו לנו שצריך הרבה כסף בשביל לגייס את הקולות של גידי גוב ומרינה לפרסומת שלך .  חבל שבתקופת המיתון של משרדי הפרסום גם פרסומת אינפנטנטילית וכאילו שנונה כמו זו האחרונה שלהם ,  בכיכוב השיר המטמטם להפליא  " הנה אני בא ",  מספיקה .  בתקופה כזאת מה שצריך זה רק כל מיני פרצופים לא מעניינים שיחזיקו נעליים ויתופפו אותם על שולחן מול מצלמה בקצב הנכון ,  ובפרצופים המתאימים .  הרעיון עם פוטנציאל ,  אבל הביצוע סתם מעליב .  או סתם מטומטם .
 
פרסומת אחת ודי
השבוע - למה לנו לעשות מסיבה עם הערסים של ביסלי ,  ומה לעזאזל קרה לפרה של מנשה נוי ? 

