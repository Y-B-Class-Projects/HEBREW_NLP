פוטבול :  ההפסד כולו שלהם
ניו אינגלנד נוצחה ביוסטון 34:27 ,  ואיבדה את ווס וולקר ,  כנראה לפלייאוף .  בולטימור והג'טס בפנים ,  מינסוטה שניה ב-NFC
ניו אינגלנד פטריוטס נוצחה אמש  ( ראשון )  על ידי יוסטון טקסאנס 34:27 ,  לאחר שכבר הובילה 13:27 ברבע האחרון ,  אבל החדשות המשמעותיות יותר מבחינתה הן הפציעה של ווס וולקר .  התופס נפגש בברכו ברבע הראשון ,  פונה על עגלת הפצועים ויחמיץ את הפלייאוף ,  לאחר שבברכו אובחן קרע ברצועות ,  מה שעשוי להשביתו גם לחלק גדול מהעונה הבאה .  מי שעוד יחמיצו אותו ,  מסיבות אחרות ,  הם בן רות'לסברגר ופיטסבורג ,  שניצחו ,  אמנם ,  במיאמי 24:30 ,  אבל הניצחון של בולטימור באוקלנד 13:21 שיבש להם את התוכניות והם בחוץ .  הרייבנס היו תלויים בעצמם ,  ועכשיו ,  לאחר שניצחו ,  הם בפלייאוף .  גם ניו יורק ג'טס בפלייאוף ,  לאחר 0:37 על סינסינטי .  
מינסוטה רמסה את הג'איינטס 7:44 ,  וחיכתה למעידה של פילדלפיה בדאלאס כדי להבטיח את המקום השני ב-NFC .  זה אכן קרה ,  כשהקאובויס ניצחו 0:24 וטיפסו למקום השלישי בחטיבה ,  תוך שהם משליכים את האיגלס למקום השישי ול ..  .  מפגש חוזר ביניהן בשבוע הבא .  גרין ביי ואריזונה יערכו גם הן רי-מאץ' ,  לאחר הניצחון של הפאקרס בפיניקס 7:33 ,  במשחק בו איבדו הקרדינלס את התופס אנקואן בולדין בגלל פציעת קרסול .  
לשאר המשחקים המוקדמים לא הייתה השפעה על תמונת הפלייאוף .  ניו אורלינס נחלה הפסד שלישי ברציפות ,  23:10 לקרוליינה ,  קליבלנד קצרה ניצחון שלישי ברציפות ,  17:23 על ג'קסונוויל ,  שיקגו גברה על דטרויט 23:37 ,  סן פרנסיסקו הכניעה את סט .  לואיס 6:28 ואטלנטה גברה על טמפה ביי 10:20 .  בפאלו לא התקשתה מול אינדיאנפוליס החסרה ,  והנחילה לה הפסד 7:30 .
 דנבר לא הייתה תלויה בעצמה ,  אבל עשתה מה שהיא יודעת מצוין - להפסיד לנמושות בדצמבר ,  והפעם נחלה תבוסה ביתית לקנזס סיטי ,  44:24 .  מי שלא יודעת להפסיד בדצמבר היא סן דייגו ,  שאפילו עם הרכב מחליפים ניצחה את וושינגטון 20:23 .  על המשחק בין סיאטל לטנסי - בנפרד .  
משחקי הפלייאוף ב-NFC :
 דאלאס  ( 3 )  - פילדלפיה  ( 6 )  ,  אריזונה  ( 4 )  - גרין ביי  ( 5 )  .  ניו אורלינס ומינסוטה בחופש .  
AFC :  ניו אינגלנד  ( 3 :)  - בולטימור  ( 6 )  ,  סינסינטי  ( 4 )  - ניו יורק ג'טס  ( 5 )  .  אינדיאנפוליס וסן דייגו בחופש .
 יוסטון  ( 7:9 )  - ניו אינגלנד  ( 6:10 )  27:34
יוסטון סיימה עונה ראשונה בהיסטוריה עם מאזן חיובי ,  לאחר שהפכה פיגור 27:13 בתחילת הרבע הרביעי לניצחון ,  אבל מבחינת הפטריוטס ההפסד לא שינה יותר מדי .  מה שבאמת היה חשוב להם אירע כבר ברבע הראשון - פציעת ברך חמורה של התופס ווס וולקר .  הבדיקה תיערך רק מחר ,  אבל כל האינדיקציות מראות שבפלייאוף יצטרך טום בריידי להסתדר בלי המטרה מספר 1 שלו .  בריידי עצמו ,  אגב ,  הורד לספסל במהלך הרבע השני ,  אבל חזר ושיחק כמעט לכל אורך המחצית השניה וסיים עם 186 יארד ב-17 מ-26 ואיבוד אווירי .  103 יארד בעשר תפיסות לג'וליאן אדלמן ,  שצפוי לתפוס את מקומו של וולקר בסלאנטים הקצרים בפלייאוף .  
יוסטון ,  מבחינתה ,  הייתה צריכה עזרה כדי להשתחל לפלייאוף ולא עשתה את זה ,  אבל גילתה לפחות את האופי הדרוש כדי להפוך את התוצאה .  303 יארדים ב-24 מ-39 ,  שני טאצ'ים ואיבוד למאט שאוב ,  119 יארד ושני טאצ'ים ,  כולל המנצח ,  לאריאן פוסטר על הקרקע .  
מיאמי  ( 9:7 )  - פיטסבורג  ( 7:9 )  30:24
עמוק במהלך המחצית השניה היו הסטילרס משוכנעים שהסיכויים לטובתם ,  אבל אז החלה התמונה להתהפך ,  כשהיונקים צימקו מ-27:10 ל-27:24 ויוסטון הפכה נגד הפטריוטס .  בסופו של דבר שרדו בן רות'לסברגר והסטילרס את המשחק הזה ,  אבל הניצחון של הטקסאנס ואחר כך של בולטימור גמר להם את הסיכויים .  מיאמי סבלה מפציעות של שני הקוורטרבקים הראשונים ,  צ'אד הני ופאט וייט ,  שפונה לבית החולים אחרי כניסה חזקה של אייק טיילור ,  ואת המשחק סיים טיילר ת'יגפן ,  הקוורטרבק השלישי .  220 יארד ב-18 מ-27 ושלושה טאצ'דאונים לרות'לסברגר ,  94 יארד לרשארד מנדנהול על הקרקע ,  כשווילי פארקר מוסיף 91 .  
קרוליינה  ( 8:8 )  - ניו אורלינס  ( 3:13 )  10:23
שון פייטון ויתר על המשחק מפתיחתו ,  והעדיף לקחת הפסד שלישי ברציפות של הסיינטס על פני ניסיון לקנות מומנטום .  מארק ברונל פתח במקום דרו בריס ,  ההרכב הראשון נח ,  וג'ונתן סטיוארט חגג עם 125 יארד על הקרקע בתוספת טאצ'דאון ,  כדי לסגור עונה בינונית של הפנתרס עם מאזן חצוי .  162 יארד וטאצ'דאון ב-14 מ-23 למאט מור .  102 יארד ואיבוד ב-15 מ-29 לברונל .
 מינסוטה  ( 4:12 )  - ניו יורק ג'איינטס  ( 8:8 )  7:44
הווייקינגס ידעו שכדי לשמור על הסיכויים למקום השני בחטיבה ,  הם חייבים לנצח את המשחק הזה - וזה מה שעשו מהרגע הראשון ,  כשריטשו את הג'איינטס .  אחר כך הם קיבלו את הפרס ,  כשדאלאס שיתקה את פילדלפיה ,  ובשבוע הבא ינוחו .  הענקים ,  מבחינתם ,  פתחו את העונה עם מאזן 0:5 וסיימו אותה עם שתי תבוסות מבזות .  ברט פארב היה אש עם 25 מ-31 ל-316 יארד וארבעה טאצ'דאונים ,  שסגרו עניין מהר ואפשרו לאדריאן פיטרסון  ( תשע נשיאות בלבד )  לנוח בחלק נכבד של המשחק .  112 יארד ושני טאצ'ים לסידני רייס המצוין ,  94 יארד ותפיסה באנדזון לוויסאנטה שיאנקו .  141 יארד ואיבוד אווירי לאיליי מאנינג .  
סט .  לואיס  ( 15:1 )  - סן פרנסיסקו  ( 8:8 )  28:6
בעוד הג'איינטס מתגעגעים לסטיב ספאגנולו ,  הוא בוודאי מתגעגע אליהם ,  אחרי שזכה לכבוד המפוקפק להצטרף למועדון המאמנים שהובילו קבוצה למאזן 15:1 .  הניינרס ,  מצידם ,  סיימו עונה במאזן חצוי ,  עם מבט אופטימי לעתיד .  ורנון דייויס נכנס לספרי ההיסטוריה ,  כשהשווה את שיא הטאצ'דאונים לעונה לטייט אנד עם ה-13 שלו .  107 יארד וצמד טאצ'ים על הקרקע לפרנק גור .  קית' נול וקייל בולר ,  שני הקוורטרבקים של הראמס ,  חלקו ביניהם 80 יארד במסירה ,  וזה אומר הכל .  
קליבלנד  ( 11:5 )  - ג'קסונוויל  ( 9:7 )  17:23
שתי קבוצות בזיוניות נפגשו במכלאת הכלבים ,  כשהבראונס לפחות סיימו את העונה עם מומנטום חיובי של ארבעה ניצחונות רצופים  ( תיקון )  .  והג'אגוארס ?  לא ברור כמה זמן הקבוצה הזו תישאר בג'קסונוויל ,  אבל עם או בלי קשר ,  ג'ק דל ריו חייב כבר ללכת .  ג'רום הריסון המשיך בסיום העונה החזק שלו ,  וסגר 127 יארד וטאצ'דאון ,  כדי לחפות על 86 יארדים עלובים של דרק אנדרסון .  292 יארד ,  שני טאצ'דאונים ואיבוד לדייויד גרארד .
 בפאלו  ( 10:6 )  - אינדיאנפוליס  ( 2:14 )  7:30
הקולטס נתנו לפייטון מאנינג לשחק שתי סדרות ,  בטרם ירד לספסל ,  וההפסד של אינדיאנפוליס היה ודאי עוד לפני פתיחת ההתמודדות בבפאלו המושלגת .  טרל אואנס סגר את העונה עם טאצ'דאון ,  פרד ג'קסון רשם 212 יארד על הקרקע כדי לרשום עונת 1,000 יארד ראשונה בקריירה וריאן פיצפטריק מסר לשלושה טאצ'ים .  אינדי רק מחכה לפלייאוף .  
טמפה ביי  ( 13:3 )  - אטלנטה  ( 7:9 )  20:10
זו אולי לא הייתה עונה טובה לפאלקונס ,  אבל לפחות הם הצליחו לרשום היסטוריה קטנה ,  כשסיימו לראשונה בהיסטוריה עונה שניה ברציפות עם מאזן חיובי .  223 יארד ,  שני טאצ'ים ושני איבודים למאט ריאן ,  147 לג'ייסון סנלינג על הקרקע .  174 יארד ,  טאצ'דאון ושני איבודים לג'וש פרימן בטמפה ביי .  
דטרויט  ( 14:2 )  - שיקגו  ( 9:7 )  37:23
עוד ערב עגום ב"פורד פילד ",  כשג'יי קאטלר שומר על עצמו ללא חטיפה ומחלק ארבעה אסיסטים לטאצ'דאון ,  שניים מהם לתגלית החדשה דווין ארומשודו .  101 יארד על הקרקע למאט פורטה ,  262 יארד ,  שני טאצ'ים ואיבוד לדאנטה קולפפר .
 דאלאס  ( 5:11 )  - פילדלפיה  ( 5:11 )  0:24
כמה נזיל הוא משחק הפוטבול .  האיגלס ידעו שניצחון יעניק להם את המקום השני ושבוע חופש בחטיבה ,  ובמקום זאת חטפו הפסד שהוריד אותם עד למקום השישי ב-NFC ומפגש חוזר עם הבוקרים בשבוע הבא .  דאלאס ,  שב-13 השנים האחרונות לא מסוגלת לנצח בדצמבר ,  הראתה שהיא על אמת ,  ועם התקפה טובה והגנה אופורטוניסטית מזכירה משהו את הג'איינטס של 2007 .  טוני רומו והבוקרים לא השאירו סיכוי לאיגלס ,  וירדו להפסקה ביתרון 0:17 ,  כשהם מונעים כל ניסיון לקאמבק .  311 יארד ,  שני טאצ'דאונים ואיבוד אווירי לרומו ,  223 יארד ב-20 מ-36 לדונובן מקנאב ,  שלא יכול היה לעשות דבר בצד השני .  91 יארד לפליקס ג'ונס ומריון בארבר על הקרקע בדאלאס .  
אוקלנד  ( 12:4 )  - בולטימור  ( 7:9 )  21:13
הרייבנס היו תלויים בעצמם והשיגו את הכרטיס הדרוש .  וויליס מגאהי נתן את משחק חייו ,  עם 167 יארד ב-16 גיחות ושלוש כניסות לאנדזון ,  והעורבים ניצחו במשחק לא קל כדי להיכנס לפלייאוף .  צ'רלי פריי נפצע באוקלנד ,  ובמקומו נכנס ג'מארקוס ראסל ,  שנחטף פעם אחת אבל היה סביר עם 9 מ-14 ל-102 יארד .  
דנבר  ( 8:8 )  - קנזס סיטי  ( 12:4 )  44:24
כל המחלות של הברונקוס באו לידי ביטוי במשחק הזה - ההיחנקות הקבועה ,  לקיחת ההחלטות המוטעית והלוזריות שהשתרשה בהם בשנים האחרונות בדצמבר .  דנבר נפרדת מעוד עונה כבר בתחילת ינואר ,  למרות שפתחה במאזן 0:6 .  ג'מאל צ'רלס חגג על הישבן של הסוסונים מכל פינה אפשרית במגרש ,  וסיים עם 259 יארד ב-25 נשיאות ושני טאצ'דאונים .  בנוסף ,  קייל אורטון נחטף פעמיים לטאצ'דאון ,  וכשסופגים 34 נקודות במחצית השניה מקבוצה כמו קנזס סיטי ,  נשארים בבית .  431 יארד ,  טאצ'דאון ושלושה איבודים משמעותיים לאורטון ,  213 יארד באוויר לג'באר גפני ,  שהיה המטרה העיקרית בהיעדרו של ברנדון מרשל .
 סן דייגו  ( 3:13 )  - וושינגטון  ( 12:4 )  20:23
אפילו עם הרכב מחליפים הצליחו הצ'ארג'רס לנצח ,  בזכות מסירה של בילי וולק למייק טולברט לשני יארדים עם 35 שניות על השעון .  לסן דייגו היה זה ניצחון 11 ברציפות ,  והיא ,  כמובן ,  מדורגת שניה אחרי אינדיאנפוליס ב-AFC וזוכה בשבוע חופש .  140 יארד בתפיסה למלקולם פלויד .  
אריזונה  ( 6:10 )  - גרין ביי  ( 5:11 )  33:7
כמו דאלאס ופילדלפיה ,  גם השתיים הללו ייפגשו באותו מקום בשבוע הבא .  הפאקרס המשיכו להוכיח שההגנה המשופרת שלהם על אמת ,  ועם משחק סמאש מאות' מעולה שיתקו לחלוטין את קורט וורנר ומאט ליינארט ,  כשאת הטאצ'דאון היחיד לקרדינלס רושם הקוורטרבק השלישי ,  בריאן סט .  פייר .  235 יארד וטאצ'דאון לארון רוג'רס ,  אנקואן בולדין מאריזונה נטש בגלל פציעת קרסול .  מצבו יתברר מאוחר יותר .  
ניו יורק ג'טס  ( 7:8 )  - סינסינטי  ( 5:10 )  0:37
צ'אד אוצ'וסינקו דיבר ודיבר ,  וימשיך לדבר על דארל ריוויס גם בשבוע הקרוב .  יושבי המדולנדס באו למשחק האחרון בו ,  וראו את הסילונים פותחים בטירוף ולא מביטים לאחור ,  כשהם רושמים ארבעה טאצ'דאונים ,  כולם בריצה .  שניים מהטאצ'דאונים הללו שייכים לתומאס ג'ונס ,  שסיים עם 78 יארד .  בשבוע הבא ייפגשו שתי הקבוצות פעם נוספת ,  בסינסינטי ,  והפעם ,  יש להניח ,  יהיה קצת יותר צמוד .
 
פוטבול :  ההפסד כולו שלהם
ניו אינגלנד נוצחה ביוסטון 34:27 ,  ואיבדה את ווס וולקר ,  כנראה לפלייאוף .  בולטימור והג'טס בפנים ,  מינסוטה שניה ב-NFC

