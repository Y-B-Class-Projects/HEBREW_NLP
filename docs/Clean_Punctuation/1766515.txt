20 נקודות לכספי בתבוסת סקרמנטו למיאמי 104:83
הפורוורד הישראלי הצטיין בשורות הקינגס עם 20 נקודות ,  אבל מול המכונה המשומנת של ההיט זה לא הספיק .  וויד צלף 36
עמרי כספי וסקרמנטו קינגס פגשו הלילה  ( בין שבת לראשון )  לקרב מרתק את הקבוצה הכי מסקרנת ומעניינת ב-NBA השנה ,  מיאמי היט .  הקינגס הגיעו למשחק לאחר הניצחון על הוויזארדס ,  שעצר מבחינתם רצף שלילי ביותר של שמונה הפסדים ,  בעוד הקבוצה מפלורידה רצתה להאריך את רצף הניצחונות שלה לשמונה ולהמשיך במגמת ההתאוששות שמאפיינת אותה לאחרונה .  הקינגס ,  אחת הקבוצות החלשות בליגה ,  לא הצליחו ,  גם הם ,  לעצור את הטריו של ההיט ונענשו 104:83 .  סקרמנטו עם מאזן של 16:5 ,  בעוד מיאמי ממשיכה לשפר עמדות ל-8:17 .
 מבחינה קבוצתית ,  אצל הקינגס אין הרבה ממה לשאוב עידוד ,  אבל דווקא עמרי כספי ,  שלא פתח בחמישייה ,  נתן משחק מצוין .  הפורוורד הישראלי סיים את המשחק עם 20 נקודות  ( 2 מ-6 ל-2 ,  5 מ-7 ל-3  ,  1 מ-2 מהקו )  בכ-27 דקות כמעט ,  הוא גם הוריד 3 ריבאונדים ומסר אסיסט אחד .  אגב ,  כל שחקני הקינגס ביחד ,  מלבד כספי ,  שנהנה מיום טוב לשלוש ,  זרקו בלטות מרחוק עם מאזן נוראי של 1 מ-11 .  הרגע הכי מעניין של כספי במשחק היה לקראת סיומו של הרבע השלישי ,  כשהוא רץ לליי-אפ ,  בעוד לברון רודף אחריו ודופק לו גג מהסרטים על הראש .  למזלו של הישראלי השופטים אישרו את הסל ,  ובצדק .
 קצת קשה לאמוד את המשחק של כספי .  מחד הפורוורד הישראלי היה אחד הטובים אצל סקרמנטו ,  לפחות מבחינה התקפית על המגרש ,  אבל רוב הזמן עשה זאת כשהקינגס היו בפיגור .  עם זאת ,  הוא בהחלט ניסה ,  השתדל ולא ויתר ,  גם בהגנה ,  כששמר על לברון וגם על וויד המצוינים .
 יושבי הארקו ארינה ראו את הקבוצה הביתית פותחת את המשחק טוב מאוד ברבע הראשון ,  ואחרי 12 דקות היא הובילה 17:24 ,  אלא שההיט התעוררו בגדול ברבע השני והפכו את התוצאה ,  כשהם יורדים להפסקה עם יתרון בן חמש נקודות 37:42 .  החבורה הרעבה של אריק ספולסטרה המשיכה להוביל ואף הגדילה את היתרון גם ברבעים הבאים .  כל אימת שהקבוצה של פול ווסטפאל ניסתה לעשות מיני קאמבק ,  היא ביצעה מספר טעויות וחטפה בראש חזק ממיאמי .
 התיאום בין שחקני הקינגס לוקה מאוד בחסר ,  כאשר טייריק אוונס  ( 5 נקודות )  ובעיקר דימרקוס קאזינס  ( 6 נקודות )  מחרבים כמעט כל ניסיוןלמהלך קבוצתי .  אז כספי נראה טוב הלילה ובכלל במשחקים האחרונים ,  אבל הקינגס ,  אוי ,  כמה שהם רחוקים מלהיות מלכים .  בקושי משרתים .
 הטריו המצוין של מיאמי סיים את המשחק עם 75 נקודות בסך הכול ,  כאשר 36 מתוכן שיייכות לדווין וויד ,  שגם מסר 6 אסיסטים והוריד 6 ריבאונדים ,  קינג ג'יימס היה סולידי עם 25 נקודות ,  כריס בוש קלע 14 ושאב 17 ריבאונדים .  מלבד כספי ,  מי שעוד בלט בשורות הקינגס היה ג'ייסון תומפסון שקלע 13 נקודות ובנו אודריך ,  שגמר את המשחק עם 12 נקודות ו-7 אסיסטים .
 עמרי כספי אמר בסיום המשחק המצוין שלו : " בעיקרון ,  דיברנו על כך שלברון ג'יימס יתעורר במחצית השניה ושהוא ישחק אגרסיבי .  הרבע השלישי היה כנראה הרבע הטוב ביותר של מיאמי .  התקשינו לעצור אותם מלקלוע .  אנחנו ,  מצד שני ,  לקחנו זריקות לא טובות ונתנו להם להוביל את המשחק ". 
כספי התייחס אף לשאלה עד כמה זה קשה לשחק נגד קבוצה עם כל כך הרבה כישרון ,  ואמר : " אין ספק .  הם עשו כמה סלים קשים .  אנחנו ניסינו למנוע את זה מהם ,  אבל לעתים אין הרבה מה לעשות נגד זה ". 
כספי ,  כאמור היה היחיד כמעט שהגיע למשחק מבחינה התקפית ,  בטח מעבר לקשת ,  כשסיים עם 5 מ-7 בעוד כל הקבוצה קלעה 1 מ-11 לשלוש . " זה לא שאין לנו קלעים טובים ",  אמר הפורוורד הישראלי על יכולת הקליעה הנוראית של חבריו , " אבל זה פשוט שאנחנו לא מצליחים לקלוע .  אנחנו צריכים להגיע לקו יותר וגם לרוץ יותר ,  לשחק יותר אגרסיבי .  הזריקות בסופו ייכנסו ,  זה רק עניין של זמן .  אנחנו רק צריכים להמשיך להאמין בעצמנו ובבחירת הזריקות שלנו ". 

20 נקודות לכספי בתבוסת סקרמנטו למיאמי 104:83
הפורוורד הישראלי הצטיין בשורות הקינגס עם 20 נקודות ,  אבל מול המכונה המשומנת של ההיט זה לא הספיק .  וויד צלף 36

