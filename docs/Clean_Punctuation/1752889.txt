פסגות מעלה את דמי הניהול גם בקופות הסולידיות
בלעדי גל העלאות דמי הניהול שחווים חלק מעמיתי קופות הגמל של פסגות נמשך .  מכתבים שקיבלו לקוחות קופות הגמל של פסגות והגיעו ל-themarker ,  מראים כי ההחלטה של פסגות להעלות דמי ניהול לא מתחשבת בסוג הקופה ובתשואה המותאמת לאפיק ההשקעה שבה היא פועלת .  כך לקוחות בקופת הגמל גדיש כספית ,  המתמחה בהשקעה באפיק המקמים ,  קיבלו מכתב שהודיע להם כי החל בתחילת 2011 הם ישלמו דמי ניהול שנתיים של 1.8% מהנכסים הצבורים שלהם בקופה - עלייה של פי שניים לעומת דמי הניהול בקופה כיום - שמסתכמים בממוצע של 0.91% .  ואולם ,  כשבודקים את ביצועי גדיש כספית ב-12 החודשים האחרונים ,  הנחשבים לחודשים טובים בשוק ההון ,  רואים כי גדיש כספית הניבה לעמיתיה תשואה ברוטו נומינלית של 1.22% בלבד .  במונחים של תשואה ריאלית מדובר בתשואה שלילית .  ב-2009 ,  אחת השנים הטובות בשוק ההון ,  הניבה גדיש כספית לעמיתיה תשואה של 0.92% בלבד .  משמעות גביית דמי ניהול של 1.8% בקופה כזו ,  היא סיכוי אפסי שלקוחות הקופה יראו תשואה על הכסף שלהם .  גדיש כספית פדתה מתחילת השנה 110 מיליון שקל ומתחילת 2009 נפדו ממנה 450 מיליון שקל ,  המהווים יותר ממחצית הנכסים שהיו בקופה בתחילת התקופה .  גם לקוחות בקופת הגמל הכללית שיא גמל ,  קיבלו הודעה דומה שלפיה החל מתחילת 2011 יועלו דמי הניהול ,  מדמי ניהול ממוצעים של 1.19% ל-1.8% שנגבים כיום בקופה .  במקרה הזה יכולים לקוחות הקופה להתנחם בכך שמדובר בקופה כללית שנהנתה מהעליות המתמשכות שהיו בשנה האחרונה בשוק האג"ח ובשוק המניות - ב-12 החודשים האחרונים הניבה שיא גמל כללי לעמיתיה 12.11% .  ב-2009 הניבה הקופה תשואה מצטברת של 32.8% .  לקוחות פסגות שהתלוננו על המהלך ,  קושרים בינו לבין עסקת פסגות שבה עבר פסגות לידיה של קרן איפקס ,  כך שהעלאת דמי הניהול נועדה לסייע להחזיר את ההשקעה של איפקס בבית ההשקעות .  מפסגות נמסר בתגובה כי  " במסגרת הניהול השוטף ,  מתקיימת לכל אורך השנה בחינה של דמי הניהול בפסגות ומתבצעות התאמות בהתאם  ( העלאות או הורדות )  .  במקרה של סיום תוקף הטבות שניתנו לתקופה קצובה ייתכן שינוי בדמי הניהול .  יודגש ,  כי ממוצע דמי הניהול בפסגות נמוך מהקיים בתעשייה .  כמו כן ,  המדרגה המקסימלית נמוכה משמעותית מהנהוג בענף ". 

פסגות מעלה את דמי הניהול גם בקופות הסולידיות
nan
