משרד התקשורת ומלחמתו בכשלים הסלולריים
משרד התקשורת מורה לחברות הסלולר לבטל  " 16 כשלים צרכניים קשים ,  למען הגברת השקיפות וההוגנות "
 משרד התקשורת הודיע כי בהתאם להנחיית שר התקשורת משה כחלון ,  יצטרכו החברות הסלולריות לבטל  " 16 כשלים צרכניים קשים ".  לדברי המשרד ,  בשנה האחרונה נחשפה שורת בעיות באמצעות פעולות פיקוח ואכיפה ובאמצעות פניות מהציבור .  בין הכשלים הנדרשים לשינוי :  חוסר מתן אפשרות סבירה לעיין בתנאי הסכם ההתקשרות טרם החתימה עליו ,  חיוב בעד שירות ללא בקשה מפורשת מצד המנוי ,  גביית תשלום קבוע לפני אספקת השירות בפועל ושינוי תעריפים בתכניות תעריפים ללא התחייבות .
 עוד מתכוון משרד התקשורת לבטל את הנוהג לפיו החברות נוהגות לפרסם תוכניות תעריפים חלקיות באתר האינטרנט שלהן ,  שלעתים אינן כולל את מלוא המידע הרלוונטי למנוי ובכלל כך מידע אודות תקופת ההתחייבות וגובה דמי היציאה במקרה של הפרת ההתחייבות .  המשרד אף מתכוון לאלץ את החברות לפרסם בפומבי גם פרטי הסכמי התקשרות שאינם כוללים התחייבות ,  לרבות מסמך פרטי התוכנית של החלופה הסבירה .
 משרד התקשורת מקיים הליך שימוע לחברות הסלולריות בעניין ,  ומבקש את עמדתן עד ל-22.4 לכל המאוחר .  בנוסף לשימוע ,  תצא בשבועות הקרובים שורה של שימועים נוספים להסדרת כשלים צרכניים נוספים בתחום התקשורת בשוק אספקת הגישה לאינטרנט ,  שוק השיחות הבינלאומיות ושוק התקשורת הקווית .  בהודעת המשרד צוטט השר כחלון באומרו כי  " מדובר במהלך מהותי בסדר גודל יוצא דופן בהיקפו ,  שנועד לחסוך לצרכנים חיובים מיותרים ,  להגביר את השקיפות וההוגנות מצד החברות הסלולריות ולפתור עוולות צרכניות קשות ". 

משרד התקשורת ומלחמתו בכשלים הסלולריים
משרד התקשורת מורה לחברות הסלולר לבטל  " 16 כשלים צרכניים קשים ,  למען הגברת השקיפות וההוגנות "
 
