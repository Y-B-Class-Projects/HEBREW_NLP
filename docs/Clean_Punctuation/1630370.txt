הנאגטס נתנו לסקרמנטו כנפיים
כספי קלע 16 והוריד 8 ריב' ,  אוואנס קלע סל ניצחון ,  וסקרמנטו קטעה רצף של חמישה הפסדים עם 100:102 על דנבר
אחרי חמישה הפסדים רצופים ,  כשארבעה מהם צמודים ובהפרש חד ספרתי ,  בסקרמנטו קיוו שבבית ,  מול קבוצה חזקה כמו דנבר ,  הקינגס סוף-סוף ירשמו ניצחון .  כשצ'ונסי בילאפס השווה ל-100:100 אחרי שלשה ענקית ,  כשעל הלוח 11 שניות לסיום ,  פול ווסטפאל ראה שוב את התסריט חוזר על עצמו ,  אולי כי סקרמנטו חוותה יותר מדי הפסדים דרמטיים העונה .  אבל עמרי כספי מצא את טייריק אוואנס ,  שהוכיח כי כבר עכשיו הוא כוכב NBA .  אוואנס חדר פנימה ובג'אמפ לאחור קלע את שתי הנקודות שהעניקו לקינגס ניצחון 100:102 על דנבר .  כספי פתח בחמישייה ושיחק 36 דקות ,  אולם הפעם אחוזי הקליעה שלו לא היו טובים .  הפורוורד הישראלי תרם 16 נקודות ב-5 מ-14 מהשדה  ( 2 מ-5 לשלוש ,  4 מ-5 מהעונשין )  ,  אבל ידע להוריד 8 ריבאונדים  ( למסור אסיסטי אחד ולחסום זריקה אחת .  כספי היה על הפרקט במאני-טיים ,  והעניק ,  כהרגלו ,  הגנה מצוינת ברגעי הסיום . 
" היה תענוג לשחק היום ,  אני ראיתי את הסגירה שלהם ולכן החלטתי להסתובב ",  אמר טייריק אוואנס על המהלך האחרון ,  שהביא לקינגס ניצחון ,  שהעלה את מאזנם ל-15 ניצחונות לעומת 21 הפסדים .  דנבר מחזיקה במאזן של 23 ניצחונות ו-14 הפסדים .
" זה היה משחק מצוין בשבילנו ,  ואני מאוד שמח ",  אמר כספי בסיום . " הפסדנו לקבוצות הטבות בליגה בהפרש של שתיים או ארבע נקודות ,  ואני שמח שסוף-סוף הצלחנו לנצח .  אני מקווה שזה ייתן לנו יותר ביטחון לעתיד ".  על הביטחון במשחקו ,  על אף שהוא נחשב לרוקי ,  אמר כספי : " אני עולה לפרקט ומנסה לשחק את המשחק שלי .  לא משנה אם אנחנו למעלה או למטה ,  אני מנסה לשחק חזק בכל ערב .  במשחק האחרון היה לי קשה והייתי 1 מ-8 ,  במחצית הראשונה נגד דנבר לא הרגשתי טוב את הכדור ,  אז ניסיתי רק להיות אגרסיבי ".  
בדקות הסיום כספי השחיל שלשה גדולה שהעניקה לסקרמנטו יתרון נקודוה ,  והסל הזה הרשים מאוד את מאמן הקינגס פול ווסטפאל . " יש לו את היכולת הזאת ",  אמר ווסטפאל לאתר הרשמי של הקינגס , " אני לא יכול לחשוב על מישהו אחר שהייתי רוצה שיזרוק את השלשה הזאת מלבד עמרי .  הוא שיחק פחות מ-36 משחקים העונה ,  ואני מאמין שהרבה בקבוצה שלנו בטוחים שהוא יקלע עוד זריקות חשובות כאלה בהמשך העונה .  השחקנים מאמינים בו ,  המאמנים מאמינים בו והוא מאמין בעצמו .  הלילה הוא הוכיח את זה ". 
כספי פתח בחמישייה ואת הזריקה הראשונה שלו ,  שלשה ממרחק ,  החטיא .  לפני סיום הרבע כספי החטיא עוד שלשה רחוקה ,  ודנבר ידעו לרדת בתום 12 דקות עם יתרון 19:26 .  ברבע השני דנבר הגדילה את יתרונה בזכות יכולת טובה של קניון מרטין וג'יי .  אר .  סמית .  חמש דקות למחצית כספי נכנס ,  קלע נקודה מהעונשין והוסיף חסימה על ננה .  ברבע השלישי כספי איפס את היד ,  וקבר שלשה גדולה ארבע דקות מפתיחת הרבע .  טייריק אוואנס המשיך לייצר נקודות עבור הקינגס ,  כספי הוסיף נקודות מהקו ובזריקות מרחוק ,  ובתום 36 דקות משחק עמדה התוצאה על 73:76 לדנבר .  ברבע הרביעי אף קבוצה לא הצליח לרוץ ולפתוח פער .  קצת יותר מדקה לסיום כספי קלע שלשה גדולה שהעלתה את סקרמנטו ל-95:96 .  22 שניות לסיום איבדה דנבר כדור ,  ובנו אודריך הוסיף עוד שתי נקודות למאזנו מקו העונשין ,  והגדיל את יתרון הקינגס ל-97:100 .  אבל לדנבר היה את צ'ונסי  " ביג שוט "  בילאפס ,  שקיבל כדור שני מטר אחרי קו השלוש וקבר שלשה ענקית 11 שניות לסיום .  שוויון 100:100 ,  ופול ווסטפאל הזעיק פסק זמן .  כספי הוציא את הכדור לטייריק אוואנס ,  שהלך כל הדרך לבד ,  הסתובב בצבע ו-0.7 שניות לבאזר קבר פיידאווי על קניון מרטין וקבע 100:102 .
 כספי ,  כאמור ,  קלע 16 והוריד 8 ריבאונדים ,  טייריק אוואנס הוליך את סקרמנטו עם 27 נקודות  ( 10 מ-15 מהשדה )  ו-4 אסיסטים ,  ספנסר הוז תרם 17 מהספסל ,  אימה יודוקה הוסיף 12 ובנו אודריך קלע 11 .  יון ברוקמן קלע 5 לקינגס ואסף 12 כדורים חוזרים .  צ'ונסי בילאפס הוביל את דנבר עם 27 נקודות  ( 8 מ-20 מהשדה )  ,  קניון מרטין היה מצוין עם 20 ו-10 ריבאונדים ,  וג'יי .  אר .  סמית קלע 20 מהספסל ,  אבל ללא כרמלו אנטוני ,  לא היה לדנבר מי שיעזור לשלושה .
 
הנאגטס נתנו לסקרמנטו כנפיים
כספי קלע 16 והוריד 8 ריב' ,  אוואנס קלע סל ניצחון ,  וסקרמנטו קטעה רצף של חמישה הפסדים עם 100:102 על דנבר

