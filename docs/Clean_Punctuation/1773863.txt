פוטבול :  התשבץ בדרך לפיתרון
אטלנטה או שיקגו ?  בולטימור או פיטסבורג ?  והאם תהיה לנו לראשונה אלופת בית במאזן שלילי ?  רועי פרידמן עם הפתרונים
מזרח :  ניו אינגלנד אלופת הבית עם הביתיות עד לסופרבול
צפון :  פיטסבורג ובולטימור בשוויון במאזן ו-1:1 ביניהן במהלך העונה .  פיטסבורג כרגע עם מאזן 1:4 בבית לעומת 2:3 של הרייבנס ,  ולכן אם שתיהן יפסידו או ינצחו בשבוע הבא ,  פיטסבורג לוקחת את הבית .
 דרום :  אינדיאנפוליס מובילה במשחק אחד ,  והמזל בינה לבין הג'אגס הוא 1:1 .  המאזן של שתיהן בבית הוא 2:3 .  לכן ,  כל תוצאה מלבד ניצחון של ג'קסונוויל ביוסטון והפסד של אינדי  ( טנסי בבית )  מבטיח את הבית לאינדי .
 מערב :  קנזס סיטי אלופת הבית .  לא תהיה נציגת ויילד קארד
פלייאוף :  הג'טס ושתי המובילות של הבית הצפוני עלו לפלייאוף והן יצטרפו לאלופת הבית הדרומי ולניו אינגלנד בפליי אוף .
 1 .  ניו אינגלנד
2 .  אלופת הבית הצפוני
3-4 .  במקרה שקנזס סיטי  ( 5:10 )  תפסיד ואינדי  ( 6:9 )  תנצח ,  אינדיאנפוליס תסיים שלישית ב-AFC מכיוון שהיא ניצחה במשחק ביניהן בשבוע 5 .  כל תוצאה אחרת ,  וקנזס סיטי תסיים שלישית
5 .  הג'טס ניצחו השנה את פיטסבורג אבל הפסידו לבולטימור .  ניצחון של הג'טס והרייבנס והפסד של פיטסבורג ,  והג'טס במקום החמישי .  אחרת ,  המקום שמור לשנייה בבית הצפוני .
 6 .  כל תוצאה מלבד הפסד של פיטסבורג וניצחונות של הג'טס ובולטימור תמקם שם את ניו יורק .  במקרה של הפסד של הסטילרס וניצחון של שתי יריבותיהם ,  הם יצנחו למקום הזה .
 ושוב נתחיל עם ה-NFC מערב ,  אבל המצב שם פשוט .  הראמס מובילים במשחק על הסיהוקס וניצחו במפגש הראשון בין השתיים .  אלא שכרגע המאזן של שתיהן בבית הוא 2:3 .  לכן ,  ניצחון של סיאטל והיא אלופת הבית .  ניצחון של הראמס או תיקו יכתיר אותם .  כזכור ,  רק קליבלנד של 1985 וסן דייגו של 2008 זכו באליפות הבית עם מאזן 8:8 מאז שהליגה עברה ל-16 משחקים בעונה ב-1978 .  מלבד עונת השביתה של 1982 ,  לא עלתה לפליי אוף אף פעם קבוצה עם מאזן שלילי .
 צפון :  שיקגו אלופת הבית
דרום :  אטלנטה מארחת את קרוליינה וניו אורלינס מארחת את טמפה ביי במחזור האחרון .  ניצחון של הסיינטס והפסד של הפלקונס ייתן לקדושים את הבית בזכות מאזן טוב יותר בבית  ( 1:5 מול 2:4 )  .  כל תוצאה אחרת תכתיר את אטלנטה .
 מזרח :  פילדלפיה אלופת הבית .
 פלייאוף :  הניצחון של ניו אורלינס העלה אותה .  השלוש שנותרו במאבק הן גרין ביי ,  טמפה ביי וניו יורק .  במקרה של שוויון בין שלוש הקבוצות המצב מסובך ,  משום שאין מאזן פנימי בין השלוש ,  שלושתן תסיימנה עם 4:8 בחטיבה ואין להן לפחות ארבע יריבות משותפות .  לכן ,  שובר השוויון יהיה המאזן הכולל של הקבוצות אותן הן ניצחו וכרגע המאזן הזה עומד על 59:76 לגרין ביי ,  52:83 לג'איינטס ו-42:93 לבאקנירס .  במלים אחרות ,  גרין ביי ניצחה קבוצות שצברו 59 ניצחונות והיא עולה .  
גרין ביי ניצחה את הג'איינטס והיא עולה בהכרעה ביניהן .  עם טמפה ביי שובר השוויון יהיה קבוצות משותפות  ( וושינגטון ,  דטרויט ,  אטלנטה וסן פרנסיסקו )   3:2 לכל אחת ,  ולכן גרין ביי עולה ,  כי היא ניצחה יריבות הרבה יותר חזקות .  שובר השוויון יהיה מאזן נגד יריבות משותפות גם בין הג'איינטס וטמפה ביי  ( וושינגטון ,  קרוליינה ,  סיאטל ודטרויט )  וכאן הג'איינטס מנצחים .  
אטלנטה מול שיקגו/ניו אורלינס מול שיקגו :  הברס עולים בזכות מאזן עדיף מול יריבות משותפות מול הפאלקונס ,  אבל הסיינטס עוקפים אותם .
 1 .  אלופת ה-AFC דרום תסיים ראשונה ,  מלבד מקרה של שוויון בין שיקגו לאטלנטה
2 .  שיקגו ,  בהנחה שאטלנטה תסיים ראשונה
3 .  פילדלפיה
4 .  אלופת המערב
5 .  סגנית הבית הדרומי
6 .  גרין ביי ,  הג'איינטס או טמפה ביי .  שובר השוויון המשולש שייך לפאקרס

פוטבול :  התשבץ בדרך לפיתרון
אטלנטה או שיקגו ?  בולטימור או פיטסבורג ?  והאם תהיה לנו לראשונה אלופת בית במאזן שלילי ?  רועי פרידמן עם הפתרונים

