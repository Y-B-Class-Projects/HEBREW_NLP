קרויף : " המשחק הגרוע בעידן גוארדיולה "
 אגדת העבר תקף את ברצלונה ,  שניצחה  " רק "  0:4 את סנטאנדר במחזור האחרון : " יש שחקנים ששמים את עצמם מעל הקבוצה "
 0:4 על ראסינג סנטאנדר זו תוצאה מרשימה ?  תלוי את מי שואלים .  את אחד מגדולי שחקני ברצלונה בכל הזמנים ,  זה ממש לא מרשים . " זה היה המשחק הכי גרוע של ברצלונה בעידן פפ גוארדיולה ",  הפציץ יוהאן קרויף בטור שלו ב"אל פריאודיקו ".   
" אל תתנו לתוצאה לרמות אתכם ",  כתב קרויף , " הקבוצה הייתה ראויה רק לשער אחד מכל שכבשה וזה השער של רפא מרקז וגם הוא הגיע ממצב נייח .  השער של אנדרס אינייסטה הגיע מטעות קשה של הגנת סנטאנדר ,  של תיירי הנרי מפתיחה של החומה והשער של טיאגו מהסתה של הכדור ".  
אם חשבתם שכאן קרויף סיים ועבר למחמאות ,  אתם טועים . " לבוא מהפסד בויסנטה קלדרון ולעשות טעויות כמו שהשחקנים עשו מול סנטאנדר מראה שהם לא למדו כלום .  ההבדל הפעם היה האיכות בין אתלטיקו מדריד לסנטאנדר ,  ברצלונה שיחקה בדיוק אותו דבר .  שוב ,  המון איבודי כדור ".  
ההולנדי ,  שמאמן היום את נבחרת קטלוניה ,  המשיך לתקוף : " יש הרבה שחקנים בקבוצה שמשחקים לבד ,  ומנסים לשים את עצמם מעל הקבוצה .  ההצלחה לא הגיעה בעבר משחקן זה או אחר ,  אלא מכל הקבוצה ביחד .  זו לא שאלה של איכות ,  רק התנהגות ".  מעניין מה שחקני ברצלונה ,  שמתכוננים למשחק מול שטוטגארט בליגת האלופות ,  חושבים על האמירות של קרויף .
 
קרויף : " המשחק הגרוע בעידן גוארדיולה "
 אגדת העבר תקף את ברצלונה ,  שניצחה  " רק "  0:4 את סנטאנדר במחזור האחרון : " יש שחקנים ששמים את עצמם מעל הקבוצה "
 
