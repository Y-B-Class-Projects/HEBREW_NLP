קוף המחט
והיום במדור שמכיר לכם את החיות הכי מפורסמות - קופיקו ,  הקוף הכי מפורסם במדינה
שנות החמישים ,  מדינת ישראל בחיתוליה .  אין טלוויזיה ,  בקושי רדיו ,  ותמר בורנשטיין לזר ,  יוצרת בשנות העשרים לחייה ,  עושה את צעדיה בעולם הכתיבה לילדים .  היא זוכה לפופולאריות נכבדת בעיתונים  " דבר לילדים ", "הצפה לילדים "  ו"הבקר ", ומתעצמת לאחר פרסום  " הקוף שהתחפש ",  סיפור לפורים על ילדה בשם אפרת ועל הקוף קופיקו שקיבלה מדודה .  בהמשך העלילה ,  יפתיע הקוף השובב את כולם בתחרות התחפושות .
 שנת 1958 ו"קופיקו האורח ",  הספר הראשון בסדרה ,  רואה אור .  משהו במגע הקסם העיתונאי לא עובד והספר נכשל .  המאייר מ .  אריה  ( "דני דין ")  נכנס לתמונה ,  משנה את העטיפה ,  הספר רואה אור מחדש והשאר היסטריה .  ספר רודף ספר ,  המבקרים מתרעמים על הערכים הבעייתיים והשפה הפשוטה והילדים קוראים בהנאה .  אחד  " התעלולים "  החביבים על קופיקו הוא לבישת בגדי נשים .  ואם כדי למנוע ספקות לגבי נטיות ליבו ,  פורסמה  " האנציקלופדיה העליזה של קופיקו ". 
כדי ללמוד אודות הקופים בישראל ,  יצרנו קשר עם ד"ר תמר פרדמן ,  מנהלת מקלט ב-"פארק הקופים ". 
כיצד הקופים התמודדו עם הקור במהלך החורף שעבר עלינו ? "רוב הקופים באמת חיים בטבע באזורים חמים ,  ולכן אצלנו יש לקופים רדיאטורים וחימומים לחורף והם יכולים להיכנס לחדרים המחוממים כאוות נפשם .  יש לנו קוף מרמוסט ,  שזה מין קוף קטנטן ,  שבחורף נכנס לתוך כובע צמר שהכנו לו בתוך עציץ "
 האם לדעתך ?  מוצא האדם מן הקוף ? "מוצאו של האדם אינו מהקוף ,  אלא מאב קדמון משותף לאדם והקוף .  הקופים התפתחו לכוון אחד והאדם לכוון אחר .  האדם לא היה פעם קוף .  אבל הדמיון בין הקופים והאדם ,  ששייכים לאותה סידרה של פרימטים הוא רב הן מבחינת מבנה חיצוני והן מבחינת התנהגות בסיסית וצרכים חברתיים "
 לאיזה זן קופים היית משייכת את קופיקו ? "הוא מתנהג כמו שימפנזה ,  אבל יש לו זנב- אולי הוא קפוצ'ין ,  הם מאוד חביבים וגם הרסניים .. .אולי הוא דומה להם קצת "
 אילו עצות בסיסיות היית מעניקה לאדם הרוצה לגדל קוף מחמד ? "אל תעשו את זה !  א .  זו עברה על החוק ב .  הקוף סובל קוף מתאפיין במורכבותו החברתית  ולכן הוא סובל כשהוא מנותק מאימו לצורך סחר הבלתי חוקי ובהמשך וחי את חייו בבדידות משאר בני מינו ".  
" מחוץ לאזור המבקרים של הפארק ממוקם מקלט הקופים הישראלי אליו מגיעים קופים שהוחרמו מאנשים שניסו לגדלם או לסחור בהם ,  קופים שיצאו ממעבדות הניסוי ,  וכל קוף הזקוק לעזרה .  קופים רבים מגיעים אלינו במצב נפשי קשה בשל הבידוד מבני מינם "
 הרחבה לדבריה של תמר ,  ניתן למצוא בסיפורו של ירון קייזר ,  צלם פרסומות בעברו וסטנדאפיסט כיום ,  שצילם את קופיקו בשנות השמונים .
 ירון סיפר כי : " היה לי חבר שהייתה לו קופה גורה בשם ג'ודי ,  אבל מה שאני לא ידעתי זה שהקופה הייתה בסוף התקופה שלה בבית .  לפני שבאנו לצלם אצל תמר למטה ,  באתי ליורם  ( בנה של תמר לזר בורשטיין )  לפנטהאוז ,  כי אני אצל יורם הייתי בן בית .  תמיד היה כוסיות קרחנה שמה .  מישהי הייתה שם עם תינוקת ,  עכשיו הקופה הדפוקה הזו היא לא מבינה מה זה ,  חשבה זה בובה ,  חטפה לה את זה מהיד והתחילה לרוץ על המעקה .  מבחוץ נהיה בלגן ..  .  ישר הלכתי הבאתי תפוח לפתות אותה אבל בלגן .  חשבתי ,  אם אני אתן לה ת'תפוח ?  יכולה לזרוק את הילדה ..  .
 בקיצור שיגעה אותי שעה ,  עד שלקחתי ממנה את הילדה .  לקחתי את הקופה ,  ירדתי לתמר ,  הצטלמה כאילו היא מקריאה לקופיקו - הכל טוב ויפה .  פתאום ג'ודי הביאה לתמר סטירה ועלתה על העץ .  הבעל של תמר היה נציג מכונות תפירה של זינגר ,  הלכתי וצילמתי כאילו קופיקו תופר עם משקפיים .  דווקא מבסוטה ממני הייתה הקופה ,  כי יש לי גישה עם בעלי חיים ונשים ,  מבין אותם ,  יודע לשרוד את הקריזות "
 ירון הוסיף כי : " השמות שכולם קראו ב-קופיקו שמות אמיתיים .  אני ירון מופיע בקופיקו ,  גם סבא שלי ,  זה הכל מהשכונה .  ואני ויורם חברים מגיל אפס .  גם הוא היה איתי במלחמה- הוא היה חובש קרבי .  
השנים חולפות וקופיקו לא מפסיק להפתיע ,  מעל 140 ספרים .  מכירות משוערות של מעל חצי מיליון עותקים ,  הדמות מתעדכנת ,  ואת ילדיה של תמר מחליפים הנכדים .  נוצרים עיבודים טלוויזיוניים ,  בובות ,  מחברות ,  תיקים ,  גביעי גלידה ,  ופלים ,  כדורים מאויירים ,  משחקי קופסה ומחשב ועוד היד נטויה .
 מישהו מתחפש לקופיקו השנה ? 

קוף המחט
והיום במדור שמכיר לכם את החיות הכי מפורסמות - קופיקו ,  הקוף הכי מפורסם במדינה

