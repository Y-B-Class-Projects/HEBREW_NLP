סינרון השלימה את רכישת קנדלה בעסקת החלפת מניות בשווי 65 מיליון דולר
העסקה פורסמה לראשונה בספטמבר ;  מנכ"ל סינרון :  העסקה יוצרת את יצרנית המכשור הרפואי הקוסמטי הגדולה בעולם
סינרון ,  יצרנית הציוד הרפואי האסתטי ,  השלימה היום את מיזוג קנדלה ,  בעסקת החלפת מניות בשווי 65 מיליון דולר .  במסגרת העסקה ,  קיבלו בעלי מניות קנדלה 0.2911 מניות סינרון עבור כל מניית קנדלה שבידם ,  כלומ 2.84 דולר למניה ,  לפי מסמכים רגולטוריים שהגישו החברות .  מניות קנדלה ננעלו היום בירידה של 4.8% ,  למחיר 3 דולר למניה .  מניית סינרון ננעלה בירידה של 4.3% למחיר 10.39 דולר למניה.מנכ"ל סינרון ,  לואיס סקאפורי ,  ישמש כמנכ"ל החברה המאוחדת ושמעון אקהויז ,  יו"ר הדירקטוריון ,  יוסיף לשמש בתפקיד זה .  סקאפורי אמר כי העסקה יצרה את חברת המכשור הרפואי הגדולה בעולם .  בעלי המניות של סינרון יחזיקו כ-80% מהחברה המאוחדת ובעלי מניות קנדלה יחזיקו כ-20% מהמניות.סינרון תמשיך להחזיק במשרדיה בישראל ובצפון אמריקה ,  וקנדלה תחזיק במשרדיה בארה"ב ובפעילותה באוסטרליה ,  צרפת ,  גרמניה ,  איטליה ,  יפאן ,  פורטוגל ,  ספרד ואנגליה .  הכנסות החברה המשותפת צפויות לעלות על 180 מיליון דולר ,  כאשר 62% מההכנסות הן מחוץ לארה"ב וקופת המזומנים של החברה תכיל כ-240 מיליון דולר במזומן ללא חוב .
 
סינרון השלימה את רכישת קנדלה בעסקת החלפת מניות בשווי 65 מיליון דולר
העסקה פורסמה לראשונה בספטמבר ;  מנכ"ל סינרון :  העסקה יוצרת את יצרנית המכשור הרפואי הקוסמטי הגדולה בעולם

