סין תפסה את מקומו של האיחוד האירופי כשותפת הסחר הגדולה ביותר של איראן
לפי ההערכות ,  מחצית מהסחר בין איראן לאיחוד הנסיכויות הערביות הגיע מסין או מיועד לה
סין תפסה את מקומו של האיחוד האירופי בתור שותפת הסחר הגדולה ביותר של איראן ,  לפי נתונים חדשים על קשרי המסחר בין שתי המדינות ,  דיווח העיתון  " פייננשל טיימס ". נתונים רשמיים אמנם מצביעים על כך שהאיחוד האירופי עדיין שותף הסחר הגדול ביותר של איראן ,  עם מסחר כולל של 35 מיליארד דולר ב-2008 לעומת מסחר בהיקף של 29 מיליארד דולר עם סין .  עם זאת ,  הנתונים הרשמיים מתעלמים מהעובדה שחלק ניכר מהסחר בין איראן לאיחוד הנסיכויות הערביות כולל סחורות שהגיעו מסין או מיועדות לסין.סגן ראש לשכת המסחר איראן-סין ,  מג'יד רזה חרירי ,  אמר כי היצוא לסין אחראי ליותר ממחצית המסחר השנתי - בסך 15 מיליארד דולר - בין איראן לאיחוד הנסיכויות הערביות .  כאשר מגלמים נתון זה בחישוב ,  היקף הסחר בין סין לאיראן מסתכם בלפחות 36.5 מיליארד דולר בשנה ,  יותר מאשר המסחר בין האיחוד האירופי לאיראן .  עם זאת ,  הטיימס מציין כי לא ניתן להגיע למסקנה וודאית בעניין ,  שכן לא ברור איזה נתח מהמסחר בין איראן לאירופה מועבר דרך איחוד הנסיכויות הערביות .  איראן מייבאת מסין מוצרי צריכה וציוד מכני ,  ומייצאת לסין נפט ,  גז טבעי ומוצרי פטרוכימיים .  איראן מספקת כיום 11% מצריכת האנרגיה של סין ,  לפי נתוני לשכת המסחר .  במקביל ,  תפסה סין באופן רשמי את מקומה של גרמניה ב-2009 בתור היצואנית הגדולה בעולם ,  בעקבות נתוני סחר רשמיים של גרמניה שפורסמו היום.היצוא מגרמניה נפל בשנה שעברה ב-18.4% לעומת השנה הקודמת - הנפילה החדה ביותר מאז 1950 ,  לפי נתונים שפורסמו היום .  היצוא מגרמניה הסתכם בשנה שעברה ב-1.12 טריליון דולר ,  לעומת יצוא של 1.2 טריליון דולר מסין .
 
סין תפסה את מקומו של האיחוד האירופי כשותפת הסחר הגדולה ביותר של איראן
לפי ההערכות ,  מחצית מהסחר בין איראן לאיחוד הנסיכויות הערביות הגיע מסין או מיועד לה

