גוטמן : " לא עשינו את העבודה שלנו "
 מאמן הפועל ת"א מאוכזב מה-1:1 עם הפועל פ"ת וזעם על שחקניו : " כמה אליפויות לקחתם ?  ".  מחפוד : " החזרנו את הכבוד "
 צילום ועריכה :  יותם רונן
במחצית המשחק בין הפועל פתח תקוה להפועל תל אביב ,  זעם מאמן האדומים אלי גוטמן על צורת משחקם של שחקניו בחדר ההלבשה .  גוטמן עבר שחקן שחקן ,  מלבד וואליד באדיר ,  ושאל : " כמה אליפויות לקחתם ?  ".  לאחר מכן אמר להם : " אם אתם רוצים לקחת אליפות אסור לנו לאבד נקודות באורווה ".  הניעור של גוטמן לא עזר .  הפועל תל אביב הייתה קרובה והובילה 0:1 עד לדקה ה-90 ,  אבל אז נכנעה לשער ענק של גיא צרפתי ,  שבעט פצצה לחיבורים של וינסנט אניימה וקבע 1:1 .  הפועל תל אביב איבדה נקודות חשובות במרדף אחרי המוליכה מכבי חיפה ,  הפועל פתח תקוה נקמה בצורה ספורטיבית על התבוסה 7:1 שהנחילה לה הפועל תל אביב במפגש הקודם .  
בתום המשחק החמיא גוטמן לגיא צרפתי על השער שכבש . " כל הכבוד ,  התלבש לו ונתקע שם בתוך הברזל ,  אלה דברים שיש בכדורגל אבל אם לומר את האמת ,  אני לא יודע אם הגיע לנו יותר מנקודה אחת במשחק היום .  מחצית ראשונה מאוד מאוד אנמית שלנו ,  בלי שינויי קצב ,  בלי מוטיבציה מספקת .  במחצית חרגתי ממנהגי והיו קצת צעקות .  נתתי לשחקנים להבין שככה אי אפשר להמשיך .  חייבים שרמת המוטיבציה תהיה הרבה יותר גבוהה ".  
" המגרש קטסטרופלי ",  הוסיף גוטמן , " אני מקווה שזאת הפעם האחרונה שאני מבקר בו .  כשאתה עולה ל-0:1 ואתה סופג כזה גול ,  יפה כשלעצמו ,  זה מאכזב .  לא עשינו את העבודה שלנו היום ".  כשנשאל האם ההפסד קשור לעזיבתו של ביבראס נאתכו אמר המאמן : " היום ,  בתנאים האלה ,  יחסית עוד הנענו כדור ,  לא שיחקנו לעומק ולא הגענו למצבים ,  אבל אין טעם לדבר על השחקנים שעזבו ,  נתרכז במי שקיים וננסה לעשות את הכי טוב .  אני מאחל לביבראס בהצלחה ".  
" ניסיתי כמה שינויים במהלך המשחק ",  סיכם גוטמן . " הכנסתי את ערן זהבי ואת שי אבוטבול במחצית השנייה ,  ואני כמאמן מחויב למצוא פתרונות .  קבוצה שרוצה לקחת אליפות לא יכולה להשאיר באורווה נקודות ,  חבל ".  
מאמן הפועל פתח תקוה ,  אלי מחפוד ,  רשם משחק שמיני ללא הפסד . " אני מאוכזב מהתוצאה ,  אני חושב שבדקה ה-95 הגענו למצב שחייבים לכבוש ממנו ",  אמר מחפוד בסיום , " קבוצת תחתית שכמונו חייבת את הנקודות וחייבת לדעת לכבוש את השערים האלה .  התכוננו טוב להפועל תל אביב ונראינו טוב .  סגרנו אותם כמו שצריך ,  הם לא הגיעו למצבים ".  
מחפוד התייחס לנקמה הספורטיבית שהשיגו המלאבסים . " היום ,  מעבר למשחק ,  השחקנים החזירו את הכבוד למועדון ,  כבוד שקצת אבד אחרי ה-7:1 שהיה בסיבוב הקודם .  בשבוע לפני המשחק החלטתי לא לדבר על המשחק הקודם עם ה-7:1 .  לא היה טעם לטחון לשחקנים את זה ,  כי כמו שלי זה לא עושה טוב גם לשחקנים זה לא עושה טוב .  דקה לפני שעלינו למשחק ,  הזכרתי את ה-7:1 .  אני חושב שמה שהביא לנו את הנקודה היום זה משחק ההקרבה של השחקנים ". 
כובש השער להפועל פתח תקוה ,  גיא צרפתי ,  נשאל האם זה שער העונה . " שלי ,  כן .  הוא משלושת השערים היפים שיצא לי לכבוש .  אני מקווה שאוכל לספק בעתיד עוד רגעים כאלה .  אסור לנו להיות חזירים ,  למרות ההחמצה בסיום ,  אם היו אומרים לנו לפני המשחק שייגמר ב-1:1 עם הפועל תל אביב היינו קונים את התוצאה הזאת .  יש לנו שמונה משחקים ללא הפסד ,  והנקודה זה הדבר החשוב ". 

גוטמן : " לא עשינו את העבודה שלנו "
 מאמן הפועל ת"א מאוכזב מה-1:1 עם הפועל פ"ת וזעם על שחקניו : " כמה אליפויות לקחתם ?  ".  מחפוד : " החזרנו את הכבוד "
 
