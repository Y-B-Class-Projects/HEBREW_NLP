באישור בג"ץ :  נשים יצעדו מחר במאה שערים
בניגוד לעמדתה הראשונית של המשטרה ,  התירו שופטי בג"ץ לנשים ירושלמיות לקיים מחר צעדה שתעבור בשכונה החרדית בירושלים .  פרקליטת העותרות : " זה מסר של תקווה "
  ( צילום :  גדעון צנטנר ,  עריכה :  יאיר דניאל ,  קריינות :  אביב אברמוביץ' ) 
בג"ץ קיבל בצהריים  ( שלישי )  עתירה שהגישו ארגוני נשים ירושלמיות ומרצ והתיר להן לקיים צעדה בשכונת מאה שערים בירושלים .  בצעדה ישתתפו כ-50 נשים והיא תתקיים מחר בבוקר ,  תעבור בשכונה החרדית בעיר ותתסתיים עשרות מטרים לפני כיכר השבת .  
הנשים ייצאו מפינת הרחובות יפו-שטראוס ויצעדו ברחוב שטראוס עד סמוך לכיכר השבת .  המסלול נמצא בתוך השכונות החרדיות הסמוכות לרחוב מאה שערים ,  וזאת בניגוד לעמדה הראשונית של המשטרה ,  שטענה בדיון בבג"ץ ,  כי היא חוששת מאלימות בין המפגינים לתושבים החרדים .  לבסוף ,  הסכימה המשטרה לקיום הצעדה בלחץ השופטים .
" התנהגות המשטרה בכל הפרשה היא תמוהה ",  אמרה עורכת הדין יפעת סולל שייצגה את העותרות לורה וורטון ,  חברת מועצת העיר ירושלים מטעם מרצ ,  ורונה אורובנו ,  יו"ר אגודת הסטודנטים בבצלאל ,  שדרשו להפגין נגד ההפרדה .  היא הוסיפה ,  כי  " הייתה נכונות של המשטרה לשתף פעולה עם הגורמים הכי קיצוניים בישראל .  אני מאוד שמחה שבית המשפט לא הסכים לתת לזה יד ". 
עורכת הדין סולל אמרה עוד כי  " ההחלטה היום היא מסר של תקווה ושינוי דרך .  הציבור הפלורליסטי במדינת ישראל ויתר במשך הרבה מאוד שנים לציבור החרדי ואפשר את המשך ההידרדרות בכבוד האדם וכבוד האישה במגזר החרדי ,  ואני מקווה שכעת תתחיל מגמה הפוכה ". 
מרים זלקינד מארגון אל"ה ,  ממגישות העתירה ,  אמרה לאחר הדיון לוואלה !  חדשות כי  " הגענו למצב עצוב מאוד אם משטרת ישראל לא יכולה להגן על חמישים נשים שרוצות לצעוד ברחוב ראשי במדינה ".  זלקינד הדגישה כי אין בכוונת הצועדות לעורר פרובוקציה ,  וכי הן מתכוונות להגיע לשכונה בלבוש צנוע אך ורק בכדי לממש את זכותן להתלהך בשכונה .
 קמב"ץ העדה החרדית של יואליש קרויס אמר בתגובה כי  " כמה משוגעים רוצים תשומת לב ,  ניתן להם את זה .  הם רוצים לבוא ולהראות שהם קיימים ,  בבקשה שיבואו .  אין כאן מלחמה ".  שנשאל האם קיים סיכון כי הצעדה תגרור מעשי אלימות ,  השיב הקמב"ץ כי  " לא שווה אלימות בשביל דבר כזה ". 
בתוך כך ,  עתירה שהוגשה הבוקר על ידי סיעת  " תנועת ירושלמים "  לבג"ץ נגד הפרדה שבוצעה בין גברים לנשים בשכונת מאה שערים בירושלים הוסרה ,  לאחר שהמחסומים שהוצבו בשכונה החרדית הוזזו עם סיום חגיגות שמחת בית השואבה .  מגישי העתירה ביקשו מבית המשפט שייצא באמירה מפורשת נגד ההפרדה בין נשים לגברים ברחובות מסוימים בשכונה .  
השופטת מרים נאור אמרה בדיון כי  " שכונת מאה שערים אינה שטח אקס-טריטוריאלי ,  וחובה לאכוף בה את החוק ".  כבר אתמול נועדו נציגי המשטרה והחברה הפרטית שהקימה את המחסומים בשכונה ,  בניסיון להגיע להסכמה להסירם .  לבסוף ,  המחסומים הוסרו הבוקר בתום אירועי שמחת בית השואבה .  בדיון בבג"ץ הודיעה הפרקליטות כי הצבת המחסומים מלכתחילה הייתה בלתי חוקית וכי המשטרה תוודא שהדבר לא יחזור על עצמו .  השופטים הטיחו ביקורת במשטרה שלדבריהם לא התערבה מוקדם יותר ,  ודחו את הטענה שהוצגה על ידי הפרקליטות ,  כאילו היה זה מתפקידה של העירייה לטפל בנושא .
 
באישור בג"ץ :  נשים יצעדו מחר במאה שערים
בניגוד לעמדתה הראשונית של המשטרה ,  התירו שופטי בג"ץ לנשים ירושלמיות לקיים מחר צעדה שתעבור בשכונה החרדית בירושלים .  פרקליטת העותרות : " זה מסר של תקווה "
 
