קופאס העולמית שיפרה את דירוג האשראי של חברות ישראליות ל- 3A - דירוג הזהה לאיטליה ואנגליה
השיפור צפוי לחסוך ליבואנים ולתעשיינים כ-100 מיליון דולר בשנה
חברת קופאס העולמית המתמחה בדירוג וניהול סיכוני אשראי הודיעה היום על שיפור דירוג הסיכון של ישראל .  על פי הדרוג החדש ,  ישראל ממוקמת בדירוג 3a - דירוג הדומה לאיטליה ,  סין ואנגליה .  ישראל היא אחת המדינות היחידות בעולם שהצליחו לשפר את דרוג הסיכון שלהן בחודשים האחרונים נוכח ההאטה הגלובאלית .  בשנתיים האחרונות דורגה ישראל בדירוג 4a דרוג הדומה למקסיקו ,  הונגריה ואסטוניה .  לדירוג הסיכון של קופאס משמעות בקביעת מכסות האשראי לחברות ישראליות במהלך עסקיהן עם גורמים בעולם .  השיפור יוזיל את פרמיית ביטוח סיכוני סחר החוץ של החברות בחו"ל ,  וצפוי להגדיל את מכסות האשראי הניתנות לתעשיינים וליבואנים ישראליים .  ביטוח סיכוני סחר חוץ הינו הכלי המרכזי המאפשר אשראי פתוח בין ספקים מחו"ל לחברות ועסקים בישראל .  על פי ההערכות בקופאס ,  השיפור צפוי לחסוך לחברות ישראליות קרוב ל-100 מיליון דולר ,  ובנוסף יכניס למעגל החברות הזוכות לאשראי מספקים בחו"ל עוד כ-400 חברות שעד כה לא קיבלו אשראי .  יתרת אשראי לחברות בישראל מספקים מחו"ל עמדה ב-2009 על כ-9.7 מיליארד דולר  ( כ-30% מסך האשראי למגזר הפרטי הלא בנקאי ) .השיפור בדרוג הוא על בסיס מחקר שהובילה חברת הבת של קופאס בישראל - חברת bdicoface בעזרת ניתוחים מפורטים של סיכוני החברות בישראל ,  מוסר התשלומים לחו"ל ונתונים מקרו כלכליים.ממחקרים שערכה במהלך השנה האחרונה ,  קבעה bdicoface כי החברות הישראליות הוכיחו חסינות גבוהה יחסית בתקופת המשבר ושיעור הכישלונות העסקיים בארץ בתקופת משבר האשראי היה מהנמוכים בעולם .  כך לדוגמא ,  שיעור הגידול בהיקף הכישלונות עסקיים בתקופת המשבר היה כ- 34% לעומת ממוצע עולמי של כ-105% .  מדד מוסר התשלומים לחו"ל מודד את המקרים של אי תשלום של חברות ישראליות לספקים מחו"ל .  ניתן לראות כי מאז 2004 המדד של ישראל הוא טוב יותר מהמדד של מוסר התשלומים הממוצע בעולם .  יתירה מזאת ,  בעוד שבמשבר העולמי האחרון מדד העולם הורע באופן משמעותי המדד של ישראל שמר על יציבות במשך כל תקופת המשבר .  מוסר התשלומים של חברות ישראליות לספקים בחו"ל הוא מהטובים בעולם .
 
קופאס העולמית שיפרה את דירוג האשראי של חברות ישראליות ל- 3A - דירוג הזהה לאיטליה ואנגליה
השיפור צפוי לחסוך ליבואנים ולתעשיינים כ-100 מיליון דולר בשנה

