יהוד תספח 800 דונם מגני יהודה - ותקים 4,500 דירות ופארק תעשייה
20% מהקרקעות הן בבעלות חברת שובל אייל שבבעלות איש העסקים יעקב לוי ,  וב-17% נוספים מחזיקה אפריקה ישראל
 >  >  בתום חמש שנים של משא ומתן ,  נחתם השבוע הסכם סיפוח קרקעות בין עיריית יהוד-מונוסון לבין המועצה האזורית דרום השרון .  לפי ההסכם ,  800 דונם של קרקעות חקלאיות בגני יהודה - שנכללת במועצה האזורית דרום השרון - יסופחו ליהוד ,  ובתמורה תקבל המועצה האזורית דרום השרון 50% מהיטלי ההשבחה של פרויקטים שייבנו על הקרקרעות .  בשטח השיפוט של המועצה האזורית דרום השרון יש 800 דונם קרקעות חקלאיות של מינהל מקרקעי ישראל ,  הגובלות במועצה המקומית סביון ובעיריית יהוד .  ואולם השטח אינו גובל ביישובים של המועצה ,  ולכן הוחלט להעביר את הקרקעות ליהוד .  27% מהקרקעות הן נחלות הנמצאות בבעלות תושבי גני יהודה ,  שעל-פי ההסכמים צפויים לקבל 27% מזכויות הבנייה במקום ;  20% מהשטח מחזיקה חברת שובל אייל ,  שבבעלות איש העסקים מפנמה יעקב לוי - שזכה בשטח במכרז שקיים מינהל מקרקעי ישראל ב-96' ;  ב-17% נוספים מהשטח מחזיקה אפריקה ישראל ;  ו-36% נוספים מהשטח נמצאים עדיין בבעלות מינהל מקרקעי ישראל ,  שצפוי לשווק אותם בשנים הקרובות .  מהנדסת עיריית יהוד ,  מוניקה זר-ציון ,  אומרת כי מקודמת תוכנית לבניית 4,500 יחידות דיור על השטחים .  לדבריה ,  התוכנית אושרה להפקדה בוועדה המחוזית ,  ולגבי 880 יחידות דיור מתוך סך הקרקרעות קיימת כבר תוכנית מפורטת .  לאחר בניית הדירות ,  צפוי מספר משקי הבית ביהוד - שמסתכם כיום ב-9,000 - לגדול ב-50% .  במקביל לקידום תוכנית המגורים ,  מתכננת עיריית יהוד הקמת פארק תעשייה בשטח של 300 דונם מעבר לכביש 461 ,  שיכלול מרכז קונגרסים ומלונאות .  בימים אלה מתקיימים מגעים בין העירייה לרשות שדות התעופה ,  לאחר שהעירייה ביקשה כי הרשות תעביר 300 דונם נוספים משטחה בנתב"ג עבור פארק התעשייה . " אנחנו רוצים להביא למדינה את אופנת התערוכות בתחום התעשיות עתירות הידע ",  אומר ראש עיריית יהוד ,  יוסי בן-דוד . " המבנים בגני התערוכה כבר לא מסוגלים לקלוט טכנולוגיות מתקדמות של היי-טק ותוכנה .  אנחנו מתכננים להקים מרכז קונגרסים בשילוב מלונות ,  שימשכו אנשי עסקים מכל העולם .  זה יהפוך את המקום לאחד האזורים החזקים בישראל ".  לדברי בן-דוד , " לא הייתי מקדם את תוכנית המגורים ללא פארק התעשייה .  הארנונה ממגורים ,  שמגיעה ל-46 מיליון שקל בשנה ,  מכסה רק רבע מהוצאות העירייה ,  בעוד פארק התעשייה לבדו צפוי להכניס לקופת העירייה 400 מיליון שקל ארנונה בשנה .  בעוד 15 שנה תגדל העיר ל-90 אלף תושבים עם יכולת כלכלית אדירה ". 

יהוד תספח 800 דונם מגני יהודה - ותקים 4,500 דירות ופארק תעשייה
20% מהקרקעות הן בבעלות חברת שובל אייל שבבעלות איש העסקים יעקב לוי ,  וב-17% נוספים מחזיקה אפריקה ישראל

