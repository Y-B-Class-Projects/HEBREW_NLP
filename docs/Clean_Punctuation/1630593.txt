שרון תחילה
רועי שרון ,  כתב ההתיישבות של מעריב מצטרף לחדשות 10 שם יחליף את אוהד חמו בסיקור התחום .  שלומי אלדר יסקר את הפלסטינאים ביהודה ושומרון
כתב ההתיישבות של מעריב רועי שרון עובר לערוץ 10 .  לוואלה !  ברנז'ה נודע ,  כי היום סיכם שרון עם בכירי חברת החדשות של הערוץ על מעברו והוא יחל את תפקידו בעוד חודש .  שרון יחליף את אוהד חמו ,  כתב השטחים של הערוץ ,  שעבר לאחרונה לחברת החדשות של ערוץ 2 .  שלומי אלדר מונה למחליפו של חמו בסיקור הפלסטינאים ביהודה ושומרון .
 רועי שרון ,  34 ,  סטודנט לתואר שני בבר אילן מסקר את תחום המתנחלים עבור מעריב מזה ארבע שנים .  קודם לכן עבד באתר nrg כשנתיים ,  שם הקים את ערוץ היהדות .  בעבר כתב במקומון  " זמן תל אביב "  וכן עבד במערכת התכנית  " משעל חם "  של נסים משעל בערוץ 2 .
 רועי שרון אמר לוואלה !  ברנז'ה : " היתה לי הזכות לעבוד בשש השנים האחרונות עם קבוצת אנשים מקצועיים ,  מקסימים ומוכשרים .  אני רוצה להודות ליואב צור ,  יואב גולן ,  נטע ליבנה ,  ליאור לנדנברג ויתר עיתונאי מעריב שאפשרו לי חופש עיתונאי מוחלט .  זו מערכת חשובה ואיכותית שממלאת תפקיד משמעותי בתקשורת הישראלית ". 

שרון תחילה
רועי שרון ,  כתב ההתיישבות של מעריב מצטרף לחדשות 10 שם יחליף את אוהד חמו בסיקור התחום .  שלומי אלדר יסקר את הפלסטינאים ביהודה ושומרון

