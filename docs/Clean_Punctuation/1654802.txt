כדורעף :  מכבי תל אביב קרובה לאליפות נוספת
הצהובים המשיכו בעונה המושלמת שלהם בליגת הכדורעף ,  כשגברו 1:3 בחוץ על מטה אשר ועלו ליתרון 0:2 בסדרת הגמר
לא מעט אכזבה יש העונה לחובבי ליגת העל בכדורעף ,  שקיוו לקבל ליגה צמודה ,  אבל קיבלו בעיקר שליטה מוחלטת ויוצאת דופן של הדאבליסטית ,  מכבי תל אביב ,  שלא הפסידה העונה ,  הוסיפה למאזנה ניצחון נוסף וכעת היא במרחק משחק אחד מאליפות נוספת .  הצהובים המשיכו במומנטום הנהדר שלהם גם באולם בנעמן ,  כשניצחו הערב  ( חמישי )  את הפועל מטה אשר בארבע מערכות  ( 1:3 )  ועלו ליתרון מבטיח של 0:2 בסדרת גמר הפלייאוף
במשחק הקודם ניצחו הצהובים 1:3 ,  אבל למרות איבוד המערכה ,  הם גילו עליונות כמעט לכל אורך המשחק .  גם הפעם שמטה האורחת את המערכה השלישית שהייתה מותחת וטובה מקודמותיה ,  אך זה לא מנע ממנה לרשום ניצחון שישי העונה על פני יריבתה  ( כולל אחד בגמר הגביע )  .  מכבי תל אביב עשתה צעד נוסף בדרך לאליפות שמינית בסך הכל ודאבל שלישי ברציפות ,  כאשר היא סופרת כבר 28 ניצחונות רצופים .  במשחק השלישי ביום שני הכל יכול להסתיים והקבוצה של זוהר בר נצר תחגוג אליפות נוספת עם אוהדיה הנלהבים .
 המאמן המנצח ,  זוהר בר נצר ,  כבר עם הפנים למשחק השלישי בהדר יוסף : " כמו שאני מכיר את האנשים במכבי הם יתחילו לתכנן איך חוגגים ,  אבל עדיין יש עוד משחק .  נצטרך לבוא בשיא הכוח ואני קורא לכל האוהדים הצהובים לעודד אותנו בהדר יוסף ". 
נועם כץ ,  מאמן הפועל מטה אשר ,  חש פספוס מסוים : " נתנו את המקסימום .  השחקנים מאוד רצו .  יש לי הרגשת פספוס על המערכה הרביעית ,  כי נכנסו טוב למשחק ואני לא יודע איך זה ברח לנו .  היה חסר לנו הגרוש ללירה ,  ו-1:3 למכבי .  צריך לתת להם את הקרדיט ,  יכול להיות שזה המקסימום שלנו מול מכבי ". 
הפועל מטה אשר הייתה דווקא לא רעה בתחילת המשחק ועלתה ליתרון 10:13 ,  אבל בהמשך היא התקשתה לעצור את מכבי תל אביב ואת אריק הילמן בהתקפה ,  כשגם שון פייגה עשה כמעט מה שהוא רוצה כשחמש נקודות שלו סידרו יתרון משמעותי לצהובים ,  שהחמיצו נקודת מערכה אבל השלימו את סיפור המערכה מהר מאוד עם 19:25 קליל .
 המערכה השנייה נפתחה טוב עבור מטה אשר ,  ששמרה על משחק צמוד בזכות ג'ואלסון ברבוסה ,  אבל מפה הצהובים הפגיזו כמה אייסים שהעלו אותם ל-6:11 והשאירו את נועם כץ מתוסכל בפסק הזמן שהוא הזעיק .  קרלוס קולה ניסה לעשות משהו ,  אבל הצהובים שמרו על הפער לא מעט בזכות הילמן שעשה את העבודה בכל מקום על המגרש וסגר את הסיפור עם 15:25 קליל .
 במערכה השלישית מטה אשר הפתיעה את עצמה עם 1:4 אחרי שהמנחית ז'ניה דודוקצין פגע בינגו ,  אבל הצהובים חזרו מהר מאוד לעניינים ,  למרות שהיתרון נשאר בצד האדום לעוד כמה רגעים ,  עד שמכבי תל אביב השלימה את המהפך ועלתה ליתרון 12:13 .  קולה לא הרים ידיים ,  ועם מספר מהלכים התקפיים נאים החזיר את מטה אשר ל-20:20 .  הדרמה במערכה השלישית נמשכה עם עוד שלוש נקודות משחק שהצילה מטה אשר ,  עד שהפכה את התוצאה ,  עלתה ליתרון וסגרה סיפור עם 27:29 כדי לכפות מערכה רביעית .
 המומנטום של מטה אשר לא נמשך בפתיחת המערכה הרביעית ,  כשמכבי תל אביב עם ארואה ועומר רובינשטיין לקחה נקודות רצופות בפתיחה ועלתה ל-0:3 ,  אבל שגיאות לא מחויבות בהגשות של הצהובים והתלהבות של קולה ועידו כהן העלו את המארחים ליתרון 9:10 .  מכאן החל בליץ תל אביבי ,  כאשר ארואה ייצר נקודות בסיטונות והציב את קבוצתו ביתרון 18:24 ,  עם אפשרות הכרעה שהושגה ב-19:25 ו-1:3 במערכות .  מכבי תל אביב נמצאת כפסע מאליפות נוספת .
 
כדורעף :  מכבי תל אביב קרובה לאליפות נוספת
הצהובים המשיכו בעונה המושלמת שלהם בליגת הכדורעף ,  כשגברו 1:3 בחוץ על מטה אשר ועלו ליתרון 0:2 בסדרת הגמר

