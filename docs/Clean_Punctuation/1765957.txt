מכתב הרבנים :  ראש הממשלה חייב לפעול
דברי הגינוי שנשא ראש הממשלה על מכתב הרבנים חשובים ,  אך עליו לזמן מייד את שר המשפטים ואת היועץ המשפטי לממשלה ולהבהיר להם :  אני ראש הממשלה ,  ואיני מוכן לסבול עוד שעה אחת שמסמך התועבה הזה חתום .  ירון אזרחי מזהיר :  חייבים לחסום את האש הגזענית
בחזונם של מקימיה ,  היתה אמורה מדינת ישראל לשמש אור לגויים .  62 שנים אחר כך ,  מסתבר כי יותר מאור ,  מפיצה מדינת ישראל חושך ליהודים בתפוצות .  כל יהודי היום ,  באמסטרדם ,  ניו יורק וקישינב ,  צריך לחשוש שהאש הגזענית שפרצה מגרונם של הרבנים החתומים על מכתבו של הרב שמואל אליהו תשמש עילה לפגיעה ביהודים בעולם .  
כבר לפני כשלושה שבועות פנינו ,  קבוצה נכבדה של אנשי רוח ואקדמיה הכוללת את יורם קניוק ,  דני קרוואן ,  יהושוע סובול ,  חיים גנץ ואנוכי ,  ליועץ המשפטי לממשלה ואמרנו שחייבים לחסום את האש שפורצת מגרונו של הרב שמואל אליהו מצפת .  אי אפשר להשתהות בעניין הזה ,  הדגשנו ,  ודרשנו תשובה .  המענה שהתקבל ממשרד המשפטים היה שפנייתנו תועבר לגורמים המקצועיים שיתייחסו לעניין בכובד ראש .  מענה זה הרגיז אותנו :  מה היינו חושבים אם בנושא השריפה בכרמל שהציתה את כל ההר ,  היו עונים שר הפנים וראש הממשלה כי  " בקשתכם תידון בכובד ראש ".  כמה שבועות אחרי האירוע בצפת ,  חמישים רבני ערים גזעניים-קיצוניים ראו שלרב אליהו לא קורה דבר ,  והם הרשו לעצמם להצטרף לקריאתו .  כך ,  עברה האש מרב לרב ,  והיא כבר הציתה את כל היער .  
צריך לומר בבירור :  האיסור על מכירת דירות לערבים או גויים הוא הסתה גזענית פרועה .  וצודקים המשפטנים הבכירים בישראל שקובעים כי יש כאן גם אווירה פלילית ברורה :  אווירה של מרד נגד ערכי החברה הישראלית הדמוקרטית ומרד גם נגד החוק עצמו .
 רפיסותם של היועץ המשפטי לממשלה ושר המשפטים בסוגייה מדהימה ומהדהדת .  שר המשפטים ,  בעצמו יהודי דתי קנאי ,  ודאי היה דוחף למדינת הלכה אם היה לו חופש מוחלט .  שר המשפטים אינו פועל או מגן על צרכיה של מדינת ישראל כמדינת חוק אלא דואג לאינטרסים הסקטוריאליים של קבוצה קטנה וקיצונית המייצגת גזענות במסווה הדת .  בדיוק כמו באירופה ,  שם אנטישמיות מגיעה במסווה ביקורת על הציונות .
 לטענת חלק מהרבנים ,  כאשר ישנה סתירה בין הפסיקה ההלכתית ובין חוקי מדינת ישראל ,  יש לבחור בפסיקת הרבנים .  להזכירכם ,  מדובר באדם שמקבל מעמד ומשכורת מהחוק הישראלי .  יש רבנים גדולים כמו הרב הרצוג הקודם והרב של רמת גן יעקב אריאל שפסקו בצורה ברורה נגד פסיקות מסוג זה ,  וקבעו כבל עם ועדה כי בפסיקתו של אליהו יש סילופים ועיוותים .  מסתבר שאפשר גם אחרת :  הבחירה בין דת וחוק אינה הכרחית .
 כל יהודי יודע כי התורה אומרת אינספור דברים :  גם חכמינו זכרונם לברכה התלבטו בפירוש המקרא דורות על גבי דורות .  הרבנים החותמים החליטו כי לתורה יש משמעות אחת ,  והם אלו שמייצגים אותו .  אין דבר חזק מזה שממוטט את יסודות היהדות ,  שלא לדבר על הקשר שלה לדמוקרטיה שגם כך כבר אבד מזמן .
 אין בכל כך כדי לטעון שאין מתח בין ערבים ליהודים ,  המתח חי וקיים .  אבל אם ניתן לרבנים להנהיג את תהליך ההתמודדות שלנו והניסיון להגיע להסדר עם הערבים - הם יביאו לשפיכות דמים .  בצפת כמעט ופרצה שפיכות דמים והחלו ביטויי אלימות נגד ערבים ,  בעקבות דבריו של הרב אליהו .  אם מגמה זו תגלוש לשאר המדינה ,  תפרוץ כאן מלחמת אזרחים ורחובותינו יתמלאו בדם .  בין דם וגופות ,  אי אפשר להבדיל בין ערבי ויהודי .
 אין לנו רגע זמן להשתהות .  גינוייו של ראש הממשלה למכתב הרבנים חשובים ,  אך עליו לזמן את שר המשפטים ואת היועץ המשפטי לממשלה ולהבהיר להם :  אני ראש הממשלה ,  ובשם העם היושב בציון איני מוכן לסבול עוד שעה אחת שמסמך התועבה הזה חתום והחותמים לא מפנים את מקומם .  אם לא יעשה צעד זה ,  יישא נתניהו באחריות לתוצאות .
 המאבק נגד הגזענות בחסות הדת היהודית אינו יכול להיות מנוהל רק על ידי קבוצה קטנה של אינטלקטואלים ואנשי רוח ,  בעוד עם ישראל צופה מהצד בהתרחשות דרך מסכי הטלוויזיות .  אני רוצה להזכיר שהטענות במלחמת העולם השנייה הופנתה לא רק נגד הנאצים אלא נגד העם הגרמני ,  שגר ליד מחנות ההשמדה וסגר את עיניו באדישות .  לא ניתן לדמיין מצב בו הציבור הישראלי יהיה אדיש כלפי הנושא .
  *  ירון אזרחי הוא פרופסור אמריטוס בחוג למדעי המדינה באונברסיטה העברית .
 
מכתב הרבנים :  ראש הממשלה חייב לפעול
דברי הגינוי שנשא ראש הממשלה על מכתב הרבנים חשובים ,  אך עליו לזמן מייד את שר המשפטים ואת היועץ המשפטי לממשלה ולהבהיר להם :  אני ראש הממשלה ,  ואיני מוכן לסבול עוד שעה אחת שמסמך התועבה הזה חתום .  ירון אזרחי מזהיר :  חייבים לחסום את האש הגזענית

