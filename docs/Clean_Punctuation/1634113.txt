תקציב חדשות 2 ל-2010 :  96.3 מיליון שקל
דירקטוריון חברת החדשות צפוי לאשר בישיבתו הקרובה את הקיצוץ עליו סיכם צוות החשיבה בראשות המשנה למנכ"ל חברת החדשות אורי שלוש
תקציב חברת החדשות של ערוץ 2 צפוי לעמוד בשנת 2010 על 96.3 מיליון שקל .  ועדת התקציב של דירקטוריון החברה דן היום בהצעת צוות החשיבה שכונס לשם דיון במחלוקות על התקציב ובקשת הזכייניות רשת וקשת ,  המממנות את החברה ,  לבצע קיצוצים מינוריים בתקציבה .  כפי שפורסם בוואלה !  ברנז'ה ,  לצורך העניין הוקם צוות בו השתתפו נציגי הזכייניות והמשנה למנכ"ל חברת החדשות אורי שלוש ,  שגיבש מסגרת תקציב המוסכמת על הצדדים וצפויה לקבל בקרוב את אישור דירקטוריון החברה .
 תקציב חברת החדשות לשנת 2009 עמד על כ-97.5 מיליון שקל ,  סכום שאושר בתום חודשים ארוכים של דיונים בין הצדדים ,  לאחר שבדצמבר 2008 דרשו הזכייניות קיצוץ של 10% בתקציב החברה בעקבות המשבר הכלכלי הקשה והצפי לירידה בהכנסות מפרסום .  בין היתר ,  דרשו הזכייניות קיצוץ של מיליון וחצי שקלים בתקציב אתר האינטרנט של חברת החדשות .  לבסוף אושר התקציב לאחר הפחתה נמוכה יותר מזו שנדרשה במקור .  הקיצוץ הקל שיתבצע עכשיו צפוי להתבטא בעיקר בתקציב הפחת וברזרבות הכספיות .
 יושב ראש דירקטוריון חברת החדשות ד"ר יהודה לנקרי אישר את הפרטים ומסר כי הוא מקווה שהתקציב יאושר בישיבת הדירקטוריון .  מנכ"ל חברת החדשות אבי וייס סירב להגיב .
 
תקציב חדשות 2 ל-2010 :  96.3 מיליון שקל
דירקטוריון חברת החדשות צפוי לאשר בישיבתו הקרובה את הקיצוץ עליו סיכם צוות החשיבה בראשות המשנה למנכ"ל חברת החדשות אורי שלוש

