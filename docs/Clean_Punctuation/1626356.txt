פרז עורך את רשימת הקניות לקיץ הבא
נשיא ריאל מכין את התכניות לעונה הבאה כשהוא רוצה אחד מהשלושה - אגוארו ,  וייה או רוני ,  לפי סדר זה .  גם וידיץ' על הכוונת
סביר להניח שפלורנטינו פרז מרוצה מאוד מפרויקט הגלאקטיקוס השני שלו ,  כי לפי כלי התקשורת בספרד הוא מתכוון להמשיך במלוא הקיטור גם בקיץ הבא ,  כפי שעשה בפעם הראשונה ,  אז כזכור ,  הביא גלאקטיקו אחד בכל קיץ  ( פיגו ,  זידאן ,  רונאלדו ,  בקהאם )  .
 סרחיו אגוארו ,  דויד וייה או ווין רוני ,  לפי הסדר הזה ,  נמצאים על הכוונת של הנשיא המגלומן לקראת הקיץ של העונה הבאה .  החלוץ ההולנדי רוד ואן ניסטלרוי מסיים את חוזהו ,  והוא כנראה לא יחודש ,  כשגם ראול כבר יהיה קרוב עוד ועוד לפרישה .
 שמו של קון אגוארו הוא הראשון ברשימה .  ריאל כבר לוטשת עיניים זמן מה לעברו של הארגנטינאי הצנום של היריבה העירונית ,  אתלטיקו מדריד ,  שצריכה מזומנים והרבה ,  וריאל מוכנה לשלם סכום של כ-60 מיליון יורו על קון .
 אם האופציה של הארגנטינאי תיפול ,  הרי שמדריד תשוב ותנסה להנחית בסנטיאגו ברנבאו את חלוצה של ולנסיה ,  דויד וייה .  כזכור ,  הבלאנקוס ,  כמו גם ברצלונה ,  ניסו להביא את השחקן בקיץ החולף ,  גם לאור מצבם הכלכלי של העטלפים ,  אבל שתיהן לא הצליחו להביאו .  הבעיה היחידה לגביו היא שסעיף היציאה שלו עומד על 120 מיליון יורו .
 החלופה השלישית של סגנית האלופה הוא החלוץ והלב של מנצ'סטר יונייטד העונה ,  רוני .  שנה אחרי שהצליח להעביר את כריסטיאנו רונאלדו לשורות הקבוצה ,  ינסה פרז ,  במידה ולא ישיג את אחד מהשניים הראשונים ,  להביא את הג'ינג'י המוכשר .
 אבל פרז לא חושב רק התקפה ,  כשמי שעוד נמצא בסל הקניות המפותח של הקבוצה הוא שחקן נוסף של השדים האדומים מאנגליה ,  הבלם נמניה וידיץ' .  הסרבי רוצה לעזוב את אנגליה ,  וריאל תשמח להביא את הבלם ,  שנבחר לאחרונה לנבחרת העונה של פיפ"א .
 
פרז עורך את רשימת הקניות לקיץ הבא
נשיא ריאל מכין את התכניות לעונה הבאה כשהוא רוצה אחד מהשלושה - אגוארו ,  וייה או רוני ,  לפי סדר זה .  גם וידיץ' על הכוונת

