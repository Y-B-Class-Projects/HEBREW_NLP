אורכית תגדיל את עלויות התפעול ב-2010 עקב התמודדות על פרויקט של אחד מלקוחות החברה ב-2010
ככל הנראה ,  מדובר ב-KDDI ;  בדו"ח השנתי המורחב נכתב כי החברה עשויה לא להיות מסוגלת לשלם את האג"ח 
" אנחנו מרחיבים משאבים וזמן למחקר ופיתוח הנוגע להשגת פרויקט חדש מאחד מלקוחותינו המשמעותיים .  מאמצים אלו העלו את הוצאות התפעול שלנו מסוף 2009 ובנוסף הסיטו משאבים מלקוחות קיימים אחרים ומהמאמצים למשוך לקוחות חדשים "  - כך כתבה בדו"ח השנתי המורחב שהגישה לרשות ניירות ערך האמריקאית בסוף השבוע שעבר.ככל הנראה ,  הלקוח אליו מתכוונת אורכית היא kddi היפאנית ,  שהניבה לחברה הכנסות שעולות על 100 מיליון דולר לאורך השנים .  עוד כותבים באורכית כי  " הם עשויים שלא לרשום הכנסות נוספות כתוצאה מהמאמצים ללקוח ",  וכי אפילו אם החברה תוכל  " לייצר הכנסות נוספות מלקוח זה ,  הזזת המשאבים מלקוחות אחרים עשוי לפגוע במערכת היחסים עם הלקוחות הקיימים ולפגוע ביכולת החברה לבצע מכירות חדשות ". החברה גם מזכירה בדיווח כי בסוף 2008 היא חתכה את מספר עובדי המחקר והפיתוח ב-40% ,  כאשר למרות הגדלת מספר העובדים בסוף 2009 ובתחילת 2010 ,  החברה עדיין לא הצליחה לסגור את הפערים שנוצרו בעקבות קיצוץ כוח האדם .  נכון לסוף 2009 העסיקה החברה 185 עובדים לעומת 198 עובדים שנה קודם לכן.כתוצאה מכך ,  האטה החברה את פיתוח נתב ה-cm-4000 ,  ועצרה פיתוחים נוספים בנתב ה-cm-100  ( הדור הקודם של נתב ה-cm-4000 )  . " הקטנת המחקר והפיתוח עשויה להשפיע על יכולתנו למצוא לקוחות חדשים ולעמוד בדרישות של הלקוחות הקיימים ,  מה שעשוי לגרום ללקוחות הקיימים להפסיק לרכוש את מוצרינו ". הקיצוץ המדובר למעשה גרם לכך שאורכית מאבדת את היתרון הטכנולוגי בנתב הגדול של החברה ,  כאשר החברה בחרה אסטרטגית להתמקד בשיווק נתבים בינוניים וקטנים ,  בעוד בעבר האסטרטגיה היתה לשווק נתבים גדולים שבהם ההכנסות גבוהות יותר .  מנגד ,  המשבר הכלכלי העולמי גרם לכך שענקיות התקשורת הקטינו את ההוצאות ולכן לא היתה יכולה אורכית למכור נתבים גדולים ,  מה שהביא להחלטה זו.החברה גם מזכירה את קצב שריפת המזומנים שלה ,  שעמד על 15.7 מיליון דולר ב-2007 ,  33.4 מיליון דולר ב-2008 ו-20 מיליון דולר ב-2009 ,  וכותב כי היא צופה את המשך השימוש בכמות מזומנים משמעותית בפעילויות החברה .  על רקע עובדה זו הפכה החברה את תשקיף המדף שהגישה לרשות ניירות ערך האמריקאית לפעיל ,  כאשר החברה מתעתדת לגייס כ-20 מיליון דולר.אורכית סיימה את 2009 עם הכנסות של 12.7 מיליון דולר בלבד - ירידה של 26.2% לעומת 2008 ,  שבה הסתכמו ההכנסות ב-17.3 מיליון דולר .  את השנה סיימה אורכית עם הפסד נקי של 23.1 מיליון דולר לעומת הפסד נקי של 32.3 מיליון דולר ב-2008 .  נכון לסוף הרבעון הרביעי הכילה קופת המזומנים של החברה 31.4 מיליון דולר.יש לזכור כי לחברה יש בשוק איגרות חוב בהיקף של 24 מיליון דולר .  לאחר שהפיחה תקוות במשקיעיה ב-2007 עם החוזה הענק שחתמה עם kddi היפנית ,  היא הנפיקה איגרות חוב בהיקף של 25 מיליון דולר בבורסה של תל אביב ,  כאשר המשקיעים עשויים לדרוש את פידיונן המוקדם במארס 2012 ,  כאשר המועד המקורי הוא 2017 .  החברה כותבת כי  " היא עשויה לא להיות מסוגלת לשלם את איגרות החוב כשיגיע זמן הפידיון ". אורכית מייצרת פתרון טכנולוגי להעברת שידורי טלוויזיה רב-ערוצית ,  אינטרנט מהיר וטלפון ,  הפועל באמצעות פרוטוקול האינטרנט  ( ip )  .  מתגי התקשורת מתוצרתה מותקנים במרכזיות של חברות טלקום ומשדרגים את רשת התקשורת בכל הקשור להקצאת רוחב פס על גבי הסיב האופטי .
 
אורכית תגדיל את עלויות התפעול ב-2010 עקב התמודדות על פרויקט של אחד מלקוחות החברה ב-2010
ככל הנראה ,  מדובר ב-KDDI ;  בדו"ח השנתי המורחב נכתב כי החברה עשויה לא להיות מסוגלת לשלם את האג"ח

