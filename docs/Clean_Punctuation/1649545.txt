הרווח הנקי של קסטרו קפץ ב-63%
העלייה לא נבעה מפעילות רשת האופנה ,  שהכניסה 620 מיליון שקל ב-2009 ,  אלא מעליית שווי תיק ההשקעות .  כעת היא יוצאת בקמפיין ב-5 מיליון שקל על רקע כניסת H  " נבדל את עצמנו ,  אנחנו חברה ישראלית גאה "
  >  >  רשת האופנה קסטרו ,  שבשליטת משפחת רוטר ,  סיימה את הרבעון הרביעי של 2009 בעלייה של 15% בהכנסות לעומת הרבעון המקביל ב-2008 - כך עולה מדו"חות החברה שפורסמו אתמול .  הכנסות הרשת ברבעון הסתכמו ב-185 מיליון שקל .  הצמיחה בהכנסות נבעה בעיקר מגידול בפעילות הקמעונית בישראל ובחו"ל ,  בשל איחוד התוצאות של הפעילות בגרמניה ובשווייץ ,  שקיזזה ירידה מהותית בהיקף הפעילות הסיטונאית .  את 2009 כולה סיימה קסטרו עם עלייה קלה בהכנסות לעומת 2008 ,  לכ-620.5 מיליון שקל ,  לעומת 600 מיליון שקל ב-2008 .  קסטרו סיימה את הרבעון הרביעי עם עלייה של כ-15% ברווח הגולמי ,  לעומת הרבעון המקביל ב-2008 ,  ל-114.6 מיליון שקל .  את 2009 סיימה החברה עם רווח גולמי של כ-364 מיליון שקל ,  עלייה קלה של כ-1.8% - אך שיעור הרווח הגולמי ירד בכ-1% ל-58.7% .  לפי קסטרו ,  הירידה בשיעורי הרווח הגולמי נבעה בעיקר ממתן הנחות בהיקפים גדולים בהשוואה לתקופה המקבילה ,  וכן בשל דחיית הכנסות בגין תוכנית נאמנות ללקוחות .  בשל גידול בהוצאות הנהלה וכלליות וירידה בהכנסות מימון ,  הרווח התפעולי של קסטרו ירד ב-17% לעומת הרבעון המקביל לכ-22 מיליון שקל ,  והיה כ-12% מההכנסות - לעומת 16.5% ב-2008 .  את 2009 סיימה קסטרו עם עלייה של 7% ברווח התפעולי ל-85.3 מיליון שקל .  בעקבות העלייה בשווי תיק ההשקעות סיימה קסטרו את 2009 עם גידול של 63% ברווח הנקי לעומת 2008 ,  ל-52.8 מיליון שקל .  קסטרו תחלק לבעלי מניותיה דיווידנד של כ-25 מיליון שקל . " בישראל גדלנו ב-3% בהכנסות ובגרמניה היה לנו גידול במכירות ,  אבל כל השווקים במזרח אירופה נמחקו ",  מסביר גבי רוטר ,  מנכ"ל משותף של קסטרו . " השנה נתמקד בישראל ,  עם הרחבת שטחי החנויות ",  מסר .  התוצאות שמציגה קסטרו הן לכלל המכירות .  אם היתה מוסרת את תוצאותיה בחנויות זהות בלבד  ( חנויות שהיו פתוחות גם לפני שנה )  ,  היתה החברה מציגה הכנסות נמוכות יותר ,  ולא מן הנמנע כי לא היינו רואים גידול בהכנסות .  רוטר התייחס להורדת מחירי הקולקציה בחורף האחרון . " אנחנו נמצאים היום במחיר יותר אטרקטיבי מהשנה שעברה ",  אמר .  במקביל ,  יצאה קסטרו במהלך שמטרתו התמודדות מול כניסת הרשתות הבינלאומיות לישראל ,  ובראשן h & m .  הרשת הקימה שלטי חוצות ברחוב אבן גבירול בתל אביב ופוסטרים תחת הסלוגן  " we are the people of this city ".  ל-themarker נודע כי מדובר בהתחלה של קמפיין בהשקעה של 5 מיליון שקל ,  שיתרחב בשבוע הבא לטלוויזיה ולאינטרנט .  לדברי רוטר , " אנחנו נמצאים בסביבה עסקית שבה מותגים גלובליים באים ומנסים לכבוש את השוק .  אנחנו רוצים להגיד לכולם :  אנחנו חברה ישראלית גאה .  אם עד עכשיו זה היה מצב של דוד מול גוליית אחד ,  עכשיו יהיה מדובר בדוד מול הרבה גולייתים .  המשימה היא להמשיך להוביל את העשור הבא .  אנחנו בכל זאת צריכים לבדל את עצמנו ולהעביר מסר לקהל הלקוחות ". 

הרווח הנקי של קסטרו קפץ ב-63%
העלייה לא נבעה מפעילות רשת האופנה ,  שהכניסה 620 מיליון שקל ב-2009 ,  אלא מעליית שווי תיק ההשקעות .  כעת היא יוצאת בקמפיין ב-5 מיליון שקל על רקע כניסת H  " נבדל את עצמנו ,  אנחנו חברה ישראלית גאה "
 
