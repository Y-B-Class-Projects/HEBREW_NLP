מ.ס .  אשדוד - הפועל רעננה :  כל אחת והמקום שלה
המארחת פוזלת למקום הרביעי ,  היריבה רוצה להימנע מהאחרון .  קינגווה בספק ,  הזרים החדשים של רעננה בהרכב  ( 19:00 ) 
עם רצף מרשים של חמישה משחקים ללא הפסד וכשהם רחוקים נקודה אחת בלבד מהמקום הרביעי ,  במ.ס אשדוד נהנים מהחיים ומקווים להמשיך במומנטום גם במשחק הביתי במסגרת המחזור ה-19 נגד הפועל רעננה  ( 19:00 )  .  בקבוצה הביעו שביעות רצון מכך שלמרות שילובם של שחקנים צעירים ושחרורם של מספר שחקנים מסגל הקבוצה ,  נמצאת אשדוד בפורמה נהדרת .  באשדוד לא מתכוונים להקל ראש ברעננה והמאמן יוסי מזרחי הזהיר את שחקניו מפני שאננות דווקא במשחק שנראה קל על הנייר ,  אולם עשוי להוות מוקש לא קטן מול קבוצה שנלחמת על חייה בליגה .  
מזרחי יחסר את ישראל ראש ואדיר טובול הפצועים ,  כאשר הבלם מתן אוחיון והמגן מאור פרץ יפתחו במקומם .  המגן רחמים צ'קול ייעדר זה השבוע השני ברציפות בשל הריתוק לבסיסו הצבאי .  צ'קול נענש בשבוע שעבר על ידי מפקדיו בשל הפרות משמעת חוזרות ונשנות .  הקשר סטפן קינגווה סובל ממתיחה בשריר הירך האחורי ורק מחר יתברר אם הוא כשיר לשחק .  במידה והקמרוני יחמיץ את המשחק ,  צפוי עידן ויצמן לפתוח בקישור האחורי במקומו .  ויצמן אינו שבע רצון מדקות המשחק שהוא מקבל בקבוצה וייתכן ובסופו של דבר הוא ישוחרר מהקבוצה עוד במהלך חלון ההעברות הנוכחי .  
החלוץ ברק בדש ממתין להתפתחויות בגזרת החלוץ הבולגרי דימיטאר מקרייב .  במידה ובאשדוד יחליטו להשאיר את מקרייב שמבוקש בליגה הרוסית ,  צפוי בדש לעזוב את הקבוצה ,  כנראה להפועל רמת גן .  יחד עם זאת ,  הנהלת אשדוד כבר הודיעה לבדש כי הוא יישאר בקבוצה לפחות עד סיום העונה הנוכחית ,  במידה ומקרייב ישוחרר כבר החודש .
 הרכב משוער :  דרגאן סטויקיץ' ,  עידן ציון ,  כריסטיאן גונזאלס ,  מתן אוחיון ,  מאור פרץ ,  סטפן קינגווה  ( עידן ויצמן )  ,  משה אוחיון ,  שי רביבו ,  עידן שדה ,  עידן שריקי ,  דמיטאר מקרייב .
 לאחר שלושה משחקים ללא ניצחון ,  וכשהיא עדיין מחפשת ניצחון בכורה במשחק חוץ ,  מגיעה רעננה למשחק בידיעה שהפסד עלול לדרדר אותם עד למקום האחרון .  מאז התיקו מול נתניה בשבוע שעבר  ( 1:1 )  ,  התחזקה רעננה בעוד קשר וחלוץ .  דוד דיגמלאשווילי הגאורגי וריקרדאס בניושיס ,  שחתמו עוד לפני המשחק בשבוע שעבר ,  אך שחרורם הבינלאומי הגיע רק השבוע .  
אלי כהן צפוי לתת לשניים את חולצת ההרכב ,  כשמנגד גיל קופר הפצוע ותמיר פור המוצהב יצאו מההרכב ,  כמו גם רז כהן שיפנה את מקומו לבניושיס .  גם מאור זוהר ,  שהצטרף לרעננה לפני כשבוע וגילה יכולת מרשימה כמחליף בשבוע שעבר ,  נמצא בתמונת ההרכב במקומו של איתי אלקסלסי .  
שאול סמדג'ה הוותיק ימשיך בין הקורות ,  איתי טואף ואירמנטס זלמיקאס יפתחו במרכז ההגנה כשלצידם עומרי עטיה ורועי לוי כמגנים .  לצד דיגמלאשווילי בקישור ,  יפתחו מאור זוהר או איתי אלקסלסי ,  שבחלק ההתקפי סטיבן כהן ,  אבי כנפו ודודו ביטון שישחקו לצד בניושיס הליטאי .
 הרכב המשוער :  שאול סמדג'ה ,  רועי לוי ,  איתי טואף ,  אירמנטס זלמיקאס ,  עומרי עטיה ,  דוד דיגמלאשווילי ,  מאור זוהר  ( איתי אלקסלסי )  ,  סטיבן כהן ,  אבי כנפו ,  דודו ביטון ,  ריקרדס בניושיס .
 
מ.ס .  אשדוד - הפועל רעננה :  כל אחת והמקום שלה
המארחת פוזלת למקום הרביעי ,  היריבה רוצה להימנע מהאחרון .  קינגווה בספק ,  הזרים החדשים של רעננה בהרכב  ( 19:00 ) 

