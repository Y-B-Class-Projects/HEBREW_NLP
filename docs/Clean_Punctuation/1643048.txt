רשתות השיווק הפרטיות עתרו לבג"ץ :  צו ההרחבה - כלי בידי הרשתות הגדולות לחיסול התחרות
רשתות המזון מבקשות להורות על ביטול צו ההרחבה להסכם השכר הקיבוצי בענף
שש רשתות מזון פרטיות - חגית ואלי השקעות  ( מחסני להב )  ,  כהן מחסני שיווק ,  א.ב.א .  ויקטורי חברה לניהול והחזקות ,  סופר דוש ,  יינות ביתן וע.ר שיווק ישיר  ( כמעט חינם )  - עתרו הבוקר לבג"ץ בדרישה לעצור את פרסום צו ההרחבה להסכם השכר הקיבוצי .  העתירה הוגשה נגד משרד התמ"ת ,  ההסתדרות ואיגוד לשכות המסחר ,  לאחר שבשבוע שעבר הן פנו לשר התמ"ת ,  בנימין בן אליעזר ,  בדרישה לעצור את פרסומו של צו ההרחבה ,  אולם משרד התמ"ת השיב בשלילה על הפניה.בעתירה ,  שהרשתות הגישו באמצעות עורכי הדין אשר חלד ,  דוד תדמור  ( לשעבר הממונה על ההגבלים העסקיים )  ואלינור אהרונסון ,  הן טוענות כי זכויות העובדים ,  תנאי העסקתם ובטחונם התעסוקתי הם מאבני היסוד בהצלחתו של כל ארגון . " כל ניסיון לרמוז כאילו מאבקן של רשתות המרכולים הפרטיות הוא נגד זכויות העובדים ,  תלוש מהמציאות  ועל כך יכולים להעיד עשרות אלפי המועסקים ברשתות אלה ". לטענתן ,  ההחלטה לפרסם צו הרחבה להסכם השכר הקיים בשתי הרשתות הגדולות ,  שופרסל ורבוע כחול , " מחזירה את התחרות בענף המזון שנים רבות לאחור ".  עוד הן טוענות כי  " ההחלטה מבטאת כשל חמור ,  שכן היא מקריבה מאות אלפי צרכנים בישראל ,  בפרט באיזורי הפריפריה ,  לטובת מהלך מסחרי ציני ,  שתכליתו ותוצאתו היא ייקור ניכר במחירים של מצרכי היסוד ,  שהיכולת לרוכשם במחיר מוזל היא צורך קיומי של אוכלוסיות רחבות בישראל .  פרסום צו ההרחבה הוא היפוכם של שוויון של תחרות הוגנת ,  מכיוון שהוא מטיל על העותרות גזירה כלכלית קשה ,  תוך שהוא שולל מהן להיערך מבעוד מועד לתנאים הכלכליים החדשים שצו ההרחבה יוצר ". 

רשתות השיווק הפרטיות עתרו לבג"ץ :  צו ההרחבה - כלי בידי הרשתות הגדולות לחיסול התחרות
רשתות המזון מבקשות להורות על ביטול צו ההרחבה להסכם השכר הקיבוצי בענף

