מועצת הכבלים והלוויין אישרה את העלתו של ערוץ הספורט של ONE
בשלב ראשון הערוץ יעלה ב-yea בלבד ;  המועצה אישרה להעלותו כערוץ המשדר ענפי ספורט קטנים שלא זוכים לייצוג
מועצת הכבלים והלוויין אישרה את העלתו של ערוץ ספורט חדש מבית אתר one שבשליטת ידיעות ,  לאחר שהרשות להגבלים עסקיים אישרה זאת .  הערוץ עתיד להיות משודר בחינם לבעלי הממיר הדיגיטלי .  עם זאת ,  המועצה אישרה את העלאת הערוץ באיפיון של ערוץ שישדר ענפי ספורט קטנים ,  אשר כיום לא זוכים לשידור בערוצים הקיימים .  בשלב הראשון ,  המועצה אישרה להעלות את הערוץ ב-yes בלבד .  אישור שידור הערוץ ב-hot מותנה בבדיקות נוספות ,  כפי הנראה בשל העובדה כי בעלי השליטה בערוץ הם ידיעות אחרונות אשר מחזיקים גם במניות hot.המועצה תערוך שימוע נוסף בנוגע להרחבת היצע התכנים שהערוץ יוכל לשדר ,  כך שיכללו גם אירועים חיים מכל ענפי הספורט - לרבות כדורגל ,  כדורסל וטניס .  לפי הודעת מועצת הכבלים והלוויין , " הערוץ החדש יכלול בין היתר ענפי ספורט שאינם זוכים לבמה בערוצי הספורט הקיימים ,  ובכלל זה ,  אירועים חיים ממפעלים בינלאומיים של ענפים שאינם מרכזיים ,  קרי אינם כדורגל ,  כדורסל ,  טניס בוגרים ,  אירועים חיים ממפעלי ספורט ישראלים שאינם מרכזיים ,  משחקי ידידות של נבחרת ישראל ,  משחקי נבחרת ישראל במפעלים רשמיים ומשחקים בהשתתפות קבוצות ישראליות בכל ענפי הספורט במפעלים בינלאומיים ". ניצן חן ,  יו"ר המועצה ,  מסר כי  " המועצה מברכת על הוספת ערוצים בחינם לחבילת הבסיס ,  והיא מקווה שהערוץ יתן את הבמה לכל אותם אירועים אשר נפקדו ממרקע הטלוויזיה ,  למרות חשיבותם הציבורית והעניין שהם מייצרים בקרב הצופים ". 

מועצת הכבלים והלוויין אישרה את העלתו של ערוץ הספורט של ONE
בשלב ראשון הערוץ יעלה ב-yea בלבד ;  המועצה אישרה להעלותו כערוץ המשדר ענפי ספורט קטנים שלא זוכים לייצוג

