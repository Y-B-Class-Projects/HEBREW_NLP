המסחר בוול סטריט ננעל במגמה מעורבת
מדד דאו ג'ונס ירד ב-0.1% ל-10,572 נקודות ,  נאסד"ק ננעל כמעט ללא שינוי ,  ברמה של 2,309 נקודות ו-S & P 500 ננעל בעלייה של 0.3% ,  לרמה של 1,137 נקודות
יום המסחר השני של 2010 בוול סטריט ננעל במגמה מעורבת ,  לאחר שנתונים חיוביים ממגזר הרכב מיתנו את האכזבה מנתוני שוק הנדל"ן האמריקאי .  מדד דאו ג'ונס ירד ב-0.1% ל-10,572 נקודות ;  נאסד"ק ננעל כמעט ללא שינוי ,  ברמה של 2,309 נקודות ו-S & P 500 ננעל בעלייה של 0.3% ,  לרמה של 1,137 נקודות .  
מספר העסקות למכירת בתים שטרם הושלמו ירד בנובמבר ב-16% ,  דיווח איגוד סוכני הנדל"ן האמריקאי  ( NAR )  .  עם זאת ,  לעומת נובמבר 2008 נרשמה עלייה של 15.5% במדד .  הצניחה במספר העסקות מיוחסת להטבת מס לרוכשים של בית ראשון שצפויה הייתה לפוג בסוף נובמבר ,  ועודדה רוכשים רבים לדחוף לסגירה מהירה של עסקות .  
לעומת זאת ,  מדד ההזמנות מבתי חרושת שפרסם משרד המסחר האמריקאי ,  עלה ב-1.1% ,  מעל לתחזיות לגידול של 0.8% במדד .  זוהי העלייה ה-7 מבין 8 החודשים האחרונים .  בנוסף ,  יצרניות המכוניות נהנו מחודש חיובי בשוק האמריקאי בדצמבר ,  ורבות מהן עלו על תחזיות האנליסטים במונחי מכירות ,  בסופה של אחת השנים הקודרות ביותר בהיסטוריה של הענף .  קצב המכירות השנתי בדצמבר הסתכם ב-11.25 מיליון מכוניות ,  אף כי החודש סיכם את השנה החלשה ביותר של הענף במונחי יחידות מאז 1982 .  מניית פורד ,  שדיווחה על זינוק של 32% במכירותיה בדצמבר ,  עלתה ב6.6% .  
בשוק האג"ח הממשלתיות של ארה"ב נרשמו עליות .  התשואה על האג"ח הממשלתיות ל-10 שנים ירדה ב-0.086 לרמה של 3.755% התשואה על האג"ח הממשלתיות נעה בכיוון הפוך למחיר .  

המסחר בוול סטריט ננעל במגמה מעורבת
מדד דאו ג'ונס ירד ב-0.1% ל-10,572 נקודות ,  נאסד"ק ננעל כמעט ללא שינוי ,  ברמה של 2,309 נקודות ו-S & P 500 ננעל בעלייה של 0.3% ,  לרמה של 1,137 נקודות

