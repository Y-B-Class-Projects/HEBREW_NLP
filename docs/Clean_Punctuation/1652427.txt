מחלוקת בין ארה"ב לאיחוד האירופי לגבי הרגולציה של מגזר קרנות הגידור
גייתנר התלונן על הידוק הפיקוח על המגזר באירופה ;  האיחוד האירופי בתגובה  - " כך הוסכם בפסגת ה-G20 "
 האיחוד האירופי הדף היום ביקורת מצד ארה"ב לגבי תוכניותיו להדק את הפיקוח על קרנות גידור ,  למרות ניסיונות בריטניה לרכך את הרגולציה המתוכננת בניסיון להגן את המגזר הפיננסי הבריטי .  המחלוקת הטרנס-אטלנטית פרצה לאחר ששר האוצר של ארה"ב ,  טימותי גייתנר ,  התלונן בפני מישל ברנייה ,  הממונה על השווקים הפיננסים באיחוד האירופי ,  לגבי הידוק הרגולציה המתוכנן.משרדו של ברנייה מיהר להוציא תגובת נגד ,  בה טען כי החלטת האיחוד האירופי להפעיל רגולציה על קרנות גידור תואמת על המדיניות שעליה הוחלט בפסגת מדינות ה-g20 ,  אשר נועדה להגביר את הפיקוח על שוקי הפיננסי בעקבות המשבר.משרדו של ברנייה לא חשף את תוכנו של המכתב שהעביר גייתנר אולם הדף את הביקורת כי ההחלטה להדק את הפיקוח על הקרנות נועדה לסייע לקרנות אירופיות . " הכללים החדשים לגבי קרנות גידור אינם מפלים לרעה שחקנים זרים ואינם פרוטקציוניסטים ",  אמר דוברו של ברנייה.מרבית ממשלות אירופה מעוניינות לנקוט בצעדים נחרצים נגד מגזר קרנות הגידור ,  הסובל לדעתם מהיעדר שקיפות וחשאיות יתר .  מספר פוליטיקאים באירופה אף חושדים כי קרנות גידור תרמו לקשיים הפיננסים שאליהם נקלעה יוון.שרי האוצר של האיחוד האירופי צפויים להתכנס ביום שלישי בבריסל כדי להצביע על טיוטת הצעה לפיקוח על קרנות גידור .  לדברי מקורות דיפלומטים ,  השרים של מרבית המדינות ,  למעט בריטניה ,  צפויים להצביע בעד התקנות החדשות .  לפי ההערכות ,  יחלפו מספר חודשים בטרם יאושרו התקנות החדשות בהצבעה בפרלמנט האירופי .
 
מחלוקת בין ארה"ב לאיחוד האירופי לגבי הרגולציה של מגזר קרנות הגידור
גייתנר התלונן על הידוק הפיקוח על המגזר באירופה ;  האיחוד האירופי בתגובה  - " כך הוסכם בפסגת ה-G20 "
 
