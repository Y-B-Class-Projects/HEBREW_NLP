 " ויצמן-יער "  חוקרת :  לאן נעלמים כרטיסי הנוער ?  
החשד :  קבוצות ליגת העל העלימו כרטיסים מהקופות כדי להגדיל את הרווחים .  המשחק הראשון שנחקר :  הדרבי של פתח תקוה
ההתאחדות לכדורגל וחברת החקירות  " ויצמן-יער "  חוקרים בימים האחרונים פרשה חדשה ,  בעקבות פניות שהגיעו אליהן בנוגע להקצאת הכרטיסים למשחקים מרכזיים .  מדובר בפרשה בה מעורבות מספר קבוצות שהגיע מידע ספציפי לגביהן ,  שימשיך להיבדק בשבועות הקרובים .  על פי אותה פרשה שנחקרת ,  מספר קבוצות מליגת העל העלימו כרטיסי נוער וחיילים מהקופות .  הכרטיסים הללו לא הוצאו למכירה כלל ולכאורה נראה כי המטרה העיקרית שלהם הייתה להגדיל את כמות הרווחים ממכירת כרטיסי בוגרים .  
המשחק הראשון שנבדק בחשד למכירת מספר מצומצם של כרטיסי נוער היה בדרבי בין הפועל ומכבי פתח תקוה ,  במסגרת המחזור השישי .  הפועל היא זאת שאירחה את המשחק והייתה אחראית על הפצת הכרטיסים . " החקירה נמצאת בשלבים מתקדמים ",  אישר הבוקר גורם בהתאחדות לכדורגל .  מ"ויצמן יער "  נמסר כי  " החברה אינה מתייחסת לפעולות הנובעות מביצוע חקירה ".  
סעיף 8 בתקנון האליפות של ההתאחדות לכדורגל מחייב כיום את הקבוצות למכור לפחות 20 אחוז כרטיסי נוער וחיילים מסך הכרטיסים שהוזמנו למשחק .  כמו כן ,  ההתאחדות מחייבת למכור את הכרטיסים הללו במחיר של עד 50 אחוז ממחיר כרטיס בוגר .  הוראה נוספת בסעיף מפרטת כי מחצית מהכמות הכוללת של כרטיסי הנוער והחיילים חייבים להימכר בקופות האצטדיון ביום המשחק .

" ויצמן-יער "  חוקרת :  לאן נעלמים כרטיסי הנוער ?  
החשד :  קבוצות ליגת העל העלימו כרטיסים מהקופות כדי להגדיל את הרווחים .  המשחק הראשון שנחקר :  הדרבי של פתח תקוה

