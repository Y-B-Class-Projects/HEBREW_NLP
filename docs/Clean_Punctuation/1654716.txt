משליך הנעל על ביניש :  זה בגלל הילדים
הדיון במשפטו של פיני כהן שהשליך נעל לעבר נשיאת בית המשפט העליון נדחה ,  כדי לאפשר לפרקליטיו ללמוד את חומר החקירה נגדו .  כהן : " לא אפשרו לי לגדל את ילדיי "
  ( צילום :  גדעון צנטנר ,  עריכת וידאו :  גדי וינסטוק ) 
נדחה בשבוע הדיון בבית משפט השלום בירושלים בעניינו של פיני כהן ,  משליך הנעל לעבר נשיאת בית המשפט העליון דורית ביניש .  זאת בעקבות בקשת פרקליטו של כהן ,  עו"ד דוד ונטורה ,  לאפשר לו ללמוד את חומר החקירה נגדו ולנסות לסיים את התיק בהסדר עם המשטרה .  לפני הדיון אמר כהן כי עשה את המעשה ,  מכיוון שרצה לגדל את ילדיו באופן נורמלי ולא אפשרו לו לעשות כן .
 כהן מואשם בתקיפה שגורמת לחבלה של ממש ,  היזק בזדון ובזילות בית המשפט לאחר שנכנס בחודש ינואר לבית המשפט במהלך דיון וזרק נעל לעבר ביניש .  ביניש נפגעה קלות וקיבלה טיפול רפואי במקום .
 כהן סיפר בחקירתו כי ביצע את המעשה כנקמה על פסיקת בית המשפט לענייני משפחה נגדו והביע חרטה על המעשה .  לשוטרים סיפר כהן כי השופטת  " מיררה את חייו במשך זמן ממושך ולכן החליט לנקום בה ".  כשהשליך התוקף את נעליו צעק לעבר ביניש , " מושחתת של פיליפ מרכוס ",  כהן חשוד גם כי איים על השופט מרכוס ,  המכהן בבית המשפט לענייני משפחה בירושלים ודן בעבר בתיק בעניינו .
 
משליך הנעל על ביניש :  זה בגלל הילדים
הדיון במשפטו של פיני כהן שהשליך נעל לעבר נשיאת בית המשפט העליון נדחה ,  כדי לאפשר לפרקליטיו ללמוד את חומר החקירה נגדו .  כהן : " לא אפשרו לי לגדל את ילדיי "
 
