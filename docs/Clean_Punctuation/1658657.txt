קרן KCPS שהוקמה כדי לסייע לחברות במצוקה משקיעה בחברת ריט1  שאינה סובלת מקשיים
קרן KCPS הוקמה לפני 10 חודשים בשיתוף עם משרד האוצר אולם עד כה לא סייעה לחברות במצוקה
10 חודשים לאחר שהוקמה ,  מנסה קרן המנוף kcps לחתום סוף סוף על עסקה ראשונה וזאת לאחר שעסקות קודמות עליהן הכריזה ,  דוגמת מתן הלוואה לחברת הנדל"ן חנן מור ,  לא יצאו לפועל.קרן המנוף kspc הודיע על כוונתה להשקיע 45 מיליון שקל בקרן ריט1 תמורת 7.5% ממניות ריט1 .  העסקה בוצעה במחיר של 7.22 שקלים למניה  גבוה ב-6% ממחיר המניה הבוקר .  בנוסף ,  תחזיק kcps באופציות של ריט1 במחיר מימוש של 7.22 שקלים למניה .  במידה וימומשו האופציות תחזיק kcps ב-9.02% ממניות ריט1.קרן ריט רוכשת נכסים מניבים ומחלקת לבעליה 90% מהרווח כדיווידנד.למעשה מדובר בקרן המספקת תזרים מזומנים קבוע יחסית המבוסס על שכר הדירה שהיא גובה .  הקרן הודיע לפני שבוע על חלוקת דיווידנד של 17 מיליון שקל שהם 22 אגורות למניה.קרן המנוף kcps ,  היא אחת משלושת קרנות המנוף שהוקמו ביוזמת משרד האוצר כחלק מחבילת הצעדים שהפעילה הממשלה בחודש מארס 2009 למשך 7 שנים על מנת להתמודד עם המשבר בשווקים .  מטרת הקרנות היתה לשלב בין השקעות המדינה להשקעות של גופים מוסדיים על מנת לעזור לחברות אשר נקלעו לקשיי גיוס אשראי .  יחס המינוף בקרן עומד על 1:3 ,  כלומר ,  על כל שקל שתשקיע הממשלה ,  גופים כגון קופות גמל וקרנות פנסיה ישקיעו 3 שקלים במידה ויהיו מעוניינים בשותפות.הדי בן סירא ,  שותף במנוף kcps כלל אינו מסתיר את יציבותה של הקרן ומסביר כי  " ריט 1 הינה חברה ובה צוות ניהולי מצוין המייצר ערך באופן יציב לבעלי המניות בתחום הנדל"ן המניב בישראל .  החברה הרשימה אותנו בדרך התנהלותה המאוזנת והשקופה וביכולתה לבנות פלטפורמה ייחודית להשקעה בנכסיי נדל"ן ברמת סיכון נמוכה יחסית ומתוך הסתכלות ארוכת טווח לבניית ערך ". קרן סיוע או קרן השקעות ? במסיבת עיתונאים שערך משרד האוצר בתחילת 2009 ,  הסביר החשב הכללי ,  שוקי אורן כי מדובר בקרנות משותפות למדינה ולמגזר הפרטי ובמסגרתן יוקמו קרנות שתפקידן להעניק הלוואות שיסייעו למיחזור חובות שלחברות הנתונות במצוקה תזרימית .  עם זאת ,  ההתנהלות של kcps וגם של שתי הקרנות האחרות שהוקמו ,  בראשית ואוריגו ,  מזכירה דווקא קרן פרייווט אקוויטי ,  כלומר קרן השקעות פרטית שמגייסת כסף במטרה להשקיע אותו ולגזור רווח לבעליה ולאו דווקא בכדי לסייע לחברות במצוקה  סיבת הקמתה המקורית .  ואכן ,  עד כה ביצעו קרנות המנוף בעיקר השקעות בחברות נדל"ן או בחברות יציבות שכלל אינן זקוקות לסיוע .  בסך הכל קרנות המנוף גייסו כ-4.5 מיליארד שקל - כ-1.1 מיליארד שקל מהמדינה והשאר ממשקיעים מוסדיים.קרן ריט1 אינה סובלת מקשיים כלל וכלל :  הקרן נהנית מהון עצמי של 558 מיליון שקל והיא סיימה את 2009 ברווח תפעולי של 60 מיליון שקל או רווח נקי של 30.9 מיליון שקל ותזרים מזומנים של 41 מיליון שקל מפעילותה השוטפת ואף הודיע על חלוקת 17 מיליון שקל כדיווידנד.ללא עשייה  אך עם דמי ניהול של 10 מיליון שקלkcps - שעם מנהליה נמנים יוסי דאובר וצבי פורמן ,  שניהם בכירים לשעבר בבנק הפועלים ,  וגבי לב - מנהלת 1.3 מיליארד שקל .  לפי מסמכי ההתאגדות של קרנות המנוף ,  הקרנות מחויבות להשקיע 20% מהיקפן בתוך שנה ,  ולא - דמי הניהול של מנהלי הקרן יירדו מ-1% ל-0.8% .  הקיזוז של 0.2% היא ירידה בדמי הניהול - מ-13 מיליון שקל ל-10.4 מיליון שקל .  מנהלי הקרן שלא הציגו השקעות עד כה אמנם יקבלו על חוסר העשייה 10.4 מיליון שקל - ובכל זאת ,  קיזוז של 2.6 מיליון שקל הוא עדיין קיזוז כואב .
 
קרן KCPS שהוקמה כדי לסייע לחברות במצוקה משקיעה בחברת ריט1  שאינה סובלת מקשיים
קרן KCPS הוקמה לפני 10 חודשים בשיתוף עם משרד האוצר אולם עד כה לא סייעה לחברות במצוקה

