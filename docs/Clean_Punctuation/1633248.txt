 " בית החולים הישראלי - המרכזי בהאיטי "
 המפקד האחראי על האשפוז בבית החולים הארעי שהקימה ישראל בהאיטי מספר כיצד הפך בית החולים למרכז כירורגי . " ביצענו ניתוחים מצילי חיים וכריתות כתוצאה מנמקים "
  ( צילום :  באדיבות דובר צה"ל ,  עריכת וידאו :  לירז ליבנה ) 
המפקד האחראי על האשפוז בבית החולים הארעי שהקימה המשלחת הישראלית בהאיטי ,  ד"ר כרמי בר טל ,  תיאר הערב  ( ראשון )  את פעולת בית החולים באי מוכה האסון .  לדבריו ,  בית החולים הישראלי הפך לבית החולים העיקרי באי ולמעין מרכז כירורגי שאליו מפנים מרכזים מקומיים של האו"ם וארה"ב את הפצועים הקשים .
 בר טל אמר כי בית החולים פועל בתפוסה מלאה .  לדבריו בית החולים אף הקים מעין מרפאה קהילתית המטפלת בפציעות קלות יחסית על מנת להקל על העומס בבית החולים עצמו .
" החלק העיקרי של הפגיעות בהן אנו מטפלים הן פגיעות אורטופדיות  שברים ,  שברים פתוחים ,  פגיעות מעיכה וכדומה ",  סיפר בר טל . " ביצענו גם מספר ניתוחים מצילי חיים כגון כריתות כתוצאה מנמקים וניתוחים דומים ".  לדבריו חלק מהניתוחים שבוצעו היו ניתוחים שאינם קשורים ישירות לפגיעות רעידת האדמה . " ביצענו כמה ניתוחים בנפגעי ירי שנפגעו בקרבות הרחוב המתרחשים בעיר ",  אמר בר טל .
 בר טל מתאר תנאי מחייה קשים . " מעולם לא הבנתי עולם שלישי מהו עד שהגעתי לכאן ",  אמר .  לדבריו התושבים המקומיים מוקירים את פעילות המשלחת ונרתמים לעזרה בהפעלת בית החולים ככל שביכולתם . " הדבר הבולט כאן ביותר הוא העצבות שמכסה את הכל  לא לחץ ,  לא היסטריה ,  אלא עצבות ",  סיכם .

" בית החולים הישראלי - המרכזי בהאיטי "
 המפקד האחראי על האשפוז בבית החולים הארעי שהקימה ישראל בהאיטי מספר כיצד הפך בית החולים למרכז כירורגי . " ביצענו ניתוחים מצילי חיים וכריתות כתוצאה מנמקים "
 
