אל תתנו רעיונות למטורפים
תכף זה יתחיל :  הדלפות המשטרה תמלילי החקירות כתב האישום השחזור המשפט נהר של תיאורים מפורטים .  אין אדם בוגר במדינה שלא מצטמרר מהסיפור כפי שהוא ידוע כעת אין הורה שלא נחרד מהאינפורמציה הבסיסית המזעזעת :  רצח של ילד בן 7 בידי מי שנחשדים כפדופילים .  הכותרת הזאת מספיקה כדי להפוך את הקרביים ולהאכיל את הדמיון .  אין לנו צורך בתיאורים פלסטיים ומי עשה מה - גם עכשיו אנו לא נרדמים בלילה .  
תיאור דקדקני של רגעיו האחרונים של לאון ופירוט המעשים נגדו הם מעשה לא מוסרי כלפיו :  הם יפגעו בכבודו ובכבוד משפחתו .  כאמא אני מתחננת לפני כל המעורבים - משטרה פרקליטות עיתונות :  אנא חיסכו מאיתנו את התיאורים .  אל תיתנו רעיונות למטורפים .  פירוט ההתעללות עלול לתת השראה לפסיכים לגיטימציה למי שנמצא קרוב לקווים האדומים .  רק לפני שנה שמענו על שלושה מקרי רצח של ילדים בידי הוריהם שהיו בסמיכות .  לא מסובך להסיק שהם נבעו אלו מאלו לאחר סיקור היסטרי וממושך מדי בעיתונות .  אני לא רוצה לחשוב על המטורף/הפדופיל שיקרא את העיתון של מחר עם  " הסיפור המלא "  של לאון קלנטרוב ורוח חדשה תפעם בו .  
גם בפרשת אליאור חן ניתנה לנו הצצה מפורטת מדי לסאדיזם קיצוני .  עמודים שלמים בעיתונות כוסו בפורנוגרפיה חולנית של הרוע פירוט שאין בו שום תועלת לקורא .  מכל עבר הלעיטו אותנו בפרטים שהם חיוניים לשוטר לחוקר לשופט - אך אינם צריכים להיות נחלת הציבור .  גם אני כעיתונאית מתפרנסת ממציצנות אל חצר הזולת אבל במקרים כאלה חובה לדום .  
הסיפורים האלה הופכים אותנו נכים .  אחרי כתבה ארוכה שמפרטת פשע מבחיל כלפי ילד החושים מתקהים .  אנחנו כבר פחות מזועזעים מהרוע הבנאלי .  אחרי אליאור חן סטירה לילד היא כמעט ליטוף .  השאירו את הפרטים בחדרי החקירות .  

אל תתנו רעיונות למטורפים
nan
