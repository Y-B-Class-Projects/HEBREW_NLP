המיליארדר הישראלי ויוי נבו העמיד למכירה את ביתו בלוס אנג'לס תמורת 6 מיליון דולר
רכש את הבית בשנת 2000 תמורת 3.9 מיליון דולר ■ הבית ,  בשטח 520 מ"ר ,  נמצא בשכונת ברנטווד
המיליארדר הישראלי ויוי נבו העמיד למכירה את ביתו המפואר בשכונת היוקרה ברנטווד בעיר לוס אנג'לס בארה"ב במחיר של 6.095 מיליון דולר ,  דיווח אתר חדשות מוצרי היוקרה  " luxury goods industry ".  נבו ,  בן זוגה של השחקנית הסינית זאנג זי-יי  ( כוכבת הסרטים  " נמר דרקון "  ו"זכרונותיה של גיישה ")  ,  רכש את הבית בתחילת שנת 2000 תמורת 3.9 מיליון דולר .  הבית ,  בשטח של 520 מ"ר ,  כולל חמישה חדרי שינה וחדרי שירותים .  מוקדם יותר החודש ,  נבו ו-זי-יי הכחישו דיווחים באמצעי התקשורת בסין ,  לפיהם נפרדו וכבר אינם זוג .  נבו ,  המשקיע הפרטי הגדול ביותר בחברת המדיה טיים וורנר ובעל החזקות בגולדמן סאקס ,  פירסם לפני כשבועיים הודעה באמצעות חברת יחסי ציבור סינית ,  בה הביע תמיכה בזי-יי ואמר כי אין ממש בשמועות לפיהן השניים נפרדו : " באופן אישי ,  אני מאוד מודאג מהשמועות השקריות והמרושעות בתקשורת בסין ומגנה אותן בכל תוקף ".  עוד מסר בהודעתו : " אני עומד לצד זי-יי בזמנים קשים אלה .  ואם השמועות ,  השקרים וההאשמות ימשכו להתפרסם בעיתונות המודפסת או באינטרנט ,  בכוונתי לנקוט נגדם בצעדים המשפטיים הנדרשים .  הקשר בין זי-יי לביני הוא פרטי ואישי ;  התקשורת צריכה להימנע מחדירה לפרטיות שלנו ומהמשך הפצת שמועות על כך שנפרדנו ".  על פי הדיווחים נבו וזי-יי התארסו בפברואר 2008 והיו אמורים להתחתן בחודש אוגוסט האחרון ,  אך בשבועות האחרונים דיווחה התקשורת בסין כי הקשר בין נבו וזאנג זי-יי הצטנן ותוכניותיהם לחתונה נדחו .  במקביל להודעה שפירסם נבו החודש ,  הגישה זי-יי לפני שבועיים תביעה בבית משפט בבייג'ינג נגד עיתון סיני ,  בגין פגיעה בשמה הטוב .  העיתון פירסם באחרונה סדרה של דיווחים לפיהם זי-יי נפרדה מנבו ומנהלת כעת רומן עם גבר נשוי .
 
המיליארדר הישראלי ויוי נבו העמיד למכירה את ביתו בלוס אנג'לס תמורת 6 מיליון דולר
רכש את הבית בשנת 2000 תמורת 3.9 מיליון דולר ■ הבית ,  בשטח 520 מ"ר ,  נמצא בשכונת ברנטווד

