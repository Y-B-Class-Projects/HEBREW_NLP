דניאל דה רידר סיכם בהפועל תל אביב
האדומים ישלמו 200 אלף יורו לוויגאן תמורת השאלתו .  שחקן בקבוצה : " לכולם פה רועדות הרגליים לקראת מכבי חיפה "
 דניאל דה רידר סיכם עם הנהלת הפועל תל אביב על הצטרפותו לקבוצה עד לתום העונה הנוכחית .  ההכרעה בעניין התקבלה הערב  ( רביעי )  ,  לאחר שהקשר ההולנדי ביקש מענק אליפות ובונוסים על הצלחה באירופה ,  והצדדים הגיעו להסכמה בנושא .  לדה רידר תהיה אפשרות להמשיך בהפועל תל אביב גם בעונה הבאה .  הפועל תל אביב תשלם לוויגאן האנגלית סכום של 200 אלף יורו על השאלת דה רידר .  ההולנדי צפוי לנחות ביום חמישי אחר הצהרים ,  ולהצטרף לאימוני הקבוצה .  בבלומפילד מקווים שדה רידר יוכל לעמוד לרשות המאמן אלי גוטמן במשחק הקרוב נגד מכבי חיפה .  
בגזרת החלוץ הגנאי בוקארי סאדאת ,  עם זאת ,  נרשמה התקדמות מסוימת ,  כאשר לאחר שבשעות הבוקר נראה כי השחקן מתרחק מישראל ,  הצליחו בהנהלת הקבוצה יחד עם הצוות המקצועי להשיג את החלוץ ,  מה שהוביל להתקדמות משמעותית במשא ומתן עימו ,  ואף לסיכום עקרוני עם השחקן .  מה שיכריע את העסקה היא עלות השחקן ,  וכרגע הסכומים גבוהים מדי עבור הפועל תל אביב ,  שכן מדובר בתשלום 150 אלף יורו עבור השאלה ו-200 אלף יורו כשכר .  על אף אותו סיכום ,  ולאור הקשיים שנרשמו במשא ומתן עם החלוץ בימים האחרונים ,  בקבוצה ימתינו עד סוף השבוע לראות האם עסקת העברתו תצא לפועל ,  כאשר אם לא ,  יחלו במועדון לחפש מועמדים אחרים .  
להפועל תל אביב הוצע היום שחקן נוסף ,  החלוץ פדריקו נייטו הארגנטינאי .  נייטו בן ה-26 החל את הקריירה באלמגרו ובה כבש 33 שערים ב-58 הופעות .  בהמשך שיחק בגלזגו ריינגרס ,  גנואה ו-ורונה .  ב-2007 חזר לארגנטינה למדי הוראקן בה שיחק עונה אחת ,  שם אכזב עם 5 שערים בלבד ב-15 משחקים ,  ועקב החמצותיו שוחרר .  בעונת 2008/09 שיחק בבנפילד ולאחר מכן הושאל להוראקן .  ב-2009 הצטרף לקולון סנטה פה ובמדיה פרח עם 10 שערים ב-13 משחקים ,  וסיים כסגן מלך השערים בליגת האפרטורה .  נייטו הוא חלוץ גבוה  ( 1.90 מ' )  ופיזי ,  בעל נוכחות ברחבה ומשחק ראש טוב .  
מנגד ,  חדשות טובות מגיעות מכיוונו של מיגל הויוס ,  מגן שאיתו סיכמה היום הקבוצה .  הויוס צפוי לנחות מחר בארץ ,  ביום שישי יעבור את הבדיקות הרפואיות ויערוך אימון בקבוצה .  רק לאחר שהצוות המקצועי יראה את השחקן ,  הוא ככל הנראה יחתום על חוזה עד לתום העונה הנוכחית .  הויוס ,  מגנה הימני של נבחרת בוליביה ,  הוא שחקנה של בוליבאר מארצו .
 הקבוצה קיבלה יום מנוחה היום ומחר למעשה תחל את ההכנות לקראת משחק העונה נגד מכבי חיפה ביום שני הבא .  אצל האדומים שורר מתח רב לקראת ההתמודדות נגד האלופה ,  כשאחד השחקנים אף אמר היום : " לכולם פה רועדות הרגליים לקראת המשחק .  כולנו יודעים שבשני המשחקים האחרונים נגד חיפה לא תפקדנו .  כולם יודעים שבקרית אליעזר כבר שנים שלקבוצה לא הולך שם ואין אף שחקן בקבוצה שלא חושש מההתמודדות מולם כי אם אנחנו מפסידים ,  באמת אפשר לסגור את סיפור האליפות ". 
עדכון ראשון :  16:19 ,  20/01/10עדכון אחרון :  20:10 ,  20/01/10

דניאל דה רידר סיכם בהפועל תל אביב
האדומים ישלמו 200 אלף יורו לוויגאן תמורת השאלתו .  שחקן בקבוצה : " לכולם פה רועדות הרגליים לקראת מכבי חיפה "
 
