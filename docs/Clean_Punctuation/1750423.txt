איטליה :  ברלוסקוני שוב מסתבך עם קטינות ? 
עיתון קתולי טוען כי משיכתו של רה"מ האיטלקי לנשים צעירות היא  " מחלה בלתי ניתנת לשליטה ".  זאת לאחר שברלוסקוני הואשם בהתערבות למען שחרורה של קטינה שהשתתפה במסיבות שלו
ראש ממשלת איטליה סילביו ברלוסקוני זוכה לבקורת נרחבת בעקבות הדיווח על כך שביקש באופן אישי לשחרר ממעצר צעירה בת 17 שהשתתפה במסיבות בביתו .  הצעירה ,  קארימה קייק ,  הידועה בכינויה  " רובי ",  נעצרה במאי במילנו ,  באשמה שגנבה מזומן וחפצים מחברה ,  ושוחררה זמן קצר אחר כך .  ברלוסקוני כינה את הטענות לגבי מעורבותו כ"זבל ",  אולם הוא הודה שהוא הכיר את הצעירה ואמר שמשרדו פעל לטובתה לאחר שנעצרה .  
במגזין הקתולי הנחשב  " המשפחה הקתולית ",  נכתב כי האובססיה של ברלוסקני ,  בן 74 ,  לנשים יפות וצעירות ,  וניהול אורח חיים כפלייבוי ,  הם אופייניים ל"מחלה ,  משהו שאינו ניתן לשליטה ".   " זה מדהים שלאדם בכזה מעמד אין את השליטה העצמית הנדרשת ",  נכתב במגזין ,  המחולק מדי יום ראשון בכנסיות באיטליה .  המאמר הטיל ספק בהתאמתו של ברלוסקוני לתפקיד .
 אתמול אישר דובר משרד הפנים פרסומים בעיתון  " קוריירה דלה סרה ",  לפיהם ברלוסקוני אמר לראש לשכתו שהוא הכיר את הצעירה וכי היא נכדתו של נשיא מצרים חוסני מובראק .  אולם בחקירת המשטרה התגלה שהיא בתם של מהגרים מרוקאים שחיים בסיציליה ,  וככל הנראה אין לה מעמד של תושבת באיטליה .  
ברלוסקוני קיבל את הידיעה על מעצרה של קייק הקטינה מדוגמנית ברזילאית ,  לה נתן את מספר הטלפון שלו  ,  כך דיווח ה"קוריירה דלה סרה ".  לדבריה ,  קייק עושה כעת  " ים של בעיות "  לברלוסקוני .  בין היתר ,  היא חשפה שקיבלה 7,000 אירו לאחר שהשתתפה בארוחת ערב בווילה של ברלוסקוני בפרברי מילנו .  היא גם כינתה את המסיבות של ברלוסקוני בשם  " בנגה-בנגה "   כינוי גס המתייחס לסוג מסוים של יחסי מין .  אולם היא הכחישה שקיימה עם ראש הממשלה יחסי מין ,  ואמרה ששיקרה לגבי גילה .  כעת היא מתכוונת לפרסם ספר על החוויות שעברה .
 
איטליה :  ברלוסקוני שוב מסתבך עם קטינות ? 
עיתון קתולי טוען כי משיכתו של רה"מ האיטלקי לנשים צעירות היא  " מחלה בלתי ניתנת לשליטה ".  זאת לאחר שברלוסקוני הואשם בהתערבות למען שחרורה של קטינה שהשתתפה במסיבות שלו

