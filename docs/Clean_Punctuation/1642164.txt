הולך רגל נהרג מפגיעת רכב בצומת בית דגן
הולך רגל כבן 70 נהרג הבוקר מפגיעת רכב פרטי בכביש 412 ,  סמוך לצומת בית דגן .  צוותים רפואיים קבעו את מותו במקום .  מוקדם יותר נפצע קשה באותו הכביש רוכב אופנוע
הולך רגל כבן 70 נהרג הבוקר  ( חמישי )  בתאונת דרכים בשעה שצעד על כביש מספר 412 בקטע שבין מחלף שפירים לצומת בית דגן .  מבדיקה ראשונית של נסיבות המקרה ,  עולה כי רכב פרטי פגע בו ופצע אותו בראשו באורח אנוש .
 פראמדיקית של מד"א שעברה במקרה במקום והבחינה בתאונה ,  התחילה להגיש לו טיפול ראשוני במקביל להזעקת צוותים רפואיים למקום .  הדובר המבצעי של מד"א ,  זכי הלר ,  מסר כי צוות שהגיע לזירת האירוע ביצע בפצוע פעולות החייאה אך לאחר מספר דקות נאלץ לקבוע את מותו .  המשטרה פתחה בחקירת נסיבות האירוע .
 מוקדם יותר נפצע באורח קשה רוכב אופנוע כבן 20 שעה שנסע גם כן על כביש 412 ,  בכניסה לאור יהודה .  צוות של מגן דוד אדום ממרחב ירקון שהוזעק למקום פינה אותו לקבלת טיפול רפואי בבית החולים שיבא בתל השומר .
 
הולך רגל נהרג מפגיעת רכב בצומת בית דגן
הולך רגל כבן 70 נהרג הבוקר מפגיעת רכב פרטי בכביש 412 ,  סמוך לצומת בית דגן .  צוותים רפואיים קבעו את מותו במקום .  מוקדם יותר נפצע קשה באותו הכביש רוכב אופנוע

