 " מיין קאמפף "  ייצא לאור בגרמניה
המכון להיסטוריה עכשווית במינכן מתכוון לפרסם מחדש את ספרו של היטלר בשנת 2015 . " הגרסה שלנו עדיפה על גרסאות ניאו נאציות שיפורסמו ",  אומרים במכון
המכון להיסטוריה עכשווית במינכן הודיע היום  ( חמישי )  כי בכוונתו להוציא מחדש לאור גרסה של ספרו של אדולף היטלר , " מיין קאמפף ".  הגרסה החדשה אמורה לכלול הערות שוליים ופרשנות היסטורית ולדברי נציגי המכון הם מקווים כי בתי ספר ואוניברסיטאות יעשו שימוש בספר .  הוצאתו המחודשת של הספר יתאפשר לאחר לאחר שהזכויות על הספר ,  בהן מחזיקה מדינת בוואריה ,  שם החלה התנועה הנאצית את דרכה בשנות ה-20 ,  עתידות לפקוע בשנת 2015 . 
" אנו חושבים שהגרסה שלנו ,  שכוללת הערות שוליים שמצביעים על שקרים רבים בטקסט שכתב היטלר ,  עדיפה על גרסאות ניאו נאציות שיפורסמו ",  אמרו מנהלי המכון במסיבת העיתונאים .  מנהיגים יהודים בגרמניה כבר הודיעו כי הם תומכים בפרויקט :  לטענתם ,  ההוצאה המחודשת תמנע את הספסרות שמקיימים ניאו נאצים בספר .
" התמודדות אגרסיבית ונאורה עם הספר תסיר תנפץ ללא ספק לא מעט מהמיתוסים השקריים הקיימים בו ",  אמרו כמה מנציגי הקהילה לטלגרף הבריטי .  כזכור ,  פרקים מהספר תורגמו לעברית באמצע שנות ה-90 לצרכי מחקר שיצאה לאור בספר ,  שהורד מהמדפים בעקבות מחאה ציבורית .  
היטלר כתב את  " מיין קאמפף "  בזמן ישיבתו בכלא עקבות נסיון הפיכה בשנת 1923 .  הכרך הראשון של הספר יצא לאור בשנת 1925 ואילו הכרך השני בשנת 1926 .  בספר פורש היטלר את השקפת עולמו ואת דעותיו על יהודים וקומוניסטים .  בתקופת הרייך השלישי נמכרו יותר עותקים של הספר מאשר התנ"ך ,  כאשר המרוויח העיקרי מהצלחת הספר היה כמובן מחברו ,  שהפך למולטי מיליונר .

" מיין קאמפף "  ייצא לאור בגרמניה
המכון להיסטוריה עכשווית במינכן מתכוון לפרסם מחדש את ספרו של היטלר בשנת 2015 . " הגרסה שלנו עדיפה על גרסאות ניאו נאציות שיפורסמו ",  אומרים במכון

