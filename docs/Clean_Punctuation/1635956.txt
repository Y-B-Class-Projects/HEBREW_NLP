הסופה נמשכת :  שיא הקור עוד לפנינו
בחרמון מוסיף השלג להיערם לגובה של עד חצי מטר ,  וברמת הגולן ירדו 70 מ"מ של גשם .  הטמפרטורות ימשיכו לרדת ,  ובלילה שבין שלישי לרביעי יירשם הלילה הקר מאז החל החורף
 (  צילום :  משה אסרף ,  איתמר אלימלך ,  עריכה :  יאיר דניאל ,  קריינות :  אילן שניג ) 
על אף ההיחלשות בכמות הגשם בשעות האחרונות ,  המערכת החורפית טרם הגיעה לסיומה :  הטמפרטורות הקרות צפויות ללוות אותנו עד מחר בערב - כאשר בלילה שבין שלישי לרביעי יירשם הלילה הקר ביותר בישראל מאז החלה עונת החורף : " אנו צופים טמפרטורות קרובות לאפס במקומות הנמוכים וטמפרטורות של שתיים עד שלוש מעלות בהרים ",  אמר לוואלה !  חדשות חזאי חברת מטאו-טק עמית סביר .  לדבריו ,  גם הלילה הקרוב צפוי להיות קר ,  בעיקר במקומות הגבוהים .
 בינתיים מתאפיינת המערכת החורפית ביממה האחרונה בכמויות נאות של משקעים :  ברכבל העליון של החרמון נערמו עד כה קרוב לחצי מטר שלג ואילו ברכבל התחתון מגיע השלג לגובה של כ-20 סנטימטרים .  בעקבות כך מסרו בהנהלת האתר כי ייתכן וייפתח למבקרים כבר בהמשך השבוע הנוכחי .  טרם הובהר מתי צפוי האתר להיפתח להנאתם של גולשי הסקי .
 עד כה נרשמו ברמת הגולן כתוצאה מהמערכת הנוכחית 70 מ"מ של גשם ,  באזור הגליל הצטברו 30 מ"מ ,  באזור השפלה והמרכז בין 15 ל-25 מ"מ ובאזור ירושלים נצברו 35 מ"מ של גשם .
 בשעה זו נחלשים הגשמים בכל רחבי הארץ אך עדיין נרשמים ממטרים מקומיים ,  בעיקר באזור המרכז .  הרוחות מוסיפות להיות ערות אך הן נחלשות ביחס לאלה שנרשמו מוקדם יותר הבוקר .  הים מוסיף להיות סוער ומתאפיין בגלים בגובה של עד 6 מטרים . 
" בסך הכל אנחנו עדים כעת להיחלשות הדרגתית של המערכת שצפויה להגיע לסופה ביום רביעי בבוקר - אז נהיה עדים להתחממות ",  מסכם עמית סביר . " בסוף השבוע תירשמנה טמפרטורות גבוהות מהרגיל ועדיין לא ברור מתי נזכה לחזות במערכת חורפית נוספת ". 

הסופה נמשכת :  שיא הקור עוד לפנינו
בחרמון מוסיף השלג להיערם לגובה של עד חצי מטר ,  וברמת הגולן ירדו 70 מ"מ של גשם .  הטמפרטורות ימשיכו לרדת ,  ובלילה שבין שלישי לרביעי יירשם הלילה הקר מאז החל החורף

