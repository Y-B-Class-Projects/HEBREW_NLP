בהאיטי חוששים :  יותר ממאה אלף נהרגו ברעש
לדברי ראש ממשלת האיטי ,  מניין ההרוגים ברעש האדמה  " עלול בהחלט לעלות מעל ל-100 אלף איש ".  לפי ההערכות ,  כשלושה מיליון בני אדם ייפגעו מהשלכות האסון
 ( צילום :  רויטרס ,  עריכת וידאו :  יאיר דניאל ,  קריינות :  אילן שניג ) 
מניין ההרוגים הסופי מרעידת האדמה שפקדה הלילה  ( רביעי )  את האיטי  " עלול בהחלט לעלות מעל ל-100 אלף איש ".  כך העריך ראש ממשלת האיטי בראיון טלוויזיוני ראשון ,  מאז שארצו הוכתה ברעידת אדמה בעוצמה של 7 בסולם ריכטר .
" אני מקווה שזה לא נכון ,  כי אני מקווה שלאנשים היה מספיק זמן להימלט .  היות שיש כל כך הרבה אנשים ברחובות כרגע ,  אז אנחנו לא ממש יודעים היכן הם גרו ",  אמר ראש הממשלה ג'ן מקס בלריב ,  שהוסיף כי  " כל כך הרבה ,  כל כך הרבה בניינים ,  כל כך הרבה שכונות נהרסו לחלוטין ,  ובחלק מהן אנחנו בכלל לא רואים אנשים ,  אז אני לא יודע איפה הם ".  
נשיא ארצות הברית ברק אובמה התייחס הערב  ( רביעי )  לרעידת האדמה בהאיטי והבטיח שארה"ב תסייע ככל יכולתה .  לדבריו , " אנו רק מתחילים ללמוד את מימדי ההרס ,  אבל הדיווחים והמראות שאנו רואים של בתי חולים שקרסו ,  בתי מגורים מרוסקים וגברים ונשים שנושאים את שכניהם הפצועים ברחובות הם פשוט צובטים בלב ".  
רעידת האדמה החזקה ביותר זה 200 שנה ,  בעוצמה של 7 בסולם ריכטר ,  היכתה הלילה בבירת האיטי פורט או-פרינס .  ארגוני ההצלה מעריכים כי במדינה ישנם אלפי הרוגים הקבורים מתחת להריסות בעיר הבירה פורט או פרינס .  נשיא האיטי ,  רנה פרבאל ,  אמר כי הוא חושש לחייהם של אלפים מבני עמו שנפגעו ברעידת האדמה .  פרבאל אמר לעיתון  " מיאמי הראלד "  כי המראות בבירה פורט או-פרינס הם  " בלתי ניתנים לתפיסה .  בניין הפרלמנט קרס ,  משרד המס קרס ,  בתי ספר קרסו כמו גם בתי חולים ",  אמר נשיא האיטי .
 דובר הצלב האדום הבינלאומי ,  פול קונילי ,  העריך כי שלושה מיליון בני אדם נפגעו וייפגעו מהשלכות רעש האדמה ,  ולדבריו יידרשו עוד יומיים-שלושה על מנת לקבל תמונת מצב ברורה של הנזקים
נשיא ארצות הברית ,  ברק אובמה ,  הודיע כי ארצו מוכנה לסייע באופן ממידי להאיטי ,  וכי צוותי סיוע כבר יצאו לאי שמדרום לקובה .  מזכירת המדינה הילרי קלינטון ,  הנמצאת בהוואי ,  הבטיחה אף היא סיוע מלא - אזרחי וצבאי .  
אובמה ,  התחייב לספק סיוע לשיקומה של האיטי מנזקי רעש האדמה .  בהודעה מיוחדת אמר אובמה כי הנחה גורמים בממשל האמריקני לעזור באופן מהיר ומתואם כדי להציל כמה שיותר חיים ." הוריתי לממשל להגיב בפעולה מהירה ,  מאורגנת ואגרסיבית במאמץ להציל חיים ",  אמר אובמה , " לתושבי האיטי יהיה הסיוע המלא של ארצות הברית במאמץ הדחוף להציל את הלכודים מתחת להריסות ובהעברת סיוע הומניטרי ,  כמו מזון ,  מים ותרופות שתושבי האיטי יהיו זקוקים לו בימים הקרובים ". 
מזכ"ל האו"ם ,  באן קי-מון ,  קרא למדינות העולם לסייע בדחיפות למדינה ,  הנחשבת לענייה ביותר בחצי הכדור המערבי .  הוא ציין ,  כי קיים חשש לחייהם של אלפי בני אדם ,  בזמן שעדי ראייה מספרים על ערימות של גופות בבירה פורט או-פרינס .
 באן קי מון אמר כי בניינים ותשתיות ברחבי הבירה סבלו מנזק נרחב ,  וכי השירותים הבסיסיים נמצאים על סף קריסה . " אין ספק שאנחנו ניצבים בפני מצב חירום הומניטרי משמעותי ,  ויש צורך במאמצי הצלה נרחבים ",  אמר באן במסיבת עיתונאים במטה ארגון האו"ם בניו יורק .
 המזכ"ל מסר כי הוא יעביר 10 מיליון דולרים מקרן החירום של האו"ם והורה לשלוח צוות חירום כדי לתאם את מאמצי הסיוע הבינלאומיים .  הוא ציין בנוסף כי הוא מאוד מודאג לגורלם של רבים מאנשי צוות האו"ם המשרתים במדינה .  כוח שמירת השלום של האו"ם בהאיטי ,  שמוצב שם מאז ההפיכה ב-2004 ,  מונה כ-9,000 בני אדם .  האו"ם מסר כי מספר רב של אנשיו עדיין נעדר בעקבות רעידת האדמה .  זאת לאחר שבניין מטה האו"ם בן חמש הקומות קרס .
 עדכון ראשון :  17:53

בהאיטי חוששים :  יותר ממאה אלף נהרגו ברעש
לדברי ראש ממשלת האיטי ,  מניין ההרוגים ברעש האדמה  " עלול בהחלט לעלות מעל ל-100 אלף איש ".  לפי ההערכות ,  כשלושה מיליון בני אדם ייפגעו מהשלכות האסון

