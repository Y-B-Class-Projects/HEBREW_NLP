בעקבות מכירת תמי 4 לשטראוס :  קיבוץ נתיב הל"ה יחלק לחבריו 30 מיליון שקל
המענק ייגזר משנות הוותק בקיבוץ ויסתכם ב- 150 אלף ש' בממוצע לחבר ;  45 מיליון ש' יופרשו לקרנות פנסיה
קיבוץ נתיב הל"ה החליט בשבוע שעבר להעביר לחברים חלק מהתמורה ממכירת חברת ת.נ.ה יצרנית תמי 4 ל .  ת.נ.ה נמכרה לקבוצת שטראוס בכ-325 מיליון שקל .  הסכום שיקבל הקיבוץ לאחר ניכוי מס יסתכם ב-90 מיליון שקל .  מהפרסום במקומון הקיבוצים  " ידיעות הקיבוץ "  עולה ,  כי 45 מיליון שקל מהתמורה יפריש הקיבוץ לצבירת פנסיה לחבריו ,  10 מיליון שקל מיועדים להקמת קרן לעזרה הדדית ושיקום תשתיות וכ-30 מיליון שקל יחולקו לחחברים .  בחישוב הממוצע אמור כל אחד מ-206 חברי הקיבוץ יקבל לחשבון הבנק שלו כ-150 אלף שקל .  בפועל ,  חברים בעלי וותק של עשרות שנים בקיבוץ שהוקם ב-1949 ,  עשויים לזכות במענק של מאות אלפי שקלים ,  מאחר שהקריטריון העיקרי לקביעת שווי המענק לחברים הוא מספר שנות הוותק שלהם בקיבוץ ,  כשהמדד שנקבע הוא 5,000 שקל לכל שנת וותק .  מאידך חברים צעירים יזכו למענק העשוי להגיע לכמה עשרות אלפי שקלים בלבד .  היקף ההפרשה לקרנות הפנסיה יגדיל בצורה ניכרת את תשלומי הפנסיה לחברי הקיבוץ הוותיקים שחלקם כבר הגיע לגיל 80 .  הכספים שקיבל הקיבוץ ישולמו לו על ידי קבוצת שטראוס בתמורה ל-32% ממניות ת.נ.ה החברה מייצרת את המתקן הפופולארי לטיהור מי שתייה תמי 4 .  בכספי התמורה מהמכירה יתחלקו קרן פימי ( 50% )  וקרן ההשקעות אזו שבשיטת שמואל ולודינגר  ( 18% )  .  קיבוץ נתיב הל"ה הוא אחד מהראשונים בתנועה הקיבוצית שעבר הליך הפרטה והחל מ-2002 הכנסות החברים מעבודה וממקורות אחרים נשארים בידיו בניכוי מס קהילה .  ההחלטה על אופן חלוקת התמורה אושרה ברוב גדול באסיפה הכללית של חברי הקיבוץ .
 
בעקבות מכירת תמי 4 לשטראוס :  קיבוץ נתיב הל"ה יחלק לחבריו 30 מיליון שקל
המענק ייגזר משנות הוותק בקיבוץ ויסתכם ב- 150 אלף ש' בממוצע לחבר ;  45 מיליון ש' יופרשו לקרנות פנסיה

