פסגות הכפילה דמי הניהול בקרן ההשתלמות כנרת אג"ח ללא מניות
 >  >  אתמול בבוקר קיבלו עמיתי קרן ההשתלמות כנרת אג"ח ללא מניות של פסגות מכתב שנוסח בלשון פשוטה ואינפורמטיבית ,  ובו צוין כי מ-1 בינואר 2011 יועלו דמי הניהול שייגבו מחשבונם לשיעור שנתי של 1.8% .  במכתב שתוכנו הגיע לידי themarker לא צוין כי עד עתה נגבו דמי הניהול בשיעור של 0.75% ,  כך שפסגות יותר מהכפילה את דמי הניהול הנגבים מהעמיתים .  עוד צוין במכתב כי דמי הניהול ייגבו מהיתרה הצבורה בקופה הרשומה על שמו של העמית .  ממוצע דמי הניהול של קרנות ההשתלמות במסלול דומה היה 0.8% ,  כך שלפני ההעלאה היו דמי הניהול בפסגות דומים לקטגוריה ,  ואילו לאחריה יהיו דמי הניהול של קרן כנרת אג"ח ללא מניות מהגבוהים בענף .  כנרת אג"ח ללא מניות היא קרן השתלמות המנהלת נכסים בהיקף של 255 מיליון שקל .  מנתוני גמל-נט עולה כי בשנה האחרונה הניבה הקרן למחזיקיה תשואה ברוטו מצטברת של כ-8% ,  בעוד המתחרות הניבו תשואה של כ-11% .  בשלוש השנים האחרונות הניבה הקרן תשואה שנתית ממוצעת של 6% ,  בעוד ממוצע הענף היה כ-4.5% .  שיעור דמי הניהול הממוצע בכלל קופות הגמל של פסגות ב-2009 היה 1.1% ,  בהשוואה ל-0.9% בכלל הענף .
 
פסגות הכפילה דמי הניהול בקרן ההשתלמות כנרת אג"ח ללא מניות
nan
