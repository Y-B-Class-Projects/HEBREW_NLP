תאונה קשה בצפון :  נהג נפצע באורח אנוש
נהג רכב פרטי נפצע באורח אנוש לאחר שמשאית התנגשה ברכבו ביציאה מהיישוב מנות שבצפון הארץ .  הסיבה לתאונה :  אחד מכלי הרכב לא נתן זכות קדימה
מכת תאונות הדרכים נמשכת .  נהג מכונית פרטית בן 28 מהיישוב מנות נפצע היום  ( שלישי )  באורח אנוש בתאונת דרכים בצפון הארץ .  הנהג נפצע כתוצאה מפגיעת משאית שעברה בכביש 70 שבגליל המערבי ,  בשעה שיצא מיישובו .  צוות מגן דוד אדום שהגיע למקום האירוע פינה את הפצוע לבית החולים בנהריה .  
מחקירה ראשונית שביצעה המשטרה במקום עולה כי נהג הרכב נפגע ממשאית ,  וכתוצאה מהתאונה הוא נגרר לנתיב הנגדי ונותר לכוד במכוניתו בין המשאית למעקה הבטיחות .  התאונה נגרמה ,  ככל הנראה ,  כתוצאה מכך שאחד מכלי הרכב לא נתן זכות קדימה .  בעקבות התאונה נחסם הכביש לשני הנתיבים .
 בדרום אירעה הבוקר תאונה נוספת .  אדם אחד נפצע באורח בינוני לאחר שרכבו התנגש במעקה בטיחות בצומת רהט .  הוא פונה לקבלת טיפול רפואי בבית החולים סורוקה בבאר שבע .
 התאונות הבוקר מתווספות לשורה של תאונות דרכים קשות שאירעו בימים האחרונים .  בתאונת דרכים שאירעה שלשום אחר הצהריים נהרגו ארבעה בני אדם ,  בני משפחה אחת .
 מתחילת שנת 2010 נהרגו ב-49 תאונות דרכים קטלניות שארעו ברחבי ישראל 66 בני אדם ,  נתון זה גבוה בשישה הרוגים מהתקופה המקבילה אשתקד אז נהרגו בתאונות דרכים 60 בני אדם .
 
תאונה קשה בצפון :  נהג נפצע באורח אנוש
נהג רכב פרטי נפצע באורח אנוש לאחר שמשאית התנגשה ברכבו ביציאה מהיישוב מנות שבצפון הארץ .  הסיבה לתאונה :  אחד מכלי הרכב לא נתן זכות קדימה

