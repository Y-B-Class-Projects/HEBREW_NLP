מערת הנטיפים
טיול בשמורה הנמצאת במורדות הרי יהודה ,  תספק לכם הצצה לתוך עולם מכושף בבטן האדמה עם זקיפים בני 300 אלף שנה

מערת הנטיפים ,  הקרויה גם מערת שורק ,  היא לבה של שמורת טבע המוקדשת לזכרו של אבשלום שוהם .  השמורה ממוקמת במורדותיהם המערביים של הרי יהודה בסמוך לבית שמש .  
המערה התגלתה במקרה ,  בעת פיצוץ שיגרתי במחצבה סמוכה .  הפיצוץ חשף מערה שאורכה כ-82 מטרים ורוחבה כ-60 מטרים .  למרות שהמערה קטנה בשטחה ,  קיים בה עולם מופלא של נטיפים וזקיפים במגוון שלא היה מבייש מערות גדולות בהרבה .  במערה זוהו נטיפים וזקיפים שגילם 300 אלף שנים לפחות .  מדענים נעזרים בהם כדי לעקוב אחר שינוי האקלים באזורנו מאז ועד היום .  אין זה אומר כי אין נטיפים  " קשישים "  יותר ,  אך שיטות המדידה בימינו אינן מסוגלות לאמוד את גילם במדויק .
 הנטיפים היורדים מתקרת המערה מגיעים לאורך של עד ארבעה מטרים .  יש נטיפים בקוטר של מילימטרים אחדים ,  ויש נטיפים שעוביים מטרים אחדים .  לעיתים נפגשים הנטיפים עם זקיפים שעולים מן הקרקע .  מלבד נטיפים וזקיפים ,  ניתן למצוא במערה צורות השקעה נוספות כמו אלמוגי מערה ,  הלקטיטים ,  מדפים ואשכולות .  למעשה ,  מלבד הנטיפים שצורתם מוגדרת היטב ,  יוצרים משקעי המערה שלל צורות כיד הדמיון הטובה על הטבע .  אזורים רבים במערה עדין פעילים והנטיפים והזקיפים המצויים בהם עדיין גדלים .
 המערה שומרת על חום ולחות קבועים ,  22-23 מעלות ,  מעל 90 אחוזי לחות .  טוב לראותה בכל עונות השנה ובמיוחד בחורף כשטיפות המים מתנפצות על הקרקע ברסיסים רעשניים ומבריקים ,  ניתן להרגיש כי עולם שלם ממשיך לצמוח לנגד עיננו .  ואילו בקיץ נותנת מערת הנטיפים מפלט קריר ,  נעים וקסום מהחום הכבד שבחוץ .
 הכניסה למערה מלווה במיצג שקופיות ובהדרכה .
 איך מגיעים :  מכביש מספר 1 במחלף שער הגיא מכיוון ירושלים/תל-אביב פונים לכביש 38 לכיוון בית שמש ועוקבים אחר השילוט עד למערה .
 שעות פעילות :  אפריל-ספטמבר :  בימי חול ושבת 8:00-17:00בימי שישי וערבי חג :  8:00 - 16:00 ,  בימי חמישי של חודש אוגוסט מהשעה 8:00 בבוקר עד השעה 21:00אוקטובר-מרץ:בימי חול ושבת 8:00-16:00.בימי שישי וערבי חג 8:00-15:00ניתן להיכנס לאתר עד שעה לפני שעות הסגירה הרשומות מעלהזמני המתנה בין סיור לסיור בסביבות 20 דקות 
נגישות נכים :  באתר ישנו שביל לנכים וחניה המגיעה עד לכניסה למערה .   ( נכים אינם יכולים לראות את כל המערה .  ניתן להגיע רק לרחבת התצפית ממנה רואים את רוב המערה )  .
 אטרקציות לילדים :  נטיפים וזקיפים בבטן האדמה .
 סוג מסלול :  מעגלינקודת התחלה :  הכניסה למערהנקודת סיום :  הכניסה למערהמשך הטיול :  1-2 שעותדרגת קושי :  קלעונות מומלצות :  כל השנהמי שתייה בדרך :  ישגישה לעגלות ונכים :  איןמחיר :  מבוגר 25 ¤ ,  ילד 13 ¤טלפון לבירורים :  02-9911117

מערת הנטיפים
טיול בשמורה הנמצאת במורדות הרי יהודה ,  תספק לכם הצצה לתוך עולם מכושף בבטן האדמה עם זקיפים בני 300 אלף שנה

