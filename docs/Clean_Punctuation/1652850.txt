במעמד צד אחד
תמונת מצב :  הפועל תל אביב השפילה בבלומפילד את בני יהודה ,  ברני ארדוב היה שם ומביא את התמונות שמאחורי המשחק
אחרי התיקו בפתח תקוה ,  התקבלו דיווחים על התפרצות של אלי גוטמן בחדר ההלבשה של הפועל תל אביב .  גם אתמול ,  אפילו במצב של 0:3 כשהמשחק גמור כבר במחצית הראשונה ,  מאמן האדומים לא היה רגוע .  אפשר לבקר את גוטמן על כך שכשמנצחים הכל דבש וכשלא מנצחים הוא יוצא מכליו ,  אבל זה האיש ,  לטוב ולרע .  פעם פרפקציוניסט ,  תמיד פרפקציוניסט
הכירו שני אנשים שלא נחשפים לאור הזרקורים ,  אבל מושכים חזק בחוטי הכדורגל הישראלי :  חזי ויטקובסקי ,  נציג חברת ספורט פייב הגרמנית  ( רוכשת זכויות השידור של נבחרת ישראל )  ושטרן חלובה ,  האיש מספר 2 בהתאחדות .  לכל אלה שחשבו שאבי לוזון נמצא לבדו במערכת ,  רק תדעו שבלי השניים הללו קשה לו מאוד להעביר החלטות
הנה שניים מהשחקנים שאמורים להיות עמודי תווך בדור הבא של נבחרת ישראל .  אבל בעוד שכטר ממשיך לגלות חדות ,  מורי מיישר קו עם הבינוניות של בני יהודה .  השער השני של הפועל תל אביב ,  שהחל במהלך הזה ,  מסמל יותר מהכל את הרכות של מורי וההתפרקות של בני יהודה .  אם אפילו יד חזקה על הכתף לא הורידה את חלוץ הפועל תל אביב ,  שלא מפספס הזדמנויות ליפול כשנוגעים בו ,  כנראה שלזהובים יש בעיה באמת קשה בהגנה
כן ,  עצוב איך שבני יהודה נראית .  בלי חשק ,  בלי עניין ,  עם התרפסות קבועה נגד הקבוצות הגדולות .  איפה הזהובים של תחילת העונה ,  אלה שדיברו עליהם כקבוצה שמסוגלת להישאר במאבק האליפות ,  או לפחות על הכרטיס לאירופה ,  עד לסיבוב השלישי ?  הבעיה של בני יהודה היום היא לא מקצועית ,  לקבוצה הזו אין טיפת רוח במפרשים .  כשעולים ככה למגרש ,  לא פלא שסופגים כאלה שערים
שם פרטי :  אביחי .  שם משפחה :  ידין .  תפקיד במגרש :  רוצח שקט .  אחרי עזיבת ביברס נאתכו לקאזאן דובר על כך שלידין אין עם מי לשתף פעולה בחלק האחורי של הקישור ,  שנוצר חור במרכז המגרש .  אז אמרו ,  והוא הגיב עם שער גדול שפירק את בני יהודה .  בדיוק משחק אחד לקח להבין שידין היום הוא שחקן מספיק טוב בזכות עצמו ,  ומי שלא קיבל את ההוכחה לכך הפעם ,  יקבל אותה גם במשחק הבא
שורה סטטיסטית של גילי ורמוט :  לא משחק גדול ,  אבל בישול ושער .  תוציאו את ורמוט מההרכב של הפועל תל אביב ,  ובוודאות לא תקבלו קבוצה שהבקיעה העונה 65 שערים - בדיוק 2.5 למשחק .  אם יש שחקן שישחרר את נבחרת ישראל מהתלות ביוסי בניון ,  רוב הסיכויים שזה יהיה מספר 14 באדום
עצוב לראות את חזי מגן ,  אחד האנשים הכי סימפטיים בכדורגל שלנו ,  יוצא מבלומפילד אחרי עוד תבוסה .  אם במהלך העונה עוד תבעו ממנו האוהדים למכור את הקבוצה ,  היום הם כבר לא באים לאור היכולת הדלה .  חשוב שאנשים כמו מגן יישארו בכדורגל ,  אבל בשביל זה צריך דרך ,  ובני יהודה ,  נכון להיום ,  איבדה את הדרך שלה ,  זו שהפכה אותה לבייבי הגדול של הכדורגל הישראלי

במעמד צד אחד
תמונת מצב :  הפועל תל אביב השפילה בבלומפילד את בני יהודה ,  ברני ארדוב היה שם ומביא את התמונות שמאחורי המשחק

