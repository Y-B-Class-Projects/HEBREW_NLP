שמורת החולה :  טיול אל הציפורים שעוצרות בישראל
אם לתצפת על אלפי ציפורים ועופות לא מספק אתכם - במרכז  " עופוריה "  תרגישו כאילו אתם חלק מהם

להקות של חסידות עוברות בימים אלה מעל שמורת החולה .  רק בשבוע שעבר נצפתה להקה של כ-500 חסידות בדרכן ליעד חם יותר .  בעבר ,  ניצלו עשרות אלפי עופות את שפע המזון שהציעו להם אגם החולה והביצות .  הם גם יכלו למצוא בסבך הצמחייה ,  מחסה נהדר מעופות דורסים .  
במקום יש שביל הליכה נוח ,  המתאים גם לעגלות נכים ,  עובר באתרים היפים שבשמורה .  סככת מסתור ומגדל מעניקים עמדות תצפית אידיאליות על העופות .  לאחרונה ,  נפתח מחדש מגדל התצפית בשמורת טבע החולה ,  לאחר יותר משלוש שנים שבהם היה סגור לציבור כיוון שנפגע בשריפה בשנת 2006 .  המגדל הישן ,  שהיה מצופה בקנים ,  נהרס כליל ועל תילו הוקם המגדל החדש ,  המאפשר תצפית של 360 מעלות על שמורת טבע החולה ועל הנוף הסובב אותה .
 מי שרוצה להצטרף ללהקת עופות נודדים ולחוות את חוויותיהם ,  מוזמן להצטרף בשמורה למרכז המבקרים  " עופוריה ".  הסיור במרכז מתחיל מול דגם של עמק החולה ,  בסרטון המסביר על היווצרות עמק החולה ועל ייבוש האגם והביצות .  שתי דיורמות  ( תפאורות גדולות היוצרות אפקט של תלת-ממד )  מציגות את העופות והיונקים של עמק החולה .  מכאן מגיעים ללב העניין :  מופע מולטימדיה משוכלל ,  מרהיב עין ורווי אפקטים .  במשך 15 דקות חש כל צופה שהוא מצטרף ללהקה של עופות נודדים והופך לאחד מהם .  הביקור מסתיים בחידון טריוויה ממוחשב על שמורת החולה .
 עופות רבים נהגו לעצור בעמק החולה ל"הפסקת תדלוק ",  כדי לנוח ולאגור מעט אנרגיה להמשך המסע .  זו הסיבה שחובבי הטבע בישראל נחרדו בראשית שנות החמישים לנוכח העבודות לייבוש החולה .  הם חששו שהעולם המופלא הזה ייעלם כלא היה ויצאו למאבק .  המאבק הוליד את שמורת החולה ,  שמורת הטבע הראשונה בישראל .  3,200 דונם של אגם ,  ביצות ושטחי אחו המשמשים מקלט לעופות הנודדים ולציפורים רבות שמבלות כאן גם בימינו .  
עשרות אלפי עופות ,  ביניהם עגורים ,  חסידות ,  שקנאים ,  קורמורנים ומיני אנפות שוהים בשמורת החולה ונהנים מהאגם ,  מהביצות וגם משפע המזון שקיים בעמק החולה בכלל .  יותר מ- 200- מינים של עופות המים למדו להכיר את יתרונות השמורה והם מבלים כאן בהמוניהם .  השמורה משמשת גם מקלט לצמחי מים נדירים ,  כמו אירוס ענף ,  גומא הפפירוס ונימפאה לבנה .
 איך מגיעים :  כביש ראש פינה - קרית שמונה  ( מס' 90 ,  בין סימני ק"מ 453-454 )  .  נוסעים שני ק"מ מזרחה ומגיעים לשער השמורה .
 אטרקציות לילדים :  בעלי חיים שונים והאגם .
 בעלי חיים בשטח :  עשרות אלפי עופות ,  ביניהם עגורים ,  חסידות ,  שקנאים ,  קורמורנים ומיני אנפות .
 לא לוותר על :  סיור במרכז המבקרים  " עופוריה ". 
שעות פעילות :  כל השנה :  08:00-16:00 ,  יציאה ב- 17:00 .  ימי שישי וערבי חג :  8:00-15:00 ,  ימי שבת 08:00-16:00 ,  יציאה ב- 17:00 .  הכניסה לשמורה נסגרת שעה לפני שעת הסגירה הרשומה .
 משכן לעשרות אלפי עופות מים בביצהסוג מסלול :  מעגלינקודת התחלה :  חניון השמורה ,  כביש ראש פינה - קרית שמונהנקודת סיום :  חניון השמורה ,  כביש ראש פינה - קרית שמונהמשך הטיול :  2-3 שעותדרגת קושי :  קלמעבר במיםציוד דרוש :  כובע ,  מים ,  משקפת ומגדיר ציפוריםעונות מומלצות :  כל השנהמי שתייה בדרך :  ישגישה לעגלות ונכים :  ישמחיר :  יחיד :  מבוגר :  30 ¤ ,  ילד :  18 ¤ ,  הנחה של 50% לאזרח ותיק .  המחיר כולל כניסה למרכז המבקריםטלפון לבירורים :  04-6959602

שמורת החולה :  טיול אל הציפורים שעוצרות בישראל
אם לתצפת על אלפי ציפורים ועופות לא מספק אתכם - במרכז  " עופוריה "  תרגישו כאילו אתם חלק מהם

