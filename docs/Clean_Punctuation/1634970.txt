נתניה :  קבראל עבר בבקרה ,  יוכל לשחק נגד הפועל ר"ג
הקשר-חלוץ הברזילאי הפך רשמית לשחקן הקבוצה אחרי שהרשים את ראובן עטר .  מעבי הפצוע בספק למשחק בקופסה
שחרורו הבינלאומי של הקשר-חלוץ הברזילאי ,  פבריסיו קבראל הגיע היום  ( חמישי )  ,  השחקן עבר בבקרה התקציבית והפך רשמית לשחקן מכבי נתניה .  קבראל יוכל לשחק כבר בשבת  ( 19:00 )  במשחקה של הקבוצה נגד הפועל הפועל רמת גן במחזור ה-19 של ליגת העל .
 קבראל בן ה-28 הגיע לישראל ונבחן תחילה בהפועל תל אביב ,  שהחליטה לותר על שירותיו .  לאחר מכן עבר להיבחן בנתניה והרשים את ראובן עטר באימונים וכן במשחק אימון נגד הפועל הרצליה ,  בו כבש .  בעבר הוא שיחק בברוארי ,  פוטורגזה ואמריקנו הברזילאיות וכן בסנוגנאם הדרום קוריאנית .  קבוצתו האחרונה הייתה טרק גרוזני מהליגה הרוסית .
 מי שנמצא בספק למשחק נגד רמת גן הוא המגן טל מעבי ,  שנעדר היום מהאימון בשל כאבי גב .  כרגע קיים חשש לשבר מאמץ בחוליה של השחקן וביום ראשון הוא יערוך בדיקות מקיפות על מנת לאבחן את מהות הפציעה .
 
נתניה :  קבראל עבר בבקרה ,  יוכל לשחק נגד הפועל ר"ג
הקשר-חלוץ הברזילאי הפך רשמית לשחקן הקבוצה אחרי שהרשים את ראובן עטר .  מעבי הפצוע בספק למשחק בקופסה

