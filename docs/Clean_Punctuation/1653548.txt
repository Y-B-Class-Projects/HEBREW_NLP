בקשה לייצוגית נגד פרטנר בסך 175 מיליון שקל :  מחייבת לקוחות על שירותי תוכן ללא אישורם
נירה חגי טוענת שחויבה בשלושה מספרי טלפון שברשותה עבור חבילות שירותי מידע ותוכן שמעולם לא ביקשה לרכוש
בקשה לתביעה ייצוגית המוערכת ב-175 מיליון שקל הוגשה היום לבית המשפט מחוז מרכז נגד חברת בטענה כי החברה מחייבת את לקוחותיה בגין שירותי מידע ותוכן ,  ללא ידיעתם וללא הסכמתם .  לטענת התובעת הייצוגית ,  נירה חגי ,  פרטנר מתגאה בכך שהכנסותיה משירותי תוכן מגיעות לכמעט מיליארד שקל בשנה אך החברה מסתירה מלקוחותיה כי חלק ניכר מהכנסותיה מקורו בשליחת ידה של פרטנר לכיסי לקוחותיה ונטילת כספה לעיתים מבלי שהם ידעו על כך.התובעת ,  המיוצגת על ידי עו"ד רם גורודיסקי ,  מציינת כי במשך מספר חודשים היא לא הצליחה לפתוח את החשבוניות החודשיות שקיבלה מפרטנר בדואר האלקטרוני ולעיין בהם ודרך המעקב היחידה שלה על גובה החיובים היתה באמצעות החיובים בכרטיסי האשראי .  לגירסתה ,  בנובמבר אשתקד היא חויבה בסכום גבוה יחסית וגילתה כי חויבה בשלושה מספרי טלפון שברשותה עבור חבילות שירותי מידע ותוכן שמעולם לא ביקשה לרכוש ,  לא רכשה ולא הביעה הסכמתה לחיובים אלו שהסתכמו בכ-90 שקל .  היא מוסיפה כי לא עשתה כל שימוש בחבילות התוכן.לאחר שפנתה לחברה קיבלה התובעת זיכוי לחיוב בעבור חודש זה בחשבונית הבאה .  ואולם ,  אז גילתה התובעת כי היא חויבה במשך ארבעה חודשים שקדמו לכך אך נציגי פרטנר סירבו לזכותה .  לטענת הלקוחה ,  היא מעולם לא הזמינה את חבילות התוכן ולכן פרטנר הפרה את המוסכם בין הצדדים וגרמה לה נזק בגובה החיובים עבור חבילות התוכן.נזקה האישי של התובעת ,  המחזיקה בשלושה מספרי טלפון של פרטנר ,  הסתכם לפי חישוביה ב-885 שקל בעבור החיובים .  היא תובעת בנוסף 150 שקל עוגמת נפש ו-100 שקל בעבור הוצאותיה .  התובעת מעריכה כי כשליש מבעלי הטלפונים בדור השלישי נפגעו כתוצאה מהחיוב ולפי חישוביה מדובר בנזק מצטבר המוערך בכ-175 מיליון שקל .  מפרטנר נמסר בתגובה  " עד כה לא התקבלה כל פניה בנושא .  לכשתתקבל נגיב בערכאות המתאימות ". 

בקשה לייצוגית נגד פרטנר בסך 175 מיליון שקל :  מחייבת לקוחות על שירותי תוכן ללא אישורם
נירה חגי טוענת שחויבה בשלושה מספרי טלפון שברשותה עבור חבילות שירותי מידע ותוכן שמעולם לא ביקשה לרכוש

