פרגוסון : " זו לא נקודה רעה עבורנו "
 מנג'ר מנצ'סטר יונייטד טען כי הקבוצות משתפרות ,  אך שוב תקף את השיפוט .  ונגר : " הרוח שלנו החזירה אותנו למשחק "
 אלכס פרגוסון שוב כועס ,  ובצדק .  הקבוצה שלו לא רק הודחה מהגביע האנגלי אחרי הפסד מביך ללידס מהליגה הלישית ,  אלא גם חזרה הערב  ( שבת )  אל הליגה ואיבדה נקודות חשובות במשחק החוץ שלה בתיקו 1:1 מול בירמינגהאם .  מעבר לתוצאה ,  פרגוסון לא יכול שלא להיות מאוכזב מיכולותיהם של שחקניו ,  שנאלצו לחזור מפיגור כדי להוציא נקודה מהמשחק .  אלא שבדיוק כמו בשבועות האחרונים ,  פרגוסון מעדיף להתייחס לשיפוט יותר מאשר למשחק . 
" לא ראיתי הרחקה עבור עבירה כל כך רכה במשך זמן רב ",  אמר מנג'ר מנצ'סטר יונייטד ,  על הרחקתו של דארן פלטשר בדקה ה-84 בצהוב שני . " עקבתי אחרי השופט מארק קלאטנבורג העונה .  הוא שפט את המשחק בין טוטנהאם לארסנל ,  והוא היה צריך לראות מישהו מותקף בגרזן לפני שהוא הוציא כרטיס ,  ועם זאת היום הוא מרחיק שחקן ".  פרגוסון המשיך ואמר : " יש החלטות טובות ומשונות .  הקוון שרק לנבדל בשער שלנו ,  אבל זה היה שער עצמי ".  
עם זאת ,  פרגוסון החמיא למנג'ר בירמינגהאם ,  אלכס מקליש ,  ואמר : " הוא עושה עבודה נפלאה .  שחקנים רצו עבורו 100 מייל היום והקרדיט מגיע לו .  זו לא נקודה רעה עבורנו .  זאת ליגה קשה וקבוצות כמו בירמינגהאם השתפרו מאוד מאז שהן הגיעו לליגה ".  
מן העבר השני ,  מקליש עצמו חגג משחק מספר 12 ללא הפסד עם קבוצתו ,  ולא הוריד את הראש בפני השדים האדומים : " חשבתי שהיינו הרבה יותר טובים במחצית השניה ונתנו למנצ'סטר יונייטד יותר מדי כבוד במחצית הראשונה ".  על קבוצתו אמר מקליש : " יש לנו יחידה חזקה בחדר ההלבשה ,  ולחבר'ה האלה יש רוח שעולה בהרבה על היכולת האינדיבידואלית שלהם ". 
ארסנל אמנם כבשה היום שער בדקה ה-92 מרגליו של תומאס רוסיצקי ,  אבל זה הספיק לה ל-2:2 בלבד נגד אברטון - תוצאה מאכזבת למדי עבור התותחנים . " הם מנעו מאיתנו לשחק את הכדורגל שלנו ,  לא מצאנו את המעוף והם היו מאוד חדים ",  החמיא ארסנן ונגר ליריבתו אחרי המשחק , " בשלב מסוים זה היה יותר קרוב ל-1:3 להם מאשר ל-2:2 ,  אבל הרוח שלנו החזירה אותנו למשחק .  לא הפסקנו לנסות עד הסיום ". 
אברטון הייתה קרובה דקות לניצחון חוץ ראשון על ארסנל מאז 1996 ,  אבל סיימה את המשחק מאוכזבת בגלל אוצתה ספיגה מאוחרת והמאמן דייויד מויס אמר : " הגיע לנו לנצח היום .  שיחקנו מספיק טוב בשביל זה ,  יצרנו מספיק מצבים והיינו צריכים לחזור עם שלוש הנקודות .  ארסנל השתפרה ככל שהמשחק התקדם ,  אבל אחרי שכבשנו בדקה ה-82 חשבתי שזה יספיק לנו בשביל לנצח .  לעצרי זה לא הספיק ". 

פרגוסון : " זו לא נקודה רעה עבורנו "
 מנג'ר מנצ'סטר יונייטד טען כי הקבוצות משתפרות ,  אך שוב תקף את השיפוט .  ונגר : " הרוח שלנו החזירה אותנו למשחק "
 
