ועדי העובדים על מאמצי הטורקים :
" לא קונים את הפטריוטיות שלנו ב-99 דולר ללילה "
 ועדי העובדים :  גם קמפיין התיירות בהיקף של 2 מיליון דולר שנחשף היום לא ישכנע אותנו
ועדי העובדים הגדולים במשק לא מוכנים להיענות להצעות חברות הנסיעות המציעות חופשה בפסח ב-99 דולר לילד או 199 דולר לאדם במשפחה .  גם הידיעות על קמפיין התיירות החדש של הטורקים בהיקף של 2 מיליון דולר שנחשף היום ואמור להציג מגוון אתרים בלתי מוכרים של טורקיה לתייר הישראלי ,  לא משכנע אותם.ועדי העובדים הגדולים ובהם ועד עובדי שירותי בריאות כללית ,  אגד ,  אל על ,  הבנק הבינלאומי ,  האוניברסיטה העברית ,  ואחרים המיצגים מאות אלפי עובדים במשק ,  הבהירו כי החרם שבמסגרתו החליטו לא להוציא את העובדים לחופשות בטורקיה לא הוכרז בגלל מחירי הנופש ,  אלא למרות המחירים המפתים ,  והוא יימשך כול עוד לא תשתנה האווירה שבגינה הוכרז החרם .  ראשי הוועדים מציינים כי למרות האתנחתא בהתבטאויות רה"מ טורקיה ,  רג'פ טייפ ארדואן ,  בגנות ישראל ,  והיחלשות התעמולה האנטישמית שם ,  לא השתנתה האווירה ברחוב הטורקי והיא עדיין עוינת ,  וישראלים מרגישים לא רצויים בטורקיה . " אם נשבר עכשיו ",  מדגישים הוועדים , " נראה כמי שמכרו את הגאווה הלאומית ואת הפטריוטיות תמורת 99 דולר וחבל שהטורקים מובילים אותנו לשם .  במקום להשקיע מיליוני דולרים על שכנוע ישראלים לבוא לטורקיה ,  שישקיעו את הכסף בשיפור האווירה ברחוב הטורקי כנגד ישראל ",  אמרו .  הוועדים מבטיחים כי אם זה יקרה הם יעודדו את כולם לחזור ולנפוש שם .  נכון לעכשיו ,  מדגישים הוועדים ,  טורקיה מחוץ למפת הנופש של ועדי העובדים לפסח.יעקב אלוש ,  מנכ"ל חברת ועדים ,  המרכזת את המידע על הפעילות הכלכלית חברתית של ועדי העובדים בישראל ,  מציין כי ועדי העובדים הביעו סיפוק רב מהצלחת החרם ומהיקפו ומשוכנעים כי בצד התרומה לגאווה הלאומית ,  התמשכותו תביא בסופו של דבר לשינוי יחסו של ראש ממשלת טורקיה ,  רג'פ טאיפ ארדואן לישראל ,  ובהמשך גם לשינוי האווירה ברחוב הטורקי .  אלוש מציין כי היום ימלאו לחרם ועדי העובדים כנגד התיירות לטורקיה 5 חודשים וכי עד כה הביא החרם לירידה משמעותית ביציאה של מאות אלפי ישראלים לנפוש בטורקיה.נספח התיירות של טורקיה בישראל ,  איננז' אוזצ'קמק ,  אמר היום כי תרבות ותיירות תורמים לסובלנות בין העמים וכי  " טורקיה היתה ותהיה בטוחה לישראלים .  העמים אוהבים זה את זה .  הבה נשאיר את הפוליטיקה לפוליטיקאים ". אוזצ'קמק הדגיש כי למרות הירידה שחלה בתיירות לטורקיה ב-2009 ,  עדיין מדובר על כ-300 אלף ישראלים שכן נסעו לטורקיה וכי ניכרת עליה בתיירות השנה .
 
ועדי העובדים על מאמצי הטורקים :
" לא קונים את הפטריוטיות שלנו ב-99 דולר ללילה "
 ועדי העובדים :  גם קמפיין התיירות בהיקף של 2 מיליון דולר שנחשף היום לא ישכנע אותנו

