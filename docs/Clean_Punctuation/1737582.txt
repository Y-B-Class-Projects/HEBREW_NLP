AOL רוכשת את טק קרנץ' - הבלוג הפופולרי להיי-טק ;  הערכה :  תג המחיר - 25 מ' ד'
דבר הרכישה הוכרז במהלך אירוע טק קרנץ' דיסרפט ,  במהלכו נחתם ההסכם לעיני הקהל
aol זוכה לעלות היום  ( ג' )  לכותרות לא רק בזכות הרכישה של חברת הסטארט אפ הישראלית 5min ,  אלא גם בזכות רכישה נוספת של הבלוג הטכנולוגי הפופולארי ,  אולי הפופולארי בעולם לתחום הסטארט-אפים ,  אינטרנט וטכנולוגיה  טק קרנץ' .  סכום הרכישה לא פורסם אך הערכה היא שמדובר במיליוני דולרים .  האתר ביזנס אינסיידר העריך כי aol שילמה עבור טק קרנץ' רק 25 מיליון דולר.העסקה תמזג בין ענקית האינטרנט ,  אשר במשך כעשור היתה במיזוג עם טיים וורנר ,  לבין אחד הבלוגים החשובים בעמק הסיליקון ,  אשר נידון באחרונה רבות כיעד רכישה פוטנציאלי בקרב חברות מדיה .  aol וטק קראנץ' כבר דנו בעסקה אפשרית לפני מספר שנים ,  לפי המקורבים.טק קראנץ' ,  שנוסד ב-2005 על ידי מייקל ארינגטון ,  הפך לאחד הבלוגים המשפיעים בעולם .  aol מפעילה כיום את אנגדג'ט ,  בלוג מתחרה של טק קראנץ' ,  לאחר שב-2005 רכשה את וובלוגס ,  חברת הבלוגים העומדת מאחוריו.החברה כוללת קבוצה של כמה אתרי טכנולוגיה מלבד טק קראנץ' .  בין היתר מדובר ב- mobilecrunch העוסק בתחום הסלולר ,  crunchgear העוסק בתחום הגאדג'טים ,  techcrunchit העוסק בתחום ה-it ,  greentech העוסק בתחום הקלינטק ,  techcrunchtv - טלוויזיית הבלוג ו-crunchbase  ,  מאגר המידע של חברות סטארט אפ שטק קרנץ' הפעיל .
 
AOL רוכשת את טק קרנץ' - הבלוג הפופולרי להיי-טק ;  הערכה :  תג המחיר - 25 מ' ד'
דבר הרכישה הוכרז במהלך אירוע טק קרנץ' דיסרפט ,  במהלכו נחתם ההסכם לעיני הקהל

