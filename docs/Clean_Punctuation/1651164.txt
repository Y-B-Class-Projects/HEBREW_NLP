סיטי מעניק המלצת  " משקל חסר "  לישראל
בבנק ההשקעות מציינים כי  " אף שישראל נמצאת במיקום של שוק מתפתח ,  היא לא ממש מציעה למשקיעים צמיחה של שוק מתפתח "
  >  >  בסיטי חזרו אתמול על המלצת  " משקל חסר "  לישראל על רקע שדרוג מעמדה לשוק מפותח במדדי msci . " התגובה הנפוצה של שווקים לשדרוג מעמדם היא בביצועי חסר לתקופה של כמה שבועות .  השוק הישראלי ביצע ריצה קדימה ,  אך אנחנו צופים שהתקופה הקרובה תהיה מסוכנת ,  בעיקר לגבי המניות הקטנות ",  מציינים בבית ההשקעות .  שדרוג מעמדו של השוק הישראלי צפוי להיכנס לתוקף ב-26 במאי .  בסיטי מציינים כי על אף שישראל נמצאת במיקום של שוק מתפתח והסיכון הגיאו-פוליטי באזור הוא של שוק מתפתח ,  היא לא ממש מציעה למשקיעים בה צמיחה של שוק מתפתח . " על אף שבישראל פועלות כמה חברות אטרקטיביות ,  רבות מהתעשיות בה בוגרות .  באופן פרדוקסלי מרבית החברות בה חסרות את החשיפה לשווקים מתפתחים בצמיחה גבוהה ",  אומרים בסיטי ,  וגם מזכירים כי מרבית המזרח התיכון סגור בפני החברות הישראליות . " מניית טבע צפויה להתמודד עם שינוי המעמד של ישראל בצורה הטובה ביותר ",  מעריכים בסיטי ,  ומוסיפים כי המניות הקטנות יותר הן שיתקשו להתמודד עם השינוי .  במבט על מגזר הבנקאות בסיטי ממליצים על קנייתה של מניית בנק הפועלים ומעניקים המלצת  " החזק "  למניית לאומי .  בבית ההשקעות ממליצים להיזהר ממניית צ'ק פוינט ,  שעלולה להיגרע ממדד msci .
 
סיטי מעניק המלצת  " משקל חסר "  לישראל
בבנק ההשקעות מציינים כי  " אף שישראל נמצאת במיקום של שוק מתפתח ,  היא לא ממש מציעה למשקיעים צמיחה של שוק מתפתח "
 
