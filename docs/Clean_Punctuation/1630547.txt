הקליאו תיוצר בטורקיה בלבד ?  
בכירים ברנו מאשרים שנשקלת האפשרות להעביר את ייצור הסופר מיני לטורקיה במטרה לחסוך עלויות .  הממשל מעקם את האף
האם רנו קליאו החדשה תיוצר בלעדית בטורקיה ?  מסתמן כי הדור הרביעי שיושק ב-2012 ינטוש את קו היצור הנוכחי בפלינס  ( flins )  צרפת ,  ויעלה לייצור במפעל הטורקי בבורסה באופן בלעדי ,  כך מדווח העתון הכלכלי 'לה דיליי טרביון' ביום שישי האחרון .  ייצורה של הקליאו התפצל בשנים האחרונות בין צרפת לטורקיה ,  אך לאורם של שינויים באסטרטגיה הטכנולוגית ובכוח האדם ייתכן כי כבר בשנה הקרובה תועברנה התוכניות לקליאו החדשה לידי הטורקים .  רנו טרם הגיבה רשמית לנושא ,  אך בממשל הצרפתי כבר זועמים . " זה בלתי מתקבל על הדעת ",  צוטט דוברו של נשיא צרפת ניקואלי סרקוזי אשר מביע התנגדות נחרצת נגד המהלך .  
במפעל בורסה מופקות כיום מרבית מכוניותיה של רנו ,  החשובה שבהן היא הפלואנס סדאן המשפחתית אותה פגשנו בהשקתה לפני קצת יותר מחודשיים .  עוד מיוצרות במתחם זה הסימבול והדור הנוכחי של הקליאו כאמור .
 קבוצת 'אוקיי'  ( okay )  שלה שותפות ייצור עם רנו ,  נמצאת עימה בשיחות על עתידה של הקליאו הבאה עם דגשים על חסכון כלכלי כחלק מתמורות בכפוף למעבר הגאוגרפי .  ראש החטיבה של אוקיי מאשר את הדברים באומרו לסוכנות הידיעות רויטרס  " זהו נושא אסטרטגי בעל חשיבות והשיחות מתקיימות ".  ב-2012 ,  תגיע הקליאו IV לשווקים אך השאלה שנותרה היא מהיכן . " אני דורש מהמדינה שתתערב בעניין ותמנע מרנו לעשות טעות גורלית ",  כך דובר הממשל שמוטרד מהשלכות פיננסיות שעלולות להתרחש בשל המעבר .
 בשנה שעברה העניק משרד האוצר הצרפתי ליצרניות הרכב הון עתק במסגרת תהליך ההתגברות על המשבר הכלכלי ובתנאי שייצור המכוניות יוותר בצרפת .  האם רנו תפר את בקשות המדינה ותעביר את המפעל לטורקיה על אפו וחמתו של הממשל ?  לקראת ז'נבה נדע יותר על התגלגלות העניניים וכן על שיתוף פעולה אפשרי בינה לבין דיימלר ,  שמתחזק לאחרונה מאחרי הקלעים .  

הקליאו תיוצר בטורקיה בלבד ?  
בכירים ברנו מאשרים שנשקלת האפשרות להעביר את ייצור הסופר מיני לטורקיה במטרה לחסוך עלויות .  הממשל מעקם את האף

