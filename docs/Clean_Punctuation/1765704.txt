התעוררות ?  גידול משמעותי במכירת הדירות בפריפריה
לפי הלמ"ס ,  היקף מכירת הדירות החדשות ב-9 החודשים הראשונים השנה מציג גידול לעומת 2009 ,  במיוחד בפריפריה .  אשקלון קפצה למקום השלישי בטבלת המכירות - פ"ת ראשונה
היקף מכירת הדירות החדשות ב-2010 יהיה ברמה דומה ל-2009 ,  ואולי אף גבוהה יותר - כך עולה מעיבוד נתוני הלשכה המרכזית לסטטיסטיקה  ( למ"ס )  על ידי כלכלני התאחדות הקבלנים .  בשלושת הרבעונים הראשונים של השנה נמכרו 12 אלף דירות וברבעון האחרון נראה כי יימכרו כ-4,000 דירות נוספות .  
פתח תקוה מובילה את טבלת המכירות עם יותר מ-1,200 דירות שנמכרו עד כה - כ-500 דירות פחות מב-2009 ו-100 דירות פחות מב-2008 .  פתח תקוה היא העיר הבולטת ביותר בכל הקשור לבנייה למגורים בשנים האחרונות ,  ומעיר בעלת תדמית אפרורית היא נהפכה בעשור האחרון ליעד לזוגות צעירים ,  וכעת היא מבוקשת גם בקרב משפרי דיור .  עיקר הבנייה בעיר מתבצעת בשכונות כפר גנים ג' ,  נווה גן ואם המושבות .  
רמי שבירו ,  מנכ"ל חברת רמי שבירו ,  הבונה פרויקט למגורים בפתח תקוה ,  אומר כי  " בפתח תקוה ניתן עדיין לרכוש דירת ארבעה חדרים חדשה בשכונות טובות ומתפתחות ,  במחיר של כ-1.4 מיליון שקל ".  שבירו מוסיף כי תנופת הבנייה למגורים בעיר כיום ,  היא הגבוהה ביותר במרכז .  לכן ,  הוא מעריך ,  שגם בשנה הבאה פתח תקוה תמשיך להוביל את הטבלה .  
במקום השני במכירת הדירות ב-2010 ניצבת תל אביב ,  עם 886 דירות שנמכרו ,  לעומת 994 ב-2009 ו-1,256 דירות ב-2008 .  הפרויקט הבולט בעיר במכירות במהלך השנה האחרונה היה פרוייקט שרונה של גינדי אחזקות ,  כשמקומות בולטים אחרים הם דירות שמוקמות על ידי חברות שונות בפארק צמרת  ( אזור מגדלי yoo )  ,  ובאזור תל ברוך צפון .  
התופעה הבולטת בשוק הנדל"ן הוא חדירת ערים מהפריפריה לצמרת מכירת הדירות .  במקום השלישי בדירוג ניצבת אשקלון עם מכירה של כ-840 יחידות - יותר מב-2009  ( 715 יח"ד )  וכמעט פי שניים יותר מב-2008 .  מדובר בקפיצה מהירה מאוד של עיר ,  ששנים נותרה מחוץ למפה הנדל"נית בישראל ,  והרבה מזה נעוץ בבנייה החדשה בשכונת ברנע צפון ובמקומות אחרים בעיר ,  שלה עתודות קרקע גדולות .  כמו כן ,  בשנים האחרונות המינהל הוציא למכרזים קרקעות למאות רבות של יחידות דיור בעיר .  אלה ,  בתוספת למחירי הדירות הזולים יחסית ,  הציבו את העיר באחד מהמקומות הגבוהים בארץ מבחינת פעילות נדל"ן .  
במקום הרביעי בטבלת המכירות נמצאת העיר כפר סבא .  הדבר נעוץ בעיקר בבנייה המסיבית במערב העיר ,  בשכונה הירוקה ,  ובמזרח העיר .  
העיר נתניה ,  שהיתה במקום השני ב-2009 ,  ובצמרת הגבוהה בטבלת הדירות החדשות במשך חלק גדול מהעשור האחרון ,  ירדה למקום החמישי ,  לאחר שנרשמו בה כ-715 מכירות של דירות השנה - לעומת שיא של 1,332 דירות ב-2009 ו-833 ב-2008 .  
לדברי טלי כהן ,  סמנכ"לית השיווק של חברת שפיר ,  הבונה בשכונת אגמים בנתניה , " בשנה האחרונה ראינו ירידה חדה במלאי הדירות בנתניה וכתוצאה מזה הייתה ירידה במספר הדירות החדשות שנמכרו בעיר .  בשנה הקרובה המצב ישתנה .  המכרזים שפורסמו לפני כשנה ייהפכו להתחלות בנייה בעיקר במתחם אגמים בו צפויים לקום 2,500 יח"ד .  אני מניחה שאת התוצאות של הבנייה המסיבית במתחם נוכל לראות כבר בתחילת 2011 ". 

התעוררות ?  גידול משמעותי במכירת הדירות בפריפריה
לפי הלמ"ס ,  היקף מכירת הדירות החדשות ב-9 החודשים הראשונים השנה מציג גידול לעומת 2009 ,  במיוחד בפריפריה .  אשקלון קפצה למקום השלישי בטבלת המכירות - פ"ת ראשונה

