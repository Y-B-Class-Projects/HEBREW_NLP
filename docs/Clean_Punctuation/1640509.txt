פרקליט החשוד ברצח : " הכדור נפלט בטעות "
 באסל סלאם ,  בן 34 ,  נעצר בחשד שרצח את רעייתו בנצרת ,  שעות לאחר שאביו עלי ,  המשמש כסגן ראש העיר ,  השתתף בהפגנה נגד אלימות כלפי נשים . " אנו מגנים את הפשע הזה "
  ( צילום :  באדיבות אתר  " בוקרא ".  עריכה :  גדי וינסטוק ודורון שטיין .  קריינות :  אילן שניג ) 
באסל סלאם ,  בן 34 ובנו של סגן ראש העיר נצרת ,  עלי סלאם נעצר הלילה  ( ראשון )  בחשד שירה למוות באשתו האלה פייסל - סלאם בת ה-28 ,  שניהם תושבי נצרת .  אביו של החשוד ברצח הוא זה שהזעיק את כוחות ההצלה בלילה .  לוואלה !  חדשות נודע כי אתמול - יום לפני הירי  השתתף האב עלי סלאם בהפגנה גדולה שנערכה בעיר במחאה על האלימות כלפי נשים בחברה הערבית .  
בתוך כך ,  אביו של החשוד ברצח פרסם הערב הודעה שבה נכתב כי משפחתו מרכינה ראש על מותה של האלה פייסל-סלאם . " אנו מגנים בתוקף את הפשע הזה ,  תהיינה סיבותיו אשר תהיינה .  אנחנו מתנגדים בתוקף לכל סוג של אלימות .  רק אתמול השתתפנו בהפגנה נגד רצח נשים בחברה הערבית .  נמשיך להביע עמדה זו גם בעתיד ".  האלה תובא למנוחות מחר בשעה 14:00בבית העלמין בחיפה .
 דודו של החשוד ברצח ,  עדנאן סלאם ,  טען כי לא מדובר ברצח אלא ,  בפליטת כדור שאירעה כשהחשוד ניקה את נשקו האישי . " לא היה שום סכסוך בין בני הזוג ",  אמר לאתר החדשות הערבי-ישראלי 'בוקרה' .  אחיה של הנרצחת אמר כי עלי סלאם ,  סגן ראש העיר ,  מוזמן להגיע לבית האבלים משום שמשפחתו לא רוצה ,  לטענתו ,  להאשים ברצח את כל משפחת החשוד . " חווינו אסון כבד .  הנחמה היחידה שלנו היא האהבה הגדולה שמרעיף  הציבור ",  אמר .
 גם עורך דינו של החשוד ברצח ,  עו"ד פהים דאווד ,  אמר כי המוות של סלאם בוצע בטעות . " בעת שהחשוד ניקה את נשקו ,  נפלט כדור וכך הרג את אשתו ",  הסביר .
 ראש עיריית נצרת ראמז ג'ראייסי ,  המכיר היטב את אביו של החשוד ברצח ,  סיפר לוואלה !  חדשות כי האב שבור וכואב : " רק אתמול צעדנו שנינו בראש הצעדה בנצרת נגד אלימות כלפי נשים .  עמדתנו ברורה וידועה בנושא ,  ולכן מאד קשה כשדבר כזה מגיע אל תוך הבית הפרטי שלך .  לא קשה לי לנחש מהי הרגשתו של עלי .  הוא מרגיש קשה מאד .  הייתי איתו לאורך שעות הלילה והבוקר .  לא קל לראות גבר במעמדו ובגילו בוכה ". 
ג'ראייסי אמר עוד כי יש להמתין עד לתום חקירת המשטרה בעניין הרצח אולם אין ,  לדבריו , " דבר שיכול להצדיק רצח ,  ובמיוחד רצח נשים ".  הוא הוסיף כי בעצרת הם העבירו בשם העיר המארחת מסרים ברורים לחברה הערבית ,  לפיהם יש לדחות רצח נשים : " בעצרת הועברו מסרים ברורים המגנים כל ניסיון שמסתמך על משקעים היסטוריים-מסורתיים שיצדיקו פשעים מהסוג הזה .  הרקע של הפשעים הללו הוא חברתי ולא נקודתי ,  וזה מה שהופך אותם למסוכנים יותר .  זו אינה רק הבעיה של הנשים אלא של כלל החברה ". 
בהפגנה ,  שנערכה אתמול ואורגנה על ידי 30 ארגוני נשים וזכויות אדם ,  השתתפו כאלף בני אדם .  בין המשתתפים חברי כנסת ערבים ,  ראשי ערים וראשי ועדת המעקב העליונה .  דו"ח שהוכן על ידי מרכז מידע ומחקר בכנסת לוועדה לקידום מעמד האישה בכנסת בנושא אלימות נגד נשים ,  מעלה כי בשנת 2009 נרצחו 10 נשים על ידי בני זוגן ,  ובשנת 2008 כולה נרצחו 11 נשים .  מאז 1986 נרצחו 116 נשים ערביות .
 עדכון ראשון :  15:07

פרקליט החשוד ברצח : " הכדור נפלט בטעות "
 באסל סלאם ,  בן 34 ,  נעצר בחשד שרצח את רעייתו בנצרת ,  שעות לאחר שאביו עלי ,  המשמש כסגן ראש העיר ,  השתתף בהפגנה נגד אלימות כלפי נשים . " אנו מגנים את הפשע הזה "
 
