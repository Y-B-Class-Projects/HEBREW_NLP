בקרוב בכל רחוב :  המצלמה שתעקוב אחריכם
אם חשבתם שעשרות מצלמות בתוך בית סגור זה הדבר האמיתי ,  תשכחו מזה .  המשרד לביטחון פנים מתכוון להקים בשיתוף הרשויות המקומיות מערך מצלמות שתפקידו ליצור הרתעה
 ( צילום :  עיריית גבעתיים ,  עריכת וידיאו :  בת גולן ) 
האח הגדול ייצא בקרוב מתחומי הטלוויזיה אל הרחובות בסביבתכם .  המשרד לביטחון הפנים בשיתוף עם הרשויות המקומיות יקימו מערך הכולל מצלמות ,  חיישנים מסוגים שונים ומערכי שליטה ,  צפייה ובקרה אותם יתקינו בתחומי השיפוט של הרשויות המקומיות .  
מצלמות וחיישנים אלה יותקנו במקומות ציבוריים בכל רחבי הארץ כגון אזורי מסחר ותעשייה ,  אזורי מגורים ,  אזורי בילוי ,  אזורי חינוך ,  מוסדות ציבור ,  פארקים וגינות ציבוריים .  בנוסף יותקנו המצלמות והחיישנים בכל מקום אחר בו יכולה להתרחש פעילות עבריינית ואלימות כך לפי המשרד לביטחון פנים .
 המטרה של התקנת מערכות אלה היא יצירת התרעה ,  יצירת כלי פיקוח ,  בקרה ואכיפה לגורמי הביטחון ויצירת תשתית שתאפשר איסוף מידע ,  תחקורו ,  ניתוחו והפצתו לגורמי אכיפת החוק .  מטרה נוספת היא צילום וזיהוי ברמה שתאפשר איסוף ראיות ויכולת התערבות בזמן אמת לצורך סיכול ומניעת אלימות ,  עבריינות והפרות סדר .  המערכת ,  כך לפי הודעת המשרד לביטחון פנים ,  לא תפגע בצנעת הפרט .
 לפני כשנה וחצי רישתה עיריית גבעתיים 11 נקודות  " מועדות לפורענות "  בגינות ציבוריות ברחבי העיר במערך מצלמות משוכלל המשדר לחדר פיקוד ושליטה ופועל 24 שעות ביממה ,  שבעה ימים בשבוע .  מדובר במצלמות יום-לילה בעלות יכולת צילום באיכות גבוהה גם בחושך אשר בחלק מהמקרים מחוברות גם לרמקול המאפשר לכרוז במקרים של אירועים דחופים .  במהלך חצי השנה הקרובה מתכננים להרחיב ולהכפיל את פרויקט המצלמות העירוני שיזם ראש העיר ולהוסיף 15 מצלמות לפחות , " משום שמדובר בפרויקט דגל שמצליח תוך תקופה קצרה לתרום לירידה בהפרות הסדר בעיר ולעלייה בתחושת הביטחון האישי ".  כך למשל ,  מנתוני עיריית גבעתיים עולה כי בשנה שעברה נרשמה ירידה של 30% בהיקף הפשיעה וכ-27% ירידה בתאונות הדרכים בעיר ,  בהשוואה לשנת 2008 .
 מקרה אחד אותו קלטו מצלמות האבטחה העירוניות בשבוע שעבר הינו של ארבעה צעירים מגלגלים ג'וינט של חשיש בגן ציבורי בגבעתיים ,  ועוד לפני שהספיקו להתחיל לעשן ,  הגיעו למקום שוטר וסייר של העירייה ,  ועיכבו אותם לחקירה .  האירוע התרחש בלילה שבין שלישי לרביעי האחרון .  מעט אחרי חצות ,  הבחין עובד במוקד העירוני של גבעתיים בשני צעירים ושתי צעירות בשנות העשרים לחייהם ,  כשהחלו להכין את הסם לעישון על ספסל בפתח גן  " העלייה השנייה ".  המוקדן הזעיק למקום ניידת שיטור ,  וכאשר הבחינו בה הצעירים - מיהרו להסתיר את כלי העישון .  הם נבדקו על ידי השוטר והסייר שעיכבו אותם לחקירה בתחנת המשטרה שבעיר .  במקרה נוסף שאירע לפני כחודש ,  תיעדו המצלמות חבורת נערים ששתו לשוכרה באחת מהגינות הציבוריות בעיר .  חבורת נערים נוספת הגיעה למקום ובין השניים,כמעט שהתפתחה קטטה .  אלא שההתרחשות נקלטה במצלמות האבטחה העירוניות וניידת ופקח שהוזעקו למקום מנעו את הקטטה בטרם התחילה והחרימו מבני הנוער את בקבוקי האלכוהול .
 גורמים בעירייה מעריכים שהמערכת ,  שעלתה מאות אלפי שקלים ,  כבר החזירה את עצמה כלכלית על ידי מניעת מעשי ונדליזם ובעצירה מוקדמת של אירועי אלימות והפרות סדר מיד עם התרחשותם .  חשוב לציין שהבקרים הצופים במצלמות שומרים על כללים קפדניים שבאים לשמור על פרטיות המבקרים בגנים למרות שמדובר בשטח ציבורי ,  ומתמקדים רק במקרים בהם יש חשש ממשי להפרת סדר .  פרויקט המצלמות הוא המשך ישיר למאבקה של עיריית גבעתיים בשימוש באלכוהול ובצמצום הפשיעה ברחבי העיר .  כך למשל ,  כבר לפני שנתיים אסרה העירייה על פיצוציות להישאר פתוחות לאחר חצות ופועלת באופן אינטנסיבי יחד עם המשטרה כנגד פיצוציות המכורות אלכוהול לקטינים .  בנוסף ,  בחודש הבא אמורה לאשר עיריית גבעתיים חוק עזר עירוני ראשוני מסוגו בארץ ,  האוסר על הכנסת אלכוהול לשטחים ציבוריים כגון פארקים וגינות ציבוריות .
 ראש עיריית גבעתיים ראובן בן שחר : " אנו מתכוונים להרחיב את פרויקט המצלמות אשר לצד פעילות משטרת גבעתיים וסיירת הביטחון העירונית תרם תרומה משמעותית להורדת רמת הפרות הסדר בעיר .  לא מדובר באח גדול או באחות קטנה אלא בחובה שלנו להורים ולתושבי העיר שידעו שהגינות הציבוריות בעיר בטוחות וללא גורמים שינסו להיכנס לשם עם אלכוהול וסמים ובכל לסכן את שלום הציבור ". 

בקרוב בכל רחוב :  המצלמה שתעקוב אחריכם
אם חשבתם שעשרות מצלמות בתוך בית סגור זה הדבר האמיתי ,  תשכחו מזה .  המשרד לביטחון פנים מתכוון להקים בשיתוף הרשויות המקומיות מערך מצלמות שתפקידו ליצור הרתעה

