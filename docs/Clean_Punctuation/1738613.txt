הרשויות בארה"ב תובעות את רשת פוקס ניוז בגין נקמנות כלפי כתבת שהתלוננה על אפליה
קתרין הרידג' טענה כי הופלתה בשל גילה ומינה ,  ואולצה לחתום על התחייבות לפיה לא תתלונן נגד הרשת
הרשויות הפדרליות בארה"ב תובעות את רשת פוקס ניוז על כך שנהגה בנקמנות כלפי כתבת ,  לאחר שזו התלוננה על אפליה נגדה בשל גילה ומינה.לפי התביעה ,  שהוגשה ביום חמישי על ידי הנציבות הפדרלית לשוויון ההזדמנויות בתעסוקה  ( eeoc )  ,  בשנת 2007 התלוננה קתרין הרידג' ,  כתבת לענייני ביטחון פנים של פוקס ניוז ,  על כך שהופלתה על ידי הרשת מאז שנת 2006.הרידג' בת ה-46 טענה כי  " נשים וכתבים שחורים הועברו לתפקידים פחות מבוקשים "  ברשת ,  וכי במקרים רבים נשללו ממנה משימות ותפקידים שונים בשל גילה ומינה ,  כולל משרת קריינית.לפי התביעה ,  לאחר תלונתה הראשונה של הרידג' בפני הרשת ,  השיבו בפוקס ניוז כי לא נמצאה כל הוכחה לאפליה ,  אך כאשר הגיע זמן חידוש החוזה של הרידג' ,  נכלל בו סעיף שאסר עליה להגיש תלונות נוספות בגין אפליה .  הרידג' ,  אשר החלה לעבוד בפוקס ניוז ככתבת בלונדון ב-1996 ,  סירבה לחתום על החוזה ,  ורק לאחר פניה ל-eeoc הסכימה פוקס להוריד ממנו את הסעיף.התביעה דורשת מפוקס פיצויים כספיים ,  כמו גם צו שיאסור על הרשת לנהוג בנקמנות נגד עובדים נוספים שיתלוננו נגדה .
 
הרשויות בארה"ב תובעות את רשת פוקס ניוז בגין נקמנות כלפי כתבת שהתלוננה על אפליה
קתרין הרידג' טענה כי הופלתה בשל גילה ומינה ,  ואולצה לחתום על התחייבות לפיה לא תתלונן נגד הרשת

