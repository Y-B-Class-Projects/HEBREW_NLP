הפועל עכו ,  בתשעה שחקנים ,  סחטה 0:0 מהפועל פ"ת
קרב התחתית הלוהט הסתיים ללא שערים ,  אך קבוצתו של הוכנבוים סיימה בתשעה שחקנים .  הוכנבוים : " שיחקנו כמו גברים "
 למרות שזה נגמר שוב ללא ניצחון ,  בהפועל עכו יכולים בכל זאת להרים חיוך קטן לאוויר אחרי שאת המשחק מול הפועל פתח תקוה ,  סיימו שחקניו של ירון הוכנבוים בתשעה שחקנים והצילו 0:0 באיצטדיון גרין בנצרת עילית .  על רקע המתיחות הגואה בין יושב ראש הקבוצה ,  ציון וייצמן ,  למאמנו ,  ברור היה שהפסד היה מערער משמעותית את מעמדו של הוכנבוים ,  אך פתח תקוה כנראה מצילה את הכיסא שלו בשבוע נוסף .
 עכו ,  שלא השיגה אף ניצחון ב-2010 ובסך הכל בתשעת המשחקים האחרונים שלה היא לא זכתה בשלוש נקודות ,  הייתה בחלקים מסוימים של המשחק מסוכנת ,  אבל הרחקות של אושרי גיטא ובן בנימין מנעו ממנה לחשוב על ניצחון .  פתח תקוה ,  לעומת זאת ,  ממשיכה ביכולת המגומגמת שלה ואחרי ההעפלה הדרמטית לשמינית גמר הגביע לאחר פנדלים מול הפועל רעננה ,  היא שבה למציאות שלה עם קרבות התחתית כשהנקודה הזו לא מוסיפה לה כמעט דבר ומחדשת את המתח שאמור להתפתח עוד במחזורים הקרובים .
 הפסד של עכו היום והקבוצה הייתה מתחילה שבוע מעורפל מאוד שיכול היה להביא לפיטורי המאמן .  הוכנבוים נראה שבע רצון בסיום ואמר אחרי המשחק : " נכון שרצינו לנצח אחרי תקופה פחות טובה ,  אבל נוצר מצב שהורחקו לנו שני שחקנים ואני שמח שהשחקנים שיחקו כמו גברים וידעו להשיג את הנקודה .  הדבר הכי חשוב הוא שעלינו מעל הקו האדום ואנחנו מאוד צריכים להתעודד מכך .  אין לי טענות לשיפוט ,  מאיר לוי שפט כמו שצריך ". 
דווקא הפועל עכו פתחה טוב את המשחק עם הזדמנות מצוינת אחרי ארבע דקות ,  כששחר סימנטוב מסר כדור מצוין לאושרי גיטא ,  שהחליט ללכת על מספרת מקרוב ,  אבל הכדור שלו הלך החוצה .  בהמשך הגיעו מצבים גם של הפועל פתח תקוה ,  כשגבע ברקאי הציל את דודו גורש מספיגה ,  וגם השוער עצמו עמד היטב מול ההזדמנויות של שחקני פתח תקוה .  המחצית הראשונה הייתה חלשה ולא נרשמו בה אירועים מסוכנים ליד השער .
 הפועל עכו פתחה את המחצית השנייה בדיוק כפי שהיא פתחה את הראשונה ,  והחמיצה פעמיים שתי הזדמנויות טובות .  בדקה ה-52 היו אלה שחקני הפועל פתח תקוה עם ההזדמנות הטובה ביותר במשחק ,  כשהתקפה מתפרצת החלה עם כדור רוחב של עוסמן בשירו ,  שמצא את ארמון בן נעים ,  אבל האחרון בעט מקרוב מעל המשקוף ופספס הזדמנות לעלות ליתרון .  בדקה ה-62 נותרה עכו בעשרה שחקנים ,  כשאושרי גיטא נכנס בגסות מאחור בגיא צרפתי ,  וראה את הכרטיס האדום .  בדקה ה-82 גם בן בנימין קיבל כרטיס צהוב שני אחרי עבירה על צרפתי ,  שזיכה גם אותו בכרטיס אדום .
 הרכב הפועל עכו :  דודו גורש ,  ליאור לוי ,  גבע ברקאי ,  רון בן נחום ,  דודי פדלון ,  עמנואל אמנגואה ,  בן בנימין  ( הורחק )  ,  שחר סימנטוב ,  איברהים עבדול ראזאק  ( איציק כהן 80 )  ,  אובודו אוקוצ'ה  ( עומרי אלמקייס 55 )   ( ג'וני טננבוים 79 )  ,  אושרי גיטא  ( הורחק )  .
 הרכב הפועל פתח תקוה :  יוסי שקל ,  עמנואל מתיאס ,  גל כהן ,  דניאל אדו ,  סאלם אבו סיאם  ( איברהים בסיט 79 )  ,  ג'ונתן אסוס ,  גיא צרפתי ,  ארמון בן נעים  ( ראובן עובד 55 )  ,  אלי ביטון ,  עוסמן בשירו ,  אלנתן סלמי .
 
הפועל עכו ,  בתשעה שחקנים ,  סחטה 0:0 מהפועל פ"ת
קרב התחתית הלוהט הסתיים ללא שערים ,  אך קבוצתו של הוכנבוים סיימה בתשעה שחקנים .  הוכנבוים : " שיחקנו כמו גברים "
 
