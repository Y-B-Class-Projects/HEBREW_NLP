ארנסט אנד יאנג מעריכים :  שווי המותג אורנג' - 125 מיליון שקל
מערך קשרי הלקוחות של פרטנר שווה לפי פירמת רו"ח 3.4 מיליארד שקל
סקירה שערכה פירמת הרו"ח ארנסט אנד יאנג חושפת כמה מספרים מעניינים הקשורים לחברת הסלולר  .  הסקירה צורפה לדו"חותיה של חברת סקיילקס ,  שבשליטת אילן בן דב ,  אשר רכשה 51.22% ממניות פרטנר תמורת 5.29 מיליארד שקלים .  ההערכות הן שמטרת הסקירה היתה להראות לחברות דירוג האשראי שגם לאחר חלוקת דיבידנד של 1.4 מיליארד שקלים - מציגה פרטנר נכסים איכותיים כך שאין צורך להוריד את דירוג האשראי של החברה.כך למשל מערך קשרי הלקוחות של פרטנר הכולל את מאגר הלקוחות של החברה ,  את כתובות הלקוחות ,  דפוסי השימוש בסלולר וכן את תזרים המזומנים הצפוי לפרטנר עבור מכשירים שעדיין משלמים עליהם ,  שווה על פי ארנסט אנד יאנד כ-3.4 מיליארד שקל .  זכות השימוש במותג  " אורנג' "  שווה לחברה 125 מיליון שקל.העבודה של ארנסט אנד יאנג ,  שמעריכה כי אורנג' תצמח עד שנת 2013 ב-2% לשנה ,  פורסמה במקור בחודש ינואר אולם צורפה גם לדו"חות הכספיים של סקיילקס .  בעקבות הדו"ח הוריד אנליסט תקשורת והטכנולוגיה בבית ההשקעות לידר שוקי הון ,  ערן יעקבי ,  את המלצתו למניה שכן התחזיות של ארנסט אנד יאנג לא היו פסימיות אלא  " סבירות מאד ".  יעקבי הוריד באמצע ינואר את המלצתו למניה ל"תשואת שוק "  ונקב במחיר יעד של 81 שקלים למניה.לפני שבועיים הוריד יעקבי שוב את המלצתו למניה מ"תשואת שוק "  ל"תשואת חסר "  ונקב במחיר יעד של 78 שקלים למניה - נמוך ב-6% ממחיר המניה דאז שעמד על כ-83 שקלים .  כיום נסחרת מניית פרטנר במחיר של 82 שקלים .
 
ארנסט אנד יאנג מעריכים :  שווי המותג אורנג' - 125 מיליון שקל
מערך קשרי הלקוחות של פרטנר שווה לפי פירמת רו"ח 3.4 מיליארד שקל

