הבמאי הצרפתי אריק רוהמר הלך לעולמו
הבמאי שהיה מחלוצי הגל החדש הצרפתי ונחשב אחד הקולנוענים הייחודים והמשפיעים בכל הזמנים ,  מת בצרפת בגיל 89
אריק רוהמר ,  במאי הארטהאוס הצרפתי ,  הלך לעולמו היום  ( שני )  בגיל 89 ,  כך מדווחות סוכנויות הידיעות בעולם ,  בהתבסס על הודעה של מפיקתו הצמודה מרגרט מנגוז ,  שדיווחה על כך לסוכנות הידיעות הצרפתית .  מקורבים למשפחה אמרו כי רוהמר היה מאושפז בשבוע האחרון ,  אך לא פורסמו פרטים נוספים לגבי מצבו הרפואי .  
רוהמר ,  שביים סרטים כמו  " הלילה שלי אצל מוד ",   " אהבה אחר הצהריים "  ועוד סרטים שהשפיעו רבות על קולנוענים ברחבי העולם ,  נחשב לאחד מחלוצי  " הגל החדש "  הצרפתי שפרח במדינה לאחר מלחמת העולם השנייה ,  לצד פרנסואה טריפו וז'אן לוק גודאר .  רוהמר ,  שנולד בשם מוריס שרר ,  יצר בסך הכל 24 סרטים ,  היה מועמד פעמיים לפרס האוסקר וזכה בפרסים שונים מטעם הפסטיבלים של ברלין ,  ונציה וקאן .  פסטיבל ונציה אף העניק לו בשנת 2001 פרס על מפעל חיים .  
במהלך חייו זכה רוהמר לאזכורים רבים על ידי אינטלקטואלים של הקולנוע ,  שהעלו על נס את סגנונו שכלל דיאלוגים ארוכים ,  כפי שמציין ה-BBC בידיעה על מותו .  בנוסף זכורה אמירתו המפורסמת של ג'ין הקמן בסרטו של ארתור פן , " חקירה באפלה ".   " ראיתי פעם סרט של רוהמר ",  אומר הקמן , " זה כמו לראות צבע מתייבש על קיר ". 

הבמאי הצרפתי אריק רוהמר הלך לעולמו
הבמאי שהיה מחלוצי הגל החדש הצרפתי ונחשב אחד הקולנוענים הייחודים והמשפיעים בכל הזמנים ,  מת בצרפת בגיל 89

