עסקת פסגות עשויה לשלב תשלום כופר למדינה
סגירתה של עסקת פסגות נדחתה ליום שלישי - אבל עשויה להידחות עוד .  מסתמן כי גם אם החקירה תסתיים בהטלת קנס כבד על פסגות ,  הצדדים ינסו למצוא פתרון בסגנון הכופר של נדב גרינשפון מאפריקה :  תשלום לקופת המדינה - במקום אקט אכיפה פלילי נגד פסגות
 >  >  לאחר משא ומתן מרתוני הסכימו מאוחר בלילה שבין שלישי לרביעי נציגי הקרנות יורק ואיפקס על דחייה בשבוע ,  עד יום שלישי הקרוב ,  של סגירת עסקת הענק למכירת בית ההשקעות פסגות מידי יורק לאיפקס .  עם זאת ,  המטרה העיקרית של ההארכה היא להרגיע את האווירה וליצור תשתית להארכה נוספת - לנוכח מורכבות הסוגיות המשפטיות המרחפות מעל פסגות ומנהליה ,  בראשות המנכ"ל רועי ורמוס ,  החשודים לצד המנהלים לשעבר ,  דוד אדרי ושי בן דוד ,  במעורבות בהרצת ניירות ערך .  ההערכה היא כי לא ניתן יהיה לקבל אינדיקציות ברורות לאן נושבות הרוחות בפרקליטות המדינה תוך פרק זמן כה קצר - והאם בכוונת הפרקליטות להגיש כתב אישום ספציפי נגד פסגות .  שני הצדדים עדיין מעוניינים בעסקה .  באיפקס יפעלו עד יום שלישי הקרוב כדי להגיע להסכמות עם יורק לגבי מתווה של הארכה נוספת ,  בכמה שבועות ואולי יותר מכך ,  מתוך תקווה כי עד אז תתקבל הצהרה מהפרקליטות לגבי הגשת כתב אישום פלילי נגד פסגות .  נקודה זו היא קריטית בעבור איפקס ומהווה דיל-ברייקר  ( deal breaker )  לגבי קיום או אי-קיום העסקה ;  לגוף בינלאומי כאיפקס יש לרכישת גוף עם הרשעה פלילית השלכות שאת משמעותן לומדים בימים אלה יועציה המשפטיים . " גם אם יוחלט להטיל קנס כבד על פסגות ,  בהיקף 100 מיליון שקל ואולי אף יותר ,  סביר להניח שהצדדים ינסו למצוא פתרון לסוגיה שתוגדר כמעין כופר - תשלום לקופת המדינה עם השלכות של אקט אכיפה מנהלי ולא פלילי ,  כפי שקרה במקרה של נדב גרינשפון  ( סגן יו"ר אפריקה ישראל שהודה באחרונה בשימוש במידע פנים בפרשת פוקס ,  אבל לא הורשע פלילית כחלק מהסדר טיעון שלפיו יתרום 750 אלף שקל ויבצע 200 שעות שירות לתועלת הציבור ,  מ"ר )  ",  אמר מקורב למגעים .  באיפקס צפויים לדרוש מיורק עדכון של תקופת ה-shop-- no תקופה שבה נותנת יורק לאיפקס זכות לקיום מו"מ בלעדי לרכישת פסגות ושבה יורק אינה רשאית לקיים מגעים עם גופים אחרים .  בשבועות האחרונים שידרו ביורק כי אין סיבה ממשית מבחינתם לתת הארכה לאיפקס ,  מעבר למועד שנקבע לסגירת העסקה  ( עד סוף ספטמבר )  .  אבל ביורק יחשבו פעמיים לפני שיחתכו את הדברים עם איפקס ,  בלי למצות את המגעים עד תום .  מגעים עם רוכש חדש לא יבטיחו מחיר דומה לזה שתשלם איפקס ,  וכרוכים בדחייה של חודשים רבים עד שתושלם העסקה .  אחת התמיהות בסביבת יורק היתה לגבי כך שבאיפקס חיכו תשעה חודשים ורק בסמוך לסגירת העסקה  " התעוררו "  בעניין ההרשעה של פסגות .  בסביבת איפקס גורסים כי במשך כל המגעים לא התקבלו אינדיקציות ממשיות שפסגות תועמד לדין ,  וכי העברת התיק לפרקליטות מרשות ני"ע עם רמיזות לחשד לכך שהמנהלים הבכירים של בית ההשקעות היו מעורבים בהרצת ניירות ערך ,  שינתה את התמונה לחלוטין מבחינתם . " אחרי העסקות המוצלחות עם בזק ותנובה לזהבית כהן יש מספיק קבלות .  כהן לא מפחדת לבצע את עסקת פסגות ,  אבל היא קודם כל מחויבת למשקיעים של איפקס - ולכן לא תבצע שום מהלך פזיז שיפגע בהם ",  הדגישו המעורבים במגעים .  במקור סוכם בדצמבר 2009 כי איפקס תרכוש את השליטה בפסגות  ( 76% )  תמורת כ-2.36 מיליארד שקל ,  לפי שווי של כ-3.1 מיליארד שקל .  ואולם בשל חקירת רשות ני"ע והאי-ודאות לגבי עתידו של המנכ"ל המוערך של פסגות ורמוס ,  שהיה אחד התנאים המתלים של איפקס לביצוע העסקה ,  ביקשו באיפקס הנחה על המחיר המקורי .  כפי שמסתמן ,  ההנחה תהיה בשיעור של עד 10% - כ-235 מיליון שקל פחות מהמחיר המקורי .  אחד התנאים המתלים מבחינת איפקס לקיום העסקה ,  כאמור ,  הוא הישארותו של ורמוס בתפקיד מנכ"ל פסגות .  נכון לעכשיו ורמוס ושי ירון ,  מנכ"ל פסגות ניירות ערך ,  החשוד אף הוא בפרשה ,  ממשיכים לכהן בתפקידם כרגיל .  ואולם גם אם תתקבל אינדיקציה בשבועות הקרובים מהפרקליטות כי נגד פסגות לא יוגש כתב אישום ,  אין הדבר אומר כי הפרקליטות תחליט אם לפתוח בהליכים פליליים נגד  " אורגנים "  בחברה .  ייתכן מצב  ( בסבירות גבוהה )  כי עתיד ורמוס יהיה לוט בערפל .  במצב כזה ,  לפי הערכות ,  כהן תצטרך לוותר על התנאי המתלה ,  גם אם אינה רוצה בכך .  כהן וג'רמי בלנק ,  העומד בראש קרן יורק ,  עדיין מסרבים בתוקף להתייחס בתקשורת למגעים בין הצדדים .  איפקס מיוצגת במגעים על ידי עוה"ד מיקי צלרמאיר וג'ף נדלר ממשרד צלרמאיר-פילוסוף-רוזובסקי-צפריר-טולדנו ,  ועל ידי עוה"ד אילנית לנדסמן-יוגב ואהוד סול ממשרד הרצוג-פוקס-נאמן ;  יורק מיוצגת במגעים על ידי עוה"ד דוד חודק וריק מן ממשרד גרוס ,  קלינהנדלר ,  חודק ,  הלוי ,  גרינברג ושות' .
 
עסקת פסגות עשויה לשלב תשלום כופר למדינה
סגירתה של עסקת פסגות נדחתה ליום שלישי - אבל עשויה להידחות עוד .  מסתמן כי גם אם החקירה תסתיים בהטלת קנס כבד על פסגות ,  הצדדים ינסו למצוא פתרון בסגנון הכופר של נדב גרינשפון מאפריקה :  תשלום לקופת המדינה - במקום אקט אכיפה פלילי נגד פסגות

