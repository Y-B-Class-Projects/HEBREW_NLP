שכבות של הגיל
דנה מלמד חוגגת את יום הולדתו של הבן עם עוגה אישית עשויה שוקולד לבן ושמנת ,  שתפצה אותו על האינסטנט הקנוי לעיתים
אם יום הולדת זה יום של הרהורים ,  מחשבות וחשבון נפש ,  אז אצלי יש מזה 3 פעמים בשנה .  בנוסף ליומולדת שלי ,  יש את ימי ההולדת של הילדים ,  שבכל פעם מחדש ,  מזכירים לי איפה הייתי ביום היוולדם ,  כמה הם גדלו ,  כמה גדלתי גם אני .  כמה אנחנו גדלים ביחד .
 הצעיר שלי חוגג בימים אלה שבע שנים .  כמו בכל שנה ,  אני חוזרת לתקופת ההיריון ,  לימים שלפני הלידה .  כמה פחדתי להיות אמא לשניים .  אם קשה לי עם אחת ,  כך חשבתי ,  איך אני אסתדר עם שניים ?  כמה חששות ..  כמה פחד מהלא נודע .
 ואז הפחד מפנה את מקומו להתמודדות היומיומית ,  שמורכבת מרגעים מרגשים ,  שמחים ,  עצובים ,  קשים ,  מרגיזים ,  מלחיצים ,  מדאיגים ,  כיפיים ,  רגעי שיא ורגעי שפל וכל מה שביניהם .  ובתוך כל זה ,  הזמן לא עוצר לרגע ואנחנו גדלים וגדלים ,  עם כל מה שכרוך בזה .
 כשהוא היה בבטן שלי ,  כבר אז יכולתי להרגיש איזה מין טיפוס הוא .  הבעיטות שלו היו מאד אינטנסיביות ,  כבר אז ידעתי שהוא בחור חזק .  בצילומי האולטרסאונד ,  הוא תמיד נצפה באותה פוזה של סתלבט  יד אחת בפה ויד שניה מגרבצת ..  .  גבר טיפוסי .
 אז השבוע מצאתי בתיק שלו פתק מהמורה עם רשימה של דברים שצריך להביא ליומולדת בכיתה .  הרשימה אמורה להתחלק בין ארבעת ילדי היומולדת ואני כמובן לקחתי על עצמי את העוגה . " קטן עלי "  הייתי משוכנעת .  אבל היום שקדם ליום החגיגות היה ארוך ומלא בהתקלות לא צפויות .  נכנסתי למטבח בשעה 23:00 .  לא היתה שום גישה לכיור שהיה עמוס עוד מהיום שלפני ,  אבל לא היתה ברירה .  הצטערתי שככה אני באה אל המשימה שאמורה להיות הכי טבעית שבעולם עבורי ואני באמת אמורה לעשות אותה ממש בכיף .  אבל לא היתה ברירה .
 כשנכנסים למטבח כי אין ברירה בלי טיפת התלהבות ,  התוצאה צפויה מראש .  וכך קרה שאחרי ארבעים דקות העוגה היתה כמעט מוכנה ,  אבל לא לגמרי ,  אז נתתי לה עוד חמש דקות ובינתיים נמרחתי עם הזמן מול המחשב .  כשהתחלתי להריח ריח של שוקולד שרוף ,  הבנתי שכנראה עברו קצת יותר מחמש דקות .  ואז היה כבר מאוחר מידי .  לא נשאר מה להציל ומה שכן היה בר הצלה ,  בטח לא יספיק ל40 ילדים .
 אבל אין ברירה .  מזל שבתל אביב יש סופרים שפתוחים 24 שעות .  באישון לילה העמסתי על האופניים 4 עוגות אינגלישקייק קנויות ,  מהסוג הנחות ביותר  ( כי זה מה יש ..  .)  וחשבתי לחפות על הפדיחה בכמות נדיבה של ציפוי שוקולד .  כמובן שבבוקר הצעיר רץ כמו טיל לראות את העוגה והוא עלה עלי בשנייה . " את קנית עוגות מוכנות בסופר ורק הכנת ציפוי !  ".  הוא לא היה מרוצה מהתרמית .  גם אני לא .  התביישתי נורא .  המצפון שלי ממש זעק הצילו ..  אבל כבר היה מאוחר מידי .  כל שנותר זה להבטיח לו פיצוי מאד הולם .  הבטחתי שיהיה מועד ב' כבר למחרת ואני נשבעת שזה יהיה מושלם .
 כשבאתי לאסוף אותו מבית הספר ,  הסתבר שהילדים טרפו את עוגת הסופר הנחותה שלי והשמחה היתה גדולה .  אבל חוב זה חוב ולמחרת הכנתי לו ספיישל עוגות יומולדת אישיות קטנות ,  שהן שילוב של מה שהוא הכי אוהב  שוקולד לבן ,  בראוניז ושמנת.אז לפעמים ,  גם שמאד מאד אוהבים ונורא רוצים לשמח ,  זה יוצא עקום .  לפעמים דווקא כשנורא רוצים לעשות מישהו שכל כך יקר לליבנו מאושר ,  זה יוצא ההיפך .  
בן יקר ואהוב שלי ,  דע לך שכל מה שאמא שלך עושה ,  בין אם זה גורם לך לקפוץ מאושר ובין אם זה מביא אותך להתקף זעם וים של דמעות ,  הכל כולל הכל ,  זה רק מתוך אהבה עמוקה שתמיד היתה ותמיד תהיה .  לנצח .  מזל טוב ילד שלי .
 חומרים :
 לבראוניז :  350 גר' שוקולד מריר משובח350 גר' חמאה ½ 1 כוסות סוכר½ כוס קמח מעורבב עם כפית אבקת אפיה6 ביצים טרופות
לציפוי שוקולד:200 גר' שוקולד מריר משובח150 מ"ל שמנת מתוקה
לקרם שמנת ושוקולד לבן:1 שמנת חמוצה1 גבינת שמנת 3/4 כוס סוכר150 מ"ל שמנת מתוקה מוקצפת לקצפת יציבה50 גר' שוקולד לבן50 גר' שמנת מתוקה
אופן ההכנה:1 .  מכינים את קרם השמנת :  מקציפים שמנת מתוקה לקצפת יציבה .  ממיסים שוקולד לבן עם שמנת מתוקה .  מעבירים לקערה ומוסיפים גבינת שמנת ,  שמנת חמוצה וסוכר .  טורפים היטב ומוסיפים את הקצפת בתנועות קיפול .  שומרים במקרר .
 2 .  מחממים תנור לחום של 150 מעלות .
 3 .  מכינים בראוניז :  ממיסים את החמאה ,  השוקולד והסוכר על בן מארי או במיקרו .
 4 .  מוסיפים את הביצים הטרופות לתערובת השוקולד תוך כדי בחישה ,  עד שמתקבלת תערובת אחידה .
 5 .  מוסיפים את הקמח ובוחשים עד שהוא נעלם אל תוך התערובת .
 6 .  יוצקים לתוך תבנית מלבנית  ( כ 20 על 25 )  מרופדת בנייר אפיה משומן בחמאה .
 7 .  אופים 35 דקות .  העוגה צריכה להישאר טיפונת רטובה מבפנים .
 8 .  מחכים שיתקרר .  הופכים את העוגה ומקלפים בעדינות את נייר האפיה .  מצננים במקרר מספר שעות .
 9 .  מכינים גנאש :  ממיסים שוקולד מריר עם שמנת מתוקה ומערבבים לקרם חלק .
 10 .  להרכבת העוגה :  קורצים עיגולי בראוניז ומניחים בתחתית כלים אישיים .
 11 .  יוצקים שכבה נדיבה של גנאש שוקולד .  מצננים רבע שעה במקרר ומורחים שכבה של קרם שמנת ושוקולד לבן .
 12 .  אפשר לסיים עם עוד שכבה של שוקולד לבן מגורר ותותים .
 
שכבות של הגיל
דנה מלמד חוגגת את יום הולדתו של הבן עם עוגה אישית עשויה שוקולד לבן ושמנת ,  שתפצה אותו על האינסטנט הקנוי לעיתים

