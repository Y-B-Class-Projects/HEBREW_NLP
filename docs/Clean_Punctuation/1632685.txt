רשמית :  בלאט מאמן אריס סלוניקי
הקבוצה היוונית הודיעה על מינויו של הישראלי ,  שנחת בסלוניקי במטרה לחתום על חוזהו .  יחליף את קציצריס שהתפטר
אריס סלוניקי הודיעה הערב  ( שישי )  רשמית על מינויו של דייויד בלאט למאמן הקבוצה ,  במקומו של פוטיוס קציצריס שהתפטר מתפקידו בגלל מה שהוגדר על ידו כסיבות אישיות .  בלאט הגיע הערב לסלוניקי לאחר שסיכם את תנאיו בקבוצה וצפוי לחתום על חוזה לעונה וחצי בקבוצה ,  שרק השבוע ניצחה את הפועל ירושלים ביורוקאפ .  
עבור בלאט בן ה-50 ,  אריס היא תחנה שביעית בקריירה וחמישית מחוץ לישראל .  מלבד הפועל גליל עליון ומכבי תל אביב ,  בלאט הדריך את דינמו סנט פטרסבורג ,  בנטון טרביזו ,  אפס פילזן ודינמו מוסקבה אותה עזב בשנה שעברה בגלל בעיות כלכליות .  זאת ,  בנוסף לזכייה המופלאה עם רוסיה באליפות אירופה 2007 .  
אריס סלוניקי הוא אחד המועדונים המפוארים ביוון עם היסטוריה שכוללת 10 אליפויות .  הקבוצה ,  שסיימה אשתקד רביעית ,  ניצחה פעמיים את הפועל ירושלים ביורוקאפ ותמשיך לשחק במפעל .  בלאט הוא המאמן הישראלי השני שמגיע לסלוניקי אחרי צביקה שרף ,  שזכה עם הקבוצה בגביע המחזיקות ב-1993 והדריך אותה בקדנציה נוספת בעונת 1998/9 .
 
רשמית :  בלאט מאמן אריס סלוניקי
הקבוצה היוונית הודיעה על מינויו של הישראלי ,  שנחת בסלוניקי במטרה לחתום על חוזהו .  יחליף את קציצריס שהתפטר

