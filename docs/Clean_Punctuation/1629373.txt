סילבן שלום :  להיערך לחידוש הבנייה בהתנחלויות
אופוזיציה מבית ?  המשנה לרה"מ הזמין ללשכתו את ראשי המתנחלים ,  השובתים באוהל מחאה מול בית נתניהו ,  והצהיר : " צריך להכין כבר עתה תוכניות לחידוש הבנייה עם תום ההקפאה "
  ( צילום :  גדעון צנטנר ,  עריכת וידאו :  רן צימט )  
" צריך להכין כבר עתה תוכניות לחידוש הבנייה בהתיישבות ,  מיד עם תום ההקפאה בעוד כתשעה חודשים ".  כך אמר אחר הצהרים  ( רביעי )  המשנה לראש הממשלה ,  השר סילבן שלום ,  בפגישה עם ראשי המתנחלים .  שלום ,  שנענה לבקשת המתנחלים והזמין אותם ללשכתו בכנסת ,  ציין כי  " יש לבנות כיתות לימוד וגנים לקראת שנת הלימודים תשע"א על מנת לאפשר למתיישבים לשמור על שגרת חיים נורמלית ".  
לדברי המשנה לרה"מ , " מפעל ההתיישבות ביהודה ושומרון הוא אחד מהדגלים שתנועת הליכוד נושאת מזה שנים ,  ואסור לנו לנטוש אותו .  המתיישבים נמצאים בתקופה רגישה ולא קלה שבה הם צריכים להתמודד עם פרץ הרגשות הלא פשוט .  בימים כאלה ,  אנו צריכים למצוא את המאחד ,  את המכנה המשותף ".  בפגישה נכחו יו"ר מועצת יש"ע דני דיין ,  זאב חבר  ( זמביש )  ,  ראש מועצת בית אל משה רוזנבאום ,  ראש המועצה האזורית בנימין אבי רואה ,  וראש המועצה האזורית הר חברון צביקי בר חי .
 שלום גם גינה את האיומים על חיי שר הביטחון אהוד ברק ומפכ"ל המשטרה ,  רב ניצב דודי כהן . " אני רוצה לגנות גינוי חריף את המכתבים שנשלחו לשר הביטחון ולמפכ"ל המשטרה ",  אמר לראשי המתנחלים . " אינני יודע אם הם נשלחו ממתיישבים ,  אבל מי ששלח אותם צריך להבין כי הוא מזיק להתיישבות ולמתיישבים שהם מלח הארץ ,  שמשרתים בצבא ותורמים רבות לביטחונה ועתידה של מדינת ישראל .
 
סילבן שלום :  להיערך לחידוש הבנייה בהתנחלויות
אופוזיציה מבית ?  המשנה לרה"מ הזמין ללשכתו את ראשי המתנחלים ,  השובתים באוהל מחאה מול בית נתניהו ,  והצהיר : " צריך להכין כבר עתה תוכניות לחידוש הבנייה עם תום ההקפאה "
 
