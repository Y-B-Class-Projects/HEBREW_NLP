ריקי מרטין עושה סדר :  אני הומוסקסואל גאה
עכשיו זה רשמי  לאחר למעלה מעשור של שמועות ,  כוכב הפופ הלטיני יצא מהארון .  בהודעה שפרסם באתר הרשמי שלו כתב הזמר : " אני גאה להודיע על כך שאני הומוסקסואל "
 בשורה מרוממת לקהילה הגאה  ריקי מרטין יצא אמש  ( שני )  מהארון באופן רשמי .  לאחר למעלה מעשור של ספקולציות ,  כוכב הפופ ריקי מרטין פרסם הצהרה באתר האינטרנט הרשמי שלו ,  ובה התוודה על העדפתו המינית . 
" אני גאה להכריז שאני גבר הומוסקסואל בר מזל ",  כתב בהתרגשות הזמר הלטיני בן ה-40 , " ואני מאושר להיות מי שאני ".  לפי הצהרתו ,  שנכתבה בספרדית ותורגמה לאנגלית ,  בחר הזמר לצאת מן הארון לאור החלטתו לכתוב רשימת זכרונות אוטוביוגרפיים .
" אנשים רבים אמרו לי :  'ריקי ,  זה לא חשוב ,  לא שווה לך ,  אתה עלול להפסיד את כל מה שעמלת עליו ,  הכול יתמוטט' ",  סיפר מרטין . " החלטתי להמשיך הלאה מבלי לחשוף חלק משמעותי מן האמת שלי .  העובדה שהרשיתי לעצמי ליפול לפיתוי הפחד וחוסר הביטחון ,  הפכה לנבואת חבלה עצמית שהמשיכה והתממשה .  היום אני לוקח אחריות מלאה על החלטותיי ועל מעשיי ",  הוסיף מרטין .  
מרטין נחשב למן תחילת הקריירה המוזיקלית שלו לאחד מכוכבי הפופ האטרקטיביים ביותר ,  והוזכר פעמים רבות ברשימות שונות שמנו את הכוכבים הסקסיים ביותר .  ההתעניינות בנטייתו המינית של הכוכב היוותה מאז ומתמיד מוקד עניין עבור כתבי הרכילות ,  והחלה למעשה עם פריצתו לעולם הבידור בשנת 1999 ,  עם הלהיט Livin' la vida loca' .  באותה השנה סיפר הכוכב למגזין הרולינג סטון כי השמועות בדבר היותו הומוסקסואל הן  " פנטזיות ".  יחד עם זאת ,  הוסיף מרטין כי  " אתם יכולים לחשוב עלי מה שתרצו .  אני יודע מי אני ,  מהן אמונותיי ,  מה אני אוהב ומה אינני אוהב ".  
באוגוסט 2008 ,  הביא מרטין לעולם שני בנים תאומים ,  ולנטינו ומתיאו .  מרטין הביא את התינוקות לעולם באמצעות שימוש באם פונדקאית .  בעקבות לידתם ,  החליט מרטין לקחת  " פסק זמן "  של שנה מן הקריירה המוזיקלית שלו כדי לטפל בבניו .  בנוסף ,  הזמר משמש כשגריר של רצון טוב מטעם ארגון יוניצ"ף של האו"ם .
 
ריקי מרטין עושה סדר :  אני הומוסקסואל גאה
עכשיו זה רשמי  לאחר למעלה מעשור של שמועות ,  כוכב הפופ הלטיני יצא מהארון .  בהודעה שפרסם באתר הרשמי שלו כתב הזמר : " אני גאה להודיע על כך שאני הומוסקסואל "
 
