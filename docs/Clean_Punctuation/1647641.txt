תנוח ,  נשמה
אחרי חמישה אלבומים מלאי קלאסיקות ,  האלבום החדש והמאכזב של ג'וני קאש בסדרת ה-"American Recordings "  צריך להיות גם האחרון .  עינב שיף כונן דיסק 
" Ain't No Grave "  הוא האלבום השישי וככל הנראה האחרון בסדרת ה-"American Recordings "  של ג'וני קאש ,  שהביאה לסיום מפואר לקריירה מפוארת ממילא של אחד האייקונים הגדולים של המוזיקה האמריקאית אי פעם .  כרגיל ,  מאחורי כל תו עומד המפיק המוזיקלי ריק רובין  ( שהוא גם הבעלים של הלייבל  " American Recordings ")  ,  שהוכיח בפרויקט את יכולתו המופלאה לשקם אמנים שאיבדו את דרכם ,  אפילו רגע לפני מותם .
  כמו באלבומים הקודמים ,  גם הפעם ישנם קאברים מפתיעים  ( "Redemption Day "  של שריל קרואו )  וקצת פחות מפתיעים  ( "For The Good Times "  של קריס קריסטופרסון שקאש ביצע בעבר , " Satisfied Mind "  שביצע דילן באלבום  " Saved ")  ,  שיר מקורי  ( "I Corinthians ")  ואותו קול מתפורר וסדוק אך מלא סמכותיות והוד של זמר יחיד במינו .
 אמש ,  ה-26 בפברואר ,  היה אמור להיות יום הולדתו ה-78 של קאש .  כחודש לפני כן הודיעו רובין ומשפחתו של קאש על שחרור האלבום ,  שהוקלט באותם הסשנים של האלבום הקודם בסדרה , " A Hundred Highways "  הנפלא ,  אי שם בשנת 2003 - השנה בה מת קאש .  
למה עכשיו ?  אולי כי בשנים האחרונות מוצו כמעט כל אופציות ההוצאה מחדש לאלבומים חשובים של קאש  ( ההופעה בכלא פולסום ,  לדוגמה )  ואולי כי ארבע שנים בלי הקול של האיש הזה הן יותר מדי .  כי רק בעשור האחרון ,  שברובו לא היה בין החיים ,  יש לקאש כמות קלאסיקות קאברים  ( "Hurt ",  I Hung My Head ",   " If You Could Read My Mind ")  שוות ערך לכמות הקלאסיקות בכל הקריירה שלו .  
אגב ,  כבר עתה פועלים בני משפחתו לשחרור אלבום  " אבוד "  נוסף של קאש משנות ה-60 ,  העוסק בטרגדית האינדיאנים בארצות הברית ,  כך שכל מי שחשש שסיום סאגת ה-"American Recordings "  יביא לייבוש המעין  יכול להישען אחורה ולחכות לאלבום ,  המהדורה הכפולה ומהדורת האספנים .
 האלבום החדש יצא לעולם ב-23 בפברואר ובשבוע הבא הוא צפוי לנחות בצמרת מצעד 10 האלבומים הנמכרים ביותר בבילבורד האמריקאי ,  בעיקר בשל היותו האלבום היחיד של אמן צמרת וותיק שיוצא לשוק בשבוע הנוכחי .  גם האלבום הקודם בסדרה עשה זאת - הראשון של קאש שזוכה בהישג זה בלמעלה מ-35 שנים .  גם בישראל ניתן לרכוש את האלבום ,  שמיובא לארץ על ידי חברת הליקון .
 לסדרת ה-"American Recordings "  יש הילה שנובעת משילוב קטלני בין מוות ,  שירים ידועים ומשובחים ,  מפיק מוזיקלי רב עצמה וכמובן  אגדה מוזיקלית שכולם רוצים לכתוב עליה  " אפשר לשמוע שהוא יודע שזה הסוף ".  למרות רוב לביקורות הטובות ,  נראה שבאלבום השני שיוצא אחרי מותו של קאש ,  המבקרים בעולם מתחילים להשתחרר מאותה הילה ולכתוב לגופו של עניין ולא לגופתו של המנוח .  
כך ,  לצד הציון המושלם של האינטרטיינמנט וויקלי והדיילי טלגרף  ( שכינה את האלבום  " מאסטרפיס ")  וביקורות סבירות בבילבורד ,  הרולינג סטון והטיימס הבריטי ,  מגזינים כמו הפיצ'פורק מבינים שההקשר לא יכול להיות חזות הכל : " האלבום לא מגלה לנו דבר על קאש בימיו האחרונים ",  נכתב בביקורת שציונה הוא 5.7 מתוך 10 בלבד . " הוא גם לא מנסה להחיות מחדש את המותג של קאש או לעצב מחדש את מורשתו ". 
מיתוס האמריקן רקורדינגס טרם נופץ ,  אך מתגלים בו סדקים ראשונים של מיאוס מהקיטש המורבידי של עטיפות בשחור לבן וקלישאות ה"איך הוא ידע שהמוות קרוב ",  כאילו קאש הלך לעולמו בגיל 17 ולא בגיל 71 .
 הביטוי  " אלבום חדש "  במקרה של  " Ain't No Grave "  נכון במובן העצוב שלו  זה אכן חדש שאלבום בסדרה הכה יוקרתית לא מניב אפילו רגע אחד של התעלות אמיתית ,  כפי שהיה בכל אלבום קודם בסדרה הזו .  קול הקסמים של קאש נשמע עייף מאי פעם ופעלולי ההפקה של רובין שהופכים מרקם עירום של גיטרה אקוסטית ופסנתר לעיבוד מהדהד לא מצליחים לפרק כבעבר .  גם אם קאש לוקח את  " Redemption Song "  למקום שבו שריל קרואו לא חלמה לדרוך מעולם ,  אין לו סיכוי מול הישגי העבר שלו בתחום ,  החל מ-"Mercy Seat "  של ניק קייב ועד  " If You Could Read My Mind "  של גורדון לייטפוט .  
למעשה ,  10 השירים ו-32 הדקות של האלבום נשמעים כמו אלבום B-סיידס של שירים שלא נכנסו ל-"A Hundred Highways "  ויצאו כי זו פשוט דרך נפלאה לחגוג יום הולדת לאדם שעבורו המוזיקה היתה תמיד כרטיס היציאה מהכלא של הנפש .  אבל אחרי שייכבו הנרות ויינשאו נאומי ה"איפה ישנם עוד אנשים כמו האיש ההוא ",  הגיע הזמן לומר שאולי אין קבר שיכול להכיל את מורשתו של קאש ,  אבל הגיע הזמן לתת לסדרת האמריקן רקורדינגס להיאסף אל אבותיה .
 

תנוח ,  נשמה
אחרי חמישה אלבומים מלאי קלאסיקות ,  האלבום החדש והמאכזב של ג'וני קאש בסדרת ה-"American Recordings "  צריך להיות גם האחרון .  עינב שיף כונן דיסק

