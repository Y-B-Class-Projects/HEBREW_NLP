הג'איינטס ניפו את אנטוניו פירס
הליינבקר של ניו יורק קיבל הודעה כי לא ימשיך : " הייתי בהלם ,  אבל נפרדנו יפה ".  פאקמן מקבל צ'אנס נוסף .  נחשו איפה
סיומה של תקופה בניו יורק ג'איינטס .  לא יותר מדי זמן עבר מאז שהגיע פרי פיוול להיות מתאם ההגנה של הקבוצה ,  ואנטוניו פירס ,  הליינבקר המצוין ,  מצא את עצמו בחוץ ,  לאחר חמש עונות בתפוח הגדול ,  כשקיבל הודעה על ניפויו . " הייתי בהלם ,  כשהגעתי למשרדים הם אמרו לי שהם מחפשים כיוון אחר ",  אמר פירס בן ה-31 ,  שכזכור היה מעורב בפרשת הירי העצמי של פלקסיקו בורס . " הכל נסגר כמו שצריך ,  אמרתי את מה שיש לי לומר ,  אהבתי את ניו יורק ואני עוזב בתחושה טובה ".  סביר להניח שהוא לא יישאר מובטל יותר מדי זמן ,  שכן לא מעט קבוצות צריכות ליינבקרים טובים .
 מועדון שיקום האסירים הרשמי של ה-NFL ,  סינסינטי בנגאלס ,  מצרף אליו את פאקמן ג'ונס לתקופת מבחן .  ג'ונס ,  לשעבר מגן הפינה של טנסי ודאלאס ,  נוהג להסתבך מחוץ למגרש ,  מה שגרם לו להפוך לפרסונה נון-גראטה ברוב קבוצות הליגה .  הוא שוחרר מהקאובויס בפברואר לפני שנה ומאז לא שיחק .  
סט .  לואיס נמכרה ,  ותישאר בעיר ,  לרווחת התושבים .  צ'יפ רוזנבלום ולוסיה רודריגז ,  בניה של ג'ורג'יה פרונטיירי המנוחה ,  הגיעו להסכם על מכירת הקבוצה לשאהיד חאן  ( איזה שם דגול ,  הא ?  )  ,  איש עסקים משיקגו ,  כשההתחייבות היא להשאיר את הראמס בעיר .  המחיר המוערך של הראמס הוא 913 מיליון דולר ,  אולם ההערכות הן שהעסקה תיסגר על כ-750 מיליון דולר .  כדי שתהפוך לרשמית ,  צריכים 25 מ-32 הבעלים בליגה לתת את הסכמתם .  
האקס-ראם טורי הולט שוחרר מג'קסונוויל ,  שהודיעה לתופס הוותיק לחפש קבוצה אחרת .  וברט פארב  " עדיין לא בטוח לגבי עתידו ".  התרגלנו .  

הג'איינטס ניפו את אנטוניו פירס
הליינבקר של ניו יורק קיבל הודעה כי לא ימשיך : " הייתי בהלם ,  אבל נפרדנו יפה ".  פאקמן מקבל צ'אנס נוסף .  נחשו איפה

