גודס : " ידעתי שולנסיה תגיע לא מרוכזת "  
מאמן הפועל ירושלים מצא הסבר לניצחון המדהים בולנסיה ,  שהגיעה לאחר שגברה על ברצלונה ,  ויודע : " ההמשכיות חשובה "  
קשה לחשוב על מספיק סופרלטיבים כדי לתאר את גודל ההישג של הפועל ירושלים הערב  ( שלישי )  .  החבורה של גיא גודס ,  שזכתה לביקורות רבות בשבועות האחרונים ,  הציגה את הצד האחר שלה ,  כשסגרה פער 14 נקודות מול אחת הקבוצות הטובות במפעל ,  ולנסיה ,  על מנת לנצח 75:79 ולפתוח בצורה מדהימה את שלב הבתים השני של היורוקאפ .
 יושב ראש הפועל ירושלים ,  דני קליין ,  היה פשוט מאושר בסיום .  בראיון לתכנית  " חמישיות ",  אמר : " ולנסיה הגיעה למשחק די בשיא ,  אחרי הניצחון על ברצלונה בליגה .  מאז 2004 הם עם 34 נצחונות רצופים באירופה ולא ידעו מה זה הפסד ,  ואני שמח שהצלחנו לנצח .  זה לא היה צפוי .  ולנסיה הוכיחה שב-40 שניות היא יכולה לברוח ל-10 ו-12 הפרש ,  אבל מגיע קרדיט גדול למאמן ולשחקנים ,  שידעו איך לעצור אותם .  ככל שהמשחק נמשך ,  כך הלחץ עבר לולנסיה ". 
באשר לעתיד הקבוצה ,  אם במפעל או בכלל ,  הוסיף היו"ר : " הקבוצה הזאת די שבירה ,  לצערי לא הצלחנו לייצר יציבות במשך מספר משחקים בליגה הישראלית ,  אבל המשחק הזה ייתן לנו לא מעט .  יש לנו משחק לא קל מול ראשל"צ בליגה וגלאטסראיי ביורוקאפ ,  ואני מניח שאם נסמן וי בשבוע הבא הקבוצה הזאת יכולה להתחיל להראות יציבות ולהסתכל בעיניים של כולם .  הוגרלנו לבית מאוד קשה ,  אבל אם נדע לשמור על הבית ולגנוב עוד ניצחון אחד מול גלאטסראיי ,  יכול מאוד להיות שהפועל ירושלים תעשה הפתעה ותעפיל לשלב הבא ". 
מאמן הקבוצה ,  גיא גודס ,  שספג המון ביקורות בשבועות האחרונים ,  עד כדי כך שלא היה ברור אם בכלל יישאר בקבוצה ,  הוסיף : " זה ניצחון גדול .  כל הקרדיט מגיע לשחקנים ,  שעשו עבודה נהדרת .  קשה לתאר את ההרגשה לנצח במגרש כל כך ביתי .  זה רק ניצחון ראשון ,  ההמשכיות זה הדבר הכי חשוב . 
" שיחקנו חזק בהגנה וחכם בהתקפה במחצית השניה .  הכרתי את המאזן הביתי של ולנסיה ,  אבל לא רציתי לומר זאת לשחקנים .  ידעתי שאולי ולנסיה תגיע לא מפוקסת אחרי הניצחון על ברצלונה בליגה .  בישראל ,  כשאתה מנצח את מכבי ,  אתה יודע שתפסיד את המשחק הבא .  קשה להשתחרר מניצחונות כאלה ",  המשיך המאמן .  
דיז'ון תומפסון ,  הדבק של הפועל ירושלים העונה ,  סיכם : " עבדנו קשה במשחק הזה ,  שמרנו טוב והוכחנו הרבה אופי - במיוחד כשהיינו בפיגור לא קטן .  ולנסיה קבוצה מצויינת וזה ניצחון מיוחד לכולם ". 

גודס : " ידעתי שולנסיה תגיע לא מרוכזת "  
מאמן הפועל ירושלים מצא הסבר לניצחון המדהים בולנסיה ,  שהגיעה לאחר שגברה על ברצלונה ,  ויודע : " ההמשכיות חשובה "  

