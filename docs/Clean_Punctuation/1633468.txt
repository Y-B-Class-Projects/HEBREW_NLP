שר התמ"ת הנחה להרחיב את התכנית  " יוזמים עסק "  למתכונת כלל ארצית 
תקציב התוכנית כ-10 מיליון שקלים .  מטרתה לשלב מובטלים בשוק התעסוקה על ידי הפנייתם לפתיחת עסקים
שר התמ"ת בנימין  ( פואד )  בן אליעזר הנחה בימים אלה את מנהל הסוכנות לעסקים קטנים ובינוניים במשרד התמ"ת ,  רן קויתי ,  לבצע בשנת 2010 את התוכנית  " יוזמים עסק "  במתכונת כלל ארצית תוך מיקוד באוכלוסיות מיוחדות .  בן אליעזר אמר כי  " לאור הצלחת התוכנית ,  הנחיתי את הסוכנות לעסקים קטנים לפעול השנה להרחבת התוכנית ,  תוך הפניה של כ-10 מליון שקלים לתוכנית הארצית ".  רן קויתי ,  מנהל הסוכנות לעסקים קטנים ובינוניים במשרד התמ"ת ציין כי  " מחקר הערכה של התוכנית מצא כי שיעור ההצלחה של התוכנית גבוה מאוד  64% מהיזמים שטופלו במסגרת התוכנית הקימו או בשלבים של הקמת עסק ".  התכנית  " יוזמים עסק "  הופעלה כפיילוט שבוצע באוכלוסיות מיוחדות ובפריפריה ,  בשיתוף עם שירות התעסוקה ותב"ת ועל ידי מרכזי ה מ.ט.י  ( מרכזים לטיפוח יזמות עסקית )  הפרוסים ברחבי הארץ.במסגרת התכניות  " יוזמים עסק - מובטלים המקימים עסקים ",  מאתר שירות התעסוקה בקרב דורשי העבודה מועמדים פוטנציאליים להקמת עסק .  המועמדים מופנים לסניפי המ.ט.י ומקבלים ייעוץ ראשוני .  לדורשי העבודה המתאימים ליזמות מוצע מסלול הכשרה הכולל חמישה שלבים :  קורס יזמות עסקית ,  כתיבת תכנית עסקית ,  חיבור עם קרנות מימון ,  חונכות ,  ליווי וקידום עד לפתיחת העסק ואף לביסוסו.בתוכנית השתתפו עד כה דורשי עבודה מהאוכלוסייה הבדואית ,  מהמגזר החרדי וצעירים בפריפריה .  בתיאום עם המשרד לפיתוח הנגב והגליל הורחבה תוכנית יוזמים עסק בשנת 2009 לכלל אוכלוסיית המובטלים בנגב  " תוכנית יזמות בנגב  "  .  לפי נתוני התמ"ת נכון לחודש ינואר 2010 אותרו מבין דורשי העבודה כ- 860 יזמים פוטנציאליים.מהתתמ"ת נמסר כי במחקר ההערכה שבוצע לאחר שנתיים של פעילות נמצא כי 38% מהמשתתפים הקימו עסקים ,  26% דיווחו שהם נמצאים בתהליך להקמת עסק ,  54% מהעסקים הוקמו על ידי נשים ו-58% מהעסקים הוקמו בבתים .  בין העסקים שנפתחו :  עסק לעיצוב זרי סוכריות גומי ושוקולד ,  סטודיו לקעקועים ופירסינג ,  סדנאות צילום חוויתי במדבר ופעוטון לגיל הרך בפזורה הבדואית .
 
שר התמ"ת הנחה להרחיב את התכנית  " יוזמים עסק "  למתכונת כלל ארצית 
תקציב התוכנית כ-10 מיליון שקלים .  מטרתה לשלב מובטלים בשוק התעסוקה על ידי הפנייתם לפתיחת עסקים

