קבלנים רכשו מהמינהל קרקעות בנחלת יהודה במחירים גבוהים בעשרות אחוזים ממחירי השמאות
64.4 מיליון ש' שילמו הזוכות במכרז של מינהל מקרקעי ישראל עבור קרקעות לבניית 100 דירות מגורים בראשל"צ
נמשכת הסתערות הקבלנים על קרקעות למגורים .  במכרז שקיים מנהל מקרקעי ישראל למכירת קרקעות לבניית 100 דירות בשכונת נחלת יהודה בראשון לציון ,  הוגשו 70 הצעות .  המכרז חולק ל-3 מתחמי משנה בהם זכו החברות חן ואיתי גינדי ,  ארזים וצרפתי צבי.במתחם הגדול מבין השלושה ,  לבניית 40 דירות ,  זכתה חברת צרפתי צבי כשהציעה 25.1 מיליון שקל  ( כולל הוצאות פיתוח )  .  הזכייה מגלמת שוויי קרקע לדירה של 628 אלף שקל .  במתחם לבניית 32 דירות זכתה חברת ארזים ג.י.א בע"מ כשהציעה 21.3 מיליון שקל  ( כולל הוצאות פיתוח )  ,  הצעה המגלמת שווי קרקע לדירה של 665 אלף שקל .  במתחם השלישי ,  לבניית 28 דירות זכתה חברת חן ואיתי גינדי שהציעו 18 מיליון שקל  ( כולל הוצאות פיתוח )  ,  הצעה המגלמת שווי של 650 אלף שקל קרקע לדירה.בסך הכל מדובר בהכנסות למנהל של 64.4 מיליון שקל ממכירת הקרקעות  ( 54 מיליון שקל עבור הקרקע ו-10 מיליון שקל נוספים על הוצאות פיתוח .  ג"ל )  .  במנהל מקרקעי ישראל ציינו כי המחירים גבוהים בעשרות אחוזים ממחירי השמאות שהוצמדו לקרקעות .
 
קבלנים רכשו מהמינהל קרקעות בנחלת יהודה במחירים גבוהים בעשרות אחוזים ממחירי השמאות
64.4 מיליון ש' שילמו הזוכות במכרז של מינהל מקרקעי ישראל עבור קרקעות לבניית 100 דירות מגורים בראשל"צ

