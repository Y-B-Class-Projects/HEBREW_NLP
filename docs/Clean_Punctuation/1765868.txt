אילגאוסקאס : " מתחיל להיות בינינו קליק "
 מיאמי המתאוששת רושמת רצף ניצחונות ,  אילגאוסקאס : " רואים איך השתפרנו ".  גארנט התנצל בפני קארל על תקרית הסרטן
לוס אנג'לס לייקרס הוכיחה הלילה  ( חמישי )  כי גם כשהיא בתקופה לא מזהירה ומציגה יכולת מקרטעת ,  אסור להספיד אותה .  הלילה הלייקרס פיגרו כמעט לאורך כל המחצית השנייה בקרב העירוני מול הקליפרס ,  אבל גם כשהיא מגיעה אחרי שלושה הפסדי חוץ רצופים ,  גם כשפאו גאסול סובל מעוד ערב לא פשוט ,  גם כשקובי נשמר במהלך האחרון - תמיד יש את דרק פישר .  הגארד הוותיק ביצע חדירה לסל בשניות הסיום ,  וממש עם הבאזר שיחרר כדור שצלל פנימה בליי-אפ והעניק להוליוודים ניצחון 86:87 על הקליפרס . 
" הנחתי שרוב השומרים ינסו לעצור לי את הקליעה ,  כך שרציתי לגרום להם להסס ",  הסביר פישר את ההחלטה לחדור . " היה לו את הנתיב ,  והוא פשוט לקח אותו ",  אמר קובי המאושר בסיום .  פישר יודע ש"אם דאנדרה ג'ורדן היו ציפורניים ארוכות יותר ,  הוא היה מצליח לחסום את הזריקה שלי ". 
הניצחון הגדול של הלילה הושג ביוטה ,  שם מיאמי גברה על הג'אז במשחק חוץ לא פשוט ,  והמשיכה את רצף הניצחונות שלה שכרגע עומד על שישה .  אחרי התקופה הרעה ,  במיאמי מאושרים מהיכולת שמציגים לברון ג'יימס  ( 33 נקודות )  וחבריו . " כרגע כל ניצחון הוא משמעותי ,  אמר ג'יימס ,  ששוב זכה לקבלת פנים עוינת מהקהל היריב , " כשנכנסים לאולם כזה ,  ונתקלים באווירה עוינת כזאת מול קבוצה חזקה כזאת - זה תמיד חשוב לצאת מפה עם ניצחון ".  
" מתחיל להיות בינינו קליק ",  אמר בסיום זידרונאס אילגאוסקאס , " אנחנו משחקים כדורסל הרבה יותר טוב ,  ומי שרואה את המשחקים שלנו מבחין זה בבירור .  ועדיין ,  יש לנו עוד דרך ארוכה ". 
ביוטה התאכזבו מאוד מהיכולת . " אני חושב שמיאמי הייתה יותר פיזית מאיתנו ",  אמר באכזבה המאמן ג'רי סלואן , " לפרקים זה נראה כאילו אנחנו מאוימים מג'יימס ומוויד .  אני חושב שהיינו צריכים להתנפל על ג'יימס בדיוק כמו שהם התנפלו עלינו ". 
 *  קווין גארנט התנצל היום בפני ג'ורג' קארל על התקרית המביכה עם צ'רלי וילאנואבה .  כזכור ,  וילאנואבה טען כי גארנט אמר לו שהוא נראה כמו חולה סרטן  ( כידוע ,  וילאנואבה סובל ממחלה שלא מאפשרת לשיער לצמוח על גופו )  ,  וגארנט הכחיש את הטענה וטען שאמר לו ש"הוא גוף סרטני לקבוצה שלו ".  ג'ורג' קארל ,  שסבל ממחלת הסרטן ,  אמר ש"זו הייתה אמירה חסרת רגישות ,  ואם הייתי חבר שלו ,  הייתי מעיר לו על זה ".  הלילה ,  כאמור ,  ניגש גארנט אל קארל לפני המפגש בין הסלטיקס לנאגטס ושלח התנצלות על אוזנו . " זו הייתה מחווה יפה ",  אמר קארל לאחר מכן .
  *  ארגון השחקנים דורש מהנהלת הליגה לבטל את החוק שמגביל שחקנים לפני גיל 19 להצטרף לליגה .  הקומישינר דייויד סטרן ,  מנגד ,  מעוניין דווקא להעלות את גיל המינימום ל-20 .
 
אילגאוסקאס : " מתחיל להיות בינינו קליק "
 מיאמי המתאוששת רושמת רצף ניצחונות ,  אילגאוסקאס : " רואים איך השתפרנו ".  גארנט התנצל בפני קארל על תקרית הסרטן

