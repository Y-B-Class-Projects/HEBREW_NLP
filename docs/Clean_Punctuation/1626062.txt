סטיבן כהן : " אעשה הכל על מנת לשחק בנבחרת ישראל "
 על אף שהוא מעט חושש מגיוס אפשרי לצבא ,  הקשר היהודי-צרפתי של הפועל רעננה מעוניין לעשות עליה כדי להגשים את חלומו
קשרה המוכשר של הפועל רעננה ,  סטיבן כהן ,  מעוניין לעשות עלייה ולהפוך לאזרח ישראלי ,  כדי שיוכל לשחק בנבחרת ישראל .  הקשר היהודי צרפתי שכבש העונה ארבעה שערים ובישל עוד שלושה ,  יודע שהיכולת שהוא מציג במדי העולה החדשה תספיק לו כדי להגיע לנבחרת הלאומית ,  אך חושש מעניין גיוסו לצבא .  כהן ובני משפחתו ,  שאינם יודעים בדיוק כיצד פועלת המערכת הצבאית בישראל ,  חוששים כי יאלץ להתגייס לתקופה ארוכה בה לא יוכל לשחק ולהתאמן בצורה מקצוענית .
 ברעננה הסבירו לכהן בן ה-24 כי מפאת גילו והיותו עולה חדש ,  הוא יאלץ להתגייס לתקופה של שנה בלבד ,  וכפועל יוצא מהיותו שחקן כדורגל בליגת העל שככל הנראה יקבל זימון לנבחרת ,  הוא יזכה למעמד של ספורטאי מצטיין ,  מה שיביא לשיבוצו בתפקיד עורפי בשעות פעילות נוחות שלא יתנגשו עם סדר יומו כספורטאי .  ברעננה תומכים בהחלטתו של כהן להתאזרח ,  מה שיאפשר להם להחתים זר נוסף בקבוצה ,  אך מנגד יאלץ אותם לשלם מיסים גבוהים יותר עבור שכרו של כהן - כ-80 אלף יורו לעונה הנוכחית וכ-100 אלף בעונה הבאה .
 כהן עצמו ,  שהגיע לישראל לאחר שגדל במחלקת הנוער של מונפלייה וכבש שישה שערים כשחקן הרכב במדי סלמנקה בליגה השניה בספרד אשתקד ,  מגדיר את עצמו כציוני והגיע לליגת העל ממניעים אלה . " נכון שיכלתי לשחק בספרד או צרפת ,  אבל אני יהודי .  החלום שלי לשחק בנבחרת ישראל ואעשה הכל על מנת שהוא יתגשם .  יש לי כאן משפחה וחברים ואני פשוט מאושר להיות בארץ ". 

סטיבן כהן : " אעשה הכל על מנת לשחק בנבחרת ישראל "
 על אף שהוא מעט חושש מגיוס אפשרי לצבא ,  הקשר היהודי-צרפתי של הפועל רעננה מעוניין לעשות עליה כדי להגשים את חלומו

