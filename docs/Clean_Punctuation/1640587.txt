שחיה :  8 מדליות זהב לנבחרת ישראל בפורטוגל 
עמית עברי הובילה את הנבחרת וזכתה במדליות הזהב במשחים ל-50 פרפר ו-100 חופשי .  רביעיית הנשים למשחה מעורב ניצחה
נבחרת ישראל הבוגרת בשחיה וגם נבחרת הנוער רשמו הצלחות בתחרות בינלאומית שהתקיימה בפורטוגל ,  בבריכות אולימפיות .  עמית עברי סיימה ראשונה בגמר משחה 50 מ' פרפר לנשים עם שיא תחרות חדש ,  26:97 שנ' .  היא שיפרה את שיאה מאשתקד שעמד על 27:07 שנ' .  רעות בן-נעים סיימה במקום ה-6 בתוצאה של 29:43 שנ' .  עברי זכתה במדליית זהב נוספת במשחה 100 מ' חופשי לאחר שעצרה את השעונים על 57:72 שנ' .  היא הקדימה את מרטינה מרקס שהגיעה לקו-הסיום לאחר 58:44 שנ' .  נועה פלדמן סיימה חמישית עם 59:41 שנ' .  
גם יעקב טומרקין קבע במשחה הגמר ל-200 מ' גב שיא תחרות חדש ,  2:00:71 דק' ,  ומחק מטבלת שיאי התחרות את האיטלקי מיקרו די טורה ,  אשר החזיק בשיא 2:02:20 דק' ,  אותו קבע אשתקד .  דוד גמבורג זכה במדליית הכסף בזמן 2:05:09 דק' .  גם במשחה 50 מ' חזה זכו הישראליות במדליות הזהב והכסף .  יוליה בנך סיימה ראשונה בזמן 33:10 שנ' ונסטיה קורוטקוב שניה בזמן 33:66 שנ' .  השתיים התמודדו בינהן גם במשחה ה-200 גב וגם הפעם הקרב הוכרע לטובתה של בנך ,  לאחר שזכתה בזהב שני בתחרות בזמן 2:33:43 דק' .  קורוטקוב נפסלה ,  מכיוון שבמרחק 150 מ' היא לא נגעה בקיר בו-זמנית עם שתי הידיים .  
גם יונתן קופלב זכה בזהב במשחה 50 מ' גב ,  לאחר שקבע תוצאה של 26:26 שנ' .  דוד גמבורג שיפר אמנם את תוצאתו מהבוקר אך ,  למרות זאת הוא נסוג למקום החמישי בזמן 27:86 שנ' .
 הנסיון הראשון להכשיר רביעיית שליחות במשחה 100X4 מ' מעורב למשחקים האולימפיים ,  במסגרת פרוייקט הנשים ,  הוכתר בהצלחה ,  לאחר שהרביעייה :  דורון לוי ,  יוליה בנך ,  עמית עברי ונועה פלדמן זכו בזהב בזמן 4:16:55 דק' .  גם רביעיית השליחים לגברים למשחה 4X100 מ' חופשי בהרכב :  יונתן קופלב ,  טל חנני ,  דוד גמבורג ויעקב טומרקין זכתה בזהב עם 3:30:94 דק' .  דורון לוי הצליחה להתקדם מקום אחד במשחה הגמר ל-100 מ' גב ולסיים חמישית בזמן 1:05:97 דק' ,  לאחר שבמוקדמות סיימה שישית בתוצאה 1:07:36 דק' .  השחיינית הצעירה רעות בן-נעים סיימה בגמר 200 מ' פרפר במקום השמיני בתוצאה 2:32:10 דק' ,  שיפור של 7 מאיות השניה לתוצאה שהשיגה במוקדמות .  במשחה 100 מ' פרפר נדחק יונתן קופלב מבמת המנצחים ,  לאחר שסיים רביעי בזמן 57:32 שנ' .
 אפרת רוטשטיין המייצגת בתחרות את ירושלים רבתי ,  זכתה במדליית הארד בזמן 4:28:33 דק' ,  שיפור ניכר לתוצאתה מהבוקר שדירגה אותה שישית בזמן 4:37.12 דקות .  טל חנני החמיץ במעט את מדליית הארד בגמר משחה 200 מ' מעורב-אישי לאחר שקבע 2:11:00 דקות ,  26 מאיות השניה מהמקום השלישי .  

שחיה :  8 מדליות זהב לנבחרת ישראל בפורטוגל 
עמית עברי הובילה את הנבחרת וזכתה במדליות הזהב במשחים ל-50 פרפר ו-100 חופשי .  רביעיית הנשים למשחה מעורב ניצחה

