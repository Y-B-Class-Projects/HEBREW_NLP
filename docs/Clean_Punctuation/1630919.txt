רגולטור חסר מנוח
יושב ראש מועצת הכבלים והלווין ניצן חן תקף את HOT ו-yes על הסרת אופרות הסבון וערוץ הולמרק : " ישנה תחושה הולכת ורווחת כי שתי החברות מצפצפות על הצרכנים שלהן ".  יורם מוקדי מ-HOT : " אנחנו הפראיירים של העולם בכל הקשור לרכש "
 יושב ראש המועצה לשידורי כבלים ולווין ניצן חן תקף היום בועדת כלכלה את HOT ן-yes על הורדתן משידור של אופרות הסבון  " צעירים חסרי מנוח "  ו  " ימי חיינו ":   " זה עוגן שידור שהאנשים התרגלו אליו במשך 20 שנה .  כרגולטור הסמכות שלי מוגבלת ,  אם הייתי יכול הייתי מתערב בזה "  
הדברים עוררו כצפוי את חמתם של נציגי yes ו-HOT בדיון .  סמנכ"ל הרגולציה של HOT יורם מוקדי אמר : " ניצן חן הוא האחרון שיכול לדבר שאני מצפצף על המנויים שלי .  אני משקיע יותר כסף מאי פעם ועומד במחויבויות שלי ולא מגיע לכאן לבקש הקלות ".  סמנכ"ל הרגולציה ב-yes מיכל רפאלי כדורי אמרה : " למה אנחנו ממשיכים לשלם אגרה למרות שרשות השידור כבר לא משדרת את מכבי תל אביב ?  "
 חן גם התייחס להסרת ערוץ הולמרק מהפלטפורמות המשדרות ואמר : " ישנה תחושה הולכת ורווחת בציבור כי שתי החברות מצפצפות על הצרכנים שלהן .  או שהצרכן יקבל חלופה ראויה או להתנתק בלי קנס .  אני מקווה שהחברה תפסיק להתעלל בהם ". 
מיכל רפאלי כדורי אמרה : " הולמרק החליט לצאת מישראל ,  הם החליטו שהשוק לא מתאים להם .  כרגע במקום הערוץ אין שום דבר .  קיבלנו את אישור המועצה לכך ".  מוקדי הוסיף ואמר : " אנחנו הפראיירים של העולם בכל הקשור לרכש .  התנדבנו לשדר חינם את המשחקים של מכבי תל אביב שאף אחד לא רצה לשדר .  אנו משלמים סכומים מטורפים כתוצאה מתחרות חריפה מול yes ומול ערוצים חופשיים באינטרנט ". 
יושב ראש ועדת הכלכלה של חבר הכנסת אופיר אקוניס ביקש מהצדדים להעביר נייר עמדה בנושא .
 
רגולטור חסר מנוח
יושב ראש מועצת הכבלים והלווין ניצן חן תקף את HOT ו-yes על הסרת אופרות הסבון וערוץ הולמרק : " ישנה תחושה הולכת ורווחת כי שתי החברות מצפצפות על הצרכנים שלהן ".  יורם מוקדי מ-HOT : " אנחנו הפראיירים של העולם בכל הקשור לרכש "
 
