שגרירים :  77 דקות לארבייטמן בניצחון גנט
החלוץ הישראלי פתח בהרכב ב-0:1 על סרקל ברוז' .  קפריסין :  שום ואלקי הפסידו 1:0 לאפואל ניקוסיה .  90 דקות למגרלשווילי
ביום חמישי הבקיע שלומי ארבייטמן את שערו הראשון במדי גנט ,  בניצחון 1:3 על ספורטינג ליסבון בליגה האירופית .  ההופעה הטובה באותו משחק ,  כשאל שער הבכורה צירף בישול ,  העניקה לחלוץ הישראלי מקום בהרכב בפעם השלישית העונה בליגה והוא רשם 77 דקות בניצחון החוץ של גנט הערב  ( ראשון )  0:1 על סרקל ברוז' .
 ארבייטמן ניסה להשיג גם שער ליגה ראשון ,  אבל הגנת סרקל עשתה עליו עבודה טובה ומנעה ממנו להגיע למצבים .  במחצית השנייה גנט הייתה טובה יותר ובדקה ה-72 זלאטן ליוביאנקיץ' המחליף סחט פנדל אותו ניצל טים סמולדרס כדי להכריע את המשחק .  ארבייטמן הוחלף בדקה ה-77 על ידי אלימאן קוליבאלי .  גנט במקום השלישי עם 28 נקודות ,  רק שתיים פחות מגנט ואליניב ברדה שנמצאים בפסגה .
 יצחק שום רשם הערב את משחקו השני כמאמן אלקי לרנקה ,  אך נוצח 1:0 בידי מוליכת הטבלה אפואל ניקוסיה .  במחזור הקודם השיגה אלקי תיקו מאופס מול אפופ קיניראס ,  וכך אחרי 180 דקות בתפקיד שום עדיין לא ראה את שחקניו מוצאים את הרשת .  אלקי במקום ה-12 עם שמונה נקודות בלבד בתשעה משחקים .
 גוסטבו מנדוקה הברזילאי הבקיע בדקה ה-24 וסידר לאפואל ניצחון חמישי ברציפות ,  כשאלקי לא הצליחה לייצר מצבים מול הגנת היריבה שלא ספגה כבר 461 דקות ,  ועסקה בעיקר במרדף אחר שחקני המארחת .  חיים מגרלשווילי השלים 90 דקות בהרכבה של אלקי ,  שסופרת כבר חמישה משחקים ללא ניצחון .
  *  *  *  בנפיקה ,  יריבתה הבאה של הפועל תל אביב בליגת האלופות ,  הושפלה הערב על ידי פורטו עם תבוסה 5:0 ,  שהרחיקה אותה לפער של שבע נקודות מיריבתה שמוליכה את הליגה הפורטוגלית .
 
שגרירים :  77 דקות לארבייטמן בניצחון גנט
החלוץ הישראלי פתח בהרכב ב-0:1 על סרקל ברוז' .  קפריסין :  שום ואלקי הפסידו 1:0 לאפואל ניקוסיה .  90 דקות למגרלשווילי

