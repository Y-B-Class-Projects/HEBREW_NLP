עם כזאת כלכלה ,  מי בכלל תרצה להתחתן
יותר נשים משיגות תארים אקדמיים בגיל צעיר ■ כמעט חמישית מהגברים בגיל העבודה לא היו מועסקים בנובמבר האחרון ■ ארבע חוקרות בדקו האם לאשה האמריקאית כדאי להתחתן
נשים רוכשות השכלה בקצב מהיר יותר מגברים בעשורים האחרונים :  בגיל 22 ,  יש 185 נשים על כל 100 גברים בין מקבלי תארים אקדמיים ,  לפי נתוני הלשכה המרכזית לסטטיסטיקה בארה"ב  ( bls )  .  יותר נשים מועסקות כיום מכיוון שגברים נוטים לעבוד במגזרים מחזוריים או כאלה שנמצאים בירידה .  מאמר של דון פק ב"אטלנטיק "  דיווח כי בנובמבר ,  כמעט חמישית מהגברים בגילאים 25-54 לא היו מועסקים - השיעור הגבוה ביותר מאז 1948 .  כיצד יכולים שינויים אלה להשפיע על ההחלטה האם להינשא ?  כמה חוקרות מתחומים שונים מנסות להשיב על השאלה.הנישואים קורצים לנשות הקריירה בטסי סטיבנסון ,  כלכלנית:כשגברים היו המפרנסים העיקריים במשפחה ונשים נותרו בבית ,  נשים בעלות תואר אקדמי היו קבוצת הנשים בעלת הנטייה הקטנה ביותר להינשא .  ב-1950 ,  פחות מ-75% מהנשים המשכילות נישאו עד גיל 40 לעומת 90% מבנות תקופתן ,  שהפסיקו את לימודיהן עם סיום התיכון .  אך כיום נשים משכילות נוטות יותר להתחתן - כמעט באותה מידה כמו בנות תקופתן המשכילות פחות .  עם זאת ,  הן מתחתנות בשלב מאוחר יותר בחיים - רק שליש מבעלות תואר אקדמי נישאות לפני גיל 25.השינוי באופי הנישואים ב-50 השנים האחרונות הופך אותם לקוסמים יותר עבור נשים משכילות .  היתרונות הרבים של מודל הנישואים הישן ,  שבמסגרתו נשים התמקדו בעבודות הבית ,  הצטמצמו בשל שיפורים טכנולוגיים .  נשים משקיעות פחות עבודה בבית כיום ,  וגברים משקיעים בה הרבה יותר מבעבר.מוסד הנישואים פרח בקרב נשים משכילות בתקופה של ירידה בהתמקצעות במשק הבית מכיוון שהמודל הישן של חלוקת התפקידים המשפחתית ,  שפחות קסם לנשים קרייריסטיות ,  מפנה דרכו למודל חדש ,  שמתמקד בחזון חיים משותף .  במודל זה ,  שאני מכנה  " נישואים הדוניסטיים ",  זוגות בעלי העדפות ורצונות דומים לאיזון בין עבודה ,  פנאי ומשפחה מתאימים יותר .  לא מפתיע שהאושר בחיי הנישואים רב יותר בקרב נשים משכילות ,  והירידה בשיעור הגירושים היא הנמוכה ביותר באוכלוסייה זו.השינויים סייעו לנשים שעבורן ביטחון כלכלי אינו המטרה העיקרית בנישואים .  עבורן ,  הירידה בכוח ההשתכרות של בעלים פוטנציאליים אינה בהכרח בעיה .  ואף שהיצע הבעלים בגיל הקולג' קטן יותר - מכיוון שנשים נישאות בגיל מאוחר יותר כיום - יש להן זמן להכיר גברים גם מחוץ לגבולות האוניברסיטה .  השאלה האמיתית היא אם נשים משכילות יכולות למצוא עניין מספק בגברים לא-משכילים במטרה ליצור חזון משותף לחיים יחדיו.בעיות זהות לגברים ממעמד הפועלים סטפאני קונץ ,  היסטוריונית:הדילמות העומדות בפני גברים ממעמד הפועלים ,  בייחוד חסרי ההשכלה - מדאיגות .  בהיעדר מאמץ משמעותי לחדש ,  להעריך מחדש ולתגמל עבודות שבהן יש עבודת כפיים ,  הנישואים ימשיכו להיות פגיעים וחמקמקים יותר עבור אמריקאים בעלי הכנסות נמוכות.בהיעדר מודלים חלופיים של גבריות ,  גברים רבים בעלי הכנסות נמוכות יפצו על היעדר הכבוד והמשאבים שלהם באמצעות טיפוח זהות היפר-גברית הדוחה את ההגדרות המסורתיות לגבריות אחראית.אבל לא צריך למהר ולאמץ תיאוריות דטרמיניסטיות אבולוציוניות שאינן מעריכות את היכולת של גברים להתמודד עם שינוי .  בין השנים 1965-2003 גברים בזוגיות הכפילו את היקף השעות אותן הם מבלים בעבודות הבית ,  ושילשו את היקף הזמן אותו בילו בטיפול בילדים.עד שנות ה-70 וה-80 גברים משכילים נטו להשתתף בעבודות הבית והטיפול בילדים יותר מגברים אחרים .  אך החוקר הבריטי אוריאל סאליבן מצא כי בעוד שגברים משכילים במשפחות בעלות שני מפרנסים בארה"ב הגדילו את היקף הזמן אותו הם מבלים בעבודות הבית בשליש בשנים 1965-2003 - גברים לא משכילים הכפילו זמן זה.כיום יותר גברים מנשים מדווחים על קושי באיזון בין עבודה למשפחה .  לעומת זאת ,  רוב הנשים אומרות כיום כי חשוב יותר שהגבר שעמו התחתנו יהיה שותף לעבודות הבית ולגידול הילדים ,  ובעל יכולת לאינטימיות ,  מאשר שירוויח יותר.אמהות לא חייבות להנשא ברברה דפו ,  המכון לערכים אמריקאיים:השחיקה המתמדת במשרות בעלות שכר טוב לגברים נעדרי השכלה אקדמית מכבידה על החלטות הנישואים של נשים לא משכילות וגברים לא משכילים כאחד .  עסקת החבילה המודרנית היא ששני בני הזוג מפרנסים .  לכן ,  נשים המעוניינות להינשא לגבר המסוגל למצוא עבודה ,  עשויות לבחור להיוותר לבדן אם לא ימצאו גבר כזה.גבר בלי עבודה הוא פשוט עוד פה שצריך להאכיל .  נשים הרוצות להיות אמהות ,  אינן צריכות להינשא .  בשנים האחרונות ,  שיעור הנשים נעדרות ההשכלה האקדמית הרווקות בשנות ה-20 וה-30 לחייהן הבוחרות ללדת עולה.אל תחכו לעקרי בית הלן פישר ,  אנתרופולוגית-ביולוגית:למרות הכלכלה המדשדשת ,  לא נראה לפתע עקרי בית רבים .  מרבית הגברים ימצאו דרכים חדשות לפרנס .  בנוסף ,  נשים תמיד נאלצו לעבוד רחוק מהבית - במטרה ללקט פירות וירקות - ובמשך מיליוני שנים נשים היו חזקות באופן כלכלי ,  חברתי ומיני בדיוק כמו גברים.אך בעבר נשים היו המגדלות העיקריות של הילדים - תפקיד שהותיר אותן עם כישורים מיוחדים .  באופן ממוצע ,  נשים מוכשרות יותר מילולית וטובות יותר בקריאת שפת גוף וניואנסים בדיבור .  הן נוטות להיות בעלות חושי ריח ,  טעם ושמיעה מפותחים יותר ,  כמו גם בעלות אינטואיציה וסבלנות - כולם כישורים שהתפתחו מאלפי שנים של גידול ילדים קטנים.ייתכן כי המיתון הכלכלי מחייה אורח חיים עתיק נוסף :  מונוגמיה סדרתית .  הנתונים מצביעים על כך שבעבר הרחוק לגברים ולנשים רבים היו כמה בני זוג במהלך חייהם .  זה קורה גם היום .  בחנתי דפוסי גירושים ב-58 חברות שונות ,  ובכל מקום שבו לשני בני הזוג אמצעי מחייה עצמאיים ,  שני המינים עוזבים נישואים גרועים לטובת נישואים טובים יותר .
 
עם כזאת כלכלה ,  מי בכלל תרצה להתחתן
יותר נשים משיגות תארים אקדמיים בגיל צעיר ■ כמעט חמישית מהגברים בגיל העבודה לא היו מועסקים בנובמבר האחרון ■ ארבע חוקרות בדקו האם לאשה האמריקאית כדאי להתחתן

