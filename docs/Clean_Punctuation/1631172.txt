בדרך למיזוג ענק במגזר הביטוח באירופה ?  אליאנץ עשויה לרכוש את סוויס לייף ב-5.8 מיליארד דולר
כך דיווח אתר חדשות צרפתי ;  מניית סוויס לייף עלתה ב-6% בבורסת שווייץ
אליאנץ  ( סימול alvg.de )  הגרמנית ,  חברת הביטוח הגדולה באירופה ,  מתכננת להגיש הצעת רכש עבור סוויס לייף  ( סימול slhn.vx )  ,  חברת ביטוח החיים הגדולה בשווייץ ,  במחיר מוערך של כמעט 6 מיליארד דולר ,  דיווח אתמול אתר החדשות הצרפתי wansquare .  מניית סוויס לייף עלתה היום ב-5.5% ,  לאחר שבמהלך המסחר כבר עלה בשיעור כמעט כפול מכך לשיא של יותר משנה ,  והשלימה בכך זינוק של 16% מתחילת השנה .  שווי השוק הנוכחי של סוויס לייף הוא כ-4.64 מיליארד פרנק שווייצי  ( 4.57 מיליארד דולר )  .  המניה נסקה ב-91% בשנה שעברה .  אנליסטים העריכו כי שווי העסקה עשוי להיות כ-4 מיליארד יורו  ( 5.8 מיליארד דולר )  ,  דיווחה סוכנות הידיעות דאו ג'ונס .  שווי השוק של אליאנץ הוא כ-40 מיליארד יורו  ( 58 מיליארד דולר ) .אנליסטים ציינו כי לשתי החברות יש חפיפה משמעותית בפעילות בשווייץ ,  צרפת וגרמניה ,  וכי עלולות להתעורר בעיות בתחום ההגבלים העסקיים בגרמניה במקרה שהעסקה תצא לפועל .
 
בדרך למיזוג ענק במגזר הביטוח באירופה ?  אליאנץ עשויה לרכוש את סוויס לייף ב-5.8 מיליארד דולר
כך דיווח אתר חדשות צרפתי ;  מניית סוויס לייף עלתה ב-6% בבורסת שווייץ

