שתית יין ?  שתה מיץ
מסתבר שיין הוא לא באמת טעים ,  כך משכנע אותנו היינן של יקב שאטו גולן שמשיק שבעה יינות חדשים ומעדיף בכלל מיץ
לאחרונה נתקלתי באחד ממדורי היין המקוונים בטוקבק מעורר מחשבה .  באותה תגובה הביע המגיב את סלידתו מיין  ( "גועל נפש ")  וטען שזה מזכיר לו טעם של סירופ נגד שיעול .  אם חושבים על זה אז יין זה באמת לא דבר כל כך  " טעים "  - במובן הנאיבי של המילה .  עוד לא ראיתי ילד אחד שלוגם להנאתו יין ומלקק את הכוסית בסוף ,  ובאמת מעניין אם אי פעם נערך ניסוי מבוקר ,  בדומה לניסויי טעמים אחרים ,  בו הוזלפו טיפות יין על לשונות אובייקטיביות של תינוקות ,  ובשיטות מדעיות מדדו את רמת ה"טעימות "  של יין על סוגיו .  
עם מחשבות מהסוג הזה הגעתי להשקת היינות החדשים של יקב  " שאטו גולן ".  אורי חץ ,  היינן של היקב ,  הסביר כמצופה על כל בקבוק ובקבוק ,  השווה את היינות החדשים לבצירים קודמים ,  ואפילו התייחס לאותה סוגיה של טעימו ? ת היין .  חץ טוען שבחלק האינסטינקטיבי ,  הילדותי והלא מודע שלנו- יין זה לא משקה טעים . " אז מה כן טעים ?  "  שאלתי , " מיץ ",  הוא ענה.יקב שאטו גולן נחשבים ליקב בסדר גודל בינוני הקיים קצת יותר מ-10 שנים ,  ממוקם במושב אליעד בדרום רמת הגולן ,  והם מגדלים בעצמם כמעט את כל הענבים מהם הם מייצרים את היין .  לאחרונה הם השיקו שבעה יינות חדשים מבצירים 2007 ו 2008 :
 בלנד לבן ששהה חצי שנה בחבית .  יין מאוד מינרלי וריחני עם חמיצות יחסית נמוכה .  מרגיש אלכוהולי יותר ממה שהוא באמת .  155 שקלים .
 
יין אקספרסיבי ועז ,  מלא עץ ,  שתן של חתול ,  פירות וטופי .  יותר חמוץ מ"גשם לבן "  אבל טיפונת דליל בפה .  אחד היינות שהכי מזכירים לי יינות לבנים גרמנים ,  עם ריח טחב עמוק .  תענוג .  130 שקלים .
 היין הזה ,  שכמעט 90% ממנו קברנה סוביניון ,  הוא הבחירה של היינן לגבי אותה חלקת קברנה ספציפית שלדעתו הניבה את הפרי הכי מוצלח ,  ולזה הוא מוסיף 10% של זנים אחרים בשביל להביא אותו צעד קדימה .  יין אלגנטי ,  מאופק ומאוד קברנה .  179 שקלים .
 ספינת הדגל של היקב .  בלנד שמבוסס על 70% גרנאש ,  שנתן לו צבע שמזכיר יינות בורגון ,  ביחד עם קצת סירה ומורבדרה .  יין מעודן ,  בשל ומתוחכם ,  ועם זאת מרגיש אלכוהולי .  259 שקלים .  
בנוסף הושקו גם שלושה אדומים זניים של שאטו גולן :  סירה 2007 שהוא מרוכז אך חברותי ,  יצא בקרוב לשוק ויעלה 145 שקלים ;  מרלו 2007 יין דרמטי עם נגיעות של עשן ,  גם הוא 145 שקלים ;  קברנה סוביניון 2007 ששהה שנה בחבית ויצא מאוזן ואפילו  " טעים ",  137 שקלים .
 מבחינה מיתוגית יקב שאטו גולן הוא קצת כמו הבן של קרובי המשפחה האמידים שנשלח בגיל הנעורים לפנימיה יוקרתית בשוויץ ,  ראה דבר או שניים וחזר עם איפוק ומתינות אירופאים .  זה מתבטא בחומרים האלגנטיים והמורכבים שהם מייצרים ,  במחירים ,  וגם קצת בטאצ' האולד סקולי של התוויות ושל צורת הבקבוקים .
 
שתית יין ?  שתה מיץ
מסתבר שיין הוא לא באמת טעים ,  כך משכנע אותנו היינן של יקב שאטו גולן שמשיק שבעה יינות חדשים ומעדיף בכלל מיץ

