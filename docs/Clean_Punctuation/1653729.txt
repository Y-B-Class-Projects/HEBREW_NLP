הרשות לבטיחות בדרכים בארה"ב :  יותר מקרי מוות מהאצה פתאומית במכוניות שאינן טויוטה בשנים האחרונות
חוקרי תאונות בארה"ב בשלושת העשורים האחרונים לא לקחו ברצינות הראויה תלונות בנוגע להאצה פתאומית
הרשות לבטיחות בדרכים בארה"ב קיבלה בשלושת העשורים האחרונים יותר דיווחים של מקרי מוות הקשורים להאצה פתאומית של הרכב הקשורים לפורד ,  קרייזלר ויצרניות נוספות מאשר מקרי המוות מהאצה פתאומית ברכבי טויוטה ,  כך דיווחה בלומברג.59 מכלל 110 מקרי המוות הקשורים להאצה פתאומית של מכוניות היו על ידי מכוניות שלא יוצרו על ידי טויוטה ,  כך לפי נתוני הרשות שנותחו על ידי בלומברג.הרשות לבטיחות בדרכים בארה"ב קיבלה 15,174 תלונות בנוגע להאצה פתאומית ובלתי מכוונת של מכוניות במהלך העשור האחרון ,  ופתחה ב-141 חקירות של התופעה מאז שנות ה-80 .  112 מכלל החקירות הללו נסגרו ללא דרישה לפעולה מסוימת על ידי היצרנית.המסקנה כי תאונות קורות לעתים בגלל דריכה בלתי מכוונת של הנהג על דוושת הגז הפכה לשולטת ,  והביאה לכך שחוקרים לוקחים את התלונות בנוגע להאצה פתאומית פחות ברצינות ממה שהם צריכים ,  כך אמרה בכירה ברשות לשעבר לבלומברג ." הרשות החליטה שהאצה פתאומית נובעת בעיקרה מגורם אנושי ,  מטעות של נהגים ,  וזה מחוץ להישג ידה ",  אמרה ג'ואן קלייבקור ,  מנהלת הרשות לשעבר ,  לבלומברג . " המקרה של טויוטה הביא את הרשות לקחת בחשבון גורמים נוספים ,  והרשות צריכה עכשיו להסתכל גם על המקרים הנוספים ". לפי הנתונים של הרשות ,  לאחר 51 מקרי המוות שהיו קשורים למכוניות טויוטה ,  פורד וקרייזלר הבאות ברשימה עם מספר התאונות הקטלניות הגדול ביותר .  20 מקרי מוות קשורים בהאצה פתאומית של מכוניות פורד ו-12 מקרי מוות למכוניות קרייזלר.בתחילת השבוע נודע כי טויוטה והרשות לבטיחות בדרכים בארה"ב הטילו ספק בגרסתו של ג'יימס סייקס ,  נהג טויוטה פריוס ,  שדיווח כי מכוניתו יצאה משליטה בכביש מהיר בקליפורניה.ג'יימס סייקס בן ה-61 ,  שמכונית הטויוטה פריוס שברשותו איבדה שליטה בשבוע שעבר בכביש מהיר בסן דייגו ,  הפך בעקבות התקרית לסלבריטאי פתאומי וטויוטה ,  הנאבקת בימים אלה לשקם את תדמיתה ,  ספגה מהלומה נוספת .  עם זאת ,  מסתבר שההפסד של טויוטה עשוי להפוך לניצחון ,  לאחר שחקירת הרשויות בארה"ב העלתה חשדות בנוגע לאמיתות סיפורו של סייקס.סייקס התקשר ביום שני שעבר למוקד החירום 911 כדי לדווח על אובדן שליטה במכונית הפריוס בה נהג במהירות 94 מייל לשעה  ( 151 קמ"ש )  .  זאת ,  לאחר שדוושת הגז של המכונית נתקעה בכביש מהיר במחוז סן דייגו .  סייקס האיץ את רכבו כדי לבצע עקיפה וגילה שהוא לא יכול עוד לשלוט ברכב .  לאחר שצילצל למשטרה ,  הוא זכה לליווי רכב משטרתי שסייע לו לבלום.עם זאת ,  חוקרים ומהנדסים מטעם טויוטה והרשויות הפדרליות בארה"ב לא הצליחו לגרום לכלי רכב זהה להאיץ ולצאת משליטה באותו אופן ,  למרות שניסו לשחזר במדויק את פרטי התקרית .  לפי דו"ח החקירה , " בכל פעם שהחוקר לחץ על דוושת הגז ולאחריה ,  על דוושת הבלם המנוע נכבה והמכונית החלה להאט ".  הדו"ח ציטט מומחה מטעם טויוטה ,  שאמר כי הפריוס מתוכננת כך שהמנוע יכבה אם הבלמים נלחצים בזמן שדוושת הגז לחוצה גם כן.עוד התברר כי סייקס הכריז על פשיטת רגל ב-2008 ,  וכי הפריוס שברשותו ,  אותה החכיר ,  היא המכונית היחידה שלו .  בעת פשיטת הרגל שלו ,  היה סייקס מצוי בחובות של 700 אלף דולר .  לאחר התקרית ,  אמר סייקס כי לא יתבע את טויוטה או ידרוש פיצויים ,  אך כן ציפה למכונית חלופית .
 
הרשות לבטיחות בדרכים בארה"ב :  יותר מקרי מוות מהאצה פתאומית במכוניות שאינן טויוטה בשנים האחרונות
חוקרי תאונות בארה"ב בשלושת העשורים האחרונים לא לקחו ברצינות הראויה תלונות בנוגע להאצה פתאומית

