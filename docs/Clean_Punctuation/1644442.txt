מישהו מישראל ? 
יונתן חדד קיבל בברכה את שנת הנמר הסינית ,  אכל ממתקי מייפל והתרים למען האיטי
בשבוע שעבר היה אירוע ה"סינדרפלה "  המסורתי ,  שהוא בעצם תחרות יופי בין 14 בחורים מהבתים השונים בלבוש דראג .  עכשיו כשאני חושב על זה ,  מסקרן אותי לדעת מתי זה התחיל כי בית הספר קיים מאז שנות השישים .  המנצח היה קייגו ,  בחור יפני קטן וביישן שכנראה מרגיש הרבה יותר בטוח עם עצמו בביקיני אדום מול כל בית הספר .  כל הכספים שגויסו מהאירוע נתרמו לצדקה .  היה גם הערב הלאומי הדרום אסייתי שהיה מאד מרשים ,  במיוחד הריקוד המסורתי של הסינים .
 השנה החדשה הסינית ,  טקס פתיחת אולימפיאדת החורף ,  והנשף נפלו ביחד בסוף שבוע האחרון אז היו הרבה אירועים גם השבוע .  במסיבת השנה הסינית החדשה התכנסו בחדר מלא כריות וקיבלנו כסף מזל סיני ומעטפות מזל ,  הייתה הגרלה ולמי שהיה מספיק מזל זכה בפרסי מזל .  כולנו לבשנו בגדים בצבע אדום שמסמל בסין שמחת חיים וכן ,  מזל .  
הקנדים נפגשו באמצע הלילה בחדר ארוחת בוקר בטירה איפה שיש טלוויזיה בשביל לראות את האירוע המרגש של פתיחת אולימפיאדת החורף בקנדה .  אכלנו ממתקי מייפל והייתה הרגשה קלה של לאומיות האוויר .  לעומת זאת מסיבת הסופרבול מלפני בערך שבוע של האמריקאים הייתה שונה לגמרי .  הם הביאו כמויות אדירות של אוכל ,  שתייה וגאווה לאומית ,  כמו שרק הם יכולים .
 בנשף שלנו היו שני זוגות בנים .  אני לא חושב שזה יכול לקרות עדיין ביותר מדי תיכונים בעולם ,  וזה עצוב .  אני הלכתי עם אייליש ,  ידידה טובה מווילס .  כולם התלבשו בחליפות ושמלות לארוחה הרשמית ואז היו כמה הופעות באולם האירועים ואחר כך מסיבה .  היה נחמד אבל שנה הבאה יהיה אפילו יותר טוב כי זה יהיה באמת הנשף של השכבה שלנו ,  הנשף האחרון שלנו בתיכון .  אנחנו נהיה האחראים על כל הפעילויות והאירועים ונקבע במידה רבה איך המקום הזה יראה .  
הלכתי לפעילות מדיטציה בפעם הראשונה .  הייתי צריך לקום בשש וחצי בשביל זה וגיליתי שזה לא שווה את זה בשבילי .  לפחות עכשיו אני יודע שזה רחוק ממש שחשבתי שזה .  צריך לגלג דברים בדמיון מעל הראש ולקשור חבל דמיוני ,  ליצור בועת ביטחון ,  לבקש סליחה מאלת הטבע .  זה היה יותר מדי רוחני בשבילי ,  לא מספיק מרגיע .  למעשה התחלתי להילחץ כשאחת הבחורות שהייתה שם שאלה את המדריך איך היא יכולה לחזק את בועת הביטחון שלה .
 בתחום ההתנדבות השתתפתי במיזם גיוס כספים להאיטי שהיה מאוד מוצלח .  גייסנו בערך 2500 פאונד וכל מה שהיינו צריכים לעשות זה לעמוד ברחובות ראשיים עם שלט .  אני מתחיל השבוע להתנדב בבית קפה/קיוסק של התלמידים מה שאמור להיות חיובי בתנאי שאני לא אקנה יותר מדי שוקולד בעצמי .  באמנסטי אנחנו צריכים להחליט על איזה נושא אנחנו נארגן את התיאטרון רחוב הבא שלנו .  אני אציג את הפרת זכויות האדם בבורמה בתור אופציה ,  ויותר ספציפית על קבוצת תלמידים שנאסרו לעשרות שנים בגלל מחאה שקטה נגד המשטר .
 
מישהו מישראל ? 
יונתן חדד קיבל בברכה את שנת הנמר הסינית ,  אכל ממתקי מייפל והתרים למען האיטי

