לאחר חשיפת אי סדרים כספיים :  ועדת הכלכלה אישרה את פירוק מועצת הזית
הפעילות תועבר ללמועצת הצמחים ,  המסדירה את כלל פעילות ענפי הפירות ,  הירקות ,  ההדרים וצמחי הנוי
ועדת הכלכלה אישרה היום את פירוק מועצת הזית ,  העוסקת בהסדרת היצור והשיווק של זיתים ליצור שמן זית והעברת פעילותה למועצת הצמחים ,  המסדירה את כלל פעילות ענפי הפירות ,  הירקות ,  ההדרים וצמחי הנוי .  את הבקשה לפרק את מועצת הזית הציג בוועדה שר החקלאות ,  שלום שמחון ,  שהגיש אותה בתיאום עם שר התמ"ת בנימין בן אליעזר.ענף הזיתים לייצור שמן זית ,  התאפיין בעבר במגדלים רבים ,  רובם ככולם מישובי המיעוטים ,  שבבעלותם מטעים קטנים שנועדו בעיקר לצריכה פרטית של בעליהם .  בעשור האחרון התרחב הענף ויש בו כיום מגדלים רבים המעבדים מטעים גדולים שמשווקים את תוצרתם לבתי בד מסחריים גדולים והשינוי הזה ,  אמר שמחון ,  מחייב שינוי בפעילות המועצה .  נוסף על כך ,  הציג שר החקלאות בפני הוועדה דו"ח של מועצה זמנית שמינה לענף ב-2008 ,  לאחר שעלו חשדות לליקויים חמורים בהתנהלותה של מועצת הזית.יו"ר המועצה הזמנית יצחק  ( איצ'ה )  לידור ,  כתב בדו"ח כי נחשפו ליקויים בסיסיים חמורים בהתנהלותה של המועצה ,  לרבות אי סדרים כספיים והמועצה הזמנית על אף ניסיונה לא הצליחה להביא את המועצה הנבחרת לתפקוד תקין ,  בין השאר בשל אי הסדרים הכספיים והתברר כי אין מקום למועצה נפרדת ,  לא על בסיסי ניהולי ולא על בסיס כלכלי והיא אינה מסוגלת לתת את השירותים שעליה לתת למגדלי הזיתים ואף לא לשלם שכר לעובדיה וכי המשך קיומה הנפרד כרוך בקיום מנגנון נפרד ועלויות גבוהות למגדלי הזיתים ליצור שמן זית .  עוד נמסר לוועדת הכלכלה כי הממצאים החמורים שהתגלו נמסרו לבדיקת משרד מבקר המדינה ,  וכי הבדיקה שהתקיימה במהלך 2009 העלתה ממצאים קשים על התנהלותם של עובדיה.ממשרד החקלאות נמסר ,  כי לאחר שאושר מיזוג מועצת הזיתים במועצת הצמחים ,  מתכוון המשרד להשקיע משאבים בפיתוח ענף הזית במגזר המיעוטים תוך שמירה על אפיו הייחודי של הענף במגזר הזה .
 
לאחר חשיפת אי סדרים כספיים :  ועדת הכלכלה אישרה את פירוק מועצת הזית
הפעילות תועבר ללמועצת הצמחים ,  המסדירה את כלל פעילות ענפי הפירות ,  הירקות ,  ההדרים וצמחי הנוי

