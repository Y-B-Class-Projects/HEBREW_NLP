המחאה בסונול :  העובדים ימנעו מנהגים לתדלק
עובדי סונול יקיימו משמרת מחאה והפגנה ליד תחנת הדלק המרכזית של החברה בצומת גלילות ביציאה מת"א .  העובדים יקראו לנהגים שלא לתדלק לאות הזדהות עם מאבקם
צילום :  עוז מרון ,  עריכה :  גדי וינסטוק
עובדי סונול יקיימו מחר  ( שלישי )  משמרת מחאה והפגנה ליד תחנת הדלק המרכזית של החברה בצומת גלילות ביציאה מת"א ,  כך מסרו בהסתדרות והוסיפו כי העובדים יקראו לנהגים שלא לתדלק בתחנה לאות הזדהות עם מאבקם .  הפעולה תחל בשעה 11:00 ותארך מספר שעות .
 משמרת המחאה ,  לדברי ההסתדרות ,  תתרחש בעקבות סירובה של החברה להגיע להסכם קיבוצי שייתן בטחון תעסוקתי ומעמד לוועד העובדים .  
בהסתדרות טענו כי נציגי החברה הגיעו אתמול לפגישת מו"מ ב"ידיים ריקות ",  וללא נכונות אמיתית להגיע להסכם קיבוצי ,  שיבטיח את ביטחונם התעסוקתי של העובדים ,  ואת מעמדו של ועד העובדים .
" ההנהלה לא מסכימה לעגן בהסכם קיבוצי אפילו את הדברים הפשוטים שאנחנו דורשים כמו שיתוף פעולה עם העובדים והועד בכל הנוגע לעתידנו .  התאפקנו במשך חודשים רבים ולא נותרה לנו ברירה אלא לצאת למאבק ",  אמר יו"ר ועד העובדים של סונול ,  שמעון שטרית .
 בהסתדרות מאיימים אף להחריף את צעדי המחאה .  ביום שלישי הבא תסתיים תקופת הצינון של סכסוך העבודה ובהסתדרות מקווים שעד אז תכנס ההנהלה למו"מ אמיתי ולא תאלץ את העובדים להשבית תחנות דלק .
 עדכון ראשון :  4.1.09 ,  16:40

המחאה בסונול :  העובדים ימנעו מנהגים לתדלק
עובדי סונול יקיימו משמרת מחאה והפגנה ליד תחנת הדלק המרכזית של החברה בצומת גלילות ביציאה מת"א .  העובדים יקראו לנהגים שלא לתדלק לאות הזדהות עם מאבקם

