מחקר : " חוק הספרים יצור תנאי קרטל "
 מכון ירושלים לחקר שווקים קבע כי מבצעי הרשתות הביאו לגידול של 18% במכירות הספרים בישראל .  בנוסף טוען המכון כי  " החקיקה תגביל את חופש הביטוי בישראל "
 החוק להגנת הסופרים והספרות ממשיך לעורר סערה ודיון ציבורי רחב .  היום  ( רביעי )  תוקף מכון ירושלים לחקר שווקים את הצעת החוק שתסדיר רגולציה בשוק הספרים וטוען כי הוא יכשיר תנאים של קרטל בשוק הספרים בישראל .  
עמדת המכון מבוססת על ניתוח שערך בועז ארד ,  מנתח מדיניות במכון ,  הכולל בדיקה סטטיסטית של שוק הספרים בישראל ,  תנאי הצעת החוק של חבר הכנסת ניצן הורוביץ  ( בתמיכת שרת התרבות לבנת )  וכן מקרים מקבילים בשוק הבינלאומי .  על פי טענת המחקר ,  בישראל נמכרים כ-35 מיליון ספרים בשנה ב-600 חנויות שונות והמבצעים ,  אותם מנסה להגביל החוק על ספרים חדשים ,  הביאו לגידול של 18% במספר הספרים שנמכרו . 
" תומכי ההצעה להסדרת השוק על ידי  " תומכי ההצעה להסדרת השוק על ידי הממשלה אומרים בפה מלא שבכוונתם להכתיב תנאים גם למאיירים ,  למתרגמים ולאחרים ,  למרות שהניסיון בעולם המראה שתכתיבים מביאים לצמצום השוק המוסדר "  טוען ארד .  לדבריו ,  הניסיון באנגליה מראה שלאחר ביטול של הסדרים כובלים ,  היקפי המכירות רק צמחו והוצאות הציבור על ספרים עלו מ-2.3 מיליארד לירות שטרלינג ל-3.2 מיליארד .  בגרמניה ,  לעומת זאת ,  טוען ארד ,  שוק הספרים עדיין מושתת על רגולציה ונותר מדשדש .  
בנוסף טוען ארד במחקרו כי  " כל חקיקה המתערבת ומגבילה את החירות לכתוב ,  לפרסם ולהפיץ רעיונות מהווה פגיעה בערכי חופש הביטוי . " ההצעות להגנת הספרות ייצרו קרטל מחירים חוקי ,  המנוגד לאינטרס של אזרחי ישראל והיוצרים הנהנים מיצירה ספרותית ",  טוען ארד .
 
מחקר : " חוק הספרים יצור תנאי קרטל "
 מכון ירושלים לחקר שווקים קבע כי מבצעי הרשתות הביאו לגידול של 18% במכירות הספרים בישראל .  בנוסף טוען המכון כי  " החקיקה תגביל את חופש הביטוי בישראל "
 
