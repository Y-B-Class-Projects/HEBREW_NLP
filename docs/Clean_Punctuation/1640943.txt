מעלימים כתמים בפייסבוק
ארז רונן מסביר לכם איך תוכלו לקבוע מי יוכל לצפות בתמונות בהן תוייגתם בפייסבוק ,  ומי לא .  מדריך למניעת מבוכה
בעידן הרשתות החברתיות ,  בו אתה לא קיים אם אין לך דף בפייסבוק ,  כולנו מכירים את הסיטואציה :  יום לפני ראיון עבודה חשוב או דייט מכריע ,  אנחנו נאלצים לעבור בלחץ על כל התמונות בהן אנחנו מתוייגים ברשת החברתית ,  ולהסיר תיוגים מתמונות מביכות .  אי אפשר להאשים אותנו ,  כמובן .  אף בחור לא ירצה שהדייט שלו תראה תמונות רומנטיות שלו עם האקסית  ( במיוחד אם היא אחותה .  התאומה )  ,  אף מועמד לעבודה לא ירצה לחשוף למעסיק פוטנציאלי את התמונה בה הוא שפך כוס בירה על הבוס במסיבה של מקום העבודה הקודם ,  ואף בת לא תרצה שההורים שלה יראו אותה לבושה בבגדים מינימליים במסיבה אליה היא הבטיחה לא ללכת .
 לא כולם יודעים זאת ,  אך פייסבוק מאפשרת להגביל בצורה משמעותית את הגדרות הפרטיות ,  ובתוכן ,  בין השאר ,  את ההרשאות לצפייה בתמונות שלכם .  מדובר אומנם בפתרון עם מספר בעיות  ( עוד עליהן בהמשך )  ,  אך מי שחרד לפרטיותו יוכל תוך דקות ספורות להגן על התמונות שלו .  
איך עושים את זה ? 
1 .  נכנסים לפייסבוק ,  כמובן .
 2 .  בצד ימין למעלה לוחצים על Account ,  ובתפריט שנתפתח בוחרים ב-Privacy Settings .  אם אתם עובדים בעברית כפתור ה"חשבון "  יהיה בצד ימין למעלה ,  ותצטרכו לבחור ב"הגדרות פרטיות ". 3 .  בעמוד החדש יש לבחור ב-Profile Information  ( פרטי פרופיל ) .4 .  העמודות שמעניינת אותנו בעמוד החדש הן Photos and Videos of Me  ( תמונות וסרטונים שאני מופיע בהם )  ו-Photo Albums .  נתייחס לכל אחת מהן בנפרד .
 עמודת Photos and Videos of Me עוסקת בתמונות וסרטונים בהם תוייגתם על ידי משתמשי פייסבוק אחרים .  בעוד שינוי ההגדרות לא יוכל למנוע מאחרים לתייג אתכם ,  הוא יוכל למנוע מאנשים לראות תמונות בהם אתם מתוייגים כשאלה יחפשו תמונות שלכם ברשת החברתית .
 כך ,  תוכלו לקבוע אם כולם יוכלו לראות את התמונות הנ"ל  ( Everyone )  ,  חברים בלבד  ( Only Friends )  ,  חברים וחברים של חברים  ( Friend of Friends ,  נשמע כמו שם של סיטקום )  ,  או ,  ואלה האפשרויות המעניינות יותר ,  אנשים ספציפיים בלבד.בשביל לקבוע זאת תצטרכו לבחור ב-Custom edit .  שם תוכלו לבחור אילו מבין החברים שלכם לא יראו את התמונות .  תוכלו לעשות זאת בדרך החיוב  ( Make this visible to , " הפוך לגלוי ל ")  או בדרך השלילה  ( Hide this from , " הסתר זאת מ- ")  .  כמובן שהגדרה של רשימה כזו ברשימת חברים שכוללת מאות אנשים יכולה להיות ארוכה ,  אז כדאי לפנות כמה שעות טובות בלוח הזמנים שלכם ,  או פשוט לבחור Make this visible to Only Me  ( "רק אני ")  ,  מה שיאפשר לכם ,  ורק לכם ,  לראות את התמונות המתוייגות .  
אלבומי התמונות הם למעשה התמונות אותן אתם בעצמכם מעלים לפייסבוק .  מכיוון שעל תמונות אלה יש לכם יותר שליטה ,  פייסבוק מאפשרת לשלוט עליהם בנפרד מהתמונות המתוייגות .  באלבומי התמונות תוכלו לשלוט באותה צורה ,  פחות או יותר ,  בה שלטנו בתמונות המתוייגות ,  רק שהפעם תצטכו להגדיר זאת לכל אלבום בנפרד .  
האם כולם יוכלו לראות את התמונות ?  אולי רק חברים מסויימים  ( Some Friends ,  שיפתח תיבת טקסט בו תצטרכו להקליד את החברים שתרצו שתהיה להם גישה לאלבום )  ?  או שאולי כולם חוץ מאנשים מסויימים  ( Expect These People )  .  הבחירה בידיים שלכם .
 אנשים שחרדים לפרטיותם עדיין עלולים למצוא את מדיניות פייסבוק ,  שמאפשרת לכל אחד לתייג אותם בתמונות ,  לבעייתית .  הפתרונות המוצעים לא פותרים לגמרי את הבעיה הבסיסית בשירות ,  אך בהחלט יכולים לצמצם את הנזק לכאלה שלא מעוניינים בהפצת התמונות שלהם .
 ובכלל ,  אם אתם כבר משוטטים בהגדרות הפרטיות ,  שווה להציץ באפשרויות האחרות שאפשר לשנות שם ,  אולי תמצאו הגדרות נוספות איתן תרגישו נוח יותר .  


מעלימים כתמים בפייסבוק
ארז רונן מסביר לכם איך תוכלו לקבוע מי יוכל לצפות בתמונות בהן תוייגתם בפייסבוק ,  ומי לא .  מדריך למניעת מבוכה

