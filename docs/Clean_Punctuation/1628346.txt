ועדת האתיקה :  ברק קיבל טובת הנאה
ועדת האתיקה של הכנסת קבעה כי שר הביטחון קיבל טובת הנאה בשדרוג כרטיס הטיסה שלו מניו יורק לישראל ממחלקת עסקים למחלקה ראשונה .  השר יידרש להחזיר את שווי ההטבה שקיבל
ועדת האתיקה קבעה הבוקר  ( שני )  כי שר הביטחון אהוד ברק קיבל טובת הנאה כאשר שדרג את כרטיס הטיסה שלו ב- 10 בנובמבר 2009 מניו יורק לישראל ,  ממחלקת עסקים למחלקה ראשונה .  הוועדה דנה בנושא בעקבות תלונתו של חבר הכנסת אורי אריאל  ( האיחוד הלאומי )  .  הוועדה ,  בראשות חברת הכנסת שלי יחימוביץ'  ( עבודה )  קבעה כי על שר הביטחון ברק להעביר למדינה את שווי ההטבה שקיבלו הוא ורעייתו .  
לטענת מגיש התלונה ,  ח"כ אריאל ,  הסכמתו של השר ברק לשדרוג הכרטיסים מהווה קבלת טובת הנאה אסורה ועומדת בניגוד להחלטות ועדת האתיקה של חברי הכנסת .  לדבריו , " אין חולק על כך ששדרוג מושב הטיסה ,  בוודאי בטיסה טרנס-אטלנטית ,  הוא בגדר שדרוג משמעותי ".  
ברק השיב לוועדה כי מעבר של שר הביטחון ,  במהלך טיסה בתפקיד ממחלקת עסקים למחלקה ראשונה ,  מוסדר בהסכם הקיים עם חברת אל-על ביחס לראשי ממשלה לשעבר ,  ואין בכך משום קבלת טובת הנאה או ניגוד עניינים אסור .  כמו כן ,  טען השר כי הנסיעה המדוברת היתה נסיעה ממלכתית בתחום מדיני בעל חשיבות רבה ,  והכללים בנוגע לנסיעת שר לחו"ל ,  אינם עוסקים בעניין נהלי ועדת האתיקה ומתייחסים לסיטואציה של נסיעת חבר הכנסת לחו"ל במימון של גורם חיצוני .  
בהתחשב בטענתו של השר ברק כי פעל בתום לב ,  וכי סבר שהדבר מותר בשל תפקידו בעבר כראש הממשלה ,  החליטה הוועדה להסתפק בהעברת שווי המתנה למדינה .  
מחברת אל-על נמסר בתגובה כי הם  " לומדים את החלטת הוועדה ".  מלשכת שר הביטחון לא נמסרה תגובה .
 ח"כ אורי אורבך  ( הבית היהודי )  אמר בתגובה להחלטה כי  " אהוד שוב ברח .  הפעם מהכנסת .  שר הביטחון נהיה דני דין - רואה ואינו נראה ,  אוכף ואינו נאכף ברק חושב שוועדות הכנסת הן וועדות קישוט ולא המקום בו הוא חייב לתת דיווח ולהשיב על שאלות קשות ". 
ברק זכה לאחרונה לביקורת רחבה ונוקבת ,  בעקבות דו"ח המבקר על משלחת משרד הביטחון שיצאה לסלון האווירי בפריז .  מבקר המדינה מיכה לינדנשטראוס טען כי מדובר בבזבוז משווע של כספי משלם המיסים .
 לפני כחודשיים נחשף שברק מעסיק עובדת זרה ללא רישיון עבודה בביתו שבמגדלי אקירוב בתל אביב .  על פי החשיפה ,  העובדת ,  מהפיליפינים ,  נשכרה על ידי אשתו של ברק ,  נילי פריאל ,  והיא הועסקה לעבודות ניקיון ,  ובסיוע להכנת אירועים בביתם .  מלשכת ברק נמסר אז כי  " היא הועסקה באופן מזדמן וזמני בניקיון ואינה מועסקת עוד ". 
בקיץ אשתקד נחשפה פרשה בה היתה מעורבת אשתו של ברק ,  נילי .  פריאל השתמשה בקשריו של ברק כדי לקדם את ענייני חברת יחסי הציבור שהקימה , " טאורוס ",  וכדי לאתר לקוחות לחברה .  בין היתר ,  דווח כי איש העסקים היהודי- אמריקאי דייוויד פישר ,  שתרם סכומי כסף גדולים לברק ,  נמנה עם לקוחותיה של פריאל .  בעקבות הביקורת הציבורית סגרה פריאל את המשרד לאחר זמן קצר .
 
ועדת האתיקה :  ברק קיבל טובת הנאה
ועדת האתיקה של הכנסת קבעה כי שר הביטחון קיבל טובת הנאה בשדרוג כרטיס הטיסה שלו מניו יורק לישראל ממחלקת עסקים למחלקה ראשונה .  השר יידרש להחזיר את שווי ההטבה שקיבל

