קראטה :  עפרה לוריס זכתה באליפות אירופה הפתוחה
אלופת ישראל גברה על יריבה סלובקית והבטיחה לעצמה כרטיס כניסה לאליפות העולם ,  כמו גם וודקו שזכה בכסף והרוש בארד
נבחרת ישראל בקראטה שבה אתמול  ( שני )  מהונגריה עם שלוש מדליות עולמיות וכרטיס כניסה לאליפות העולם .  לוריס עפרה התמודדה בקטגוריית הנשים במשקל 54 ק"ג וניצחה בגמר את המתמודדת הסלובקית .  עפרה ,  ערבייה ישראלית המתגוררת בכפר מזרעה ,  נחשבת להבטחה הישראלית הגדולה ביותר בעולם הקראטה לאחר ארבע שנים ברציפות כאלופת ישראל .  
אליפות הונגריה הפתוחה היא הכנה לקראת אליפות העולם שתתקיים בבולגריה בחודש אוקטובר .  באליפות הפתוחה השתתפו 26 מדינות ,  מתוכן גם נבחרת פלסטינית שהתחרתה תחת השם  " נבחרת פלסטין ".   
" על פי ההגרלה היינו אמורים להיפגש עם הנבחרת הפלסטינית בשלבים מתקדמים ,  אך מכיוון שהם לא העפילו ,  המפגש לא יצא לפועל וחבל ,  זו הייתה הזדמנות נוספת לקרב בין העמים ,  ואין כמו ספורט בשביל מטרה זו ",  אומר אריק קפלן ,  יו"ר התאחדות אילת - התאחדות הספורט הלא אולימפי בישראל ,  שתומכת בהתאחדות הקראטה ובספורטאיה . " לוריס מייצגת את ישראל באליפויות רבות בכבוד רב ובגאווה גדולה .  היא ספורטאית ממדרגה ראשונה המהווה מודל לחיקוי לספורטאיות רבות .  אני מאחל לה ולשאר הספורטאים המצטיינים בהצלחה ומאמין בהם ".  
" מבחינתי אני מייצגת את ישראל במלוא מובן המילה .  הקרב לא היה קל ואני מאוד שמחה על ההישג ומקווה לתוצאות טובות באליפות העולם ",  אומרת לוריס . " אם הייתי צריכה להתמודד מול הספורטאיות הפלסטיניות באליפות ,  הייתי עושה זאת במקצועיות ובספורטיביות ,  בדיוק כמו כל אחד אחר ". 
עוד מהישגי הנבחרת :  יפים וודקו ,  ספורטאי מצטיין בצה"ל ,  הצליח לקטוף את מדליית הכסף לאחר שהפסיד לאלוף העולם לשעבר מצ'ילה ,  גם הוא קיבל כרטיס כניסה לאליפות העולם .  ליאור בן הרוש ,  ההבטחה הצעירה ,  התחרתה לראשונה בקטגוריית הבוגרות והצליחה לקטוף את מדליית הארד המכובדת לאחר שנתנה קרב מעולה מול האלופה ההונגריה .
" התחלנו את השנה ברגל ימין ",  אומר שלום אביטן ,  יו"ר התאחדות הקראטה , " יש לנו נבחרת מצוינת וספורטאיה בכושר שיא .  אני מאמין שאנחנו נצליח לקטוף עוד ועוד הישגים בעולם ונייצג את ישראל בכבוד ". 

קראטה :  עפרה לוריס זכתה באליפות אירופה הפתוחה
אלופת ישראל גברה על יריבה סלובקית והבטיחה לעצמה כרטיס כניסה לאליפות העולם ,  כמו גם וודקו שזכה בכסף והרוש בארד

