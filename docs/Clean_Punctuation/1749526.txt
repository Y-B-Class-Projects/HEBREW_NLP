מזי"א : " מי נתן לאיטליה את הזכות לבקר אותנו ?  "
 בכנס של איגוד התיאטרונים האירופי תקפה המחזאית את הביקורת הבינ"ל על מדיניות ישראל בשטחים אך המשיכה לעמוד מאחורי חרם השחקנים על אריאל .  האירופאים : " שמחנו על הסירוב "  
עשרות במאים ,  מחזאים ,  יוצרים ומנהלי תיאטרון ופסטיבלים מכל רחבי אירופה התכנסו היום  ( שישי )  בתיאטרון הקאמרי במסגרת הכנס הבינלאומי של איגוד התיאטרונים האירופי ETC .  הכנס נפתח בהרצאה של פרופ' דוד אלכסנדר על תיאטרון פוליטי בישראל מ"מלכת אמבטיה "  ועד  " רצח ".  בסופה של ההרצאה התקיים דיון פתוח בהנחייתו של אלכסנדר על העלאת הצגות בעיר אריאל .  
בדיון השתתפו מנכ"ל הקאמרי נועם סמל ,  המחזאי יהושע סובול ,  הסופרת והמחזאית עדנה מזי"א ,  השחקן יוסי גרבר והבמאית אורי אגוז .  הם דנו ,  כאמור ,  בסוגיית הסירוב להופיע באריאל ,  הפעם מול קהל של יוצרים מאירופה ,  שכמה מהם אף השתתפו בסופו של הדיון והפנו שאלות לנציגים הישראלים .
 סובול ,  ראשון הדוברים ,  אמר כי אין בכוונתו לדרוש מהקאמרי לא להעלות מחזות פרי עטו באריאל ,  זאת משום שהזכויות על המחזות נמצאים בידם . " כל מה שנותר לי הוא למחות ולקוות שהשחקנים במחזה שלי יילכו אחר צו מצפונם ויסרבו להופיע ",  אמר סובול . " אין לי אפשרות חוקית למנוע את הצגתם של המחזות באריאל ". 
סמל סיפר על פגישתו עם ראש עיריית אריאל רון נחמן שבמהלכה סיכמו השניים כי הקאמרי יהיה זה שיבחר את ההצגות שיעלו באריאל וכי בסוף כל הצגה תתקיים האופציה לקיים דיון על נושא הסירוב להופיע מעבר לקו הירוק .  בנוסף ,  הוא אמר לנחמן כי לקאמרי תהיה האפשרות להחליף כל שחקן שלא יהיה מעוניין להופיע באריאל .  
סמל סיפר לנוכחים כי היכל התרבות באריאל ממומן על ידי כספים פרטיים וציבוריים כמו כל שאר היכלי התרבות בארץ .  מזי"א ,  מצדה ,  דחתה את דבריו של סמל ואמרה שההיכל באריאל ממומן על ידי ארגונים אוונגליסטים אמריקאים שבסופו של דבר חפצים בהפיכתה של ישראל למדינה נוצרית .  
מזי"א אף הפתיעה והטיחה ביקורת על הלחץ הבינלאומי המופעל על ישראל . " אני לא מוכנה לקבל את זה שאנשים מכל מיני מדינות בעולם יבקרו אותנו ויגידו לנו מה לעשות .  תנו לנו לטפל בעניינים שלנו ".  מזי"א ,  שחזרה לאחרונה מפסטיבל הסרטים בוונציה ,  שם הציגו את הסרט על פי ספרה  " התפרצות איקס ",  סיפרה על יחס עוין מצד התקשורת המקומית . " התקשורת האיטלקית היתה כל כך חצופה ותוקפנית .  מי נתן לאיטליה ,  עם ההיסטוריה שלה ,  את הזכות לבקר אותנו כל כך ?  "
 יחד עם זאת ,  השחקן יוסי גרבר תקף מכל וכל את את החרם על אריאל . " כשאת כותבת ספר את אומרת למו"ל שלך לא למכור אותו באריאל ?  ",  הוא פנה למזי"א . " כשאת קונה מים מינרלים את בודקת שזה לא מרמת הגולן ?  אני אומר שאנחנו נגיע לאריאל ,  נביא אליהם את המחזות ונדון איתם עליהם ". 
לקראת סיום הדיון קיבלו האורחים מאירופה את זכות הדיבור . " אנחנו בהחלט רוצים לשמוע עוד קולות מישראל ",  אמר צ'ארלס מולר ,  מנהל אמנותי בתיאטרון בלוקסמבורג . " אנחנו שומעים באירופה רק את הקול הישראלי הרשמי ,  את הפרופגנדה שלכם ואת מעשי הקולוניאליזם וההתקפה על הספינה הטורקית ".  
" אני מבין את הרצון שלכם שיעזבו אתכם ",  ענה האריס פסוביץ ,  המנהל האמנותי של תיאטרון  " מזרח  מערב "  בבוסניה ,  למזי"א . " אבל השאלות שלכם הן גם השאלות שלנו .  אנחנו צריכים שתעזרו לנו עם השאלות שלכם כדי להבין את המצב אצלנו בבלקן .  שמחנו לשמוע על המכתב [מכתב הסירוב להופיע באריאל - א.ד] .  אנחנו צריכים את המכתה הזה כמו שאתם צריכים אותו ". 

מזי"א : " מי נתן לאיטליה את הזכות לבקר אותנו ?  "
 בכנס של איגוד התיאטרונים האירופי תקפה המחזאית את הביקורת הבינ"ל על מדיניות ישראל בשטחים אך המשיכה לעמוד מאחורי חרם השחקנים על אריאל .  האירופאים : " שמחנו על הסירוב "  

