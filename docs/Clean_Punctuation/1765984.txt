חברת החשמל נערכת לסופה בסוף השבוע :  מתגברת את צוותי הכוננות
החברה מבקשת מהציבור לחזוק אביזרים שעלולים לעוף ברוח ולפגוע בתיילי החשמל
חברת החשמל נערכת לקראת מזג האוויר הסוער שצפוי בסוף השבוע .  החברה מתגברת את צוותי העובדים במחוזות ואת מרכזי השירות 103 .  לפי תחזית שהתקבלה בחברה מהשירות המטאורולוגי ,  צפויות רוחות ערות ומשבים של עד 100 קמ"ש ,  סופות רעמים ,  ברקים ,  ממטרים עזים ושלג במקומות הגבוהים .  מחברת החשמל נמסר כי : " אנו מבקשים מהציבור לפעול להסרה או חיזוק של חפצים ואביזרים ,  שעלולים להינתק ולהתעופף ברוח ,  ולפגוע בתיילי החשמל :  תריסים שאינם מחוברים כראוי ,  אנטנות ,  מתקני תליית כביסה ,  מכסי מיכלים ,  קולטים ודוודים על הגג ,  אדניות ,  עציצים וכדומה ".  כמו כן ,  בעקבות מזג האוויר הסוער עלולים להיקרע חוטי חשמל ואנו שבים ומזכירים ,  כי אסור לגעת או לגשת לחוטים קרועים וכי יש לדווח על כך מיידית למוקד השירות של חברת החשמל 103 או למשטרה ". עוד ציינה החברה כי  " לא צפוי חוסר בכושר הייצור של החברה ,  וכי במקרים של תקלות ברשת נעשה כל מאמץ שיידרש לקצר את זמני התקלות ,  ונדאג לאספקת חשמל סדירה ללקוחות .  מחוזות חברת החשמל נערכו לביצוע עבודות מיוחדות .  עם זאת ,  יש לקחת בחשבון שעלולים להיווצר מצבים של עבירות קשה אשר עלולים להקשות על תיקון רשתות החשמל ולהאט את קצב החזרת האספקה ". 

חברת החשמל נערכת לסופה בסוף השבוע :  מתגברת את צוותי הכוננות
החברה מבקשת מהציבור לחזוק אביזרים שעלולים לעוף ברוח ולפגוע בתיילי החשמל

