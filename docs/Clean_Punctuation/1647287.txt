פיאט עוקצת פעמיים
שולחת לתערוכת ז'נבה את הפונטו אבו וה-500 קבריולה החדשות יוצאות סדנת אבארת' .  לשוחרי הסביבה  מנוע טווין אייר דל-צריכה
שתי מכוניות ספורטיביות ממותגות ובשורה מהאגף האקולוגי ,  תשיק פיאט בתערוכת הרכב בז'נבה הנפתחת בעוד פחות משבוע .  על דוכני מותג 'אבארת' תוצגנה שתי מכוניות מקבוצת הקטנות חמושות בהופעה קלאסית וסממני קרב אופיינים .  אך עיקר הדברים כי תהיינה השתיים חמושות במנועים משודרגים ומוטים לביצועים מהוקצעים באמצעות טכנולוגיית המולטי-אייר .   ( קישור )  .  
הפונטו אבו אבארת' מצוידת מנוע בנזין טורבו שנפחו עומד על 1.4 ל' המפיק כ-165 כ"ס ב-5,500 סל"ד ו-25.5 קג"מ החל מ-2,250 סל"ד .  מהירותה המרבית של הפונטו תעבור את ה-210 קמ"ש בספרות בודדות ,  והמיאוץ ל-100 קמ"ש נמשך כ-7.9 שניות .  התמסורת תהיה ידנית עם ששה יחסי העברה ,  אולם תכונת ניהול תתיר בחירה בין מצב ספורט למצב שגרה .  לצרכי חסכון בדלק הותקן מנגנון 'עצור וסע' המדומם את המנוע בזמן עמידה ;  על פי היצרנית תלגום האבו אבארת' כ-14 ק"מ לליטר,ושיעור פליטת ה-C02 כ-142 גק"מ .  
אבולוציה עקרבית לא תעלה לכבישים נטולת מערכות תומכות בשלדה ,  וכאן מספרת פיאט על שימוש בסט מתלים מוקשח ומשופר בהרבה על פני הפונטו הסדרתית ,  כולל שימוש בסט בילום תוצרת 'ברמבו' ,  מנגנון TTC סימול ל- Torque Transfer Control ,  ובקרות יציבה ועזר לבלימה .  פרט לכך מקבלת האבו את כל האיפור מסדנת העקרב ,  כיאה למכונית מסוגה .  
ה-500 קבריולה תאכלס את אותו המנוע ,  אך בהפחתה של 25 כ"ס מעקומת העוצמה .  עם 140 כ"ס בקנה ממנוע טורבו גמיש ורב מומנט משודך לתיבה רובוטית צריך לקוות שתקרת הבד מחוזקת היטב .  היא סוחטת מקסימום מהירות הנאמדת בכ- 213 קמ"ש ומאיצה ל-100 קמ"ש ב-8.1 שניות  ( המשקל לזכותה )  .  היא תצרוך בממוצע כ-13 ק"מ לליטר בנזין ,  אולם תקבל מעט יותר דגשים לחזותה בשל הרטרו המוחצן המאפיין אותה .  
לפני מספר חודשים חשפנו כאן בוואלה !  רכב כי סדנת אבארת' תנחת בישראל בחודש אפריל 2010 .  בשלב ראשוני תציע היבואנית סמל"ת את הפונטו אבארת' הקודמת לה 155 כ"ס בשידוך לתיבה ידנית 6 הילוכים ,  ואת הפיאט 500 אבארת' עם 135 כ"ס הנעזרת בתיבה בת 5 הילוכים .  מאחר והפונטו אבו והקבריולה הושקו זה עתה בישראל ,  עדיין לא ידוע אם האחיות לבית אבארת' תגענה במקומן .  תגובת היבואנית לכך טרם התקבלה .
 חידוש נוסף במשפחת ה-500 מחזיר אותנו לעבר הרחוק ,  ובמסגרת התערוכה תדגים היצרנית מאיטליה מנוע קטן-נפח בטכנולוגיית 'טווין-אייר' עליו סיפרו בכירי החברה במועד השקת מנועי המולטי-אייר לאורך השנה .  הטכנולוגיה מנצחת על מכללים משותפים לדגמי הפונטו והמיטו ,  אולם הנפח עניו  0.9 ל' שני צילינדרים ,  וההספק מהיחידה הקטנה ינוע בין 65 ל-105 כ"ס ,  בשידוך לתיבות ידניות ורובוטיות .  
פליטת ה-C02 תהיה מהנמוכות למנוע בנזין  95 גק"מ .  מימדיו הקומפקטיים צנועים בכ-33 אחוזים ממנוע 4 צילינדרים ,  ועל כן צפוי כי תסלל הדרך למנוע כלאיים או מערכת מוזנת דלקים אלטרנטיביים .  הטכנולוגיה תחל את דרכה בחודשי הקיץ הקרובים באירופה ואולי משם גם תנדוד לארה"ב .  טרם נמסרה תגובת היבואנית סמל"ת אם ומתי תגיע ה-500 החסכנית לישראל .
 
פיאט עוקצת פעמיים
שולחת לתערוכת ז'נבה את הפונטו אבו וה-500 קבריולה החדשות יוצאות סדנת אבארת' .  לשוחרי הסביבה  מנוע טווין אייר דל-צריכה

