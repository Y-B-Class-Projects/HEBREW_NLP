טום לב - חלק א'
לכבוד  " שירים משומשים ",  המחווה הכפולה של האינדי הישראלי לטום ווייטס ,  התכנסו האמנים המשתתפים כדי לספר על הקשר שלהם לזמיר בעל קול המסור 
" אמנים שרים טום ווייטס ",  אלבום המחווה הישראלי לטרובדור האמריקאי ,  מגיע הערב  ( חמישי )  ומחר לאוזןבר בתל אביב עם מופע כפול שנקרא  " שירים משומשים "   ( על שם אוסף של ווייטס )  .  מאחורי הפרויקט עומד גיא חג'ג' ,  בעל הבלוג  " עונג שבת ",  ומשתתפים בו מוזיקאים ישראלים רבים וטובים .  
החלק הראשון של המופע ייערך הערב ב-20:30 ,  החלק השני - מחר ב-22:00 ,  ובין לבין יעביר המוזיקאי דויד פרץ ,  מחר ב-14:00 ,  הרצאה על ווייטס  הכל ,  כאמור ,  באוזןבר בתל אביב .  לכבוד הפרויקט ,  כינסה וואלה !  תרבות את האמנים המשתתפים כדי לספר על השירים שבחרו לתרגם ולבצע .  קבלו את אמני הערב הראשון .
" כשהחלטתי שאני רוצה לקחת חלק בפרויקט  ( לא ממש החלטה ,  יותר כמו הבנה עמוקה ומוחלטת )  ,  השירים הראשונים שקפצו לי לראש הם השירים המלודיים יותר ,  משהו שיעבוד גם עם הקול שלי .  אז חשבתי על 'San Diego Serenade' או 'I Wish I was in New Orleans' ,  אבל בכל אחד מהם יש תמיד איזה ביטוי ,  איזו תחושה ,  שקשה לתרגם אותה לעברית ולישראלית .  איך לעזאזל מתרגמים 'Old '55' ?   
" זה לקח חצי לילה ,  אבל בסוף הגעתי לשני שירים .  'Falling Down' ,  שחזר לתודעה באלבום היפה של סקרלט ג'והנסון ,  ו-'Tango 'til They Sore' הקברטי .  אני מודה ומתוודה ,  נטלתי לעצמי את הרשות לשנות קצת פה ושם ,  אבל במטרה לשמר את האווירה המקורית של השיר וכדי לא לקלקל בתרגומים מילוליים מדי שנשמעים זר על הלשון .  אני מקווה שזה עבד ".  
" טום ווייטס אהוב מאוד על חבר מאוד טוב שלנו והשיר 'Another Man's Vine' היה השיר האהוב עליו ביותר בימי התיכון .  הוא היה שר אותו בהפסקות ליד הברזייה .  זה בעצם שיר ברזייה "
" אני איש של טום ווייטס המוקדם  עכבר הברים ,  מספר הסיפורים והטרובדור האפרורי .  לקח לי זמן להסתגל לאוונגארד שהחל בתקופה האמצעית שלו ,  אבל אחרי שהסתגלתי גם התאהבתי בכמה מציוני הדרך האוונגארדים שלו .
" האלבום 'Bone Machine' הוא ציון דרך אמביוולנטי ברומן שלי עם טום ווייטס .  בעיני רבים הוא נותר אחד מאלבומי הדגל של ווייטס המאוחר ,  אם לא אלבום הדגל היחיד ,  ולמרות שאני אוהב שירים אחדים מהאלבום מעולם לא התרגלתי אליו כמקשה אחת .  למרות שברור לי שבמהותו הוא מנשר של ראייה מורבידית וצינית על האדם והעולם שהוא יוצר ,  חלקים מהאלבום פשוט לא נגישים לי מספיק כדי שאוכל לאהוב אותו בלב שלם .
" בחרתי את השיר 'Little Rain' ,  ראשית כי הבלדות של ווייטס מרגשות אותי תמיד ללא קשר לתקופה .  מצאתי בשיר הזה זכר לווייטס מספר הסיפורים מהתקופה המוקדמת ,  שעושה זאת בכנות וברגש שתפסו אותי מאז האלבום  " Closing Time ",  שהתחיל את הרומן שלי עם ווייטס .  אפשר גם לשמוע את הגישה המיוחדת של ווייטס לאמריקנה מחוספסת המלאה בחן גס ודומה ליהלום לא מלוטש .
" ווייטס תמיד היה משורר של החיים ,  והוא לא נותן לנו לשכוח את זה .  למרות שהשיר נוצר במה שנודע כתקופה בה ווייטס זנח זה מכבר את הפרסונה של טרובדור השוליים ,  הוא חוזר להזכיר לנו למה הוא נשאר השאמאן הגדול של מוזיקאים באשר הם ,  בין היתר בזכות הגשה כנה ומרגשת בעטיפה מחוספסת שלא מתפספסת ב-'Little Rain' ".  
" השיר הזה מצביע על חולשות אנושיות ועל הדרך להצלחה בכל מחיר שסופה טרגי ,  אם כי בשיר אנחנו בשלב הראשוני של ההבטחות .  התיאורים הסמליים והממצים ,  ביחד עם השירה והעיבוד הקצבי ,  הקלו עליי את הבחירה וניסיתי בתרגום שלי להקביל למסרים ולתחושות שמעביר המקור .  כמו לרבים מאיתנו ,  טום ווייטס הוא מקור השראה עבורי ופס קול שאני נושאת מילדות ,  וזו חוויה לבצע אותו ".  
" בחרתי את 'מרתה' מהדיסק 'Closing Time' כי זה השיר והדיסק האהובים עליי של טום .  יש משהו בדיסק הזה ששונה מכל שאר הדיסקים שלו .  זה טום ווייטס אבל בלי כל השטיקים  ( לפני שהוא הפך גבר שחור בין 100 פלוס שחובט על סירים במרתף )  .  בדיסק הזה זו רק השירה האמיתית והמדהימה שלו עם הלחנים והמילים המרגשות .  אווירת ניו אורלינס כל כך מדכדכת שזה פשוט כיף ".  
" כיוון שאין לי היכרות מעמיקה עם המוזיקה של טום ווייטס ,  יכולתי לגשת למשימה בתחושת חופש ,  בלי 'חרדת קודש' מיוחדת ,  ולשנות אותו עד כדי כך שכשהשמעתי אותו למעריץ טום ווייטס מושבע ,  הוא לא זיהה אותו ".  
" קודם כל ,  אני שומרת לאלבום חסד נעורים  'הלב של ערב שבת' ,  כלומר ,  'Heart of Saturday Night' ,  שהוא האלבום הראשון של טום שקיבלתי מאחי הגדול ,  שהכיר לי את טום ווייטס כבר בגיל 15 .  האלבום הזה ליווה אותי במשך כל חיי הבוגרים וטום ווייטס הפך להיות היוצר האהוב עליי .  בשנה שעברה זכיתי להגשים חלום ונסעתי לפראג להופעה שלו  ( באותו סיבוב ההופעות האירופי שהפך לדיסק החדש שלו )  ואין מה לומר - הוא באמת גאון בדיוק כמו שנראה שהוא .
" 'סמי משאית' ,  בלדה בלוזית יפה ופשוטה ,  היה השיר שנבחנתי איתו בבחינות הכניסה לרימון  ( הם לא מתו על זה ,  וגם אני לא נשארתי שם כל כך הרבה זמן )  .  השיר הזה ,  כמו בעצם רוב השירים של טום ווייטס ,  הוא סיפור קטן ומדויק .  אנחנו נכנסים לתוך סיטואציה ,  לתוך פיסת חיים ,  ושוהים בה ,  בנועם המנגינה ,  בצלצול המילים ,  את משך אורכו של השיר .  זה הכוח של ווייטס ככותב שירים ,  כמספר סיפורים .  לכבוד היה לי להיות חלק מהפרויקט הזה שמוקדש למוזיקאי האהוב עליי ואני מקווה שהתרגום שלי מצליח להעביר את הסיפור ולשמור על האווירה של השיר ".  
" לא הכרתי את טום ווייטס היטב  ( מוזיקלית )  לפני שהתחלתי את העבודה על השיר ,  אם כי אני מעריצה מושבעת של תפקידיו הקולנועיים ובפרט ב'נרדפי החוק' המעולה .  הוא תמיד סבב אותי כאהוב במיוחד על חבריי הקרובים ,  ובכל זאת נותרה הערכתי מרחוק .  כשחיפשתי שיר לפרויקט רציתי משהו שדווקא יהיה מאוד רחוק מהסגנון המוזיקלי שלי  ( כפי שהתבטא עד כה )  ,  משהו שתהיה בו אמירה ברורה ,  שאוכל לצקת לתוכו משמעויות נוספות ולהטות אותו לכיוון שלי . 
" 'I Don't Wanna Grow Up' הוא שיר שכל אחד יכול להתחבר אליו ,  אבל האדם הראשון שחשבתי עליו הוא ידידי הטוב אסף  ( שעשה את רוב מלאכת התרגום )  .  בהתחלה היה לנו איזה רעיון מופרע להקליט אותו עם קולות רבים של אנשים ולמקסס יחדיו למעין מקהלה לא אחידה של קולות נשיים ,  גברים ,  זקנים וטף .  בסופו של דבר ,  שינוי המגדר מזכר לנקבה היווה בשבילי את הסיפוק הרגעי של לדבר בשם יותר אנשים ולא רק מתוך הראש שלי .
" הזמנתי כמה חברים ,  לקחנו כל מיני כלים  ( בנג'ו ,  גיטרה קטנה ,  תופים מסוגים משונים )  ובילינו אצל בנימין אסתרליס  ( מורפלקסיס )  יום שייזכר כאחת מחוויות ההקלטה הכי כייפיות שחוויתי .  אני חושבת שאפשר לשמוע בהקלטה כמה כיף עשינו בניסיון שלנו להתחבר לצד הילדותי ,  שבעצם יוצר את השיר והעיבוד בשבילנו ".  
" עד כה לא נתתי תשומת לב מיוחדת לשיר הזה וראיתי בו מעין קוריוז קומי עם רפרנס תמוה ללהיט הפופ-אייטיז של אלפאוויל בעל אותו שם ,  אך עיון מחודש בטקסט גרם לי לזהות מבט סאטירי ,  שנון ,  חד ומלא ביקורת והומור עצמי של ווייטס כלפי הפרחח האמריקאי הממוצע ,  שמתפאר בכל מה שיש לו ובאותה נשימה מתאונן על שחסר לו ,  שמרגיש דחוי בסביבתו הקרובה אך קרוב בעיניו מרחק נגיעה מכיבוש העולם .  כמו אומר :  היי ,  אולי כאן אני שווה לתחת אבל לפחות אני גדול ביפן .
" השיר המקורי מלא במשחקי מילים דו-משמעיים ובהרבה מושגים עממיים-אמריקאים ,  שאם היינו מתרגמים אחד לאחד היינו חוטאים למקור ומפספסים את הפואנטה .  לכן החלטנו 'לגייר' ו'לעברת' את השיר לגמרי ,  וכך הפך המנונו של הלוזר האמריקאי לשירו של הישראלי שחושב שתפס את העולם בביצים .  אם יפן היא החצר האחורית ומגרש המשחקים המדומה של אמריקה ,  הרי שהתשובה המקומית היא יוון בשבילנו .  וגם אם לא  לפחות זה מתחרז .  וכך הפך 'ביג אין ג'אפאן' ל'גדול ביוון' ".  
" המפגש הראשון שלי עם טום ווייטס התרחש בגיל 14 ,  כשהעברתי קלטת ריקה למי שהיה אז חברי הטוב תוך בקשה שיקליט על צד אחד את אלבום האוסף של להקת הדלתות ,  ובנוגע לצד השני של הקלטת ..  .  ובכן ,  ביקשתי ממנו להפתיע אותי ולהקליט עליה כל מה שנראה לו שאוהב .  אחיו הגדול של חברי היה חובב מוזיקה רציני ואוסף התקליטים שלו היה אקלקטי והכיל הרבה פנינים מוזרות בצורת וינילים סודיים שאצרו בתוכם פיסות מוזיקה שהרדיו אף פעם לא שידר .  הקלטת חזרה אליי לאחר כמה ימים כשעל צידה הראשון נרשם בעיפרון 'The Doors  אוסף' ובצידה האחר היה כתוב בפשטות :  'Tom Waits'  . 
" לאט לאט ,  הצלילים הראשונים של כלי הקשת הרכים והקול החרוך שנישא עליהם כמו קינה רכה של שבר כלי אנושי הפכו לשער עצום מימדים בו עשיתי את הצעדים הראשונים לעולמו של מר ווייטס :  עולם בו גמדים ,  זונות ובתי מטבחיים מתערבבים עם תחושת הסכנה ,  כאבו של לב מרוסק וחיים שהחמיצו במדמנה של דם ואלכוהול זול .  האלבום היה כמובן 'Blue Valentine' ואותה קלטת החלה ללוות אותי ,  מוגנת היטב בפלסטיק המחורץ של הווקמן ,  בנסיעות הבוקר לבית הספר ,  בלילות כשלא יכולתי להירדם וציירתי עד שהשמש עלתה בדקות הראשונות של יום חדש .  זה היה הפסקול שליווה את ההתבודדויות עם החברה הראשונה בתוך שק שינה על חוף הים ,  כשהדם הולם במפשעה וההורמונים דורשים לבוא על סיפוקם וזה גם היה הפסקול של הפרידה מאותה נערה ,  ולמעשה הפך להיות הפסקול של  ( כמעט )  כל הפרידות שבאו אחר כך כי ידעתי שלא משנה כמה אני עצוב באותו רגע  השירים של טום ווייטס יהיו עצובים יותר .  הם ידעו לנסח היטב ולשרטט את תמונת נוף השבר ובייחוד שיר הנושא המסיים את אותו אלבום ,  בו טום וויטס נותר עומד בודד ,  הוא ,  הגיטרה והרגש החשוף .
" הבחירה שלי לבצע את 'ברכות ליום האהבה' לא נבעה מכך שזהו שירו הטוב ביותר ,  או שזהו השיר שלו שאני הכי אוהב  ( אני אפילו לא בטוח איך אוכל לענות לשאלה ,  איזה שיר של טום וויטס אתה הכי אוהב ?  )  אבל זהו השיר שמלווה אותי כל כך הרבה זמן עד שאני רואה בו המון ממני .  האוסף הזה הוא הזדמנות להתבונן באותו רגש/שיר ,  להסיר ממנו את אבק השנים ולנסח אותו מחדש ,  בעברית ,  בעיבוד ששייך לי ואולי בכך להחזיר ולהודות לאותו אמן ואותו אלבום שהיו בני לוויה מנחמים ברגעי בדידות או כאב ". 


טום לב - חלק א'
לכבוד  " שירים משומשים ",  המחווה הכפולה של האינדי הישראלי לטום ווייטס ,  התכנסו האמנים המשתתפים כדי לספר על הקשר שלהם לזמיר בעל קול המסור

