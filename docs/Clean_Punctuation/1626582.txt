אהרונוביץ' נזף במפכ"ל בעקבות מעצר לחיאני
השר לביטחון פנים הקריא במליאת הכנסת מכתב נזיפה ששלח למפכ"ל ,  רנ"צ דודי כהן ,  בעקבות מעצרו המתוקשר של ראש עיריית בת ים .  במשטרה הבהירו : " לא אנחנו זימנו את התקשורת "
  ( באדיבות ערוץ הכנסת ) 
דובר המשטרה התייחס הערב  ( שלישי )  לביקורת שמתח מוקדם יותר בכנסת השר לביטחון פנים יצחק אהרונוביץ' על המפכ"ל ,  רב ניצב דודי כהן ,  בעקבות מעצרו של ראש עיריית בת ים ,  שלומי לחיאני .  אהרונוביץ' אמר בכנסת כי  " המעצר 'המתוקשר' של לחיאני היה מיותר ,  מביך ולא אנושי ".  
דובר המשטרה מסר כי  " משטרת ישראל לא זימנה את התקשורת לפעילות המשטרה .  זה נוגד באופן מוחלט את מדיניותה והנחיות היועץ המשפטי לממשלה שיש לשמור בקפדנות על כבוד האדם וטובת החקירה .  אנו דוחים את הטענות המיוחסות למשטרה בדבר זימון התקשורת ". 
עוד נמסר כי  " בחקירה מעורבים גם גופי אכיפה וגורמים רבים .  בשנים האחרונות ניהלה משטרת ישראל חקירות רגישות ומתוקשרות מאוד מול אישי ציבור ומאופן סיקורם ניתן ללמוד על מדיניות המשטרה שהיא שונה במהותה מהאירוע המדובר והמיוחס למשטרה ".  
כמו כן נכתב כי  " במפגש של השוטרים עם ראש העיר ,  הם פעלו בסיטואציה הנתונה באופן המינורי ביותר כדי לממש את משימתם רחוק ככל שניתן מהתקשורת .  השר לביטחון פנים במכתבו למפכ"ל המשטרה בנושא שבנדון אינו מפנה אצבע מאשימה למשטרת ישראל ,  אלא מבקש לערוך בדיקה בנושא ". 
מוקדם יותר הקריא השר לביטחון פנים ,  יצחק אהרונוביץ' ,  במליאת הכנסת מכתב נזיפה ששלח למפכ"ל המשטרה ,  רב ניצב דודי כהן ,  עקב מעצרו המתוקשר של עיריית בת ים ,  שלומי לחיאני .  אהרונוביץ' ציין כי  " המעצר 'המתוקשר' של ראש עיריית בת ים ,  שלומי לחיאני ,  היה מיותר ,  מביך ולא אנושי ".  
השר הוסיף במכתבו כי  " לא כך הייתי רוצה לראות את דבר מעצרו ,  לא בנוכחות מצלמות ומיקרופונים ,  לא במסירת הודעה על מעצרו ולא בלקיחת הטלפון הנייד שלו בשידור ישיר .  להזכירך ,  אין זאת הפעם הראשונה שמתבצע מעצר או חיפוש בנוכחות מצלמות ותופעה מכוערת זו דורשת גינוי חריף .  בהודעתי זו ,  מכוון אני למאן דהו שהדליף לצוות הצילום ולכתב להיות נוכחים בעת ביצוע המעצר ". 
לסיום כתב השר למפכ"ל כי  " לאור הדברים הנ"ל ,  הריני לבקשך ,  לערוך בדיקה פנימית להימנע מהישנות מקרים שכאלה ולהורות על רענון הנהלים במקרים מסוג זה ".  כמו כן ,  אמר השר שבחקירה מסוג זה ישנם גורמים רבים המעורבים כגון רשות המסים וחוקרים נוספים ואין להכתים את המשטרה בהכרח .
 מלשכת אהרונוביץ' נמסר כי  " הערב שוחח השר לביטחון פנים עם המפכ"ל והבהיר לו שאין מדובר בנזיפה אישית אלא בבקשה לעריכת בדק בית במשטרה ". 
בתוך כך ,  שלח ראש עיריית מעלות תרשיחא המשמש כיו"ר מרכז השלטון המקומי ,  שלמה בוחבוט ,  מכתב לשר לביטחון פנים יצחק אהרונוביץ' בו הוא הביע מחאה על אופן מעצרו של לחיאני .  לדבריו , "  אני מבקש למחות בפניך על הצורה בה בוצע מעצרו של ראש עיר בישראל בשעה ששוטרים הגיעו לביתו מוקפים עיתונאים ומצלמות טלוויזיה ".  בוחבוט הוסיף כי  " מדוע זכות יסוד כבוד האדם וחירותו נרמסת עד עפר ,  זו בשעה שהוא בחזקת חף מפשע ,  טרם ואם כלל הוכחה אשמתו בבית המשפט ?  ". 
 ( עדכון ראשון :  17:09 ) 

אהרונוביץ' נזף במפכ"ל בעקבות מעצר לחיאני
השר לביטחון פנים הקריא במליאת הכנסת מכתב נזיפה ששלח למפכ"ל ,  רנ"צ דודי כהן ,  בעקבות מעצרו המתוקשר של ראש עיריית בת ים .  במשטרה הבהירו : " לא אנחנו זימנו את התקשורת "
 
