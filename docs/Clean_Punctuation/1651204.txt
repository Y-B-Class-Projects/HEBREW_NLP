הפועל ת"א : " במקום להרגיע אותנו ,  גוטמן השתולל "
 בהפועל תל אביב עדיין עצבניים מה-1:1 מול הפועל פתח תקוה .  השחקנים יודעים ש"בושה איך שיחקנו אתמול ",  אך גם מפנים אצבע מאשימה להנהלה  ( "איך שחררו את נאתכו ?  ")  ומבקרים את המאמן גוטמן  ( "חילופים תמוהים ") 
צילום ועריכה :  יותם רונן
הפועל תל אביב התעוררה מאוכזבת הבוקר  ( שלישי )  ,  אחרי ה-1:1 אמש מול הפועל פתח תקוה .  תוך פחות מחודשיים הפסידו האדומים ארבע נקודות יקרות במאבק האליפות באורווה בפתח תקוה ,  ושחקני הקבוצה מודעים היטב לחלקם הגדול בתיקו אתמול . " לא סתם אלי שטף אותנו במחצית ,  זו בושה איך ששיחקנו ",  אמר אחד האדומים לאחר המשחק . " יש שחקנים בקבוצה שלא אכפת להם מכלום ורק חושבים על עצמם ואיך הם יבקיעו ,  וככה זה נראה גם במגרש ,  ואחרי זה כל הקבוצה מקבלת בראש ". 
שחקן אחר בקבוצה בחר לשלוח עקיצה להנהלה על כך ששחרה את ביברס נאתכו בשלב כזה קריטי של העונה : " בנו קבוצה לאליפות ,  ובמקום לחזק אותה במהלך העונה - הסגל רק הלך והתקצר .  איך משחררים שחקן כמו ביברס אם רוצים לקחת אליפות ?  לא מספיק שגם יבואה ,  ווצ'יצ'ביץ' וזנדברג כבר לא פה ,  אז משחררים עוד שחקנים ומביאים שחקנים שלא יכולים לסיים 30 דקות .  רק חסר שתבוא עכשיו ההצעה על שכטר או ורמוט ,  ואז בכלל אפשר לסגור את הסיפור העונה .  שנה שעברה הייתה לנו את אותה בעיה של סגל קצר ,  אז במקום ללמוד ממנה ולתקן ,  חזרנו לאותו מצב שלגוטמן אין כמעט שחקנים על הספסל ".  
עוד בהפועל מספרים כי במשך כל העונה לא נראה גוטמן עצבני כפי שנראה אמש במחצית ,  אך גם ממנו לא נחסכה ביקורת על ידי השחקנים . " אנחנו מרגישים את הלחץ מכל מקום ",  טען אחד השחקנים . " ואלי ,  במקום שירגיע אותנו ,  השתולל בהפסקה ועשה חילופים תמוהים במחצית השנייה ,  שגם לקח לנו זמן להסתגל אליהם ". 
היחיד שניסה להרגיע את הרוחות היה מבקיע השער ,  דגלאס דה סילבה ,  שאמר לאחר המשחק לאתר הרשמי של המועדון : " ניסינו בכל הכוח ועשינו כל מה שאפשר כדי לנצח ,  אבל היה קשה מאוד לשחק על המשטח באורווה .  חבל שהגול שלי לא החזיק מעמד הרבה זמן ,  אבל נגד גול כמו שקיבלנו אין הרבה מה לעשות .  חשוב שגם אחרי משחק כזה נרים את הראש למעלה ,  שום דבר עוד לא נגמר ונתחיל להתכונן לבני יהודה ביום שבת ". 
לקראת המשחק מול הזהובים הצוות המקצועי ימשיך לנסות למצוא פתרונות טובים יותר לעזיבתו של נאתכו .  שתי אפשרויות כרגע כנגד עיניו של גוטמן .  הראשונה היא להמשיך ולנסות את ערן זהבי בתפקיד הקשר הבונה לצדו של אביחי ידין .  האפשרות השנייה והיותר סבירה היא מתן קרדיט מחודש לשי אבוטבול ,  שנכנס אתמול במחצית השניה .  בכל מקרה ,  בהפועל מאוכזבים מהיכולת שהציג זוראב מנטשאשוילי והוא צפוי לחזור לספסל .  שחקני הקבוצה יקבלו היום מנוחה ומחר יחזרו להתאמן לקראת המשחק בשבת .  בהפועל מקווים כי דניאל דה רידר ,  שגם אתמול לא היה בסגל ,  יהיה כשיר למשחק .
 
הפועל ת"א : " במקום להרגיע אותנו ,  גוטמן השתולל "
 בהפועל תל אביב עדיין עצבניים מה-1:1 מול הפועל פתח תקוה .  השחקנים יודעים ש"בושה איך שיחקנו אתמול ",  אך גם מפנים אצבע מאשימה להנהלה  ( "איך שחררו את נאתכו ?  ")  ומבקרים את המאמן גוטמן  ( "חילופים תמוהים ") 

