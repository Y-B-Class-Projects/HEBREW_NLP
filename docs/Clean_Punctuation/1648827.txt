החרפה בדיסקונט :  מחר לא יפתחו הסניפים
סניפי הבנק ברחבי הארץ יהיו סגורים לקהל הרחב ,  בשל כנס הסברה שייערך ל-5,000 עובדי בנק בהשתתפות יו"ר ההסתדרות עופר עיני
סניפי בנק דיסקונט ברחבי הארץ יהיו סגורים מחר  ( רביעי )  לקהל הרחב ,  בשל כנס הסברה שייערך ל-5,000 עובדי הבנק בהשתתפות יו"ר ההסתדרות עופר עיני .
 הבוקר הפיץ הוועד הארצי של הבנק חוזר לעובדים ובו הודגש כי סכסוך העבודה בבנק ,  הנמשך מזה מספר שבועות ,  משמעותו היא קרב על הבית .  עוד הודגש בחוזר כי הסכסוך הנוכחי אינו עוסק בשכר כי אם בדפוסי העסקת עובדים בבנק וביכולתו של הוועד הארצי להמשיך לשמור על זכויות העובדים .  
ועד העובדים אף הדגיש את היענות העובדים לצעדים הארגוניים שננקטו בשבועות האחרונים וציין כי יש בהיענות זו  " הפגנת תמיכה ואמון מלאים והבנה למאבק הארגוני שאנו מפעילים על מנת לשמור על זכויותינו כארגון עובדים ".  
יו"ר הוועד הארצי של הבנק ריקי בכר ,  מסר בתגובה : " הנהלת הבנק פועלת בניגוד לחוקת העבודה ובכך היא פוגעת בכל העובדים בבנק .  עובדי הבנק הבינו שהמאבק הזה נוגע לכולנו :  פקידים ,  מנהלים ועובדים ארעיים ,  ולכן ההיענות מצד העובדים לצעדים השונים שנקטנו עד היום הייתה מלאה .  ההשתתפות באסיפת ההסברה היא חיונית לכל העובדים בבנק ואני בטוח שרובם המכריע ייקח בה חלק ." 
בסוף ינואר השנה אישרה ההסתדרות את סכסוך העבודה בבנק דיסקונט ,  בתגובה על העסקתם של כ-1,000 עובדים חיצוניים  ( אאוטסורסינג )  .  לטענת הוועד ,  זהו מספר חריג ,  ועל העובדים החיצוניים להפוך לעובדים מן המניין של הבנק ,  או שתופסק העסקתם .
 מהנהלת הבנק נמסר בתגובה : " הנהלת הבנק נערכת ליום זה במטרה להקל במידת האפשר על ציבור הלקוחות .  לפיכך השירותים הישירים קרי ,  טלבנק דיסקונט ,  האינטרנט ,  והמכשירים האוטומטיים יפעלו כסדרם ". 

החרפה בדיסקונט :  מחר לא יפתחו הסניפים
סניפי הבנק ברחבי הארץ יהיו סגורים לקהל הרחב ,  בשל כנס הסברה שייערך ל-5,000 עובדי בנק בהשתתפות יו"ר ההסתדרות עופר עיני

