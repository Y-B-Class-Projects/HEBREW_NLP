הכנסות קבוצת וואלה !  צמחו ב-33% ל- 48.2 מיליון ש"ח
צבר הזמנות ממפרסמים גדל ב-15% בהשוואה לרבעון המקביל והוא עומד על כ-26.3 מיליון ש"ח .  הרווח התפעולי ברבעון 4.3 מיליון ש"ח .  ישועה : " ממשיכים בתהליך שימור מובילות הרייטינג "
 וואלה !  ,  פורטל האינטרנט המוביל בישראל ,  מפרסמת היום  ( ה' )  את תוצאותיה הכספיות לתקופה שהסתיימה ב-30 בספטמבר 2010 .
 הכנסות הרבעון השלישי הסתכמו בכ-48.2 מיליון ¤ לעומת כ-36.2 מיליון ¤ ברבעון המקביל בשנת 2009 - גידול של כ-33% .  הביצועים של וואלה !  ברבעון האחרון התבססו על גידול במקורות ההכנסה העיקריים של החברה שממשיכה להוביל את שוק האינטרנט בישראל בתחום הפרסום המקוון על אפיקיו השונים ובתחום הסחר והתיירות .  בתחום הפורטל - הרבעון האחרון התאפיין בהמשך צמיחת עסקי הפרסום המקוון ,  בעיקר פעילויות תוכן שיווקי ופרסום בוידיאו ,  יחד עם גידול בהכנסות בתחום הסלולר וכן מצירוף עסקים חדשים כתוצאה מרכישת יד2 שביצעה החברה .  במגזר הסחר האלקטרוני  הרבעון אופיין בגידול בעסקאות ברוטו ובמחזורי הרכישות שנעשו באמצעות אתרי הסחר של החברה .
 הרווח הגולמי הסתכם בכ-20.3 מיליון ¤ לעומת כ-18.9 מיליון ¤ ברבעון המקביל אשתקד - גידול של כ-8% ;  הרווח התפעולי ברבעון הסתכם בכ-4.3 מיליון ¤ לעומת 7.1 מיליון ¤ ברבעון המקביל בשנת 2009  קיטון של כ-40% ;  הרווח הנקי ברבעון הסתכם בכ-2.8 מיליון ¤ לעומת כ-5 מיליון ¤ ברבעון המקביל - קיטון של 45% ;  ה- EBITDA הסתכם בכ-7.4 מיליון ¤ לעומת כ-9.3 מיליון ¤ בתקופה המקבילה אשתקד  קיטון של 21% .  הקיטון ברווח הרבעוני של החברה נובע מגידול בהשקעות אורגניות ואנאורגניות בפיתוח תחומי הצמיחה של וואלה !  .  
צבר הזמנות ממפרסמים  ( במונחי נטו לאחר קיזוז עמלות )  עלה בכ-15% מהרבעון המקביל לכ-26.3 מיליון ¤ נכון ל-30 לספטמבר 2010 .  העלייה בצבר נבעה בעיקר מגידול בהזמנות הפרסום שנחתמו במהלך התקופה ויוכרו כהכנסות במהלך הרבעונים הבאים .  בנוסף ,  תזרים המזומנים מפעילות שוטפת ברבעון השלישי הסתכם בכ-0.6 מיליון ¤ .  התזרים הושפע בעיקר משינויים בהון החוזר ,  ובהם גידול בתשלומים לספקי מלאי באתרי הסחר וירידה בהיקף החייבים .  ההון של וואלה !  נכון ל-30 לספטמבר 2010 הינו כ-105 מיליון ¤ המהווים כ-32% מסך נכסי החברה .  
ברבעון האחרון התמקדה וואלה !  בהשקעות מאסיביות אשר ביססו את מעמדה כקבוצת האינטרנט המובילה בישראל :  החברה רכשה את השליטה בלוח יד2 ,  אתר הלוחות הגדול והמוביל בישראל ,  והחלה ביישום תוכנית סינרגיה של קבוצת אתרי יד2 עם הפורטל .  בנוסף ,  בתחום הוידאו הוספו ערוצים ומותגי תוכן מובילים כדוגמת ערוצי ניקלודיון ,  ויוה ,  ביוגרפיה והיסטוריה ,  ערוצי לייף סטייל  ( בריאות ,  החיים הטובים ,  אוכל וכו' )  ,  תכני הטלוויזיה החינוכית ועוד .  כמו כן ,  השקיעה החברה בבניית מיזם מוזיקה גדול שיושק בקרוב במשותף עם חברת NMC ובתשתיות מידע והגשת פרסום .
 אילן ישועה ,  מנכ"ל וואלה !  : " גם הרבעון אנו ממשיכים בתהליך שימור מובילות הרייטינג של וואלה !  לצד בניית מנועי צמיחה שיבטיחו המשך גידול בהכנסות וברווחי החברה .  בתחום הלוחות המקוונים ,  שהינו בעל חשיבות אסטרטגית לתמהיל ההכנסות של וואלה !  ,  השלמנו את מהלך רכישת 75% מלוח יד2 ואנו מיישמים תוכנית נרחבת לסינרגיה בין החברות והאתרים ".  
החברה מממשיכה לחזק את מגוון המוצרים והשירותים המוצעים לגולשים ולמפרסמים ,  תוך שימור העלייה המתמדת במספר הגולשים והביקורים בוואלה !  כמו גם במשך הזמן שהגולשים מבלים באתר .  ברבעון השלישי הוטמעו בוואלה !  כלים רוחביים לשיתוף ברשתות חברתיות באמצעות שילובן של אפליקציות שונות ונבנו עמודי מעריצים בפייסבוק לערוצי התוכן של הפורטל כדי לשפר את חווית הגלישה ל-1.1 מיליון הגולשים הנכנסים לוואלה !  מדי יום .  ישועה : " למרות האתגר שנוצר לאור תהליכי הגלובליזציה של האינטרנט וכניסתם של שחקנים עולמיים כמו גוגל ,  יוטיוב ופייסבוק לשוק המקומי - וואלה !  לא רק שומרת על מעמדה כאתר הישראלי המוביל אלא אף מצליחה להגדיל את הטראפיק אליה ".  
גיל בנימיני ,  סמנכ"ל הכספים של וואלה !  : " וואלה !  ממשיכה לצמוח בכל תחומי פעילותה וזאת על אף הפגיעה העונתית בהכנסות הפרסום של החברה בשל מיעוט ימי העבודה בחודש ספטמבר השנה .  החברה הגדילה את הוצאותיה המופנות להשקעות בתחומי הליבה ליצירת מנועי הצמיחה האורגניים בטווח הקצר והארוך .  צירופה של יד2 לפורטפוליו של הקבוצה הינו צעד אסטרטגי חשוב הצפוי לחזק את החברה ברייטינג ,  בגיוון המוצרי לגולשים ולמפרסמים ,  ובתוצאותיה הכספיות .  לוואלה !  צבר הזמנות משמעותי ,  הנובע בעיקר מעסקאות פרסום שנתיות ,  ומהווה בסיס איתן להכנסות החברה בעתיד ". 

הכנסות קבוצת וואלה !  צמחו ב-33% ל- 48.2 מיליון ש"ח
צבר הזמנות ממפרסמים גדל ב-15% בהשוואה לרבעון המקביל והוא עומד על כ-26.3 מיליון ש"ח .  הרווח התפעולי ברבעון 4.3 מיליון ש"ח .  ישועה : " ממשיכים בתהליך שימור מובילות הרייטינג "
 
