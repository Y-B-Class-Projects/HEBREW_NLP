מצב כוכבי השבוע
השבוע המתחיל ב-7.3.10 הוא זמן לאפשר לתהליכים שהתעכבו בחודשים האחרונים להסתיים ,  לסגור סופית את הקצוות ולרוץ קדימה
השינוי המשמעותי השבוע :  חזרתו של כוכב מרס להילוך רגיל .  מרס הוא כוכב שאחראי על העשייה והפעילות שלנו .  בשלושת החודשים האחרונים הלך אחורנית במזל אריה ועסק בעיקר בסגירת מעגלים מכל סוג .  כעת כשהוא חוזר להילוך רגיל ,  הגיע הזמן לסגור סופית את הקצוות ,  לאפשר לתהליכים שהתעכבו בחודשים האחרונים להסתיים ,  ולרוץ קדימה .  מי בעיקר יושפע מהמעבר הזה ?  מזלות טלה ,  אריה ,  דלי ,  עקרב ושור .
 המעבר המעניין של השבוע :  מעברה של ונוס הרגשית למזל טלה .  הרגשות הופכים כוחניים וקיצוניים יותר ,  חסרי סבלנות וזקוקים לסיפוק מיידי .  חשוב בתקופה הקרובה לגלות יותר סבלנות וסובלנות לאנשים קרובים ,  ולא להרוס קשרים יפים בגלל שתלטנות יתר .  מי בעיקר יושפע מכך ?  מזלות טלה ,  מאזניים ושור .
 הזווית הקשה של השבוע :  זו זווית הפעולה שבין ונוס הרגשית ,  לפלוטו הכוחני .  זווית שכזו עלולה לגרום לנו לשכוח את היהגיון והרציונל ולפעול מתוך מקום מתלהב ומתלהם ,  עם דגש מיוחד על כל מה שקשור לעובדות ,  ולא לרגשות .  חשוב להיזהר מדרמות מיותרות ביחסים וממאבקי כוח מיותרים .  מי בעיקר יושפע מכך ?  מזלות שור ,  מאזניים ,  טלה ועקרב .
 הזווית המתסכלת של השבוע :  זווית העימות שבין ונוס הרגשית לסטורן הנוקשה והמעשי .  בזווית שכזו אנו עלולים לפגוש מצוקה חומרית ,  בדידות רגשית ,  צורך להתאפס על קו פעולה מסויים ולוותר על אחר ,  ואולי גם לשים את החלומות בצד ולהתמקד בעובדות .  זו אינה זווית קלה אך היא מלמדת ,  אם נסכים להקשיב .  מי בעיקר יושפע ממנה ?  שור ,  מאזניים ,  גדי וסרטן .
 התקשורת שלנו :  כוכב מרקורי עובר סופית למזל דגים והרגשות הופכים להיות משמעותיים במיוחד בתקשורת שלנו עם העולם .  כל דבר קטן עלול לגרום כעת לתגובה רגשית ,  וההתייחסות לצד הפרקטי של החיים הופכת רגשנית במיוחד .  מי בעיקר מושפע מהמעבר הזה ?  מזלות תאומים ,  בתולה ,  ודגים .
 ועד שנוכל לחבר רגשות אסרטיביים ,  תקשורת רגשנית וביקורת פרקטית בונה ולא לערב בין כולם  שבוע טוב ! 
טלהאחרי שלושה חודשים של הילוך אחורי ,  מתחיל סוף סוף כוכב מרס שליט המזל שלכם לנוע בהילוך רגיל .  זה אומר בגדול שהגיע הזמן לנקות משקעים שהצטברו ולסגור קצוות שנשארו פתוחים ,  ומהשבוע  להגדיר מחדש מטרות ולנוע קדימה .
 שורונוס שליטת המזל שלכם שוהה במזל טלה האסרטיבי ,  והשבוע גם יוצרת זוויות עם סטורן הנוקשה ופלוטו הכוחני .  זה אומר בגדול שיהיה שבוע עמוס וטעון רגשית עם לא מעט מאבקי כוח ואגו ,  וכדאי לשים את הדגש עכשיו על התבוננות חכמה ,  במקום ניתוקי קשרים .
 תאומיםמרקורי שליט המזל שלכם שוהה גם השבוע במזל דגים הרגשני ,  והקרבה שלו לשמש וליופיטר מאפשרת התחלות חדשות ,  יזמות מעניינות ,  והסתכלות אחרת ואפטימית יותר על החיים בכלל ,  וכל זאת למרות המעורבות הרגשית הגבוהה .  התמקדו במה שיש ! 
סרטןלימודים ,  נסיעות ושיחות עומק  נראה שכל מה שקשור להרחבת אופקים והתפתחות אישית הולך ותופס עכשיו מקום גדול יותר בחייכם ,  כשגם מרקורי כוכב התקשורת מצטרף לחגיגה .  צמידות בין ונוס לאורנוס עלולה להביא איתה סערה רומנטית לא צפויה .  מעניין .
 אריההשמש שליטת המזל שלכם שוהה עדיין השבוע במזל דגים ,  מה שאומר שהצד הפרקטי שלכם לא משהו ,  והרגש הוא ששולט עדיין במערכת קבלת ההחלטות שלכם ,  ובעשייה בכלל .  קרבתה השבוע לכוכב אורנוס ממשיכה להביא איתה מתחים ולחצים  גלו סבלנות ! 
בתולהמקבץ הכוכבים הגדול במזל דגים שמול המזל שלכם ,  שכולל את השמש ,  מרקורי ויופיטר ממשיך לשים גם השבוע דגש על נושאי זוגיות ויחסים ,  אלא שמיקומה של ונוס במזל טלה הופך חלק מהתגובות שלכם לקצת יותר קיצוניות ולא צפויות .  אורך רוח מומלץ .
 מאזנייםאסרטיביות  זו מילת המפתח עכשיו ,  כשוונוס שליטת מאזניים נמצאת במזל טלה מול המזל שלכם .  אפשר לומר שקצב הדברים הופך מהיר יותר מצד אחד ,  והיכולת שלכם לפעול באופן מוחצן ואקטיבי מתחזקת גם היא .  שימו דגש מיוחד על מערכות היחסים שלכם .
 עקרבהמעורבות הרגשית עדיין גבוהה והצד הרומנטי פעיל עכשיו כשמקבץ הכוכבים הגדול במזל דגים מביא איתו מעורבות רגשית גבוהה במיוחד .  ונוס במזל טלה לעומת זאת ,  שמה את הדגש על הצד המקצועי :  הגיע הזמן לקדם דברים שם ,  לשדרג ,  ולרוץ קדימה .
 קשתמקבץ הכוכבים במזל דגים הכולל את השמש ,  אורנוס ,  יופיטר וכוכב מרקורי מדגיש את הצד הביתי והמשפחתי שלכם ,  ואולי זה באמת הזמן להשקיע קצת יותר בכל מה שקשור לבית ,  אלא שוונוס במזל טלה מאפשרת במקביל להשקיע ברומנטיקה .  
גדיהצד התקשורתי שלכם מודגש השבוע ,  גדיים ,  כשמקבץ הכוכבים במזל דגים הופך את המילים שלכם למשכנעות במיוחד .  מיקומה של ונוס במזל טלה ,  לעומת זאת ,  עשוי להביא איתו דגש מיוחד על היחסים בתוך המשפחה ,  מעבר דירה ,  או שינוי באווירת הבית .
 דלימקבץ הכוכבים הגדול במזל דגים מראה שהדגש השבוע הוא עדיין על כל מה שקשור לנושאי חומר וכספים ולביטחון אישי ורגשי :  זה הזמן להשלים תהליכים שהחלו בשבועיים האחרונים .  ונוס במזל טלה לעומת זאת ,  הופכת את המילים שלכם לקסומות במיוחד .  השתמשו בהן ! 
דגיםגם השבוע מביא איתו ים של עשייה ואקשן ,  דגיגים ,  כשמקבץ הכוכבים במזל שלכם שכולל את השמש ,  אורנוס ,  מרקורי ויופיטר מאפשר לכם לפעול בכמה וכמה חזיתות .  אל האקשן מצטרפת ונוס במזל טלה ,  שעוזרת לכם לסגור אוברדראפט ולשפר את המצב בחשבון הבנק .
 שאלה :  נולדתי ב-19.3.68 ב-14:10 .  מזה חודשים שאני שומעת אסטרולוגים מדברים על כוכבים מיטיבים המשפיעים בגזרת מזל דגים ,  אך אני בת מזל דגים ולא רואה שום שינוי אליו אני מייחלת כבר כל כך הרבה זמן .  האם ההשפעה אמורה להיות על כל בני דגים חוץ ממני ?  
תשובה :  בחרתי לענות על שאלה זו כי היא מייצגת שאלות רבות מאותו סוג ,  המחפשות קורלציה ,  התאמה ,  בין מה שכתוב בהורוסקופים לבין חייהם האישיים ,  ולא תמיד מצליחים למצוא אותה .  מכיוון שמפת הלידה שלנו מורכבת מגורמים רבים ,  בחרתי מפה אחת כדי להראות זאת ,  וכדי להראות גם את השפעתו היחסית של יופיטר עליה .
 ובכן ,  במפת הלידה שלך מקבץ הכוכבים במזל דגים  ( בעיגול כחול )  מודגש ,  ובעיקר מודגשת השמש  ( חץ שחור )  שבמזל הזה .  זה קורה כי האופק שלך  הדרך שבה את מתנהלת מול העולם  הוא במזל אריה ,  מיקום עוצמתי וסמכותי כשלעצמו .  אבל השמש שוהה במזל דגים הרגיש בבית השמיני ,  בית שנמצא מאחורי הקלעים ,  וקשור לתהליכי עומק ,  התחדשות ,  ותחושות הקשורות ללידה .  
על פניו ,  זהו מיקום לא קל :  יש קונפליקט בין מיקום האופק ביסוד האש לבין מיקום השמש השייכת ליסוד המים במזל דגים ,  ומכיוון שהדיאלוג עם האב אינו פשוט כלל במפה הזו ,  נראה שלא קיבלת מספיק לגיטימציה לבטא את עצמך בכוח ובעצמה כפי שיכולת .  מיקום השמש מצביע על קושי של האב לתת לך לגיטימציה לבטא את הצד הזה שבך ,  בין אם בגלל העובדה שזהו אופק מוחצן ושייך לאנרגיה גברית ואת אשה ,  ובין אם בשל העובדה שלא היה ממש נגיש אלייך ואל הצרכים הרגשיים שלך ,  ששונים ממה שאת מציגה כלפי חוץ .
 גם מיקומו של האב כאן לא ברור :  האם הוא מאחורי הקלעים ?  האם אישיותו לא באה לידי ביטוי בבית ?  האם הזדהית עם מיקומו והעלמותו בתפקוד היומיומי ?  יש כאן שאלות שצריכות להישאל ,  אבל ישנו קושי לחוות את השמש  ה'אני האמיתי' שלנו  כפי שהיא ,  ובמלוא עוצמתה .
 גם ונוס הרגשית ומרקורי כוכב התקשורת צמודים לשמש ,  וגם הם מבטאים רגישות רבה מאוד ,  וצורך חזק בחום וביטחון .  זווית הרמונית שהם יוצרים עם הירח  ( בעיגול סגול )  במזל עקרב השייך ליסוד המים גם הוא ,  מראה שיש מעין הסכמה שבשתיקה על תפקוד רגשי מאוד ביתי וחם מאחורי הקלעים ,  אבל קושי מסוים לצאת משם ,  ולמלא תפקיד אקטיבי ואסרטיבי יותר בחייך .
 נפטון  ( בחץ ירוק )  הוא שליט מזל דגים ,  ומאוד משמעותי במפה .  מיקומו בבית השלישי מראה לנו על תקשורת מעניינת עם העולם ,  אבל רובה רגשית ולא ממש ברורה .  זווית של מתח  ( בקו מרוסק )  עם כוכב מרס  ( בעיגול סגול בהיר )  בתחילת מזל תאומים ,  מראה לנו על יכולת מילולית לא רעה ויכולת ביטוי אישי ,  אבל לא באופן אישי מדי .  זווית מעשית לעומת זאת בין מרס לבין מקבץ הכוכבים במזל דגים ,  מאפשרת תפקוד פרקטי ויעיל במציאות ,  אולם קושי לבטא את עצמך כפי שהיית רוצה באמת .
 כוכב אורנוס  ( בעיגול צהוב )  שנמצא מאחורי הקלעים ,  עלול להראות על פחד משינוי מצבים ,  ופחד נטישה בכלל .  קשה לעשות שינויים עם אורנוס שכזה ,  כל שכן לבטא אותו כלפי חוץ ,  ואיתו את הפחד להיות לבד ,  או לשנות מסגרות שלא מתאימות לך .  אולי משום כך גם הצורך לחכות לעזרת הכוכבים כדי לעשות שינויים מרחיקי לכת שבמפה שכזו קשה לעשות .
 כוכב יופיטר  ( בעיגול תכלת בצד החיצוני של המפה )  עדיין לא הגיע למקבץ הכוכבים שלך במזל דגים ,  כל שכן לשמש ,  ולכן גם אותו תהליך מדובר לא הגיע עדיין לכלל מעשה .  לעומת זאת ממש עכשיו יושב כוכב אורנוס  ( בעיגול שחור בצד החיצוני של המפה )  על השמש במפת הלידה שלך  ( בחץ שחור )  ומראה על אפשרות של סיום תהליך לא קל שעברת בשלוש השנים האחרונות ,  עת אורנוס עבר על פני ונוס ומרקורי וכעת על השמש ,  והשלים תהליך ארוך של ניתוקים ושינויים שהתקשית לעשות בכוחות עצמך ,  תוך שהוא מגביר את תחושת הבדידות מצד אחד ,  אבל גם מאפשר לך חופש אישי מסויים לעשות ולשנות את הדברים שחשובים לך בהמשך .
 המשך מעברו של אורנוס בחודשים הקרובים לכוון מזל טלה ישלים את התהליך ו"ישחרר "  את השמש שלך לחופשי .  אולי אז תוכלי סוף סוף לקחת יזמה ולעשות דברים באופן יסודי ואישי יותר ,  שהתקשית לעשות בשנים האחרונות .  
ואולי דווקא לקראת סוף השנה הזו ,  אז ישהה כוכב יופיטר על השמש שלך וישלים את התהליכים האלה ,  תוכלי להיעזר בו גם את ,  וליהנות ממינון גבוה יותר של אומץ ואופטימיות שיסייעו לך לעשות את מה שחשוב לך כל כך ,  ומבחינה רגשית  אולי סוף סוף גם לצאת לחופשי .
 מה שניסיתי להסביר כאן בעצם הוא שכל מפה מורכבת מהרבה מאוד כוכבים ,  והשמש במזל דגים היא רק אחד מהם .  אפשר לומר אפילו שההשפעה של אורנוס עליה חזקה הרבה יותר מההשפעה של יופיטר .  רבים טועים וחושבים שהשמש היא הפקטור היחיד במפת הלידה ,  אבל כמו שראינו  הרבה מאוד גורמים משפיעים עלייך בו זמנית ,  והשפעתו של יופיטר ,  חזקה ככל שתהיה ,  אינה חזקה כל כך יחסית לשאר ,  אצלך ואצל הרבה בני ובנות מזל דגים אחרים .
 ואכן ,  יש משהו מטעה בלא מעט הורוסקופים שמבטיחים הרים וגבעות לגבי תנועתם של כוכבים כאלה ואחרים ,  אבל בלי יזמות אישיות שלנו  דבר מאלה לא ממש יקרה .  יופיטר שנחשב לכוכב השפע ,  למשל ,  מביא איתו אפשרויות ויוזמות כמו גם דלתות חדשות ,  אבל ..  .  אנחנו אלה שצריכים ללחוץ על הידית ,  לקחת יזמה ,  ולפתוח אותן .  הוא לא יעשה זאת בשבילנו .  
מקווה שעכשיו הבנת ,  ומקווה שיופיטר אכן יעזור לך לעזור לעצמך ובסופו של דבר  לפתור חלק מהחידה ,  ולצאת לחופש מהשפעתו של אורנוס בשנה הקרובה לדרך חדשה ,  ובעיקר יוזמת .  
בהצלחה ! 

מצב כוכבי השבוע
השבוע המתחיל ב-7.3.10 הוא זמן לאפשר לתהליכים שהתעכבו בחודשים האחרונים להסתיים ,  לסגור סופית את הקצוות ולרוץ קדימה

