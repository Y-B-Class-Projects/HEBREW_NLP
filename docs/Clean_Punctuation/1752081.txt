מוציאים את המקסימום מתמ"א 38 
כיצד תיראה חזית הבניין ,  מה התוכנית לתשתית האינסטלציה ,  האם תשוקם הצמחייה - הדברים שאסור לכם לשכוח לשאול את היזם
 >  >  לאחר שנים של צליעה ,  בחודשים האחרונים תופסת התוכנית לחיזוק מבנים נגד רעידות אדמה תמ"א 38 תאוצה רבה .  ואולם עסקת ההתקשרות בין ועדי הבתים ליזמים היא מורכבת ובעלת פנים רבות .  חלק ניכר מהנושאים שעולים במהלך המשא ומתן מול היזמים הם תכנוניים ואדריכליים .  אלה הם העניינים שיש להעלות בעת המו"מ עם היזם :  1 .  שטח התוספת :  תמ"א 38 מאפשרת תוספת של כ-25 מ"ר לכל דירה ,  היכולה לבוא לידי ביטוי על ידי תוספת של מרפסת ,  ממ"ד או תוספת בשטח העיקרי של הדירה .  אבל חשוב לשים לב שברוב הבניינים אין אפשרות להוסיף את השטח המקסימלי ולעתים אין אפשרות להוסיף שטח כלל .  זאת בשל מגבלות כמו קווי הבניין או בעיות גישה .  לפיכך ,  יש לבדוק מה השטח המקסימלי של התוספת ,  ומה מציע היזם .  2 .  סטנדרט הבנייה :  רמת הגימור ,  מספר נקודות החשמל ,  סוג הריצוף ,  הדלתות והחלונות ,  סוג המעקה במרפסת וכיצד מתבצע החיבור של התוספת לחלק הקיים .  3 .  צנרת ותשתיות :  ברוב הבניינים המערכות המשותפות ישנות מאוד וחיבור של תשתיות עבור יחידות הדיור החדשות תגרום לקריסת המערכות הקיימות .  מומלץ לדרוש החלפת צנרת הבניין עד הכניסה לדירה .  4 .  חניה :  יש לבחון האם היזם מוסיף חניות עבור הדיירים החדשים והאם הוא גורע ממספר החניות הקיימות .  5 .  חללים משותפים :  האם הלובי ישודרג ובאיזה סטנדרט - סוג החיפוי והריהוט בלובי ,  תיבות הדואר ,  האינטרקום וכדומה .  בחינת חדר האשפה ,  מיקומו החדש וכמה מיכלי אשפה יהיו בו במצב הסופי .  בחינת חיבור לצובר גז במקום בלוני גז אישיים .  6 .  גינון ופיתוח :  בגמר העבודה ,  הגינון ופיתוח השטח הקיים יהיו הרוסים לחלוטין .  יש לבדוק מה מציע היזם בנושא :  כמות וסוג הצמחייה ,  שיקום צמחייה קיימת ,  מערכת השקיה אוטומטית ,  סוג שבילי הגישה ,  תאורת גינה והאם מוצע ריהוט גינה .  7 .  חזית הבניין :  לרוב חיזוק המבנה הוא בצורת בנייה של מעין כלוב המחזיק את הבניין ונושא את הקומות החדשות .  יש לבחון האם הקונסטרוקציה הזו תפגע בחזית הבניין מבחינה אסתטית ואיך תראה החזית החדשה .  בדרך כלל מציעים חיפוי קשיח לחזית המבנה וטיח לחזיתות המשנה .  יש לבחון את גבולות החיפוי ואת סוג החומר המוצע .  מומלץ לדרוש הדמיה של החזית החדשה .  8 .  חדר המדרגות :  במבנים רבים יש צורך בשינוי חדר המדרגות באופן שכמעט מחדש אותו לגמרי .  יש לבקש את המפרט המוצע ,  כולל סוג המדרגות ,  חיפוי דופן חדר המדרגות ,  סוג המעקה ,  נקודות תאורה והחלפת דלתות ארונות החשמל הקיימים .  9 .  תוספות נוספות :  מחסן כללי ,  מחסן אישי לכל דירה וכדומה .  10 .  מהלך העבודה ולוחות זמנים :  יש לבחון את תוכנית העבודה מבחינת לוח זמנים ,  מבחינת בטיחות ומבחינת דרכי הגישה לדירות הקיימות בזמן העבודה במקרה שחדר המדרגות נבנה מחדש .  ליווי אדריכלי מטעם הדיירים הוא דבר מומלץ .  11 .  גמישות :  תוכנית התמ"א קיימת כבר כמה שנים ועד כה מעטים הבניינים שאכן היא מומשה בהם .  הסיבה העיקרית לכך היא דרישות מופרזות של הדיירים .  ליזם בפרויקט מסוג זה יש סיכונים רבים ובלתי צפויים ,  ולכן חשובה גמישות ,  גמישות ושוב גמישות .  - הכותב הוא אדריכל ,  בעל משרד  " שפיגל אדריכלים "
 
מוציאים את המקסימום מתמ"א 38 
כיצד תיראה חזית הבניין ,  מה התוכנית לתשתית האינסטלציה ,  האם תשוקם הצמחייה - הדברים שאסור לכם לשכוח לשאול את היזם

