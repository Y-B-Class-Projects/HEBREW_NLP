המדריך למתנתק מחברות התקשורת 
חברות התקשורת מערימות קשיים על צרכנים שמעוניינים להיפרד מהן - ומרבית התלונות הן על חברת HOT .  מה אומר החוק בעניין ומה כדאי לעשות כדי לקצר את התהליך ? 
 >  >  לקוח : " שבועיים מבטיחים לחזור אלינו בקשר לבקשה להתנתק ".  נציג שירות : " כן ,  אני רואה את הבקשה .  מאיזו סיבה אתם רוצים להתנתק "?  לקוח : " זה לא משנה למה ,  תנתקו אותנו בבקשה ותפסיקו לחייב את כרטיס האשראי שלי ".  נציג :   ( לאחר המתנה של מספר דקות )  : " דיברתי עם קשרי לקוחות ואני רואה שזה בטיפול של מישהי שאמורה לחזור אליך עוד היום .  אם לא היום ,  אז בעזרת השם ביום ראשון ".  לקוח : " אבל מ-4 בינואר אומרים לנו את זה ".  נציג : " נחזיר לך כל שקל שאתה משלם החל מיומיים אחרי הבקשה הראשונה להתנתק .  היום תחזור אליך נציגה מקשרי לקוחות ,  ואם לא ,  אז ביום ראשון ".  לקוח : " והיא תתקשר כדי לתאם טכנאי לקחת את הציוד "?  נציג : " בעזרת השם ".  שיחה זו ,  שניהלנו עבור ג' ,  לקוח hot שביקש להתנתק מחבילת הטריפל  ( טלוויזיה ,  אינטרנט וטלפון )  ,  התקיימה לפני שבועיים .  רק בסוף השבוע שעבר ,  לאחר בקשות  ( שהתפתחו לצעקות )  להקדים את הגעת הטכנאי  ( שנקבעה לסוף פברואר )  ,  ג' נותק סופית ועתה הוא ממתין לזיכוי התשלום שנגבה ממנו בזמן שבו לא קיבל כלל שירות .  במקרה זה ,  נציגי hot עברו על חוק הגנת הצרכן ,  אולם אין זה המקרה היחיד ,  ומבדיקת themarker עולה כי מדובר בתופעה רחבה .  התיקון לחוק ,  שנכנס לתוקף באוקטובר 2008 ,  נחקק ביוזמת ארגון אמון הציבור בעקבות מאות תלונות צרכנים המלינים על כך שכשהם מבקשים לממש את זכותם להתנתק משירות מתמשך  ( כבלים ,  לוויין ,  אינטרנט ועוד )  ,  הם נתקלים במערכת מתמשכת של טרטורים שאינה מאפשרת להם להתנתק מהשירות ,  כשהם ממשיכים להיות מחויבים על שירות שאינם מעוניינים בו יותר .  התיקון נועד לסייע לצרכן לבטל עסקה מתמשכת ואוסר על החברה להערים מכשולים בדרכו כדי למנוע את הביטול  ( החוק אינו מבטל ,  כמובן ,  קנסות יציאה במידה של הפרת התחייבות מצד הצרכן )  .  ואולם ,  מתלונות שהגיעו לידי themarker ,  אתר kamaze.co.il וארגון אמון הציבור ,  נראה כי במקרים רבים ,  החוק אינו מכובד על ידי חברות תקשורת בכלל ,  וחברות הטלוויזיה הרב-ערוצית בפרט .  אך המובילה בתלונות היא hot .  ראוי כמובן לציין כי נתח השוק של hot גדול משל yes פי אחד וחצי בערך ,  אך בתלונות בנושא קשיים בהתנתקות ,  hot מובילה בעשרות מונים . " בתחילת הדרך בניסוח החוק קראנו לו 'חוק hot' בגלל מאות תלונות שהתקבלו על החברה ".  אומרת עו"ד עינת ברכה ,  היועצת המשפטית של אמון הציבור . " חבל שגם אחרי החקיקה ,  היא אינה משנה את דרכיה ".  מושכים זמן אז איך זה עובד ?  איך ממשיכים לגבות כסף מלקוח שמעוניין להתנתק ?  ראשית ,  מנסים למשוך את הזמן :  לקוח שאינו מודע לחוק המחייב את החברות לנתקו שלושה ימים לאחר בקשת הניתוק הראשונית ,  משוכנע שכל עוד הוא לא קיבל אישור על קליטת בקשתו ,  לא חלה על החברה חובה לנתקו .  מעשרות התלונות שבחנו עולה דפוס קבוע כמעט שבו ,  מכיוון שלנציגי השירות אין סמכות לנתק את הלקוח מהשירות ,  מעבירים אותו למחלקה הרלוונטית ומודיעים לו שהנציג הרלוונטי יחזור אליו .  אלא שזה לא קורה ,  והשירות נמשך בניגוד לרצון הצרכן .  לקוח עקשן שמצליח לקבל אישור על התנתקותו מהשירות המתמשך ,  מגלה פעמים רבות שמכאן סאגת ההתנתקות רק מתחילה .  הנציגים מתאמים הגעת טכנאי לניתוק ואיסוף הציוד לתאריך רחוק ,  ובינתיים ,  עד שהטכנאי מגיע ,  הלקוח ממשיך לשלם  ( לעתים סכום גבוה יותר ממה ששילם עד כה ,  משום שהמבצע או המסלול לפיו חויב הלקוח הסתיים )  ,  תוך הבטחת החברה לזכותו רטרואקטיבית ,  רק לאחר הגעת הטכנאי .  אם מדובר במאות ואלפי לקוחות ,  אפשר להסתכל על זה גם בתור ההלוואה הטובה ביותר בשוק .  בהתחשב בעובדה שמרבית התלונות בנושא הן על hot ,  מתעוררת השאלה אם מדובר במקרים בודדים או במדיניות של החברה .  נראה כי במקרה של hot ,  ההנחה השנייה סבירה יותר .  לא רק ריבוי התלונות והבדיקה שעשינו מעידים על כך ,  אלא גם מקרה נוסף ותגובת החברה לאמון הציבור לפני פחות מחצי שנה מעידה על מדיניות בעייתית .  מ' ביקשה להתנתק מהכבלים באפריל ,  אך הגעת הטכנאי נקבעה רק לחודש יוני ,  ומ' גילתה כי החברה ממשיכה לחייבה .  בתגובת hot לאמון הציבור נאמר כי החברה מתנצלת על ההתנהלות המתוארת בפניית הלקוחה ,  אולם מבהירה כי  " זיכוי דמי המנוי היחסיים מתבצע לאחר ניתוק ואיסוף הציוד ,  החל משני ימי עבודה מיום בקשת הניתוק ". הסכום אמנם הוחזר ללקוחה במלואו ,  אך נראה כי החברה אינה רואה פסול בחיוב הלקוח במשך חודשיים לאחר שהתנתק .  מחברת hot נמסר בתגובה : " אנו משקיעים רבות בשירות ,  ורק באחרונה קיצרנו גם את הליך הניתוק ,  על ידי הקמת מוקד אונליין ,  אליו הלקוח מועבר מיידית עם פנייתו למוקד השירות בבקשת ניתוק .  באשר לנושא החיובים ,  אנו מקפידים להפסיק את החיוב עד שלושה ימים לאחר הבקשה .  עם זאת חלק מהתשלומים ששולמו מראש מוחזרים כמובן רטרואקטיבית בהתאם לחוק ".  חובות שהצטברו בחלק מהתלונות נתקלנו בתופעה נוספת :  בשל תקלה בתיאום הגעת הטכנאי ,  הצרכן מקבל כעבור שנה-שנתיים הודעה ממשרד עורך דין כי עליו לשלם את החוב שהצטבר .  כך קרה לש' ,  שלפני שנה וחצי תיאם עם hot הגעת טכנאי ולאחר שזה לא הגיע ,  נציג בחברה אמר לו שיצרו עמו קשר לתאם שנית .  לימים ש' עבר דירה ,  ולפני שלושה שבועות קיבל שיחה ממשרד עורך דין שבה נאמר לו שעומדים לפתוח נגדו בהליכי הוצאה לפועל אם לא ישלם מיד עבור המודם הטלפוני שלא הוחזר . " איני מוצא את המודם ואיני חושב שסביר לדרוש שאשמור ואחזיק אצלי ציוד שלא נאסף כנדרש ",  אומר ש' .  לבסוף ,  מחשש מהתנהלות מול ההוצאה לפועל ,  שילם את הסכום . " באופן כללי ,  מדובר בפרקטיקה לא הוגנת כשחברות מזניחות תהליכי גבייה מצד אחד ,  ולאחר זמן רב מעבירים את הטיפול למשרד עורך דין המטפל בעניין באופן מאיים ואגרסיבי ",  אומרת ברכה . " קשיים בתיאום החזרת הממירים שנגרמים כתוצאה בעיכובים של חברות התקשורת ,  אסור שייפלו על הכתפיים של הצרכן ".  מחברת hot נמסר בתגובה : " ב-17 באוגוסט 2008 פנה הלקוח בבקשת ניתוק של שירותי הטלפון כי עזב את הדירה .  בהתאם לכך ,  נותק חיצונית ותואם עמו מועד לאיסוף .  בטעות בוטלה הקריאה ותואם עמו איסוף המודם ב-3 בספטמבר .  הטכנאי הגיע ,  אך אף אחד לא היה בבית ולא היה מענה בטלפון .  מאותו מועד לא נאסף הציוד והמודם נשאר ברשות הלקוח .  ללקוח נשלח דיוור בנושא ומכיוון שלא הוחזר ,  נכנס ליתרת חוב בגובה שווי הציוד והנושא הועבר לטיפול משפטי .  אין לנו אלא להצר שרק לאחר העברת הנושא לטיפול משפטי ,  דאג הלקוח להסדיר את החוב ". 

המדריך למתנתק מחברות התקשורת 
חברות התקשורת מערימות קשיים על צרכנים שמעוניינים להיפרד מהן - ומרבית התלונות הן על חברת HOT .  מה אומר החוק בעניין ומה כדאי לעשות כדי לקצר את התהליך ? 

