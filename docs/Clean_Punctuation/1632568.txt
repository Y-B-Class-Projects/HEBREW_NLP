יו"ר ועדת הכספים מעכב תיקון לחוק שיאפשר ללאומי להמשיך ולהחזיק במגדל 
 >  >  יו"ר ועדת הכספים ,  ח"כ משה גפני  ( יהדות התורה )  מעכב את אישור תיקון לחוק הבנקאות שיאפשר לבנק לאומי להמשיך ולהחזיק במניות חברת הביטוח מגדל .  בדיון שנערך שלשום הוצגה חוות דעת של היועצת המשפטית של הוועדה ,  עו"ד שגית אפיק ,  שמתחה ביקורת על הצעת החוק הממשלתית . " התוצאה המיידית של הצעת החוק היא שבנק לאומי יהיה רשאי להמשיך ולהחזיק בחברת הביטוח מגדל - דבר שהוא לא מותר לפי החוק הקיים ",  אמרה אפיק . " יש לקבל מבנק ישראל את ההצדקה לחקיקה ספציפית זו ,  ולברר בנוסף אם יהיו לה השלכות על בנקים אחרים ".  אפיק טענה כי חקיקה ראשית מיועדת לשינוי נורמות במערכת הבנקאות ולא להסדיר נושאים ספציפיים ,  וציינה שהתיקון המוצע לחוק מהווה הקלה עבור הבנקים .  בעקבות דבריה של אפיק הודיע גפני שלא יעלה אתמול את הצעת החוק להצבעה אלא יקיים דיון יסודי בעניין . " איני חותמת גומי של משרד האוצר ",  אמר גפני .
 
יו"ר ועדת הכספים מעכב תיקון לחוק שיאפשר ללאומי להמשיך ולהחזיק במגדל 
nan
