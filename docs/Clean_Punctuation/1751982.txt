אטיאס :  חקלאים מחזיקים קרקע מאושרת לבנייה - ואינם מעבדים אותה
שר הבינוי והשיכון : " נפצה את החקלאים והם יקבלו 20% מייזום הקרקע בפטור במכרז "
" החקלאות היא הענף הכי צומח במשק הישראלי בשנים האחרונות :  התפוקה ליחידת שטח עולה לצד העלייה בצריכה .  לאור זאת הממשלה קיבלה בשבועות האחרונים סדרה של החלטות בעקבות 100 שנה לקיבוץ ולהתיישבות :  צמצום 10,000 עובדים בשנים הקרובות לצד הכנסת טכנולוגיה בהיקף של חצי מיליארד שקל "  - כך אמר היום שלום שמחון ,  שר החקלאות ,  בכנס של התאחדות האיכרים הערב בכפר המכביה ." בשנים הקרובות הטכנולוגיה היא המלך - פיתוחים עולמיים לצד פיתוחים ישראליים ייכנסו לחקלאות הישראלית במטרה להובילה לחוד החנית העולמי ולצמצם את העובדים הזרים .  בנוסף ,  שנים שחונות לצד חוסר תשתיות מים והתפלה .  בשנה הבאה יוקצו פחות מ-400 מליון קוב מים שפירים וזה לא מספיק .  יינתן פיצוי למי שלא ישתמש במים ויעשה עקירות נדרשות .  לגבי סוגיות הקרקע ,  ועדה משותפת הוקמה למשרד החקלאות והשיכון אשר תבצע רפורמה בנחלות ,  ותגיש מסקנות תוך חצי שנה לשר השיכון .  תשתיות של 40 יישובים חקלאיים בשנה ישוקמו ב-10 השנים הבאות ",  אמר שמחון.שר הבינוי והשיכון אריאל אטיאס הוסיף כי  " עליית מחירי הדירות זו הבעיה העיקרית כיום בישראל .  היא מדירה שינה בכל בית בישראל - וגם ממני .  הסיבה המרכזית היא חוסר תכנון בעשור האחרון - אין מספיק קרקע מתוכננת לשיווק .  מאז גלי העלייה לפני 15 שנה לא היתה מדיניות המתכננת את הביקוש להיצע .  היחידות הקיימות הן עם חסמים כספיים ותכנוניים המונעים את שיווקן ,  תנאים כגון הקמת מחלפים ,  קווי ביוב וכדומה .  הריבית הנמוכה אי פעם בישראל  ( 0.5% )  היוותה את הדלק לעליית המחירים - הדירות להשקעה בשנת 2009 היוו 30% מהשוק ". לטענת אטיאס ,  כדי להילחם בבעיית המחירים צריך להגדיל את ההיצע . " בשנה האחרונה הוצאנו 30 אלף יחידות דיור מהמנהל - כפול משנה שעברה .  למרות מצוקת הדיור ,  ישנם חקלאים המחזיקים קרקע מאושרת לבנייה מצד אחד ,  אך אינם מעבדים אותה .  החקלאים מחזיקים קרקע של 12,000 יחידות דיור בין גדרה חדרה שלא מסכימים לשחרר אותם ,  למרות פיצויים ".  אטיאס הדגיש כי בחקלאים שמגדלים בקרקע ,  לא יגעו , " למרות שאני מעדיף שהם יגדלו בקרקעות שהן פחות מבוקשות ". "אני מתכוון להעביר החלטה בשבוע הבא - כל קרקע ששינתה את ייעודה ,  נפצה את החקלאים והם יקבלו 20% מייזום הקרקע בפטור במכרז .  זה עדיף מ-3 הבג"צים שהוגשו בנושא והתווכחו על גובה הפיצוי וכולם נדחו .  זה שווה הרבה מאוד כסף ומהווה תמריץ .  בנוסף אנו מתכוונים להגדיל באופן משמעותי את הפיצוי למטרת חקלאות לחקלאים שרוצים לשחרר את הקרקע ,  מעבר ל-20% אלה ". אטיאס אמר כי  " מבחינתי משרד האוצר צריך לתת תמריצים לזוגות צעירים ,  לקונים דירה ראשונה ודירה בפריפריה .  אם צריך נלך נגד הממשלה בעניין הזה בקדנציה הקרובה .  ח"כ שי חרמש ,  ראש הלובי החקלאי בכנסת ,  תקף את אטיאס על כוונתו להפשיר קרקעות לבנייה במרכז וקורא לעצור ולהקפיא את ההפשרה במרכז ,  על מנת להפנות את הביקושים לפריפריה .  חרמש אומר כי לחקלאי שלא יהיה חוזה ,  תוך מספר שנים הוא יוגדר כפולש ,  והמדינה תוכל לפנותו מהקרקע כדי שתופש לבנייה .  חרמש מתכוון להגיש הצעת חוק להקמת קרן פנסיה לעובדים התאילנדים ,  במקום התשלום של 500 שקל שעובר כיום לידי האוצר .  זה יאפשר לשלם לתאילנדים את הפנסיה המגיעה להם ,  כשהם עוזבים את הארץ בתום האשרה שלהם ,  וימנע מהם את האפשרות שיברחו ממעסיקיהם ויאבדו את זכויותיהם.דן חלוץ ,  הרמטכ"ל לשעבר ,  סיפר כי עד גיל 15 היה חקלאי במושב .  לדבריו המונח איכר כבר נעלם מהשפה העברית והוא קיים בספריו של נתן אלתרמן בעיקר .  שאלת הבנים הממשיכים בהתיישבות העובדת היא קריטית שכן הקשר בין החקלאות לביטחון איננה ניתנת לערעור.לדבריו , " גאולת הקרקעות הפוכה ופולשים למיניהם מערערים את בטחון ישראל יותר מהיום האיראני .  אם לא תהיה קרקע האיום גם כך כבר לא יהיה רלבנטי .  הביטוי הממשי לציונות הוא בקשר בין ההתיישבות לביטחון שהקנתה .  לא רק שהמתיישבים הפכו את הארץ לארץ זבת חלב ודבש ,  אלא שגם טובי הבנים של ההתיישבות נפלו על בטחון הארץ .  הגושפנקה החוקית שניתנה לאחרונה שלא לקחת חלק בביטחון ישראל יוצרת אבחנה בין מי שעוסק בעיבוד האדמה לאחרים - יהודים וערבים ". בנוגע לגיוס לצבא ,  אמר חלוץ כי  " אם אנו חפצי חיים סומא עלינו להחיל את חובת השירות הממלכתי על כולם - חילונים ,  מסורתיים ,  חרדים וערבים .  לא בהכרח שירות צבאי אלא ממלכתי ,  בו כל אחדמ יתרום את חלקו .  אם לא ניתן כולנו ,  איפה נעמוד בעוד מספר עשורים ?  צריך להסתכל רחוק ומשם לגזור לעשייה לטווח הקצר ". "בדרום כל יום נאכלת עוד חלקה טובה מן הארץ ,  ויש להמשיך את ההתיישבות שם באמצעות החוות .  יריבינו צריכים לדעת שאם תורם עלינו יד היא תיגדע והמחיר שייבה מהם יהיה בלתי נסבל .  הזכות לעבד את האדמה איננה נתונה לטרור .  הזכות לעבד את האדמה אינה שאלה של התיישבות או ביטחון .  זו הכרעה שהמדינה צריכה לקבל באמצעות מנהיגיה .  היא צריכה להיות מוכרעת כאן ,  ולא שתיכפה עלינו מארה"ב למשל ",  הוסיף חלוץ.לגבי הפתרון לסכסוך הישראלי-פלסטיני ,  אמר חלוץ כי  " יש שתי אפשרויות .  האחת ,  מימוש הפתרון המוצע של 3 המפלגות הגדולות - 2 מדינות ל-2 עמים .  כרוך אומנם בכאב אך מאפש להדק את האחיזה בחבלי ארץ .  אופציה שנייה היא מדינה אחת לשתי עמים .  זוהי כרגע התוצאה של אי ההחלטה של המנהיגות הקיימת .  צריך להבין מה יהיה הרוב במדינה בעוד 30 שנה ואם מישהו ירצה לגור במדינה שכזו ".  חלוץ מדמה את המו"מ לטייס שמנסה לנחות בערפל .  אומרים לו להמתין 10 דקות .  ואז הוא רואה ברקע בערפל ודרכו הוא נוחת . " מו"מ אינו נחיתה דרך הערפל .  המנהיגים הם אלה שצריכים לפתוח את הבקע בערפל שדרכו ניתן יהיה לנחות ". 

אטיאס :  חקלאים מחזיקים קרקע מאושרת לבנייה - ואינם מעבדים אותה
שר הבינוי והשיכון : " נפצה את החקלאים והם יקבלו 20% מייזום הקרקע בפטור במכרז "
 
