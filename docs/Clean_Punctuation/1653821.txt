האם יותם פלדמן יועמד לדין צבאי במצרים ? 
פלדמן שנעצר שלשום במצרים בזמן שניסה להסתנן מסיני לישראל הועבר לחקירה במשרדו של התובע הצבאי באל-עריש .  גורם מצרי העריך כי בתום החקירה הוא ישוחרר לישראל
העיתונאי הישראלי יותם פלדמן שנעצר שלשום במצרים בעת שניסה להסתנן מסיני לישראל ,  הועבר היום  ( שלישי )  על ידי מנגנוני הביטחון במצרים לחקירה במשרדו של התובע הצבאי באל-עריש .  גורם מצרי בכיר מסר לכלי תקשורת במצרים כי בתום חקירתו על ידי התביעה הצבאית בצפון סיני צפוי פלדמן להשתחרר ממעצר .  הגורם לא מסר מתי הדבר צפוי לקרות .  ייתכן עוד כי פלדמן יועמד לדין צבאי במדינה .
" השגרירות הישראלית בקהיר ומשרד החוץ הישראלי הודיעו למנגנוני הביטחון במצרים כי פלדמן הינו עיתונאי שעבד על כתבת תחקיר עבור ערוץ 10 בנושא ההסתננויות של מהגרים אפריקאים מסיני לישראל ",  מסר המקור .  המקור הוסיף כי לאחר שתסתיים חקירתו של פלדמן והתובע הצבאי יורה לשחררו ,  הוא יועבר ככל הנראה לשגרירות ישראל בקהיר ומשם הוא יוחזר לישראל .
 גורמים במשרד החוץ מסרו לוואלה !  חדשות כי  " משרד החוץ וגורמים אחרים בישראל עושים מאמץ עילאי כדי להביא לסיום טוב ומהיר של הפרשה .  אנו מצויים בקשר אינטנסיבי עם כל הרשויות הרלוונטיות ומבקשים להסתפק לפי שעה באמירה זו ".  
שלשום נעצר פלדמן על ידי כוחות הביטחון המצרים כשניסה להסתנן מסיני לישראל ביחד עם מהגר מגאנה .  על פי הדיווח ,  פלדמן ,  בן 30 ,  בנו של עורך הדין אביגדור פלדמן ,  עשה כתבת תחקיר על ההסתננויות ממצרים לישראל ,  נפצע בידו הימנית מגדר התיל והועבר להמשך טיפול בבית החולים ברפיח המצרית .
 בתוך כך קרא היום האיגוד הארצי של עיתונאי ישראל לשלטונות מצריים לשחרר את פלדמן .  במכתב שהועבר לשגרירות מצריים בישראל הודגש כי פלדמן עסק בהכנת כתבה עיתונאית ויש להתייחס אליו כמי ששהה באיזור במסגרת שליחות עיתונאית .  מהאיגוד נמסר כי לפלדמן יוענק כל סיוע שיידרש עד להחזרתו .  

האם יותם פלדמן יועמד לדין צבאי במצרים ? 
פלדמן שנעצר שלשום במצרים בזמן שניסה להסתנן מסיני לישראל הועבר לחקירה במשרדו של התובע הצבאי באל-עריש .  גורם מצרי העריך כי בתום החקירה הוא ישוחרר לישראל

