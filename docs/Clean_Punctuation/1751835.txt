פרטנר תחליף מכשיר ללקוחות שרכשו נוקיה E65 והתלוננו 3 פעמים
פרטנר אף הסכימה לא לחייב את הלקוחות במסלול של 36 חודשים
חברת פרטנר תחליף ללקוחות שרכשו מכשיר טלפון נייד מסוג נוקיה e65 והתלוננו על תקלות שאפיינו את מכשיר הטלפון הנייד שלהם שלוש פעמים ומעלה מבלי לחייב את הלקוחות למסלול של 36 חודשי התחייבות.המכשיר יוחלף ללקוחות שהתלוננו במרכזי השירות של החברה למעלה משלוש פעמים במכשיר חדש מדור שלישי מדגם דומה ובעל אותן הפונקציות בהן מתאפיין הנוקיה e63  כך על פי הסכם פשרה בתביעה ייצוגית שהוגשה נגד פרטנר .  בנוסף ,  לקוחות החברה שרכשו מכשיר זה וייפנו במהלך ששת החודשים שלאחר פרסום ההודעה על אישור הסכם הפשרה למרכז שירות של פרטנר וידווחו על תקלה בעת שימוש ב"אנשי קשר "  יהיו זכאים גם הם להחלפת מכשירם.פרטנר הסכימה לבדוק את מערכותיה ולאתר במאמץ סביר את חברי הקבוצה שפנו למרכזי השירות שלוש פעמים והתלוננו על תקלת תוכנה.לפי המוסכם פרטנר תשלם לעו"ד ארנון גרפי שייצג את התובע הייצוגי 90 אלף ו-15 אלף שקל נוספים לתובע הייצוגי .  הסכם הפשרה אושר השבוע על ידי השופטת רות רונן מבית משפט המחוזי בתל אביב .  התביעה הייצוגית הוגשה בינואר 2009 על ידי ניסים חדד ,  שרכש מכשיר מסוג e65 וגילה בו בעיות בלתי פתירות בגרסה המובנית כגון תקלות בחיוג ,  תקלות בשליחה וקריאה של הודעות סמס ותקלות בשיחות .  לאחר תיקונים חוזרים ונשנים נמסר לתובע כי החלפת המכשיר למכשיר אחר מאותו דגם לא תועיל מכיוון שמדובר בתקלה בגירסת המכשיר .  במקביל נאמר לו כי יש באפשרותו להחליף את המכשיר בדגם אחר אך הוא יידרש לתקופת התחייבות של שלו שנים .
 
פרטנר תחליף מכשיר ללקוחות שרכשו נוקיה E65 והתלוננו 3 פעמים
פרטנר אף הסכימה לא לחייב את הלקוחות במסלול של 36 חודשים

