2.74 מיליון שקל ל-6 חדרים ב-ג' החדשה
עסקת השבוע
 >  >  את הדירה בקומה השישית בבניין שבתמונה רכש השבוע אריה אורגד ,  ממקימי הטלויזיה הישראלית ,  תמורת 2.74 מיליון שקל .  הדירה ,  בת 6 חדרים בשטח 150 מ"ר ,  ממוקמת במגדל נתנאל ברחוב סטימצקי ברמת אביב ג' החדשה .  מדובר בבניין בן שנה ובו 12 קומות ,  כאשר לדירה המדוברת מרפסת שמש ונוף פתוח .  הדירה שנמכרה היא אחת משתי הדירות האחרונות שנותרו למכירה בבניין .  לדברי אפריל לוי מסוכנות אנגלו סכסון צפון תל אביב ,  שביצעה את העסקה ,  מחירי דירות דומות בשכונה גבוהים ב-10% ממחיר הדירה שנמכרה ,  כאשר הסיבה למחיר הנמוך היא העובדה שהדירה פונה מזרחה לרחוב איינשטיין ולא לכיוון הים .  בנוסף לכך מדובר בדירה סטנדרטית מקבלן ולא בדירה מושקעת ,  וההערכה היא כי הרוכש יבצע בה כמה שדרוגים פנימיים .  אורגד ,  תושב ירושלים ,  רכש את הדירה למטרת מגורים .  לדברי לוי ,  בחודשים האחרונים יש התעניינות רבה מצד ירושלמים ברכישת דירות באזור צפון תל אביב ,  אותו הם מוצאים שקט ופסטורלי יותר ממרכז העיר .
 
2.74 מיליון שקל ל-6 חדרים ב-ג' החדשה
עסקת השבוע

