שלושה פיגועי דקירה סוכלו ביממה אחת
שני פלסטינים נתפסו היום כשהם נושאים על גופם סכינים .  אחד מהם הודה בחקירתו כי התכוון  " לדקור יהודים "  כנקמה על חיסול חוליית המחבלים בשכם ע"י צה"ל לפני כמה שבועות
הסלמה בניסיונות הפלסטינים לבצע פיגועי דקירה בישראל ?  צעיר פלסטיני ,  תושב שכם ,  נעצר אחר הצהריים  ( שלישי )  בעיר העתיקה בירושלים כשהוא נושא על גופו סכין .  בחקירתו הודה הצעיר כי רכש את הסכין והגיע לאזור במטרה לדקור יהודים על רקע חיסול שלושת המבוקשים בשכם על ידי צה"ל לפני מספר שבועות .  
החשוד הועבר להמשך חקירת כוחות הביטחון .  מפקד מג"ב ,  ניצב ישראל יצחק ,  שיבח את פעילות הלוחמים בסיכול הפיגוע .  לדבריו , " עירנותם ומקצועיותם של הלוחמים מנעו פיגוע והצילו חיים ". 
במקביל לאירוע זה ,  נעצר פלסטיני נוסף במערת המכפלה בחשד שבכוונתו לבצע פיגוע דקירה במקום .  על גופו של הפלסטיני נמצא אולר .  כוחות מג"ב לקחו אותו לחקירה ,  שם סיפר החשוד כי התכוון לדקור את עצמו .  ממג"ב נמסר כי האיש ככל הנראה מעורער בנפשו .
 מוקדם יותר היום נעצר צעיר פלסטיני בן 21 כשברשותו סכין באורך של 30 סנטימטרים וכן בקבוק תבערה .  בחקירתו טען הפלסטיני שהתכוון לפגוע באנשי ביטחון ישראלים .  הוא הועבר לחקירת מפלג המיעוטים במשטרת ירושלים .
 השבוע אירעו שלושה אירועים דומים נוספים ,  שניים מהם במערת המכפלה .
 
שלושה פיגועי דקירה סוכלו ביממה אחת
שני פלסטינים נתפסו היום כשהם נושאים על גופם סכינים .  אחד מהם הודה בחקירתו כי התכוון  " לדקור יהודים "  כנקמה על חיסול חוליית המחבלים בשכם ע"י צה"ל לפני כמה שבועות

