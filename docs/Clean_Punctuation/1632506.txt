עובד זר נרצח במהלך קטטה בתל אביב
תגרה בין שני עובדים זרים בתל אביב הסתיימה בדקירה בחזה של אחד מהם ,  בן 30 מאריתראה .  הוא הובהל במצב אנוש לבית החולים איכילוב ,  שם מת מפצעיו
 ( צילום :  טל אנגלנדר ,  עריכת וידאו :  עידן גוראל ) 
עובד זר כבן 30 מאריתראה נרצח הלילה  ( חמישי )  בדקירה במהלך עימות שפרץ בינו לבין עובד מסודן ברחוב נווה שאנן שבאזור התחנה המרכזית בתל אביב .
 מחקירה ראשונית עולה כי החשוד במעשה היה ככל הנראה שיכור שעה שנכנס למסעדה בה עבד הנדקר .  לאחר מספר דקות של דין ודברים ,  התפתח בין השניים ויכוח אלים .  בשלב מסויים שלף החשוד ברצח סכין ,  ודקר את השני בחזהו .  צוותי מגן דוד אדום שהוזעקו למקום פינו אותו במצב אנוש לבית החולים איכילוב בעיר ,  שם מת מאוחר יותר מפצעיו .
 שוטרי סיור ממרחב יפתח בראשות ניצב משנה יורם אוחיון ,  עצרו חשוד במעשה והוא נלקח לחקירה .  מוקדם יותר ערכו באזור שר הפנים אלי ישי ושר האוצר יובל שטייניץ סיור על רקע הנחיית ראש הממשלה בנימין נתניהו לקדם את הטיפול והחקיקה באוכלוסיית העובדים הזרים והפליטים בישראל .
  ( עדכון ראשון :  23:07 ) 

עובד זר נרצח במהלך קטטה בתל אביב
תגרה בין שני עובדים זרים בתל אביב הסתיימה בדקירה בחזה של אחד מהם ,  בן 30 מאריתראה .  הוא הובהל במצב אנוש לבית החולים איכילוב ,  שם מת מפצעיו

