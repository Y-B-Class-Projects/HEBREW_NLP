כלל פיננסים ברוקראז' :  רמת המחירים בשוק הסחורות שבירה ומושפעת מספקולציות 
 >  >  התנודתיות בשוק הסחורות החקלאיות מפחיתה את ביטחון החקלאים ביציבות המחירים וגורמת להם לנקוט משנה זהירות בכל הנוגע להשקעה בתשומות חקלאיות - כך קובע אבירן רביבו ,  אנליסט בכלל פיננסים ברוקראז' ,  בהתייחסו לשוק האגרוכימי שבו פועלות כי"ל ומכתשים אגן .  רביבו מתייחס לנפילה שלשום במחירי הסחורות החקלאיות בעקבות פרסום דו"ח של משרד החקלאות האמריקאי שהעלה את תחזיתו לתפוקה ,  בניגוד לציפיות המשקיעים להורדת תחזית התפוקה בשל הקציר המאוחר .  רביבו מציין כי מחיר התירס נפל ב-7.1% ל-3.9 דולרים לבושל ,  הנפילה המקסימלית המותרת ליום מסחר אחד .  משרד החקלאות האמריקאי העריך שמחיר שווי המשקל למגדלי התירס בארה"ב נע כיום בין 3.2 ל-3.3 דולרים לבושל .  להערכת רביבו ,  2010 תעמוד בסימן של התאוששות בביקושים לתשומות חקלאיות .  ואולם ,  לדבריו ,  התגובה האגרסיווית של השוק לדו"ח חודשי של משרד החקלאות - המועד לשינויים - נובעת מהעלייה במצבת החוזים הספקולטיביים הפתוחים על מחיר התירס ,  לרמה של 228 אלף חוזים בינואר .
 
כלל פיננסים ברוקראז' :  רמת המחירים בשוק הסחורות שבירה ומושפעת מספקולציות 
nan
