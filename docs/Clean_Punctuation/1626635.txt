כדוריד :  הנבחרת תקיים משחק אימון מול העתודה
נבחרת ישראל מתכוננת למוקדמות אליפות העולם בעוד 3 שבועות ותדמה שעת אימון מוקדמת ,  11:30 ,  כדי להיערך
נבחרת ישראל בכדוריד תקיים מחר  ( רביעי ,  11:30 )  משחק אימון ראשון מול נבחרת העתודה במסגרת ההכנות למוקדמות אליפות העולם ,  שיתקיימו בסלובקיה בעוד כשלושה שבועות .  ב-6 לינואר יקיימו הנבחרות משחק אימון נוסף .  שני המשחקים ייערכו באוניברסיטת תל אביב ונקבעו מראש לשעה מוקדמת כדי לדמות את התנאים במשחק החשוב מול סלובקיה בבית המוקדמות ,  שנקבע גם הוא לשעה מוקדמת .
 הנבחרת הישראלית פתחה ביום ראשון האחרון באימונים לקראת המוקדמות ותקיים בסך הכל 14 אימונים עד לטיסה לסלובקיה ב-14 בינואר .  סדר המשחקים במוקדמות נקבע על ידי המארחת לפיו ישראל תשחק במוצאי שבת ה-16 לינואר מול בולגריה ולמחרת בבוקר מול סלובקיה החזקה .  הראשונה בבית תעפיל אל משחקי ההצלבה בדרך לאליפות העולם שתתקיים בשבדיה . 
" אנחנו משחקים נגד נבחרת חזקה ,  שהיא בין הטובות בעולם ,  גם בבית שלה וגם בשעה שאנחנו לא מתורגלים אליה ",  אמר שלמה הופמן ,  מאמן הנבחרת . " כדי להגיע להישגים ,  אנחנו צריכים להתמודד עם נבחרות יותר טובות מאיתנו ולנצח אותן .  כך אני אומר תמיד וכך עשינו בעבר ". 
השחקנים שזומנו על ידי הופמן ועוזרו ,  שער פרנקל ,  לאימונים הם יואב נאמן ,  עופר לוזון ,  אריאל רוזנטל ,  חן בירנבאום ,  ג'ו מתתיה ,  גל אברהם  ( מכבי ראשון לציון )  ,  עומר דבדה ,  צביקה גרוס ,  ערן אברמוביץ'  ( מכבי תל אביב )  ,  אמיר לנגליב ,  עידן מימון ,  אייל שור ,  ניר גרינברג  ( הפועל ראשון לציון )  ,  עידו לביא ,  דן מירקוס ,  איציק חליפי ,  דן נתן  ( אס"א תל אביב )  אורן מאירוביץ'  ( קרית מוצקין )  ,  תומר שמעוני  ( בני הרצליה )  ,  איתמר כהן  ( נס ציונה )  ,  אלכס סיצ'נקו  ( א.ס רמת השרון )  ,  חן פומרנץ  ( האם ,  גרמניה )  ,  אבישי סמולר  ( האם ,  גרמניה )  .
 
כדוריד :  הנבחרת תקיים משחק אימון מול העתודה
נבחרת ישראל מתכוננת למוקדמות אליפות העולם בעוד 3 שבועות ותדמה שעת אימון מוקדמת ,  11:30 ,  כדי להיערך

