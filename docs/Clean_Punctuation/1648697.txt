המגזר הרביעי :  מי שייך אליו ולמי זה חשוב ?  
עסקים חברתיים
 >  >  עסקים חברתיים מייצרים בשורה חדשה ומרתקת לעשייה החברתית בישראל .  עסקים אלה הם בדרך כלל יצירי כפיים של גורמים שהצליחו בעולם העסקים ,  מרגישים בו בנוח ומעוניינים להוכיח כי ניתן לקדם מטרות חברתיות בכלים עסקיים .  התווית החברתית טובה לעסקים ואטרקטיבית למשקיעים .  היא גם עשויה להשפיע על שיקוליהם של גופים ממשלתיים המתקשרים עם עסקים חברתיים .  הבעיה בישראל כיום היא שאין מודל לתווית כזו .  התוצאה היא שעסקים חברתיים נתקלים לא פעם בחומת חשדנות של גופים שלא יודעים על איזה בסיס להתקשר אתם .  גופים ממשלתיים ועסקיים מורגלים בהתקשרות עם ארגוני המגזר השלישי - ארגונים ללא כוונת רווח - אך אינם ערוכים להתקשרות עם מגזר רביעי של עסקים חברתיים .  כך גם משקיעים פוטנציאליים ,  או אף גופים פילנתרופיים שמעוניינים לקדם תחום זה .  אם כן ,  כיצד אנו אמורים לדעת אם עסק הוא חברתי ?  האם יש לזכות עסק בתווית החברתית בזכות המטרה שלשמה הוקם ,  או גם בשל אופן התנהלותו וייעוד רווחיו ?  עסק שבו עובדים אנשים עם מוגבלויות בתנאי ניצול בוודאי אינו חברתי ,  אך האם יש להגדיר כחברתי עסק למיחזור ,  שממקסם רווח בעבור המשקיעים ?  בבריטניה ,  שבה מפותח מאוד תחום המיזמים העסקיים-חברתיים שזכו לשם social enterprises ,  קיים משרד ממשלתי לענייני המגזר השלישי .  המשרד אחראי גם על עידוד פיתוחם של מיזמים עסקיים-חברתיים שמוגדרים ככאלה שמטרתם העיקרית חברתית ורווחיהם מוחזרים לעסק או לקהילה .  בבריטניה פועלים כיום כ-60 אלף עסקים חברתיים .  ב-2004 נחקק חוק שיצר סוג חדש של חברה מסחרית לתועלת הציבור בבריטניה - community interest company  ( cic )  - ומונה רגולטור לפיקוח על חברות כאלה .  מיזמי cic פועלים כעסקים לכל דבר ,  אך מוגבלים על-פי חוק בגובה הדיווידנדים שהם רשאים לחלק ובשימוש שהם עושים בנכסי החברה .  על החברה לעמוד ב"מבחן אינטרס הציבור "  ולהוכיח לרגולטור כי האדם הסביר יאמין כי פעילויותיה מיטיבות עם הקהילה .  מכיוון שלא כל עסק חברתי בבריטניה חייב להירשם כ-cic ,  המשרד למגזר השלישי השיק באחרונה פרויקט שמטרתו לייצר תווית אחידה למיזמים העסקיים-חברתיים בבריטניה .  גם בכמה מדינות בארה"ב נחקק חוק שמאפשר הקמה של חברות שמנוהלות כעסק מייצר רווח ,  אך יעדיהן חברתיים .  חברות כאלה נקראות low-liability limited profit company  ( l3c )  .  כמו כן בארה"ב פועל הארגון הוולונטרי corporations b שהתאגידים שחברים בו מצהירים על כוונתם להשתמש ביכולות עסקיות לקידום מטרות סביבתיות וחברתיות .  התאגידים מחויבים להבטיח במסמכי ההתאגדות והשליטה את האינטרס החברתי שלקידומו מכוונת פעילותם ואת השמירה על האינטרסים של העובדים ,  הקהילה והסביבה .  על כל זה נאמר - הלוואי עלינו .  בישראל אנחנו בראשית הדרך ,  רמת המודעות לקיומו של המגזר הרביעי נמוכה ולא קיים מעמד משפטי מיוחד ,  הגדרה בעלת מעמד מחייב או למצער תווית מוסכמת לעסקים חברתיים .  נראה שהגיעה העת להתחיל לפעול לשינוי .  הכותבת היא עורכת דין

המגזר הרביעי :  מי שייך אליו ולמי זה חשוב ?  
עסקים חברתיים

