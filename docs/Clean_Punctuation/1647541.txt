בריאן דה-פלמה יביים את  " פעילות על טבעית 2 "? 
הלוס אנג'לס טיימס מציין כי הבמאי המפורסם מועמד לביים את סרט ההמשך לסנסציה הקופתית של אורן פאלי .  גם בראד אנדרסון וגרג מקלין מועמדים
מי ייכנס לנעליו של אורן פאלי ,  הישראלי לשעבר שביים את  " פעילות על טבעית ",  הסנסציה הקופתית הגדולה של השנה שעברה ?  לאור ההצלחה הכלכלית האדירה של הסרט ,  היה זה ברור כי ייעשה לו המשך ,  והשאלה היחידה היתה מי יופקד עליו .  
בתחילה הוטלה המשימה על קווין גרוטרט ,  במאי  " המסור 6 ",  אך הוא נאלץ להסיר את ידיו מהפרויקט מפני שנדרש לביים את הפרק החדש בסדרת האימה .  אמש  ( חמישי )  פירסם הלוס אנג'לס טיימס כי שלושה שמות מוזכרים כעת כמועמדים לרשת את מקומו של גרטר וכי הבולט שבהם הוא בריאן דה-פלמה ,  אחד הקולנוענים האמריקאים המוערכים של השנים האחרונות .  
דה-פלמה ביים את הסרטים המופתיים  " פני צלקת ",   " הבלתי משוחדים "  ו"משימה בלתי אפשרית ",  ולפני ארבע שנים עבד עם המפיקים הישראלים דני דימברוט ,  בועז דוידזון ומשה דיאמנט על המותחן  " הדליה השחורה ". 
יחד עם דה-פלמה ,  מוזכרים שני שמות מוערכים נוספים אם כי מוכרים פחות אך מזוהים יותר עם ז'אנר האימה .  השניים הם בראד אנדרסון  ( "טרנסיביריאן ")  וגרג מקלין  ( "Wolf Creek ")  .  כך או כך ,  מפיקי הסרט חייבים לקבל החלטה במהרה ,  שכן מועד הפצתו נקבע ל-22 באוקטובר הקרוב ,  רגע לפני ליל כל הקדושים ,  הנחשב למועד האולטימטיבי לשחרור סרט אימה שובר קופות .  
פאלי ,  מצדו ,  טרוד כרגע בעבודה על סרטו השני , " Area 51 ",  שכבר נקנה בידי אולפני פראמונט .  הישראלי לשעבר גם מתכונן לטקס פרסי הרוח העצמאית ,  שייערך ביום שישי ה-5 במרץ ,  יומיים לפני האוסקר .  פאלי מועמד בקטגוריית סרט הבכורה הטוב ביותר ,  לצד ישראלי לשעבר נוסף ,  אורן מוברמן ,  במאי  " השליח "  שמועמד גם לאוסקר על התסריט המקורי הטוב ביותר .
 
בריאן דה-פלמה יביים את  " פעילות על טבעית 2 "? 
הלוס אנג'לס טיימס מציין כי הבמאי המפורסם מועמד לביים את סרט ההמשך לסנסציה הקופתית של אורן פאלי .  גם בראד אנדרסון וגרג מקלין מועמדים

