מאנינג : " כשחקנים ,  אנחנו רק ממלאים פקודות "
 הקוורטרבק של הקולטס משלים עם החלפתו ,  שהביאה להפסד לג'טס .  ביל פוליאן : " אין שום היגיון בלסכן שחקנים עם פציעות "
 רבות עוד ידובר במרוצת הימים הקרובים על ההחלטה של ג'ים קאלדוול ,  מאמן אינדיאנפוליס קולטס ,  להוציא את הקוורטרבק פייטון מאנינג ביתרון ברבע השלישי ,  מהלך שהביא להפסד הפרסות 29:15 לג'טס ,  הראשון שלהם העונה ,  ולאיבוד האפשרות לעונה מושלמת של 0:16 .  
מאנינג הגן לאחר המשחק על החלטת המאמן : " עד שלא נהיה מאמנים ,  התפקיד שלנו כשחקנים הוא רק למלא פקודות ,  ולעשות את זה מכל הלב .  בכל מקרה ,  אין יותר מדי משחקים שבהם אתה מנצח אחרי שאיבדת כדורים וספגת טאצ'דאון מהחזרת בעיטה .  המשחק היום היה אחד מהמשחקים האלה ".  
ביל פוליאן ,  נשיא הקולטס ,  היה יותר ישיר : " פוטבול הוא משחק שצריך להפעיל בו את ההיגיון ,  ולא היה שום היגיון בסיכון השחקנים שלנו .  שיחקנו 16 משחקים ,  אנחנו חדים ומה שחשוב הוא שהמיקום שלנו בפלייאוף לא נפגע ".  הסנטר ג'ף סאטרדיי היה קצת פחות פוליטיקלי קורקט והגיב על קריאות הבוז של הקהל : " אני לא מאשים אותם ,  גם אני הייתי עושה את זה .  הם משלמים כדי לראות אותנו מנצחים והיום לא עשינו את זה ".  
רקס ריאן ,  מאמן הג'טס ,  היה מרוצה ,  כמובן ,  אחרי הניצחון שהעמיד את קבוצתו בעמדה עדיפה במירוץ לוויילד קארד . " הקולטס הרוויחו את האופציה לעשות מה שהם רוצים במשחק לא מכריע מבחינתם .  זו קבוצה מדהימה ,  אבל גם אנחנו ,  ומבחינתנו אנחנו עולים לשחק ולתת את הכל ,  לא משנה מי משחק מולנו ". 

מאנינג : " כשחקנים ,  אנחנו רק ממלאים פקודות "
 הקוורטרבק של הקולטס משלים עם החלפתו ,  שהביאה להפסד לג'טס .  ביל פוליאן : " אין שום היגיון בלסכן שחקנים עם פציעות "
 
