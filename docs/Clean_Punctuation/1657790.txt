על אוטובוסים של אגד :  בית המקדש בהר הבית
תנועת  " ארץ ישראל שלנו "  השיקה קמפיין חדש ,  במסגרתו מופיעה על 200 אוטובוסים בי-ם תמונת בית המקדש על הר הבית - במקום מסגד אל אקצא .  ברוך מרזל : " מי ששולט בהר הבית ישלוט גם בארץ ישראל כולה "
 אם האווירה בירושלים לא היתה מספיק חמה עד עכשיו ,  דואגים פעילים בימין להוסיף עוד שמן למדורה :  תנועת  " ארץ ישראל שלנו "  בראשות הרב דב וולפא וברוך מרזל החלה הבוקר בקמפיין במסגרתו נתלו על כמאתיים אוטובוסים של חברת אגד בירושלים שלטי פרסום ובו תמונת בית המקדש על הר הבית - במקום מסגד אל אקצא .  על השלטים ,  שפורסמו לקראת חג הפסח ,  התנוסס הכיתוב : " שייבנה בית המקדש במהרה בימינו ",  ולצדו הופיעה תמונה של בית המקדש בהדמיית מחשב .  בתנועה אף דאגו כי חלק ניכר מהאוטובוסים שעליהם נתלו השלטים יהיו כאלה שנוסעים במזרח ירושלים .  
הקמפיין הושק על רקע המהומות שהיו באחרונה במזרח ירושלים ,  על רקע החשש בקרב הפלסטינים כי מתנחלים מתכוונים לבנות את בית המקדש .  חששם של הפלסטינים התגבר בעקבות חנוכת בית הכנסת החורבה ברובע היהודי בעיר . " יש כאן אמירה ברורה לאובמה ולערבים שהמסגד שמוצב כיום על הר הבית הוא זמני בלבד ",  אמר לוואלה !  חדשות ברוך מרזל .  לדבריו , " עם ישראל כולו מתפלל להסרת המסגד ולהחלפתו בבניין טהור יותר וקדוש יותר בדמות בית המקדש .  מי ששולט בהר הבית ישלוט גם בארץ ישראל כולה ,  וזה המסר שאנחנו ביקשנו להעביר ערב החג ". 
הרב דב וולפא אמר לוואלה !  חדשות כי  " המסר באוטובוסים מהווה שאיפה של רוב תושבי ישראל לראות בבניין המקדש .  אנו מתפללים שלוש פעמים ביום לבניין בית המקדש ומי שטוען שהקמפיין הוא פרובוקציה כדאי שייפתח את ספר התורה ". 

על אוטובוסים של אגד :  בית המקדש בהר הבית
תנועת  " ארץ ישראל שלנו "  השיקה קמפיין חדש ,  במסגרתו מופיעה על 200 אוטובוסים בי-ם תמונת בית המקדש על הר הבית - במקום מסגד אל אקצא .  ברוך מרזל : " מי ששולט בהר הבית ישלוט גם בארץ ישראל כולה "
 
