ראול : " זה לא יכתים את העבר שלי "
 קפטן ריאל מקבל בהבנה את מעמדו כמחליף ,  וסבור שהוא ייזכר לטובה .  הנשיא הקודם קלדרון : " ריאל לא תפסיק עד שאני אמות "
 בעונה האחרונה מקבל קפטן ריאל מדריד ראול מכסת דקות פחותה בהרבה בהשוואה לעונות הקודמות שלו בקבוצה .  הסמל של הבלאנקוס בעידן הנוכחי ,  שעד העונה היווה פקטור משמעותי בהצלחת הקבוצה ,  יודע לקבל בהבנה ובהשלמה את מעמדו החדש .
" זה דבר טבעי ,  ידעתי שזה יבוא מתישהו ",  אמר ראול על העובדה שהוא לא עולה בהרכב ונכנס כמחליף בעידן החדש תחת מנואל פלגריני . " אני לא חושב שזה יכתים את העבר שלי .  אני עדיין מרגיש כאחד שקיבל זכות גדולה להשתייך למועדון הזה .  כל שחקן אוהב לשחק באופן קבוע ,  אבל לי אין על מה להלין .  במשך 15 שנים שיחקתי הרבה מאוד משחקים ורק העונה אני משחק פחות .  זו סיטואציה שבמוקודם או במאוחר הייתה מגיעה ". 
ראול מיאן להתייחס להמשך דרכו במועדון הלבן . " יש לי חוזה עד 2011 .  יהיה עוד זמן לדבר על העתיד שלי בהמשך ".  הקפטן אף התייחס לבישול של חברו הוותיק בקבוצה ,  גוטי ,  ביום שבת בריאזור לבנזמה  ( בניצחון הקבוצה 1:3 על דפורטיבו לה קורוניה בריאזור )  . " רק גאון יכול לעשות זאת ". 
בריאל ממשיכים להתעסק בין היתר בעסקת העברתו של שחקנה המוכשר והצעיר של ראסינג סנטאנדר ,  סרחיו קנאלס .  התכשיט עצמו כבר חתם על חוזה במועדון לתקופה של שש שנים ,  אולם הקבוצות עדיין לא הגיעו לסיכום על גובה ההעברה של השחקן . " אין שום דבר חדש כרגע ",  אמר נשיא המועדון ממחוז קנטרבריה ,  פרנסיסקו פראנייה .  עם זאת ,  הוסיף הנשיא כי  " הקבוצות יסגרו בקרוב את מחיר הכרטיס של קנאלס ". 
נראה שריאל לא תהיה מוכנה לשלם סכום של יותר מחמישה מיליון יורו עבור השחקן ,  שבכל מקרה ,  ימשיך לשחק עד תום העונה הנוכחית בקבוצתו ואולי אף מעבר לכך .
 בתוך כך ,  גונזאלו היגוואין ומחמדו דיארה חזרו היום  ( רביעי )  לאימוני ריאל מדריד .  היגוואין חזר לפעילות קרוב לחודש אחרי שנפצע במשחק הליגה מול מאיורקה ודודו אוואט ,  דיארה נפצע במהלך אליפות אפריקה בה הופיע במדי מאלי .  שני השחקנים צפויים להיות בסגל הבלאנקוס למשחק הקרוב מול אספניול בשבת .  בניגוד למתאוששים ,  רפאל ואן דר וארט ,  לסאנה דיארה ,  כריסטוף מצלדר ואזקייל גאראי עדיין פצועים וייעדרו באופן ודאי .  
 *  חדשות נוספות שיצאו מקרבת המועדון קשורות לגבי הנשיא הקודם רמון קלדרון .  האחרון התלונן כי בריאל מדריד עושים הכול כדי למרר את חייו ,  ואף הגדיל לעשות כשאמר : " הם לא יפסיקו עד שהם יהרגו אותי ". 

ראול : " זה לא יכתים את העבר שלי "
 קפטן ריאל מקבל בהבנה את מעמדו כמחליף ,  וסבור שהוא ייזכר לטובה .  הנשיא הקודם קלדרון : " ריאל לא תפסיק עד שאני אמות "
 
