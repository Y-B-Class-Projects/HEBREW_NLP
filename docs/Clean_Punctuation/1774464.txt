בניגוד להרגלו ,  משה קצב נשאר בביתו ולא יצא לביה"כ
בבוקר שאחרי הרשעתו באונס ובביצוע עבירות מין לא יצא הנשיא לשעבר לבית הכנסת ,  כפי שהוא נוהג מדי יום ,  אלא מספר מתפללים הגיעו לביתו ,  המוקף צלמים ועיתונאים
נשיא המדינה לשעבר משה קצב ,  שהורשע אתמול באונס ובביצוע עבירות מין נוספות ,  לא יצא הבוקר  ( שישי )  ,  כפי שהוא נוהג מדי בוקר ,  מביתו שבקרית מלאכי אל בית הכנסת ,  על מנת להתפלל תפילת שחרית .  אל ביתו הגיעו הבוקר כמה מבאי בית הכנסת שבו הוא מתפלל ,  בכדי להשלים מניין בתוך ביתו .  מחוץ לבית ממתינים מספר עיתונאים וצלמים .
 עורך דינו של קצב העביר אמש ביקורת חריפה על שופטיו .  עו"ד אביגדור פלדמן אמר בראיון לערוץ 10 : " כל מה שהיה נמחק ,  כאילו ששואב אבק עבר על פני העובדות ,  שאב את כל הספקות - ובית המשפט הגיע למסקנה חד משמעית ".  פלדמן הוסיף : " אני האחרון שאזלזל בבית המשפט ,  אבל אני תוהה האם הרכב שופטים אחר היה מגיע לאותה מסקנה ". 
פרקליטו של קצב הבהיר פעם נוספת ,  כי בכוונת מרשו לערער על החלטת בית המשפט המחוזי בתל אביב להרשיעו בעבירות חמורות . " אין ספק שטרם הגענו לתחנה האחרונה בפרשה הזו ",  אמר פלדמן . " אשטח את טענותיי בפני בית המשפט העליון ". 

בניגוד להרגלו ,  משה קצב נשאר בביתו ולא יצא לביה"כ
בבוקר שאחרי הרשעתו באונס ובביצוע עבירות מין לא יצא הנשיא לשעבר לבית הכנסת ,  כפי שהוא נוהג מדי יום ,  אלא מספר מתפללים הגיעו לביתו ,  המוקף צלמים ועיתונאים

