העליון :  ספקית אינטרנט אינה רשאית לחשוף פרטי גולשים
השופט ריבלין :  אין כיום בחוק מסגרת המאפשרת להוציא צו לספקית אינטרנט לחשוף את זהותו של גולש אנונימי
בהכרעה תקדימית ,  הוציא אתמול בית המשפט העליון החלטה שמיטיבה עם הטוקבקיסטים ברשת האינטרנט .  המשנה לנשיאת בית המשפט העליון אליעזר ריבלין ,  והשופט אדמונד לוי ,  קבעו כי אין לחייב ספקית אינטרנט לגלות את זהותו של טוקבקיסט אנונימי לטובת אדם שטוען כי הוא נפגע מהתבטאות של הטוקבקיסט .  השופט רובינשטיין ,  בדעת מיעוט ,  סבר כי קיימת לבית המשפט הסמכות להורות על חשיפתם של גולשים אנונימיים.פסק הדין התקדימי ניתן במסגרת ערעורו של רמי מור ,  מטפל אלטרנטיווי בתחום הרפואה המשלימה ,  שביקש להגיש תביעת לשון הרע נגד גולשים באתר האינטרנט ynet בעקבות מספר התבטאויות נגדו ,  בהן : " רמי מור שרלטן ..  רמי מור הוא גנב ..  די נמאס מהשרלטן רמי מור הזה ..  הלו ,  רמי מור די נשבר ממך שבכל פורום אתה מכניס הודעות מפוברקות שלך ומבלבל את הביצים לגולשים .  אתה אפילו לא אחות מעשית ..  רמי מור - דיר בעלק ממנו ..  ."  .  משום שמדובר היה בגולשים אנונימיים ,  נדרש צו של בית משפט כדי לחשוף את זהותם .  בעקבות זאת פנה מור לבית משפט ,  וביקש ממנו להורות על חשיפת זהותם של הגולשים מהאתר ומחברת התקשורת ברק  ( באמצעות חשיפת כתובת ה-ip של הגולש .  בתי משפט השלום בקריות והשלום בחיפה סירבו להיעתר לבקשתו לחשוף את זהותם ,  ולכן הגיש מור לבית המשפט המחוזי בחיפה בקשת רשות ערעור על ההחלטות.באפריל 2007 נתן השופט יצחק עמית  ( כיום שופט העליון )  פסק דין ארוך שבסופו הגיע למסקנה כי בית המשפט רשאי להתערב בנוגע לביטוי משמיץ ברשת ,  זאת כאשר נעשה שימוש לרעה באנונימיות ברשת .  עמית קבע כי המבחן הראשוני לחשיפת זהותו של הגולש האנונימי הוא האם היתה עומדת למבקש הנפגע זכות תביעה כנגד המפרסם ,  אילו זהותו היתה ידועה לו.נוסף על כך ,  קבע שיהיה צורך ב"דבר מה נוסף "  כדי להורות על חשיפת זהות גולשים באינטרט כגון תום לב מצד התובע .  עוד ייבחנו שאלות כגון האם התובע הוא אישיות ציבורית או פרטית ,  מהי עוצמתו של הביטוי הפוגע ,  האם מדובר בפרסום חד פעמי או שיטתי ,  טיבו של הפורום או האתר בו פורסם הביטוי הפוגע ועוד.עוד הציע עמית לנקוט בשורה של צעדים מקדמיים טרם חשיפת זהותו של המפרסם :  על המבקש להראות כי מיצה את האפשרויות לחשיפת הנתבע האנונימי באמצעות קריאה באתר שבו פורסם הביטוי המשמיץ .  חשיפת זהותו של המפרסם תעשה בשלבים - קודם לבית המשפט ורק לאחר שניתנה זכות תגובה לנתבע יוחלט אם לאפשר את הפרסום .  באשר למקרה הספציפי קבע עמית כי ההתבטאות הנדונה מקימה למור עילת תביעה לכאורית שיש בה ממש ,  ואולם בשל העובדה שמדובר בשינוי הלכה בתחום הפרסומים משמיצים באינטרנט ,  קבע כי אין זה הוגן שהגולש האנונימי ייחשף מבלי שהוזהר תחילה ולכן דחה את הבקשה .  חופש ביטוי או אנונימיותבעקבות זאת ביקש מור רשות מבית המשפט העליון לערער על ההחלטה .  לטענתו ,  משקיבל בית המשפט את טענותיו במישור העקרוני ,  לא היה מקום לכך שידחה את בקשתו ויקבע את תחולת ההלכה מכאן ולהבא .  הוא הוסיף כי הליך החשיפה שבו נקט נועד לאפשר לו להגיש תביעת לשון הרע נגד מי שהכפיש את שמו באינטרנט וכי ללא החשיפה לא יוכל להגיש תביעה.השופט ריבלין קבע כי  " השמירה על האנונימיות משרתת תכליות חשובות בהקשר של חופש הביטוי "  וכי האנונימיות היא גם חלק מהזכות לפרטיות . " חשיבותה של האלמוניות מקבלת משנה תוקף בהקשר של הגלישה באינטרנט ",  קבע ריבלין . " האינטרנט הוא  " כיכר העיר "  החדשה שהכול שותפים לה .  המדיום החדש  המרחב הווירטואלי  מצוי בכל ופתוח לכל .  הכלים שהוא מציע ,  ובהם  " חדרי השיח ",  הדואר האלקטרוני ,  הגלישה על גלי הרשת העולמית ובתוך הרשתות החברתיות  מאפשרים קבלת מידע והעברתו , " האזנה "  לדעות של אחרים והשמעתן של דעות עצמיות .  זהו אפוא אמצעי דמוקרטי מובהק המקדם גם את עקרון השוויון ומציב מחסום בפני התערבות שלטונית ובפועל רגולטיבית בחופש הביטוי ".  ריבלין נקט בלשון עדינה ,  ואמר כי  " אם לומר את המעט ,  הרי שבתרבות המקומית לא תמיד שולטים בז'אנר זה  הלשון הצחה ,  הניסוח הרהוט והמסרים המעודנים .  חלק ניכר מהפרסומים נושא במקומותינו אופי וולגרי ובוטה ,  וישנו פער בולט בין הנחרצות של הדעות המבוטאות לבין התשתית התומכת בהן .  כל אלה משפיעים ללא ספק גם על הערך והמשקל שניתן לייחס לרבים מפרסומי ה-instant המופיעים באינטרנט חדשות לבקרים .  אולם בכל אלה אין כדי לשמוט את הערך החוקתי העומד ביסוד השיח הזה .  עצם העובדה שיש מבין התגוביות שטעמן רע וניסוחן עילג בוודאי אינו מוציא אותן מתחולת הזכות החוקתית לחופש ביטוי ". "הקלות הבלתי נסבלת של הדיבה"עם זאת ,  ציין ריבלין , " האנונימיות אינה חזות הכול .  האינטרנט אינו  " מערב פרוע "  ואין לראות בו מסגרת שבה אין דין ואין דיין .  האנונימיות באינטרנט היא שטר ששוברו בצדו ,  והשובר הוא פטור מאחריות ומתן כסות גם למעשים עוולתיים .  בענייננו ,  מחיר האנונימיות מתבטא בהעלאתם לרשת של פרסומים דיבתיים ללא אפשרות להגיש תביעה לפי חוק איסור לשון הרע .  אין ספק שהקלות שבפרסום במסגרת האינטרנט עלולה להרבות בפרסומי לשון הרע ,  בבחינת  " הקלות הבלתי נסבלת של הדיבה ".  האנונימיות עלולה לשמש מפלטו של מפיץ הדיבה .  מאחורי פרגוד האלמוניות קל יותר להשתלח בזולת ולשחרר את חרצובות הלשון מבלי לשאת באחריות ..  .  הזכות לשם טוב ולכבוד אינה מתאיינת במרחב הווירטואלי ואין להסכין עם הילכדותה ברשת ",  קבע.לאחר כל אלה הגיע לריבלין למסקנה כי הסעד שביקש מור  להורות לצד שלישי  חברת התקשורת ברק - לחשוף את כתובות ה- ip של הגולשים  ,  מצריך הסדרה חקיקתית  ." מדובר בניסיון לרתום ,  עוד בטרם משפט ,  את מערכת המשפט ואת הצד השלישי לצורך קיום חקירה שתביא לחשיפת זהותו של מעוול על-מנת שניתן יהיה להגיש נגדו תביעה אזרחית .  מדובר למעשה בהליך מעין-חקירתי שבית המשפט מגויס לו בהליך מקדמי במתכונת כזו או אחרת .  הליך זה אינו טריביאלי ".  לדעת ריבלין ,  אין כיום בחוק הישראלי אף מסגרת המאפשרת להוציא צו המורה לחשוף את זהותו של גולש אנונימי ,  ובתי המשפט השלום והמחוזי שנתנו במקרים קודמים צווים כאלה ,  עשו זאת לטעמו ללא מסגרת חוקית מתאימה .  ריבלין ציין עוד כי אינו מסכים עם עמדתו של עמית שדחה את בקשתו של מור בנימוק שיש להזהיר את הגולשים לפני שינוי ההלכה הנוהגת . " תוצאה זו מוקשית לדידי ,  ואילו סברתי כי במישור המשפטי קמה למערער זכות לקבלת הסעד של חשיפת זהותו של המפרסם האנונימי ,  אזי ללא ספק הייתי קובע כי יש להוציא אל הפועל קביעה זו על עניינו ". חברת ברק יוצגה על ידי עו"ד צפריר הנגבי .( רע"א 4447/07 ) 

העליון :  ספקית אינטרנט אינה רשאית לחשוף פרטי גולשים
השופט ריבלין :  אין כיום בחוק מסגרת המאפשרת להוציא צו לספקית אינטרנט לחשוף את זהותו של גולש אנונימי

