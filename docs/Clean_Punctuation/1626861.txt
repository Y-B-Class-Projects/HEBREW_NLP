קיצוצי ענק ב-HOT :  בכירים עוזבים והפיטורים בדרך
מהלך התייעלות רוחבי בחברת הכבלים  ?  סמנכ"לית התוכן קרני זיו עוזבת על רקע שינוי הבעלות וככל הנראה עקב הדרישה לבצע קיצוץ של כ-100 מיליון שקל בתקציב התוכן  ?  בתוך כשנה התחלפו בהנהלת HOT שבעה סמנכ"לים  ?  HOT מתעניינת ברכישת ערוצי הסרטים של yes
 >  >  קיצוצי ענק ,  עזיבות של בכירים ,  איחוד חטיבות וחוסר ודאות בקרב העובדים - כך נראית הטלטלה שעוברת על חברת הכבלים hot ,  זמן קצר לאחר שנרכשה על ידי הבעלים החדש ,  פטריק דרהי .  אתמול הודיעה hot כי יו"ר החברה ,  ישראל  ( איזיה )  צ'צ'יק ,  יפסיק להיות יו"ר פעיל ויעבור לסטטוס של יו"ר לא פעיל .  במקביל ,  הודיעה החברה כי סמנכ"לית התוכן ,  קרני זיו ,  מפסיקה את תפקידה לאחר שלוש שנים .  hot תסגור את פעילות חטיבת התוכן כחטיבה עצמאית ותמזג אותה תחת ניהולו של יורם מוקדי ,  סמנכ"ל הרגולציה והאסטרטגיה של החברה ,  שיעמוד בראש חטיבה מאוחדת .  לפי הערכות ,  זיו עוזבת את hot על רקע שינוי הבעלות בחברה ודרישה לבצע קיצוץ מאסיבי של יותר מ-100 מיליון שקל בתקציב התוכן .  כפי שנחשף באחרונה ב-themarker ,  בעקבות שינוי זה תערוך החברה מהלך התייעלות שאמור לחסוך מאות מיליוני שקלים בשנה ,  חלק מהם בתקציב התוכן שצפוי להצטמצם מיותר מ-700 מיליון שקל לכ-580 מיליון שקל בשנה .  בנוסף ,  יידרשו צמצומים מאסיביים של עד כרבע מכוח האדם של חטיבות שונות ב-hot ,  בהן חטיבות התוכן והשיווק הכוללות כמאה עובדים .  יש להניח כי מהלכי הפיטורים לא יסתיימו בחטיבות אלה .  מ-hot נמסר בעניין הפיטורים : " אין בכוונתנו להתייחס לשמועות הצצות חדשות לבקרים ".  מתפשרים על התוכן עזיבתה של זיו ,  הנחשבת אשת תוכן מהשורה הראשונה וזוכה להערכה מקיר לקיר ,  עלולה להוות מכה לחברה .  גורמים בשוק מעריכים כי חברות הטלוויזיה האחרות ימהרו לנסות ולהחתים את זיו .  הגורמים מציינים כי מאז ומתמיד רצה מוקדי לעסוק בתחום התוכן ,  וכי בתקופה האחרונה אף קיבל החלטות בנושאים כמו משחקי הכדורסל של מכבי תל אביב וכן בנושאים שונים הקשורים לתוכן במגזר הרוסי .  בנוסף ,  תיארו הגורמים את ההחלטה לאחד בין חטיבות התוכן והרגולציה כתמוהה ,  ואמרו שמדובר בנסיגה מהאסטרטגיה לפיה התוכן הוא אמצעי הבידול החשוב ביותר בין hot למתחרה yes .  חיזוק נוסף לדברים אלה עולה מאפשרות שהזכירו כמה גורמים בשוק ,  לפיה hot תרצה לרכוש את ערוצי הסרטים של yes ,  בדומה למקובל בחברות בחו"ל ,  שם התוכן אינו אמצעי הבידול המרכזי בין חברות הכבלים השונות .  במקרה זה ,  ניסיונו הרב של מוקדי בתחום הרגולציה יהיה לו לעזר והוא יוכל להוביל מהלכים חסכניים .  גורמים בשוק מעריכים כי בעוד מוקדי יעמוד בחזית החברה ,  מי שיבצע את הקיצוצים הקשים לספקים יהיה נציגו של דרהי בישראל ,  מיכאל גולן  ( הידוע גם כמייקל בוקובזה )  .  הגורמים מתארים את hot כחברה הנמצאת במצב של חוסר ודאות ,  שהעובדים בה חוששים מהגזירה הבאה ,  ומוסרים שגולן השתלט על עמדת הפיקוד כאשר הוא מחלק הוראות ישירות לסמנכ"לים ,  נפגש עם הספקים ופוגע במעמדו של המנכ"ל עוזר .  צ'צ'יק לוקח צעד לאחור שלשום הודיעה hot על מינוי הדירקטור החדש דקסטר גואי ,  חבר מועצת המנהלים הראשון מטעם דרהי ,  שרכש מניות hot בשנה האחרונה וכעת מחזיק ב-44% מהחברה .  הרקע לשינויים טמון בשילוב של נסיבות :  לפני שנה מונה לתפקיד מנכ"ל hot הרצל עוזר ,  במקומו של המנכ"ל הקודם דוד קמיניץ .  חלק מהסמנכ"לים בחברה מתקופת קמיניץ לא הסכימו עם המהלכים שעוזר ביצע ,  ועזבו .  גם שינויים מבניים שהוביל עוזר בחברה גררו התפטרויות מנהלים .  בתוך מעט יותר משנה התחלפו בהנהלת hot לא פחות משבעה סמנכ"לים :  בנובמבר 2008 עזב יוסי יקר ,  שהיה סמנכ"ל הרכש והלוגיסטיקה בחברה ;  במארס השנה עזבו סמנכ"ל השירות הטכני ,  זיו גילה ,  וסמנכ"ל מערכות המידע ,  אלי בן סימון ;  ביוני עזב מידד כ"ץ ,  שהיה סמנכ"ל ההנדסה בחברה ;  ובספטמבר עזבה סמנכ"ל השיווק ,  דינה נבות .  בתחילת דצמבר עזב את החברה סמנכ"ל השירות של החברה ,  מיקי מרגלית ,  אחרי פחות משנה בתפקיד ,  וכעת עוזבת את החברה סמנכ"לית התוכן .  גם כניסתו של גואי למועצת המנהלים של hot ושינוי מעמד יו"ר החברה לסטטוס לא פעיל ,  מתרחשים בעקבות כניסת בעל המניות החדש לחברה .  צ'צ'יק צועד לאחור כדי לאפשר לדרהי חופש פעולה גדול יותר .  דרהי היה מעוניין למנות יו"ר מטעמו ,  אך נכון לעכשיו אין לו די מושבים בדירקטוריון כדי לבצע מהלך כזה .  ההסכם של דרהי עם בעלי המניות האחרים בחברה - נוני מוזס ואליעזר פישמן - קובע כי דרהי יקבל מושב על כל 13.5% מהחברה ,  כלומר שלושה דירקטורים .  אך יחלוף זמן עד שיושלם איוש הכיסאות הללו ,  ורק לאחר מכן ינסה דרהי להחליף גם את היו"ר .  קרני זיו מסרה אתמול כי  " בשלוש השנים שחלפו מאז מוניתי ,  זכיתי להיות שותפה למהלכי תוכן יוצאי דופן .  הפכנו את hot לפלטפורמת תוכן אטרקטיבית ביותר ".  הרצל עוזר ,  מנכ"ל hot ,  מסר כי  " קרני תרמה תרומה נכבדה למיצובה של hot כחברת התוכן המובילה בישראל ,  ואני מאחל לה הצלחה בכל דרך שבה תבחר .  אין לי ספק כי יורם ימשיך להצעיד את התוכן של החברה קדימה ,  ויתרום מניסיונו הרב בחברה ובתחום התוכן ".  hot מכבה שריפות גם בחזית שירות הלקוחות השינוי הארגוני והפרסונלי ב-hot ,  שמדאיג את העובדים והספקים ,  מגיע בעת שהחברה עסוקה במשבר אחר - תקלות חוזרות במתן השירות ללקוחות .  ביטול ערוץ הולמרק יצר חלון הזדמנויות להתנתקות מ-hot ומ-yes ללא תשלום קנס ,  ומתחילת השבוע קיים עומס בלתי פוסק במוקדי hot ו-yes .  ב-hot מתמודדים גם עם כך שמערכת שירות לקוחות חדשה  ( crm )  שהוטמעה בחברה השביתה את מערך השירות ,  ולא ניתן היה לעדכן או לברר נושאים שונים כמו חיובים ,  רשימת פניות חדשות או טיפול בישנות .  בדיקת themarker מסוף השבוע שעבר העלתה כי יש להמתין כ-25 דקות עד לקבלת מענה במוקד שירות הלקוחות של hot .hot אמרה אז בתגובה כי מדובר בעומס שנוצר עקב הטמעת ה-crm וטענה כי מדובר בתקלה שנמשכת כבר יותר משבוע - וכי לא מדובר בעומס שנוצר בשל  " אפקט הולמרק ".  hot נחשבת באופן כללי לחברה בעלת שירות לקוי ,  ואפילו  " זכתה "  לאתר שהקים לקוח כועס הנקרא  " אני שונא את hot ",  ובו מוזמנים לקוחות לא מרוצים לספר על הבעיות שלהם עם החברה .  נראה כי גם עובדי hot לא כל כך מרוצים ממנה :  בתחילת החודש הקימו העובדים ועד פעולה שייצג אותם ,  ומאז הם מנסים להחתים עובדים רבים ככל האפשר על טופסי הצטרפות לוועד .  לדברי העובדים ,  מטרת ההתאגדות היא להסדיר את תנאי העסקתם ,  למנוע אפליה בשכר ולקיים הידברות עם הנהלת החברה בנוגע למהלכים הקשורים לכוח האדם בחברה .
 
קיצוצי ענק ב-HOT :  בכירים עוזבים והפיטורים בדרך
מהלך התייעלות רוחבי בחברת הכבלים  ?  סמנכ"לית התוכן קרני זיו עוזבת על רקע שינוי הבעלות וככל הנראה עקב הדרישה לבצע קיצוץ של כ-100 מיליון שקל בתקציב התוכן  ?  בתוך כשנה התחלפו בהנהלת HOT שבעה סמנכ"לים  ?  HOT מתעניינת ברכישת ערוצי הסרטים של yes

