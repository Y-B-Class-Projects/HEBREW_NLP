על בעלים ,  מנהלים ועשייה למען הקהילה 
ניהול חברתי
 >  >  זו השנה התשיעית ברציפות שקבוצת פישמן עורכת את אירוע האחריות החברתית שלה ,  בו היא מעלה על נס את תרומתן של חברות הקבוצה לקהילה ואחריות חברתית בכלל .  אירוע כזה שופך אור על אחד התחומים היותר מוצנעים של מארג היחסים בין בעלים למנהלים .  בניגוד לתוצאות עסקיות בהן נדרשים מנהלים לעמוד ביעדים ,  הרי בתחומי העשייה למען הקהילה לא מקובל כי בעלים ידרשו ממנהלים לפעול על פי תפיסותיהם החברתיות .  כל שניתן הוא לערוך פעולות שכנוע זהירות בקרב המנהלים ,  כדי שאלו ייאותו לעשות למען הקהילה .  לבעל בית קל יותר להיות נדיב ולעשות למען הקהילה ,  בוודאי על חשבון חברות שבשליטתו .  לעומת זאת ,  למנהל ,  במקרים רבים ,  זה עוד כאב ראש .  עשייה למען הקהילה לא תפטור אותו מהצורך לעמוד ביעדים העסקיים .  מצד שני ,  אף מנהל לא שש להגיד  " לא "  לבעל הבית .  לפיכך ,  יש מנהלים שעושים למען הקהילה מתוך רצון אמיתי ,  יש שעושים זאת בלית ברירה ,  ויש גם כאלו שלא טורחים כלל .  באירוע המתואר זכתה להוקרה רשת הצעצועים טויס אר אס .  מנכ"ל הרשת הודה כי בשנתיים הראשונות לפעילותו לא מצא כל עניין בפעילות חברתית ,  אבל הלחץ הלא פורמלי עשה את שלו .  החברה החלה לעשות פעולות מגוונות למען ילדים עם מוגבלויות ,  ואט אט הוא עצמו נשאב לפעילות ונהפך לחלק ממנה .  זה נשמע אמיתי ,  זה היה מרגש ,  וסביר להניח כי זה גם משפיע על מנהלים אחרים - מן הסתם ,  חלק ממסע השכנוע .  אפשר שהפעילות למען הקהילה מעוטרת לא מעט פעמים בצבעים של ציניות ושיקולי תועלת ,  אבל השיקולים העומדים מאחוריה אינם חשובים באמת ;  בין אם אלו שיקולי תדמית ,  או טוב לב אמיתי ,  כשחברה מעודדת פעילות מסוג זה ,  הדבר ראוי לכל שבח .  הכותב הוא מומחה לניהול וכתב תשעה ספרים בתחום

על בעלים ,  מנהלים ועשייה למען הקהילה 
ניהול חברתי

