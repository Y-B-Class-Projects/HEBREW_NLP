ליגה א' :  מכבי אום אל פאחם ספרה עד עשר
אחרי השישייה של אסי גלבוע והחמישייה של נתיבות ,  הקבוצה של טל בניה התעלתה והביסה 0:10 את מכבי כפר קרע
הליגות הנמוכות נפתחו אתמול  ( שישי )  ואחרי ההמתנה הארוכה לאחר הפגרה שפקדה את הקבוצות ,  יצאה לדרך העונה ,  כשמי שבינתיים נראית כמי שמגיעה עם הבשורה המרנינה היא עירוני נתיבות ,  שמחצה כבר במחזור הראשון את מכבי קרית גת 0:5 .  בשנה שעברה נתיבות ,  אותה מאמן סתיו אלימלך ,  סיימה במקום החמישי ,  אבל בינתיים היא נתנה איתות משכנע לכך שהיא מגיעה בכושר מצוין .  ערן בן הרוש  ( 26 )  ,  אשר ברוך  ( 39 )  ,  אדם בוכריס  ( 44 ,  75 )  ודודו פלס  ( 88 )  מחצו את היריבה .
 הפועל צפרירים חולון ,  שסיימה רביעית את העונה שעברה ,  פתחה את העונה עם הפסד 1:0 למכבי קרית מלאכי ,  אחרי שאת השער היחיד במשחק כבש שי סבג אחרי 14 דקות .  הפועל מרמורק ,  שנפרדה מהליגה הלאומית ,  מתקשה להתרגל בינתיים לליגה א' ,  אחרי שהפסידה 2:1 להפועל כפר שלם .  מוחמד כתארי כבש פעמיים  ( 11,78 )  לפני שחן שלומי  ( 89 )  רק צימק .
 מכבי יבנה ,  שסיימה במרכז הטבלה בעונה שעברה ולא הצליחה להיות גורם משמעותי בליגה ,  נכנעה במשחקה הראשון לעוד קבוצה שלא ממש הצליחה לבלוט ,  עירוני כפר יונה ,  2:0 .  עד הדקה ה-87 לא הובקעו שערים במשחק ,  אבל אז דני טגניה  ( 87 )  ושי כחלון  ( 90 )  הבקיעו והעניקו שלוש נקודות חשובות לקבוצתו של מאיר כהן .
 השקמה רמת חן ,  שהייתה קרובה לעלות לליגה הלאומית בעונה שעברה ,  פתחה את העונה עם ניצחון חוץ נאה 0:1 אצל הפועל נחלת יהודה .  ארז ללוז כבש בדקה ה-55 את שער הניצחון ,  כששלוש דקות הקשה שרון מרציאנו את החיים על נחלת אחרי שהורחק והשאיר את קבוצתו להיאבק בעשרה שחקנים .
 הפועל ירושלים ,  שתצטרך עוד להתאקלם לחיים בליגה א' ,  סיימה ב-1:1 את משחקה הראשון העונה נגד עמישב פתח תקוה .  אדם מזרחי כבש אחרי חמש דקות את השער לירושלמים ,  אבל אלמוג בוזגלו איזן רבע שעה לסיום .
 משחק נוסף :
 בני אילת - הפועל ערד 1:1לאילת :  עידו אליהו  ( 31 ,  פנדל )  ;  לערד :  אלירן גבאי  ( 80 )  .
 את תוצאת השבוע של ליגה א' על שני מחוזותיה ,  קבעה היום  ( שבת )  מכבי אום אל פאחם .  קבוצתו של טל בניה מחצה במגרשה 0:10 את מכבי כפר קרע ,  שאיבדה את השוער שלה בכרטיס אדום בדקה ה-14 ,  אחרי שעצר פנדל 10 דקות לפני כן .  אילן טל  ( 15 ,  37 ,  68 )  ,  אופיר חלוואני  ( 19 ,  38 ו-80 )  ,  רמי עאמר  ( 24 )  ,  איימן חטיב  ( 42 )  ,  ואחמד נהייה  ( 88 )  היו אחראים לשערים .  בתוספת אחד עצמי של השוער המחליף של כפר קרע  ( 52 )  .
 גם היריבה העירונית ,  עירוני אום אל פאחם ,  צברה שלוש נקודות במחזור הראשון ,  אך עשתה זאת בצניעות עם 0:1 קטן בדלית אל כרמל .  אדינו ימהרן כבש את שער הניצחון בדקה ה-61 לקבוצה שמינתה השבוע את ברוך ממן למאמן .
 המחוז הצפוני נפתח אתמול עם ארבעה משחקים ,  כאשר עירוני חדרה היא הראשונה שפתחה את יום המשחקים ,  אבל נכנעה 2:1 למ.ס .  כרמיאל צפת .  סבי שאולוב כבש את שער היתרון לחדרה בדקה ה-42 והוריד את קבוצתו ביתרון 0:1 למחצית ,  אבל יוגב אלישע  ( 46 )  ומידן שטיינברג  ( 88 )  ביצעו מהפך .
 אחי עכו ,  שעלתה השנה לליגה א' ,  הפסידה להפועל עפולה 2:1 .  חיים סילבס אמנם כבש את שער היתרון לעכואים  ( 22 )  ,  אבל אחמד ז'ידאן  ( 47 )  השווה ,  אף הוא בפנדל ,  ורונן שוורצמן  ( 80 )  ביצעו את המהפך .  עכו סיימה בעשרה שחקנים את המשחק אחרי ששפיק חוביישי הורחק .
 מי שנראית מוכנה היא הפועל אסי גלבוע ,  אבל יותר מכך שי דהן נראה חד בקבוצה ,  שהביסה 0:6 את הפועל כפר קנא ,  כששחקנה סיים עם לא פחות מארבעה שערים  ( 4 ,  44 ,  46 ,  48 )  .  שחר משה ואפי סבג השלימו את החגיגה עם שער כל אחד .
 עירוני קרית אתא ומכבי צור שלום סיימו ב-2:2 .  שגיא סבג כבש פעמיים לצור שלום  ( 27,67 )  והוביל אותה ליתרון 1:2 אחרי שאורן עידו איזן  ( 53 )  ,  אבל אלעד צחקו השווה בפנדל תשע דקות לסיום .
 משחק נוסף :
 מכבי כפר קנא - מכבי טמרה 4:1
לכפר קנא :  מחמוד אלג'אבר  ( 35 )  ,  לטמרה :  מוטי בן חמו  ( 48 ,  75 )  ,  מאהר אבולהיג'ה  ( 54 )  ,  אניס אבו רומי  ( 66 ) 
עירוני טבריה - הפועל רמות מנשה 1:2לטבריה :  שלום עקיבא  ( 32 )  ,  אביאל גבאי  ( 77 ) 

ליגה א' :  מכבי אום אל פאחם ספרה עד עשר
אחרי השישייה של אסי גלבוע והחמישייה של נתיבות ,  הקבוצה של טל בניה התעלתה והביסה 0:10 את מכבי כפר קרע

