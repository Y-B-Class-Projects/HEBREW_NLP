מאמר המערכת של  " פיננשל טיימס ":   " אובמה הכריז מלחמה על וול סטריט "
" החלטת הנשיא לחשוף התוכנית להגביל הבנקים בארה"ב ביום שפורסמו דו"חות גולדמן סאקס - פופוליסטית "
" הכרזת מלחמה על וול סטריט "  - זו כותרתו של מאמר מערכת שפירסם העיתון  " פייננשל טיימס "  בעקבות תוכניתו של נשיא ארה"ב ,  ברק אובמה ,  להגבלת חלק מפעילות המסחר של הבנקים בארה"ב .  מאמר המערכת קבע עוד כי עיתוי חשיפת התוכנית - ביום שבו בנק גולדמן סאקס דיווח על רווח שיא רבעוני של 4.95 מיליארד דולר - נבע משיקולים של פופוליזם פוליטי מצד אובמה .  הטיימס מציין כי הממשל בארה"ב שגה בכך שמיהר לשחרר את הבנקים בארה"ב מההגבלות שהוטלו עליהם במסגרת תוכנית החילוץ למגזר הפיננסי של הממשל  ( tarp )  ,  במקום לנצל את השפעתו על הבנקים באמצעות התוכנית .  כעת נראה כי אובמה מבין כי החמיץ את ההזדמנות ,  ועל כן בחודש שעבר זימן את ראשי הבנקים הגדולים לבית הלבן כדי לנזוף בהם ,  ובשבוע שעבר הודיע על מיסוי המגזר הבנקאי כדי להשיב לממשל את כספי תוכנית החילוץ ,  נאמר במאמר של הטיימס . " עם זאת ,  התוכנית החדשה ,  מהווה שינוי קיצוני מהקו הנוכחי - והיא טעות ",  נכתב במאמר המערכת .  נשיא ארה"ב ,  ברק אובמה ,  הציג אתמול תוכנית במסגרתה יוגבל גודל הבנקים בארה"ב וכן חלק מפעילות המסחר שלהם .  כך למשל ,  התוכנית תאסור על בנקים להחזיק בבעלותם או להשקיע בחברות השקעה פרטית וקרנות גידור כאשר הדבר אינו קושר לשירות הלקוחות .  התוכנית נועדה לצמצם את נטילת הסיכונים של המגזר הבנקאי במטרה למנוע משבר פיננסי נוסף .
 
מאמר המערכת של  " פיננשל טיימס ":   " אובמה הכריז מלחמה על וול סטריט "
" החלטת הנשיא לחשוף התוכנית להגביל הבנקים בארה"ב ביום שפורסמו דו"חות גולדמן סאקס - פופוליסטית "
 
