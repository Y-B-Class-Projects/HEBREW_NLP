באה להציל את העולם 
החובות האדירים שצברה יוון עלולים לגרום לקריסתה ,  וכשיוון בסכנה - כל העולם בסכנה .  אנגלה מרקל מובילה את הקו התומך בחילוצה של יוון ,  כדי למנוע מאתנו להגיע לתרחישים שלא כדאי אפילו לדמיין
 >  >  המשבר הפיננסי העולמי התנהל עד עתה בנוחות יחסית .  אמנם מערכת הבנקאות בכמה מהמדינות הגדולות בעולם קרסה ,  בנקי השקעות וחברות ביטוח לא החזיקו מעמד ,  הפנסיה של מאות מיליוני איש ספגה הפסדים כואבים ,  ובכלל - רבבות מצאו עצמם בלי עבודה ,  בלי בית ועם חובות מעיקים .  אבל בינינו ,  הכל היה עד כה בבחינת  " לא נעים ,  אבל לא נורא ",  כי לכולם היה אבא עשיר שעזר להם .  לאבא הזה קוראים  " אוצר המדינה ".  אוצר המדינה חילץ את הבנקים ,  ביטח פיקדונות ,  שילם דמי אבטלה ,  דאג שחברות הרכב ימשיכו להעסיק את מיליוני העובדים שלהן ,  ואפילו הבטיח לנסות לתמוך במחירי הנדל"ן כדי שמחוסרי הבית יוכלו להחזיק בבית משלהם .  ה"אבא העשיר "  פעל בכל העולם כדי לא להותיר את אזרחיו ואת המוסדות הפיננסיים שלהם לבד .  הוא העביר את החובות שלהם אליו ,  ובכך איפשר לכלכלות המקרטעות בכל העולם לשוב להרים ראש .  בדיוק בשביל זה קיים אבא עשיר .  הרי זה היה הלקח המרכזי מהמשבר בשנות ה-30 של המאה הקודמת :  בשעת משבר פיננסי חריף רק האבא העשיר יכול להתערב ולהציל את המצב .  אבל מה יקרה אם גם האבא העשיר כבר לא יוכל לעמוד יותר בנטל החובות שעברו אליו ויקרוס ?  זהו בדיוק תסריט האימים שמייצגת יוון .  למעשה ,  זהו פרק ב' בתסריט .  פרק א' היה קריסתה של איסלנד ,  מדינה מערבית מתוקנת שפשטה את הרגל במהלך המשבר הפיננסי .  אלא שאיסלנד היא מדינה בגודל של עיר ,  ולכן לעולם היה נוח להתעלם מהתקדים של קריסתה .  עכשיו ההתעלמות הזו עולה ביוקר ,  כאשר התקדים סוחף אליו גם את יוון - ועל הפרק מוזכרות גם ספרד ,  אירלנד ופורטוגל .  אם אחת או יותר מהמדינות האלה אכן תפשוט את הרגל ,  הרי שכל מה שראינו במשבר הפיננסי העולמי עד כה עלול להתגמד .  גל בהלה לגבי היכולת של מדינות לעמוד בהתחייבויות שלהן עלול להיות בעל השלכות שלא כדאי אפילו לדמיין אותן .  לכן ,  הכל תלוי ועומד עכשיו על הפתרון שיימצא למניעת קריסתה הכמעט ודאית של יוון - האם האיחוד האירופי ,  קרן המטבע או כל איחוד כוחות בינלאומי אחר ,  יצליחו לחלץ את יוון מקשייה ,  והאם בכך ייעצר הגל העכור של מדינות פושטות רגל .  קנצלרית גרמניה ,  אנגלה מרקל ,  מובילה את הקו התומך בחילוצה של יוון על ידי האיחוד האירופי - למרות המחיר הכבד שחילוץ כזה יגבה מאזרחי גרמניה וצרפת בעיקר  ( שתי המדינות החזקות של האיחוד יצטרכו לשאת בעיקר נטל החילוץ ,  כלומר להטיל על אזרחיהן עוד מסים כדי לעזור ליוונים )  .  ואולם מרקל מתקשה לגבש קואליציה התומכת ברעיון ,  גם בתוך גרמניה וגם בקרב מדינות אחרות באיחוד .  במועד כתיבת שורות אלה גורלה של יוון ממשיך להתנדנד ,  ולכן גורלו הפיננסי של העולם כולו ממשיך להתנדנד .  אם חס וחלילה לא יימצא פתרון הולם לחילוצה של יוון ,  היציבות הפיננסית של ממשלות רבות בעולם תהיה נתונה בסכנה .  ובלי ממשלות שיתמכו בנו ,  מי ישורנו ? 

באה להציל את העולם 
החובות האדירים שצברה יוון עלולים לגרום לקריסתה ,  וכשיוון בסכנה - כל העולם בסכנה .  אנגלה מרקל מובילה את הקו התומך בחילוצה של יוון ,  כדי למנוע מאתנו להגיע לתרחישים שלא כדאי אפילו לדמיין

