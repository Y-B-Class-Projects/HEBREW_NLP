מדיניות הבריאות :  לא יהודית ולא דמוקרטית 
מערכת הבריאות
 >  >  ב-94' אישרה הכנסת את חוק ביטוח הבריאות הממלכתי ,  שמטרתו שיפור הביטחון הסוציאלי בישראל .  החוק קובע  " צדק ,  שוויון ועזרה הדדית ",  כולל חוק מס מקביל מ-73' שלפיו המעסיקים שותפים לבריאות העובדים וקובע כי הבריאות היא זכותו של כל אזרח .  מאז החלה תקופה של פגיעה שיטתית בעקרונות יסוד אלה ,  הפיכת הבריאות מזכות למצרך והעמקה גוברת של האי-שוויון בבריאות .  כל ההחלטות העקרוניות הקשורות למערכת הבריאות התקבלו באמצעות חוקי ההסדרים במשק .  חקיקה זו ,  שהוגדרה על ידי שופטי העליון בדימוס כ"אנטי-דמוקרטית ",  מבטאת את עוצמת האוצר מול חולשת מערכת הבריאות .  היא מתקבלת בצמוד לתקציב המדינה ,  ומותנת בחרצובות המשמעת הקואליציונית ,  בכל הממשלות .  ב-96'-98' העביר האוצר ,  בדרך של חקיקה זו ,  שלוש גזירות הסותרות את עקרונות  " צדק ,  שוויון ועזרה הדדית ":   ?  ביטול המס המקביל ,  שהביא להכפלת התלות של הבריאות בתקציב המדינה על עדיפויותיו ,  מגבלותיו וקיצוציו .  המשמעות :  הפיכת ביטוח הבריאות הממלכתי לביטוח בריאות ממשלתי .  המגבלות הכלכליות שבהן אנו מצווים להתחשב מחייבות שיתוף של מערכת הבריאות ,  על שיקוליה המקצועיים ,  בקביעת התקציבים .  הקביעה הכמעט בלעדית של כלכלני האוצר ,  נובעת בעיקר משיקולי תקציב המדינה .   ?  נפתח לרווחה המסלול של הביטוחים המשלימים ,  שמשמעותו צמצום הדרגתי של השירותים לאלה שאינם מסוגלים לממן לעצמם ביטוחים אלה .   ?  הונהגו תשלומים עבור שירותים רפואיים ,  וכן הועלתה פי כמה השתתפות החולה בתשלום עלות התרופות ,  דבר הגורם לוויתור על תרופות חיוניות של קשישים ,  חולים כרוניים ,  מעוטי יכולת ואף ילדים במצבים קשים .  מצוקה זו מצטרפת למצב המביש שבו כשליש מאוכלוסיית המדינה נאלץ לוותר במשך שנים על טיפולי שיניים - רובם ככולם פרטיים - מפאת אי היכולת לממנם .  מדיניות זו של קיצוץ משאביה של הרפואה הציבורית ,  הולידה תופעות כגון מצבם המחפיר של בתי חולים פסיכיאטריים ממשלתיים ,  פערים בין-אזוריים במשאבי רפואה חיוניים וצמצום מספר מיטות האשפוז אל מתחת לסביר .  ההוצאה הלאומית לבריאות כשיעור מהתמ"ג צומצמה ונותרה קבועה ב-95'-2007 למרות שינויים דמוגרפיים וטכנולוגיים - 7.7% ,  כשממוצע ה-oecd הוא 9% .  חמור לא פחות - הוצאות משקי הבית על בריאות כשיעור מההוצאה הלאומית על בריאות נמצאת בעלייה מתמדת ,  והגיעו ל-43% מהוצאה זו ,  כשממוצע ה-oecd הוא 27% .  אלה  " הישגיה "  של מדיניות המתנהלת בדרך אנטי-דמוקרטית .  כך הגענו לנתונים שאינם הולמים מדינה יהודית ויחסה לבריאות הנגזר מ"כל ישראל ערבים זה לזה ".  הנה הצעות שיתרמו לשינוי כיוון :  1 .  עם סיום המיתון וחזרת הצמיחה במשק ,  ניתן לחזור באופן הדרגתי להשתתפות של המעסיק בהוצאות הבריאות ובבריאותו של העובד ,  במקום השתתפות הממשלה - כפי שנקבע בחוק ביטוח בריאות ממלכתי .  2 .  ועדה משותפת וקבועה של משרד הבריאות והביטוח הלאומי תערוך רשימת חסמים המונעים כיום קבלת טיפול רפואי חיוני ,  שאותם יספקו הקופות למעוטי יכולת באופן קבוע ומעודכן ,  בחינם או בתשלום סמלי .  קופות החולים יפוצו בהתאם לכך ממקורות המימון של סל הבריאות .  הכותב הוא יו"ר חבר הנאמנים של המכון הלאומי למדיניות הבריאות ולשעבר יו"ר קופת חולים כללית

מדיניות הבריאות :  לא יהודית ולא דמוקרטית 
מערכת הבריאות

