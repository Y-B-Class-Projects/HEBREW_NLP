פייזר מאכזבת :  הרוויחה 767 מיליון דולר ברבעון- אך פספסה את תחזיות האנליסטים
המניה יורדת ב-2% במסחר לפני הפתיחה בוול סטריט בעקבות התוצאות המאכזבות
ענקית התרופות דיווחה היום על זינוק של 188% ברווחיה ברבעון הרביעי של 2009 ,  בעקבות המיזוג בינה לבין מתחרתה וייאת' ועל רקע הוצאה חד פעמית הקשורה למשכך הכאבים בקסטרה שנאלצה לשלם ברבעון המקביל שנה קודם לכן.פייזר דיווחה על רווח רבעוני של 767 מיליון דולר ,  או 10 סנט למניה ,  לעומת רווח של 266 מיליון דולר או 4 סנט למניה ברבעון המקביל אשתקד .  הכנסותיה של ענקית התרופות זינקו במהלך הרבעון ב-34% ל-16.54 מיליארד דולר ,  לעומת הכנסות של 12.35 מיליארד דולר שנה קודם לכן .  תוצאותיה של פייזר ברבעון הרביעי של 2008 כללו הוצאות בסך 2.3 מיליארד דולר שהיו קשורות לחקירות נגד משכך הכאבים בקסטרה ותרופות אחרות.ללא הוצאות חד פעמיות ,  רשמה פייזר רווח של 49 סנט למניה ברבעון הרביעי של 2009 ,  מתחת לתחזיות האנליסטים לרווח של 50 סנט למניה .  רכישת וייאת' באוקטובר תמורת 68 מיליארד דולר תרמה 3.3 מיליארד דולר להכנסות החברה ,  מסרה פייזר.לשנת 2010 צפתה פייזר הכנסות של 67-69 מיליארד דולר ורווח של 2.10-2.20 דולר למניה ,  מתחת לתחזיות האנליסטים לרווח של 2.27 דולר למניה והכנסות של 67.48 מיליארד דולר .  המניה יורדת כעת ב-2% במסחר לפני הפתיחה בוול סטריט בעקבות התוצאות המאכזבות .
 
פייזר מאכזבת :  הרוויחה 767 מיליון דולר ברבעון- אך פספסה את תחזיות האנליסטים
המניה יורדת ב-2% במסחר לפני הפתיחה בוול סטריט בעקבות התוצאות המאכזבות

