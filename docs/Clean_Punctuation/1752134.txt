הפועל ת"א :  שכטר מתאמן ,  ידין ודה סילבה מתנדנדים
החלוץ שב לאימונים בתקווה שיהיה כשיר לחיפה .  ידין צפוי לשחק עם זריקה ,  לגבי דה סילבה יוחלט בהמשך .  300 כרטיסים נותרו
הפועל תל אביב שבה הבוקר  ( שישי )  להתאמן לאחר יום מנוחה שקיבלו השחקנים .  מהאימון נעדרו אביחי ידין ודגלאס דה סילבה הפצועים .  השניים אמורים מחר לנסות ולערוך אימון קל ,  ביום ראשון לערוך אימון מלא ,  כשהתקווה היא שהשניים יהיו כשירים לקראת המשחק המסקרן מול מכבי חיפה ביום שני בקרית אליעזר .  
במקרה של ידין ,  ככל הנראה הקשר אכן ישחק ,  וגם אם ירגיש כאבים יעלה לשחק עם זריקה בקרית אליעזר .  בעניין דה סילבה ,  בצוות הרפואי ימתינו לראות אם יוכל להתאמן ובאיזה קצב ,  ורק אז יוחלט אם ישחק .  הבלם שביקר באימון אמר היום שהוא חש יותר טוב ,  ומחר כאמור ינסה לערוך אימון קל .  מי שאמור להחליפו בהרכב הוא ביוואן פרנסמן .  
בניגוד לשניים ,  מי שחזר היום להתאמן  ( אימון ריצה בלבד )  הוא איתי שכטר .  החלוץ ינסה מחר להגביר את קצב האימון ,  ואם ירגיש בטוב סיכויים טובים שישחק בקרית אליעזר .
 בגלל שלוש הפציעות והעובדה שעדיין קיימת התלבטות לגבי ההרכב ,  המאמן אלי גוטמן לא תרגל היום הרכב במהלך האימון .  ההתלבטות המרכזית של גוטמן היא במרכז השדה .  אם אביחי ידין ,  כפי שמסתמן ,  אכן יהיה כשיר ,  גוטמן יצטרך להכריע מי יישאר על הספסל - סלים טועמה או שי אבוטבול .  
אוהדי הפועל תל אביב הסתערו היום על הכרטיסים למשחק ,  ואחרי שהבוקר הוצעו למכירה 1,800 כרטיסים לטובת האדומים ,  נותרו למכירה 300 בלבד ,  שיימכרו באתר של משרד הכרטיסים  " לאן ". 

הפועל ת"א :  שכטר מתאמן ,  ידין ודה סילבה מתנדנדים
החלוץ שב לאימונים בתקווה שיהיה כשיר לחיפה .  ידין צפוי לשחק עם זריקה ,  לגבי דה סילבה יוחלט בהמשך .  300 כרטיסים נותרו

