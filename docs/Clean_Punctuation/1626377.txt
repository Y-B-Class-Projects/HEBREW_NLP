גיא אסולין הוקפץ לסגל הבוגר של ברצלונה
גווארדיולה החליט לתת לישראלי ולשלושה מחבריו לבארסה אתלטיק הזדמנות ,  גם במטרה להוסיף מוטיבציה לאימונים 
ברצלונה תחזור היום  ( שלישי )  לאימונים לאחר פגרת חג המולד והזכייה בגביע העולם לקבוצות ואל הסגל המורחב יצטרפו ארבעה צעירים מבארסה אתלטיק וביניהם הישראלי גיא אסולין .  פפ גווארדיולה יחסר בתקופה הקרובה את יאיא טורה וסיידו קייטה ,  שישחקו באליפות אפריקה ,  ולכן החליט לעבות את הסגל .  מלבד אסולין ,  יצטרפו גם ג'ונתן דוס סנטוס ,  ויקטור ואסקז ויטאגו אלקנטרה לאימונים . 
" ספורט "  הקטלאני דיווח כי גווארדיולה מאמין כי לארבעה יש את היכולת להיות בקבוצה הראשונה בעתיד ובנוסף הוא מעוניין להכניס מוטיבציה לאימונים .  הארבעה יקבלו הזדמנות להוכיח את עצמם באימונים וייתכן כי יקבלו הזדמנות במשחקים הקרובים .  לגבי אסולין ,  נכתב ב"ספורט "  כי זו ההזדמנות מבחינתו להרוויח את מקומו ולהוכיח את יכולתו וכי הכל תלוי בהמשכיות שיגלה .  
אסולין ,  כזכור ,  שיחק העונה במדי הקבוצה הבוגרת במשחק הגביע ונכלל בסגל למשחק ליגת האלופות עם דינמו קייב .  

גיא אסולין הוקפץ לסגל הבוגר של ברצלונה
גווארדיולה החליט לתת לישראלי ולשלושה מחבריו לבארסה אתלטיק הזדמנות ,  גם במטרה להוסיף מוטיבציה לאימונים 

