משלחת זק"א להאיטי : " יש פה כאוס מטורף "
 ראש המשלחת הישראלית של זק"א להאיטי מספר על הזוועות שנגלו לעיניו באי מוכה האסון . " זה אסון בקנה מידה עולמי שלא יודעים איך להשתלט עליו "
  ( צילום :  רויטרס ,  עריכת וידיאו :  לירז ליבנה ) 
משלחת זק"א להאיטי הגיעה לאי מוכה האסון הבוקר  ( שישי )  שעון ישראל ועם נחיתתה בשדה התעופה התגלה לעיניהם של חברי המשלחת מימדיו העצומים של ההרס . " יש פה כאוס מטורף .  אסון בקנה מידה עולמי שלא יודעים איך להשתלט עליו ",  אמר לוואלה !  חדשות מתי גולדשטיין ראש משלחת זק"א באי .  גולדשטיין מסר כי בשדה התעופה יש אלפי נפגעים וכי הם כרגע נמצאים בתהליכים של סינון ראשוני של הפצועים .  
גולדשטיין מתאר את הכאוס השורר באי אשר מוחמר על ידי מליציות אשר פותחות בירי בשעות הלילה . " בלילה אי אפשר לצאת כי יש מליציות שיורות לכל כיוון ",  אמר . " קיבלנו תדריכים שברגע שיהיה אור נצא ונגיש סיוע למי שבסביבה ".  בשעות הקרובות תצא המשלחת משדה התעופה על מנת לסרוק את האזור ולהבין את מימדי האסון ולאחר מכן תמצא מקום ממנו תפעל .
 מתי גולדשטיין מסר עוד כי שדה התעופה של פורט או פרינס נפגע גם הוא ברעידת האדמה וכרגע מתפקד ללא תאורה וללא מגדל פיקוח .  מחוץ לשדה התעופה אין קליטה ,  דבר אשר גורם לקושי רב שכן יחידות לא יכולות להעביר מידע זו לזו .  למדינה הגיעו משלחות רבות מכל העולם ביניהם מקסיקו ,  ארה"ב ,  קנדה ,  אנגליה ,  רוסיה ופרו אך חלקן של המשלחות לא הצליחו לנחות בשל הצפיפות בשדה התעופה הקטן והופנו לרפובליקה הדומניקנית .
 שגריר ישראל לרפובליקה הדומיניקאנית ,  עמוס דריאן ,  המתפקד כשליח האזורי להאיטי ,  העריך אתמול כי ההרס והמחסור שפקדו את המדינה לאור רעידת האדמה עשויים להביא להתפרצות של גלי אלימות במדינה : " ככל שינקפו הימים ותחושת היעדר השלטון תגבר  ייתכן שנחזור לימים שהכרנו ,  של אלימות ". 
המשלחת המלאה של ישראל להאיטי יצאה לפנות בוקר על מנת לספק סיוע לתושבי האי .  מטוס מטען ראשון המריא בישראל בחצות ומטוס נוסעים נוסף שעל סיפונו מאות מאנשי כוחות הביטחון עזב את נתב"ג בסביבות השעה חמש לפנות בוקר .  המשלחת כוללת 121 אנשי רפואה ובהם רופאים ,  אחיות וחובשים  ,  אנשי חיל הרפואה אשר יקימו בית חולים שדה מיוחד בשטח האירוע . " בשלב זה אנחנו נערכים לשהייה של שבועיים בהאיטי ",  אמר קצין רפואה ראשי תא"ל נחמן אש ,  שהוסיף : " ההיערכות שלנו היא לקלוט כ-500 מטופלים ביום ,  בנוסף לכחמישים אנשים שיאושפזו בבית החולים ". 
בתוך כך הבוקר נמצאה הישראלית ,  שרונה אלסייה בתו של פעיל השלום אייבי נתן ,  בריאה ושלמה .  דובר משרד החוץ יוסי לוי אמר לוואלה !  חדשות כי אליסייה יצרה קשר עם משפחתה .  בכך אותרו בחיים כל הישראלים שנעדרו במדינה .
 
משלחת זק"א להאיטי : " יש פה כאוס מטורף "
 ראש המשלחת הישראלית של זק"א להאיטי מספר על הזוועות שנגלו לעיניו באי מוכה האסון . " זה אסון בקנה מידה עולמי שלא יודעים איך להשתלט עליו "
 
