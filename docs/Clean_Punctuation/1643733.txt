ענבר תתקין על גג מפעל טמבור מערכת סולארית ב-10 מיליון שקל 
 >  >  חברת האנרגיה הסולארית ענבר תקים מערכת סולארית בהספק של 600 קילו-ואט על גג מפעל טמבור בעכו - כך נודע ל-themarker .  המתקן יוקם בהשקעה של כ-10 מיליון שקל ,  במסגרת ההסדרה שפירסמה רשות החשמל לתמרוץ מתקנים פוטו-וולטאיים  ( p.v .)  בינוניים .  ענבר תשמש קבלן ההקמה והתפעול של הפרויקט  ( epc )  עבור בעלי המפעל ,  קבוצת גרנית-הכרמל ,  שניהלה באחרונה משא ומתן לרכישת ענבר באמצעות זרוע האנרגיה סופרגז .  הרכישה לא יצאה אל הפועל ,  ואולם סופרגז וחברת פ.ק .  גנרטורים מלוות את ענבר כמשקיעות פיננסיות בפרויקטים שמקדמת החברה .  ענבר ,  המעסיקה כ-50 עובדים ,  דיווחה כי התקינה עד היום מערכות סולאריות קטנות  ( עד 50 קילו-ואט )  בהיקף כולל של 3 מגה-ואט ,  ומחזיקה בהסכמים להקמת מערכות .p.v בינוניות  ( עד 5 מגה-ואט )  בהיקף כולל של כ-30 מגה-ואט .  בתוך כך נודע כי החברה סיכמה באחרונה על הסכם שיתוף פעולה עם חברת האנרגיה הסולארית הספרדית 9ren .  זאת ,  לאחר שבמסגרת הרגולציה למתקנים בינוניים חויבו היזמים הישראלים בליווי קבלן הקמה זר בעל ניסיון ,  לשם קבלת רישיון ייצור החשמל .  ל-9ren היקף התקנות מוכח של כ-100 מגה-ואט בספרד ובאיטליה . " בחרנו ב-9ren כדי להבטיח הקמת מתקנים במינימום סיכון למשקיעים ",  אמר אתמול מנכ"ל ענבר ,  שי פורת . " להערכתנו ,  הערבויות שידרשו הבנקים מהמשקיעים יהיו כאלה שרק חברות כמו 9ren יהיו מסוגלות להעמיד ".  מנכ"ל 9ren ,  פדרו אלונסו ,  אמר כי החברה עקבה אחר ענבר במשך 18 חודשים ,  וכי בחברה  " משוכנעים כי ביכולתה של ענבר להשיג נתח שוק משמעותי בתחום שמתפתח כה מהר בישראל ". 

ענבר תתקין על גג מפעל טמבור מערכת סולארית ב-10 מיליון שקל 
nan
