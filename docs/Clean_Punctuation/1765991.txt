היאנקיז הציעו עונה שביעית לקליף לי
ניו יורק ,  שהייתה מוכנה לתת למגיש 140 מיליון דולר לשש שנים ,  הגדילה את הצעתה ,  ולי עשוי להפוך למגיש היקר בהיסטוריה
האם קליף לי עומד להפוך למגיש היקר בהיסטוריה של ה-MLB ?  יש סיכוי טוב שכן .  לאחר שניו יורק יאנקיז הציעו ללי חוזה המוערך ב-140 מיליון דולר לשש שנים ,  דיווח באסטר אולני מ-ESPN כי כדי לקדם את הצעתם ולברוח לטקסס וללוס אנג'לס איינג'לס ,  הפסים שדרגו את החוזה המוצע לעונה שביעית .  מכיוון שהטיוטה הראשונית עמדה על כ-23.3 מיליון דולר לעונה ,  לפי המפתח הזה מדובר ב-163.3 מיליון דולר - כשני מיליון יותר מהחוזה שקיבל סי .  סי .  סבאת'יה ב-2009 .  
על פי גורמים ב-MLB ,  ייתכן שהיאנקיז יתנו ללי בסופו של דבר 25 מיליון דולר לעונה ,  מה שישדרג עוד יותר את החוזה ,  שיעמוד על 175 מיליון דולר .  דרק ברונקר ,  סוכנו של לי ,  יודע שאחרי החתמתו של קרל קרופורד ברד סוקס ליאנקיז אין ברירה ,  אחרת כל הדגים הגדולים בשוק החופשי יברחו להם מהידיים .
" קליף לי הוא הפרס הגדול של החורף הזה וימשיך להיות המטרה הראשונה שלנו ",  אמר המאמן ג'ו ג'ירארדי .  טקסס ,  אגב ,  אמורה להציע ללי חוזה של שש שנים ,  אולם הנשיא נולאן ריאן לא נשמע בטוח : " ביקשנו מהם שיבואו אלינו עם הצעת המחיר ,  אנחנו מחכים עדיין לשמוע מהם ". 

היאנקיז הציעו עונה שביעית לקליף לי
ניו יורק ,  שהייתה מוכנה לתת למגיש 140 מיליון דולר לשש שנים ,  הגדילה את הצעתה ,  ולי עשוי להפוך למגיש היקר בהיסטוריה

