אישום :  הפעילו אתרי הימורים באינטרנט
שלושה כתבי אישום הוגשו נגד 22 נאשמים בגין הימורים באינטרנט ,  הלבנת הון ועבירות מס שונות .  מחזור הפעילות באתר ההימורים שהפעילו הסתכם ב-290 מיליון שקלים
המחלקה הכלכלית בפרקליטות המדינה הגישה היום  ( חמישי )  לבית משפט השלום בראשון לציון שלושה כתבי אישום נגד 22 נאשמים ,  בגין שורת עבירות הימורים באינטרנט ,  הלבנת הון ועבירות מס שונות בפרשת  " הימור מסוכן ".  
לפני כשלושה חודשים ,  לאחר שנה וחצי של חקירה סמויה ,  עצרה המשטרה כ-30 חשודים במעורבות בהימורים בלתי חוקיים בהיקפים של מאות מיליוני שקלים באמצעות רשת האינטרנט .  בחקירה היו מעורבים היחידה הארצית למאבק בפשיעה הכלכלית ,  כוח המשימה למאבק בהימורי אינטרנט מיחידת  " להב 433 ",  חוקרי רשות המסים וצוות של הפרקליטות .
 על פי כתבי האישום ,  שהוגשו על ידי עורכי הדין ד"ר מאור אבן חן ,  מילכה מרגלית-ויסמן ויאיר גויכמן מהמחלקה הכלכלית בפרקליטות המדינה ,  הנאשמים היו מעורבים בהפעלתו במשך כשנתיים וחצי של אתר להימורים באינטרנט .  האתר ,  שנקרא תחילה BET555 ולאחר מכן BETBET ,  אפשר למהמרים ברחבי הארץ להמר 24 שעות ביממה על משחקי ספורט בארץ ובעולם .  מחזור הפעילות באתר הסתכם ב-290 מיליון שקל .  
כתבי האישום הוגשו נגד ראשי האתר ,  המפעילים הטכניים ,  בוני האתרים ,  גובי כספים ו"ראשי קבוצות ",  שתפקידם היה לגייס מהמרים חדשים .  בראש האתר עמדו אבי שאולי ,  אריאל מרכוס אילן חלפון ויאיר משיח .  שאולי נאשם בעבירות מס בגובה של כ-900 מיליון שקל .  
לטענת הפרקליטות ,  מדובר בכתבי אישום תקדימיים ,  המייחסים לנאשמים בנוסף לעבירות ארגון ההימורים גם עבירות הלבנת הון ועבירות על פקודת מס הכנסה .  לכתבי האישום צורפה בקשה לחילוט רכושם של הנאשמים ,  בהתאם לחוק איסור הלבנת הון ,  במטרה לפגוע בתשתית הכלכלית העומדת מאחורי ארגון ההימורים .
 
אישום :  הפעילו אתרי הימורים באינטרנט
שלושה כתבי אישום הוגשו נגד 22 נאשמים בגין הימורים באינטרנט ,  הלבנת הון ועבירות מס שונות .  מחזור הפעילות באתר ההימורים שהפעילו הסתכם ב-290 מיליון שקלים

