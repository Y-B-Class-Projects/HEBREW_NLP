פלסטיני הסתנן לי-ם ונורה למוות ע"י שוטר
פועל פלסטיני בן 38 נורה למוות על ידי שוטר מגב ,  לאחר שניסה להסתנן לבירה יחד עם עוד 15 פלסטינים נוספים .  הלוחם השיג את הפלסטיני ובין השניים התפתח עימות ,  במהלכו נורתה הירייה
פועל פלסטיני נורה לפנות בוקר  ( ראשון )  למוות על ידי שוטר מג"ב לאחר שניסה להסתנן לירושלים .  מקורות פלסטיניים דיווחו כי שמו של הפועל עז א-דין קוואזבה ,  בן 38 ,  נשוי ואב לשישה המתגורר בכפר באזור חברון .  
מהמשטרה נמסר כי התקרית פרצה כאשר קבוצה של 15 מסתננים פלסטינים ניסו לעבור את הגדר ,  מול הכפר עיסאוויה ליד ירושלים .  המסתננים זוהו על ידי שוטר ולוחם משמר הגבול אשר סיירו באזור במסגרת פעילות מבצעית .  השניים פתחו במרדף אחריהם משהבחינו בהם ,  סמוך לגבעה הצרפתית .
 עוד נמסר ,  כי לוחם משמר הגבול השיג את אחד הפלסטינים ,  ובין השנים התפתח מאבק .  לטענת הלוחם ,  הפלסטיני ניסה לחטוף את אקדחו ,  ותוך כך נורתה ירייה .  הפלסטיני ,  נפצע אנושות ולאחר מכן נקבע מותו .  כוחות משטרה ומג"ב במקום החלו בחקירת האירוע .
 ח"כ אחמד טיבי  ( רע"מ-תע"ל )  התייחס לתקרית ואמר כי  " שוב יורים שוטרי ישראל ואנשי מג"ב בערבי והורגים אותו בדם קר .  הפעם מדובר באב למשפחה מרובת ילדים שניסה להיכנס לירושלים כדי לחפש עבודה למחייתו .  שוב נשמעה אותה טענה שקרית ואוטומטית שהפלסטיני ניסה לגנוב את נשקו של המג"בניק .  האם גם הפעם יתייצב פיקוד המשטרה מאחורי השוטר ההורג והאם גם הוא יזכה למעמד של גיבור שהרג עוד ערבי ?  ". 

פלסטיני הסתנן לי-ם ונורה למוות ע"י שוטר
פועל פלסטיני בן 38 נורה למוות על ידי שוטר מגב ,  לאחר שניסה להסתנן לבירה יחד עם עוד 15 פלסטינים נוספים .  הלוחם השיג את הפלסטיני ובין השניים התפתח עימות ,  במהלכו נורתה הירייה

