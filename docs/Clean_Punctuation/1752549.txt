חנות חדשה לטום סלמה
בנוסף לחנות הכלות בדיזנגוף תל אביב ,  משיק מעצב הבגדים בוטיק קז'ואל בנווה צדק בטווח המחירים של 300-1,600 שקלים
מעצב האופנה טום סלמה ,  שלו חנות לשמלות ערב וכלה ברחוב דיזנגוף ,  נענה לדבריו לבקשת לקוחותיו והוא משיק ליין קז'ואל חדש שיוצג בחנות חדשה שנפתחה לפני כחודש בנווה צדק בתל אביב .  
בקולקציה הקטנה הכוללת פריטים ליומיום ,  ניתן למצוא חצאיות בעלות פנסים וגזרת מותניים גבוהים בצבעים חלקים ,  לצד שמלות ללא שרוולים וצווארון גולף נמוך .  שתי שמלות נוספות בקולקציה מבהירות שתפיסת הקז'ואל של סלמה אינה כה חד משמעית .  שמלה אחת היא שמלת צינור בעלת שרוולי תחרה ,  וגזרת מחוך ,  ואילו השנייה היא שמלה רכה יותר ,  מסאטן בשילוב תחרה .  אולי לאירוע בשעות היום ,  אבל פחות לפעילויות היומיום .  
אולי הסטייה הזו היא זו שהובילה את סלמה לבחירת הלוקיישן החדש של החנות שלו ,  שתארח את הליין הזה .  לוקיישן מאוד לא יומיומי ,  שהיה יכול לארח בימים כתיקונם גם את שמלות הערב שלו .  החנות החדשה של סלמה ממוקמת בבית גבריאל ,  מתחם העיצוב היוקרתי של רובי ישראלי בנווה צדק כשהכניסה לחנותו של סלמה ,  כמו גם חלון הראווה שלה ,  נפרדים מגבריאל .  אם בגלל שהחלל של בית גבריאל הוא בית עתיק ,  ואם בגלל שכך נהוג לאחרונה ,  בחלל זה מצא סלמה לנכון להציג גם פריטי וינטג' שונים שיעמדו למכירה במקום .
 טווח מחירים :  300-1600 שקלים .  
טום סלמה .  רחוב שבזי 13 ,  תל אביב

חנות חדשה לטום סלמה
בנוסף לחנות הכלות בדיזנגוף תל אביב ,  משיק מעצב הבגדים בוטיק קז'ואל בנווה צדק בטווח המחירים של 300-1,600 שקלים

