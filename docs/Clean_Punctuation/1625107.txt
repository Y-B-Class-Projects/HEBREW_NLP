במקום עבודה זרה - עבודה ממוכנת
משרד החקלאות מגבש תכנית במסגרתה יושקעו 625 מיליון שקל במיכון החקלאות בישראל כדי לאפשר את הקטנת מספר העובדים הזרים
625 מיליון שקל יושקעו בחמש השנים הקרובות במיכון החקלאות בישראל כדי לאפשר את הקטנת מספר העובדים הזרים ,  כך מסר שר החקלאות שלום שמחון .  
על פי התכנית שגובשה בהסכמה עם משרד האוצר ,  תשקיע הממשלה בפרויקט המיכון 250 מיליון שקל  ( 40% מעלות הפרויקט )  שיינתנו כמענק לחקלאים ,  והחקלאים ישקיעו 375 מיליון שקל  ( 60% )  .  שמחון העריך כי לאחר יישום התוכנית תקטן התלות של החקלאות בישראל בעבודת ידיים של עובדים זרים ,  ועובדים ישראלים ישתלבו בענפים השונים בהפעלת המיכון .
 לדברי שר החקלאות ,  התלות של החקלאות בישראל בעובדים זרים הפכה בעשור האחרון למוחלטת ,  והיא מאיימת על המשך קיומה לנוכח מדיניות הממשלות האחרונות שפועלות להקטין את מספרם .  
מתוך כך נולד ההכרח לבצע מעבר הדרגתי לחקלאות ממוכנת ולהסדיר את המשך העסקתם של העובדים הזרים בהסכם ארוך טווח בין הממשלה לארגוני החקלאים ,  ולמנוע בכך את אי הוודאות הקיימת כיום בקרב החקלאים לגבי יכולתם לגייס ידיים עובדות לביצוע העבודות .  עוד אמר שמחון כי ישראל נמצאת בפיגור בהשוואה למדינות במערב בניצול המיכון להחלפת עבודה ידנית .  בהסכם שנחתם בין ארגוני החקלאים לממשלה במאי 2009 הוסכם כי מספר העובדים הזרים בחקלאות השנה יסתכם ב-27,500 ומספרם יופחת בהדרגה כך שב-2015 ירד מספרם ל-18,900 .
 מנכ"ל משרד החקלאות ,  יוסי ישי ,  מסר כי הכנסת המיכון נועדה לתמרץ ישראלים להשתלב בעבודות חקלאיות ,  והיא כוללת תקציב נוסף בסך 45 מיליון שקל שיינתן למעבידים שיעסיקו באופן קבוע עובדים ישראלים במקום עובדים זרים .  התמיכה שתינתן למעביד להעסקת עובד ישראלי תסתכם ב-30 אלף שקל לעובד ,  בתנאי שיועסק במשך 3 שנים .  כמו כן יוקצו 30 מיליון שקל למדען הראשי של משרד החקלאות לשם פיתוח טכנולוגיות חלופיות לעבודת ידיים .
 
במקום עבודה זרה - עבודה ממוכנת
משרד החקלאות מגבש תכנית במסגרתה יושקעו 625 מיליון שקל במיכון החקלאות בישראל כדי לאפשר את הקטנת מספר העובדים הזרים

