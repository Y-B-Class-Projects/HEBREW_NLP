עניין של אחריות
הקולטס תלויים בפריני הרבה פחות משנדמה ,  והשאלה אם ישחק לא כזו מהותית .  האם זה אומר שהם ינצחו ?  זאב אברהמי מהמר
קודם כל ,  התנצלות :  בחמשת הימים הראשונים של השבוע האחרון לא יכולתי להתפנות לבלוג .  ביומיים האחרונים ניסיתי להתאושש מההלם מהשמועה שהקליפרס רוצים להביא לקבוצה את אייזאה תומאס .  
הלילה יש סופרבול ,  וכמובן שיהיה פוסט חי במהלך הקרקס הגדול ביקום  ( שהפעם גם מארח להקת דינוזוארים בהפסקה )  .  כמה שאני מתעמק במשחק הזה ,  כמה שאני קורא על שתי הקבוצות ,  ככה יותר קשה לי לצאת במסקנה ברורה לגבי מה הולך להיות ולגבי זהות המנצחת .  ההתעסקות בדווייט פריני שולית בעיניי :  פריני הוא שחקן על בתפקיד שלו והוא משחק בדיוק בתפקיד שיכול להפריע לניו אורלינס לפתח את המשחק שלה .  פריני הוא לא דיון משתי סיבות :  הוא לא הולך להיות אפקטיבי גם אם ישחק .  הוא לא הולך להיות אפילו שישים אחוז ,  והפציעה שלו לא תיתן לו להיות שחקן ההגנה שהוא באמת  ( אל תצפו ממנו לערוך סבסובים על השומר )  .  הסיבה השנייה היא שאני חושב שההגנה של הקולטס לא בנויה על פריני ,  מאתיס או בראקט .  זוהי הגנה שמתמקדת במטרות ,  והמטרות הללו נפגעות כתוצאה מאחריות הגנתית של הקולטס .  זה מסביר לי איך אינדיאנפוליס כמעט ולא הרגישה את הפציעה של בוב סנדרס ,  וזה מסביר לי איך ההגנה הזו ,  אחת מהגרועות בליגה נגד הריצה ,  עצרה שתי מפלצות ריצה בפלייאוף .  
נקודת התורפה של ההגנה הזו היא בעיקר במה שהיא לא יכולה להתכונן אליו בחדר הוידיאו .  ככה הג'טס קפצו ליתרון נגד הקולטס בגמר האזורי .  אני מאמין שלשון פייטון יש שק גדול יותר של הפתעות מאשר לג'טס ואני מאמין שיש לו שק אשכים גדול יותר כדי להמשיך ולנסות ולהפתיע את ההגנה הזו .  
אחרי שבועיים שבהם הגנה של הקולטס היתה אמורה להתרכז בריצה ,  היא אמורה עכשיו לנסות ולעצור את המופע האווירי של דרו בריס .  אני חושב שבאותה מידה שלניו אורלינס אין שום תשובה למאנינג ,  גם לקולטס אין תשובה מוחלטת לבריס .  לדעתי המשחק הזה יוכרע בשני מקומות :  בהחלטות הפיצפוניות - לא רק עמדת שדה ,  הימנעות מאיבודים ועבירות והרחקות טובות  בניהול נכון של פסקי זמן ,  שעון המשחק ומתי לאתגר החלטה של השיפוט .  אבל אני חושב שהנקודה המרכזית תהיה במרחקים של 7-12 יארד מקו המסירה .  שם מאנינג ובריס יעשו את הנזקים שלהם .  ג'וזף אדאי יצטרך לתת עוד משחק תפיסות סולידי והרבה דאלאס קלארק .  מנגד ,  הנשקים של בריס יהיו ג'רמי שוקי ורג'י בוש ,  שחקנים עם טונה של  " טעון הוכחה "  על הכתפיים שלהם ,  שיצטרכו לשחק כאילו שזה הסופרבול או משהו כזה .  אני מאמין שבדו קרב הזה יוכרע המשחק ,  אבל לטעמי כדאי להסתכל על זה מהצד השני של המטבע .  המנצחת של המשחק הזה תיקבע על הדו קרב בין בראקט לג'ונתן וילמה .  
נכון לראשון בבוקר ,  יש לי הרגשה שדרו בריס ייתן משחק גדול עם המון נקודות על הלוח והיצמדות עיקשת לקולטס .  אבל מאנינג נמצא בספירה אחרת ,  ובספירה הזו הוא חייב סופרבול שני .  הפסד ,  ומאזן הפלייאוף שלו יורד לתשעה ניצחונות ותשעה הפסדים .  זה לא מאזן למי שמשייט כבר עשר שנים אל עבר ההכרה בו כקוורטרבק הגדול בהיסטוריה .  אינדיאנפוליס 34:38 .
 
עניין של אחריות
הקולטס תלויים בפריני הרבה פחות משנדמה ,  והשאלה אם ישחק לא כזו מהותית .  האם זה אומר שהם ינצחו ?  זאב אברהמי מהמר

