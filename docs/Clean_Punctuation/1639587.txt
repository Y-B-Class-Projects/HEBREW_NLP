הנגן החדש של Cowon 
בדקנו
 >  >  מחפשים נגן מולטימדיה דק וקל ?  ה-cowon iaudio i9 ,  המכונה slim fit ,  הצטרף באחרונה לקו נגני המולטימדיה של החברה .  הוא מאפשר צפייה בתמונות ,  קריאת מסמכי טקסט ,  משחקי פלאש ,  רדיו ,  רמקול ומיקרופון פנימיים - וכל זה באריזה דקיקה וקלילה .  הנגן זמין בנפח של 4 ,  8 ו-16 ג'יגה-בייט ,  ללא אפשרות להרחבת הזיכרון .  לעומת האריזה החדשנית והירוקה שלו ,  שמאפשרת שימוש חוזר כעציץ או קופסת קרטון ,  עיצוב הנגן עצמו סטנדרטי ואפילו די משעמם .  הוא נראה כטלפון סלולרי דקיק וקטן ממדים ,  משקלו 40 גרם ועוביו 8.0 מ"מ בלבד .  חזית המכשיר עשויה פלסטיק כהה ,  מחציתה מסך ומחציתה משטח מגע בעל לחצנים מוארים לניווט ושליטה .  אחרי הטענת המכשיר ,  פעולה שמתאפשרת בחיבור למחשב בלבד  ( מטען רגיל לחשמל תאלצו לקנות בנפרד )  ,  יצאנו לדרך .  מהיכרותנו עם מוצרי cowon ציפינו מהנגן לאיכות קול מצוינת - ולא התאכזבנו .  אף שהאוזניות המצורפות אינן מסוג פרימיום ,  איכות ההאזנה ועוצמת השמע מעולות .  יש גם רמקול חיצוני ,  אבל כצפוי ,  איכותו אינה גבוהה במיוחד .  מי שלא מסתפק באיכות השמע הבסיסית יוכל להשתמש באיקולייזר וליהנות גם מחבילת שיפור הסאונד ,  jeteffect ,  הכוללת שיפור צלילות הסאונד ,  פיצוי על אובדן איכות קול בקובצי מוסיקה דחוסים ותוספת נפח ועומק לצלילים הנמוכים .  לחצני המגע נוחים לתפעול ומגיבים היטב .  חיבבנו גם את המסך שהציג רזולוציה ואיכות צפייה טובה ,  אבל נאלצנו לאמץ את העיניים בגלל גודלו הקטן - 2 אינץ' בלבד .  התפריט נוח ,  ברור ואינטואיטיבי ,  ותומך בעברית מלאה .  בנוסף לנגן המוסיקה והווידיאו כולל ה-iaudio i9 רדיו fm עם קליטה טובה בבית ומחוצה לו ,  וטייפ מנהלים איכותי עם מיקרופון מובנה .  הסוללה הספיקה לנו ל-27 שעות האזנה למוסיקה או קצת יותר משש שעות לווידיאו - זמנים טובים ,  אך לא יוצאי דופן .  בעד :  תמיכה בעברית ,  תפעול אינטואיטיבי ונוח ,  אפיון אישי רחב ,  איכות מצוינת של סאונד ותמונה ,  אריזה  " ירוקה ".  נגד :  יש להמיר את קובצי הווידיאו לפני נגינתם ,  מחיקת קבצים באמצעות המחשב בלבד ,  זיכרון ללא אפשרות הרחבה .  שורה תחתונה :  מדובר בנגן קטן וקל שיודע לעשות כמעט הכל ,  גם אם אינו מחדש דבר .  העובדה שלא ניתן להרחיב את הזיכרון הופכת אותו לקצת יקר ביחס לזיכרון המובנה שבו .  מחיר :  460-780 שקל ,  בהתאם לנפח ציון :  8.1 - אתר wisebuy.co.il מסייע בקבלת החלטות קנייה באמצעות מדריכי קנייה ,  סקירת מוצרים והשוואת מחירים

הנגן החדש של Cowon 
בדקנו

