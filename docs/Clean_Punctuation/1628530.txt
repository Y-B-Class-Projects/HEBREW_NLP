קבוצת רכישה תשלם 80 מיליון שקל עבור 6 קומות במגדל הרכבת
המגדל ייבנה בפינת הרחובות הרכבת ובני ברק במתחם התחנה המרכזית הישנה - האכלוס בעוד 3 שנים
חברת אלקטרה נדל"ן מוכרת לקבוצת רכישה של האחים צחי ועידו חג'ג' ,  המתמחים בהקמת קבוצות רכישה ,  את 6 הקומות העליונות במגדל הרכבת - tlv tower - שמתוכנן להיבנות במפגש הרחובות הרכבת ובני ברק ,  סמוך לתחנה המרכזית הישנה בתל אביב.כבר לפני חודשיים חשף themarker את המגעים בין הקבוצה לבין אלקטרה נדל"ן וכי שווי העסקה עומד על 80 מיליון שקל .  מדובר במגדל בגובה 23 קומות שעתיד להתאכלס במשרדים ומגורים ביחס של 75% משרדים ו-25% מגורים .  הקומות שמבקשת הקבוצה לקנות נמצאות בקומות 17-23 .  שטח הקומות הוא כ-4,800 מ"ר וניתן יהיה לבנות בהן 46 דירות .  לאחרונה החלו להתבצע עבודות במגרש ,  ולדברי מארגני קבוצת הרכישה האכלוס יתרחש בתוך 3 שנים.אלקטרה נדל"ן המחזיקה ב-50% מהמתחם מנסה זמן רב למכור את הפרויקט .  באפריל 2008 היא חתמה על אופציה ביחד עם שותפיה למכור את המתחם לחברות הביטוח הראל ודקלה בכ-210 מיליון שקל  ( לפי הדיווחים ,  55-60 מיליון דולר ,  ג.ל )  אלא שעסקה זו לא יצאה לפועל .  כעת תנסה קבוצת הרכישה לרכוש את הקומות ,  כשהאופציה שניתנה לאחים חג'ג' נקבעה לתוקף של חודשיים.בהודעה שפרסמה החברה נאמר כי מרבית הדירות יהיו בנות שלושה חדרים ,  בשטח ממוצע של כ-100 מ"ר ברוטו ,  ובעלות ממוצעת של כ-1.6 מיליון שקל .  בבניין יהיו גם דירות בנות שני חדרים  ( בשטח ממוצע של כ-88 מ"ר )  ,  שמכירן הממוצע כ-1.3 מיליון שקל .  דירות ארבעה חדרים בשטח של 135 מ"ר ברוטו יימכרו בעלות של כ-2.15 מיליון שקל .  בנוסף ,  מתוכננים פנטהאוזים .  המחירים משקפים מחיר ממוצע של כ-4,000 דולר למ"ר ברוטו ,  כולל מע"מ.בניית מגדל הרכבת צפויה להמשיך את התפתחות האיזור .  בשנים האחרונות נבנו בו מספר מגדלי משרדים וחלו התפתחותיות תחבורתיות עם השלמת ביצוע מנהרה ,  שמחברת את רחוב הרכבת והגשר שבמחלף לה גווארדיה .  חלקים נוספים ממתחם התחנה המרכזית הישנה פונו בשנה האחרונה ,  ומתוכנן להיבנות בהם מבנה ציבורי רחב היקף .
 
קבוצת רכישה תשלם 80 מיליון שקל עבור 6 קומות במגדל הרכבת
המגדל ייבנה בפינת הרחובות הרכבת ובני ברק במתחם התחנה המרכזית הישנה - האכלוס בעוד 3 שנים

