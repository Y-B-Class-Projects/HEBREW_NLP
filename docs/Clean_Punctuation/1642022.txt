הסיבה לסגירת מרפסת התצפית של בורג' חליפה ,  המגדל הגבוה בעולם :  15 מבקרים נתקעו במעלית
המבקרים שמעו רעש חזק ,  ונותרו תקועים בגובה של מאות מטרים מעל האדמה במשך 45 דקות לפני שחולצו
בורג' חליפה ,  המגדל הגבוה בעולם ,  נסגר בסוף השבוע למבקרים לאחר ש-15 מבקרים נתקעו באחת המעליות בגובה של מאות מטרים במשך 45 דקות ,  בעקבות תקלה במערכת המעליות של הבניין - כך אמרו היום עדי ראייה לסוכנות הידיעות אי-פי.מרפסת התצפית של בורג' חליפה ,  שנפתח בחודש שעבר ושגובהו 828 מטרים ,  נסגרה למבקרים בסוף השבוע ,  מבלי שצוינה סיבה כלשהי למהלך .  היום אמרו עדי ראייה לאי-פי כי בתקרית שהובילה לסגירתה של מרפסת התצפית נתקעו עשרות מבקרים במעלית בקומה ה-124 של הבניין ,  במשך 45 דקות.לדברי העדים ,  הנוסעים במעלית שמעו רעש חזק ,  ולאחר מכן אדי אבק החלו לחדור למעלית מפתחי האוורור . " זה היה רעש מאד חזק .  זה נשמע כמו פיצוץ קטן ",  אמר מייקל טימס ,  מהנדס טלקום אמריקאי המתגורר בדובאי שביקר במגדל יחד עם בת דודתו מישל כששניהם נתקעו במעלית .  45 דקות לאחר מכן הגיעו צוותי חילוץ ופתחו את דלתות המעלית ,  אמר טימס .  מאחר שהמעלית נתקעה בין קומות ,  נאלצו המחלצים להוריד סולם לפיר כדי לסיים למבקרים התקועים לצאת .  כ-60 תיירים נוספים שנכחו באותו זמן במרפסת התצפית שמעו גם הם את הפיצוץ ,  אך לא קיבלו הסבר למתרחש עד שפונו באמצעות מעלית שירות ,  יחד עם נוסעים מבוהלים ממעלית סמוכה שנתקעה גם היא למספר רגעים כשהתקרית התרחשה.בורג' חליפה ,  שגובהו הוא כמעט חמש פעמים הגובה הממוצע של שלושת מגדלי עזריאלי ,  הושק בינואר בטקס מפואר ,  לאחר שהוקם בעלות של 4.1 מיליארד דולר .  המעליות בבניין ,  למעלה מ-50 ,  שובחו כמעליות הציבוריות הבטוחות בעולם על ידי מתכנני המגדלים .  המעליות ,  הנעות במהירות של 40 קמ"ש ,  יכולות להעלות את המבקרים מתחתית המגדל לראשו ב-2 דקות בלבד .
 
הסיבה לסגירת מרפסת התצפית של בורג' חליפה ,  המגדל הגבוה בעולם :  15 מבקרים נתקעו במעלית
המבקרים שמעו רעש חזק ,  ונותרו תקועים בגובה של מאות מטרים מעל האדמה במשך 45 דקות לפני שחולצו

