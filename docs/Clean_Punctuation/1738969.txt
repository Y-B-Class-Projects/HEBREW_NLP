סהר ואלברמן זומנו לסגל הנבחרת
הפציעות המרובות עשו את שלהן לקראת קרואטיה ויוון .  קשר מכבי ת"א יחליף את כיאל ,  חלוץ הפועל ת"א במקום דמארי
גל אלברמן ובן סהר זומנו היום  ( שני )  לסגל נבחרת ישראל ,  שתפתח היום  ( שני )  את אימוניה לקראת משחקה נגד קרואטיה במוקדמות יורו 2012 .  אלברמן ,  שהיה מהבולטים בניצחונה של מכבי תל אביב על הפועל פתח תקוה בשבת  ( 1:2 )  ,  הרשים את המאמן לואיס פרננדז ,  זומן במקומו של קשר גלזגו סלטיק בירם כיאל הפצוע בשרירי הבטן .  
מאוחר יותר קיבל גם סהר את הבשורה והוא יחליף את עומר דמארי ,  ששוחרר גם הוא בגלל פציעה .  לאחר הזימון התקיימה שיחה בין פרננדז לשחקן ,  בה הבהיר המאמן לסהר כי ההתבטאויות שלו בתקשורת בנוגע לאי זימונו היו מיותרות .  כזכור ,  החלוץ ביקר את ההחלטה שלא לזמנו בכל כלי התקשורת לאחר הפסדה של הפועל תל אביב לליון .  
היום הנבחרת תתכנס במלון ברמת החי"ל שבתל אביב ,  ובהמשך תפתח את אימוניה לקראת הקרואטים .  מלבד כיאל עלול להיעדר מהמשחקים גם הקפטן יוסי בניון ,  שיעבור הבוקר בדיקה מכריעה ,  כשאחריה יתברר כמה זמן ייעדר .  בניון יעבור את הבדיקה בלונדון לאחר שטופל אצל  " המכשפה "  מסרביה .  ליאור רפאלוב שנבדק אתמול על ידי ד"ר רוסנובסקי עשוי לחזור לאימונים כבר מחר ,  כך על פי הוראת רופא הנבחרת .  היום יעבור הקשר בדיקת MRI ,  ואם ההערכות יתבררו כנכונות הוא יוכל להתאמן .
  ( עדכון ראשון :  8:11 ) 

סהר ואלברמן זומנו לסגל הנבחרת
הפציעות המרובות עשו את שלהן לקראת קרואטיה ויוון .  קשר מכבי ת"א יחליף את כיאל ,  חלוץ הפועל ת"א במקום דמארי

