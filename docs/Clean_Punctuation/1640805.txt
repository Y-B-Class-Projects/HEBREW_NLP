הפרטת תע"ש לפי דרישות העובדים תעלה למדינה לפחות 3.25 מיליארד שקל
איציק יהודה ,  יו"ר ועד העובדים : " רק בהנפקה הממשלה מנקה את החברה מהחובות והיא יוצאת עם הון עצמי חיובי "
 עובדי התעשיה הצבאית  ( תע"ש )  לא מוכנים לוותר על שלב ההנפקה בתהליך הפרטת החברה ,  כיוון שהם מאמינים שרק תשקיף לבורסה יבטיח שהממשלה תנקה את החברה מחובותיה ותחזק אותה .  כך אמר אתמול איציק יהודה ,  יו"ר ארגון עובדי תע"ש.בדיון שנערך בסוף השבוע בנושא ההפרטה התבררה מחלוקת עמוקה בין יו"ר ההסתדרות ,  עופר עיני למנהל רשות החברות הממשלתיות החדש ,  דורון כהן .  הוויכוח נסוב סביב סוגיית תוואי ההפרטה .  עיני דרש להפריט את החברה בבורסה ,  על פי המתווה המקורי עליו הוסכם .  הוא הוסיף כי אם דרישתו לא תיענה על ידי רשות החברות ,  יקדם את הנושא ישירות מול השרים הנוגעים בדבר וראש הממשלה ,  בנימין נתניהו .  כהן אמר כי הוא אינו רואה כיצד ניתן להנפיק חברה במצב כה בעייתי והציע להפריט אותה באמצעות מכירתה למשקיע ." יצאנו לדרך עם ההסתדרות ושכנענו את העובדים ,  שהדרך הנכונה להפרטה היא הנפקת מניות ",  אמר יהודה . " אם היו אומרים מלכתחילה שמוכרים אותה למשקיע פרטי ,  היינו מתנגדים ",  הוסיף .  לדבריו ,  מדובר בהפרטת תע"ש כמקשה אחת ,  כולל  ,  החברה הבת הנסחרת בבורסה .  המתווה המקורי כלל הנפקה של עד 49% מהחברה בבורסה ולאחר כמה שנים מכירת יתרת מניותיה .  באחרונה הסכימו העובדים לבצע את שני השלבים בסמיכות של כחודש ,  אולם סרבו לוותר על ההנפקה בבורסה ." אנחנו רוצים שקיפות מלאה ,  ואת זה ניתן לקבל רק בהנפקה ",  אמר יהודה . " אם החברה תימכר לרוכש פרטי לא יהיה לי ביטחון שהוא יקבל אותה מסודרת .  כדי שתהיה מסודרת נצטרך תשקיף לבורסה .  הבורסה מקפידה על שקיפות וזה טוב לעובדים שלי .  כשיש הנפקה ,  הממשלה מנקה את החברה מכל החובות והיא יוצאת עם הון עצמי חיובי .  אחרת אין הנפקה .  אם משקיע פרטי ייכנס בהתחלה ,  לא תהיה לי אינדיקציה לבדוק אם החברה מסודרת ,  או לא ",  הוסיף.יהודה הוסיף ,  כי תע"ש התחייבה לפנות את השטחים באיזור רמת השרון עד שנת 2020 ולעבור לנגב .  הכנסות הממשלה ממכירת הקרקעות ופיתוחן יגיעו ל-50 מיליארד שקל .  אלה יפצו על השקעתה בהנפקת החברה.מרשות החברות הממשלתיות נמסר בתגובה ,  כי הדרישה לנקות את החברה מחובותיה לממשלה פירושה מחילה על כמיליארד שקל חובות .  בנוסף ,  תידרש הזרמה מיידית של עוד כ-250 מיליון שקל להון חוזר ,  כדי שהחברה תוכל לפעול .  כל אלה ,  בנוסף ל-2 מיליארד שקלים שהעובדים דורשים מהממשלה להפקיד עכשיו בנאמנות עבור פיצויי פרישה ופנסיה .  כמיליארד שקל לפיצויי פיטורים של כ-950 עובדים וכמיליארד שקל נוספים לרשת ביטחון פנסיונית .  עוד נמסר בתגובה ,  כי הרשות החברות מתנגדת לדרישה ,  שהרשת הפנסיונית תאפשר לעובדים ותיקים שיישארו בחברה לאחר ההנפקה ,  ושירצו לפרוש בגיל 50 ,  לצאת לפנסיה עם זכויות משופרות .  זאת ,  גם אם החברה תרצה להמשיך להעסיק אותם עד הפנסיה ,  כי תחשוב שהם חיוניים .
 
הפרטת תע"ש לפי דרישות העובדים תעלה למדינה לפחות 3.25 מיליארד שקל
איציק יהודה ,  יו"ר ועד העובדים : " רק בהנפקה הממשלה מנקה את החברה מהחובות והיא יוצאת עם הון עצמי חיובי "
 
