דובאי :  דג'וקוביץ' פתח ברגל ימין
הסרבי המדורג שני בעולם החל את המסע להגנה על התואר בדוברי עם 4:6 ,  4:6 על גרסיה לופז .  המשוכה הבאה :  טרויצקי
נובאק דיוקוביץ' ,  המדורג 2 בעולם ,  עשה היום  ( שני )  צעד ראשון להגנה על התואר בטורניר דובאי  ( סך פרסים :  1.6 מיליון דולר )  ,  כשניצח את גיז'רמו גרסיה לופז הספרדי  ( 47 בעולם )  בסיבוב הראשון של טורניר דובאי 4:6 ,  4:6 .  
הסרבי בן ה-22 פתח טוב את המשחק ,  שבר את גארסיה לופז כבר במשחקון השני ועלה ל-0:2 מהיר ,  אלא שאז הוא נשבר בחזרה בדרך ל-2:2 .  בהמשך המערכה הצליחו שני הטניסאים לשמור על חבטות ההגשה שלהם ,  עד המשחקון העשירי בו הצליח דיוקוביץ' לשבור בדרך ל-4:6 במערכה הראשונה .  
דג'וקוביץ' הצליח להסתבך במערכה השניה .  אחרי שטייל ל-0:5 ,  הסרבי הוריד את הרגל מהגז ואפשר לספרדי לשבור פעמיים ,  לפני ששבר בעצמו לניצחון 4:6 במערכה .  הסרבי יפגוש בסיבוב הבא את בן ארצו ויקטור טרויצקי שגבר 4:6 ,  3:6 על ריינר שוטלר הגרמני .  
אנדי מארי הבריטי ,  המדורג שלישי בטורניר ,  דילג לשלב הבא אחרי 2:6 ,  3:6 על איגור קוניצין הרוסי .  לעומתו ,  הצרפתי ג'יל סימון ,  המדורג שמיני בטורניר ,  הודח כבר בסיבוב הראשון לאחר הפסד 7:6 ,  6:4 למרקוס בגדאטיס הקפריסאי המדורג 36 בעולם .  גם פליסיאנו לופז הספרדי הופתע על ידי סטפן קיובק 7:6 ,  6:4 .  יורגן מלצר לא התקשה עם 1:6 ,  5:7 על סימונה בוללי האיטלקי .  גם איוון ליוביצ'יץ' עלה לסיבוב השני כשגבר 2:6 ,  7:6 ,  4:6 על יאן הרניך .
 
דובאי :  דג'וקוביץ' פתח ברגל ימין
הסרבי המדורג שני בעולם החל את המסע להגנה על התואר בדוברי עם 4:6 ,  4:6 על גרסיה לופז .  המשוכה הבאה :  טרויצקי

