הנדל"ן בדרך אל הקלפי  
" הצהרות חוק "
  >  >  עליית מחירי הדיור המקשה על זוגות צעירים לרכוש דירה במרכז גרמה לחברי הכנסת להציע הצעות חוק לעידוד הבנייה בפריפריה .  נכון שזוגות צעירים רבים לא יפנו לפריפריה ,  בגלל המרחק מההורים והיעדר מקומות עבודה - אבל זה לא מפריע לח"כים הנמרצים להגיש הצעות כאלה .  רוב ההצעות האלה חושפות את בורותם של המציעים בכל הנוגע לתחום הדיור .  אבל למי אכפת ?  הח"כים יודעים ,  שחקיקה נדל"נית גורמת באופן מיידי להגברת החשיפה הציבורית ,  ובין לילה הם נהפכים ללוחמים אגרסיביים למען הזוגות הצעירים ומחוסרי הדיור ,  הם זוכים לביקוש בתוכניות האקטואליה ברדיו ובטלוויזיה ולאזכורים במוספים הכלכליים בעיתונים .  הציבור אוהב את זה .  יוזמות פרלמנטריות להרעפת שלל חבילות סיוע בדיור גורמות ליצירת אהדה כלפי המחוקק בדרכו אל הקלפי בפריימריס במפלגותיהם .  חבר כנסת אלמוני או חדש ,  שרק החל את דרכו במסדרונות הכנסת ,  הופך כך ליקירם של פעילי המפלגה והארגונים החברתיים .  אבל אל תטעו :  מרבית הצעות החוק האלה  ( אם לא כולן )  ייהפכו במשך הקדנציה ל"הצהרות חוק ",  כפי שכינה זאת יו"ר הכנסת לשעבר שבח וייס - כלומר הצעות חוק שאין להן סיכוי להתקבל בכנסת ,  אבל שמשמשות כלי למחוקקים כדי להצטייר כפעילים ובולטים .  ניסיון הקדנציות האחרונות הוכיח שהצעות החוק האלה נפלו בזו אחר בזו בהיעדר תמיכת הממשלה .  הממשלה ובעקבותיה הקואליציה מתנגדות להצעות החוק בעיקר משיקולי עלות .  כמה מחברי הכנסת ,  בעיקר מהקואליציה ,  ינסו להפגין שרירים ולהילחם למען הצעות החוק שלהן ,  אבל ברוב המקרים הקרב הוכרע עוד לפני שהחל .  האם הציבור צריך להצטער מראש על נפילת ההצעות האלה ?  ממש לא .  רוב ההצעות יוצאות מנקודת הנחה שאם תיתן לצעירים הנחה ,  מענק או סבסוד הם ינהרו ליישב את הנגב והגליל .  זאת ,  אף שניסיון העבר כבר הפריך את התזה הזו .  המבצעים האלה לא משכו אוכלוסייה מהמרכז לפריפריה ,  ולטווח רחוק אף לא הועילו לשוק המקומי .  אין בעיה למצוא כבר עכשיו מקומות בישראל ,  שבהם מחירי הדירות נמוכים במיוחד ושווי הקרקע שואף לאפס .  יש לכך סיבות טובות .  שוק הנדל"ן נותן גם כך הנחות של מאות אלפי שקלים לתושבי מרכז הארץ שמוכנים לרכוש דירות בפריפריה ,  אלא שהם בוחרים לוותר על ההנחות ולהישאר במרכז .  לנוכח זאת ,  המסקנה המתבקשת היא שאת בעיות הפריפריה צריך לפתור בצורה שונה מאשר הוזלת מחירי דירות מוזלים ממילא .  בסופו של דבר הצעת החוק המדוברת נשלחת לדיור מוגן בפח האשפה של משכן הכנסת ,  אבל אסור להתבלבל :  לקראת הבחירות הקרובות יגיע גל חדש של יוזמות פרלמנטריות להקלות וסיוע בתחום הנדל"ן .  הפעם ,  הממשלה וסיעות הקואליציה והאופוזיציה ירעיפו על הציבור סוכריות נדל"ניות והבטחות ,  הגם שהן יודעות שמי שירכיב את הממשלה הבאה לא יוכל לממשן .  זה לא יפריע להם לבקש את תמיכת ההמונים .
 
הנדל"ן בדרך אל הקלפי  
" הצהרות חוק "
 
