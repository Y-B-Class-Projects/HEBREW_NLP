23 דקות לטועמה בהפסד לאריסה
הקשר הישראלי נכנס בפיגור של 2:0 נגד אטרומיטוס ולא סייע לקבוצתו ,  שנכנעה 2:1 .  שמעון אבוחצירא הפצוע לא נכלל בסגל
סלים טועמה שיחק היום  ( ראשון )  23 דקות בהפסדה של לאריסה 2:1 לאטרומיטוס במחזור ה-18 בליגה היוונית .  הקשר הישראלי נכנס בדקה ה-68 במקומו של המגן חואן ולאסקו בזמן שלאריסה פיגרה 2:0 ,  אבל לא הצליח לעזור לקבוצתו להימלט מהפסד .  שמעון אבוחצירא הפצוע לא נכלל בסגל .  
איליאס אנסטאסקוס הוותיק כבש ראשון עבור המארחת בדקה ה-40 ומרצין באצ'ינסקי הפולני הכפיל בדקה ה-63 .  ניקוס דביזאס רק צימק עבור לאריסה בדקה ה-88 .  בעקבות ההפסד נותרה לאריסה מתחת לקו האדום ,  במקום ה-14 מתוך 16 ,  עם 18 נקודות .
  *  ברוך דגו ערך היום את הופעת הבכורה שלו במדי סלאנמינה הקפריסאית ,  שהפסידה בבית 1:0 לאפולון לימסול .  הקשר הישראלי שיחק 90 דקות ורשם בעיטה מסוכנת לשער בדקה ה-49 .  ג'וניור אגוגו בגנאי כבש את השער היחיד במשחק בדקה הרביעית .  סלאמינה ,  אותה מאמן ניר קלינגר ,  נועלת את הטבלה עם חמש נקודות בלבד ונראית בדרך הבטוחה לירידה .  

23 דקות לטועמה בהפסד לאריסה
הקשר הישראלי נכנס בפיגור של 2:0 נגד אטרומיטוס ולא סייע לקבוצתו ,  שנכנעה 2:1 .  שמעון אבוחצירא הפצוע לא נכלל בסגל

