בית משפט בארה"ב הסיר חלק מהמגבלות על פרסום סיגריות :  חברות הטבק יוכלו לפרסם בצבע
ביוני אישר הנשיא אובמה חוק שאסר על חברות הטבק לפרסם בצבע ;  החברות טענו כי החוק מפר את חופש הביטוי
שופט פדרלי בקנטאקי פסק אתמול כי חברות הטבק בארה"ב יוכלו להשתמש בצבע וגרפיקה בפרסומותיהן ,  לאחר שחוק שנחקק מוקדם יותר השנה אסר זאת עליהן ,  בטענה שפרסומות אלה מושכות את הצעירים לצרוך סיגריות ולעשן.השופט ,  ג'וזף מקינלי ,  פסק כי החוק למניעת עישון במשפחה ולפיקוח על הטבק ,  שעליו חתם נשיא ארה"ב ,  ברק אובמה ,  ביוני ,  מפר את חופש הביטוי של המפרסמים .  החוק הגביל את הפרסום של חברות הטבק לטקסט בצבע שחור על רקע לבן ,  ללא תמונות ,  מלבד במגזינים בעלי קהל קוראים מבוגר.עם זאת ,  מקינלי הותיר על כנם את מרבית הסעיפים בחוק ,  ביניהם האיסור על שיווק מוצרים נלווים לסיגריות ,  כגון חולצות טי וספלים ,  והאיסור על מתן חסויות לסיבובי הופעות ולאירועי ספורט .  כמו כן החברות עדיין מחויבות להצמיד תוויות אזהרה לחפיסות הסיגריות ולפרסומות.חברות הטבק ,  אשר מחו על המגבלות שנקבעו בחוק ביוני ,  הביעו שביעות רצון מהפסיקה . " אנו מרוצים מהחלטת השופט ,  אשר מצאה כי כמה מהמגבלות בחוק היו בניגוד לחוקה ,  כולל מה שאנחנו חושבים שהיתה אחת הסוגיות החשובות בתיק - השימוש בצבע ובתמונות בפרסומותינו ",  אמר דיוויד האוורד ,  דובר חברת הטבק אר .  ג'יי ריינולדס.ריינולדס ,  יצרנית הסיגריות השניה בגודלה בארה"ב ,  ולורילרד טבקו ,  היצרנית השלישית בגודלה ,  הגישו באוגוסט תביעה לביטול המגבלות על שיווק הסיגריות .  לטענת החברות ,  החוק ,  שנועד להניא ילדים ונוער מעישון ,  הרחיק לכת והותיר אותן ללא כל אמצעים לתקשר עם מעשנים בוגרים.פיליפ מוריס ,  השייכת לאלטריה ,  ואשר מייצרת מחצית מהסיגריות שנמכרות בארה"ב ,  הביעה תמיכה בחקיקה ,  ולכן לא היתה מעורבת בתביעה .
 
בית משפט בארה"ב הסיר חלק מהמגבלות על פרסום סיגריות :  חברות הטבק יוכלו לפרסם בצבע
ביוני אישר הנשיא אובמה חוק שאסר על חברות הטבק לפרסם בצבע ;  החברות טענו כי החוק מפר את חופש הביטוי

