מחריפים העיצומים בדיסקונט :  אגף המחשב מושבת
העיצומים מתקיימים במסגרת סכסוך עבודה נגד הנהלת הבנק בדרישה שתופסק העסקתם של עובדי מיקור חוץ .  מחר מתכוונים העובדים להשבית 32 מסניפי הבנק המצויים באזור השרון
העיצומים שהחלו בבנק דיסקונט שבוע שעבר ,  מחריפים הבוקר  ( ראשון )  .  בהוראת ועד העובדים בראשות ריקי בכר משביתים העובדים את המחשב המרכזי של הבנק ,  וכתוצאה מכך עלולים להיות שיבושים בפעילות דיסקונט .  מחר מתכוונים העובדים להשבית 32 מסניפי הבנק המצויים באזור השרון .
 העיצומים מתקיימים במסגרת סכסוך עבודה שהעובדים מקיימים נגד הנהלת הבנק בדרישה שתופסק העסקתם של עובדי מיקור חוץ .  הוועד דורש כי 750 מתוך 1,000 העובדים המועסקים במיקור חוץ יהפכו לעובדים מן המניין של הבנק .
 ההנהלה מתנגדת לדרישה זו .  היום צפויה פגישת משא ומתן בין בר לבין סמנכ"ל משאבי האנוש בדיסקונט ,  אמנון גדעון ,  בהשתתפות יו"ר חטיבת עובדי הבנקים בהסתדרות ,  ציון שמע .
 מהנהלת דיסקונט נמסר בתגובה : " הנהלת הבנק ממשיכה במאמצים לפתור את המחלוקות שבינה לבין ועד העובדים ". 

מחריפים העיצומים בדיסקונט :  אגף המחשב מושבת
העיצומים מתקיימים במסגרת סכסוך עבודה נגד הנהלת הבנק בדרישה שתופסק העסקתם של עובדי מיקור חוץ .  מחר מתכוונים העובדים להשבית 32 מסניפי הבנק המצויים באזור השרון

