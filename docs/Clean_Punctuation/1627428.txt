חדשות רעות לשוק הדיור בארה"ב :  הריבית על המשכנתאות עלתה לשיא של 4 חודשים
הריבית עלתה בשבוע החולף ל-5.14% - מעל רמתה לפני שנה ;  נמוכה בשליש מרמתה בתחילת העשור
הריבית על המשכנתאות בארה"ב עלתה זה השבוע הרביעי ברציפות לשיא של ארבעה חודשים ,  והיא אף גבוהה כעת מרמתה בתקופה המקבילה בשנה שעברה .  עם זאת ,  בסיכומו של עשור ,  רמת הריבית הנוכחית של יותר מ-5% נמוכה בכשליש מרמתה בשנת 2000.הריבית על המשכנתאות ל-30 שנה ,  הנחשבת למשכנתא הסטנדרטית בארה"ב ,  עלתה בשבוע החולף לרמה של 5.14% לעומת 5.05% בשבוע הקודם ,  מסרה היום ענקית המשכנתאות פרדי מאק .  בשבוע המקביל בשנה שעברה היתה הריבית ברמה של 5.1% .  העלייה הריבית על המשכנתאות בארה"ב עלולה לחבל בניסיון הממשל והבנק הפדרלי לעודד את התאוששות שוק הדיור .  הריבית על המשכנתאות נפלה בתחילת החודש לשפל של 4.71% על רקע תוכנית הבנק הפדרלי לרכוש אג"ח מגובות משכנתאות בהיקף של עד 1.25 טריליון דולר שנועדה להוריד את הריבית.בסיכומו של עשור ,  הריבית על המשכנתאות בארה"ב נמוכה כעת בכשליש מרמתה בתחילת העשור ,  כאשר נסקה לרמה של 8.6% בחודש מאי 2000 .
 
חדשות רעות לשוק הדיור בארה"ב :  הריבית על המשכנתאות עלתה לשיא של 4 חודשים
הריבית עלתה בשבוע החולף ל-5.14% - מעל רמתה לפני שנה ;  נמוכה בשליש מרמתה בתחילת העשור

