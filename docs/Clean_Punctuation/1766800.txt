לאומית :  רעננה זה לא רק הגנה
קבוצת ההגנה המצטיינת הביסה 0:3 את אחי נצרת וצימקה את הפער מהמוליכות ל-4 נק' .  0:4 לבית"ר שמשון על נצרת עילית
המחזור ה-14 בליגה הלאומית נחתם הערב  ( שני )  עם שלושה משחקים ,  כששנים מהם כבר בניצחונות מוחצים .  הפועל רעננה ,  השלישית בטבלה ,  צימקה את הפער משתי המוליכות לארבע נקודות הודות לניצחון חלק 0:3 בעילוט על אחי נצרת .  בית"ר שמשון תל אביב הביסה 0:4 את הפועל נצרת עילית .  גם המשחק בין עירוני בת ים להכח עמידר רמת גן הניב ארבעה שערים ,  אך הסתיים ללא הכרעה ב-2:2 .
 מכבי אחי נצרת - הפועל רעננה 3:0
כל המספרים סביב המשחק הזה הצביעו על חלוקת נקודות ,  אבל לשחקניו של אייל לחמן היו תכניות אחרות לגמרי והם חזרו לנוסחה שאפיינה אותם עד לפני שבועיים - שמירה על רשת נקייה .  אחי נצרת סיימה בתיקו אחרי כל ניצחון ביתי ,  אבל הפעם חוותה הפסד ראשון בעילוט מול אחת משתי הקבוצות היחידות שעדיין לא נוצחו בליגה .  רז כהן כבש את הראשון בדקה ה-19 והעלה את מאזנו בראש טבלת המבקיעים לתשעה שערים .  המארחים עדיין לא התאוששו משער החובה ,  וחמש דקות לאחר מכן ספגו את השני מאבי כנפו .  מוחמד פודי נעץ את המסמר השלישי בדקה ה-80 ורעננה רק ארבע נקודות מהפסגה .
 בית"ר שמשון תל אביב - הפועל נצרת עילית 0:4
אחרי הפסדים לראשון לציון ונס ציונה ,  בית"ר שמשון תל אביב קיבלה הזדמנות להתאושש בקרב התחתית מול נצרת עילית ולקחה אותה בשתי ידיים כבר מהפתיחה .  למעשה ,  מי שבאמת לקח את הצ'אנס בהתחלה הוא שרון גורמזנו .  החלוץ הוותיק הכפיל את מאזן שעריו בליגה כבר בחמש הדקות הראשונות ,  כשכבש בדקה השנייה וקבע 0:2 לאחר שלוש דקות נוספות .  נצרת עילית עמוסת הצרות ,  שבשבוע שעבר הפתיעה עם 1:4 מרשים על בני לוד ,  נותרה מתחת לקו האדום וראתה איך ההפסד שלה הופך לתבוסה בעקבות שערים נוספים של רואי סנדורי  ( 71 )  ומור גולן  ( 83 )  .
 עירוני בת ים - הכח עמידר רמת גן 2:2
המארחים פשוט לא מסוגלים להכריע משחקים .  אחרי ארבע תוצאות תיקו ,  ציפו בבת ים להשיג ניצחון ביתי על הכח עמידר רמת גן ,  שהפסידה את כל שבעת משחקיה האחרונים והייתה שקועה עמוק במשבר .  שער של פטי נימבה בדקה ה-42 הוריד את בת ים להפסקה ביתרון ,  אבל שלומי סחייק כבש שער בכורה ואיזן בדקה ה-59 .  שלוש דקות לאחר מכן זוהר חוגג החזיר את ההובלה לבת ים ,  אך הכח שוב השוותה ,  כשהפעם היה זה ניסים אסייג ,  שכבר היה עם רגל וחצי מחוץ לקבוצה ,  שהבקיע בדקה ה-69 .  לבת ים הייתה הזדמנות לנצח ,  אבל רפי עמוס החטיא פנדל שבע דקות לסיום .
 
לאומית :  רעננה זה לא רק הגנה
קבוצת ההגנה המצטיינת הביסה 0:3 את אחי נצרת וצימקה את הפער מהמוליכות ל-4 נק' .  0:4 לבית"ר שמשון על נצרת עילית

