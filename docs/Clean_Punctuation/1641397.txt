אהרונוביץ' :  נפעל בתקיפות נגד פגיעה בשופטים
בעקבות הצתת רכבו של השופט המחוזי משה גלעד ,  הבהיר השר לביטחון הפנים : " האלימות נגד שופטים היא חציית קו חמורה .  נהיה חסרי פשרות מול כל אדם שיעלה בדעתו לפגוע בשלטון החוק "
  ( צילום :  שי מכלוף ;  עריכה :  דורון שטיין )  
" האלימות נגד שופטים היא חציית קו חמורה .  נגביר את האבטחה ,  ונהיה תקיפים וחסרי פשרות אל מול כל אדם שיעלה בדעתו לפגוע בשלטון החוק ".  כך הצהיר היום  ( שלישי )  השר לביטחון הפנים יצחק אהרונוביץ' במהלך ביקור בשדרות .  
אהרונוביץ' גם קיבל בביקורו סקירה על מעצרים שבוצעו בקרב ארגוני הפשיעה בדרום ,  שיבח את פעילות היחידות שהשתתפו בפעילות ואמר : " תושבי הדרום יכולים עתה לחוש בטוחים יותר ". 
אלמונים הציתו אמש בעכו את מכוניתו של שופט בית המשפט המחוזי בחיפה ,  משה גלעד ,  לא הרחק מביתו .  בעקבות ההצתה ,  קבע מפקד המחוז הצפוני כי רמת האיום האיום נגד השופט גלעד גבוהה ,  ויש לתגבר את האבטחה סביבו .
 שר הביטחון אהוד ברק אמר בתגובה להצתת הרכב ,  כי  " זו פגיעה בדמוקרטיה ,  בשלטון החוק ובאחד המוסדות היותר חשובים של מדינה דמוקרטית .  כולנו נדרשים לפעול ביד ברזל כדי להגן על שופטי ישראל ,  על מעמדם ועל עצמאותו וריבונותו של בית המשפט ".  ואילו שופט בית המשפט העליון בדימוס ,  מישאל חשין ,  תקף את שרי הממשלה שלדבריו  " תוקפים את השופטים ,  וכל העם שומע את הקולות ואומר אם ככה ארזי הלבנון ,  אז אזובי הקיר יכולים לעשות מה שהם רוצים ". 

אהרונוביץ' :  נפעל בתקיפות נגד פגיעה בשופטים
בעקבות הצתת רכבו של השופט המחוזי משה גלעד ,  הבהיר השר לביטחון הפנים : " האלימות נגד שופטים היא חציית קו חמורה .  נהיה חסרי פשרות מול כל אדם שיעלה בדעתו לפגוע בשלטון החוק "
 
