שלמה אליהו הציע את דוד קליין ליו"ר לאומי
איש העסקים המחזיק ב-9.6% ממניות הבנק ,  הציע היום את נגיד בנק ישראל לשעבר כמועמד מטעמו . " המשך ראוי ונכון למדיניות הבנק שהקפיד עד היום על ניהול מקצועי "
  ( צילום :  טל אנגלנדר עריכה :  גדי וינסטוק ) 
איש העסקים שלמה אליהו המחזיק ב-9.6% ממניות בנק לאומי הציע היום  ( שני )  במסיבת עיתונאים את נגיד בנק ישראל לשעבר דוד קליין ,  כמועמד מטעמו לתפקיד יו"ר בנק לאומי .  במאי הקרוב צפוי להיבחר מחדש יו"ר לאומי בידי ועדת המניות של הבנק .  בחירה באמצעות ועדת המניות נדרשת כיוון שהבנק טרם הופרט במלואו ,  ועדיין נמצא בשליטת המדינה .
 אליהו אמר בנאומו כי  " בכוונתו להציע לאסיפה הכללית של בעלי המניות את מועמדותו של נגיד בנק ישראל לשעבר הד"ר דוד קליין ,  במטרה שמועצת המנהלים של הבנק תבחר בו ליו"ר הבא של הבנק .  בחירה זו נדרשת כבר כעת ,  על מנת להביא להפסקת חרושת השמועות וחוסר הוודאות בציבור ובמשק לגבי זהותו של היו"ר המיועד של הבנק ,  אשר לדעתי פוגעות בבנק ". 
אליהו הסביר כי  " מועמדותו של קליין היא המשך ראוי ונכון למדיניות בנק לאומי ,  בנק שהקפיד עד היום על ניהול מקצועי ושאינו מנוהל עפ"י שיקולים פוליטים ואחרים .  מועמדות זו גם משתלבת במדיניות הליבה של בנק ישראל והפיקוח על הבנקים ,  הדורשת בחירתו של יו"ר מתאים ,  בעל יכולת מקצועית גבוהה מעולם הבנקאות והפיננסים ,  ואין לי ספק שבנק ישראל יאשר את המינוי ". 
לאחרונה ,  התבטא אליהו בהזדמנויות שונות לגבי כוונתו להתמודד על השליטה בבנק לאומי ,  ואמר כי על אף שטרם הגיש בקשה רשמית לבנק ישראל ליצירת גרעין שליטה ,  בכוונתו לעשות זאת ברגע שהמדינה תמכור את יתרת אחזקותיה בבנק .
 
שלמה אליהו הציע את דוד קליין ליו"ר לאומי
איש העסקים המחזיק ב-9.6% ממניות הבנק ,  הציע היום את נגיד בנק ישראל לשעבר כמועמד מטעמו . " המשך ראוי ונכון למדיניות הבנק שהקפיד עד היום על ניהול מקצועי "
 
