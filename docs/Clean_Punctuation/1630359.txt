דירוג הקרנות - הסברים
1 .  דירוג themarker לקרנות נאמנות אג"חיות הוא דירוג של הקרנות המתמחות באג"ח .  הוא מובסס על השוואה לתשואה שהניב שוק האג"ח .  בדירוג נבחנו שישה ענפים מרכזיים של קרנות אג"ח ,  בהתאם לחלוקה הענפית של הקרנות שנקבעה על ידי רשות ניירות ערך .  חלוקה זו מסווגת את כל קרנות האג"ח בהתאם לסוג האג"ח שבו הן משקיעות - ממשלתיות צמודות ,  ממשלתיות שקליות ,  אג"ח חברות והמרה ,  או קרנות אג"ח כלליות ;  בהתאם לטווח הזמן שהן משקיעות בו - אג"ח המיועדות לפדיון בתוך פרק זמן קצר ,  בינוני או ארוך ;  ובהתאם לשיעור המניות שנכלל בקרנות האג"ח .  בנוגע לסעיף האחרון קבעה הרשות ארבעה מדרגים - חשיפה 0 למניות  ( אין מניות )  ,  חשיפה 1  ( עד 10% מניות בתיק )  ,  חשיפה 2  ( עד 30% מניות )  ,  וחשיפה 3  ( עד 50% מניות )  .  2 .  דירוג themarker התמקד בענפים המרכזיים של קרנות האג"ח ורק בענפים שבהם מרוכזות קרנות רבות .  ענפים עם קרנות בודדות לא נכללו בדירוג .  3 .  לשם בחינת כל ששת הענפים ,  בהשוואה למדדי שוק האג"ח ,  פיתחה חברת alphabeta של קובי שמר ,  שערכה את הדירוג עבור themarker ,  סדרה של מדדי אג"ח חדשים .  המדדים של alphabeta הם שילוב של מדדי שוק האג"ח - לפי סוגי האג"ח ולפי מועדי הפדיון - עם שיעורי החשיפה למניות .  לאחר התייעצות עם מנהלי קרנות האג"ח החליטה alphabeta כי שיעור החשיפה למניות של כל קבוצה יהיה שיעור ממוצע בלבד - ממוצע בין שיעור החשיפה של המדרגה הקודמת לשיעור המקסימלי של אותה קבוצה .  כך ,  אם קבוצת קרנות האג"ח עם חשיפה 2 למניות היא קבוצה ששיעור המניות בה הוא בין 10% ל-30% ,  לצורך חישוב המדד חושב שיעור השקעה ממוצע במניות של 20% .  ההערכה היא כי מנהל קרן נאמנות שהקרן שלו מדורגת בחשיפה 2 למניות ,  לא יגיע אף פעם לחשיפה המקסימלית של 30% ,  מחשש שעלייה פתאומית בשוק המניות תביא אותו לחריגה מה-30% המותרים .  לפיכך הוא יחזיק שיעור מניות ממוצע כלשהו ,  הגבוה מזה של הקבוצה הקודמת  ( 10% )  ,  אבל עדיין אינו מגיע לשיא של 30% .  הממוצע שנבחר על ידי alphabeta הוא בדיוק באמצע - 20% .  4 .  עבור קבוצת אג"ח המרה ואחרות נבנה מדד המשקלל בין מדד אג"ח להמרה  ( 20% )  למדד האג"ח הקונצרניות  ( 80% )  .  זאת ,  לפי התפלגות שווי השוק של שני סוגי האג"ח בבורסה של תל אביב .  עבור קבוצת האג"ח הממשלתיות נבנה מדד המשקלל את מדד האג"ח הממשלתיות  ( 50% )  ;  מדד האג"ח הממשלתיות השקליות בריבית קבועה  ( 25% )  ;  ומדד האג"ח הממשלתיות השקליות בריבית משתנה  ( 25% )  .  עבור קבוצת האג"ח הכלליות נבנה מדד המשקלל את מדד תל בונד 60  ( 34% )  עם מדד alphabeta לאג"ח ממשלתיות  ( 66% )  .  5 .  הדירוג נגזר מביצועי הקרנות בשלושה טווחי זמן :  שמונה שנים  ( 12.2001-12.2009 )  ;  חמש שנים  ( 12.2004-12.2009 )  ;  ושלוש שנים  ( 12.2006-12.2009 )  .  הדירוג הסתיים בנתוני 24 בדצמבר 2009 .  6 .  בדירוג לשמונה שנים לא נכללו קרנות שלא היו קיימות ב-31 בדצמבר 2001 .  בדירוג לחמש שנים לא נכללו קרנות של היו קיימות ב-31 דצמבר 2004 .  בדירוג לשלוש שנים לא נכללו קרנות שלא היו קיימות ב-31 בדצמבר 2006 .  לא נכללו בדירוגים גם קרנות ששינו מדיניות השקעות במהלך התקופה .  7 .  הבעלות על הקבוצות הגדולות ביותר של קרנות הנאמנות - הקרנות הבנקאיות - התחלפה בשלוש השנים האחרונות .  הקרנות מוצגות בדירוג כבר במסגרת הבעלות החדשה שלהן :  פ.ק.ן פלוס בבעלות פריזמה ופסגות ,  פיא-הראל בבעלות חברת הביטוח הראל ,  דיקלה בבעלות חברת הביטוח מגדל ואילנות דיסקונט בבעלות כלל ביטוח - כאשר לא נעשתה הבחנה בין התשואות שהן הניבו בבעלות החדשה ,  לתשואות ההיסטוריות שלהן לפני שהן נמכרו .  8 .  התשואות בדירוג הן תשואות נומינליות נטו  ( אחרי דמי ניהול )  .  התשואות של הקרנות ,  תשואת השוק ,  התשואה העודפת  ( אלפא )  והשפעת דמי הניהול על התשואה הכוללת מובאות במונחים שנתיים .  9 .  הדירוג מבחין בין תשואת השוק ,  הבטא ,  לתשואה העודפת על השוק ,  האלפא ,  שהניבה הקרן .  אם התשואה של קרן הנאמנות נמוכה מתשואת השוק ,  הרי שהאלפא שלה היא שלילית .  כך היא גם הוצגה בטבלאות .  10 .  האלפא הממוצעת למנהל חושבה על ידי ממוצע רגיל של האלפא שלו בכל הקרנות שבניהולו .  11 .  בדירוג נכלל מדד סיכון אחד - מדד drawdown rate ,  המציג את ההפסד המירבי לתקופה רצופה של 12 חודשים .  מדד זה בודק מה היתה הירידה המקסימלית בשער הקרן למשך 12 חודשים ,  שנמדדים חודש בחודשו במשך שמונה שנים .  12 .  בטבלת המנצחים נכללו רק מנהלים שניהלו קרנות בתקופה של שמונה שנים ,  חמש שנים ושלוש שנים גם יחד .  עבור כל תקופה נעשה דירוג ביצועים לכל מנהל ,  לפי האלפא הממוצעת שהניבו הקרנות שבניהולו ,  ומדד ההפסד המירבי הממוצע שלו .  החישוב הוא של ממוצעים רגילים .  בציון ניתן משקל של 70% לתשואה  ( לאלפא )  ו-30% למדד ההפסד המירבי .  הציונים עברו תיקנון .  13 .  לאחר שנקבע ציון לכל תקופה ,  נעשה שקלול של הציונים שקיבל כל מנהל לתקופה של שמונה שנים ,  חמש שנים ושלוש שנים .  לשלוש התקופות ניתן משקל שווה .  14 .  ביצועיהם של המנהלים המנצחים הושוו למדד השוק - מדד המשקלל את כל מדדי האג"ח ששותפו בדירוג ,  ופותחו על ידי חברת alphabeta .  זאת ,  בניכוי דמי ניהול של 0.5% לשנה .  ניכוי דמי הניהול מביצועי השוק נעשה כדי לאפשר השוואה הוגנת ומציאותית של ביצועי מנהלי הקרנות לביצועי שוק איגרות החוב - כאשר תשואת השוק כוללת עלויות ניהול .
 
דירוג הקרנות - הסברים
nan
