כלכלית ירושלים רוכשת אג"ח ומתדלקת את המניה 
BenchMarker
 >  >  פעילות הנדל"ן של אליעזר פישמן מרוכזת בשתי חברות עיקריות :  כלכלית ירושלים  ( 72% )  ומבני תעשייה  ( 50% בשרשור )  .  כלכלית ,  שמחזיקה גם במבני תעשייה ,  היא הגדולה וגם הבעייתית יותר .  תשואות האג"ח שלה זינקו לרמות גבוהות ב-2009 ,  שביטאו את החששות שהיו לבעלי האג"ח שהיא לא תחזיר להם את הכסף שלוותה מהם .  בחודשים האחרונים התשואות צנחו והתייצבו על רמה שפויה ,  אבל הסיפור המפתיע נמצא במניה .  מתחילת השנה ירדו מדדי הבורסה ב-0.5%-2.0% ,  כשמדד ת"א נדל"ן 15 נותר ללא שינוי .  לעומת זאת ,  כלכלית ירושלים זינקה ב-50% מתחילת השנה ,  ומבני תעשייה איבדה כ-8% .  השנה צריכה כלכלית להחזיר חובות של יותר ממיליארד שקל .  בחודשים האחרונים היא מאותתת שהיא משתדלת לעמוד בתשלומים .  החברה הבת מבני תעשייה ביצעה מימושים בהיקף כ-450 מיליון שקל ,  ולפני כמה ימים דיווחה כלכלית שהיא במו"מ למכירת נכס בישראל תמורת 215 מיליון שקל .  בנוסף ,  בשוק שואבים עידוד מהאפשרות לשיפור במצב הנדל"ן באירופה ,  ובעיקר בגרמניה ,  שבה יש לכלכלית נכסים בהיקף של כ-1.5 מיליארד שקל .  ואולם מה שדחף יותר מכל את העלייה החריגה במניה הוא העלייה במחיר האג"ח של כלכלית ,  שהוסיפו 12%-27% מתחילת השנה ,  בעוד מדדי האג"ח הקונצרניות עלו ב-2%-3% בלבד באותה התקופה .  כל עוד תשואות האג"ח היו דו-ספרתיות גבוהות ,  ההערכה היתה כי יקרה אחד משניים :  או שהחברה תלך לפירוק ,  או שתיכנס להסדר שבו בעלי המניות ידוללו לטובת בעלי החוב ,  כמו שקרה באפריקה ישראל למשל .  מה שבטוח הוא שבשני התרחישים בעלי המניות היו במסלול קפד ראשו ,  ולכן היה כדאי להתרחק מהמניה .  גל העליות האחרון ייצב את תשואות האג"ח של כלכלית סביב רמה של 8%-9% ,  עדיין תשואה גבוהה ,  אך כזו שיכולה לאפשר לה לגייס הון חדש כדי לגלגל הלוואות ישנות ולהימנע מהתחרישים הרעים .  ההתאוששות בתשואות האג"ח של כלכלית קשורות להתייצבות ,  אבל גם לחברה יש חלק בכך .  חלק מהעלייה במחירי האג"ח מיוחסת לרכישות העצמיות של כלכלית .  מתחילת המשבר ביצעה החברה רכישות עצמיות בהיקף כ-100 מיליון שקל .  לא מדובר בסכום גבוה ביחס לחובות ,  אך באמצעותו פישמן הסתדר לפי שעה .
 
כלכלית ירושלים רוכשת אג"ח ומתדלקת את המניה 
BenchMarker

