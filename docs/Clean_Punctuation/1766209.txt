פרס נובל לשלום :  כיסא ריק ייצג את הזוכה
ועדת הפרס באוסלו הכריזה על ליו שיאובו מסין כזוכה בפרס הנובל לשלום לשנת 2010 .  אף נציג מטעמו לא הורשה לבוא לטקס .  סין וכ-20 מדינות נוספות סירבו להופיע באירוע
טקס הענקת פרס הנובל לשלום התקיים בצהריים  ( שישי )  באוסלו שבנורבגיה .  ראשי מדינות ,  פעילי זכויות אדם ואפילו מלך נורבגיה הגיעו לבניין העירייה כדי להעניק את הפרס לפעיל זכויות האדם הסיני הכלוא ליו שיאובו .  יחד עם זאת ,  תשומת הלב בטקס מרוכזת לאו דווקא באלו הנוכחים באירוע ,  אלא במי שלא הגיע ,  ובראשם ליו ואשתו שיאה ,  הנמצאת על פי הדיווחים במאסר בית בבייג'ינג .  
יו"ר ועדת הפרס ,  ת'ורבג'ורן ג'אגלנד ,  הניח את תעודת הפרס על כיסא ריק שייצג את שיאובו מתחת לתמונת ענק שלו שנתלתה בחדר .  ג'אגלנד אמר כי  " אנו מצרים על כך שהזוכה לא נמצא פה היום .  הוא נמצא בבידוד בבית כלא בצפון מזרח סין .  גם אשתו של הזוכה ,  או קרוביו לא יכלו להיות עימנו כאן .  לפיכך ,  לא יוענקו היום מדליה או תעודה .  עובדה זו בלבד מראה שהפרס הכרחי וראוי ". 
נשיא ארצות הברית ,  ברק אובמה ,  פירסם הודעה במהלך הטקס בה הבהיר כי הוא מצטער על כך שזוכה הפרס שיאובו ,  או אשתו ,  לא הורשו לנכוח בטקס קבלת הפרס באוסלו שבנורבגיה .  אובמה קרא לסין  " לעשות יותר כדי לקדם את הדמוקרטיה ".  נשיא ארצות הברית הוסיף כי יש לשחרר את שיאובו מהכלא בהקדם האפשרי .
 מי שעוד לא הגיע הם נציגי כ-20 מדינות המקיימות קשרי מסחר או תרבות עם סין ,  שביטלה בהפגנתיות את הופעתה באירוע ולחצה על אחרות לעשות גם כן .  בין החסרים :  רוסיה ,  אפגניסטן ,  עירק ,  אירן ,  הפיליפינים וערב הסעודית .  בנוסף הידקה סין את שליטתה על התקשורת לתוך המדינה ומתוכה .  שידורי הטלוויזיה ואתר האינטרנט של טקס הנובל נחסמו ועשרות פעילי זכויות אדם במדינה נמצאים תחת מעקב צמוד והגבלות תקשורת .  השלטונות חששו שמא ייצא מי מהפעילים לקבל את הפרס בשמו של שיאבו ,  או אף ייצור קשר טלפוני עם מארגני הטקס .
 סין גינתה בצהריים פעם נוספת את החלטת ועדת הפרס להעניקו לשיבואו .  בהודעה רשמית שפירסמה המדינה נמסר כי הענקת פרס הנובל לשיבואו הינה  " פארסה פוליטית "  שלא מייצגת את רוב העולם ,  ובייחוד את המדינות המתפתחות . " אנחנו מתנגדים לכל אדם או מדינה שמשתמשים בפרס נובל לשלום כדי להתערב בענייניה הפנימיים של סין ",  נכתב בהודעה .
 עיתון ה"גלובל טיימס "  שנמצא בשליטת המפלגה ,  השווה את הטקס לפולחן של כת וקרא לו  " פארסה המעמידה את סין כולה למשפט "  ו"נסיון לכפות ערכים מערביים על סין ".  האבטחה סביב ביתו של שיאובו ,  כמו גם על אתרים בעייתיים כדוגמת כיכר טיאנמן ושגרירות נורבגיה תוגברה .  קבוצת דיפלומטים גרמנים שניסתה לבקר הבוקר את אשתו כלל לא הורשתה להיכנס לבית .
 ליו שיאובו יוצג בטקס הענקת הפרס על ידי כיסא ריק ,  לאחר שאף נציג מטעמו לא הורשה על ידי השלטונות הסיניים לייצגו באירוע .  זו הפעם השנייה בתולדות הפרס שהוועדה נוקטת במחווה כזו .  הפעם הקודמת הייתה ב-1935 ,  אז הוענק הפרס לפעיל השלום הגרמני קרל פון אוסייצקי ,  שהיה נתון באותה עת ב"מעצר הגנתי "  בגרמניה הנאצית .  בשנת 1975 ,  כשהוענק הפרס לפעיל הסובייטי אנדרי סחרוב ובשנת 1991 ,  כשהוענק למנהיגת האופוזיציה ממיאנמר אונג סאן סו צ'י ,  הזוכים שהו גם כן במעצר ,  אך נציגים מטעמם אספו את הפרס .
 בתוך כך ,  הציבור הסיני אינו מודע ברובו כלל למאבק המתרחש ,  כשהתקשורת הנשלטת על ידי השלטונות פועלת למחוק את זיכרון כיכר טאינמן .  תושב בייג'ינג שנשאל מה דעתו על המקרה של ליו שיאובו לא ידע כלל על מי מדובר .  אשת עסקים אחרת אמרה כי  " אני חושבת שראיתי עליו פעם משהו בטלוויזיה ".  אזרח נוסף הביע זעם על ההחלטה לעניק את פרס השלום לשיאובו . " אני סיני ולכן אני תומך בממשלת סין ",  אמר , " שיאובו הפר את החוק הסיני ואסור לתת פרס לאדם כזה ,  לא משנה מה אומרת הקהילה הבינלאומית ". 
 ( עדכון ראשון :  12:17 ) 

פרס נובל לשלום :  כיסא ריק ייצג את הזוכה
ועדת הפרס באוסלו הכריזה על ליו שיאובו מסין כזוכה בפרס הנובל לשלום לשנת 2010 .  אף נציג מטעמו לא הורשה לבוא לטקס .  סין וכ-20 מדינות נוספות סירבו להופיע באירוע

