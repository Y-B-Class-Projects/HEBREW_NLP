ישיר בית השקעות :  מדד מה עשה הכסף שלך לסיכום ההשקעות בשנת 2009
זאביק האוזלמן : " אל תנסו לתזמן את השוק ,  פשוט תהיו בו תמיד !  "
 מעטים האנשים  ( אם בכלל קיימים כאלה )  שהיו מהמרים בתחילת השנה ששנת 2009 תסתיים כפי שהסתיימה .  אז מה היה לנו  ?  את המשבר הכי גדול שידע העולם במערכת הפיננסית מאז שנות ה-30 של המאה הקודמת ומנגד את אחד התיקונים הגדולים ביותר שידעה הבורסה בת"א מעולם.מיהם המנצחים הגדולים של שנת 2009 ומנגד מי אלו שהפסידו השנה  ? המנצחים הגדולים של שנת 2009 הם ללא ספק המשקיעים הנועזים ,  בעלי אורך נשימה ארוך  ( ובשנה זו ארוך במיוחד )  ,  שנשארו עם מרכיב מניות גדול בתיק ההשקעות שלהם.תשואת תיק המניות של המשקיעים הללו הניבה כ-87% ולמעשה מחקו את כל ההפסדים של השנה שעברה ,  שנת המשבר הגדול .  משקיעים אלה הרוויחו כ-87 אלף שקל על כל 100 אלף שקל שהשקיעו.המדדים והענפים הבולטים בשנה זו היו מדד הנדלן שעלה בשיעור של למעלה מ-120% ,  מדד הבנקים שעלה ב-114% ומדד ת"א 75 שעלה ב-150% .  חשוב לציין שבשנה מיוחדת זו מדדי המניות הושפעו רבות מהנסיקה במניות הנפט והגז ומניות חברות הביוטכנלוגיה שעלו בשיעורים חדים במיוחד.גם האפיקים הסולידיים למיניהן הניבו תשואות לא סולידיות לחלוטין וחריגות במיוחד בשנה האחרונה.תיק השקעות ללא מניות שהורכב משילוב של אג"ח ממשלתי ואג"ח קונצרני הניב תשואה של מעל 15%.משקיעים אלה הרוויחו כ-15 אלף שקל על כל 100 אלף שקל שהשקיעו.מדד האג"ח הממשלתי הכללי הניב תשואה של כ-10% ומדד האג"ח הקונצרני תל בונד 60 הניב תשואה של כ-30%  ! אז מיהם המפסידים הגדולים של שנה זו  ? עם תשואות פנטסטיות כאלו קשה היה למצוא מפסידים בשנה זו ,  אך בכל זאת היו משקיעים שבלטו לרעה.המשקיעים שהחליטו בסוף שנה שעברה ,  עם פרוץ המשבר הגדול ,  להעביר את כספם לאפיקים ללא מניות ,  למעשה הפסידו כפליים - ספגו את ההפסדים הגדולים של שנה שעברה ובנוסף ,  לא נהנו מהתיקון החד בשווקים.למשקיעים הללו יהיה קשה מאוד להחזיר את הפסדיהם ולמעשה ,  עשוי לעבור זמן רב מאוד עד אשר יתקנו טעות זו.בנוסף ,  ניתן לציין את המשקיעים בדולר שהשקעתם הניבה גם השנה תשואה שלילית בשיעור של 0.7% ולמעשה משנת 2006 השקעתם הניבה תשואה שלילית של כ-20%.לבסוף ,  המשקיעים בפיקדונות השקליים הבנקאים שהשקעתם הניבה תשואה אפסית וזאת לאור רמות הריבית האפסיות אשר שררו במשק בשנת 2009.לסיכום :  כמו בחיים גם בהשקעות שם המשחק הינו סבלנות ובשנה זו במיוחד .  המשקיעים בעלי אורך נשימה ארוך הרוויחו השנה ובגדול ,  המשקיעים שלא נבהלו מהירידות הזמניות בשווקים והתמידו עם ההשקעה שלהם נהנו משנה פנטסטית במיוחד .  וכמו שהמורה שלי תמיד אומר:אל תנסה לתזמן את השוק ,  פשוט תהיה בו תמיד  ! הסקירה נכתבה על ידי זאביק האוזלמן ,  מנהל השקעות ראשי בישיר בית השקעות .
 
ישיר בית השקעות :  מדד מה עשה הכסף שלך לסיכום ההשקעות בשנת 2009
זאביק האוזלמן : " אל תנסו לתזמן את השוק ,  פשוט תהיו בו תמיד !  "
 
