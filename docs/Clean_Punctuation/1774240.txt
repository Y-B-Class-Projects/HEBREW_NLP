כונסת הנכסים של מודו :  בשלושה ימים נגבו 700 אלף שקל ומיליון נוסף צפוי להתקבל
השבוע מינה ביהמ"ש כונסת נכסים למודו לאחר שהחברה נקלעה לחוב כלפי בנק דיסקונט בסך 21.3 מיליון שקל
כונסת הנכסים שמונתה לחברת מודו של דב מורן הודיעה היום לבית המשפט המחוזי בתל אביב כי עד כה - שלושה ימים לאחר שהוצא צו כינוס לחברה - גבתה 700 אלף שקל בגין תקבולים שונים .  כמו כן ,  צפויים תקבולים נוספים בסך של מיליון שקל מחייבים בחו"ל ומכספים ששולמו לחברה .  הכונסת ,  עו"ד חנית נוב ,  ציינה כי בימים אלה נערך גיבוי מלא של כל המידע הממוחשב המצוי במשרדי מודו ,  כדי שהוא יהיה זמין ונגיש בהמשך הליך הכינוס ולמרות סיום העסקתם של עובדי החברה .  בתחילת השבוע מינה בית המשפט כונסת נכסים למודו לאחר שהחברה נקלעה לחוב כלפי בנק דיסקונט בסך 21.3 מיליון שקל .  בשבוע שעבר הגיש בנק דיסקונט בקשה לכנס את נכסי החברה בשל חוב כלפי הבנק ,  ולמנות את עו"ד חנית נוב ככונסת נכסים למודו.לפי החלטת בית המשפט ,  נוב הוסמכה לבחון את כדאיות המשך ניהול עסקי מודו ,  לנהל את החברה ואת החברות הבנות שלה לפי ראות עיניה ,  להחזיק בכל נכסי החברה ולנקוט בהליכים הנחוצים לשם שמירת הקניין הרוחני של החברה - ומכירתו.בבקשה שהגיש דיסקונט נטען כי מלבד החוב לבנק ,  ידוע לדיסקונט כי למודו חובות נוספים כלפי משקיעים ובעלי מניות בסך כולל של 123.5 מיליון דולר .  מדובר בכספים שהשקיעו בחברה משקיעים פרטיים וקרנות .  בנוסף ,  לפי הבנק ,  למודו חובות לספקים ,  עובדים וצדדים שלישיים המגיעים ליותר מ-1.5 מיליון דולר.הכונסת סבורה כי יש מקום להמשיך את הפעלת מודו ,  במתכונת מצומצמת ,  עד למימוש נכסי החברה.היא ביקשה מבית המשפט לאשר לה להמשיך להעסיק 15 עובדים למשך חודש לכל היותר לשם המשך תפעולה השוטף של החברה .  היא מדגישה כי ברשימת העובדים הזו לא נכלל דב מורן שמסייע לכונסת בתפקידה והעמיד את מומחיותו בכל עניין.בין היתר ,  התבקשה העסקת שישה מתכנתים ,  עובדי מחלקת הכספים ,  אנשי לוגיסטיקה ומכירות המרכזים את מאמציהם בסיוע לכונסת הנכסים למצוא רוכש פוטנציאלי לנכסי מודו .  נוב ביקשה עוד מבית המשפט לאשר לה להעביר תשלום לעובדים שסכומו הכולל 550 אלף שקל.הכונסת ביקשה להכריז על חוזה השכירות של מודו עם חברת אספן ,  במסגרתו שוכרת מודו משרדים הכפר סבא כנכס מכביד שיהיה אפשר להשתחרר ממנו .  כיום משלמת מודו כ-75 אלף שקל בגין השימוש בנכס .  הכונסת מוסיפה כי חיובי החשמל ,  האינטרנט והטלפון של החברה צפויים להסתכם בכ-80 אלף שקל נוספים לחודש .  לדבריה ,  ישנו שוכר חלופי שמעוניין בשכירת הנכס במקום מודו ולכן הנזק שתסבול המשכירה קטן יחסית לנזק שייגרם למודו אם תמשיך בהסכם השכירות.הכונסת ביקשה להעסיק חברת הנדסת סיכונים עסקיים בעלת ניסיון ספציפי במכירת חברות היי טק תמורת 30 אלף שקל לחודש .  לפי הבקשה ,  כ-21,500 מכשירי מודו 1 נמצאים במחסן בווינה במסגרת עסקת מכר מותנה שנערכה לפני בקשת כינוס הנכסים ,  בין מודו לאייזיק ולדמן שביקש למכור את המכשירים ברומניה .  שווי הסחורה מוערך בכמיליון וחצי יורו .  הכונסת מעלה חשש כי המפיץ ינצל את מצבה של מודו ולא יעביר לה את הכספים ולכן היא מבקשת שבית המשפט יאשר לה לשכור את שירותיהם של עו"ד ברומניה או אוסטריה כדי להשיב את המכשירים לשליטת מודו .
 
כונסת הנכסים של מודו :  בשלושה ימים נגבו 700 אלף שקל ומיליון נוסף צפוי להתקבל
השבוע מינה ביהמ"ש כונסת נכסים למודו לאחר שהחברה נקלעה לחוב כלפי בנק דיסקונט בסך 21.3 מיליון שקל

