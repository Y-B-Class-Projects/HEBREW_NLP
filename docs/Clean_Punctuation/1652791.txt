לזה קוראים נקמה
הניקס התגברו על התבוסה ב-50 הפרש לדאלאס בינואר ,  דרסו את המאבס 94:128 וקטעו להם רצף של 13 ניצחונות
שבעה משחקים התקיימו לפנות בוקר  ( ראשון )  ב-NBA .  התוצאה של היום שייכת לניו יורק ניקס ,  שהביסה את דאלאס מאבריקס 94:128 ,  וקטעה לה רצף של 13 ניצחונות .  
הניקס  ( 43:23 )  יסיימו את העונה בעוד חודש ,  אבל לפחות כעת הם יכולים לסמן וי מול הקבוצה שאחראית להשפלה הגדולה ביותר שלהם העונה .  רק בחודש ינואר האחרון ,  ניצחה דאלאס  ( 22:45 )  את ניו יורק 78:128 והנחילה לה את אחת התבוסות הגדולות בתולדותיה .  
הפעם ,  שחקני הניקס הגיעו מוכנים והשיגו 56 אחוזים מהשדה ,  כולל 16 נסיונות מוצלחים מתוך 30 מעבר לקשת .  בסיומו של הרבע הראשון הם הובילו 25:30 ,  אבל ברבע השני דאגו אל הרינגטון וטוני דגלאס לפתוח יתרון דו ספרתי ,  ולרדת להפסקה עם הובלה של 48:58 .  הניקס פתחו את הרבע השלישי בריצת 9:20 ,  שהסתיימה בשלשה של טרייסי מקגריידי .  מקגרידיי נתן את הדקות הטובות שלו במשחק ברבע הזה ,  והוביל את קבוצתו ליתרון 66:91 ,  שכבר סגר עניין במשחק הזה עוד לפני הרבע האחרון .  
מי שהוביל את קלעי הניקס היה ביל ווקר ,  שסיים עם 23 נקודות  ( 9 מ-12 מהשדה ,  5 מ-8 לשלוש )  ,  ווילסון צ'נדלר קלע 22 וטוני דגלאס סיים עם 21 ו-8 אסיסטים .  דירק נוביצקי הוביל את דאלאס עם 20 נקודות ו-12 ריבאונדים ,  ג'ייסון קיד קלע 15 ,  שון מריון וג'יי ג'יי בראה הוסיפו 14 כל אחד .
 זה היה הערב של ג'יי.אר סמית ,  שקלע 19 מתוך 30 הנקודות שלו במחצית השניה ,  וסיים עם 11 מתוך 16 מהשדה כולל 7 שלשות מוצלחות מתוך 10 נסיונות מעבר לקשת .  כל זה ,  בתוספת עוד יום עבודה של כרמלו אנתוני וצ'ונסי בילאפס ,  הוביל את הנאגטס לניצחונם השישי ברציפות .  
בסיומה של המחצית הראשונה ממפיס עוד הובילה ,  אלא שריצת 0:17 של דנבר שהתפרשה על הרבעים השלישי והרביעי ,  הביאה למהפך במשחק שהפך פתאום לחד צדדי לחלוטין ,  כששחקני ממפיס החלו להתעייף .  פרט לסמית ,  כרמלו אנתוני קלע 24 עבור דנבר ובילאפס הוסיף 22 .  או ג'יי מאיו הוביל את הגריזליס עם 25 נקודות ,  זאק ראנדולף הוסיף 22 ו-12 ריבאונדים .
 יוסטון  ( 31:33 )  - ניו ג'רזי  ( 59:7 )  108:116 
הרוקטס נהנו משיא קריירה של לואיס סקולה ,  שסיים עם 44 נקודות ו-12 ריבאונדים ,  והשיגו ניצחון חשוב מאוד במאבק על המקום השמיני בפלייאוף של המערב .  קווין מרטין הוסיף 20 ליוסטון וארון ברוקס סיים עם 18 ו-7 אסיסטים .  קורטני לי הוביל את הנטס עם 24 נקודות ,  ברוק לופז הוסיף 22 ו-10 ריבאונדים .  
וושינגטון  ( 43:21 )  - אורלנדו  ( 20:47 )  109:95 
המג'יק סגרו עניין במשחק הזה כבר במחצית הראשונה ,  וברבע השלישי שמרה על היתרון ואף הגדילה אותו ,  בדרך לניצחון שישי ברציפות .  דוויט הווארד הוביל את המג'יק עם 28 נקודות ו-15 ריבאונדים ,  וינס קרטר וג'יי.ג'יי רדיק הוסיפו 18 כל אחד .  אנדריי בלאץ' הוביל את הוויזארדס עם 32 נקודות .  
אטלנטה  ( 23:42 )  - דטרויט  ( 43:23 )  99:112 
דטרויט הציגה קאמבק מרשים כשהצליחה לחזור למשחק לקראת סיום למרות פיגור של 28 נקודות ברבע השני .  עם זאת ,  משחק ההתקפה הטוב ביותר של ההוקס העונה ,  עם 63 אחוזים מהשדה ,  עשה את ההבדל .  ג'ו ג'ונסון הוביל את קלעי אטלנטה עם 26 נקודות  ( 10 מ-15 מהשדה )  ,  ג'וש סמית סיים עם 18 ו-11 אסיסטים וג'מאל קרופורד הוסיף 17  ( 7 מ-8 מהשדה )  .  
סן אנטוניו  ( 25:39 )  - ל.א קליפרס  ( 42:25 )  88:118 
כשנותרו קצת פחות משלוש דקות לסיומו של המשחק הזה ,  שהפך לחצד צדדי בשלב מוקדם מאוד ,  החליט מאמן הספרס גרג פופוביץ' לקחת מנוחה גם לעצמו ,  והעביר את שרביט האימון לג'ורג' היל ,  שניהל את המשחק במגרש ומחוצה לו בזמן שנותר .  היל סיים את המשחק עם 14 נקודות ו-11 אסיסטים ,  כאשר מאט בונר הוביל את סן אנטוניו עם 21 נקודות  ( 5 מ-6 לשלוש )  ,  וריצ'ארד ג'פרסון הוסיף 18 ו-9 ריבאונדים .  בארון דייויס הוביל את קלעי הקליפרס עם 22 נקודות ,  טראוויס אאוטלו הוסיף 17 .
 גולדן סטייט  ( 47:19 )  - טורונטו  ( 32:32 )  112:124 
עבור הראפטורס ,  זה היה ההפסד הרביעי ברציפות והשמיני בתשעת המשחקים האחרונים .  כעת ,  חלום המקום השמיני במזרח והעלייה לפלייאוף נראה לגמרי בסכנה .  סטפן קרי הוביל את הווריורס עם 35 נקודות ו-10 אסיסטים ,  מונטה אליס הוסיף 31 וקורי מגטי סיים עם 20 .  חוזה קלדרון  ( 12 אסיסטים )  וכריס בוש  ( 11 ריבאונדים )  הובילו את קלעי הראפטורס עם 24 נקודות כל אחד ,  דמאר דרוזאן הוסיף 18 .
 
לזה קוראים נקמה
הניקס התגברו על התבוסה ב-50 הפרש לדאלאס בינואר ,  דרסו את המאבס 94:128 וקטעו להם רצף של 13 ניצחונות

