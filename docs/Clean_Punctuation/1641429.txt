התקין וילון בלול עופות - ונחנק למוות
תושב קיבוץ ניר עוז נחנק למוות ,  לאחר שבגדו נתקע בגלגל מכני במהלך התקנת וילון הצללה בלול בקיבוץ .  הוא הותיר אחריו שלוש בנות
גבר כבן 40 נחנק למוות היום  ( שלישי )  בקיבוץ ניר עוז בנגב המערבי בעת שהתקין וילון מכני בלול עופות במשק .  רופא הקיבוץ וצוות של מגן דוד אדום שהגיעו למקום נאלצו לקבוע את מותו של האיש .  נפתחה חקירה לבירור נסיבות התאונה .
 מחקירה ראשונית עולה כי הפועל עבד בהתקנה של וילונות הצללה מכניים בלול של הקיבוץ .  מדובר בווילונות שמועלים ומורדים באמצעות כבל במערכת המופעלת על ידי מנוע חשמלי ,  ושמטרתם שליטה על מעלות החום בתוך הלול .  
בשלב מסוים החל המנוע החשמלי לפעול מסיבה שאינה ברורה ולגלול את הכבל שאמור היה להחזיק את הווילון .  כתוצאה מכך ,  נתפס הבגד העליון של העובד ,  והוא החל להימשך לכיוון הגלגל עליו נכרך הכבל .  האיש הועלה לכיוון הגלגל ומשהגיע לסופו ,  נחנק מהבגד שנתפס בגלגל .  
עובד שהיה עמו הבחין בנעשה וניסה להוריד אותו מהגלגל בו הוא נתפס .  במהלך השחרור ,  האיש נפל לקרקע ונפגע כתוצאה מכך .  רופא הקיבוץ וצוות מד"א קבעו את מותו של האיש ,  עולה מארגנטינה שהגיע לקיבוץ לפני כשנה עם משפחתו בה שלוש בנות - ילדה וזוג תאומות .
 
התקין וילון בלול עופות - ונחנק למוות
תושב קיבוץ ניר עוז נחנק למוות ,  לאחר שבגדו נתקע בגלגל מכני במהלך התקנת וילון הצללה בלול בקיבוץ .  הוא הותיר אחריו שלוש בנות

