תל אביב יורדת ,  המחירים עולים
ירידה של 43% בהתחלות הבנייה בתל אביב ב-2009 .  הלמ"ס :  ירושלים מובילה ברשימת הערים הנבנות בישראל עם 1,972 התחלות בנייה ב-2009 לעומת 1,570 ב-2008
32,510 התחלות בנייה נרשמו ב-2009 ,  מתוכן כ-41% צמודי קרקע - כך עולה מנתוני הלשכה המרכזית לסטטיסטיקה  ( הלמ"ס )  שפורסמו אתמול .  על פי הפרסום ,  למרות שבשנה שעברה שוק הדירות גאה ,  מספר התחלות הבנייה הסתכם במספר דומה לזה שנרשם ב-2008 .
 כשליש מהדירות שהקמתן החלה בשנה שעברה היו במחוז מרכז ,  כ-23% במחוז צפון ,  מתוכן כ-78% היו בצמודי קרקע ,  ו-11% במחוז תל אביב .  בתל אביב נרשמה ירידה של 43% בהתחלות הבנייה בהשוואה ל-2008 ,  שנובעת ככל הנראה מהירידה בהיצע הקרקעות הזמינות .
 בשלוש הערים הנבנות ביותר בארץ ,  נרשמו גידולים משמעותיים בהתחלות הבנייה :  בירושלים נרשמו 1,972 התחלות בנייה ב-2009  ( הרבות ביותר באותה שנה )  לעומת 1,570 התחלות ב-2008 ;  בפתח תקוה נרשמו 1,688 התחלות בנייה לעומת 1,398 התחלות ב-2008 ;  בנתניה נרשמו 1,460 התחלות בנייהלעומת 1,085 ב-2008 .
 העיר שבה נרשם הגידול המשמעותי ביותר במספר התחלות הבנייה היתה אשקלון ,  שתופסת את המקום השישי בארץ עם 776 התחלות בנייה - עלייה של 71% יחסית ל-2008 .
 

מנכ"ל התאחדות הקבלנים ,  יוסי גורדון ,  אמר כי על הממשלה להגדיל את היצע הקרקעות בישראל עם דגש על אזור המרכז ,  על מנת למתן את עליות המחירים הצפויות .  לדבריו ,  הביקוש לדירות עומד על 40 אלף דירות בשנה וההיצע עומד על כ-32 אלף ,  וכל עוד ימשיך להיות פער בין השניים - נמשיך לראות עליות מחירים במרכז הארץ .
 גורדון הוסיף כי הפעולות של שר השיכון בשנה האחרונה טרם מורגשות בשטח כיוון שהתקופה בין הוצאת מכרזים ועד להתחלת הבנייה בפועל נמשכת זמן רב ,  ועל כן בהתאחדות הקבלנים צופים כי גם בשנת 2010 עדיין לא נראה קפיצה גדולה בהתחלות הבנייה .  לזה יש להוסיף ,  לדברי גורדון ,  את הבירוקרטיה בוועדות התכנון שגורמת לעיכוב נוסף ביציאתם של פרויקטים חדשים לפועל .
 
תל אביב יורדת ,  המחירים עולים
ירידה של 43% בהתחלות הבנייה בתל אביב ב-2009 .  הלמ"ס :  ירושלים מובילה ברשימת הערים הנבנות בישראל עם 1,972 התחלות בנייה ב-2009 לעומת 1,570 ב-2008

