מכבי פ"ת-מכבי ת"א :  מאמצים להכשיר את המגרש
הגשם הכבד בשבת בצהריים גרם להצפת האורווה ,  אך נכון לעכשיו ההערכות הן שההמשחק יתקיים כמתוכנן
מטח הגשמים הכבד שפקד היום  ( שבת )  בצהריים את פתח תקוה גרם להצפה במגרש האורווה לפני המשחק בין מכבי פתח תקוה למכבי תל אביב ,   ( שבת ,  17:20 ,  ספורט1 )  .  שלוש שעות לפני הפתיחה עוד היה המגרש מוצף כולו ,  אך עד כה התנקזו מרבית המשקעים ,  פרט לשלולית גדולה שעדיין נמצאת ליד דגל הקרן ,  עליה ניסו אנשי מכבי פתח תקוה להתגבר עד פתיחת המשחק בעזרת ניידת כיבוי אש שהגיעה למגרש בשעה 16:00 ,  אליה הצטרפה ניידת נוספת כעבור עשרים דקות ,  ונכון לעכשיו נראה שהמשחק ייערך כמתוכנן .
 דני קורן ,  המבקר מטעם ההתאחדות ,  עשה סיבוב במגרש ואמר לסובבים : " במצב הנוכחי לא ניתן לשחק ,  אבל אני מאמן שתגיע ניידת כיבוי ,  אש ישאבו את המים ויהיה משחק ". 
המאמן המקומי ,  פרדי דוד ,  חוזר להרכב שכולל שלושה בלמים  ( אבי יחיאל ,  מוראד מגמאדוב וניצן דמארי )  כשחיים מגרלשווילי יפתח מול האקסית ויחליף את קובי גנון שאמור להיעדר שבועיים מהמגרשים .  אסי משיח וסבסטיאן סנסוני יפתחו כקשרים אחוריים כשההתלבטות היחידה של המאמן היא בין הקשר דני פרדה לבין נבוישה מרינקוביץ' הסרבי .  פרדה כבש בשבוע שעבר שער ניצחון לאחר ש"סדרת החינוך "  שלו הסתיימה .  המפגש הקודם בין הקבוצות הסתיים בתוצאה 1:1 ,  כשעומר דמארי כבש את שער השוויון .
 המאמן פרדי דוד הודיע היום לאורי אוזן ולפרדה כי משום שאיחרו לאימון ,  הם ירכשו משלוחי מנות עבור משפחות נזקקות ממחלקת הנוער ויבקרו אותן .  גם טל בן חיים ,  שהתחצף למאמן במהלך המשחק מול אחי נצרת והוחלף במחצית ,  קיבל הוראה דומה .  השלושה קיבלו את העונש החינוכי בהבנה .
 הרכב משוער ,  מכבי פתח תקוה :  דרגוסלב יבריץ' ;  אורי אוזן ,  ניצן דמארי ,  מורד מגמאדוב ,  אבי יחיאל ,  חיים מגרלשווילי ;  אסי משיח ,  סבסטיאן סנסוני ,  דני פרדה  ( נבויסה מרינקוביץ' )  ;  עומר דמארי ,  טל בן חיים .
 מנג'ר מכבי תל אביב ,  אבי נמני ,  מתכנן מהפכה בהרכב לקראת משחק החוץ של הקבוצה נגד מכבי פתח תקוה באורווה .  הצהובים מגיעים להתמודדות אחרי המפלה הצורבת 4:2 להפועל תל אביב בדרבי הגדול בתחילת השבוע שעבר .  על פי התרגול הטקטי נראה כי לא פחות מארבעה שינויים צפויים להיות בהרכב הפותח כאשר מאור בוזגלו ,  עמנואל מאיוקה ואנדריי קומאץ שעלו כמחליפים בדרבי ,  יקבלו את חולצת ההרכב על חשבונם של יוסי שבחון ,  יובל אבידור ותמיר כחלון .  עבור בוזגלו מדובר בהופעה ראשונה בהרכב מאז שחזר מפציעה והמשחק הזה יהיה חגיגי עוד יותר עבור הקשר הצעיר שירשום את הופעת ה-100 שלו בליגת העל ,  בהחלט הישג מרשים לקשר בן ה-22 בלבד .  שינוי נוסף בהרכב הוא הצבתו של שרן ייני שלא שיחק בדרבי בגלל צהובים ,  בקישור האחורי על חשבונו של ליאור ז'אן .  איליה יברויאן שנפגע באימון אמש ,  ערך היום אימון מלא והוא צפוי לפתוח בחוד .
 דווקא בחוליית ההגנה שהיתה מאוד חלשה בדרבי ,  לא מתכנן המנג'ר שום שינוי כאשר רונלד ראלדס ימשיך במרכז ההגנה לצידו של ניסו קפילוטו ,  מה שמראה על הגב שנותן נמני ,  לבלם הצעיר שלו שהיה חלש מאוד בדרבי .  הקשר הסרבי איביצ'ה אילייב החלים כמעט לחלוטין מהפגיעה בברכו והוא צפוי להיכלל בסגל הקבוצה ולשבת על הספסל .
 במכבי ניסו לשדר השבוע עסקים כרגיל ,  למרות ההפסד הכואב בדרבי כאשר כבר מסיומו של המשחק שידרו ראשי המועדון וגם אנשי הצוות המקצועי לשחקנים ,  שהדרבי כבר שייך להיסטוריה והפנים צריכות להיות אל עבר המשחק בפתח תקוה .  בצוות המקצועי ויתרו הפעם על תדריך וידאו והסתפקו באסיפה טקטית בה דובר על היריבה העקשנית שלא תעשה חיים קלים לצהובים במיוחד לא במגרש הקשה באורווה .
 רוני גפני קיבל היום בשורה כי ייצא עם נבחרת ישראל בשבוע הבא למשחק הידידות ברומניה ,  על חשבונו של דדי בן דיין הפצוע .  הבעלים מיטש גולדהאר יהיה נוכח גם במשחק באורווה ,  אחרי שהגיע לישראל במיוחד כדי לצפות בדרבי .  
הרכב משוער ,  מכבי תל אביב :  לירן שטראובר ,  יובל שפונגין ,  רונלד ראלדס ,  ניסו קפילוטו ,  רוני גפני ,  שרן ייני ,  אנדריי קומאץ ,  גיז'רמו ישראלביץ' ,  מאור בוזגלו ,  עמנואל מאיוקה ,  איליה יברויאן .
 
מכבי פ"ת-מכבי ת"א :  מאמצים להכשיר את המגרש
הגשם הכבד בשבת בצהריים גרם להצפת האורווה ,  אך נכון לעכשיו ההערכות הן שההמשחק יתקיים כמתוכנן

