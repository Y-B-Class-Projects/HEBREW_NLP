שופט וכמה דיינים לוחצים על ועדת הכספים להגדיל את שכרם 
העלאת שכר השופטים והדיינים תביא להעלאת שכר הנשיא ,  הח"כים והשופטים ב-3.9% ושכר ראש הממשלה והשרים ב-7.7% .  העלות למדינה :  13-15 מיליון שקל בשנה
 >  >  שופט וכמה דיינים פנו בסוף השבוע אל חברי כנסת בוועדת הכספים ,  בהם יו"ר הוועדה ח"כ משה גפני  ( יהדות התורה )  ,  להגדלת שכרם ב-3.3% בגין הקפאת שכרם ב-2008 לקראת הדיון שהוועדה תקיים בעניין ביום שלישי .  זאת ,  בנוסף לעדכון של 0.61% שאותו יקבלו החודש בגין עליית השכר הממוצע במשק ב-2009 .  כפי שפורסם ב-themarker יו"ר נציגות השופטים ,  השופטת ורדה אלשיך ,  פנתה בשבוע שעבר לגפני בדרישה להעניק לשופטים עדכון שכר של 3.3% בגין הקפאת שכרם של השופטים ב-2008 .  שכרם של השופטים ,  נשיא המדינה והח"כים צמוד לשכר הממוצע במשק ומתעדכן אחת לשנה במשכורת ינואר .  בתחילת 2010 פגה הקפאת שכרם של הבכירים ,  ובמשכורת הקרובה הם יזכו לעדכון שכר של 0.61% בגין עליית השכר הממוצע ב-2009 .  ואולם השופטים לא מסתפקים בשיעור עדכון זה ודורשים מוועדת הכספים המופקדת על תנאיהם לעדכן את שכרם ב-3.3% - שיעור עליית השכר הממוצע ב-2008 ,  שכן בינואר 2009 הוקפא עדכון שכרם בגין 2008 .  היענות הוועדה לדרישת השופטים תביא להעלאת שכרם של 920 בכירים בהם הנשיא שמעון פרס ,  חברי הכנסת ,  צמודי השופטים ,  גמלאים בקרב הח"כים והשופטים .  שכרם צמוד לשכר הממוצע במשק והוא מתעדכן אחת לשנה .  אם הוועדה תחזיר את הקפאת השכר של 3.3% לשופטים יהיה עליה להחיל את המהלך גם על שכר ראש הממשלה והשרים ,  הצמוד למדד המחירים לצרכן .  במקרה כזה ,  ועדת הכספים תצטרך לעדכן החודש את שכרם של ראש הממשלה והשרים ב-7.7%  ( 3.8% בגין הקפאת שכרם ב-2008 ו-3.9% בגין עליית המדד ב-2009 )  .  לפי הערכות ,  העלאת שכר הבכירים בגין הקפאתו ב-2008 תעלה לקופת המדינה 13-15 מיליון שקל בשנה לפחות .  גפני אמר בשיחות פנימיות בשבוע שעבר כי אין להעניק לשופטים כמו גם לצמודיהם - הנשיא וחברי הכנסת - פיצוי של 3.3% בגין הקפאת שכרם 2008 .  גם יו"ר הכנסת ,  ח"כ ראובן ריבלין  ( ליכוד )  ,  אמר אמש כי  " לא הגיעה השעה להחזיר לחברי הכנסת פיצוי בגין הקפאת שכרם ב-2008 .  כל עוד קיימת אי-ודאות לגבי היציבות הפיננסית בישראל ובעולם לא צריך להחזיר את הקפאת השכר בגין 2008 ,  ולהסתפק בעדכונו בגין 2009 ".  אלשיך טענה במכתבה לגפני כי  " במקום לעדכן את השכר על פי תכלית ההקפאה ,  כפי שבוצעה בזמנו ,  הוא מבטא למעשה הפחתה בשכר נושאי המשרה השיפוטית ".  לדבריה , " פרשנות אחרת לא תוביל אלא להפחתה משמעותית בשכר השופטים .  הקפאת שכר וביטולה אינם אלא פשוטם כמשמעם ,  ביטול ההקפאה .  קרי ,  מרגע שההקפאה מתבטלת חוזר המצב לקדמותו .  אין כל מקום  ? למחוק' מהשכר את אותן שנתיים שבהן שכר השופטים היה מוקפא ,  ולהתייחס ל-2010 כבסיס למניין תקופות חדשות ".  השופטת אלשיך מסרה בתגובה כי אף שופט לא פנה לוועדה .
 
שופט וכמה דיינים לוחצים על ועדת הכספים להגדיל את שכרם 
העלאת שכר השופטים והדיינים תביא להעלאת שכר הנשיא ,  הח"כים והשופטים ב-3.9% ושכר ראש הממשלה והשרים ב-7.7% .  העלות למדינה :  13-15 מיליון שקל בשנה

