שרויטמן עוזב חברים
שינויים במסעדה האיטלקית  " אמיצ'י "  - לאחר חודשיים בלבד עוזב השף ערן שרויטמן את המסעדה
השף ערן שרויטמן עוזב את עמדת השף של מסעדת אמיצ'י ,  לאחר חודשיים בלבד .  במקומו יכנסו לתפקיד בימים אלה השף שי דובלרו והסו שף צחי זילברליכט ,  שיובילו את המסעדה .  
שרויטמן ,  שברזומה הקולינרי שלו מסעדות כגון :  תמוז ,  פרימוס ,  אורקה וארמדילו פינצ'וס ,  עוזב את מסעדת אמיצ'י אשר בבעלות איציק המל כעבור חודשיים מיום פתיחתה .
 את מקומו של שרויטמן ימלאו כאמור השף דובלרו ,  מיוצאי מסעדת מול ים וטוטו ,  וזילברליכט שעבד בתור סו שף של ערן שרויטמן במסעדת אורקה .  
לפי מקורות פנימיים במסעדה נמסר לנו כי ערן שרויטמן פוטר מתפקידו וכי בתקופה האחרונה כמעט ולא שהה במסעדה ובמטבח .
 תגובת איציק המל : " החוזה של השף ערן שרויטמן היה לחצי שנה שכלל הקמה ,  פיתוח התפריט והרצת המסעדה בחודשיים הראשונים ,  ובתום חצי שנה לא חודש החוזה ." 
תגובת ערן שרויטמן : " ברגע זה אין לי מה להוסיף להודעה הקיימת ,  ויתכן שתצא הודעה מסודרת יותר בהמשך ." 

שרויטמן עוזב חברים
שינויים במסעדה האיטלקית  " אמיצ'י "  - לאחר חודשיים בלבד עוזב השף ערן שרויטמן את המסעדה

