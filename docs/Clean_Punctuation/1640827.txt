אפריקה אישרה את ההסדר עם בעלי האג"ח
החברה הודיעה כי הדירקטוריון אישר את הנוסח המפורט של תוכנית ההסדר המוצעת בין החברה ,  בעל השליטה ובעלי המניות לבין מחזיקי אגרות החוב
הודיעה הבוקר  ( שני )  כי דירקטוריון החברה אישר ,  לאחר שהתקבל לכך אישור ועדת הביקורת של החברה ,  את הנוסח המפורט של תוכנית ההסדר המוצעת בין החברה ,  בעל השליטה בה ובעלי מניותיה לבין מחזיקי אגרות החוב של החברה .  הסדר החוב באפריקה גובש במהלך השבועות האחרונים בין הנהלת החברה ויועציה לבין נציגויות מחזיקי איגרות החוב שלה ,  הנאמנים ויועציהם .
 אפריקה הגישה לבית המשפט המחוזי בקשה מטעם החברה ,  בהסכמת כל הצדדים הנוגעים בדבר ,  לקביעת המועד לקיום אסיפת מחזיקי אגרות החוב ואסיפת בעלי המניות של החברה לאישור תוכנית ההסדר ליום 14 במארס 2010 .  סמוך לקבלת החלטתו של בית המשפט בבקשה זו ובהתאם לאמור בה ,  תפרסם החברה את הזימונים לכינוס האסיפות בצירוף מסמכי תוכנית ההסדר המלאה ומידע נוסף הנחוץ לשם אישור ההסדר .
 אתמול הודיעה רשות ניירות ערך כי שלחה שמאים מטעמה לרוסיה ,  בין היתר על מנת לבחון ולהעריך את שווי הנכסים ברוסיה .  אפריקה מסרה כי בהמשך לממצאי הביקורת ולדיונים שנערכו בין נציגי החברה לבין סגל רשות ניירות ערך ,  בהשתתפות יועציה המשפטיים של אפי פיתוח ונציגי חברת השמאות הבינלאומית שערכה את הערכות השווי של נכסיה ,  סוכם ,  כי לממצאי הביקורת יינתן ביטוי בדיווחים שתפרסם החברה לכינוס האסיפות לאישור ההסדר המוצע ,  ובכלל זאת :
 א .  החברה תרחיב את הגילוי ביחס לזכויותיה בנכסים שונים ברוסיה ,  באופן שיינתן בו ביטוי לחשיפות משפטיות שונות שקיימות לגביהן ,  לכאורה ,  על פי ממצאי דוח הבדיקה של רשות ניירות ערך ,  תוך ציון הערכתה של אפי פיתוח ,  כי בשלב זה ,  חשיפות אלו אינן יוצרות סיכון מהותי לזכויותיה בנכסים האמורים .
 ב .  במסגרת הדיווחים כאמור ייכללו ניתוחי רגישות לפרמטרים העיקריים של הערכות השווי האחרונות של נכסי נדל"ן להשקעה בהקמה עיקריים של אפי פיתוח  ( כגון ,  מועד השלמתו של הפרויקט ,  שיעורי התפוסה בו ,  תעריפי השכירות ,  שיעור ריבית ההיוון והיקף הרווח היזמי )  ,  וכן השפעתם על שווי הנכסים בתרחישים שליליים יותר מאלו שנלקחו בחשבון במסגרת הערכות השווי .
 אפריקה מדגישה כי ממצאי הביקורת אינם משפיעים על תנאי ההסדר המוצע ומרכיביו ,  ובכלל זאת ,  על שווי החברה הבסיסי ,  אשר על פיו מיועדות להתבצע השקעות הכספים של בעל השליטה כנגד הקצאת מניות בחברה והמרת החוב של מחזיקי אגרות החוב למניות החברה .
 
אפריקה אישרה את ההסדר עם בעלי האג"ח
החברה הודיעה כי הדירקטוריון אישר את הנוסח המפורט של תוכנית ההסדר המוצעת בין החברה ,  בעל השליטה ובעלי המניות לבין מחזיקי אגרות החוב

