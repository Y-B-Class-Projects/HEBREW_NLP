בעקבות דו"חות וריפון :  RBC מעלה את מחיר היעד למניה ל-22 דולר ושומר על המלצת תשואת שוק
מחיר המניה נמוך ב-6.5% ממחיר היעד ,  ועמד אמש תום המסחר על 20.65 דולר
אחרי שאתמול פלילה פירסמה  ,  יצרנית מסופי סליקת התשלומים ,  את דו"חותיה לרבעון הראשון ,  ועקפה את תחזיותיה ואת תחזיות השוק ,  ב-rbc ,  שותפו האסטרטגי של תמיר פישמן ,  החליטו להעלות את מחיר היעד למניה מ-19 דולר ל-22 דולר ולהותיר את המלצתם למניה על  " תשואת שוק ". האנליסט דניאל פרלין כתב כי על רקע העלאת התחזיות של החברה ל-2010 ב-rbc חוזים כעת כי החברה תרשום הכנסות של 936 מיליון דולר בשנת 2010 לעומת תחזיתם הקודמת להכנסות של 912 מיליון דולר ,  והם צופים כי החברה תרשום רווח מתואם של 1.10 דולר למניה לעומת תחזיתם הקודמת לרווח מתואם של 1.05 דולר.נוסף על כך ,  מעודדים בבית ההשקעות משולי הרווח הגולמי של החברה ,  שהגיעו ל-39% .  זאת ,  הודות לשיפור בתמהיל המוצרים ובתמהיל הלקוחות ,  ועל רקע הקיצוצים שנקטה החברה בשנה האחרונה .  פרלין כותב כי  " למרות ששולי הרווח הגולמי עשויים עדיין לנוע מעט בין רבעון לרבעון ,  אנחנו מאמינים שוריפון תהיה יציבה בנוגע לשולי הרווח הגולמי"וריפון סיימה את הרבעון הרביעי עם הכנסות של 223.4 מיליון דולר ,  עלייה של 4.4% לעומת הכנסות של 214 מיליון דולר ברבעון המקביל .  החברה צפתה הכנסות של 215-218 מיליון דולר והשוק ציפה להכנסות של 217.9 מיליון דולר כך שהחברה עקפה את התחזיות בשורה העליונה.בשורה התחתונה ,  סיכמה וריפון את הרבעון הראשון עם רווח נקי של 10.6 מיליון דולר לעומת הפסד נקי של 182.6 מיליון דולר ברבעון המקביל .  הרווח המתואם עמד על 22.5 מיליון דולר או 26 סנט למניה ,  עלייה של 54.5% לעומת רווח מתואם של 14.6 מיליון דולר או 17 סנט למניה ברבעון המקביל .  החברה צפתה רווח מתואם של 22-23 סנט למניה ואילו האנליסטים חזו לחברה רווח מתואם של 23 סנט למניה כך שהחברה עקפה את תחזיותיה ואת תחזיות השוק.החברה שיפרה את תחזיותיה לשנת 2010 והיא צופה כעת הכנסות של 925-940 מיליון דולר ורווח מתואם של 1.1-1 דולר למניה ,  כאשר התחזית הקודמת של החברה היתה להכנסות של 900-915 מיליון דולר ורווח מתואם של 97 סנט למניה עד 1.07 דולר למניה .
 
בעקבות דו"חות וריפון :  RBC מעלה את מחיר היעד למניה ל-22 דולר ושומר על המלצת תשואת שוק
מחיר המניה נמוך ב-6.5% ממחיר היעד ,  ועמד אמש תום המסחר על 20.65 דולר

