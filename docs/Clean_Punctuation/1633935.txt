 " אם ברביעי לא תהיה הסכמה ,  נעבור לאופציה הספרדית "
 סוכנו של דה רידר מעדכן מהמו"מ על מעברו של ההולנדי להפועל ת"א : " עדיין אין הסכמה .  גם אם הפערים קטנים ,  הם ישנם "
" אין עדיין הסכמה על העסקה .  צריך לזכור שזו עסקה עם שלושה כיוונים וכל אחד צריך להסכים לתנאים .  כרגע יש פערים שלא משנה אם הם קטנים או גדולים ,  הם עדיין פערים .  מחר ננסה שוב לסגור את העסקה ואם הצדדים לא יגיעו להסכמה ,  נעבור לאופציה שנמצאת עבור דניאל בספרד ".  כך אמר הערב  ( שלישי )  לוואלה !  ספורט סוכנו של דניאל דה רידר ,  מינו ראיולה ,  שסיפר על כך שעדיין אין סיכום על מעבר של הקשר ההולנדי להפעול תל אביב .
 מוקדם יותר היום השחקן עצמו צינן מעט את ההתלהבות וסיפר לוואלה !  ספורט ש"אין לי מה לחדש לגבי המעבר שלי להפועל תל אביב .  כרגע ישנם מספר קשיים  ,  אבל אנחנו עובדים על זה .  יש לי עוד הצעה מקבוצה ספרדית .  לא מדובר בסלטה ויגו .  כרגע אנחנו בוחנים את האפשרויות .  כבר הבעתי את הסכמתי להגיע ולשחק בהפועל תל אביב עד תום העונה .  הפועל היא קבוצה טובה ,  אבל הדברים עדיין לא סגורים .  גם אם יסגרו הדברים ,  אני לא יודע להעריך אם אספיק להגיע ואהיה מוכן למשחק מול מכבי חיפה ". 
גם בגזרת הגנאי בוקארי סאדאת חלה התקדמות קלה ,  אך עדיין קבוצתו הטוניסאית מערימה קשיים על הפועל תל אביב ודורשת סכומים גבוהים מאוד על החלוץ .
 ובינתיים ,  בהפועל תל אביב הודיעו היום כי הם נמצאים במשא ומתן גם עם המגן הימני של נבחרת בוליביה ,  מיגל הויוס ,  שחקנה של בוליבאר מארצו ,  ומעוניינת לצרפו כבר בינואר .  הויוס בן ה-28 שיחק במשך כל הקריירה בליגה בבוליביה ובעל 26 הופעות בנבחרת .  ביממה האחרונה ,  אגב ,  פורסם כי השחקן עשוי להצטרף לקבוצה האורוגוואית אתלטיקו סרו והשחקן אישר כי הוא מנהל מגעים .  
בחודש ספטמבר האחרון הושעה הויוס מכל פעילות למספר ימים לאחר שנכשל בבדיקת סמים אחרי הפסד הנבחרת לונצואלה .  הויוס טען כי קיבל מהנבחרת תרופה שתמנע ממנו להקיא מכיוון שחש ברע לאחר המשחק .  כעבור מספר ימים של בדיקות וחקירות ,  נוקה השחקן מאשמה והורשה לחזור לפעילות .  
ועוד מהאדומים :  הקבוצה התאמנה היום בסגל חסר .  זוראב מנטשאשווילי החולה שוחרר מהאימון בעוד יהודה חוטה ,  בוריס קליימן וגל שיש התאמנו עם הנבחרת הצעירה ואילו ויקטור מרעי שוחרר בשל סיבות אישיות .  השחקנים יזכו מחר ליום חופש ויחזרו לאימונים ביום חמישי לקראת משחק העונה בחיפה .
 עדכון ראשון :  13:03 

" אם ברביעי לא תהיה הסכמה ,  נעבור לאופציה הספרדית "
 סוכנו של דה רידר מעדכן מהמו"מ על מעברו של ההולנדי להפועל ת"א : " עדיין אין הסכמה .  גם אם הפערים קטנים ,  הם ישנם "
 
