ויקיליקס :  לפי אוסטרליה , " אירן אינה סוררת "
 חשיפת ויקיליקס :  אוסטרליה רואה באירן שחקנית שקולה בזירה הבינ"ל ,  המנסה להבטיח את בטחונה באמצעות בניית נשק גרעיני . " הסכסוך בין ישראל לאירן -האתגר הגדול ביותר ליציבות המזה"ת "
 אוסטרליה סבורה כי אירן אינה  " מדינה סוררת "  וכי מטרתה הסופית בפיתוח נשק גרעיני הוא לצורכי  " עסקה "  עם ארצות הברית .  כך עולה ממסמכי משרד החוץ האמריקאי שהודלפו לאתר ההדלפות ונחשפו בעיתון סידני הרלד .  על פי המסמכים ,  ארגון הביון האוסטרלי המרכזי ,  המשרד להערכה לאומית ,  סבור כי פיתוחו של נשק גרעיני ישמש את אירן להרתעה ולא לצורכי תקיפת מדינות אחרות במזרח התיכון .  
עם זאת ,  מהמסכמים עולה כי אוסטרליה וארצות הברית חולקות את החשש כי התחמשותה של אירן תוביל למלחמה גרעינית או קונבנציונלית עם ישראל . " הסכסוך בין ישראל לאירן הוא האתגר הגדול ביותר ליציבות המזרח התיכון ",  מציינים בארגון הביון .  בנוסף ,  צוין החשש כי בניית נשק גרעיני על ידי אירן תגרום למדינות דרום-מזרח אסיה לעבור לייצור נשק זה בעצמם ,  עובדה ש"עשוייה לאיים על ביטחון אוסטרליה ".  
על פי התכתובת הדיפלומטית ,  הארגון האוסטרלי רואה באירן כשחקנית דיפלומטית מתוחכמת בזירה הבינלאומית ,  החוששת ממתקפה מצד ארצות הברית וישראל ,  והשואפת להבטחת בטחונה שלה .  האוסטרלים טענו בפני ארצות הברית כי  " פיתוחם של כלי נשק גרעיניים על ידי אירן היא בלתי נמנעת "  אך מסייגים כי עצם השגת היכולת לייצר נשק שכזה ,  מבלי בנייתו ,  עשויה להספיק לאירן בכדי לכנן  " יחסים אסטרטגיים עם ארצות הברית ".  בארגון מציינים כי  " מלבד 20 שנות עוינות כלפי וושינגטון ,  והתבטאויותיה בנושא ,  אין ליחסה של אירן כלפי העולם המערבי שורשים עמוקים ". 

ויקיליקס :  לפי אוסטרליה , " אירן אינה סוררת "
 חשיפת ויקיליקס :  אוסטרליה רואה באירן שחקנית שקולה בזירה הבינ"ל ,  המנסה להבטיח את בטחונה באמצעות בניית נשק גרעיני . " הסכסוך בין ישראל לאירן -האתגר הגדול ביותר ליציבות המזה"ת "
 
