הנפקות האג"ח הקונצרניות בעולם צנחו בשבוע שעבר ב-52% והסתכמו ב-48 מיליארד דולר
פערי התשואות בין האג"ח הקונצרניות לאג"ח הממשלתיות התרחבו וייקרו את הלוואות החברות
הנפקות האג"ח הקונצרניות בעולם צנחו ב-52% בשבוע שעבר ,  ועלויות ההלוואה צמחו לראשונה זה 8 שבועות על רקע חששות משקיעים בנוגע לקצב ההתאוששות הכלכלית .  הנפקות האג"ח הקונצרניות ברחבי העולם צנחו לרמה של 48 מיליארד דולר ,  לעומת 99.8 מיליארד דולר בשבוע הקודם ,  לפי נתוני בלומברג.פערי התשואות התרחבו לראשונה מאז נובמבר בשבוע שעבר ,  לפי מדד גלובל מרקט קורפורט של בנק אוף אמריקה מריל לינץ' .  בשבוע שעבר פורסמו נתונים שהצביעו על ירידה במכירות הקמעוניות ובהתחלות הבנייה בארה"ב ,  ובגרמניה נרשמה לפני שבועיים ירידה מפתיעה באמון המשקיעים .  הכרזתו של נשיא ארה"ב ברק אובמה להגביל את גודל הבנקים הגדילה את חששות המשקיעים בנוגע לאובדן רווחיות ,  ובסין גברו ההערכות כי הממשלה תהדק את מדיניות ההשקעות שלה על מנת לנסות למנוע בועה בשווקים במדינה.במקביל ,  עלות ביטוח אג"ח אמריקאיות בדירוג השקעה מפני חדלות פרעון ,  עלתה במשך 8 ימים רצופים ,  העלייה הממושכת ביותר מאז יוני 2008 .  מרווח התשואות בין האג"ח הקונצרניות לאג"ח הממשלתיות של ארה"ב התרחב ב-0.03% בשבוע שעבר ,  לרמה של 1.64% ,  לאחר שהצטמצם בכ-0.3% ב-6 השבועות שקדמו לו ,  לפי בנק אוף אמריקה מריל לינץ'.מרווח התשואות בין אג"ח קונצרניות לאג"ח ממשלתיות בשווקים מתעוררים ,  התרחב ב-0.15% ,  לרמה של 2.99% ,  שבוע שני ברציפות של עלייה ,  לפי מדד אג"ח השווקים המתעוררים של ג'יי.פי מורגן צ'ייס.ממשלת וייטנאם החליטה לדחות הנפקת אג"ח ממשלתיות בסך מיליארד דולר בשל התנודתיות בשווקים העולמיים ,  לדברי מקורות המקורבים להנפקה .  חברת צינורות הנפט אנרג'י טרנספר אקוויטי ביטלה הנפקה בשווי 1.75 מיליארד דולר .  סיאט פאג'ינה ג'יאלה ,  חברת מדריכי הטלפונים האיטלקית ,  צמצמה הנפקת אג"ח ב-100 מיליון יורו לסך של 450 מיליון יורו ,  וויתרה על כוונתה להנפיק חלק מהאג"ח בריבית משתנה ,  לדברי בנקאי המעורב בהנפקה.כמה חברות המשיכו בהנפקות האג"ח .  בנק מורגן סטנלי הנפיק אג"ח ל-5 ול-10 שנים בשווי כולל של 4 מיליארד דולר ב-21 בינואר ,  לאחר שהעלה את מרווח התשואות ב-0.1% ,  מה שעשוי להגדיל את תשלומי הריבית בכ-4 מיליון דולר מדי שנה .
 
הנפקות האג"ח הקונצרניות בעולם צנחו בשבוע שעבר ב-52% והסתכמו ב-48 מיליארד דולר
פערי התשואות בין האג"ח הקונצרניות לאג"ח הממשלתיות התרחבו וייקרו את הלוואות החברות

