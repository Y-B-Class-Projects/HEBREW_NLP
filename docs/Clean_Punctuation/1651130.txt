יעקב שחם מונה ליו"ר ועדת טלוויזיה ברשות השנייה 
 >  >  החלטה ראשונה של מועצת הרשות השנייה החדשה ,  בראשותו של אמנון נדב :  בישיבה הראשונה של המועצה ,  שהתקיימה שלשום ,  מונה יעקב שחם ליו"ר ועדת טלוויזיה ברשות .  שאר ראשי הוועדות וכן חברי הוועדות עדיין לא מונו .  בישיבה התגלעו חילוקי דעות ,  מאחר שלא כל הנוכחים הבינו מדוע דווקא מינויו של שחם יוצא לפועל בישיבה הראשונה .  שחם עורך את המקומון  " ידיעות חיפה ".  בעבר שימש חבר הוועד המנהל של רשות השידור .  לפי הערכות ,  שחם הוא מינוי פוליטי של שר התקשורת משה כחלון .  המינוי אושר ברוב של 11 תומכים ושני נמנעים ,  ללא מתנגדים .  נדב אמר השבוע בראיון בלעדי ל-themarker כי  " צריך לתת לזכייניות להרוויח בצורה נאותה ,  ובטח לא להפסיד ".  נדב ,  שניהל את קול ישראל במשך 15 שנה ,  אמר כי השידור הציבורי הוא זה שצריך לשאת בחובות הציבוריות וכי יש לאפשר לשידור המסחרי להרוויח .  נדב התייחס גם לעניין המעבר לרישיונות ואמר כי יש  " להגן על השוק מפני המחוקק ". 

יעקב שחם מונה ליו"ר ועדת טלוויזיה ברשות השנייה 
nan
