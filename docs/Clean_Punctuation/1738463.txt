מדוע עובדים חוששים לדבר 
" אם יש ספק - סתום את הפה ",  מציין מחקר שבדק תפישות עובדים שמעדיפים לשתוק .  ואפשר גם אחרת
 >  >  מה הייתם חושבים לו הייתם שומעים לגמרי במקרה עובד אחד מתוודה באוזני עובד אחר : " אם אספר למנהל מה שהלקוחות אומרים ,  הקריירה שלי הלכה ".  דברים אלה ,  מלה במלה ,  שמענו במו אוזנינו במסגרת מחקר שערכנו על תקשורת בחברת היי-טק ידועה .  מחקרנו מראה כי סוג זה של צנזורה עצמית הוא נפוץ מאוד ,  החל בעובדים בדרגים הנמוכים ועד שורות ההנהלה הבכירה .  החלטנו לבדוק באופן שיטתי את הגורמים המניעים עובדים להעלות רעיונות באוזני הבוסים - או להימנע מכך - על ידי ביצוע ראיונות עם 200 עובדים בכל הדרגים והתפקידים בחברה .  לחברה זו יש מנגנונים רשמיים רבים ,  החל באומבודסמן  ( נציב תלונות הציבור )  ועד נוהלי תלונות ,  המיועדים לעודד אנשים לאוורר בעיות רציניות .  ואולם מחצית מהמשתתפים בסקר שנערך באחרונה גילו כי הם מאמינים ש"לא כדאי לפתוח את הפה ".  היינו מצפים שלא ירצו להעלות בעיות ,  אלא שהדבר שהם שנאו ביותר להעלות היו דווקא רעיונות יצירתיים לשיפור מוצרים ,  תהליכים וביצועים .  מדוע הדבר קורה ?  התשובה ,  היא שימור עצמי .  ברור מדוע עובדים חוששים להעלות נושאים מסוימים כמו הלשנה על שחיתות ,  ואולם האינסטינקט הטבעי של הגנה עצמית הוא חזק כל כך שהוא מונע מאנשים להעלות גם דברים שמיועדים לעזור לארגון .  בראיונות שערכנו הסתבר כי עובדים ראו את הסיכונים שבפתיחת פיהם כאישיים ,  ואילו התועלת לארגון שנבעה מהעלאת נושאים אלה לא נראתה כוודאית .  כך ,  אנשים נטו ללכת  " על בטוח "  באופן אינסטינקטיבי ולשמור על שתיקה .  המסקנה הנפוצה היתה , " אם יש ספק ,  סתום את הפה ".  לעתים סיפרו לנו עובדים כי חששו לדבר מכיוון שהמנהלים הפגינו עוינות של ממש כנגד הצעות כאלה ,  ואולם מצב זה היה נדיר .  השתיקה נבעה בדרך כלל מתפישות כוללניות ולעתים מעורפלות לגבי סביבת העבודה .  תרבות של מיתוסים קולקטיביים הקפיאה כל ניסיון להעלות רעיונות , " כי חברים שדיברו נעלמו פתאום מהעבודה ".  הנחות משתמעות ,  גם אם לא מבוססות ,  הובילו אף הן לשתיקה .  רבים דיווחו כי נמנעו מלהעביר מידע לאנשים בכירי דרג מהם בהיררכיה הארגונית מכיוון שהאמינו ,  ללא ביסוס של ממש ,  כי אותם ממונים חשים בעלות על הפרויקט שעל הפרק ,  וחששו כי הצעותיהם יתקבלו בטינה ,  מכיוון שהן מצביעות על צורך לשינוי.עובדים האמינו גם  ( שוב ,  ללא ביסוס מציאותי )  כי המנהלים יחושו נבגדים אם רעיונות יצירתיים יועלו בנוכחותם של מנהלים בכירים יותר .  מה עושים ?  כדי לעודד עובדים להעלות דברים צריך יותר מאשר להסיר את המכשולים הברורים מאליהם ,  כמו מנהלים לא עקביים או איום בפיטורים מיידיים  ( אם כי הסרת מכשולים כאלה תעזור לתהליך )  .  הפתרון אינו תלוי גם בהתקנתה של מערכת פורמלית ,  כמו קו טלפון חם ותיבת תלונות .  כדי לגרום לעובדים לחוש בטוחים מספיק כדי שיתרמו את מיטבם ,  נדרש שינוי תרבותי עמוק שיגרום לעובדים להבין את העלויות האישיות והמיידיות מול התועלות הארגוניות והעתידיות שבדיבור גלוי .  כדי ליצור את השינוי ,  מנהלים צריכים לבקש באופן מפורש מאחרים להעלות רעיונות ,  ולהכיר בהם בגלוי ,  אם כי הם אינם מחויבים ליישמם תמיד .  המנהלים צריכים גם להפריך באופן פעיל את המיתוסים וההנחות המחזקים את השתיקה .  הם צריכים להצביע בגלוי על כך שבניגוד לאמונה המקובלת ,  לא צריך להעלות הצעות לשיפור בארבע עיניים כדי  " להציל את כבודו של הבוס "  - אלא שרעיונות המועלים בגלוי נידונים בפומבי וזוכים לפיתוח על ידי הרבה אנשים - הם השימושיים ביותר .  אפשרות אחת היא שהמנהלים יתפרו מערכות תגמול כך שעובדים שמשתפים אחרים ברעיונותיהם יזכו לתגמול גבוה יותר - בזכות תהליך ההתייעלות שהם יוצרים .  - הכותב הוא פרופסור עוזר לניהול באוניברסיטה של פנסילבניה .  הכותבת היא פרופסור למנהיגות וניהול בבית הספר למינהל עסקים של הרווארד - הסוגיה :  עובדים רוצים לשרוד ולכן מעדיפים לשתוק גם כשהם יודעים כי שתיקתם פוגעת בארגון הפתרון :  שינוי תרבותי עמוק שיגרום לעובדים להבין את העלויות האישיות והמיידיות מול התועלות הארגוניות והעתידיות שבדיבור גלוי הדרך הנכונה :  לנפץ מיתוסים שיוצרים חשש ,  לבקש במפורש להעלות רעיונות בפומבי ולהעניק תועלות מוחשיות כמו תגמול עובד על רעיון שהעלה בפומבי

מדוע עובדים חוששים לדבר 
" אם יש ספק - סתום את הפה ",  מציין מחקר שבדק תפישות עובדים שמעדיפים לשתוק .  ואפשר גם אחרת

