השרב החורפי לא נדיר כמו שחשבתם
במספר אזורים בארץ נרשמה היום עלייה משמעותית בטמפרטורות ,  והיה חם מהרגיל לעונה .  עם זאת ,  בשירות המטאורולוגי טוענים :  בהשוואה לעבר ,  טרם נשבר שיא החום בחודש פברואר
בעוד שברחבי העולם עסוקים בפינוי שלג מהכבישים ומפתחי הבתים ,  בעיר תל אביב כבשו היום  ( ראשון )  את חופי הים .  החורף הישראלי ממשיך לזגזג בצורה קיצונית ובהתאם לכך טיפסו היום הטמפרטורות והגיעו בצהרים ל-28 מעלות בתל אביב .  מהשירות המטאורולוגי נמסר כי ברוב אזורי הארץ יתפתחו תנאי שרב קל .  
מדובר בתנאי מזג אוויר חריגים במיוחד לחודש פברואר ובטמפרטורות שאינן רגילות לעונה .  בירושלים ,  למשל ,  הטמפרטורה הרגילה לעונה היא 13 מעלות ,  והיום הורגשו בעיר 26 מעלות .  הטמפרטורות השבוע יהיו ב-10 מעלות גבוהות מאשר בממוצע החודשי .  
חורף זה מתאפיין בטמפרטורות גבוהות  הן דצמבר והן ינואר היו חמים מהממוצע במידה ניכרת .  בתחילת פברואר היו אמנם מספר ימים קרים ,  אולם כפי שאפשר לראות המשך החודש מתאפיין בימים חמים מהממוצע בצורה משמעותית .
 עם זאת ,  מהשירות המטאורולוגי נמסר כי הטמפרטורות הגבוהות ביותר שנמדדו עד כה בגל החום הנוכחי אינן שוברות את השיא לחודש פברואר .  לדברי השירות ,  בבית דגן היה שיא החום בחודש פברואר בשנת 1973 ,  אז נמדדו 33.4 מעלות ,  בירושלים השיא היה 26.7 מעלות בפברואר 1960 ובבאר שבע נמדדו טמפרטורות שיא של 33.9 מעלות בחודש פברואר 2004 .  
כמו כן נמסר כי לא יחול שינוי גדול במזג האוויר בימים הקרובים .  תהיה ירידה בטמפרטורות ביום שלישי ,  אך ביום רביעי יעלו הטמפרטורות שוב וימשיך להיות חם מהרגיל לעונה .  ייתכן שמחר ישרור אובך ,  בעיקר בדרום הארץ .  הטמפרטורות ברחבי הארץ :  בחיפה 27 ביום עד 17 בלילה ,  בבאר שבע מ-31 עד 16 ובאילת מ-30 מעלות ביום עד 19 מעלות בלילה .
 
השרב החורפי לא נדיר כמו שחשבתם
במספר אזורים בארץ נרשמה היום עלייה משמעותית בטמפרטורות ,  והיה חם מהרגיל לעונה .  עם זאת ,  בשירות המטאורולוגי טוענים :  בהשוואה לעבר ,  טרם נשבר שיא החום בחודש פברואר

