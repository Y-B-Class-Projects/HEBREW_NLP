עוד מדליית ארד לריכטר במינכן
הצעיר בן ה-20 ממשיך לבסס את מעמדו כקלע הישראלי הבכיר .  הנבחרת קיימה טקס זיכרון בכפר האולימפי לי"א חללי מינכן
הקלע הישראלי סרגיי ריכטר ממכבי רעננה לא עוצר .  הערב  ( חמישי )  השיג ריכטר את מדליית הארד בתחרות הגרנד פרי במינכן בגרמניה ,  אחרי שעלה לגמר מהמקום השני עם 598 נקודות .  רק לפני פחות משבועיים ריכטר זכה במדליות הארד והכסף ברובה אוויר 10 מטרים ,  בתחרות שפתחה את השנה בצ'כיה .
 הקלע הישראלי בן ה-20 סיים את התחרות עם 598 נקודות מתוך 600 האפשריות ועלה לגמר מהמקום השני .  ראשון עלה לגמר האוסטרי כריסטיאן פלנר עם 599 נקודות .  בגמר מתחרים שמונת הראשונים ,  כאשר לכל אחד מהם ניתנים 10 כדורים .  סרגיי קורגולוב מרוסיה סיים ראשון אחרי שהשיג 102.8 נקודות בגמר ובסך הכל 700.8 נקודות .  שני סיים גוז'ף גונצי מסלובקיה שהשיג 102.1 נקודות בגמר ובסה"כ 700.1 נקודות בסך הכל .
 ריכטר השיג בגמר 101.1 נקודות ,  בנקודה יותר מכריסטיאן פלנר מאוסטריה ולשניהם היו 699.1 נקודות .  במצב שנוצר ועל מנת לקבוע מי מהשניים זוכה במדליית הארד ,  קיבל כל אחד מהמתחרים עוד כדור אחד ,  לירי בקרב ראש בראש ,  שובר שיוויון .  ריכטר לקח את הזמן וירה כדור מצוין עם 10.1 נקודות ,  שהעניקו לו את המקום השלישי ואת מדליית הארד .  לריכטר מצפה תחרות נוספת בשבת .  מחר תתחרה חן טל בתחרויות הנשים .
 מוקדם יותר היום התחרו קלעי הנוער ,  ניב דשא וליאור מדלל .  דשא קבע תוצאה טובה של 587 נקודות שהספיקו לו למקום ה-25 בתחרות ,  בעוד מדלל הסתפק בתוצאה של 580 נקודות שדרגו אותו במקום ה-37 .
 אתמול ניצלו חברי המשלחת הישראלית הפוגה בין האימונים ויצאו לבקר בכפר האולימפי במינכן ,  שם קיימו טקס התייחדות קצר ברחוב קונולי 31 עם 11 הספורטאים הישראלים שנרצחו במשחקים האולימפיים בקיץ 1972 .  במהלך הטקס הניחו חברי המשלחת זרים והדליקו נרות זיכרון באנדרטה שמוצבת במקום לזכרם .
 
עוד מדליית ארד לריכטר במינכן
הצעיר בן ה-20 ממשיך לבסס את מעמדו כקלע הישראלי הבכיר .  הנבחרת קיימה טקס זיכרון בכפר האולימפי לי"א חללי מינכן

