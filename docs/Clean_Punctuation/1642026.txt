נבחרת ארה"ב מוכנה לכבוש את לונדון
לברון ,  קובי ,  וויד ,  כרמלו אנתוני ואחרים נמצאים בסגל הרחב של האמריקאים לקראת אולימפיאדת לונדון 2012 .  גם צ'ונסי חזר
לאחר ההצלחה הרבה באולימפיאדה האחרונה ,  פורסם הערב  ( רביעי )  הסגל של נבחרת ארצות הברית בכדורסל לקראת אולימפיאדת לונדון 2012 ,  וכל השמות הגדולים עדיין שם .  לברון ג'יימס ,  קובי בריאנט ,  דווין וויד וכרמלו אנתוני ,  שהובילו את האמריקאים למדליית הזהב האחרונה ,  ינסו לשמור על התואר גם בבריטניה ,  כאשר גם כריס בוש ,  כריס פול ,  דוויט הווארד ,  דרון וויליאמס וקרלוס בוזר ,  שהיו חלק מאולימפיאדת בייג'ינג ,  נמצאים בסגל הרחב לקראת לונדון .
 ג'רי קולאנג'לו ,  שיושב בראש וועדת הכדורסל האמריקאית ,  נשמע נלהב לגבי האיחוד של שלל הכוכבים . " הם הוכיחו שהם הלב והנשמה של התכנית שלנו ,  ואסור להתעלם מההתחייבות שלהם להמשיך ולייצג את המדינה ".  כרמלו אנתוני ,  שכאמור ,  גם כן יהיה חלק מהסגל הרחב ,  הוסיף : " זה עדיין מוקדם ,  אבל אני חושב שהחבר'ה האלה עדיין רוצים לשחק ". 
בין שלל הכוכבים שכבר היו שם ,  הסגל הרחב המונה 27 שחקנים כולל גם את אמארה סטודמאייר וצ'ונסי בילאפס ,  ששבים אליו ,  וכן את למאר אודום ,  שהיה חלק מהנבחרת לאולימפיאדת 2004 .  עוד בסגל נמצאים :  אל ג'פרסון ,  קווין לאב ,  דרק רוז ,  קווין דוראנט ,  רודי גיי ,  או ג'יי מאיו ,  אנדרה איגודאלה ,  קנדריק פרקינס ,  דני גריינג'ר ,  דייויד לי ,  ברוק לופז ,  ראסל ווסטברוק ,  למרקוס אולדריג' ,  ג'ראלד וואלאס ואריק גורדון .
 
נבחרת ארה"ב מוכנה לכבוש את לונדון
לברון ,  קובי ,  וויד ,  כרמלו אנתוני ואחרים נמצאים בסגל הרחב של האמריקאים לקראת אולימפיאדת לונדון 2012 .  גם צ'ונסי חזר

