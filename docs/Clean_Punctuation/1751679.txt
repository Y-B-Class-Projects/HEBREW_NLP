רשת המרכולים האורגניים האמריקאית הול פודס הכפילה רווחיה ברבעון השלישי
תמחור תחרותי הוביל את הלקוחות לרכוש יותר מוצרים
רשת המרכולים האמריקאית הול פודס ,  המתמחה במוצרים אורגניים ,  הפתיעה את עצמה והמשקיעים ורשמה זינוק ברווח ובהכנסות ברבעון השלישי של השנה .  הרווח הנקי הוכפל ל-57.5 מיליון דולר ,  או 33 סנט למניה לעומת 28.7 מיליון דולר ברבעון המקביל .  הכנסותיה עלו ב-15% -2.1 מיליארד דולר .  התוצאות היכו את תחזיות האנליסטים לרווח של 28 סנט למניה והכנסות של 2.07 מיליארד דולר .  מכירותיה בחנויות הפתוחות יותר משנה גדלו ב-8.7% .  הרשת נמצא בתנופה זה כמה רבעונים ,  בזכות תמחור תחרותי ,  לדבריה ,  ומאמצים להגביר את הפרופיל הבריא שלה - בהתייחסות למזון בריאות ,  שמירה על זכויות בעלי חיים וקיימות .  לרווחיותה סייעו גם עלויות מופחתות.לקוחות הול פודס ביצעו יותר רכישות ,  ורכשו יותר פריטים בכל רכישה ברבעון ,  אם כי המחיר הממוצע לפריט ירד .  הרשת דיווחה שהלקוחות מחפשים מחירים נוחים ,  בעקבות המשבר הכלכלי ,  אולם יש סימנים לשיפור בבטחון הלקוחות ,  כמו עלייה במכירת מוצרים ממותגים ויקרים יותר כמו פירות ים וגבינה .
 
רשת המרכולים האורגניים האמריקאית הול פודס הכפילה רווחיה ברבעון השלישי
תמחור תחרותי הוביל את הלקוחות לרכוש יותר מוצרים

