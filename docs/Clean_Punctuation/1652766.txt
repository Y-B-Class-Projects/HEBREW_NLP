yes שוב מעלה תעריפים :  תייקר בסוף החודש חבילת הבסיס ב-3%
ההתייקרות תשפיע על 18 אלף המנויים שרוכשים רק את חבילת הבסיס ואינם נתונים בתקופת התחייבות ;  yes העלתה מחירים רק לפני שנה
 >  >  חברת הלוויין yes תעלה את מחירי חבילת הבסיס שלה ב-1 לאפריל בכ-3% - כך נודע ל-themarker .  המשמעות היא שחבילת ערוצי הבסיס של החברה תתייקר מ-204 שקל ל-210 שקל בחודש .  ההתייקרות הנוכחית ב-yes נוגעת לכ-18 אלף לקוחות ,  שמהווים כ-3% מבסיס הלקוחות של החברה ,  אך התייקרות זו נוגעת במידה רבה לקהל הלקוחות הפחות מבוססים של החברה .  לקוחות אלה אינם מנויים לחבילות הפרימיום ,  ואינם קשורים בהתחייבות לחברה .  מדובר בהמשך מגמה של חברות הטלוויזיה הרב-ערוצית להעלות את מחירי חבילת הבסיס שלהן ,  שאמורות להיות המוצר הזול ביותר על המדף .  yes העלתה את מחיר חבילה זו לפני שנה בדיוק ב-2.5% .  חצי שנה קודם לכן ,  באוקטובר 2008 ,  ייקרה yes את מחיר חבילת הבסיס ב-2.9% .  גם hot עידכנה את התעריפים באחרונה עידכנה גם hot את התעריפים שהיא גובה מלקוחותיה .  hot העלתה את חבילת הבסיס הדיגיטלית שלה בפברואר ב-2% ,  והחברה מעדכנת בכל שנה גם את מחירי המנוי החודשי ל-vod .  בעיקר בזכות האפשרות לקלוט חמישה ערוצים בחינם באמצעות שירותי ה-dtt ,  מציעות חברות הכבלים והלוויין חבילות פרימיום אטרקטיביות ,  שלעתים זולות יותר מחבילת הבסיס .  תמורת זאת דורשות החברות התחייבות של עד 24 חודשים ,  כשנטישה של החברה לפני תום תקופת ההתחייבות גוררת קנסות של מאות שקלים .  רכישת חבילת הבסיס בלבד אינה דורשת התחייבות כלשהי ,  ולפיכך מאפשרת ללקוח לנטוש את החברות הכבלים או הלוויין ללא קנס יציאה .  מועצת הכבלים והלווין ,  הגוף המפקח על yes ו-hot ,  ומשרד התקשורת בחנו כמה פעמים את נושא פיקוח על מחיר חבילת הבסיס ,  אך החליטו לפי שעה שלא לפקח על מחיר החבילה .  שוק הטלוויזיה הרב-ערוצית בישראל נתון בדואופול ,  ולפי ועדות ממשלתיות שונות מחירי הטלוויזיה בישראל הם מהגבוהים בעולם .
 
yes שוב מעלה תעריפים :  תייקר בסוף החודש חבילת הבסיס ב-3%
ההתייקרות תשפיע על 18 אלף המנויים שרוכשים רק את חבילת הבסיס ואינם נתונים בתקופת התחייבות ;  yes העלתה מחירים רק לפני שנה

