מתכון בן 50 שנה ,  עם טוויסט
מתכון להצלחה
חיים פרג הבעלים של תבליני פרג חיים פרג עבר מסלול ארוך עד שהגיע לתפקיד הנוכחי . " פתחתי הרבה עסקים ,  אבל כשהייתי מגיע לפסגה התחיל לשעמם לי ",  הוא מספר . " מאז שגילית את הגמרא ,  אני כבר לא צריך גירויים למוח ".  בגיל תשע הוא סייע לאביו בחנות המשפחתית בשוק של לוד  ( "לא היה לנו כסף להעסיק עוזר ,  והילדים היו בחינם ")  .  בגיל העשרה הוא נטש את החנות לטובת התיאטרון ,  אבל עזב לאחר תקופה קצרה .  בגיל 18 הוא עבר אל מאחורי המצלמה ועבד בתחום במשך שלוש שנים .  בשנות ה-20 לחייו פתח פרג בוטיק אופנה ולאחר מכן מפעל לייצור מכנסיים .  בגיל 26 הוא התנסה בתחום הגלידה  ( "הייתי מוכר טונה גלידה ביום תחת הקונצפט 'אכול כפי יכולתך' ")  .  במקביל הוא ניסה את מזלו בנדל"ן ,  ולאחר מכן סגר את המעגל וחזר לתבלינים .  למה אתה מבשל ?   " כי קשה לי למצוא אוכל שיהיה כמו שאני אוהב ".  מתי אתה מבשל ?   " בימי שישי ,  כשהילדים באים והכלות שלי רוצות לאכול את התבשילים שלי ".  מה לקחת מבית אמא ?   " מפרום ,  שאני מכין כמו שהסבתות היו מכינות לפני 50 שנה - אבל עם טוויסט מקורי :  במקום לשלב לחם יבש מפורר בקציצת הבשר אני משתמש בפנקו ,  פירורי לחם יפניים .  תבשילים נוספים שאימצתי הם חריימה ושקשוקה אסלית ".  מה מבשלים בבית ?   " יאברק - כרוב ממולא ;  עריסה - חמין טריפוליטאי מחיטה שאני מכין בשבתות ,  בסטיל - קציצות שעשויות מפירה המעורבב עם בשר טחון ;  וחריימה ,  שאני מכין בכל ארוחת שישי ".  סדר יום קולינרי : " עד 13:00 אני משתדל לאכול רק פירות .  אם אני מתאמן ,  אני שותה מיץ עשב חיטה ומיץ גזר .  בצהריים אני נוהג לאכול ב'אצל איציק' - מסעדה ביתית בחוף הים בבת ים .  בערב אני כמעט לא אוכל .  מדי פעם אני אוכל סלט ירקות עם טונה ופרי ".  מי עושה קניות בבית ?   " בדרך כלל אני ,  בשוק מחנה יהודה בירושלים ".  מצרכים מועדפים לקנייה : " גבינת פרמזן איטלקית ;  גבינה בולגרית של מחלבת המאירי ;  לחם מחיטה מלאה ;  והרבה פירות וירקות טריים ".  הכי אוהב לאכול : " סטייק פילה בקר ברוטב שמנת .  מטעמי כשרות ,  לא אכלתי סטייק כזה כבר 20 שנה ,  אבל אני ממש מתגעגע .  פעם הייתי מוכן לנסוע לחו"ל בשביל מנה טובה ".  מאכלים מוקצים : " צזיקי - מרק יוגורט עם מלפפונים ושמיר .  שמעתי על זה אבל לא מסוגל לדמיין את השילוב ".  מסעדה מועדפת : " 'דיה' ברמת השרון ,  המגישה אוכל טריפוליטאי אמיתי ,  וגם ג'פאניקה ברעננה שמציעה תפריט סושי כשר ".  מהי פילוסופיית הניהול שלך ?   " לא להרגיש ולא לתת את ההרגשה שאני בוס .  בנוסף ,  אני אוהב להתייעץ כל הזמן - עם קולגות ,  משפחה וחברים ".  איזה מנהל אתה ?   " המוטו שלי הוא לגרום לספקים להרגיש שהם חשובים בדיוק כמו הלקוחות .  כשבא אלי ספק ,  אני עוזב הכל ומתייחס אליו בדיוק כמו אל אחד מלקוחותיי ".  רגע משמעותי בקריירה : " בעבר נהגתי לספק תבלינים רק לשוק המוסדי .  כשחברת 'גן אורנים' הודיעה על הפסקת העבודה אתנו ,  גמלה בלבי ההחלטה לפנות לצרכן הפרטי ".  מפרום של חיים מצרכים :  לקציצות :  2/1 ק"ג בשר טחון | בצל קצוץ גס | 2 גבעולי סלרי קצוצים ,  עם העלים | 4/1 צרור פטרוזיליה ,  קצוץ | 5 ביצים | 2/1 כוס פנקו  ( פירורי לחם יפניים )  | כפית שטוחה של תבלין לקציצות ולמפרום | פלפל שחור טחון ומלח ,  לפי הטעם | 4 תפוחי אדמה גדולים | צלחת מלאה בקמח  ( רצוי קמח מלא )  | 2/1 כוס מים | 50 גרם רסק עגבניות | לרוטב :  2/1 כוס שמן זית | 2 גזרים ,  פרוסים באלכסון ברוחב ס"מ | 2/1 בצל קצוץ דק | 2 גבעולי סלרי קצוצים ,  עם העלים | 50 גרם רסק עגבניות | 2 כוסות מים חמים | 4/1 כפית קינמון טחון | 1/4 כפית פלפל שחור | מלח לפי הטעם אופן ההכנה :  1 .  להכנת הקציצות :  מערבבים בקערה בשר ,  סלרי ,  פטרוזיליה ,  בצל ,  3 ביצים ופנקו .  מוסיפים את תבלין הקציצות ,  פלפל ומלח .  מערבבים עד לתערובת אחידה .  2 .  טורפים בצלחת 2 ביצים ,  מים ורסק עגבניות ,  עד לקבלת בלילה ורדרדה .  3 .  קולפים את תפוחי האדמה .  חותכים לאורך  ( מיישרים מעט )  לפרוסות של כ-3 ס"מ ,  שאותן חותכים באמצע אך לא עד הסוף ,  כך שנוצר מעין כריך שפרוסותיו מחוברות בקצה אחד .  מחממים בסיר רחב שמן זית בגובה של 1/2 ס"מ .  ממלאים את פרוסות תפוחי האדמה בתערובת הבשר .  מצפים אותן בקמח וטובלים בבלילה .  מטגנים בשמן עד לקבלת גוון זהוב .  4 .  מכינים את הרוטב :  בסיר עם מעט שמן זית מטגנים בצל ,  את שאריות תפוחי האדמה הפרוסים ,  גזרים ,  סלרי ורסק עגבניות .  לאחר טיגון קל ,  מסדרים את המפרום בסיר עם הרוטב - מצמידים כל קצה פתוח של תפוח אדמה לקצה הסגור של שכנו .  מוסיפים מים חמים ,  קינמון ,  מלח ופלפל ומביאים לרתיחה .  מנמיכים את האש ומבשלים על אש קטנה כשעה-שעה וחצי ,  עד שתפוחי האדמה רכים אך לא מתפרקים .
 
מתכון בן 50 שנה ,  עם טוויסט
מתכון להצלחה

