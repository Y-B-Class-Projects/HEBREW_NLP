כך נראה עוני של עשירים 
כמו שבאירופה המושלגת והקפואה קשה כעת להאמין בהתחממות הגלובלית ,  כך קשה לנו בישראל הפורחת כלכלית להאמין בכך ,  אבל רוב העולם העשיר שרוי עתה בעוני .  עוני יחסי ,  עוני גובר והולך ,  ובעיקר - עוני מבחירה
 >  >  מלת השנה הגלובלית שלנו היא צנע  ( austerity )  .  צנע היא מדיניות של קיצוץ תקציבים ממשלתיים ,  ובחרנו בה מכיוון שמדיניות זו תכתיב לא רק את סעיפי תקציביהן של כלכלות שאליהן נשאנו שנים את עינינו ;  הצנע יכתיב את את חייהם היומיומיים של אזרחיהן - מקופת החולים ועד בית הספר ,  מהתור ללשכת העבודה ועד השכר של ראשי הממשלה - ויעצב את פניו של דור שלם .  צנע מעלה באזרחים הוותיקים של ישראל זיכרון של תלושי קיצוב מזון ודלק ,  של תורים ושוק שחור בשנות ה-50 .  הגרסה המודרנית של צנע ,  השורר כיום באירופה ,  וכנראה יגיע ב-2011 לחופי אמריקה ,  מיועדת לסייע למדינות שצברו חובות וגירעונות במשבר לחזור למצב פיננסי יציב יותר .  מדיניות הצנע נועדה לצמצם גירעונות תקציביים ולשכנע את השווקים שילוו כסף לממשלות בריבית נמוכה .  הצנע יקטין את התקציב הממשלתי ואת חלקה של הממשלה בכלכלה .  ואולם לצנע יש מחיר כבד מאוד :  פחות סיוע לנזקקים ולמובטלים ,  שכר לימוד גבוה יותר לסטודנטים ,  קיצוץ בשכר עובדי המדינה ,  העלאת גיל הפנסיה וצמצום הטבות כמו חופשות לידה .  באירופה ,  החשש הוא שהצנע יביא למותו של מודל מדינת הרווחה .  צנע פוגע באורח קשה גם בצמיחה הכלכלית בטווח הקצר .  זהו מחיר כבד לשלם בתקופה שהמשבר כבר גרם למיתון .  התקווה היא שצנע יביא בטווח הבינוני והארוך לא רק יציבות לענייניהן הכספיים של הממשלות ,  אלא להתייעלות ולשיפור בתחרותיות הכלכלית ולהגברת פוטנציאל הצמיחה .  יש מדינות שלקחו על עצמן את הצנע בשלב מוקדם במשבר ,  וללא לחץ חיצוני .  הבולטות שבהן היו אירלנד וליטא ,  שראש ממשלתה הטיל על עצמו קיצוץ של 45% במשכורת וקיצר את חופשת הלידה במדינה ,  שהיתה הממושכת ביותר באיחוד האירופי .  מדינות אחרות נאלצו לנקוט בצנע תחת כפייה - כמו יוון ,  שמצבה הפיננסי הקשה אילץ אותה לבקש סיוע מהאיחוד .  בתמורה לסיוע נדרשה ממשלתה לבצע קיצוצים חדים .  בבריטניה ,  שבה ממשלת הלייבור נקטה צעדי הרחבת התקציב כדי לעודד את הכלכלה ,  הסתיים שלטונה הממושך של המפלגה בהפסד מוחץ למפלגת השמרנים ,  שתמכה במדיניות צנע מהחמורות ביותר ביובל האחרון בממלכה המאוחדת .  האירופים לא קיבלו את הצנע באהבה .  ביוון ,  בצרפת ובבריטניה עלו מפגינים על בריקדות והציתו תנועות מחאה עממיות שכמותן לא נראו שנים באירופה .  האש תמשיך לבעור באירופה גם בחודשים ובשנים הבאות ,  והשאלה המסקרנת ביותר היא אם היא תתפשט לארה"ב ,  שבה רוב רפובליקאי בקונגרס ידרוש קיצוצים בתקציב .  במקרה של ארה"ב ,  המונח צנע יהיה צבוע בוודאי בצבעים שונים לגמרי ,  והקרב על פערים חברתיים ,  שכר בנקאים ,  דמותו של השוק החופשי והתערבות הממשלה בכלכלה יעלה הילוך .  2011מדיניות הצנע באירופה תימשך ,  והחשש לנפילת ספרד ידאיג את אירופה .  גם ארה"ב תיאלץ להתמודד עם הגירעון  * צנע מספר הפעמים שהמונח הופיע ב"הארץ "  וב-themarker 2009 97 2010 310

כך נראה עוני של עשירים 
כמו שבאירופה המושלגת והקפואה קשה כעת להאמין בהתחממות הגלובלית ,  כך קשה לנו בישראל הפורחת כלכלית להאמין בכך ,  אבל רוב העולם העשיר שרוי עתה בעוני .  עוני יחסי ,  עוני גובר והולך ,  ובעיקר - עוני מבחירה

