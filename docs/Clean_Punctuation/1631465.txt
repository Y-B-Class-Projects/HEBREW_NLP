רמי דואני הושאל למכבי אחי נצרת
בלם הפועל ת"א הושאל עד תום העונה לנועלת הטבלה .  גם מאייבי בדרך לקבוצה . " אשמח לשחק תחת פיגורה כמו גרגורי "
 בלם הפועל תל אביב ,  רמי דואני ,  הושאל עד תום העונה למכבי אחי נצרת שהתעניינה זה תקופה ארוכה בשירותיו .  הבלם בן ה-22 לא מצא את מקומו בקבוצה אליה חזר בחודש ספטמבר והבוקר  ( שלישי )  סגר סוכנו גלעד קצב סופית את תנאיו בשורות נועלת הטבלה .  כזכור ,  רק אתמול התבטא דואני בחריפות נגד הפועל תל אביב וטען כי הוא  " רוצה לברוח מהקבוצה ".  
דואני נחתך בעונה שעברה משורות האדומים לאחר עימות עם המאמן אלי גוטמן והושאל להפועל כפר סבא .  בקיץ ,  ניסה את מזלו במספר מקומות ,  ביניהם מכבי נתניה והפועל רעננה ,  אך לא מצא קבוצה וחזר לסגל המורחב של האדומים .  דואני לא קיבל הזדמנויות לשחק גם לאחר הרחקתו של וואליד באדיר וכעת הוא ינסה לעזור לקבוצת ההגנה הגרועה בליגה לשרוד עונה נוספת בליגת העל .
 מי שעוד צפוי להצטרף בקרוב לקבוצה ולחזק אותה הוא שוער בית"ר ירושלים ז'וסלן מאייבי . " אני כבר לא יכול לחכות לחזור לשחק ולהוכיח את עצמי ",  אמר מאייבי . " לא משנה לי איפה ,  העיקר להראות מה אני שווה .  אשמח מאוד לשחק תחת פיגורה כמו ג'ון גרגורי ". 

רמי דואני הושאל למכבי אחי נצרת
בלם הפועל ת"א הושאל עד תום העונה לנועלת הטבלה .  גם מאייבי בדרך לקבוצה . " אשמח לשחק תחת פיגורה כמו גרגורי "
 
