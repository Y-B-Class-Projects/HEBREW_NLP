 " וול סטריט ג'ורנל ":  מספר קרנות גידור גדולות השיקו מתקפת הימורים נגד היורו
במפגש של קרנות גידור בולטות במנהטן טענו חלק מהמנהלים כי היורו ייחלש ליחס של 1:1 מול הדולר
מספר קרנות גידור גדולות השיקו מתקפת הימורים נגד היורו במהלך אשר מזכיר את אופי הפעולה של הקרנות בשיא המשבר הפיננסי בארה"ב  כך העריך העיתון  " וול סטריט ג'ורנל ". ההימורים נגד היורו הגיעו לאחר מפגש של מנהלי קרנות גידור ידועים שנערך במנהטן .  במפגש נכחו מנהלים מקרנות מוכרות כמו sac קפיטל אדווייזורס וסורוס פאנד מנג'מנט .  במפגש טענו מספר מנהלים כי היורו קרוב לוודאי ייחלש ליחס של 1:1 מול הדולר ,  כך אמרו גורמים המקורבים לקרנות לעיתון האמריקאי.ההימורים נגד היורו מסמלים ששחקנים גדולים מאוד בשוק הבחינו בהזדמנות מסחר המונעת על ידי שינויים גדולים בשווקים .  היורו ,  אשר נסחר ברמה של 1.51 דולר בדצמבר ,  נסחר כעת סביב 1.35 דולר .  עם סוחרים אשר משתמשים במינוף  לעתים לווים עד לפי 20 מגודל ההימור ,  ירידה של שיעור היורו לרמה של דולר אחד עשויה להפוך את ההימור למאוד משתלם .  קשה לחשב את ההשפעה המדוייקת של ההימור של קרנות הגידור נגד היורו ,  אבל הוא ללא ספק מוסיף לחץ על המטבע ,  ובכך גם לחץ על האיחוד האירופי לדחוק ביוון להקטין את הגירעון התקציבי שלה ,  לפי  " וול סטריט ג'ורנל ".  

" וול סטריט ג'ורנל ":  מספר קרנות גידור גדולות השיקו מתקפת הימורים נגד היורו
במפגש של קרנות גידור בולטות במנהטן טענו חלק מהמנהלים כי היורו ייחלש ליחס של 1:1 מול הדולר

