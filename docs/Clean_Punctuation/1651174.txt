גשם של הנפקות צפוי אחרי פסח
11 חברות הגישו תשקיפים להנפקות על בסיס דו"חות 2009 ,  שיצטרכו להתקיים עד סוף מאי .  להנפקות הענק של עזריאלי ,  הנמלים ואלעד קנדה חוברת אמפא ,  שתנפיק את נכסיה כקרן ריט ,  וכן חברות הטכנולוגיה סמארט ואפלייד
 >  >  התקופה שאחרי פסח היא באופן מסורתי תקופה שבה חברות רבות מגיעות לשוק כדי לגייס כסף על סמך הדו"חות השנתיים .  לנוכח האווירה בשווקים ,  נראה כי השנה הזו צפויה להיות חגיגית במיוחד בתחום .  בכינוס ההנפקות שהתקיים אתמול בבורסה לניירות ערך בתל אביב ,  התברר כי 11 חברות הגישו כבר תשקיפים לאישור הבורסה לקראת הנפקת מניות ראשונה לציבור על בסיס הדו"חות הכספיים של 2009 .  את הכינוס ערכו משרד עורכי הדין מישל אוחיון ,  פירמת רואי החשבון ארנסט אנד יאנג וחברת איפקס חיתום .  הנפקות על בסיס דו"חות אלו יוכלו להתקיים עד סוף מאי .  הרשימה כוללת את הנפקת הענק המתוכננת של חברת עזריאלי שבשליטת דוד עזריאלי ,  המתכננת לגייס לפי שווי של כ-2 מיליארד דולר ,  ואת הנפקתה של חברת אמפא נדל"ן של משפחת פוגל ומשפחת נקש ,  המתוכננת להתבצע במבנה של קרן ריט  ( שתכלול שני נכסי נדל"ן )  לפי שווי של 1.3 מיליארד שקל .  הנפקה נוספת המתוכננת להתבצע היא של שני הנמלים - נמל אשדוד ונמל חיפה - שהמדינה מקווה כי יונפקו לפי שוויים של 1.4 מיליארד שקל ו-1.7 מיליארד שקל בהתאמה ,  כשהשוויים אמורים להיגזר מהונם העצמי של הנמלים .  בנוסף ,  צפויות להגיע לבורסה גם אלעד קנדה ,  שלפי הערכות הגיוס שלה יתבצע לפי שווי של פחות מחצי מיליארד דולר ;  חברת לוינשטיין נדל"ן ;  אלקטרה צריכה ;  שתי שותפויות נפט ,  ובהן שותפות הנפט של יעקב חי וברוך דרין ;  ושתי חברות מו"פ - חברת סמארט ואפלייד .  בעתיד מתכננת הנפקה גם חברת הביוטכנולוגיה אינסולין .  סמארט היא חברת ביוטכנולוגיה שפיתחה טכנולוגיה המאפשרת זיהוי מוקדם של איידס וצהבת באמצעות האצה של ייצור נוגדנים ל-hcv-hiv u .  בוועדה המייעצת של החברה יושב אפרים הלוי ,  לשעבר ראש המוסד .  מייסדיה הם ישראל סרוק ,  המשמש גם מנכ"ל ,  ותמר יהודה כהן ,  המשמשת גם סמנכ"ל טכנולוגיה .  לפי נתונים שהוצגו בכינוס ההנפקות שהתקיים אתמול ,  בשוק האג"ח גייס המגזר העסקי בחודשיים הראשונים של השנה 6.1 מיליארד שקל בהנפקות אג"ח סחירות .  מדובר בקצב מרשים ,  שכן הרבעון החזק של שוק ההנפקות מתחיל רק בימים אלו . " עונת ההנפקות החלה .  יש 11 ipo  ( הנפקות ראשונות של מניות לציבור - ש.ש )  בקנה ,  לעומת ארבע הנפקות ראשונות של מניות בכל 2009 .  לפי מארגני הכינוס ,  היום הגיעו לכאן כ-500 איש .  בשנה שעברה לא היה כאן איש חוץ ממני ",  אמרה עו"ד שיראל גוטמן עמירה ,  מנהלת מחלקת התאגידים ברשות ניירות ערך .  מלבד ההנפקות הראשונות שמתוכננות עידכנה גוטמן עמירה כי יש אינדיקציות לגל תשקיפים רב - חלקם תשקיפי מדף וחלקם תשקיפים שמטרתם לאפשר לחברות גיוס בתקופה הקרובה .  נתונים שהציגה רונית הראל בן זאב ,  סמנכ"ל בכיר ומנהלת המחלקה הכלכלית בבורסה לני"ע ,  תמכו בהכרזה על  " יריית הפתיחה "  של עונת ההנפקות שנשמעה מנציגת רשות ניירות ערך .  בשלושת החודשים הראשונים של 2010 ,  מעריכים בבורסה ,  חמש חברות יבצעו הנפקה ראשונה של מניות לציבור ויגייסו 340 מיליון שקל .  חברות אלו כוללות את פרוטאולוג'יקס ,  שכבר התקיימה ;  את דורי בניה ,  שהמכרז המוסדי שלה נערך אתמול ;  ואת קרדן נדל"ן המתוכננת .  עוד מעריכים בבורסה ,  כי 14 חברות שהן כבר ציבוריות יגייסו מהציבור 400 מיליון שקל במניות .  הראל בן זאב ניתחה גם את גיוסי הון באג"ח בידי חברות לפי בסיסי הצמדה .  47% מגיוסי האג"ח שהיקפם היה 6.1 מיליארד שקל היו באיגרות חוב לא צמודות בחודשיים הראשונים של 2010 .  רמה נמוכה במעט של 43% היתה ב-2009 .  מדובר בשינוי אדיר לעומת שנים עברו ,  כאשר ב-2007 ,  למשל ,  הסתכם שיעור זה ב-11% .  ב-2008 הוא גדל ל-27% .  הסיבה לגידול במספר ההנפקות השקליות היא הערכות החברות לקראת אינפלציה צפויה .  הראל בן זאב ציינה גם כי מתוך ההנפקות בריבית שקלית 86% היו בריבית שקלית משתנה בחודשיים הראשונים של 2010 - כמעט כפול מאשר ב-2009 ולעומת 22% ב-2007 .  לנוכח שינוי התמהיל הזה אפשר להניח שהבורסה תשיק מדד תל בונד של אג"ח שקליות בריבית משתנה . " היום הגיעו לכאן 500 איש"הראל בן זאב התייחסה גם לפיתוח מגזר ההיי-טק בבורסה .  לדבריה ,  יש יותר מ-100 חברות היי-טק ,  כולל מגזר הביוטכנולוגיה ,  בעקבות גל ההנפקות של 2005-2007 .  היא ציינה כי בכוונת הבורסה לתמוך בפיתוח מגזר ההיי-טק במגרש הביתי ,  כלומר בבורסה המקומית .  עוד אמרה הראל בן זאב כי במצב שוק ההון סיכון כיום ,  הנפקה בתל אביב היא חלופה חשובה למימון החברות גם בשלבים שבעבר מומנו בידי קרנות ומשקיעים פרטיים .  הראל בן זאב עידכנה את באי הכינוס כי בכוונת הבורסה לפתח תשתית של אנליסטים ,  שיסקרו את חברות ההיי-טק ככלל עם דגש על תחום הביוטכנולוגיה בפרט ,  וכן תשתית להמשך פיתוח מדדים מיוחדים לחברות ממגזר ההיי-טק .  היא ציינה כי הבורסה מתכננת שיתוף פעולה עם גוף אקדמי להכשרת אנליסטים .  גם בפאנל ההנפקות התייחסו למגזר ההיי-טק .  יאיר לפידות ,  מבעלי בית ההשקעות ילין לפידות ,  ציין כי חברות היי-טק שכבר מבצעות מכירות  ( ולא חברות סטארט-אפ )  צריכות לחלק דיווידנדים .  מנגד ,  הוא מתח ביקורת על חברות היי-טק שמבצעות הקצאות של אופציות בהיקפים עצומים לעובדים ,  וכינה את התופעה  " רעה חולה ".  ענת לוין ,  מנהלת ההשקעות הראשית של חברת הביטוח מגדל ,  התייחסה לעניין האחזקות שבידי הציבור : " יש תופעה לא ראויה בשוק שבה חברות מנפיקות נתחים קטנים מדי לציבור .  אם רוצים שמשקיעים זרים יהיו פעילים יותר בשוק ומיישמים את לקחי המשבר ,  צריך לשנות את זה כך שחלקים גבוהים יותר יונפקו .  הרף הנמוך צריך להיות הנפקה לציבור של 30% לפחות מהחברה ".  נושאים נוספים שאליהם התייחסו משתתפי הכינוס כללו את תגמול המנהלים ואת סוגיית הדיווידנדים .  אמיר איל מאינפינטי אמר כי  " במקרים מסוימים שכר המנהלים בחברות ציבוריות גובל בשערורייה .  צריך לטפל בכך ולהגדיר זאת בתשקיף ".  לוין אמרה בנושא זה כי  " אנחנו משקיעים במניות ורוצים שהמנהלים ירוויחו כראוי - ולכן שכר ובונוסים זה רכיב חשוב .  עם זאת ,  צריך להפריד בין בעלי שליטה למנהלים אחרים .  את בעלי המניות אנחנו רוצים לראות לצדנו ולא בעמדות הניהול ".  באשר לדיווידנדים הסתמן קונסנזוס ,  כשכל המשתתפים טענו כי מדובר ברכיב חשוב בעיקר בחברות קטנות ופחות סחירות . " רווחים חשבונאיים ,  בדומה לנקניקים ,  מוערכים בידי מי שלא יודע ממה הם מורכבים ",  אמר יאיר לפידות בכינוס הנפקות שנערך בתל אביב בהתייחסו להערכות שווי בשיטת ifrs .  לפידות טען כי כבר מזמן אמר שחגיגת ה-ifrs  ( התקינה החשבונאית החדשה שבה מציגים נכסים על פי שווי הוגן בהתבסס על הערכות שווי - ש.ש )  היא פצצה מתקתקת .  לדבריו , " הפצצה הזו כבר התפוצצה לנו בפנים ". 

גשם של הנפקות צפוי אחרי פסח
11 חברות הגישו תשקיפים להנפקות על בסיס דו"חות 2009 ,  שיצטרכו להתקיים עד סוף מאי .  להנפקות הענק של עזריאלי ,  הנמלים ואלעד קנדה חוברת אמפא ,  שתנפיק את נכסיה כקרן ריט ,  וכן חברות הטכנולוגיה סמארט ואפלייד

