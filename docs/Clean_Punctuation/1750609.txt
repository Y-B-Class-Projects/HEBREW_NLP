מרידור ביטל ביקור בלונדון מחשש שייעצר
סגן רה"מ ביטל נסיעה מתוכננת לבירה הבריטית ,  בעקבות אזהרות של גורמים משפטיים בישראל לפיהן הוא עלול להיעצר בגין מעורבתו בקבלת ההחלטה לעצור את המשט הטורקי לעזה
סגן ראש הממשלה ,  השר דן מרידור ,  החליט לבטל ביקור שתכנן לקיים בלונדון ,  בירת בריטניה ,  בהמשך השבוע .  זאת בעקבות המלצה של גורמים משפטיים במשרד החוץ ובמשרד המשפטים שהזהירו מפני אפשרות שייעצר .  מרידור אמור היה להשתתף באירוע של ארגון BICOM ,  השדולה שעוסקת בהסברה ובקידום עמדות ישראל בבריטניה .  
החשש הוא שנגד מרידור תוגש תביעה בשל מעורבותו בקבלת ההחלטה להשתלט על המשט הטורקי לעזה .  בלשכת מרידור סירבו להתייחס לנושא או למסור מדוע הוא ביטל את הנסיעה המתוכננת .  
לפני כשנה הוציא בית משפט בבריטניה צו מעצר נגד יו"ר האופוזיציה ,  ציפי לבניף בשל חשד לביצוע פשעי מלחמה במהלך מבצע  " עופרת יצוקה "  ברצועת עזה .  בעת המבצע שימשה לבני בשרת החוץ בממשלתו של אהוד אולמרט .  ראש הממשלה בנימין נתניהו אמר אז בתגובה לצו : " לא נסכים למצב שבו אהוד אולמרט אהוד ברק וציפי לבני יזומנו לספסל הנאשמים ,  לא נסכים שחיילי ומפקדי צהל שהגנו בגבורה ובדרך מוסרית על אזרחינו מפני אויב אכזר ונפשע יוקעו כפושעי ונפשע מלחמה .  אנו דוחים על הסף את האבסורד הזה ". 
כמו כן נעשה ניסיון להוציא צו מעצר בלונדון נגד שר הביטחון אהוד ברק ,  וגם המשנה לראש הממשלה ,  משה בוגי יעלון ביטל את נסיעתו לשם באותו עת .
 ארבע שנים קודם לכן נאלץ אלוף פיקוד הדרום לשעבר ,  דורון אלמוג ,  לשוב לישראל לאחר שכבר נחת בלונדון ,  מבלי לרדת מהמטוס מחשש שייעצר ויואשם בפשעי מלחמה ,  על חלקו באינתיפאדה השנייה .
 
מרידור ביטל ביקור בלונדון מחשש שייעצר
סגן רה"מ ביטל נסיעה מתוכננת לבירה הבריטית ,  בעקבות אזהרות של גורמים משפטיים בישראל לפיהן הוא עלול להיעצר בגין מעורבתו בקבלת ההחלטה לעצור את המשט הטורקי לעזה

