מינויים
שרון זייד - קבוצת ברן  >  >  שרון זייד מונה לסמנכ"ל בכיר וחבר הנהלה בקבוצת ברן .  הוא הצטרף לקבוצה ב-2005 כמנהל bu בחטיבת ההנדסה ,  וב-2007 התחיל לנהל את פעילות הקבוצה ברומניה .  מהחברה נמסר כי מינויו של זייד הוא חלק מהיערכות הקבוצה לגידול הצפוי בפעילות בתחום התשתיות .  ליאון קופלר - האגודה לסוכרת נעורים  >  >  יו"ר הדירקטוריון של רשת סופר-פארם ,  ליאון קופלר ,  מונה בשנית לנשיא האגודה לסוכרת נעורים .  קופלר כיהן בתפקיד כחמש שנים עד 2002 ,  אז העביר את הנשיאות למנכ"ל סופר-פארם ,  ליאור רייטבלט .  באחרונה מונה חבר נאמנים חדש לאגודה ,  וקופלר קיבל על עצמו שוב את תפקיד הנשיא .  יאיר לאופולד - אפליסוניקס  >  >  יאיר לאופולד מונה לסמנכ"ל שיווק ומכירות באפליסוניקס .  בעבר שימש מנכ"ל סאנלייט ומנכ"ל קיורלייט .  לאופולד הקים את חברת אופוסדנט ,  שייצרה מכשור לייזר לטיפולי שיניים .  ללאופולד תואר ראשון בהנדסת חשמל והנדסה ביו-רפואית מאוניברסיטת ג'ורג' וושינגטון .  אייל חנקין - סופרגז >  >  אייל חנקין מונה למשנה למנכ"ל סופרגז .  בין היתר שימש בעבר מנכ"ל קבוצת שחר ,  סמנכ"ל שיווק ופיתוח עסקי באלקטרה ומנהל פרויקט משותף של לוקהיד מרטין ,  אלביט והתעשייה האווירית .  חנקין בוגר תואר שני בתוכנית kellogg-recanati של אוניברסיטת נורתווסטרן ואוניברסיטת תל אביב .  רמי לוי - אי.די.בי תיירות >  >  רמי לוי מונה לסמנכ"ל שיווק ומכירות של אי.די.בי תיירות .  בתפקידו הקודם שימש סמנכ"ל סחר שיווק וקשרים בינלאומיים באל על .  בעבר עבד גם בתפקידי שיווק ומכירות בכירים בחברות שונות במשק .  ללוי תואר ראשון במינהל עסקים ובמשפטים .
 
מינויים
nan
