סוכמו עקרונות הרפורמה ברשות השידור
במשא ומתן שנערך בין נציגים מהאוצר ,  רשות השידור והסתדרות העובדים ,  הושג הסכם על עקרונות הרפורמה .  700 עובדים יפרשו בתנאים מיטביים
לאחר משא ומתן שנערך הערב  ( חמישי )  בין נציגי רשות השידור ,  נציגי האוצר ויו"ר הסתדרות העובדים הושגה הסכמה על עקרונות הרפורמה ברשות השידור .  במשא ומתן סוכמו תנאי העבודה והשכר החדשים לעובדי הרשות המיוצגים בידי ההסתדרות .
 במשא ומתן ,  שנערך בין הממונה על התקציבים באוצר ,  ד"ר אודי ניסן ,  הממונה על השכר באוצר ,  אילן לוין ,  יו"ר הסתדרות העובדים החדשה ,  עופר עיני ,  מנכ"ל הנהלת רשות השידור ,  מוטי שקלאר ונציגי העובדים ,  הגיעו הצדדים להסכם על הרפורמה בהתאם להסכם שנחתם לפני כשנה על פיו תתאפשר פרישתם של כ- 700 עובדי רשות בתנאים מיטביים .  
בתוך הסכם העקרונות הוסדרו בין היתר עדכון טבלאות השכר ,  כללי קידום בדרגות ובשכר ,  יצירת אופק קידום לעובדים שמיצו את פוטנציאל הקידום המקסימלי וכתוצאה מכך לא קודמו במשך שנים רבות ,  הטמעת שינויים טכנולוגיים שיאפשרו בניית תשתיות טכנולוגיות מודרניות ,  הנהגת שעון נוכחות ,  קביעת מבנה שבוע עבודה ,  הגדלת החיסכון הפנסיוני של העובדים וגמישות ניהולית.עד תחילת חודש מאי ,  ינוסחו פרטי הסכמי העבודה ויבואו לחתימת הצדדים ולאישור על ידי הממונה על השכר באוצר .
 בנוסף ,  סוכם כי עם חתימת ההסכמים וכניסתם לתוקף יזכו עובדי רשות השידור לעדכון השכר בתוספת בשיעור של 5% ,  רטרואקטיבית מחודש ינואר 2008 ,  בהתאם לתוספת שניתנה לכלל המגזר הציבורי .  
בפגישה נכחו גם סגן בכיר לממונה על השכר ,  ברק שטרוזברג ,  סמנכ"ל כספים וכלכלה של רשות השידור ,  ערן הורן ועו"ד אבי ניסנקורן מטעם ההסתדרות .
 כל הנוכחים ציינו כי סיכום עקרונות זה הינו חיוני והכרחי להבראתו של השידור הציבורי בישראל וכי למעשה היום נפתחה הדלת לקידום רפורמה אמיתית ,  אשר תהפוך את רשות השידור לגוף שידור איתן ומרכזי במפת התקשורת בישראל .  
מנכ"ל רשות השידור מוטי שקלאר הודה לצדדים בסיום המשא ומתן ואמר כי ברצונו לציין  " את המאמץ הרב שנעשה על ידי אנשי האוצר ועופר עיני יו"ר ההסתדרות החדשה במטרה להביא את הצדדים להסכם היסטורי ,  כמו כן ברצוני לציין לשבח את העובדים שגילו גמישות ,  אחריות ונכונות לויתורים .  הסכם הרפורמה מפנה תקציבים לטובת תוכן ותשתיות טכנולוגיות ,  ומהווה פלטפורמה ליצירת תכנים בעלי ערך רב בטלוויזיה וברדיו ". 

סוכמו עקרונות הרפורמה ברשות השידור
במשא ומתן שנערך בין נציגים מהאוצר ,  רשות השידור והסתדרות העובדים ,  הושג הסכם על עקרונות הרפורמה .  700 עובדים יפרשו בתנאים מיטביים

