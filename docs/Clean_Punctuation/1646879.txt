התאחדות הקבלנים :  קיצוץ מכסת העובדים הזרים יפגע בהוזלת הדירות
משך הבנייה הממוצע של דירה בישראל כמעט הוכפל משנות ה-90 כתוצאה ממחסור בכוח אדם ,  לפי נתוני הלמ"ס 
" יד אחת בממשלת ישראל לא יודעת מה עושה היד השנייה :  בזמן ששר השיכון נאבק על מנת להוזיל את הדירות ,  הממשלה מקבלת החלטה להפחית את מספר העובדים הזרים החל מ-2 ביולי הקרוב .  מי יבנה את כל הדירות שהשר מתכנן ?  כבר היום בשל המחסור בעובדים ,  הזמן הממוצע לבניית דירה עלה ללמעלה משנתיים .  המשמעות של ההחלטה היא עיכוב נוסף בבניית הדירות וייקור עלויות הבנייה ",  כך הגיב נשיא התאחדות הקבלנים ,  נסים בובליל ,  להודעת הממשלה על כוונתה לסילוק עובדים זרים מענף הבניין.החל מיולי 2010 ,  תותר עבודתם של 5,000 עובדים זרים בלבד ,  לעומת 8,000 עובדים שמועסקים בתחום כיום .  על פי התאחדות הקבלנים ,  העובדים הזרים מועסקים כיום בעבודות השלד ,  ומהלך זה יביא למחסור חמור בעובדים מקצועיים בענף הבנייה .  המחסור יגרום להארכת משך זמן הבנייה הממוצע ולהעלאת עלויות הבנייה שיביאו בתורם גם לעלייה נוספת במחירי הדירות .  בנוסף ,  המהלך יביא לפיטורי עובדים ישראלים ,  כי כאשר אין מי שיבנה את שלד הבניין ,  אין צורך במקצועות התומכים בהם מועסקים ישראלים.מצוקת כוח האדם בבניין גורמת גם להתארכות משך הבנייה :  על פי נתוני הלשכה המרכית לסטטיסטיקה ,  משך זמן הבנייה הממוצע של דירה עומד כיום על 26.3 חודשים ,  לעומת 14 חודשים בלבד בשנות התשעים - וזאת כתוצאה ממצוקת כוח האדם .
 
התאחדות הקבלנים :  קיצוץ מכסת העובדים הזרים יפגע בהוזלת הדירות
משך הבנייה הממוצע של דירה בישראל כמעט הוכפל משנות ה-90 כתוצאה ממחסור בכוח אדם ,  לפי נתוני הלמ"ס

