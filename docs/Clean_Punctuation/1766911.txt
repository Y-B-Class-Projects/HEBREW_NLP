שגרירים :  גרשון וקורטרייק חזרו לנצח
הבלם הישראלי שיחק 90 דקות בניצחון 1:3 על ליארסה .  56 דקות לשפונגין בניצחון אומוניה ,  24 לאבוחצירא בהפסד לאריסה
יובל שפונגין ואומוניה ניקוסיה המשיכו הערב  ( ראשון )  בריצה המצוינת שלהם .  האלופה הקפריסאית גברה 0:2 על א.א.ק לרנקה של המאמן טון קאנן בקרב צמרת במסגרת המחזור ה-14 בליגה וסגרה ניצחון שישי בשבעת המשחקים האחרונים .  המגן הישראלי פתח בהרכב והוחלף בדקה ה-56 .  מיכאליס קונסטנטינו כבש את שני השערים לאומוניה  ( 32 בפנדל ,  90 )  ועלה לראש טבלת המבקיעים בקפריסין עם 10 כיבושים .  
ביוון ,  לאריסה הובסה 4:0 על ידי א.א.ק אתונה וירדה למקום האחרון בטבלה .  שמעון אבוחצירא חזר למגרשים לאחר חודש פציעה כשנכנס כמחליף בדקה ה-66 כשקבוצתו פיגרה 1:0 .  אלא שדקות לאחר מכן הורחק פביאן קנוביו ולאריסה התפרקה .  איסמעל בלנקו  ( 10 ,  90 )  ,  ניקוס ליברופולוס  ( 83 )  וטריאנוס דלאס  ( 88 )  כבשו לא.א.ק .  בלאריסה ימנו בימים הקרובים מאמן חדש במקומו של יאניס פפאקוסטס שפוטר בשבוע שעבר .  
במחזור ה-19 בבלגיה ,  הצליחה קורטרייק של רמי גרשון לשים סוף לרצף שלושה משחקים ללא ניצחון אחרי 1:3 על ליארסה מהתחתית .  תומאש רדזינסקי ,  הקנדי בן ה-37 ,  כבש ראשון לליארסה  ( 23 )  ,  אבל צמד של דייוי דה ביול  ( 33 ,  45 )  קבע מהפך עוד לפני ההפסקה ואילומבה מבויו חתם  ( 89 )  .  גרשון שיחק 90 דקות וקבוצתו נמצאת במקום ה-10 .  מוקדם יותר סיימו אנדרלכט ולוקרן ב-0:0 ,  תוצאה שהשאירה את גנק בראשות הטבלה .
 
שגרירים :  גרשון וקורטרייק חזרו לנצח
הבלם הישראלי שיחק 90 דקות בניצחון 1:3 על ליארסה .  56 דקות לשפונגין בניצחון אומוניה ,  24 לאבוחצירא בהפסד לאריסה

