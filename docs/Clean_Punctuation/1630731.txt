 " זה בית משוגעים .  פתאום כולם רצים לקנות מניות "
 הזינוק במדד ת"א 25 נמשך - והוא רחוק רק 5.8% מהשיא שנרשם בנובמבר 2007  ?  מנהלי קרנות הנאמנות רוכבים על הגל - גייסו מתחילת 2010 כ-290 מיליון שקל נטו
 >  >  מדדי המניות עוד לא הספיקו לנוח מהשנה הסוערת שעברה עליהם ב-2009 ,  והנה הם פותחים את 2010 עם עליות שערים חדות .  כיום ,  יותר מתמיד ,  קרובים המדדים המובילים לשיאים שרשמו בימיה העליזים של הבורסה בתל אביב .  מדד ת"א 25 רשם מתחילת 2010 עלייה של כ-3% ,  והוא רחוק כיום רק ב-5.8% מהשיא שנרשם בנובמר 2007 .  מדד ת"א 100 רשם עלייה של כ-4% ,  ומעל כולם הפליאו מדדי מניות היתר שזינקו ביותר מ-8% .  ואולם השיא שייך לאפיק החם - חברות הגז והנפט .  מדד חברות הגז והנפט עלה מתחילת 2010 בכ-9.6% ,  לא מעט בזכות הערכות כי גילויי הגז בקידוחי תמר ודלית הם רק קצה הקרחון של אגן גז גדול שיהפוך את ישראל למעצמת גז .  לא רק מדדי המניות זינקו - גם מדדי האג"ח הסולידיים הניבו מתחילת השנה תשואות מכובדות .  מדד האג"ח הקונצרניות עלה מתחילה 2010 בכ-1.5% ,  מדד התל בונד 40 עלה בכ-1.5% ,  ואילו מדד האג"ח הממשלתיות עלה רק בכ-0.5% .  עליות אלה אולי אינן כה מרשימות כמו במדדי המניות ,  אך אם בוחנים את התשואה השנתית הממוצעת של מדדי האג"ח הקונצרניות בעשור האחרון ,  שהסתכמה בכ-5.6% ,  הרי שמדובר בכ-30% מהעלייה השנתית הממוצעת בתוך עשרה ימים . " אור לגויים"גם מנהלי ההשקעות הבכירים עומדים המומים מול הזינוקים במדדי המניות והאג"ח ,  ואינם מצליחים להסביר את התופעה . " אנחנו אור לגויים ",  אומר מנהל בכיר באחד מגופי ההשקעה הגדולים בשוק ההון . " זהו בית משוגעים .  פתאום כולם רצים לקנות מניות ,  ואין סיבה ברורה לכך .  אני לא ממש יודע לתת הסבר שמניח את הדעת ,  אבל אם מסתכלים על שוק המניות בישראל הרי שזהו אחד השווקים הטובים ביותר בעולם ".  מנהל נוסף באחד מבתי ההשקעות הגדולים ייחס אתמול את העליות בעיקר לריבית הנמוכה : " העליות בחודש האחרון הן המשך רציף של המגמה שנמשכת כבר ממארס 2009 .  כל עוד לא יהיו חדשות רעות והריבית תהיה ברמה נמוכה ,  התזרים של הכספים ידחוף את המחירים למעלה ".  ומה הלאה ?  למרות העליות החדות שנרשמו בבורסה בשנה האחרונה והחזרה של המדדים המובילים לרמות שבהן היו לפני המשבר ,  מסרב המנהל להתרגש : " אני לא חושב שיש בועה .  כדי להיות במצב כזה צריך להיות תמחור קיצוני .  אין משמעות לכך שמדדים חזרו לרמות היסטוריות .  אלה מספרים חסרי חשיבות .  רמות המכפילים הנוכחיות לא גבוהות באופן יחסי .  הכול תלוי בריבית ,  והריבית בישראל תלויה בהחלטות בחו"ל .  אם יהיו שינויים בריבית ,  כולם עוד ישנו את התחזיות האופטימיות שלהם .  כיום ,  הסיכוי שהשוק יעלה ב-40% זהה לסיכוי שתהיה עלייה של 4% .  בכל מקרה ,  אם באמת תהיה עלייה חדה השנה של עשרות אחוזים ,  אז כבר אפשר יהיה להתחיל לדבר על מחירי בועה ".  נהנים נוספים מהחזרה של הציבור אל שוק ההון הם מנהלי קרנות הנאמנות ,  שראו כיצד סכומים אדירים זורמים אל הקרנות שבניהולם .  מתחילת 2010 גייסה תעשיית קרנות הנאמנות כ-290 מיליון שקל נטו ,  וזה לאחר פדיונות של כ-550 מיליון שקל מהקרנות הכספיות .  האפיק המגייס ביותר היה קרנות האג"ח ,  שגייסו מתחילת 2010 כ-440 מיליון שקל .  קרנות אלה ,  שחלקן מתאפיין ברכיב מנייתי ,  יחד עם גיוסים של כ-250 מיליון שקל בקרנות המנייתיות ,  הן בין האחראים העיקריים לליבוי האש במדדי המניות .  קיבעו את ההפסדים 2009 היתה אחת השנים הטובות ביותר במדדי המניות בבורסה המקומית .  בשנה זו זינק מדד ת"א 25 ב-75% .  הגורמים העיקריים לעליות ב-2009 היו הריבית הנמוכה ,  ובנוסף ההבנה של מובילי המדיניות הכלכלית בעולם כי  " שנית ליהמן ברדרס לא ייפול "  יצרה תחושה בקרב המשקיעים כי הרע מכל מאחורינו .  תחושה זו באה לידי ביטוי במדד הפחד ה-vix ,  שהגיע לשיא בספטמבר 2008 ,  ובמהלך 2009 שב לרדת לרמות שלפני המשבר .  אלה עודדו את המשקיעים לשוב אל חיקה החמים של הבורסה .  עם זאת ,  מרבית המשקיעים בישראל לא נהנו מהעליות החדות ב-2009 ובתחילת 2010 .  באמצע 2008 הם החליטו לעבור לאפיקי השקעה סולידיים יותר ,  כדי להימנע מהפסדים נוספים ,  ובכך הם קיבעו לעצמם הפסד שיקשה עליהם להחזיר .  הם האמינו כי ביכולתם לתזמן את השוק ולשוב אליו רגע לפני הזינוק ,  אך עוצמת הזינוק והטווח הקצר שבו הוא אירע לא איפשרה לרובם לשוב להיכנס אל הבורסה .  הם שכחו את מה שאמר המשקיע האגדי וורן באפט : " אני לא מכיר איש שמכיר מישהו שיודע לתזמן שווקים ".  

" זה בית משוגעים .  פתאום כולם רצים לקנות מניות "
 הזינוק במדד ת"א 25 נמשך - והוא רחוק רק 5.8% מהשיא שנרשם בנובמבר 2007  ?  מנהלי קרנות הנאמנות רוכבים על הגל - גייסו מתחילת 2010 כ-290 מיליון שקל נטו

