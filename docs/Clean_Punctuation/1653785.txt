גם ב-2010 :  החקלאים לא יקבלו את הקצאת המינימום למים - יסתפקו בתוספת של 76 מיליון מ"ק
הקצאת המים השפירים לחקלאים ב-2010 תהיה 430 מיליון מ"ק
גם השנה לא יקבלו החקלאים את הקצאת המינימום  ( "מנת הברזל ")  של מים שפירים ,  שממנה אין לרדת על פי החלטת הממשלה .  הקצאת המינימום נקבעה ל-454 מיליון מ"ק לשנה ,  והיא מיועדת לאפשר לחקלאות לקיים אספקה סדירה של ירקות ,  פירות ומזון לאוכלוסייה ולבעלי חיים במצבי חירום.מדובר באספקת מים להשקיית גידולים חקלאיים שאסור להשקותם במי ביוב מטוהרים  ( קולחין )  ,  או השקיה באיזורים גיאוגרפיים בהם קיים סיכון שמי הקולחין יזהמו את מי התהום ,  או באזורים בהם אין כמעט חלופה למים שפירים כמו חלקים בגליל וברמת הגולן.אתמול מסרה רשות המים כי הקצאת השפירים לחקלאות ב-2010 תהיה 430 מ"ק ,  תוספת של 76 מיליון מ"ק להקצאת 2009 ,  אך עדיין פחות מהקצאת המינימום .  מזכ"ל התאחדות חקלאי ישראל אבשלום וילן ,  קרא לממשלה לזרז את תכניות ההתפלה כדי לאפשר אספקת מים ביתית לאוכלוסייה כולה ולאפשר לחקלאים לקבל את הקצאת המינימום .  עוד אמר וילן כי קצב האישורים להקמת מתקני ההתפלה מפגר בצורה ניכרת אחרי יעדי ההתפלה שהציבה ישראל לשנת 2014 ,  500 אלף מ"ק מים מותפלים בשנה.לדבריו ,  כמות המים המותפלים תגיע ל-370 מיליון מ"ק בלבד וזאת בשל הפער שנוצר כתוצאה מהעיכובים הרבים בהקמת מתקן ההתפלה באשדוד שחברת מקורות אמורה להקים ,  המתוכנן להתפיל 130 מיליון מ"ק מים לשנה.וילן אמר בין היתר בישיבת הלובי החקלאי בכנסת אתמול : " במסדרונות השלטון נוצרה שאננות מסוכנת בשל כמות הגשם שירדה בחורף האחרון ,  שאננות העלולה להיות שידור חוזר של השאננות שהביאה את הממשלה לעכב לפני מספר שנים את תוכניות ההתפלה .  עיכוב זה הוביל את מדינת ישראל למשבר המים הגדול בתולדותיה ". 

גם ב-2010 :  החקלאים לא יקבלו את הקצאת המינימום למים - יסתפקו בתוספת של 76 מיליון מ"ק
הקצאת המים השפירים לחקלאים ב-2010 תהיה 430 מיליון מ"ק

