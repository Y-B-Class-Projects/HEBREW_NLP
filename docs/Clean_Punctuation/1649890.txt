אברהם גרנט נקנס ב-1,000 ליש"ט 
מאמן פורטסמות הודה בהתנהגות בלתי הולמת ונקנס בשל ההרחקה במשחק מול סנדרלנד .  12 הצעות לרכישת הקבוצה 
מנג'ר פורטסמות ,  אברהם גרנט ,  נקנס ב-1,000 ליש"ט בפועל ו-4,000 על תנאי עד תום העונה לאחר שהודה בהתנהגות בלתי הולמת .  במהלך המשחק הביתי נגד סנדרלנד  ( 1:1 )  ,  שנערך לפני חודש ,  גרנט פרץ למגרש והתעמת עם השופט קווין פרינד במחאה על שריקה לפנדל שלא היה .  הישראלי הורחק וראה את כל המחצית השניה מהיציע .  גרנט הודה באשמה ומההתאחדות האנגלית נמסר כי עברו הנקי נלקח בחשבון .  
בינתיים ,  גילה המפרק אנדרו אנדרוניקו כי קיבל לא פחות מ-12 הצעות לרכישת המועדון : " אין לוח זמנים ואנחנו ללא ממהרים ורוצים לעשות זאת כמו שצריך .  נצטרך לבחון כל הצעה ולשים את המועדון בידיים של שידאג לו ויבטיח כי יהיה במצב טוב תוך מספר חודשים ".  
אנדרוניקו לא יקדם את המגעים עם קבוצות הרכישה עד להחלטת בית המשפט העליון בעניינו .  ב-15 במרץ יתקיים דיון נוסף במהלכו יוחלט האם לאשר לאנדרוניקו לשמש כמפרק של פורטסמות ,  זאת לאחר שרשויות המס ,  להן חייב המועדון 12.1 מיליון ליש"ט ,  טענו כי למפרק קשר עסקי עם הבעלים ,  בלראם צ'אינראי .  אחרי הפסיקה הסופית של בית המשפט ,  תודיע הפרמיירליג רשמית על הפחתת תשע הנקודות למועדון .  

אברהם גרנט נקנס ב-1,000 ליש"ט 
מאמן פורטסמות הודה בהתנהגות בלתי הולמת ונקנס בשל ההרחקה במשחק מול סנדרלנד .  12 הצעות לרכישת הקבוצה 

