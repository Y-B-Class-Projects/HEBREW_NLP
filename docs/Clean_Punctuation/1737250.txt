תלונה למשטרה :  איש עסקים התחזה לסמנכ"ל בשיכון ובינוי 
 >  >  איש העסקים רביק זרם ,  שהקים חברה המתמחה בפרויקטים לחיזוק מבנים ,  חשב שיהיה קל יותר לקדם פרויקטים של התחדשות עירונית אם יציג עצמו כבעל חברה מוכרת או ציבורית - כך עולה מתלונה שהגישה שיכון ובינוי במשטרת מסובים .  לפי התלונה ,  זרם הציג עצמו כסמנכ"ל פיתוח עסקי של החברה כשביקש לקדם תוכנית חיזוק מבנים ברחוב דניאל מוריץ בשכונת נווה אביבים בתל אביב .  עוד קודם לכן פעל זרם לקדם פרויקט דומה ברחוב קיציס בשכונת הדר יוסף בעיר ,  והשתמש לצורך כך במכתבים שעליהם לוגו של חברת שיכון ובינוי מקבוצת אריסון .  תלונה דומה הוגשה ימים ספורים קודם לכן למשטרת גלילות על ידי חבר ועד הדיירים ברחוב דניאל מוריץ ,  יריב לוין .  בשני המקרים פנה זרם לוועד הדיירים והוציא מכתבים נושאי לוגו של שיכון ובינוי תוך שהוא מגיש להם הצעות להתחדשות הבניין - בין היתר חידוש כל התשתיות המשותפות ,  התקנת מעליות ,  שיפוץ מרפסות ומרחבים מוגנים ,  הרחבת המבנה המשותף והדירות והוספת שטחים למבנה .  אחד הדיירים בשכונת נווה הדר פנה לשיכון ובינוי ,  והחברה מסרה לו כי אינה עוסקת בפרויקטים הקשורים בתוכנית לחיזוק מבנים כנגד רעידות אדמה  ( תמ"א 38 )  .  מחברת שיכון ובינוי נמסר בתגובה כי לפני כשבוע הוגשה תלונה במשטרה נגד זרם . " בין שיכון ובינוי לבין אותו אדם אין ולא היתה כל התקשרות בעניין זה או בכלל ",  נמסר מהחברה . " אם אכן הציג עצמו כנציגה של שיכון ובינוי ,  אנו רואים זאת בחומרה רבה ".  זרם מסר בתגובה : " אני סמנכ"ל של מיזם שנקרא היחידה לתמ"א 38 ,  אך בהצגת הדברים בשני המתחמים היתה טעות בצירוף הצגת לוגו של חברת שיכון ובינוי .  אנו מתנצלים על אי ההבנה שנבעה מכך לכל הגורמים הרלוונטיים ". 

תלונה למשטרה :  איש עסקים התחזה לסמנכ"ל בשיכון ובינוי 
nan
