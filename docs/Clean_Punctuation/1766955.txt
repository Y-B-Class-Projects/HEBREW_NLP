3 מיליארד שקל תמורת תמיכה בתקציב 
בלעדי הוועדה דורשת בין היתר להחזיר לה את הפיקוח על מחירי המים ולסייע לזכאי דיור בפריפריה  ?  גפני מסרב לקבוע מועד להצבעות
 >  >  ועדת הכספים תובעת ממשרד האוצר להכניס שינויים בתקציב המדינה ,  בעלות של 3.15 מיליארד שקל ,  כתנאי לאישורן בוועדה של הצעת חוק תקציב המדינה והצעת חוק ההסדרים במשק .  ח"כים בוועדת והכספים דורשים ממשרד האוצר לבטל שורה של גזירות ולהגדיל תקציבים ליעדים ספציפיים ,  כתנאי לאישורם של התקציב וחוק ההסדרים בוועדה .  ההיענות לדרישות אלו תגרום לחסר תקציבי של כ-3 מיליארד שקל ,  שימומן מהרזרבה בתקציב ,  מהנהגת קיצוץ נוסף בתקציב ומשימוש בעודפי גביית מסים .  בשבוע הבא אמורה הוועדה לקיים הצבעות על הצעת חוק התקציב וחוק ההסדרים במשק ,  אך לפי שעה יו"ר הוועדה ,  ח"כ משה גפני ,  עדיין לא קבע מועד להצבעות .  בכנסת טוענים כי עד שלא יושג הסדר עם חברי הכנסת ,  לא ייקבע מועד לקיום ההצבעות .  ההצבעות במליאת הכנסת בקריאה השנייה והשלישית צפויות להיערך ב-28-29 בדצמבר 2010 .  שר האוצר יובל שטייניץ יכנס בימים הקרובים ישיבה של חברי כנסת מהקואליציה בוועדת הכספים כדי לשכנעם להסיר את תביעותיהם התקציביות .  ראש הממשלה ייפגש עם חברי הכנסת של הקואליציה בשבוע הבא .  נתניהו ייפגש השבוע עם שטייניץ ועם שר השיכון ,  אריאל אטיאס ,  בניסיון להשיג הסכמה בסוגיית הסיוע לדיור לזכאים . " לוועדה יש קווים אדומים"אלה הן התביעות העיקריות של חברי ועדת הכספים :  ביטול הקפאת קצבאות הביטוח הלאומי - לפי הצעת האוצר הנאמדת ב-1.5 מיליארד שקל בדיון שקיימה באחרונה ועדת הכספים בנושא הקפאת ההעלאה של קצבאות הילדים ,  התבטאו כל חברי הכנסת שנכחו בדיון נגד כוונת האוצר .  האוצר מציע בחוק ההסדרים ל-2011 ו-2012 לדחות את התוספות שנקבעו לתשלומי קצבאות הביטוח הלאומי לילד השני במשפחה ואת התוספות לילד השלישי והרביעי שנקבעו ל-2011 ול-2012 ,  לשנים 2012 ו-2013 בהתאמה .  בוועדת העבודה והרווחה ובוועדת הכספים מתנגדים להצעת הממשלה בחוק ההסדרים לקצץ בכל הקצבאות ,  למעט קצבת הנכות .  יו"ר ועדת העבודה ,  ח"כ חיים כץ ,  אמר בדיון שקיימה הוועדה : " אצביע נגד הקיצוץ בקצבאות ,  גם אם זו תהיה הצבעת אמון ,  כי לוועדה יש קווים אדומים ".  גפני אמר אתמול כי הוועדה לא תאשר את הצעת האוצר בנושא הקצבאות .  סיוע לזוגות צעירים ברכישת דירה - בעלות של 0.8-1 מיליארד שקל בקרב חברי ועדת הכספים קיים קונצנזוס שלא לאשר את התקציב ,  אם לא יינתן סיוע לזוגות צעירים לרכישת דירה בפריפריה .  היום אמורה היתה ועדת השרים לענייני חקיקה לדון בהצעת חוק בעניין ,  שאותה הגיש ח"כ יצחק וקנין  ( ש"ס )  בתמיכתו של שר השיכון .  לפי ההצעה ,  הממשלה תסבסד משכנתאות של זכאי דיור בפריפריה בסכום של 800 שקל לחודש .  הדיון בוועדת השרים לחקיקה נדחה לשבוע הבא ,  בכוונה שמשרדי האוצר והשיכון יציגו פתרון מוסכם .  במשרדי האוצר והשיכון מתנגדים לסבסוד משכנתאות ,  בטענה שהדבר יוביל לעליית מחירים .  במשרדי האוצר וראש הממשלה סבורים כי יש לטפל בצד ההיצע ולא בצד הביקוש לדירות .  כאמור ,  ראש הממשלה נתניהו יכנס בימים הקרובים ישיבה בעניין בהשתתפות שטייניץ ואטיאס .  גפני אמר אתמול כי הוא דורש לקיים ישיבה של הוועדה בהשתתפות שר האוצר ושר השיכון כדי לשמוע מהם מתכוונים לעשות בנושא .  יהדות התורה וש"ס מתנות את תמיכתן בתקציב בהגדלת תקציבים לזוגות צעירים לרכישת דירה .  הגדלת ההטבות במס לפריפריה ועדת הכספים דורשת להגדיל את הטבות המס לפריפריה במסגרת התיקון לחוק לעידוד השקעות הון הנדון בוועדת הכספים .  לפי דרישת הוועדה ,  בפריפריה ישולם מס חברות בשיעור של של 4% ואילו במרכז - בשיעור של 14% .  לא מן הנמנע כי תושג פשרה ,  שלפיה מס החברות בפריפריה יהיה בשיעור של 5% ,  ובמרכז - 13% .  באוצר אומרים כי כל שינוי בהצעה המקורית שהוגשה לוועדה יחייב את הוועדה למצוא מקורות תקציביים לכך .  כלומר ,  כל הטבה במס שיקדמו הח"כים לאיזורי הפיתוח תבוא על חשבון הגדלת שיעורי המס להשקעות במרכז .  תוספת למכבי האש ועדת הכספים דורשת להגדיל בכ-200 מיליון שקל את תקציב מכבי האש ,  בעקבות השריפה בכרמל .  חברי הוועדה הודיעו בשבוע שעבר כי לא יאשרו את תקציב משרד הפנים אם לא יכלול תוספת תקציב .  תוספת תקציב לרשות לבטיחות בדרכים הוועדה תובעת להגדיל בכ-150 מיליון שקל את תקציבה של הרשות לבטיחות בדרכים .  ח"כים בוועדה הודיעו כי בלא תוספת תקציב לרשות ,  לא יוכלו לתמוך בתקציב משרד התחבורה .  חוק האברכים גפני ויו"ר ש"ס ,  אלי ישי ,  דורשים לחוקק עד סוף דצמבר 2010 את  " חוק האברכים ",  המנציח את המשך מתן קצבאות הבטחת הכנסה לאברכים .  היקף קצבאות אלה מסתכם ב-110 מיליון שקל בשנה .  סכום זה כבר נכלל בתקציב משרד החינוך עם התניה שהוא יועבר רק לאחר הסדרת החקיקה בעקבות פסיקת בג"ץ .  במשרד ראש הממשלה פועלת ועדת פקידים בראשות מנכ"ל המשרד ,  איל גבאי ,  לגבש הצעת חוק בעניין שתעודד את החרדים לצאת לעבודה ולקבל קצבה חלקית .  ביהדות התורה ובש"ס מסרבים להצעות שלפיהן תבוטל או תוגבל תקופת תשלום הקצבה לאברכים .  ביטול העלאתה של אגרת רשות השידור הממשלה מבקשת להעלות ב-5% את אגרת רשות השידור בשנים 2011-2012 ולהגדיל את הגבייה בכ-300 מיליון שקל .  חברי ועדת הכלכלה הודיעו על התנגדותם להעלאה .  המשמעות :  אי העלאת האגרה עלולה להקטין המקורות שהממשלה תעמיד ליישום הרפורמה ברשות השידור .  החזרת הפיקוח על מחירי המים לוועדת הכספים הוועדה תובעת שהממשלה תתמוך בהצעת חוק בעניין שהוגשה על ידי קבוצת ח"כים בראשות גפני ומרכז הקואליציה בוועדה ,  ח"כ ציון פיניאן  ( הליכוד )  .  הוועדה דורשת שהעלאת תעריפי המים על ידי רשות המים תהיה טעונה את אישורה של ועדת הכספים .  במשרדי האוצר והתשתיות מתנגדים להעניק לוועדת הכספים את הסמכות לאשר או לדחות את הבקשות להעלאת תעריפי המים .  העלאת גיל הפרישה בצה"ל האוצר הציע בחוק ההסדרים להעלות באופן הדרגתי את גיל הפרישה מצה"ל .  ואולם ,  בוועדת העבודה והרווחה שדנה בכך ,  קיימת התנגדות חזיתית להצעה .
 
3 מיליארד שקל תמורת תמיכה בתקציב 
בלעדי הוועדה דורשת בין היתר להחזיר לה את הפיקוח על מחירי המים ולסייע לזכאי דיור בפריפריה  ?  גפני מסרב לקבוע מועד להצבעות

