אייל רן : " אנדי אמר שהטוסטים זזו לו בארוחת בוקר "
 קפטן הנבחרת אמר לגל"צ כי עדיין קיים חוסר בהירות באשר לקיום מפגש הדייויס עם צ'ילה : " יש בלבול גדול ,  לא יודע מה קורה "
 חוסר הוודאות סביב מפגש הדייויס בין צ'ילה לישראל נמשך .  עקב רעידת האדמה הקטלנית שפקדה את צ'ילה בסוף השבוע ,  לא ברור אם שתי הנבחרות יוכלו לקיים את המשחקים .  מניין ההרוגים בצ'ילה הגיע ליותר מ-700 בני אדם והמדינה מנסה לשקם את ההריסות .  
קפטן נבחרת ישראל אייל רן נמצא במיאמי ועוקב אחרי ההתפתחויות .  בראיון לתכנית  " נכון לעכשיו "  בגלי -צה"ל אמר רן : " אנחנו עדיין במיאמי ,  הצלחנו לדבר עם אנדי רם שנמצא בסנטיאגו ועדכן אותנו ,  ואני מקווה שנחבור אליו ונתחיל להתכונן למשחק הזה ".   
" יש בלבול גדול ,  אף אחד לא יודע מה קורה ,  המצב שם לא ברור ",  הוסיף רן . " אני הבנתי שהמפגש עצמו לא נפגע ,  אבל יש שם עדיין רעידות אדמה קטנות ,  אנדי אמר שהטוסטים זזו לו בארוחת בוקר .  המצב לא כל כך נעים ,  צריך לזכור את הבעיות שיש להם ". 
בימים אלה ,  בעקבות האסון שפקד את הצ'יליאנים וחוסר הבהירות סביב קיום המפגש ,  נבחרת הדייויס מפוזרת ברחבי העולם ,  ורן יודע שיהיה חייב הכנה מינימלית למשחקים ,  הכנה שבלעדיה לא יהיה ערך ספורטיבי למפגש . " נועם אוקון נמצא בניו יורק ,  הצלחנו קצת להתאמן ואני מאמין שמחר דברים יתחילו להתבהר ",  אמר רן . " המפגש אמור להסתיים ביום שני כך שלכל המאוחר הוא אמור להתחיל ביום שבת .  שלושה ימים של אימונים אולי יספיקו לנו ,  אבל זה תלוי בנו .  אם נגיע ביום שלישי ,  אולי אפשר יהיה לקיים את המפגש הזה ,  לפחות מבחינתנו .  בסך הכל אנחנו לא יודעים מה קורה ,  אנחנו במקום טוב ,  אמנם אנחנו לא יחד כנבחרת ואנדי נמצא בסנטיאגו ,  וחלק מהצוות בבואנוס איירס ,  אבל לפחות לגבי המשפחה שלי ברור שצריך לייצג את המדינה בצ'ילה ".   
" אני לא דואג לגבי רעידות אדמה נוספות ,  אבל רוצה לדעת אם המפגש יתקיים או לא ,  ככה גם השחקנים ואני מאמין שגם הצ'יליאנים באותו מצב ",  סיכם רן , " הטניסאי מספר 2 שלהם ,  ניקולס מאסו ,  נמצא איתנו פה במיאמי ,  וגם הם כרגע לא יכולים להתכונן ". 

אייל רן : " אנדי אמר שהטוסטים זזו לו בארוחת בוקר "
 קפטן הנבחרת אמר לגל"צ כי עדיין קיים חוסר בהירות באשר לקיום מפגש הדייויס עם צ'ילה : " יש בלבול גדול ,  לא יודע מה קורה "
 
