מתנגבים בפחמים 
" ספדה "  משיקה קולקציית אביזרים לחדר הרחצה ,  בלי שמות של מעצבים ידועים אבל עם חומרים מאוד מפתיעים
חשבתם פעם לצאת מהמקלחת נקיים ורעננים ולהתנגב במגבת פחם ?  או לנעול כפכפים המפרישים שמנים אתריים שיפנקו לכם את כף הרגל ?  בבית העיצוב  " ספדה "  המתמחה בכלים סניטריים ,  הבינו שכדי למשוך ולרגש את הלקוחות הם זקוקים לקולקציה חדשה ,  מפתיעה ובעיקר כזו שתעורר שאלות .
 ספדה הוקם בשנת 85' על ידי יעל ומשה ספדה ,  ובנה את שמו בזכות מוצרי האמבטיה והחיפויים שיובאו על ידי הזוג ספדה באופן בלעדי .  בית העיצוב ,  שממוקם מול נוף כחול בנמל תל אביב ,  מעוצב בסגנון שמשקף את טעמה האישי של יעל  שקט ונקי .  למרבה ההפתעה ,  לא מצאנו אפילו פריט אחד של מעצב ידוע ומוכר בחנות ,  ומאחר שכיום כל בית עיצוב שמכבד את עצמו מתהדר בלפחות פריט או שניים של מעצב מפורסם ,  לא יכולנו שלא לתהות ולשאול את יעל מה פשר החוסר זה ?  יעל - שאינה חדשה בתחום - לא היססה והסבירה שבזכות הבחירות הייחודיות של המוצרים המיובאים הם אינם זקוקים למעצבים ידועי שם שיאדירו את המותג .
 את הפריטים בקולקציית האביזרים המשלימים לאמבטיה החדשה של ספדה ,  ייבאו הבעלים באופן אישי מחנויות שונות .  יעל מגדירה אותה כ"בעלת אופי יפני ,  אוורירית וקלילה במיוחד ",  והיא כוללת כמה חידושים שטרם נראו כאן ;  אחד מהם הן מגבות עשויות סיבים שנארגו בטכנולוגיה מתקדמת התורמת לספיגות מקסימאלית .  בנוסף ,  ישנם כפכפים יפניים עשויים עץ ארז בשילוב עור או בד קנבס .  עץ הארז עשיר בשמנים אתריים המופרשים לכף הרגל ומרככים אותה בכל נעילה .  אם תהיתם כמונו כמה שמן הכפכפים יכולים להפריש ולכמה זמן יחזיקו - יעל מציינת שגם אחרי מספר חודשים השמן אפקטיבי .  מאחר שהקולקציה טרייה ,  אין לנו עדיין הוכחה ממשית לכך .  גולת הכותרת של הקולקציה היא ללא ספק מגבות עשויות כותנה בתוספת של אבקה המופקת מפחם .  כן ,  קראתם נכון - פחם .  מסתבר שלחומר השחור והמפויח  ( שרגיל לקבל מקום של כבוד במנגלים ביום העצמאות )  ,  יש איכויות של ספיגת ריחות לא נעימים .  המגבות מגיעות בצבע אפור כהה בלבד ,  ובספדה מבטיחים שהצבע אינו דוהה גם אחרי 300 כביסות ואינו מכתים את העור .
 חוץ מהחידושים הטכנולוגיים המפתיעים ניתן למצוא בקולקציה סבוניות ,  כפפות סיליקון לרחצה ,  מגבות משי בשילוב כותנה רכה במיוחד המגיעה מאזור האיים ההודים ומגבות כותנה אורגנית שנקטפה באופן ידני ונותרה בגווניה הטבעיים ללא התערבות של חומרים כימיים .  לכל המגבות בקולקציה יש תפר מיוחד במסגרת הנקרא  " קדר ",  שמבטיח שהמגבת לא תפרם בכביסה ותחזיק מעמד גם אחרי כביסות רבות .
 ונסיים בטעם של עוד ,  בקרוב תפתח בספדה מחלקת חיפויים וריצופים שתציע דגמים התואמים את המגבות של הקולקציה החדשה ,  ותאפשר לכם ליצור חדר רחצה בסט קומפלט .  ואם מתחשק לכם להגיע ולהתרשם מבית העיצוב מבלי לפתוח את הארנק ,  גם זה מומלץ במיוחד - מה כבר יכול להיות רע במקום ששוכן על הים ? 
נעלי עץ ארז במידות מדיום ולארג' 590 שקליםמגבת פיקה 1.40x1.00 מ' 271 שקלים מגבת בשילוב פחם 1.00x1.40 מ' 372 שקלים מגבת מכותנה אורגנית 1.40x1.00 מ' 407 שקלים 
להשיג ב :  ספדה - האנגר 1 תל אביב .
 
מתנגבים בפחמים 
" ספדה "  משיקה קולקציית אביזרים לחדר הרחצה ,  בלי שמות של מעצבים ידועים אבל עם חומרים מאוד מפתיעים

