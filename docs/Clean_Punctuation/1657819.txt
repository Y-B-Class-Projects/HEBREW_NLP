חג שמח לנוחי דנקנר
אי .  די .  בי אחזקות שבשליטת דנקנר סיימה את שנת 2009 עם רווח נקי של 977 מיליון שקלים לעומת הפסד של 412 מיליון שקלים ב-2008 .  שכרו של דנקנר :  2.2 מיליון שקלים בשנה
אי.די.בי אחזקות מסיימת את הרבעון הרביעי של 2009 בהפסד של 520 מיליון שקל בעקבות הפרשה כבדה לירידת הערך של פרויקט הפלאזה בלאס וגאס  ( שבו היא שותפה ב-50% )  ,  הפסדים של מכתשים אגן  ( 52 מיליון שקל )  וגידול בהוצאות המימון .  זאת ,  לעומת הפסד של 166 מיליון שקל ברבעון המקביל ב-2008 .  למרות ההפסד ,  תחלק אי.די.בי אחזקות ,  שבשליטת נוחי דנקנר ומשפחות לבנת ומנור ,  דיבידנד של 180 מיליון שקל בגין הרבעון הרביעי של שנה שעברה .  
את שנת 2009 סיימה החברה עם רווח נקי של 977 מיליון שקל ,  לעומת הפסד של 412 מיליון שקל ב-2008 .  עיקר הגידול ברווח נבע מן המימושים המוצלחים שביצעה כור תעשיות במניות בנק ההשקעות השווייצי קרדיט סוויס שתרמו לרווחי אי.די.בי ב-2009 1.63 מיליארד שקל ,  וקיזזו את התוצאות החלשות של מכתשים אגן וההפרשות בגין הנדל"ן בלאס וגאס .  
החברה הבת ,  אי.די.בי פיתוח ,  הרוויחה ב-2009 967 מיליון שקל בהשוואה להפסד נקי של 250 מיליון שקל בשנת 2008 .  את הרבעון הרביעי של 2009 סיימה אי.די.בי פיתוח עם הפסד של 472 מיליון שקל .  זאת ,  לעומת הפסד של 147 מיליון שקל ברבעון המקביל אשתקד . 
" אנחנו מסכמים היום שנה של פעילות טובה מאוד בקבוצת אי.די.בי .  ההצלחה השנה הינה פועל יוצא של התוצאות הטובות בחברות התפעוליות המרכזיות של הקבוצה וכן של ההשקעה המוצלחת בקרדיט סוויס ",  כך סיכם את התוצאות יו"ר אי.די.בי ,  נוחי דנקנר .  דנקנר הוסיף כי  " הביצועים הטובים של פירמות עסקיות מובילות בארץ ובעולם בשנת 2009 תרמו לאופטימיות בשווקים הפיננסים .  אנו סבורים כי המומנטום העסקי החיובי בפתחה של שנת 2010 ,  כפי שאנו מזהים במגוון רחב של עסקים ,  עשוי להמשיך ולתמוך בשווקים ".   
" על אף שהעולם יוצא מן המשבר - בהובלה של כלכלת ארה"ב מחד ושל כלכלות סין ומדינות מתפתחות נוספות מאידך - המצב עדיין רגיש ,  ועל כן נמשיך לדבוק במדיניות עסקית זהירה ,  בניהול סיכונים מושכל ,  ובשמירה על יתרות נזילות גבוהות ".  
דנקנר לא התברג בין חמשת בכירי השכר בקבוצה ,  עם עלות שכר של כ-2.2 מיליון שקל .  עלות שכרו של ליאור חנס ,  משנה למנכ"ל אי.די.בי פיתוח הסתכמה ב-7.5 מיליון שקל ,  וכללה בונוס של 3.6 מיליון שקל בגין ההובלה המוצלחת של ההשקעות בקרדיט סוויס .  עלות שכרו של חיים גבריאלי ,  מנכ"ל אי.די.בי אחזקות הסתכמה ב-4 מיליון שקל ב-2009 .  
הכוכבים הגדולים בקרב מקבלי השכר באי.די.בי הנם הברוקרים .  השותפים בכלל פיננסים ברוקראז' :  המנכ"ל רונן ויסברג ,  עם תגמול של 15.7 מיליון שקל ,  וסגניו יובל בן זאב ונאור אל-חי עם תגמול של 8.2 מיליון שקל כל אחד

חג שמח לנוחי דנקנר
אי .  די .  בי אחזקות שבשליטת דנקנר סיימה את שנת 2009 עם רווח נקי של 977 מיליון שקלים לעומת הפסד של 412 מיליון שקלים ב-2008 .  שכרו של דנקנר :  2.2 מיליון שקלים בשנה

