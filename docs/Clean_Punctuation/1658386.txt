לסקר בעקבות הרפורמה בחברת החשמל :  מתכנן ליישם תוכנית פרישה ל-25 מנהלים כחלק מתוכנית ההתייעלות
פרסום הדו"חות הכספיים של חברת החשמל שוב מתעכב - ואלה צפויים להתפרסם מחר 
" אחת הבעיות המרכזיות שלנו היא שהגיל הממוצע של עובדי החברה קרוב ל-50 .  הדבר נכון גם לגבי העובדים וגם לגבי מנהלי החברה .  אני מאמין בטיפוח ופיתוח מנהלים בגילאים 30-40 לקראת תפקידי ניהול בכירים ",  כך אמר מנכ"ל חברת החשמל ,  עמוס לסקר ,  בראיון שהופיע בעיתון הפנימי  " החשמל "  שהופץ ערב החג בקרב עובדי החברה ,  ועסק בתוכניות החברה לשנה הקרובה ." מטבעו ,  ניהול דורש חדשנות ויצירתיות ",  הוסיף לסקר , " ומערכת ניהולית שאינה משתנה חליפות מסתיידת ודורכת במקום .  לכן חייב כל ארגון לרענן באופן שוטף את שדרת הניהול ,  ואני מאמין שזה יהיה חלק מתוכנית ההתייעלות של החברה ". בוועד המהנדסים של חברת החשמל ,  בראשות יעקב חי ,  טענו ערב החג כי התבטאויותיו של לסקר כרוכות בתוכנית ההתייעלות  " מצפן "  אותה הוא מתכוון ליישם עוד השנה ,  ובה תוכנית פרישה לדרג הניהולי בחברה ,  הכוללת את פרישתם של 25 מהמנהלים בחברה .  בראיון אמר לסקר כי השינוי המבני והארגוני יעמוד השנה בראש סדר העדיפויות של החברה ,  וכי השינוי הארגוני ישולב בתוכנית התייעלות במתווה של תוכנית  " מצפן "  שהציע .  באשר לשינוי המבני אמר לסקר כי זה יבוסס על  " הוצאת ניהול מערכת החשמל אל מחוץ לחברה החשמל - ורה-ארגון של תחנות הכוח הקיימות והעתידיות ",  ולא התייחס לפיכך לפיצול מקטע החלוקה.לסקר הודה כי כניסתה של חברת החשמל לשווקים חדשים  ( כמו שוק התקשורת )  תתאפשר  " רק כחלק מעסקת חבילה של השינוי המבני והארגוני ",  אך ציין כי בכוונת החברה להשקיע מדי שנה כ-8 מיליארד שקל בתוכניות הפיתוח .  באשר לסוגיית מימון התוכניות ,  העומדת כיום בפני מחלוקת קשה ,  אמר לסקר כי החברה פועלת  " בכמה מישורים "  כדי למצוא מקורות מימון ,  וציין כי  " בניגוד לשנים קודמות ,  עיקר המאמץ אינו בגיוס כספים מהמערכת הבנקאית או בשוק ההון ,  ויצירת חוב חדש - אלא במציאת פתרון דרך תקציב הממשלה ותעריף החשמל ".  בנוסף העריך לסקר כי הסכמות על השינוי המבני יאפשרו כניסת גורמים פרטיים לפרויקטים משותפים עם החברה.שוב חברת החשמל מגישה את הדו"חות ברגע האחרון פרסום הדו"חות הכספיים של חברת החשמל שוב מתעכב - ואלה צפויים להתפרסם מחר .  זאת ,  לאחר שלא הובאו לאישור הדירקטוריון בישיבתו השוטפת ביום חמישי שעבר.חברי הדירקטוריון דנו בדו"חות המסכמים של החברה ל-2009 בישיבה מיוחדת שנערכה ביום ראשון ,  ובמהלך ימי החג המשיכו הצוותים המקצועיים בחברה בניסוחו הסופי .  זאת ,  אגב ,  לאחר שאת שני דו"חותיה הכספיים האחרונים של החברה  ( לרבעונים השני והשלישי של 2009 )  פירסמה החברה באיחור ניכר במהלך ארבעת החודשים האחרונים.יש לציין כי ברשימת היעדים שקבע מנכ"ל חברת חשמל ,  עמוס לסקר ,  לשנה הקרובה מופיעה גם  " חזרה לשגרה בתחום הכנת דו"חות כספיים במועדים המתחייבים ". 

לסקר בעקבות הרפורמה בחברת החשמל :  מתכנן ליישם תוכנית פרישה ל-25 מנהלים כחלק מתוכנית ההתייעלות
פרסום הדו"חות הכספיים של חברת החשמל שוב מתעכב - ואלה צפויים להתפרסם מחר

