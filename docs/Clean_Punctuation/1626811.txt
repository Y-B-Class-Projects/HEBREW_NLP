סופית :  אג'ידה בסגל ניגריה לאליפות אפריקה
שוער הפועל פ"ת שרד את הניפוי וייעדר לפחות שלושה שבועות .  מחפוד הורחק ממשחק .  אבי חנן ייבחן .  הקבוצה פנתה לעזוז
שוער הפועל פתח תקוה ,  אוסטין אג'ידה ,  נכלל בסגל הסופי של ניגריה לאליפות אפריקה ולכן ייעדר לפחות שלושה שבועות .  כזכור ,  אג'ידה זומן לסגל המורחב שכלל חמישה שוערים והצליח לשרוד את הניפויים של המאמן שייבו אמודו ולהיכלל ברשימת 24 היוצאים לאנגולה .  שני שוערי הסגל הנוספים הם וינסנט אניימה מהפועל תל אביב ודלה איינוגבה מבני יהודה .  
מאמן הקבוצה אלי מחפוד הורחק היום  ( רביעי )  ממשחק אחד בפועל ושלושה על תנאי בעקבות הרחקתו במשחק רבע גמר גביע הטוטו נגד מכבי חיפה בשבוע שעבר  ( 2:1 )  .  המשמעות היא שמחפוד ,  שגם נקנס ב-2,000 שקל ,  לא ינהל את משחקה הקרוב של הקבוצה ,  נגד האקסית מכבי אחי נצרת .  
הפועל פתח תקוה מתכוונת לפנות במהלך השבוע להפועל באר שבע במכתב חריף ,  בטענה שתשחרר אליה את החלוץ ג'יימס ביסו ,  שנבחן בבירת הנגב ואמור להצטרף במהלך השבוע לקבוצת הנוער של באר שבע .  ביסו ,  שנחשב לכישרון גדול בגאנה ,  הוזכר כמועמד להצטרף להפועל פתח תקוה כבר בשנה שעברה ,  ולטענת אנשי הקבוצה ,  אף חתם על זיכרון דברים עם מקורב להנהלת הקבוצה ,  שהבטיח אז להביא את השחקן .
 בפתח תקוה כעסו לגלות שהשחקן הגיע לארץ דווקא לבאר שבע .  בתחילה שקלו לוותר עליו ,  אך בהתייעצות שנעשתה אתמול עם אנשי מקצוע ,  שבמהלכה נטען כי מדובר בשחקן עם פוטנציאל גדול ,  הוחלט לשלוח מכתב אזהרה לבאר שבע ואף לשקול לנקוט נגדה באמצעים משפטיים .  בפתח תקוה טענו הבוקר כי  " לא יכול להיות שבאר שבע תדבר עם שחקן שאמור היה להגיע אלינו .  נבהיר להם את עמדתנו ".  אם ביסו אכן ישוחרר ,  הוא עשוי להצטרף לקבוצה כבר בינואר .
 הקשר מור אבי חנן  ( 25 )  ששיחק עד לאחרונה במכללת בוסטון קולג' ולפני כן במכבי השקמה/רמת חן ייבחן בקבוצה בימים הקרובים .  היום הגיע השחקן ,  ששיחק בעבר עם קובי דג'אני ,  לאימון הקבוצה והוא ייבחן בימים הקרובים .  את ההמלצות על השחקן קיבל מחפוד מנבחרת הנוער .  בפתח תקוה גם לא מוותרים על האפשרות לצרף את המגן הימני איציק עזוז ,  ואתמול פנו לבני יהודה בבקשה שתשאיל אותו עד לסיום העונה ,  וזאת בנוסף למגן ימני אחר שחתם אתמול בקבוצה ,  שגיב כהן .  יחד עם זאת ,  בקבוצה בודקים אפשרות לצרף גם את עמרי קנדה .  הקבוצה החליטה להוזיל את מחירי הכרטיסים לקראת המשחק מול נצרת בשבת .  האוהדים הגיעו להסכמה עם חבר ההנהלה גל חצור לפיה המחירים יעמדו על 50 שקלים למבוגר ו-25 שקלים לנוער  ( במקום 80 ו-40 במקור )  .  נשים ייכנסו למגרש ללא תשלום .  בכניסה למגרש יחולקו לאוהדים חולצות עם לוגו של המועדון .
 עדכון ראשון :  30/12 12:32

סופית :  אג'ידה בסגל ניגריה לאליפות אפריקה
שוער הפועל פ"ת שרד את הניפוי וייעדר לפחות שלושה שבועות .  מחפוד הורחק ממשחק .  אבי חנן ייבחן .  הקבוצה פנתה לעזוז

