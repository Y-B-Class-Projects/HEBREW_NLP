אירלנד :  הכנסייה התנצלה על פרשת הפדופיליה
ראש הכנסייה הקתולית באירלנד התנצל על חלקו בטיוח פרשת ההתעללות בילדים בידי כמרים .  האפיפיור בנדיקטוס ה-16 הודיע כי יתייחס לפרשה במכתב שישלח לכנסייה
 ( צילום:רויטרס ,  עריכת וידאו :  גדי וינסטוק ) 
ראש הכנסייה הקתולית באירלנד התנצל היום  ( רביעי )  על חלקו בשערוריית ההתעללות המינית של כמרים בילדים ,  שזעזעה את הכנסייה במדינה .  הקרדינל שון בריידי עומד בפני קריאות להתפטרותו ,  מכיוון שב-1975 הוא השתתף בישיבה בה התבקשו ילדים שעברו התעללות בידי אחד מהפדופילים הסדרתיים החמורים ביותר מדינה ,  הקרדינל ברנדן סמית' ,  לנדור נדר שתיקה .   במהלך נאומו השנתי ביום הקדוש פטריק אמר בריידי כי בשבועות הקרובים הוא יהרהר במה שקרה וביקש ממאמיניו להתפלל עבורו . " אני רוצה לומר לכל מי שנפגע מכל כשל מצדי ,  שאני מתנצל בפניכם בכל לבי .  אני גם מתנצל בפני כל מי שמרגיש שאכזבתי אותו .  כשאני מסתכל לאחור ,  אני מתבייש שלא תמיד שמרתי על הערכים שאני מאמין בהם ".  
בתוך כך ,  ראש הכנסייה הקתולית האפיפיור בנדיקטוס ה-16 הודיע היום כי יחתום ביום שישי על מכתב העוסק בפדופיליה בכנסייה באירלנד .  בנאום בוותיקן הביע בנדיקטוס תקווה כי המכתב יעזור ל"חרטה ,  להחלמה ולחידוש ". 
קורבנות התעללות מינית הגיבו בחריפות על דבריו של בריידי .  אנדרו מאדן ,  שחשף את התביעה שלו נגד הכנסייה ב-1995 ,  אמר כי דבריו של בריידי הם  " שטויות ".  מאדן : " הרעיון של הרהור הוא שטויות  היו לו 35 שנים להרהר על מה שעשה .  אם הכנסייה הקתולית באירלנד רוצה להיות מובלת על ידי אדם שמשקף נכונה את מצבה הנוכחי ,  אז אולי זה אך נכון והולם שהיא תובל בידי אדם שטייח מקרי התעללות מינית של ילדים בידי כומר ".  קורבנות אחרים הצטרפו לקריאה לברייד להתפטר .  
הקרדינל בריידי אמר בעבר שהוא יתפטר מתפקידו רק אם האפיפיור בנדיקטוס ה-16 יבקש ממנו .  אתמול שחררה הכנסייה באילנד פרטים נוספים על הסיבה שבגינה ביקש בריידי משני ילדים בני 10 ו-14 לחתום על הסכם סודיות .  לדברי הכנסייה ,  הילדים נתבקשו לחתום על סודיות כדי להבטיח שתלונותיהם יהיו עמידות אם יערערו עליהן .  
חקירת התלונות על התעללות מינית של הקרדינל סמית' ,  הובילה לנפילת ממשלתו של ראש הממשלה אלברט ריינולדס ב-1994 .  על פי החשד ,  סמית' התעלל במאות ילדים באירלנד ,  צפון אירלנד ,  סקוטלנד וארצות הברית במשך 40 שנה .  הוא נאסר בשנות ה-90 ומת בכלא .  
בנובמבר פורסם דו"ח חקירה על הפדופיליה בכנסייה הקתולית באירלנד שקבע כי הכנסייה הסתירה באופן אובססיבי את מקרי ההתעללות בילדים בין השנים 1975 ל-2004 ,  ופעלה תחת המדיניות  " אל תשאל ,  אל תספר ". 

אירלנד :  הכנסייה התנצלה על פרשת הפדופיליה
ראש הכנסייה הקתולית באירלנד התנצל על חלקו בטיוח פרשת ההתעללות בילדים בידי כמרים .  האפיפיור בנדיקטוס ה-16 הודיע כי יתייחס לפרשה במכתב שישלח לכנסייה

