מהיום - 200 מורי דרך ונהגים ישראלים יורשו להדריך תיירים בבית לחם וביריחו
לאחר פיילוט שהוגדר כמוצלח ,  מתרחב הפרויקט ;  מיסז'ניקוב : " הגדלת מספר המדריכים תביא לשיפור תדמית ישראל "
 200 מורי דרך ונהגי תיירות ישראלים יורשו להדריך תיירים בבית לחם וביריחו החל מהיום  ( ג' )  .  בתחילת השנה התנהל פיילוט משותף למינהל האזרחי ולמשרד התיירות ,  אשר איפשר לראשונה מאז שנת 2000 ל-50 מורי ומורות דרך ישראלים ונהגי תיירות - יהודים ודרוזים - לשוב ולהדריך בבית לחם.ראש המינהל האזרחי ,  תא"ל פולי מרדכי ,  הודיע היום לסמנכ"ל משרד התיירות ,  רפאל בן חור ,  כי לאחר הערכת מצב בפיקוד המרכז ובמינהל האזרחי ,  הוא נענה לפנייתו להרחיב את הפיילוט ואישר כניסתם של 100 מורי דרך ו-100 נהגי תיירות להדריך בשתי הערים.משרד התיירות פנה לצה"ל ולמינהל האזרחי בבקשה לאפשר כניסתם של מורי דרך להדריך בבית לחם ,  עיר בה נוהגים לבקר תיירים רבים ,  נוצרים וצליינים .  זאת בעקבות פניות מצד תעשיית התיירות ומצד תיירים אשר ביקשו כי מורה הדרך המלווה אותם בביקור בישראל ימשיך ללוותם גם בבית לחם.בעקבות פניית משרד התיירות הוציא המינהל האזרחי בתחילת חודש ינואר נוהל מוסדר לכניסתם של מורי דרך ונהגי תיירות לבית לחם .  כ-500 אנשי מקצוע פנו למשרד התיירות בבקשה להשתתף בפיילוט ,  וכעת ,  כאמור ,  יוגדל מספר המשתתפים בתוכנית ל-200.שר התיירות ,  סטס מיסז'ניקוב ,  ברך על היענותם של מורי הדרך להשתתף בפיילוט ,  ועל שיתוף הפעולה עם הרשות הפלסטינית : " אני רואה חשיבות רבה בהדרכת מורי דרך בבית לחם ,  שלצד הגדלת היקף פעילות המדריכים - גם תספק הדרכה ברמה גבוהה לתיירים ,  תגביר את שיתוף הפעולה עם גורמי התיירות ברשות הפלסטינית ,  וחשוב לא פחות - תביא לשיפור תדמית ישראל בעולם ,  כיעד בטוח לתיירים ". הפעילות מתקיימת בהמשך להסכם פאריס ,  בו נקבע כי תתקיים הדדיות בנושא הדרכת התיירים בין ישראל לרשות הפלסטינית .  בשנתיים האחרונות הודק שיתוף הפעולה בין משרד התיירות ,  המינהל האזרחי וצה"ל לגורמי התיירות ברשות הפלסטינית ,  והפעילות המשותפת לקידום התיירות הניבה ביקורם של למעלה ממיליון מבקרים ותיירים בבית לחם בשנת 2008 ולמעלה מ-1.3 מיליון בשנת 2009 .
 
מהיום - 200 מורי דרך ונהגים ישראלים יורשו להדריך תיירים בבית לחם וביריחו
לאחר פיילוט שהוגדר כמוצלח ,  מתרחב הפרויקט ;  מיסז'ניקוב : " הגדלת מספר המדריכים תביא לשיפור תדמית ישראל "
 
