פרקליטי זגורי מערערים :  עד המדינה פסול
יניב זגורי ,  שנידון ל-7 שנות מאסר לאחר שהניח רימון בבתי קצין שב"ס וכן ליד ביתו של עיתונאי ,  מערער לבית המשפט העליון .  עורכי דינו : " העדויות היו שקריות ,  החקירה שערורייתית "
 העבריין יניב זגורי ,  שנידון לשבע שנות מאסר לאחר שהורשע בקשירת קשר לביצוע פשע בעבירות נשק וסחיטה באיומים ,  ערער הבוקר  ( שלישי )  לבית המשפט העליון על הרשעתו ועל העונש שהוטל עליו .  לפי הכרעת הדין ,  זגורי הניח בנוסף רימון בפתח ביתו של קצין המודיעין בכלא אוהלי קידר .
 זגורי ,  שזוכה מחמת הספק מאישום שניהל ארגון פשע בדרום ,  טוען באמצעות עורכי הדין אביגדור פלדמן וליאור אפשטיין ,  שבית המשפט המחוזי בבאר שבע טעה כאשר לא פסל את עדותו של עד המדינה במשפט ,  טל קורקוס ,  בשל פגמים מהותיים בגביית עדותו על ידי המשטרה .  עדות ,  שלטענת עורכי הדין , " בלעדיה אין לאישומים כנגד המערער אחיזה כלשהי בראיות ". 
במהלך משפטו של זגורי התברר שהמשטרה לא תיעדה כנדרש בחוק שיחות ומפגשים שנערכו עם קורקוס במשך כחודש ,  ולטענת עורכי הדין ,  הדבר הוביל לפגיעה קשה ביכולתו של זגורי להתגונן במשפט .  כמו כן ,  נטען שאפילו בית המשפט קבע שהיו סתירות בעדותו של קורקוס ,  ולכן היה מקום לפסול את כולה .
 לטענת פרקליטיו של זגורי , " התנהלות חוקרי המשטרה והפרקליטות בתיק זה היתה שערורייתית ,  אם לא למעלה מכך ".  בערעור נטען שהשוטרים סימנו את הפללתו וחיסולו של זגורי כמטרה ,  ולא חסכו באמצעים כדי להשיגה , " גם במחיר של השמעת עדויות מתואמות ,  שקריות ופתלתלות לעניין המהלכים שקדמו להסכם עם עד המדינה ".  
עוד נטען שהעונש שהוטל על זגורי הוא גבוה בהרבה מהרמה המקובלת ,  ונובע בחלקו מהעניין התקשורתי הרב בפרשה . " נוצר הרושם ,  כי הסערה התקשורתית שאפפה את משפטו ,  הובילה את בית המשפט להפוך את עניינו למקרה לדוגמא ",  נכתב בערעור .  
זגורי ,  בן 35 ,  הואשם במאי 2008 בעמידה בראש ארגון פשיעה בדרום ובסדרת עבירות בהן איומים על קצין שרות בתי הסוהר ,  הנחת רימון בפתח ביתו ,  זריקת רימון לעבר ביתו של עיתונאי והצתות בתי עסק .  לזגורי עבר פלילי עשיר והוא הורשע בעבר במספר רב של עבירות ,  בהן תקיפה ,  גניבה ,  סחיטה באיומים ,  סחר בסמים ואיומים .  זגורי הופלל על ידי קורקוס ,  לשעבר חבר בכנופייתו ,  שהפך לעד מדינה ושטח בפני החוקרים את מעללי החבורה .
 
פרקליטי זגורי מערערים :  עד המדינה פסול
יניב זגורי ,  שנידון ל-7 שנות מאסר לאחר שהניח רימון בבתי קצין שב"ס וכן ליד ביתו של עיתונאי ,  מערער לבית המשפט העליון .  עורכי דינו : " העדויות היו שקריות ,  החקירה שערורייתית "
 
