כמה תעלה לנו 2010
זאת תהיה שנה טובה למשק הישראלי ,  אבל רעה לאזרח הקטן :  האבטלה תפחת ,  הצמיחה תגדל ואפילו מס הכנסה יצטמצם מעט ,  אבל מחירי המים ,  התחבורה הציבורית ,  המכוניות המשפחתיות ,  מוצרי התיירות ,  האלכוהול והארנונה יעלו .  הנפגעים העיקריים :  השכבות הנמוכות .  ימשיכו לחייך :  בכירי המג
 >  >  נפתח בחדשות הטובות :  2010 תהיה שנה טובה למשק הישראל - כך טוענות כל ההערכות המוקדמות של משרד האוצר ,  בנק ישראל והאנליסטים המקרו-כלכליים .  מה צפוי לנו ?  צמיחה של יותר מ-3.5% ;  עלייה נאה בייצור התעשייתי ;  עלייה גבוהה ביצוא ;  ירידה באבטלה והתרחבות ברוב המדדים הכלכליים האחרים .  אבל יש גם חדשות פחות טובות :  2010 תהיה שנה לא טובה לאזרח הקטן .  נטל המס הגבוה בישראל - מהגבוהים בעולם - רק יגדל ,  השירותים יתייקרו ואיתם חלק מהמחירים .  שר האוצר ,  יובל שטייניץ ,  שכנראה הבין את האבסורד של כלכלה פורחת מחד וירידה בהכנסה הפנויה של האזרחים מאידך ,  הזדרז והודיע שלשום כי כבר בראשית 2010 יפחת המע"מ בחצי אחוז ,  ל-16% .  זהו צעד קטנטן בכיוון הנכון .  בשל החשש הגדול מהמשבר הכלכלי העולמי הועלה ב-2008 המע"מ בהוראת שעה מ-15.5% ל-16.5% .  עתה ,  כשברור כי המצב הכלכלי טוב בהרבה מהחששות ,  שר האוצר יכול היה להשיב את המע"מ לרמתו הקודמת להוראת השעה - אך הוא הסתפק בחצי צעד .  בכלל ,  להפחתות מע"מ יש נטייה משונה לא להשפיע על המחיר הסופי של המוצרים לצרכן .  טענות הסוחרים דומות כמעט בכל פעם :  לצד הפחתת המע"מ יש התייקרויות של חומרי גלם ,  שכר דירה ,  גורמים אחרים - או של הכל יחד .  רק שכר הבכירים יעלה מי בכל זאת ימשיך לחייך השנה ?  כרגיל ,  בכירי המגזר הציבורי ,  ששכרם גבוה ממילא במאות אחוזים מהשכר הממוצע במשק .  שכר הבכירים יגדל כבר בתחילת השנה בכ-7% :  שכרו של ראש הממשלה יעלה ב-3,000 שקל בחודש ;  השרים יקבלו עוד 2,500 שקל והח"כים יקבלו תוספת של כ-5,000 שקל בחודש .  הבכירים במגזר העסקי ,  ששכרם גבוה עוד יותר ,  ידאגו בוודאי לא לפגר אחרי עמיתיהם מהמגזר הציבורי .  שאר העובדים לא ייהנו מתוספות דומות לשכרם :  ב-2009 נשחק השכר במשק ב-4% בגלל האינפלציה ,  ולפי נתונים רשמיים ירד השכר הריאלי ב-2.6% .  השנה צפויה אינפלציה בשיעור של 2%-2.5% - כלומר השכר ימשיך להישחק .  אין כיום במשק מכשיר לפיצוי מיידי של העובדים על השחיקה בשכרם ,  וההערכות הן כי ב-2010 השכר הריאלי לא יעלה ולא יירד .  מנכ"ל הביטוח הלאומי ,  אסתר דומינסיני ,  אמרה ביום רביעי השבוע כי כל קצבאות הביטוח הלאומי יעודכנו החל בינואר 2010 בשיעור עליית המדד ב-12 החודשים האחרונים - 3.8% .  כלומר ,  גם ערכן הריאלי של הקצבאות לא יגדל .  המדינה ביטלה את תקרת 40 אלף השקלים על תשלומים לביטוח לאומי ,  מה שיביא לעליית סכומי התשלומים הנדרשים מבעלי ההכנסות הגבוהות - אם הם לא יערכו ,  כפי שעשו בתחילת העשור ,  תכנוני מס עוקפים .  לצד הפחתת המע"מ בחצי אחוז ,  שתרומתה לכיסי האזרחים אפסית ,  הסוכריה היחידה שיקבלו אזרחי המדינה ב-2010 ,  תהיה הפחתת מס ההכנסה על עבודה בהתאם לתוכנית החומש  ( 2010-2006 )  של האוצר ורשות המסים .  ב-2010 אמור היה מס ההכנסה השולי לרדת לפי מתווה האוצר בשיעור של 2% .  שיעור הירידה ,  שנכנסת לתוקפה היום ,  הופחת ל-1% בעקבות המשבר הכלכלי .  המשמעות היא תוספת בשכר הנטו למרבית העובדים .  כך למשל גבר שמשתכר 5,000 שקל ברוטו ,  יקבל תוספת של 29 שקל בשכרו החודשי נטו ;  מי ששכרו כפול - 10,000 שקל - ייהנה מתוספת של 89 שקל ;  בעלי ההכנסות הגבוהות של 40 אלף שקל ויותר ,  ישתכרו נטו עוד 539 שקל .  לנשים ללא ילדים 2.75 נקודות זיכוי במס בניגוד ל-2.25 נקודות לגברים ,  ולכן הנתונים לגביהן אחרים .  העניים לא צפויים להרוויח מהפחתת המס :  בהתאם להסכם לפנסיה חובה שנחתם לפני כשנתיים ,  600 אלף העובדים בעלי פנסיה חובה - ברובם בעלי המשכורות הנמוכות במשק - יידרשו להגדיל מהיום את שיעור ההפרשה החודשית שלהם לפנסיה .  שיעור ההפרשה של העובדים לפנסיה יגדל ל-2.5%  ( לעומת 1.66% בשנה שעברה )  .  השיעור הכולל של ההפרשה ,  בצירוף ההפרשה מצד המעסיקים ,  יגדל ב-2.5% ל-7.5% .  בעבור בעלי המשכורות הנמוכות בעלי הפנסיה חובה ,  העלאת סכום ההפרשה עשויה לבטל את התוספת בגין הפחתת המס ,  ובמקרים מסוימים אף לגרום להפחתה בשכר נטו .  העניים יסבלו זה לא הכל .  מס הבצורת בוטל אמנם ,  אך מהיום עולים מחירי המים בשיעור של כ-25% .  אם לא די בכך ,  הרי שב-1 ביולי יעלו המחירים שוב בשיעור של 15% .  בסך הכל יעלו השנה מחירי המים ביותר מ-40% ובתחילת 2011 צפויה עלייה נוספת של 2% .  גם שיטת החישוב שונתה ,  כך שבמקום תשלום לפי צריכה משפחתית ,  המכסה קוצצה ומעתה תוגדר לפי מספר הנפשות בבית .  במספרים מוחלטים :  מהיום ישלמו הצרכנים במגזר העירוני 8.1 שקלים לכל קוב מים שיצרכו עד 2.5 קוב לחודשיים לנפש  ( כולל מע"מ ואגרת ביוב )  - לעומת 4 שקלים עד כה .  בעבור כל קוב מים נוסף מעל המכסה ישלמו 12 שקל - לעומת 6-8 שקלים עד כה .  החל ב-1 ביולי ישלמו הצרכנים 12 שקל לכל קוב מים עד 2.5 קוב לנפש לחודשיים ,  ו-13.4 שקל לכל קוב נוסף .  לכל נפש נוספת בבית שבו יותר משתי נפשות ,  יוקצו במסגרת המכסה 2.5 קוב מים נוספים .  השינוי יכול להגיע בימים הקרובים ממקור בלתי צפוי - מבקר המדינה ,  השופט בדימוס מיכה לינדנשטראוס ,  שביקש להשהות את עליית המחירים .  במשרד הפנים מבטיחים כי גם מחירי הארנונה יעלו השנה , " בהתאם לנוסחת העידכון ",  ב-1.63% .  עם זאת ,  רשויות מקומיות יכולות לפנות לשרי האוצר והפנים ,  ולבקש עלייה בשיעור גבוה יותר ,  מה שקרוב לוודאי יקרה .  מה עוד ?  לא ברור אם מחירי החשמל יעלו ב-2010 ,  ואם כן באיזה שיעור .  מחירי ביטוח הבריאות בקופות החולים צפויים לעלות השנה .  מחירי הנסיעה בתחבורה הציבורית עולים גם הם :  באגד עולים היום המחירים ב-4.4% בממוצע .  מחירי הנסיעה בקווים בין-עירוניים עולים ב-0.5-3 שקלים ומחירי נסיעה עירונית בודדת מתייקרים ב-20-30 אגורות .  גם תעריפי הנסיעה ברכבת מתייקרים היום ,  בשיעור ממוצע של 4.8% .  מי שמשתמשים בתחבורה הציבורית הם בעיקר השכבות הפחות מבוססות ,  והן אלה הצפויות להיות הנפגעות העיקריות מעליית המחירים .  וגם מעמד הביניים אבל לא רק המעמד הנמוך יסבול מהתייקרויות .  להערכת סוכני תיירות ,  אחרי ירידות המחירים הגדולות של 2009 ,  ב-2010 יעלו מחירי התיירות היוצאת לרוב היעדים וברוב המוצרים בשיעור של 15%-25% .  שווי השימוש בטלפון סלולרי שעובדים קיבלו ממקום העבודה עולה היום בהתאם לחוק ההסדרים ל-2010 .  המס ישולם על 150 שקל בחודש ,  לעומת 95 שקל עד כה ,  בהתאם למס השולי של העובד .  מי שישלם מס שולי מקסימלי בשיעור של 45% יחויב במס של 67.5 שקל - לעומת מס בשיעור של 46% על 95 שקל ב-2009 ,  שהם 43.7 שקל .  משמעות השינוי היא תוספת של 23.8 שקל .  אתמול חתם שר האוצר ,  יובל שטייניץ ,  על צווים המסדירים שינוי מבני במסוי המשקאות האלכוהוליים ,  תוך העלאת שיעורי המס בעשרות אחוזים ,  בעיקר על המשקאות הזולים .  השינויים נכנסים לתוקף מהיום והם צפויים להכניס לקופת המדינה כ-50 מיליון שקל בשנה  ( ראו מסגרת )  .  מחירי המכוניות המשפחתיות יתייקרו השנה ב-2%-3% בשל השינוי בשיטת חישוב שווי השימוש בכלי רכב .  שיטת המס החדשה מחשבת את שווי השימוש לפי אחוז מסוים ממחירו של רכב חדש .  כך למשל ,  מחירה של מאזדה 3 מהיום מ-115 אלף שקל ל-118.5 אלף שקל .  מחירה של טויוטה קורולה עולה מ-114 אלף שקל ל-117.5 אלף שקל .  משמעות הרפורמה היא שעובדים המקבלים רכב צמוד ממקום עבודתם ישלמו מעט יותר ב-2010 .  הלקוחות הפרטיים ,  לעומתם ,  צפויים דווקא להרוויח מהשינוי בשל תחרות מחירים גדולה יותר .  השתתפו בהכנת הכתבה :  דניאל שמיל ,  עירית רוזנבלום ואבי בר-אלי

כמה תעלה לנו 2010
זאת תהיה שנה טובה למשק הישראלי ,  אבל רעה לאזרח הקטן :  האבטלה תפחת ,  הצמיחה תגדל ואפילו מס הכנסה יצטמצם מעט ,  אבל מחירי המים ,  התחבורה הציבורית ,  המכוניות המשפחתיות ,  מוצרי התיירות ,  האלכוהול והארנונה יעלו .  הנפגעים העיקריים :  השכבות הנמוכות .  ימשיכו לחייך :  בכירי המג

