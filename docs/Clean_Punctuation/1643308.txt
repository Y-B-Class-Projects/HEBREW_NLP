אופטימיות לקראת פרסום הדו"חות :  מדד ת"א 25 עלה ב-1.3% ;  פריגו קפצה ב-6.5% 
 >  >  בורסת תל אביב אביב פתחה את השבוע בעליות נאות על רקע תנודות לשני הכיוונים בוול סטריט בסוף השבוע שעבר ובציפייה לגל הראשון של דיווחי החברות לרבעון הרביעי .  מדד ת"א 25  ( מעו"ף )  הוסיף 1.3% ל-1,151 נקודות ,  ת"א 100 התחזק ב-1.4% ל-1,082 נקודות ,  מדד ת"א נדל"ן 15 הוסיף 0.4% ומדדי התל בונד התחזקו בכ-0.3% .  מחזור המסחר הסתכם ב-1.35 מיליארד שקל .  כלכלני בנק הפועלים ציינו כי זה כמה שבועות מתאפיין שוק המניות המקומי בדשדוש ובחוסר מגמה ברורה ,  כשבשבוע האחרון טווח התנודה אף התכווץ .  בבנק ממליצים להתמקד בעיקר במניות נבחרות ופחות במדדים .  כלכלני בנק לאומי מעריכים כי המגמה החיובית צפויה להימשך לנוכח השיפור בתמונה המקרו-כלכלית והתשואות הנמוכות הצפויות באפיקים הסולידיים .  היום יתפרסם מדד המחירים לצרכן לינואר ומחר תפרסם טבע את דו"חותיה לרבעון הרביעי .  רון אייכל ,  כלכלן בבית ההשקעות מיטב ,  מעריך כי המדד ירד ב-0.3% .  להערכתו ,  ב-12 החודשים הקרובים צפוי מדד המחירים לעלות בכ-2% .  כתוצאה מכך יוכל בנק ישראל להעלות את הריבית ביתר מתינות .  טבע עלתה ב-2.3% .  בכלל פיננסים מעריכים כי החברה רשמה תוצאות חזקות ברבעון הרביעי .  על רקע מסיבת העיתונאים שערכה החברה לפני כחודש ,  מופנה מבט המשקיעים לעבר 2010 .  פריגו קפצה ב-6.5% .  החברה זכתה בסוף השבוע החולף בניצחון משפטי חשוב ,  כשבית משפט פדרלי פסק שהגרסה הגנרית של פריגו לתרופה mucinex של חברת אדאמס  ( adams )  אינה מפירה את הפטנט של אדאמס .  שופרסל עלתה ב-3.7% על רקע שיפור הצעת הרכש של דסק"ש למניות החברה ל-23.5 שקל למניה .  דסק"ש מחזיקה ב-38% מהון המניות המונפק של שופרסל וב-42% מזכויות ההצבעה בה .  דסק"ש עלתה ב-1.9% .  דלק רכב הוסיפה 2.4% .  המניה נסחרה על רקע העלאת המלצה בידי יובל בן זאב ,  מנהל מחלקת המחקר בכלל פיננסים ,  ל"תשואת יתר "  במחיר יעד של 55 שקל .
 
אופטימיות לקראת פרסום הדו"חות :  מדד ת"א 25 עלה ב-1.3% ;  פריגו קפצה ב-6.5% 
nan
