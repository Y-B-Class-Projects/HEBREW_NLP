מכבי תל אביב נגד פיפטי סנט
פרטיזן רוצה להעביר את משחקי הבית בשלב ההצלבה ל'בלגרד ארנה' המודרני ,  אך הופעה צפויה של הראפר מסכנת את המהלך
פרטיזן בלגרד מעוניינת לקיים את משחקיה מול מכבי תל אביב בשלב ההצלבה ב'בלגרד ארנה' החדיש המכיל 25 אלף מקומות ולא ב'פיוניר' המיתולוגי המכיל 7,000 מקומות בלבד ,  ובו מקיימת הקבוצה את משחקיה הביתיים דרך קבע . " אנחנו במגעים עם אנשי הארנה וניפגש בקרוב .  אנחנו רוצים שרבים מאוהדינו שמגיעים מערים אחרות יקבלו הזדמנות לראות את פרטיזן בפעולה ",  אמר נשיא המועדון פרדרג דנילוביץ' מיד בסיום משחק קבוצתו מול ברצלונה .  
יחד עם זאת ,  לא ברור אם העניין יתאפשר .  בראשון באפריל ,  תאריך בו אמור להתקיים המשחק הרביעי  ( אם יהיה בו צורך )  ,  תתקיים בארנה הופעה של הראפר פיפטי סנט .  כידוע ,  משחקי רבע הגמר יתקיימו בשיטת הטוב מחמישה משחקים .  שני המפגשים הראשונים יתקיימו ביד אליהו ב-23 וב-25 במרץ .  המשחק השלישי בבלגרד יתקיים ב-30 במרץ ,  יום אחרי ליל הסדר ,  ואם יהיה צורך במשחק רביעי הוא יתקיים כעבור יומיים בבלגרד .  
פרטיזן עלתה לרבע הגמר למרות שהפסידה לברצלונה 82:64 .  במועדון היו שבעי רצון מההישג וגם מהעובדה שהיריבה הבאה לא תהיה ריאל מדריד : " אני שמח יותר שנשחק מול מכבי ,  אבל ברור שהם פייבוריטים ברגע שהם ניצחו במדריד ",  אמר המאמן דושאן וויושביץ' . " לא עקבתי אחריהם מספיק כדי לתת ניתוח רציני וזו תהיה המשימה העיקרית שלי כשנחזור לבלגרד ". 

מכבי תל אביב נגד פיפטי סנט
פרטיזן רוצה להעביר את משחקי הבית בשלב ההצלבה ל'בלגרד ארנה' המודרני ,  אך הופעה צפויה של הראפר מסכנת את המהלך

