אנשי ציבור תחת איום :  המשטרה מוציאה 20 מיליון שקל בשנה על אבטחת אישים
השר לביטחון פנים :  הגברת הצעדים כנגד המאיימים על אנשי ציבור והכנסת משפחות הפשע לכלא יפחיתו העלות
המשטרה משקיעה 20 מיליון שקל בשנה באבטחת אישים ,  כך אמר השר לביטחון פנים ,  יצחק אהרונוביץ' ,  בדיון מיוחד שנערך ביום חמישי האחרון במשרדו .  כיום מאבטחת המשטרה 126 אישים .  בדיון הודגש כי באוקטובר האחרון הושקעו 1.3 מיליון שקל באמצעי מיגון פיזיים וטכנולוגיים .  הוחלט על שורה של מהלכים על מנת לצמצם את תופעת האיומים על אישי ציבור .  השתתפו בדיון ,  בין השאר ,  ראש אגף חקירות וראש אג"מ במשטרה.השר אהרונוביץ' הדגיש בדיון כי , " האלימות נגד שופטים ואנשי ציבור שונים היא חציית קו חמורה .  נגביר את האבטחה ,  ונהיה תקיפים וחסרי פשרות אל מול כל אדם שיעלה בדעתו לפגוע בשלטון החוק .  למרות שהתופעה מוכרת שנים רבות ,  החלטנו להעלות הילוך לצמצום התופעה .  הגברת הצעדים כנגד תופעת האיום על אנשי ציבור ,  תביא לחשיפת מקרים נוספים בשלב הראשוני כיוון שהדיווחים יעלו בהתאם ".  השר לביטחון פנים ציין כי , " הגברת התקציב לסלי האבטחה מהווה דלק ראשוני למהלך ,  כי ככל שירדו המאוימים עקב הפעולות הנחרצות ,  יחד עם הכנסת ראשי משפחות הפשע מאחורי סורג ובריח ,  מהלך שרק יגדל ,  ילך ויפחת הצורך בסל אבטחה גדול ". השר ציין כי כיום מאבטחת המשטרה 126 אישים בהשוואה ל-122 אישים לפני חצי שנה .  בכלל האישים עליהם מופקדת אבטחה 5 שופטים  ( 7 לפני חצי שנה )  ,  פרקליט אחד  ( ללא שינוי )  ,  6 ח"כים  ( 5 לפני חצי שנה )  ,  61 שוטרים  ( 57 לפני חצי שנה )  ,  29 ראשי רשויות  ( 21 לפני חצי שנה ,  עיקר העלייה במגזר הערבי )  ,  ו-19 אחרים  ( 31 לפני חצי שנה ,  מדובר בעיקר על עובדי ציבור )  .  עד כה נפתחו 182 תיקים בחשד לאיומים על אישי ציבור והוגשו 57 כתבי אישום .  לפי נתוני המשרד לביטחון פנים הרקע לאיומים הוא יריבות פוליטית בין מועמדים לראשות עירייה או מועצה ,  חוסר שביעות רצון המאיימים ,  רובם עבריינים ,  מאכיפת חוקי עזר עירוניים ע"י הרשות ,  אי עמידה בהבטחות מצד ראש הרשות לתומכיו ,  סכסוכי חמולות ,  התנגדות למינויים של ראשי ועדות קרואות ע"י משרד הפנים ,  מחלוקת בין חילוניים לדתיים וערבים ליהודים.המשטרה מנחה גופים ציבוריים לביצוע פעולות אבטחה לאישי ציבור מאוימים ,  מקצה תשומות מיוחדות לרבות פעולות סיכול מודיעיניות וחקיקתיות ומבצעת פעילות אבטחה מונעת  ( סריקות חבלן ,  סיורי ניידות )  מעבר לאמצעי האבטחה שנקט הגוף בו עובד הדמות המאוימת .  הגופים שמונחים ע"י המשטרה הם משרדי ממשלה ,  רשויות וחברות ממלכתיות ,  הכנסת ,  בתי המשפט ורשויות מוניציפאליות .  יש רמת טיפול ארצית  ( כנסת ,  שופטי בית המשפט העליון ונשיאים של בתי המשפט המחוזי והשלום ,  נושאי משרה ממלכתית וכן ושוטרים מדרגת נצ"מ ומעלה )  ,  ורמת טיפול מחוזית  ( ראשי רשויות ומועצות ,  עובדי ציבור בכירים ,  עובדי ממשלה ,  מערכת אכיפת החוק ורשויות מקומיות ושוטרים עד דרגת סנ"צ )  .
 
אנשי ציבור תחת איום :  המשטרה מוציאה 20 מיליון שקל בשנה על אבטחת אישים
השר לביטחון פנים :  הגברת הצעדים כנגד המאיימים על אנשי ציבור והכנסת משפחות הפשע לכלא יפחיתו העלות

