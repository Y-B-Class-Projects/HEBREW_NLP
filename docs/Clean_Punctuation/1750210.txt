האם מנגנון הזרמת ההון העצמי חל גם על מכרז אשלים ?  
 >  >  ברקע הוויכוח בין רשות החשמל לבין משרד התשתיות ,  שמעכב את שינוי מנגנון ההון העצמי הקיים בתנאי הרישיונות ,  מתברר כי שינוי זה עשוי להידרש בקרוב גם עבור המכרזים הממשלתיים להקמת תחנות הכוח הסולאריות באתר אשלים שבנגב .  זאת ,  משום שהמנגנון הפיננסי הקיים כיום ,  לפיו היזמים מחויבים להזרים את ההון העצמי הדרוש לפרויקט  ( בגובה 20% משווי הפרויקט )  כבר במועד הסגירה הפיננסית ,  עשוי לחול גם על זכייני המכרזים באשלים .  לכאורה ,  בתנאי הזיכיון שהופיעו במסמכי המכרז מצוין כי זכייני התחנות הסולאריות יוכלו לפרוש את הזרמת ההון העצמי למשך תקופת ההקמה של התחנות .  ואולם לפני כחצי שנה פסק המשנה ליועץ המשפטי לממשלה בתחום הכלכלי-פיסקלי ,  עו"ד אבי ליכט ,  כי ועדת מכרזים ממשלתית אינה מוסמכת לקבוע הוראות הסותרות את אמות המידה שקבעה רשות החשמל לייצור חשמל פרטי ,  ואינה יכולה לכלול במכרזים פסקאות הגוברות על הרגולציה של הרשות .  בחוות הדעת שהגיש קבע ליכט כי אמות המידה שפירסמה רשות החשמל לייצור חשמל פרטי במשק חלות גם על בעלי רישיונות שיקבלו אותם כתוצאה ממכרז שעורכת המדינה - ולכן יחולו גם על הזוכים במכרזי תחנות הכוח הסולאריות באתר אשלים שבנגב .  כראיה לכך ,  התערב לפני כמה חודשים אגף החשב הכללי בסוגיה אחרת של מנגנון ההון העצמי ברישיונות ייצור חשמל פרטי .  משרד התשתיות בחן בקיץ האחרון בקשה אחרת של דוראד להמיר את הזרמת ההון העצמי בהלוואת בעלים .  אגף החשב הכללי פנה אז למנכ"ל משרד התשתיות ולחץ לאישור ההקלה ,  כדי שיוכל לאמץ אותה גם בתנאי המכרז באשלים ,  אך משרד התשתיות דחה את הבקשה .
 
האם מנגנון הזרמת ההון העצמי חל גם על מכרז אשלים ?  
nan
