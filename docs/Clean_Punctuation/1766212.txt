בדרך לראלי סוף השנה ?  הפועלים :  רק 3 פעמים מאז 93' נרשמה ירידה בת"א 25 בדצמבר
לאומי : " האיתנות היחסית של הכלכלה הישראלית והמחסור באלטרנטיבות השקעה תומכים בראלי סוף שנה "
 חודש דצמבר נפתח בסנטימנט חיובי בשוק המניות :  מתחילת החודש טיפסו מדדי ת"א 25 ות"א 100 ב-3.7% .  כלכלני בנק הפועלים צופים את המשך העליות ,  ומציינים כי מאז שנת 1993 ,  רק ב-3 פעמים רשם מדד תל אביב 25 ירידה בערכו בחודש דצמבר .  עם זאת מציינים בבנק כי למרות תוכנית הסיוע לכלכלה האירית , " המשבר התורן "  באיחוד ,  רמת החששות בעולם עודנה גבוהה.גם כלכלני בנק לאומי מעריכים כי בטווח הקצר הסנטימנט החיובי עשוי להימשך . " האיתנות היחסית של הכלכלה הישראלית והמחסור באלטרנטיבות השקעה תומכים בראלי סוף שנה ",  כותבים בבנק.בבנק לאומי מציינים בסקירתם השבועית את מניית טבע ,  הסובלת בתקופה האחרונה מסנטימנט שלילי חזק ,  בעיקר על רקע החשש מעתיד הקופקסון .  טבע דיווחה לקראת סוף השבוע על הצלחה בניסוי שלב iii של תרופת האלגרו המיועדת לשימוש אוראלי בטיפול בטרשת נפוצה .  בלאומי מציינים כי התרופה עשויה לסייע לטבע בהתמודדות הצפויה לה עם ה"גילניה "  של חברת נוברטיס .  מניית טבע עלתה ביום המסחר האחרון השבוע ב-7% ,  שינוי חריג למניית החברה.ברמת המקרו ,  מצביעים כלכלני בנק הפועלים על צמיחה של 3.8% ברבעון השלישי ומציינים כי  " עקב האכילס "  היה ירידה בנתוני היצוא .  בבנק ממליצים לכן לרכז את ההשקעה בשוק המניות המקומי בחברות המוטות למשק המקומי ,  בענפים כגון קמעונות ,  מזון וכו'.סוף לצמצום המוניטרי ? השבוע נרשם לראשונה מזה כמה חודשים גיוס שלילי נטו בסדרות מק"מ של בנק ישראל .  הבנק המרכזי גייס כ-12 מיליארד שקל לעומת פדיונות של כ-13 מיליארד שקל.בבנק לאומי מזהים בכך שינוי של מגמה .  מזה מספר חודשים סופג בנק ישראל את כספי הציבור באמצעות הנפקות של סדרות מק"מ ,  על מנת לרסן את האינפלציה ואת הציפיות לאינפלציה הנובעות מסביבת הריבית הנמוכה ועלייה מהירה במחירי הדיור ." ייתכן והפחתת היקפי הגיוסים נובעת מהערכת חטיבת המחקר של בנק ישראל ,  לפיה בשנה הקרובה צפויה האינפלציה לעמוד בתוך תחום יעד יציבות המחירים ",  כותבים היום בבנק לאומי.אופציותעל פי נתוני בנק לאומי ,  סטיות התקן הגלומות באופציות על מדד המעו"ף המשיכו לרדת ,  והן עומדות כיום ברמה של כ-12.5% לעומת כ-15% בשבוע שעבר .  בבנק מציינים כי רמה זו נמוכה היסטורית ,  והיא מאפשרת למשקיעים המעוניינים לבצע הגנות על תיקי ההשקעות ,  לעשות זאת בפרמיה סבירה .
 
בדרך לראלי סוף השנה ?  הפועלים :  רק 3 פעמים מאז 93' נרשמה ירידה בת"א 25 בדצמבר
לאומי : " האיתנות היחסית של הכלכלה הישראלית והמחסור באלטרנטיבות השקעה תומכים בראלי סוף שנה "
 
