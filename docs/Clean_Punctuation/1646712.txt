חוברת הקומיקס היקרה בעולם נמכרה במיליון דולר ;  אספנים מחפשים עותקים נדירים משנות ה-30 עד שנות ה-60
חוברת קומיקס שבה מופיע סופרמן בפעם הראשונה נמכרה במחיר שיא של מיליון דולר .  מחיר השיא הקודם נקבע ב-2009 ,  שבה נמכרה חוברת קומיקס בכ- 320אלף דולר
 >  >  חוברת קומיקס מ-1938 הכוללת את הופעתו הראשונה של סופרמן נמכרה אתמול במחיר שיא - מיליון דולר .  המחיר המקורי של החוברת , " action comics  # 1 ",  היה 10 סנט .  החוברת הוחזקה באוסף פרטי ב-15 השנים האחרונות ,  לאחר שנרכשה ב-150 אלף דולר ,  והיא עותק נדיר באיכותו .  מבין כ-100 עותקים נותרים של החוברת ,  רק שתיים זכו לדירוג איכות 8.0  ( איכותי ביותר )  או יותר מכך ,  וזהו אחד משני עותקים אלה ,  לדברי אתר comicconnect ,  שניהל את מכירת החוברת .  לאחר המכירה קרס האתר ,  אך בעמוד הבית נותרה הודעה המפנה את מי שמעוניינים לרכוש או למכור חוברות קומיקס נדירות לכתובת מייל .  לפי ההודעה ,  האתר מקבל חוברות מהשנים 1960-1930 שמחירן המקורי היה 12-10 סנט .  פניות רוכשים מתקבלות מידי מי שמוכנים להוציא על חוברות לפחות 10,000 דולר . " זהו הגביע הקדוש של ספרי הקומיקס ",  אומר סטיבן פישלר ,  מייסד comicconnect.com ואחד המומחים הגדולים בעולם הקומיקס הנדירים .  החברה תציג את החוברת לתקשורת בחדר התצוגה שלו בברודוויי . " לפני  " action comics  # 1 "  לא היו גיבורי-על או אנשים שיכולים לעוף ",  ציין פישלר ,  שייסד את שיטת דירוג האיכות לחוברות קומיקס המשמשת כיום ברחבי העולם .  פישלר הסביר את הזינוק במחיר החוברת - שהוא עצמו מכר לפני 15 שנה לאספן שמכר אותה כעת - במחסור בעותקים נדירים למכירה כיום .  אספני קומיקס נאבקים על רכישת עותקים בודדים בלבד של חוברות הקומיקס הישנות שנשתמרו במצב טוב .  אספנים מוכנים להוציא עשרות ומאות אלפי דולרים כדי להשיג את החוברות הנדירות ביותר ,  שמספרן מתמעט עם השנים ,  ואך מעטות מהן מגיעות לשוק .  הערכות המחיר נקבעות הן על פי נדירות החוברות והביקוש להן ,  והן על ידי האיכות שבה השתמרו .  יש גם ערך לעותקים המגיעים מאוספים של אנשים מסוימים ,  הנחשבים אוספים איכותיים במיוחד .  עותק אחר של אותה חוברת ,  בדירוג 6.0 ,  מחזיק בשיא הקודם - 317,200 דולר - שנקבע בשנה שעברה .  החוברת הכי נדירה ויקרה אחרי חוברת זו נחשבת חוברת  " detective comics  # 27 ",  הכוללת את הופעתו הראשונה של באטמן .  עותק באיכות 8.0 של חוברת זו צפוי לעמוד למכירה השבוע במסגרת מכירה פומבית של קומיקס נדירים בהריטאז' אוקשנס  ( http :/ /comics.ha.com /c/index.zx )  ולהימכר ביותר מ300- אלף דולר .  החוברת השלישית בחשיבותה בעולם הקומיקס היא  " marvel comics  # 1 ",  שעותק במצב טוב שלה מוערך ב-460 אלף דולר .
 
חוברת הקומיקס היקרה בעולם נמכרה במיליון דולר ;  אספנים מחפשים עותקים נדירים משנות ה-30 עד שנות ה-60
חוברת קומיקס שבה מופיע סופרמן בפעם הראשונה נמכרה במחיר שיא של מיליון דולר .  מחיר השיא הקודם נקבע ב-2009 ,  שבה נמכרה חוברת קומיקס בכ- 320אלף דולר

