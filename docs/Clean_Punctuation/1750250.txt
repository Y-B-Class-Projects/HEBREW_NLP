ההשקעה של פסגות באאורה הסתכמה בהפסד של 50% 
הסיפור היומי
 >  >  בית ההשקעות פסגות חדל להיות בעל עניין בחברת הנדל"ן אאורה ,  למרות הסכם שלפיו יקבל פסגות מניות נוספות בחינם אם המניה תרד מתחת למחיר של 6 שקלים למניה .  בית ההשקעות הפסיד כמעט מחצית מסכום ההשקעה הראשוני בחברה ,  20 מיליון שקל .  ב-2008 חתמה חברת אאורה עם פסגות על הסכם שלפיו רכשו קופות הגמל של פסגות 4 מיליון מניות ,  שהיו כ-8.4% מהון המניות המונפק של החברה ,  בסכום כולל של כ-20 מיליון שקל .  כחלק מההסכם נקבע כי אם מחיר המניה יירד מתחת ל-6 שקלים ,  פסגות יקבל בחינם מניות נוספות בהתאם למנגנון מתמטי שאינו מפורט בדיווחים .  במהלך מאי 2010 ירד שער המניה ל-2.17 שקלים ,  ואכן ,  ביוני קיבל פסגות 1.5 מיליון מניות נוספות בחינם כחלק מהעסקה ,  ובסך הכל החזיק פסגות בתקופת השיא כ-5.5 מיליון מניות של אאורה .  ביום המסחר האחרון היה שער המניה כ-1.95 שקלים ,  ושיקף הפסד של כ-9 מיליון שקל לפסגות ,  מאחר ששווי המניות שבידיו היה כ-11 מיליון שקל ,  מעט יותר ממחצית סכום ההשקעה ההתחלתי .  פסגות החל להוריד במתינות את היקף האחזקות שבידיו .  ב-2009 ירד לכ-6% ממניות אאורה ,  ולפני כמה ימים חדל פסגות להיות בעל עניין באאורה .
 
ההשקעה של פסגות באאורה הסתכמה בהפסד של 50% 
הסיפור היומי

