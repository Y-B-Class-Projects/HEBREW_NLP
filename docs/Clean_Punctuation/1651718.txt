שרי חוץ ערבים :  לבטל המו"מ העקיף עם ישראל
לפי דיווחים ברשות ,  בעקבות ההכרזה הישראלית על בניית יחידות דיור חדשות במזרח ירושלים ,  הודיעו מספר שרי חוץ ערבים לג'ורג' מיטשל :  ההסכמה למו"מ עקיף בין ישראל לרשות  " אינה תקפה עוד "
 העיתון הפלסטיני  " אל-איאם "  דיווח הבוקר  ( רביעי )  כי בעקבות החלטת ישראל לאשר בניית 1,600 יחידות דיור חדשות בשכונת רמת שלמה במזרח ירושלים ,  פנו מספר שרי חוץ ערבים לבכירים אמריקאים והודיעו להם כי הם חוזרים בהם מהסכמתם לאפשר לרשות הפלסטינית לקיים משא ומתן עקיף עם ישראל שיארך ארבעה חודשים .  העיתון דיווח כי הבכירים הערבים הודיעו לשליח האמריקאי למזרח התיכון ,  ג'ורג' מיטשל ,  כי נוכח הצעד הישראלי , " ההחלטה איננה תקפה עוד ". 
מזכיר הוועד הפועל של אש"ף ,  יאסר עבד רבו ,  אישר את הדיווח בראיון לתחנת רדיו פלסטינית .  לדבריו , " מנהיגי ישראל הם כנופייה של גזעניים קיצונים שלא ממלאים שום החלטה ,  הסכם או חוק בינלאומי .  אפילו ביקורו של סגן הנשיא ג'ו ביידן באזור לא מונע מישראל להמשיך במדיניות הבנייה בהתנחלויות ". 
עבד רבו קרא לארה"ב לא רק לגנות במילים את צעדיה של ישראל  " אלא על ידי מעשים נגד מנהיגיה ",  שכן ארה"ב חייבת ,  לדבריו ,  לבחור בין הצהרות וביקורים לבין  " מגעים מדיניים רציניים המחייבים נקיטה בצעדים מעשיים ".  הוא העריך עוד כי ישראל תמשיך  " לשחק משחקים ולבצע תרגילים "  כדי להרוויח ,  כלשונו ,  זמן ולהמשיך לבנות בהתנחלויות .
 במקביל ,  גינתה גם מצרים את ההחלטה הישראלית לבנות יחידות דיור נוספות במזרח הבירה .  דובר משרד החוץ המצרי ,  חוסאם זכי ,  אמר כי הצעד הישראלי מהווה  " סכנה אמיתית על המאמצים להשיג שלום ".  הוא הוסיף ואמר כי ישראל מסרבת למלא אחר החוק הבינלאומי ולהיענות למאמצי התיווך האמריקאים ובכך היא מכשילה את הדרך לשלום .  בנוסף דווח כי שר החוץ אחמד אבו אל-רייט שוחח עם בכירים אמריקאים והבהיר להם כי ארצו מגנה בתוקף את הצעד .
 אתמול ניהל יו"ר הרשות הפלסטינית אבו מאזן שיחת טלפון  " בהולה "  עם מזכ"ל הליגה הערבית עמרו מוסא ,  בעקבות ההחלטה על המשך הבנייה במזרח ירושלים .  אבו מאזן דן עם מוסא בהחלטה הישראלית והתייעץ איתו אילו צעדים מדיניים  " דחופים "  ניתן לנקוט בעקבות  " הפרובוקציה הברורה וההסלמה המכוונת ".  עוד דווח כי אבו מאזן ביקש ממוסא לקיים התייעצויות עם יתר מדינות ערב ולהחליט אילו צעדים ניתן לנקוט  " לנוכח ההחלטה הישראלית הקוראת תיגר על הרצון הבינלאומי ". 

שרי חוץ ערבים :  לבטל המו"מ העקיף עם ישראל
לפי דיווחים ברשות ,  בעקבות ההכרזה הישראלית על בניית יחידות דיור חדשות במזרח ירושלים ,  הודיעו מספר שרי חוץ ערבים לג'ורג' מיטשל :  ההסכמה למו"מ עקיף בין ישראל לרשות  " אינה תקפה עוד "
 
