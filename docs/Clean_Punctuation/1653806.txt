מחשבי סמסונג ידברו עברית
קבוצת חיון פירטה את תוכניות ההשקה של ניידי סמסונג בישראל ,  תייבא בשלב ראשון שלוש סדרות של מחשבים
הניידים של סמסונג כבר כאן .  קבוצת חיון ,  אשר תייבא את המחשבים הניידים של סמסונג לישראל ,  הציגה היום במהלך מסיבת עיתונאים את תוכניות ההשקה של הניידים .  בשלב הראשון ,  תושקנה שלוש סדרות של מחשבים ניידים ,  כמו גם ציוד נלווה דוגמת תיקי מחשב .
 הסדרה הראשונה שתושק בארץ היא N  שלושה דגמים של מחשבי נטבוק  ( מחשבים קטנים וזולים יחסית )  .  בסדרה הזו ניתן למצוא את N150 ו-N210 בעלי מסך 10.1 אינץ' ,  ואת N510 לו מסך בגודל 11.6 אינץ' .  
הסדרה השניה היא סדרת R ,  בה 4 דגמים בגדלים של 14 ,  15.6 ו-17.3 אינץ' ביחס מסך של 16:9 ,  כרטיסי מסך ייעודיים ,  גרסאות מתקדמות יותר של חלונות 7 וסוללות של 6 תאים .  בכל דגמי ה-R ,  למעט הדגם הפשוט ביותר ,  כלולים מעבדים מסדרות i3 ,  i5 או i7 של אינטל .
 סדרת ה-X כוללת שלושה דגמים של מחשבים דקים וקלים .  מחשב עם גודל מסך של 11.6 שוקל 1.36 ק"ג ,  דגם 14 אינץ' שוקל 1.76 ק"ג ודגם 15.6 אינץ' שוקל 2.09 ק"ג .  
בעתיד תשווק חיון עוד שתי סדרות של מחשבים  האחת מיועדת לאנשי עסקים וכוללת מחשבים עם תחנות עגינה ,  והשניה היא סדרת ניידים גדולים .
 נכון לעכשיו ,  כל המחשבים שיגיעו יכללו שנה של אחריות בינלאומית ,  כשמעבדות של חברת IBM תתנה לשירות למחשבים .  כמו כן ,  קבוצת חיון תתן שירות לאנשים שקנו ניידי סמסונג בחו"ל ,  בתנאי והמחשבים עדיין באחריות .  בעתיד ,  מתכננים בחיון להציע חבילות הארכת אחריות .
 כמו כן ,  כל הדגמים שיגיעו כעת לישראל יכללו מערכת הפעלה בעברית בלבד .  בקבוצת חיון לא שוללים הבאת דגמים בעלי מערכת עם ממשק אנגלי ,  אך טוענים כי מתן אפשרות הבחירה בזמן התקנת המערכת עלול לגרום לבעיות עקב אי-הבנה של משמעות הבחירה על ידי הלקוח .
 
מחשבי סמסונג ידברו עברית
קבוצת חיון פירטה את תוכניות ההשקה של ניידי סמסונג בישראל ,  תייבא בשלב ראשון שלוש סדרות של מחשבים

