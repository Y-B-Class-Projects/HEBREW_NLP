ממלכת הקרנפים
יממה עברה ,  ומשה ברקוביץ' לא מתאושש ממה שקרה באינדיאנפוליס .  מי שלא מחנך כדי לנצח ,  לעולם יישאר לוזר
יממה עברה מאז המשחק ,  ואני עדיין חושב על מה שקרה אתמול באינדיאנפוליס .  וככל שעובר יותר זמן ,  זה מעצבן אותי יותר .  קשה לי אפילו למצוא מילים כדי לתאר את ההחלטה המבזה ,  הלוזרית ,  הפחדנית והצ'וקרית הזאת .  זו אולי ההחלטה הכי מכוערת והכי גרועה שנתקלתי בה בכל חיי במה שקשור לניהול קבוצת ספורט מקצוענית .
 אני מקווה שההחלטה הזו תביא קללה על הארגון הזה .  לא מגיע להם סופרבול ,  לא מגיע להם אפילו ניצחון אחד בפלייאוף .  לא ממש עקבתי היום אחרי חדשות ספורט בארצות הברית ,  ככה שאני לא יודע אם יש קונצנזוס בכלל לגבי הביזיון הזה ,  או שיש הרבה פרשנים שתומכים במחדל .  התגובה של הקהל של אינדי הייתה התגובה הכי ראויה לדבר הנורא הזה .  אני במקום האוהדים גם לא הייתי מגיע לפלייאוף בכלל בתור מחאה ,  לא קונה אף כרטיס .
 לראות את קאלדוול מסביר במסיבת העיתונאים ש"זו בכלל לא הייתה מטרה "  וש"לא דיברו על זה "  ועוד כל מיני דעות  " שעדיף להם להיות 1:18 עם טבעת סופרבול ולא 1:18 בלי ",  זה עוד קשקוש מעצבן .  איזו מין מורשת ספורט זו ?  מורשת דאנג'י הפחדן ?  איך אפשר להפסיד משחק בכוונה כשמה שעומד על הכף זו היסטוריה ?  
יש כאלה שחושבים על ההפסד של הפטריוטס בסופרבול 2007 כחטא היוהרה .  אחרים חושבים במונחים של חטא ועונש .  אני יותר מסתכל על זה במונחים של גורל ושל צדק אבסולוטי .  אני לא חושב שאתה יכול לבנות פילוסופיה מנצחת וקבוצה של ווינרים כשאתה מפסיד משחקים בכוונה .  לא ראיתי שזה עבד לאף קבוצה .  זה לא קורה סתם ,  לא מקרי ולא עניין של מזל שבכל פעם קבוצות ויילד קארד מגיעות לסופרבול .  בפוטבול יש המון עניין של מומנטום ושל אמונה ,  ואני לא מאמין שאתה יכול פתאום  " לכבות "  את הקבוצה כמו שהקולטס בכל פעם עושים ,  ובצדק גמור זה חוזר להם כבומרנג .  רק להזכיר ,  כשהם כבר לקחו טבעת ,  הם ירקו דם בסיום העונה הרגילה ונאלצו לשחק עד הסוף .  
בכל עונה הגעיל אותי מחדש הסיפור הזה ,  אבל השנה הם באמת עברו את הגבול .  כל מי שיש לו טיפה כבוד למשחק רואה את זה .  בעיניי ,  זה כמו להוציא פיצ'ר אחרי שמונה אינינגים מושלמים באינינג התשיעי עם שני אאוטס ,  כי החובט ממול שמאלי או כדי לשמור על הפיצ'ר לפלייאוף ,  או איזה תירוץ מופרך שלא יהיה .  מי שאין לו כבוד להיסטוריה של המשחק ,  אין לו גם כבוד למשחק עצמו .  מה שהקולטס עשו מבזה את האוהדים שלהם ואת כל האוהדים של המשחק באופן כללי ,  ובמיוחד מבזה את המועדון .  להפסיד בכוונה משחק כשכל כך הרבה עומד מנגד בגלל פחדנות גרידא ,  זה לא פחות מגועל נפש ברמות הגבוהות ביותר .
 מה שהכי דוחה היא תופעת האוהדים וכל מיני אנשים שאומרים  " כן ..  .  רצינו עונה מושלמת ,  אבל אנחנו מבינים את השיקולים של הארגון ויותר חשוב לזכות בסופרבול ".  בעיני זה כמו להגיד : " אני אידיוט ,  אני מטומטם ,  אני טיפש ,  אני בולע את כל החרא שהקולטס מאכילים אותי ,  ואין לי מספיק שכל להבין שמבלבלים לי את המוח בשטויות לא קשורות .  ואה ,  אני גם מגעיל מספיק כדי להתיישר עם 'מדיניות הארגון' ,  ולקוות שהם יודעים מה הם עושים ".  
ההתקרנפות בשיא הדרה .  כאילו שאם הם היו מנסים לנצח ,  הם היו מפסידים בהכרח בפלייאוף .  אי אפשר להאשים אותי באהבה גדולה לביל בליצ'יק ,  אבל ברגעים כאלה אני פשוט מחזיק ממנו אליל .  האנטי דאנג'י ,  האנטי לוזר .  בסוף הוא לא לקח סופרבול באותה השנה ,  אבל בעיני הוא היה ונשאר ווינר משום שלא פחד לצאת לוזר .  
ועוד מילה לגבי פייטון מאנינג :  אני חושב שלפעמים צריך לנצל את המעמד שלך כדי להלחם על דברים שחשובים לך .  אני לא חושב ש"להתיישר "  לפי מה שהארגון רוצה תמיד טוב בהכרח .  אם זה היה ככה ,  עדיין כל העולם היה חי בעידן מלוכני .  לפעמים צריך לדפוק על השולחן ,  לפעמים צריך להגיד  " עד כאן ".  לפעמים צריך לקום כנגד ולעשות מעשה .  משחקן עם האישיות של מאנינג ובקליבר שלו ,  שחקן שהוא בעצם הפנים של המשחק היום ,  אני מצפה ליותר .  כנראה שאני נאיבי .  אני חושב שהייתה לו את היכולת לשנות את ההחלטה הזו לו באמת רצה ,  ואם הוא השתפן ,  לפחות יכול היה להגיב טיפה שונה אחרי המשחק .  זרוק את זה על המאמן ,  תיראה עצבני ,  תעשה פרצוף מאוכזב ,  תראה לנו משהו .  
כל הכבוד לאוהדי הקולטס שהגיעו למגרש .  כל שאר האנשים שקשורים לארגון הזה רקובים .
 
ממלכת הקרנפים
יממה עברה ,  ומשה ברקוביץ' לא מתאושש ממה שקרה באינדיאנפוליס .  מי שלא מחנך כדי לנצח ,  לעולם יישאר לוזר

