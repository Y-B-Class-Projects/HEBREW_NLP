אמות רכשה את בית פלאפון בגבעתיים ומתחם קרגל בלוד תמורת 260 מיליון שקל
הסכום נמוך בשני מיליון שקל מהדיווח שמסרה החברה בחודש דצמבר
הושלמה עסקת רכישת בית פלאפון ומתחם קרגל :  הבוקר דיווחה חברת הנדל"ן המניב אמות השקעות שבשליטת אלוני חץ ,  כי השלימה את עסקת רכישת בית פלאפון בגבעתיים ובנייני תעשייה באזור התעשייה הצפוני של לוד ,  בסכום של 260.5 מיליון שקל .  סכום הנמוך בשני מיליון שקל מדיווח החברה בחודש דצמבר על המשא ומתן .  אמות רכשה מידי חברת ישראלום שני-שליש מבית פלאפון ובכך הפכה לבעלים של כל הבניין ,  לאחר שהחזיקה עד כה רק שליש מהזכויות בו .  הבניין מושכר כיום בשלמותו לחברת פלאפון ,  כשלאחרונה הוארך חוזה השכירות עם החברה עד שנת 2015 .  החל משנת 2011 יעלה גובה השכירות שמשלמת החברה ב-10% .  אמות דיווחה כי ההכנסות נטו מתשלום דמי השכירות המוגדלים בבניין יגיעו ל-15 מיליון שקל בתוספת מע"מ לשנה .  במסגרת הסכם השכירות ,  תשתתף אמות בעלות שיפוץ הבניין במגיעה ל-10 מיליון שקל ,  ותשלם 6.6 מיליון שקל בהתאם לגובה זכויותיה בבניין ,  כאשר פלאפון תישא ביתר עלויות השיפוץ .  הבניין ,  הממוקם בדרך השלום בגבעתיים ,  כולל שטח של 18 אלף מ"ר משרדים וכן חניון תת קרקעי המשתרע על פני שטח של 14 אלף מ"ר וכולל 450 מקומות חנייה.אמות דיווחה גם כי רכשה את מלוא זכויות החכירה המהוונות בקרקע בשטח של כ-105 דונם באזור התעשייה הצפוני בלוד ,  עליה ניצבים מבנים בשטח של 47 אלף מ"ר ,  המשמשים לתעשייה ואיחסון ומושכרים במלואם לחברת קרגל .  תקופת השכירות מסתיימת בחודש יוני 2017 ולקרגל נתונות אופציות להארכת תקופת השכירות .  ההכנסות שמניבים הנכסים בלוד מסתכמות כיום ב-11.1 מיליון שקל בתוספת מע"מ בשנה.אמות דיווחה כי סך ההכנסות משני הנכסים עומד על 21 מיליון שקל בתוספת מע"מ לשנה ,  כאשר את מרבית הסכום ששילמה בעבורם ,  קיבלה ישראלום.מנכ"ל אמות אבי מוסלר : " היה נכון לרכוש את בית פלאפון שנמצא בפריים לוקיישן ויש בו דייר איכותי עם חוזה ארוך המשלם דמי שכירות טובים .  גם רכישת המתחם בלוד משתלבת בתחום הפארקים התעשייתיים ,  כאשר 47 אלף מ"ר במתחם מושכרים לדייר אחד ואיתן בתחום ייצור קרטון .  ידוע לנו שהשוכר שלנו מבצע שכירויות משנה במחירים מוכפלים ממה שאנו גובים .  מה שמעיד על ביקושים גדולים ,  בין היתר בשל מיקום המתחם על צירי כבישים מרכזיים ".  לגבי המחיר הסופי שהסתיים בהפחתה של שני מיליון שקל ציין מוסלר כי הדבר התאפשר בשל היות המוכרים אנשים נוחים והגונים ,  כאשר החתימה התאפשרה תוך שבועיים ואמות רכשה את הנכסים על ידי שימוש במקורות עצמיים בלבד מבלי להזדקק להלוואות חיצוניות .
 
אמות רכשה את בית פלאפון בגבעתיים ומתחם קרגל בלוד תמורת 260 מיליון שקל
הסכום נמוך בשני מיליון שקל מהדיווח שמסרה החברה בחודש דצמבר

