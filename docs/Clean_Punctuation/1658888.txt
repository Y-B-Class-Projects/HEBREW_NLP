ענקית המדיה ויוונדי תחפש את ליידי גאגא הבאה בשווקים המתעוררים
מנכ"ל ויוונדי ,  ז'אן ברנאר לוי : " אנחנו לא יכולים להישאר במצב הנוכחי ,  שבו אנו גורפים כמעט את כל רווחינו מעשר מדינות מפותחות "
  >  >  ענקית המדיה הצרפתית ויוונדי תרחיב את טווח החיפוש שלה ותתחיל לבצע רכישות בשווקים המתעוררים ,  במטרה להרחיב את דריסת הרגל שלה בשווקים אלה - כך אמר מנכ"ל ויוונדי ,  ז'אן ברנאר לוי .  הוא הוסיף בראיון לבלומברג כי כדי להישאר אחת מחברות המדיה המובילות בזירה הולמת ,  חייבת החברה לשאוב כוכבים ורעיונות גם מהשווקים המתעוררים . " אנחנו לא יכולים להישאר במצב הנוכחי ,  שבו חברות התוכן עושות כמעט את כל רווחיהן בעשר מדינות מפותחות ",  אמר לוי . " איננו יכולים לומר שאנו יצרנית תכנים גלובלית ,  אם בדרך זו או אחרת לא נפנה למיליארדי בני אדם בשווקים המתעוררים ".  ויוונדי ,  בעלת אקטיוויז'ן בליזארד ,  יצרנית משחקי הווידיאו הגדולה בעולם שבין כותריה הפופולריים נמצא  " גיטאר הירו ",  עשויה להשתמש ברווח של 5.8 מיליארד דולר שגרפה ממכירת הנתח שלה ב-nbc יוניברסל ,  כדי לממן שורת רכישות והשקעות בשווקים המתעוררים ,  אמר לוי .  בנובמבר נכנסה ויוונדי לברזיל ,  עם רכישת השליטה בחברת הטלפונים הברזילאית gvt מהישראלי שאול שני ,  תמורת 4.2 מיליארד דולר .  בפברואר שילמה ויוונדי 384.2 מיליון יורו עבור נתח של 5.1% בחברת הטלוויזיה הצרפתית קאנאל פלוס .  לעומת זאת ,  בדצמבר הסכימה ויוונדי למכור נתח של 20% ב-nbc יוניברסל לג'נרל אלקטריק תמורת 5.8 מיליארד דולר .  בראיון לבלומברג אמר לוי כי בכוונתו להציע יותר תכנים באמצעות שירותי הפס הרחב של gvt ולהתרחב לאזורים נוספים בברזיל .  כניסת החברה לשוק הסלולר ,  אמר לוי , " אינה בגדר עדיפות ".  כ-75% מהכנסות ויוונדי ב-2009 הגיעו מצרפת ,  שבה היא מחזיקה בבעלות על חברת הסלולר השנייה בגודלה ;  ומארה"ב ,  שבה היא מחזיקה בבעלות על ענקית המוסיקה יוניברסל מיוסיק ,  שבין האמנים החתומים בה ניתן למנות את ליידי גאגא והבלאק אייד פיז . " פיספסנו הזדמנויות רבות לאורך השנים ,  אם לאחר 5-10 שנים אנחנו עדיין מניבים רק חלק קטנטן מהכנסותינו מחוץ למדינות המפותחות ",  אמר לוי .
 
ענקית המדיה ויוונדי תחפש את ליידי גאגא הבאה בשווקים המתעוררים
מנכ"ל ויוונדי ,  ז'אן ברנאר לוי : " אנחנו לא יכולים להישאר במצב הנוכחי ,  שבו אנו גורפים כמעט את כל רווחינו מעשר מדינות מפותחות "
 
