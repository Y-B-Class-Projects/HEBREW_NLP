כמה יעלה לכם להעסיק פועל פלסטיני ? 
מדו"ח בנק ישראל עולה ,  כי העלות הממוצעת של יום עבודה של פועל פלסטיני בעל היתר עמדה ב-2008 על כ-210 שקל ,  בעוד העלות של פועל ללא היתר הסתכמה בכ-124 שקל ליום עבודה 
" על פי נתוני רשות ההגירה במשרד הפנים הישראלי ,  העלות הממוצעת של יום עבודה מדווח של פועלים פלסטינים בישראל עמדה בשנת 2008 על כ-210 שקל ,  ואילו העלות היומית של עובד בלתי חוקי כללה רק את שכרו ,  כ-124 שקל ליום עבודה ",  כך עולה מדו"ח בנק ישראל בקטע העוסק בהתאוששות התעסוקה הפלסטינית במשק הישראלי .
 עוד נכתב בדו"ח ,  כי הפרש זה מהווה תמריץ משמעותי למעסיקים להעסיק תושבי שטחים ללא היתרי עבודה .  עלות ההעסקה הנמוכה של תושבי יהודה ושומרון במשק הישראלי עלולה להשפיע לרעה על השכר של עובדים ישראליים בלתי מיומנים וטומנת בחובה השלכות חברתיות שליליות .
 בדו"ח מצוין כי ניתן להעריך כי הרוב המוחלט של חסרי ההיתרים עובדים בתחומי מדינת ישראל ,  שבה הם משתכרים שכר יומי גבוה  ( כ- 124 שקל )  ,  יחסית לשכר היומי במשק הפלסטיני  ( כ- 85 שקל )  .  עם זאת השכר היומי של העובדים במשק הישראלי בלא היתר נמוך מהשכר היומי נטו של בעלי ההיתרים  ( כ- 141 שקל )  .
 עוד עולה ,  כי הקריטריונים הביטחוניים למתן היתרי עבודה בישראל והאכיפה הישראלית משתקפים בהשוואה של מאפייני העובדים במשק הישראלי עם היתר עבודה ובלעדיו :  בעלי ההיתרים הם מבוגרים יותר ,  שיעור הרווקים בקרבם נמוך ,  והם עובדים יותר ימים בחודש מאשר חסרי ההיתרים .  עקב ההפרש בימי העבודה בחודש ובשכר היומי בין עובדים בהיתר לעובדים בלא היתר שכרו החודשי של עובד בהיתר גבוה בכ-34 אחוזים משכרו של עובד בלא היתר .  

כמה יעלה לכם להעסיק פועל פלסטיני ? 
מדו"ח בנק ישראל עולה ,  כי העלות הממוצעת של יום עבודה של פועל פלסטיני בעל היתר עמדה ב-2008 על כ-210 שקל ,  בעוד העלות של פועל ללא היתר הסתכמה בכ-124 שקל ליום עבודה

