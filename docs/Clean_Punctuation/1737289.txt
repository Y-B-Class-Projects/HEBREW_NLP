חשד :  תושב קריית מלאכי ניסה לתקוף נהגות בכביש 3
תושב קריית מלאכי בן 30 נעצר אמש  ( שני )  בחשד כי ניסה לתקוף מינית נהגות בכביש 3 בין צומת הודיה לצומת גבעתי בחבל לכיש .  על פי החשד ,  הגבר ,  המתגורר בגפו ,  נהג לאתר נהגות הנוסעות לבדן ולאותת להן על תקלה לכאורה ברכבן .  אז נהג להתקרב במטרה לתקוף אותן .  במרבית המקרים הבינו הנהגות את כוונותיו בזמן ונמלטו .  אמש הוא כמעט והצליח במזימתו אך הנהגת הבינה את כוונותיו ,  נמלטה והגישה תלונה במשטרת קריית מלאכי .  הוא נעצר על ידי משטרת קריית מלאכי ,  בשיתוף משטרת התנועה ,  לאחר שבלשים עקבו אחריו בניידת סמויה .  בכוונת המשטרה להביאו היום להארכת מעצר בבית משפט השלום .
 
חשד :  תושב קריית מלאכי ניסה לתקוף נהגות בכביש 3
nan
