בשש אחרי הסגירה
העמוד הראשון של העיתון לוס אנג'לס טיימס יסגר החל מחודש פברואר כבר בשעה 18:00 .  את הידיעות האחרונות אפשר יהיה למצוא בפנים
העיתון לוס אנג'לס טיימס יקדים את שעת הסגירה והירידה לדפוס של העמוד הראשון בעיתון מהשעה 23:00 לשעה 18:00 ,  כחלק מהמהלך הצפוי לסגירת אחד מבתי הדפוס שלו .  הניו יורק טיימס מדווח ,  כי החל מה-2 בפברואר יסגור העיתון את העמוד הראשון של גיליונות אמצע השבוע בשעה מוקדמת ויקצה עמודים פנימיים לחדשות המאוחרות .  עמודים אלו יירדו לדפוס בשעה 23:30 ואף מאוחר יותר .  אחת ההשלכות של מהלך זה תהיה שהעמוד הראשון של הלוס אנג'לס טיימס יהיה מעודכן פחות מעיתונים אחרים המופצים לתושבי לוס אנג'לס דוגמת ניו יורק טיימס והוול סטריט ג'ורנל .
 מהלך סגירת אחד מבתי הדפוס מורכב יחסית מאחר שמאז ספטמבר מדפיס הלוס אנג'לס טיימס את גיליונות הוול סטריט ג'ורנל להפצה בדרום קליפורניה ,  תוך התחייבות להפיצו בשעות הערב .  קוראים מחו על המהלך בטענה שהטיימס מקריב שעות דפוס לטובת הג'ורנל כדי להגדיל את רווחיו .  ננסי סאליבן ,  דוברת מטעם העיתון ,  אמרה : " לא נעשתה עסקה עם השטן כדי להזיז דד ליין אחד על חשבון האחר ".  סאליבן אמרה עוד שהשינויים יאפשרו הדפסה של יותר עמודים בצבע .  לדברי בכירים לוס אנג'לס טיימס ,  הדפסת כמאה אלף עותקים של הג'ורנל תופסת רק מכונה אחת מתוך השש בבית הדפוס .  הם הוסיפו כי בהתאם לשינויים בתוכן יהיו לילות בהם העמודים ייסגרו מאוחר יותר .
 קווין רודריק ,  עורך לשעבר בטיימס ומפעיל אתר חדשות מקומי שעוקב אחר הנעשה בעיתון ,  אמר שהמוצר יהיה רקוב וזו לא הדרך לשכנע אנשים לקנות עיתון .  סאליבן אמרה כי מדור הידיעות המאוחרות יכלול את הידיעות המעודכנות ביותר ביחס לכל עיתון אחר ביבשת .  שינויים נוספים ,  שכוללים הצרת הדפים מ-12 אינץ' ל-11 אינץ' ,  הועברו לעובדים במזכר שהפיץ המו"ל אדי הורטנשטיין והעורך ראס סטאנטון .  במזכר נכתב : " משמעות השינויים ,  בין היתר ,  היא שעת סגירה מוקדמת יותר לחלק מהמדורים ושעה מאוחרת יותר לאחרים ,  לצד חשיבה מחדש על העמוד הראשון ,  תוך קביעה כיצד הוא ישתלב בצורה הטובה ביותר עם עמודי החדשות המעודכנות ". תפוצת הלוס אנג'לס טיימס צנחה כמעט בחצי בשנים האחרונות ועמדה בשנה שעברה על 657 אלף עותקים לעומת 1.1 מיליון עותקים לפני מספר שנים .
 
בשש אחרי הסגירה
העמוד הראשון של העיתון לוס אנג'לס טיימס יסגר החל מחודש פברואר כבר בשעה 18:00 .  את הידיעות האחרונות אפשר יהיה למצוא בפנים

