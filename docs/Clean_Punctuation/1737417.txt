מצרים :  מזמין רצח הזמרת הלבנונית נשלח לכלא
איל ההון המצרי שהורשע בהזמנת רצח הזמרת הלבנונית סוזן תמים נידון ל-15 שנות מאסר .  בתחילה נגזר עליו מאסר עולם ,  אך עונשו הומתק
בית המשפט במצרים הקל היום  ( שלישי )  בעונשו של איל ההון המצרי הישאם טלעת מוסטפא והטיל עליו 15 שנות מאסר בגין הזמנת הרצח של מאהבתו לשעבר ,  הזמרת הלבנונית סוזן תמים .  מי שביצע את הרצח ,  הקצין לשעבר מוחסן סוכרי ,  נידון למאסר עולם .  במשפטם הקודם ,  שהסתיים במאי 2009 ,  נידונו השניים לעונש מוות ,  אולם ההרשעה בוטלה לפני מספר חודשים והוחלט על משפט חוזר .  במשפט החוזר הומתק ,  כאמור ,  עונשם .
 ביולי 2008 נמצאה סוזן תמים בדירתה בדובאי כשהיא ללא רוח חיים ,  ועל גופתה סימני אלימות ודקירות .  משטרת מצרים עצרה בתוך זמן קצר את מוסטפא ,  שהיה בקשר עם תמים ,  בחשד ששכר רוצח לחסלה לאחר שסיימה את הרומן ביניהם .  הן הרצח והן מעצרו של מוסטפא עוררו סערה רבה במצרים ובעולם הערבי .
 מוסטפא הוא הבעלים של אחת מחברות הנדל"ן הגדולות במצרים .  הונו מוערך במיליארדי דולרים ,  והוא פעיל במפלגת השלטון במדינה .  שמונה חודשים לפני הרצח ,  הוא קנה דירה בדובאי .  הרוצח הוא מוחסן סכרי ,  קצין מצרי בדרגה המקבילה לרב סרן ,  ששימש כקצין ביטחון באחד מבתי המלון הגדולים בשארם א-שייח' .  על פי כתב האישום ,  מוסטפא שילם לו שני מיליוני דולרים כדי שירצח את תמים .
 
מצרים :  מזמין רצח הזמרת הלבנונית נשלח לכלא
איל ההון המצרי שהורשע בהזמנת רצח הזמרת הלבנונית סוזן תמים נידון ל-15 שנות מאסר .  בתחילה נגזר עליו מאסר עולם ,  אך עונשו הומתק

