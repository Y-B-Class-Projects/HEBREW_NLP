דיווח :  יוון עשויה לערוך הנפקת אג"ח בשבוע הבא במטרה לגייס כ-5 מיליארד יורו
זאת לאחר שביום חמישי הגיעו מנהיגי האיחוד האירופי להסכם בנוגע לסיוע למדינה במקרה חירום בלבד
ממשלת יוון מעוניינת לגייס כמה מיליארדי יורו בהנפקת אג"ח בשבוע הבא ,  לאחר שביום חמישי הגיעו מנהיגי האיחוד האירופי להסכם בנוגע לסיוע למדינה במקרה חירום בלבד ,  כך דיווח אתר האינטרנט של  " פייננשל טיימס ". פטרוס כריסטודולו ,  ראש סוכנות ניהול החוב של יוון ,  אמר לעיתון כי אתונה מעוניינת לגייס סכום של כ-5 מיליארד יורו  ( 6.7 מיליארד דולר )  בשוקי האג"ח . " אנחנו רוצים לחזור לשוק עוד במארס ",  הוסיף .  לפי ה"פיינשל טיימס ",  צפויה יוון עד סוף החודש הנוכחי להנפיק אג"ח לשלוש או לשבע שנים ,  ובאפריל לערוך הנפקה נוספת בסכום דומה ,  במה שיהווה מבחן חשוב לאמון המשקיעים.בניגוד לדיווחים ,  מקור במשרד האוצר אמר בשבת כי עדיין לא נקבע מועד להנפקת אג"ח . " לעת עתה ,  עדיין לא התקבלה החלטה בנוגע לתאריך ההנפקה ",  אמר המקור ,  שביקש להישאר בעילום שם . " החלטה כזו תיקבע רק כאשר התנאים יהיו הולמים ",  הוסיף .  ביום חמישי הסכימו מנהיגי האיחוד האירופי בפגישתם בבריסל על חבילת סיוע ליוון ,  בסיוע קרן המטבע הבינ"ל  ( imf )  .  תחת ההסכם ,  כל מדינה ממדינות גוש היורו תעניק הלוואה ליוון בהתבסס על גודל הנתח שלה בבנק המרכזי של אירופה ,  לפי החלטת המנהיגים .  אירופה תספק למעלה ממחצית ההלוואות ואילו קרן המטבע הבינ"ל תספק את שאר הסכום .  ההלוואות יינתנו ליוון רק אם המדינה שנקלעה למשבר החובות לא תצליח למצוא אפשרויות מימון אחרות.בתחילת החודש ערכה יוון הנפקת אג"ח לעשר שנים ,  אשר זכתה לביקוש רב ,  שעלה פי שלושה על ההיצע .  הממשלה גייסה במכירת האג"ח 5 מיליארד יורו .  ביום שישי ירדה התשואה על האג"ח הממשלתיות של יוון לעשר שנים ל-6.193% ,  סימן לעלייה בביטחון המשקיעים ,  בעקבות הסכם בריסל .
 
דיווח :  יוון עשויה לערוך הנפקת אג"ח בשבוע הבא במטרה לגייס כ-5 מיליארד יורו
זאת לאחר שביום חמישי הגיעו מנהיגי האיחוד האירופי להסכם בנוגע לסיוע למדינה במקרה חירום בלבד

