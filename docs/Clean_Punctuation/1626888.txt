בלופניקס תרכוש את קבוצת דנשיר מכונס הנכסים
היקף העסקה הנוכחי מוערך ב-2-3 מיליון שקל .  בלופניקס רכשה לפני כחודש את פעילות DSKnowledge ,  חברה בת של דנשיר
 >  >  בלופניקס צפויה לרכוש את קבוצת דנשיר ,  לאחר שבהתמחרות שבוצעה אתמול במשרדי כונס הנכסים של דנשיר הציעה בלופניקס את ההצעה הגבוהה ביותר .  לצד בלופניקס התמודדו על דנשיר קבוצת מלם-תים וקבוצת one1 .  לפי הערכות ,  הצעתה של בלופניקס לרכישת פעילות דנשיר עומדת על 2-3 מיליון שקל .  לפני כחודש פירסמה בלופניקס כי רכשה את פעילות dsknowledge ,  חברת בת של דנשיר ,  ב-2.25 מיליון דולר במזומן ו-700 אלף דולר בהתחייבויות .  dsknowledge ,  המפתחת מערכות לניהול ידע ,  נחשבת לאחד מנכסיה העיקריים של דנשיר .  כחודש לאחר פרסום העסקה הגישה דנשיר בקשה להוצאת צו להקפאת הליכים לבית המשפט המחוזי בתל אביב .  בעקבות הבקשה מונה לחברה כונס נכסים .  היקף חובות הקבוצה הסתכמו בכ-20 מיליון שקל .  לדנשיר ובלופניקס היסטוריה ארוכה של קשרים .  אבישי חרמש ,  מייסד דנשיר ,  הועסק על ידי אריק קילמן - יו"ר דירקטוריון בלופניקס - כסגן יו"ר בחברת לירז ,  אותה הקים קילמן בשנות ה-80 .  היחסים בין השניים עלו על שרטון וחרמש התפטר מתפקידו .  ב-98' הקים חרמש את דנשיר ,  שהיתה פעילה בעיקר בתחום מיקור חוץ וביישום מערכות sap .  לטענת גורמים בענף ,  חרמש הצהיר בעבר כי מטרתו היא הנפקה לבורסה ב-2010 .  לצורך כך בחר לבצע רכישות אגרסיביות ,  ביניהן רכישת dsknowledge ,  שהפרו את יציבותה הפיננסית של החברה ,  ובספטמבר 2008 ביצעה דנשיר מהלך פיטורים רחב . " כשבלופניקס רכשה את dsknowledge היא רכשה את החברה הבת הטובה ביותר בדנשיר ",  העריך גורם בשוק . " היו גם מי שמצאו בכך פגם - העסקה הנוכחית עם בלופניקס מהווה בפועל המשך ישיר של אותה עסקה .  בלופניקס לא היו אמורים לדעת על הכוונה לגשת להקפאת הליכים ".  מבלופניקס נמסר כי  " החברה התקשרה בהסכם לרכישת פעילותן העסקית של חברות דנשיר ו-dsknowledge .  עסקת רכישת נכסי dsknowledge הסתיימה ,  אולם בלופניקס ביטלה את ההסכם לרכישת נכסי חברות דנשיר בשל עילות שעמדו לה ובהתאם להוראות ההסכם שנחתם .  לאחר שמונה לחברות דנשיר כונס זמני ,  בלופניקס הציעה לכונס לרכוש את נכסי דנשיר .  סגירת העסקה בהתבסס על הצעה זו כפופה לאישור בית המשפט .  מעבר להגשת ההצעה ,  אין לבלופניקס כל חלק בהתנהלויות פנימיות של החברה .  בלופניקס פועלת ומחפשת בכל עת הזדמנויות הגלומות בשוק כיום ". 

בלופניקס תרכוש את קבוצת דנשיר מכונס הנכסים
היקף העסקה הנוכחי מוערך ב-2-3 מיליון שקל .  בלופניקס רכשה לפני כחודש את פעילות DSKnowledge ,  חברה בת של דנשיר

