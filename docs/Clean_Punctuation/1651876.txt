הכל עובר במשפחה
רוג'ר חינאוי ,  אח של בשארה  ( ההוא מהאטליז )  ,  פותח מסעדנייה בראשון לציון שתגיש מקלובה לצד סינטה במשקל
משפחת חינאוי מרחיבה את רשת הבשר שלה ,  עם קונספט נוגס וחדש - מסעדניית בשר - מסעדת בשר בה משולבת מעדנייה לרכישת בשר טרי במקום .  מתחם חינאוי ,  שייפתח בסוף השבוע הקרוב ,  מתהדר בשם 'חינאוי - תרבות של בשר' ,  וראוי לתואר היכל :  זהו חלל המתפרש על פני 780 מ"ר ,  כשמקרר בשר שקוף חוצץ בין האטליז למסעדה .  המסעדה רחבת ידיים ויכולה להאכיל עד 250 תאבי בשרים  (  !  !  )  ,  נוסף לחדר פרטי שמתאים לאירועים עד 100 סועדים .
 רוג'ר חינאוי ,  הבעלים ונצר למשפחת הקצבים המפורסמת ,  מספר שמדובר בחלום ישן שמתגשם : " כבר שנים שהלקוחות שלנו מבקשים שנבשל את הבשר שאנחנו מוכרים להם ,  ושנגיש לצלחת את הטעם הביתי שלנו .  המסעדה עוצבה תוך מחשבה רבה על שילוב בין הערבי המסורתי למודרני ,  בהתאם גם לטעמים שיוגשו ".  
התפריט נבנה על ידי בשארה חינאוי ,  האח והיועץ הקולינרי ,  והוא מציע בגזרת השיפודים  ( המחיר לשני שיפודים )  קבב ב-46 שקלים ,  שקדי עגל ב-66 שקלים ואף כבד אווז ב-104 שקלים .  לראשונות - מבחר סלטי הבית במחיר 18 שקלים לסועד ,( 30 שקלים ללא הזמנת מנה עיקרית )  ,  המוגשים בליווי לאפות חמות מהטאבון או קובה טלה וצנוברים ב-26שקלים .  בנוסף ,  גם אנשי הדגים יוכלו לבוא על סיפוקם עם פילה דניס בגריל פחמים במחיר 80 שקלים או לברק שלם ב-79 שקלים .  
עסקיות מוגשות בימים א'-ה' בין השעות 12:00-18:00 וכוללות מבחר סלטים ,  לאפות ,  תוספת חמה ושתייה קלה - במחיר המנה העיקרית  ( 55-86 שקלים )  .  
חינאוי - תרבות של בשר - רחוב ילדי טהרן 12 ,  ראשון לציון .  טלפון :  מסעדה - 03-9417999 ;  אטליז - 03-9413344 .  שעות פתיחה :  א'-שבת 12:00- אחרון הלקוחות .  למסעדה אין תעודת כשרות ,  אך הבשר כשר .
 
הכל עובר במשפחה
רוג'ר חינאוי ,  אח של בשארה  ( ההוא מהאטליז )  ,  פותח מסעדנייה בראשון לציון שתגיש מקלובה לצד סינטה במשקל

