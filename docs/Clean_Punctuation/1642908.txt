מדונה חוזרת לביים
מלכת הפופ לא נבהלת מהביקורות הקשות על חווית הבימוי הקודמת שלה ,  הפעם בעיבוד לסיפורו המפורסם של המלך אדוארד השמיני ,  שוויתר על המלוכה למען אהבת חייו
שנתיים לאחר סרטה הראשון ,  חוזרת מלכת הפופ לכס הבמאית .  המגזין וראייטי מדווח כי מדונה תביים את  " W.E "  סרט העוסק באחת הפרשיות הסוערות בתולדות המלוכה הבריטית .  הרומן בין המלך אדוארד השמיני ואהובתו ואליס סימפסון .  
הסיפור התרחש בשנות השלושים של המאה הקודמת ,  אז זעזע אדוארד את ההמלכה הבריטית לאחר שוויתר על כס המלכות לאור רצונו להתחתן עם אהובתו ואליס סימפסון ,  שהייתה גרושה אמריקאית .  הנישואים נמנעו על ידי הממשלה הבריטית ואדוארד ואהובתו נאלצו להגר מאנגליה .  את דמותה של סימפסון צפויה לגלם השחקנית ורה פרמיגה ,  ששיחקה לאחרונה  " תלוי באוויר ",  המועמדת לאוסקר בקטגורית שחקנית המשנה הטובה ביותר .  טרם פורסם מי יגלם את תפקידו של המלך אדוארד ,  אולם נודע כי מדונה השתתפה בכתיבת התסריט יחד עם התסריטאי אלכס קשישיאן .  הפרויקט יהיה סרטה השני של מדונה כבמאית .  סרט הביכורים שלה , " Filth and Wisdom ",  הוקרן בפסטיבל ברלין לפני שנתיים וזכה לביקורות פושרות למדי .  מאז חזרה מדונה לסיבוב ההופעות המצליח שלה שהסתיים בישראל ועתה - היא שבה לפאזה הקולנועית החדשה בחייה .
 
מדונה חוזרת לביים
מלכת הפופ לא נבהלת מהביקורות הקשות על חווית הבימוי הקודמת שלה ,  הפעם בעיבוד לסיפורו המפורסם של המלך אדוארד השמיני ,  שוויתר על המלוכה למען אהבת חייו

