בול עץ
בט"ו בשבט קיימת הזדמנות להיטען באנרגיה של צמיחה מחודשת - אז רדו לישיבה מזרחית ודמיינו שהשורש ,  הגזע והעלים הם אתם
במהלך השנה ,  ישנן תחנות מסויימות שניתן לקרוא להן  " תחנות היטענות ".  אלו הן תחנות אנרגטיות על פני ציר הזמן של לוח השנה .  מטרת תחנות אלו היא להוות נקודות עצירה של היטענות בכוחות מחודשים .  למה הדבר דומה ?  לתחנות השתייה במהלך ריצת מרתון .  תחנת ההיטענות היום היא  " ראש השנה לאילנות ",  ומשמעות תחנה זו בציר הזמן השנתי היא היטענות באנרגיה של צמיחה מחודשת .
 עבודת המודעות היא תהליך ,  שבעצם אינו מסתיים לאורך חייו של האדם .  אין משמעות ל"סוף "  או ל"תוצאה מוגמרת "  בתהליך המודעות ,  מכיוון שבכל פעם שהאדם משיג את מטרותיו ,  מיד ניצבות להן מטרות חדשות .  האדם המודע מבין ,  שעמידה במקום משמעה ?  רגרסיה ,  וחזרה לתבניות מחשבה ישנות ,  להתנהגויות מעכבות ,  לתגובות לא מאוזנות ,  ולחשיבה שאינה יצירתית .  לכן ,  טבעו של האדם המודע הוא להציב שוב ושוב מטרות חדשות ונוספות ,  וזאת כדי להתקדם ,  ומאידך ,  להעצים ולקבע את השינויים אשר כבר הושגו .
 יודעים אנו את נפש האדם .  לעיתים ,  מתייגע הוא מלעמוד על משמר המודעות .  מתייגע מלהתאמץ לחשוב מחשבות חיוביות ,  מלבדוק מה הן תחושותיו בגוף כדי לוודא שאכן חושב הוא מחשבות חיוביות .  כעת ,  מציעים אנו לכם הפוגת מעט .  עיצרו לרגע משגרת יומכם העמוסה ,  ואפשרו לנשמתכם להיטען באנרגיה של צמיחה וגדילה .  האנרגיה הזו זמינה ביקום בט"ו בשבט ,  והיא מיועדת עבורכם .
 מבקשים אנו להציע לכם מדיטציית היטענות באנרגיית חיים זו :
 שבו במקום הנוח לכם ועצמו את עיניכם .  כעת ,  דמיינו שהנכם עץ.איזה עץ אתם - האם גדול או קטן ?  האם יש שורשים ?  איך הם נראים - דקים ,  עבים ,  ארוכים או קצרים ?  מה צבע העץ ,  גזעו והענפים ?  מה מצב הענפים ?  האם יש עלים ?  כעת ,  דמיינו את עצמכם כעץ :  הרגישו כיצד רגליכם הופכות להיות השורשים שלו ,  הנשלחים אל תוך בטן האדמה .  
הרגישו את היציבות שהשורשים מעניקים לכם .  חושו את השתרשותם בתוך רגבי האדמה הלחים .  השורשים הינם עבים ,  בצבע בריא ורענן ,  ואתם חשים את זרימת החומרים המזינים אתכם ,  עוברים בקלילות מבטן האדמה ישירות אליכם ,  ומעניקים לכם תחושת ביטחון ויציבות .  הרגישו את הזרימה ההרמונית מעצם ההתחברות אל אמא אדמה .
 עלו בדמיונכם אל הגזע שלכם ,  הרגישו כיצד הוא מתעבה ,  וצבעו הופך להיות חום רענן ,  צבע נקי ובריא .  הרגישו את זרימת הצמיחה של החומרים המזינים ,  העוברים מן השורשים אל הגזע .  הרגישו יציבים ויחד עם זאת הרגישו את הגמישות שבגזע .  זהו גזע יציב ,  אך הגמישות מאפשרת לו גם תנועות עדינות ,  שמונעות את שבירתו .
 כעת עלו אל הענפים והרגישו את התפרסותם אל כל הכיוונים .  הרגישו את הנוכחות המלאה שלכם על פני הסביבה ,  וחושו את התנודה העדינה של הענפים הדקים ,  לעומת תחושת היציבות של הענפים העבים יותר .  שילחו עלים מתוך הענפים  העלים הם בצבע ירוק חי ,  הם שלמים ,  בריאים ויפהפיים .  הרגישו את פריחת הפרחים מתוך הענפים ,  ואת בשלות הפירות .  השמש מחממת ומלטפת בעדינות ,  וטיפות הגשם שוטפות מעל העלים והעץ את העייפות והמאמץ .
 הרגישו את הנוכחות שלכם מתעצמת ,  את נוכחותכם המושלמת ,  מן השורשים ועד לקצות העלים .  חושו בעוצמת הצמיחה ,  אשר מצליחה להתגבר על כוח המשיכה הישן .  בזמן זה יכולים אתם לבצע שינויים מבורכים בחייכם !  זהו רגע קסום ,  השתמשו בו לטובתכם המירבית .  הרגישו את תחושת החיו ? ת ,  את הבריאות השופעת ,  המתבטאת בצורת העץ ,  בצבעיו החיים וביציבותו .  הרגישו את זרימת האנרגיה מקצות השורשים דרך הגזע ,  הענפים ועד לקצות העלים .  אין שום מקום חסום או סגור  הכול פתוח ומאפשר זרימה נפלאה .
 הרגישו את מערכת היחסים ההרמונית והמושלמת בינכם לבין אמא אדמה ,  אשר מספקת לכם את כל צרכיכם בשפע ובקלות .  הרגישו את מערכת היחסים ההרמונית והמושלמת ביניכם לבין היקום  כיצד אתם מקבלים את הפחמן הדו חמצני מן הסביבה החיצונית לכם ,  ומשחררים חמצן מבורך אל הסביבה .  הרגישו את הצמיחה שמתאפשרת בזכותכם לכל הסובבים ביקום כולו .  
אין לכם תחליף ,  אתם חשובים למערך ההרמוני שביקום .  הצמיחה שלכם אינה  " באה על חשבון "  מישהו אחר .  להפך ,  ככל שתתעצמו ותצמחו יותר כך תוכלו להשפיע ולתת יותר ברכה ואנרגיה נפלאה אל הסביבה שלכם בפרט ,  ואל היקום בכלל .  הרגישו את האני הפנימי שלכם מתעצם לכל גודלו של העץ וחושו בעוצמה הנפלאה .
 תחושה זו תלווה אתכם בכל רגע בו תחפצו בכך .  המשיכו לגדול ולצמוח  אין שום אדם או שום גורם אחר שיכול לעצור את צמיחתכם ,  ורק אתם קובעים מהו גבול הצמיחה שלכם .  אנו מציעים :  אל תגבילו ,  המשיכו לגדול ולהתעצם עד אין סוף !  הרשו לעצמכם לתפוס מקום של חשיבות על פני האדמה  אתם ראויים לכך .
 המאמר הועבר בתקשור על ידי תמורה וידעאל .
 יעל כהן היא מתקשרת ,  מאסטר רייקי RMT ,  עוסקת בייעוץ וטיפול הוליסטי ,  תיקשור ,  פרחי באך ,  קינסיולוגיה ,  ורייקי .
 
בול עץ
בט"ו בשבט קיימת הזדמנות להיטען באנרגיה של צמיחה מחודשת - אז רדו לישיבה מזרחית ודמיינו שהשורש ,  הגזע והעלים הם אתם

