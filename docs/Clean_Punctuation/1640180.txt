ראגבי :  פותחים את  " שש האומות "
 אירלנד ואיטליה ייפגשו בשבת  ( 16:30 )  ,  כשאחריהן ישחקו ווילס ואנגליה ובראשון סקוטלנד וצרפת .  שידורים ב-France 2
בשבת ייצא לדרך טורניר  " שש האומות "  האירופי השנתי בין שש הנבחרות החזקות ביבשת .  שניים משלושת משחקי המחזור הראשון בטורניר יתקיימו בזה אחר זה  ( שידור ב-France 2 )  ,  כאשר השלישי יתקיים למחרת .
 ב-16:30 שעון ישראל תארח אירלנד ,  האלופה המכהנת ,  את איטליה ,  אשר נחשבת לנבחרת החלשה בטורניר .  האירים יעמידו קו אחורי נוצץ עם בריאן אודריסקול ,  גורדון דארסי ורונאן אוגארה ,  שפציעתו של ג'ונתן סקסטון המבטיח פתרה למאמן דיקלן קידני את ההתלבטות בינהם לעמדת הרכז הרץ .  הכללתו של אוגארה בהרכב הופכת לתמוהה את השארתו מחוץ לסגל של פיטר סטרינגר ,  אשר משחק לצדו בקבוצה מגיל נוער .  אל מול החלוצים האיטלקים המאיימים תציב אירלנד גם קו קדמי חזק הכולל בין היתר את ג'ון האיס ,  פול אוקונל ,  דייויד וואלאס וג'יימי הייסליפ ,  יליד טבריה .  ההרכב של ה"אזורי "  טרם פורסם בזמן כתיבת שורות אלה  ( רוב תושבי אירלנד אינם לחוצים מכך )  .
 תוצאת המשחק בין אנגליה לווילס שיחל בשעה 19:00 שקופה הרבה פחות ,  אך לבטח תירשם בו היסטוריה ,  כיון שיהיה הראשון שיוקרן בשידור חי בתלת-מימד ,  ב-40 בתי קולנוע ברחבי אנגליה .  הצופים שיגיעו לאולמות יצפו בהרכב האטרקטיבי ביותר של אנגליה ,  הכולל בקו האחורי את ג'וני ווילקינסון ,  ריקי פלוטי ודילון אלמירטאג' .  מאתיו טייט המוכשר שמאז ההופעה הגדולה שלו בגמר גביע העולם שימש בעיקר כסותם חורים יקבל את החולצה מספר 13 ,  האהובה עליו ,  לכבוד יום הולדתו ה-24 .  הסקראם האנגלי ספג מהלומה כאשר שלושת שחקני הציר הבכירים של אנגליה נפצעו לפני הטורניר ,  אך מאחורי השורה הקדמית חסרת הניסיון ישחק צמד הבלמים הנפלא של סימון שו וסטיב בורתוויק .  בעורף הסקראם יוצב ניק איסטר ,  שהניח רביעיה לטובת נבחרתו שהשפילה את ווילס במשחק הכנה לגביע העולם האחרון .
 מתיו ריס ,  הלוכד  ( Hooker )  הוולשי הפצוע במפשעה לא יטול חלק במשחק ,  אך גם בלעדיו הסקראם האדום הוא בעל פוטנציאל הרסני ,  בהנהגתם של גתין ג'נקינס ואדם ג'ונס ,  שביוני האחרון היו שותפיו של ריס גם בשורה הקדמית של  " אריות בריטניה ואירלנד ",  נבחרת האיים הבריטיים .  החדשות הטובות עבור ווילס הן שהמאסף לי בריין יוכל ליטול חלק במשחק .  בריין הושעה מפעילות למשך שבועיים לאחר שחזר למגרש לפני שיצא השחקן שהחליף אותו בעת שקיבל טיפול רפואי .  ביום שלישי הערעור שהגישה נבחרתו התקבל והעונש הומר בקנס של 5,000 יורו .  חזרתו של בריין תאפשר לכוכב העולה ג'יימס הוק לשחק בקישור לצדו של ג'יימי רוברטס ,  כשגם שיין וויליאמס ,  הסקורר הגדול בהיסטוריה של ווילס ,  נכלל בהרכב .  בכנף השניה יחליף טום ג'יימס את לי האף-פני המתאושש מפציעה בשריר השוק .
 ביום ראשון תארח סקוטלנד את צרפת ,  כשה"לה בלה "  פייבוריטים .  

ראגבי :  פותחים את  " שש האומות "
 אירלנד ואיטליה ייפגשו בשבת  ( 16:30 )  ,  כשאחריהן ישחקו ווילס ואנגליה ובראשון סקוטלנד וצרפת .  שידורים ב-France 2

