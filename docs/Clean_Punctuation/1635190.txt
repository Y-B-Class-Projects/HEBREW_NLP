מייקל בלומברג נגד תוכנית אובמה : " אולי נעצור את משכורות חברי הקונגרס עד שיתברר אם חוקים הצליחו ?  "
 ראש העיר ניו יורק הזהיר כי הגבלת הבנקים תפגע קשות בכלכלת העיר ותחייב פיטורי עובדים
ראש העיר ניו יורק ,  המיליארדר מייקל בלומברג ,  יצא בחריפות נגד תוכניתו של נשיא ארה"ב ,  ברק אובמה ,  להגבלת את הגודל וחלק מפעילות המסחר של הבנקים בוול סטריט - אשר מהווים את מקור ההכנסה העיקרי ממסים של עיריית ניו יורק .  בלומברג ,  מייסד חברת המידע הפיננסי הנושאת את שמו ,  אמר אתמול בראיון לרשת הטלוויזיה cbs כי הבנקים של וול סטריט מהווים חלק בסיסי בכלכלת העיר ניו יורק ,  וכי תוכנית אובמה צפויה לפגוע בכלכלה של העיר ועלולה לאלץ את העיריה לפטר עובדים . " אם זה המקרה ,  נאלץ לפטר עובדים משום שזה ממש יפגע בכלכלה שלנו ",  אמר בלומברג ,  שהונו האישי מוערך ב-16 מיליארד דולר.בלומברג ,  אשר חולק בחריפות על עמדת אובמה גם ביחס לבונוסים השמנים של בנקאי וול סטריט ,  אף הציע במהלך הראיון להפקיד את משכורות חברי הקונגרס בארה"ב בידי צד שלישי - כפי שהוצע באחרונה לגבי הבונוסים בוול סטריט - עד שיתברר האם חוקים שהועברו בקונגרס אמנם הניבו תוצאות חיוביות . " אולי כדי להקפיא את העברת המשכורות למשך איזה עשור כדי לראות אם החוקים שחוקקו הצליחו ",  אמר בלומברג .  נשיא ארה"ב ,  ברק אובמה ,  הציג אתמול תוכנית במסגרתה יוגבל גודל הבנקים בארה"ב וכן חלק מפעילות המסחר שלהם .  כך למשל ,  התוכנית תאסור על בנקים להחזיק בבעלותם או להשקיע בחברות השקעה פרטית וקרנות גידור כאשר הדבר אינו קושר לשירות הלקוחות .  התוכנית נועדה לצמצם את נטילת הסיכונים של המגזר הבנקאי במטרה למנוע משבר פיננסי נוסף .
 
מייקל בלומברג נגד תוכנית אובמה : " אולי נעצור את משכורות חברי הקונגרס עד שיתברר אם חוקים הצליחו ?  "
 ראש העיר ניו יורק הזהיר כי הגבלת הבנקים תפגע קשות בכלכלת העיר ותחייב פיטורי עובדים

