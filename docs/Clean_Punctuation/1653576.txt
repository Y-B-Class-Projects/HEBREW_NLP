משעל לערביי ישראל : " הגנו על אל-אקצא "
 בנאום שנשא בדמשק קרא ראש הלשכה המדינית של חמאס לערביי ישראל להגן על המקומות הקדושים בירושלים . " ישראל עלולה לפוצץ את המזרח התיכון "
  ( צילום :  רויטרס .  עריכה :  דורון שטיין ) 
ראש הלשכה המדינית של חמאס חאלד משעל קרא אתמול  ( שני )  לפתוח החל ממחר בפעילות  " להגנה על אל-אקצא ,  ירושלים והמקומות הקדושים לאיסלם ולנצרות ".  בנאום שנשא היום בדמשק בפני נציגי הפלגים הפלסטינים היושבים בעיר הזהיר משעל את הקהילה הבינלאומית  " מפני הסכנות שאליהן מובילה ישראל "  וציין כי הצעדים הישראלים עלולים  " לפוצץ את המזרח התיכון ".  
" זוהי פגישת זעם וניצחון ",  אמר למשתתפי הישיבה . " מכאן אנחנו מתחילים במסע פתוח למען ירושלים והמקומות הקדושים בפלסטין ".  הוא קרא לערביי ישראל ,  ולתושבי מזרח ירושלים בפרט , " לנקוט בצעדים של ממש על מנת להגן על מסגד אל-אקצא מפני זיהומו ,  חלוקתו ,  ייהודו והריסתו וכן להגן על יתר המקומות הקדושים למוסלמים ולנוצרים ".  הוא קרא לערבים ולמוסלמים בכל רחבי העולם לסייע במאבק זה ,  החל ממחר .
 הוא פנה לקהילה הבינלאומית באמרו כי ישראל  " משחקת באש ומדליקה ניצוץ שעלול לפוצץ את כל האזור ".  הוא תקף עוד את אלו שמשתפים פעולה עם ישראל ,  מסייעים לה ושותקים לנוכח  " פשעיה ":   " האומה  ( הערבית  נ.י )  לא תוותר על המקומות הקדושים שלה .  מי שמשחק באש ,  סופו להיכוות ממנה ".  
בסוף דבריו קרא משעל לרשות להפסיק לנהל משא ומתן  " ישיר או עקיף "  עם  " האויב "  משום שהדבר מהווה גושפנקא להמשך המעשים של ישראל ומעודד אותה  " להמשיך לבנות בהתנחלויות ולייהד את ירושלים ".  הוא ציין כי על כל הפלגים הפלסטינים  " להתאחד ולהיאבק בכיבוש הציוני ,  להתנגד לו ,  ולדבוק בעקרונות ובזכויות ". 
נביל אבו רודיינה ,  דוברו של יו"ר הרשות הפלסטינית אבו מאזן אמר היום בהקשר זה כי הרשות לא תנהל משא ומתן עם ישראל אם זו תמשיך לנקוט במדיניות הבנייה בהתנחלויות . " המדיניות הישראלית אינה תורמת ליצירת אווירה ראויה לחידוש תהליך השלום ",  אמר . " על הממשל האמריקאי והקוורטט לנקוט בצעדים שימנעו מישראל להמשיך במדיניותה שכן מדיניות זו תוביל לבעיות רבות באזור ". 

משעל לערביי ישראל : " הגנו על אל-אקצא "
 בנאום שנשא בדמשק קרא ראש הלשכה המדינית של חמאס לערביי ישראל להגן על המקומות הקדושים בירושלים . " ישראל עלולה לפוצץ את המזרח התיכון "
 
