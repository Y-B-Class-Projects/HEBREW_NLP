חממה סחר - 3 שנים מאז הנפקת החברה רושמים משקיעיה המוסדיים ,  אקסלנס ופסגות ,  הפסד של עשרות אחוזים
החברה הונפקה ב-2007 לפי שווי של 90 מיליון שקל ;  כיום נסחרת החברה בשווי של 52 מיליון שקל
כמעט שלוש שנים מאז חברת חממה סחר ,  העוסקת בייצור מזון יבש  ( בעיקר חטיפים )  הגיעה לבורסה .  הנפקת חממה סחר בחודש מאי היתה אחת ההנפקות האחרונות לציבור של חברות חדשות שהתבצעו בגל ההנפקות של 2007 .  ההנפקה נקלעה לקשיים אך בסופו של דבר הצליחה להשלים גיוס במניות ובאג"ח להמרה לפי שווי של כ-90 מיליון שקל.היום חממה סחר נסחרת ב-52 מיליון שקל .  המשקיעים המוסדיים הגדולים בחברה - פסגות ואקסלנס - השקיעו בה כבר ב-2007 ומופסדים עליה עשרות אחוזים ,  אך הם עדיין שם .  בעוד המניה של חממה צנחה ,  מכירות החברה דווקא צמחו .  ההנפקה ב-2007 בוצעה על בסיס הדו"חות השנתיים של 2006 .  החברה שבשליטת משפחת חממה מכרה אז בהיקף שנתי של 298 מיליון שקל .  את 2009 כולה היא סיימה עם הכנסות של 390 מיליון שקל - עלייה של 31% במחזור השנתי אבל מצד שני ירידה של 10% אל מול תוצאות 2008 שנבעה מירידת מחירי הסחורות.הירידה בהכנסות בצד עלייה בהוצאות - בשל הוצאות מימון בגין אשראי ואג"ח ובשל עלייה בחובות מסופקים - הביאו את חממה סחר לסיים את 2009 בהפסד של 360 אלף שקל לעומת רווח ב-2008 .  בניגוד להרעה שנרשמה בתוצאות השנתיות ,  הרבעון הרביעי של חממה דווקא הציג שיפור אל מול המקביל שלו ב-2008.בעקבות גידול בכמות הסחורה שנמכרה ומחירי המכירה של הסחורות שחזרו לעלות ,  הציגה חממה שיפור של 6.7% במכירות ל-98.3 מיליון שקל .  בעקבות המגמות האלו ביחד עם ירידה בהוצאות ההנהלה בשל ירידה בהוצאות לחובות מסופקי ,  עברה החברה להציג רווח גולמי של 8.9 מיליון שקל לעומת הפסד ברבעון המקביל ,  ועברה גם לרווח תפעולי של 5 מיליון שקל.בשורה התחתונה עברה החברה לרווח של 1.3 מיליון שקל .  ההון העצמי של חממה ב-2009 ירד קלות בהשוואה ל-2008 לכ-67 מיליון שקל ,  אך לעומת ההנפקה- כמעט שהכפיל את עצמו.ב-2009 עלו ההפרשות של חממה לסחר לחובות מסופקים - כלומר ,  חובות שספק אם החברה תצליח לגבות אותן .  החברה הפרישה 1.5% מההכנסות או 5.9 מיליון שקל לחובות מסופקים מול 0.5% או 2 מיליון שקל ב-2008 ומול הפרשה זניחה של אלפי שקלים בודדים בלבד ב-2007.פרט מעניין נוסף בדו"חות חממה מתגלה מפילוח ההכנסות הגיאוגרפי של החברה .  מרבית הכנסות חממה ,  כ-89.2% ,  מגיעות מהשוק המקומי .  בנוסף ,  6.9% מהמכירות ,  כ-26.9 מיליון שקל ,  מגיעות משטחי הרשות הפלסטינית .  עם זאת ,  מכירות חממה לרשות הפלסטינית ירדו ב-2009 אל מול 2008 בכ-6 מיליון שקל או כ-0.7%.רבים מנושאי המשרה הבכירים של חממה הם בני משפחת חממה השולטת בחברה .  עלות השכר של אלי חממה ,  מנכ"ל החברה ,  עמדה ב-2009 על 1.15 מיליון שקל ;  עלות השכר של מאיר חממה ,  יו"ר ונשיא החברה ,  עמדה על 941 אלף שקל ;  עלות השכר של יוסף חממה ,  מנהל בחברה ,  עמדה על 646 שקל  ;  עלות השכר של עידו חממה ,  סמנכ"ל פיתוח עסקי בחברה ,  עמדה על 529 אלף שקל .  אלו הם רק חלק מבני משפחת חממה העובדים בחברה .  לאחרונה הצטרפה גם מורן חממה ,  בתו של אלי חממה ,  לחברה כמנהלת רכש ועיתוד מלאי בשכר ברוטו של כ-12.5 אלף שקל בחודש .
 
חממה סחר - 3 שנים מאז הנפקת החברה רושמים משקיעיה המוסדיים ,  אקסלנס ופסגות ,  הפסד של עשרות אחוזים
החברה הונפקה ב-2007 לפי שווי של 90 מיליון שקל ;  כיום נסחרת החברה בשווי של 52 מיליון שקל

