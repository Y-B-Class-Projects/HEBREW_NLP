הכינו את הפוך :  הלילה - הקר ביותר העונה
הלילה הקרוב צפוי להיות הלילה הקר ביותר מאז החל החורף .  הטמפרטורות יהיו נמוכות במיוחד ,  אך כמות הגשמים צפויה להיחלש
 ( צילום :  משה אסרף ,  איתמר אלימלך ,  עריכת וידאו :  יאיר דניאל ,  קריינות :  אילן שניג ) 
לאחר לילה נוסף של טמפרטורות נמוכות במיוחד בכל רחבי הארץ ,  הקור ימשיך ללוות אותנו גם הלילה  ( שלישי )  ,  שעתיד להירשם כלילה הקר ביותר בישראל מאז החלה עונת החורף .  
מזג האוויר היום יהיה מעונן חלקית וקר מהרגיל בעונה .  בשעות הצהריים ייתכן טפטוף בצפון הארץ ובמרכזה .  בלילה חשש לקרה במקומות המועדים .
 אנטולי חריתונוב מהשירות המטאורולוגי מסר ,  כי למרות הטמפרטורות הנמוכות ,  כמות הגשמים שהומטרו ביממה האחרונה צפויה להיחלש לכדי טפטופים וגשם קל ברחבי הארץ .  בנוסף ,  ייחלשו הרוחות החזקות שפקדו אותנו .
 מנחם ברוך ,  מנהל אתר החרמון ,  מסר לוואלה !  חדשות כי האתר ייפתח מחר בבוקר למבקרים ,  אך לא לגלישה .  לדבריו ,  לא צפוי מספר רב של מבקרים היות שמדובר באמצע השבוע .  עד כה נערמו באתר כ-25 ס"מ בתחתית ההר ,  ובחלקיו העליונים כ-40 ס"מ .
 הים הסוער צפוי להירגע במהלך היממה הקרובה וגובהו יירד משישה עד שבעה מטרים הלילה ,  לארבעה עד חמישה מטרים בבוקר ועד לשני מטרים מחר בערב .
 הלילה צפוי להיות הלילה הקר ביותר בחורף הנוכחי ,  עם צפי לטמפרטורות קרובות לאפס במקומות הנמוכים וכשתיים עד שלוש מעלות בהרים .  
עד כה התאפיינה המערכת החורפית של הימים האחרונים בכמויות נאות של משקעים ,  וכתוצאה מהמערכת הנוכחית נרשמו ברמת הגולן 70 מ"מ של גשם ,  באזור הגליל הצטברו 30 מ"מ ,  באזור השפלה והמרכז בין 15 ל-25 מ"מ ,  ובאזור ירושלים נצברו 35 מ"מ של גשם .
 עדכון ראשון :  20:08

הכינו את הפוך :  הלילה - הקר ביותר העונה
הלילה הקרוב צפוי להיות הלילה הקר ביותר מאז החל החורף .  הטמפרטורות יהיו נמוכות במיוחד ,  אך כמות הגשמים צפויה להיחלש

