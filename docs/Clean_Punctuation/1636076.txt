רייפמן לא מרפה :  מבקש שוב לפסול את השופטת אלשיך מלדון בעניינו - " חשש כבד למשוא פנים "
 עורכי דינו של רייפמן טוענים כי אלשיך מושפעת מאמצעי התקשורת ומבססת החלטותיה על כתבות עיתונאיות
אלי רייפמן מבקש מהשופטת ורדה אלשיך שתפסול עצמה מלדון בתיק כינוס הנכסים שלו .  כך עולה מבקשה שהגיש היום  ( ב' )  רייפמן לשופטת .  בבקשה נטען כי קיים חשש ממשי למשוא פנים לאור התנהלותו של בית המשפט בהליך כינוס הנכסים ,  כאשר אלשיך נמנעה מלדון בבקשה לפיטוריו של המנהל המיוחד שמונה לכינוס נכסי רייפמן ,  עו"ד איתן ארז ומחקה את הבקשה לפיטוריו משיקולים טכניים.בתלונות שהגיש רייפמן נגד ארז במשטרה הוא מייחס לארז עבירות של עדות שקר ,  בדיית ראיות ,  שבועת שקר ,  שיבוש מהלכי משפט ,  עבירות מרמה ,  סחיטה ועוד .  רייפמן טוען כי בניגוד לבקשותיו - בקשות המנהל המיוחד נדונות בהקדם.עוד נכתב ,  כי אלשיך עצרה את הדיון בעניין הליך כינוס הנכסים לבקשת ארז ,  כשהודיע על  " מייל איומים "  ששלח לו רייפמן ,  אף שטענתו של ארז לא היתה קשורה לדיון תוך התעלמות מסדרי הדין המקובלים ,  זאת בעוד שהדיון בבקשותיו של רייפמן נדחה בחודשים רבים.עורכי דינו של רייפמן דורון אפיק ושלומי תורג'מן ,  ציינו בבקשה כי אלשיך מושפעת מאמצעי התקשורת ומבססת החלטותיה על כתבות עיתונאיות באופן המעלה חשש כבד וממשי למשוא פנים .  בבקשה נכתב כי  " בעת הדיונים בבית המשפט מגיבה השופטת בגיכוך לדברים אותם אומרים באי כוח החייב ואף מתלוצץ ומתייעץ  ( בלחישות )  במהלך הדיון עם עוזר משפטי היושב לצדו כל דיון ". עוד מסבירים עורכי הדין ,  כי  " למעט שפיכת דמו ,  הכפשתו והרעת מצבו ,  בשל יחסו של בית המשפט אליו ,  להצעותיו ולגרסתו ,  שליחתו למאסר חדשות לבקרים על בעיות צורניות בדוחות אשר לא נבחנו כלל ,  לא מתקיים כל דיון לגופו של עניין למעט קבלת כל עמדה של המנהל המיוחד שבידיו כל מסמך וכוח לבצע כל פעולה על פני הגלובוס ". 

רייפמן לא מרפה :  מבקש שוב לפסול את השופטת אלשיך מלדון בעניינו - " חשש כבד למשוא פנים "
 עורכי דינו של רייפמן טוענים כי אלשיך מושפעת מאמצעי התקשורת ומבססת החלטותיה על כתבות עיתונאיות

