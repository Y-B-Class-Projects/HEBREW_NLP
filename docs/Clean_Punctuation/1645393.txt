סקר בבריטניה :  75% סבורים שהפיקוח על הבנקים לא מספק וכי יש להגביל את הבונוסים
מרבית הנשאלים אמרו כי הם חשים שהבנקים לא השתנו ;  60% ענו כי יש להרחיב את המס על הבונוסים
תדמית הבנקאים עדיין שלילית בעיני הציבור בבריטניה ,  ומרביתו חושב שיש להגביל את הבונוסים במגזר הבנקאי ,  כך עולה מסקר שפירסם היום העיתון הבריטי  " אובזרוור ".  75% מהציבור בבריטניה סבור כי לא חל שום שינוי בבנקים ,  וכי הפיקוח עליהם עדיין אינו מספק .  בסקר ,  שערך מכון yougov ,  ענו 76% מהנשאלים כי יש לקבוע מכסה לבונוסים במגזר פיננסי .  59% מהנשאלים תומכים במס על הבונוסים ,  ו-60% טוענים כי יש להרחיב את המס על הבונוסים גם לעובדי קרנות גידור וחברות השקעה פרטית .  הציבור בבריטניה תומך גם בצורות נוספות של רגולציה ,  ומרביתו תומך במס על עסקות פיננסיות  ( מס טובין )  .  כמעט 70% מהנשאלים אמרו כי הם תומכים בהפרדה בין בנקאות קמעונית לבין בנקאות השקעות .  השבוע צפוי רויאל בנק אוף סקוטלנד  ( rbs )  ,  אשר 84% ממנו נמצא בבעלות ממשלת בריטניה ,  לפרסם את דו"חותיו הכספיים .  על פי הערכות צפוי הבנק להפריש 1.3 מיליארד ליש"ט עבור בונוסים לעובדיו .  לוידס ,  ש-43% ממנו נמצאים בבעלות ממשלתית ,  צפוי לדווח על הפסד ,  והוא צפוי להפריש לעובדיו 200 מיליון ליש"ט .  בשבוע שעבר דיווח בנק ברקליס על רווח שנתי של 9.39 מיליארד ליש"ט - יותר מפי שניים מהרווח שרשם ב-2008 .  הבנק הפריש סכום של 2.7 מיליארד ליש"ט לטובת בונוסים לעובדיו הבכירים .
 
סקר בבריטניה :  75% סבורים שהפיקוח על הבנקים לא מספק וכי יש להגביל את הבונוסים
מרבית הנשאלים אמרו כי הם חשים שהבנקים לא השתנו ;  60% ענו כי יש להרחיב את המס על הבונוסים

