 " המחיר של בריטיש לא יאפשר למליסרון להתגמש בדמי השכירות "
 נציגי רשות ההגבלים נפגשו עם בכירים ברשתות הפעילות בקניונים כדי לברר את עמדותיהם בנוגע למיזוג המתוכנן בין מליסרון לבריטיש .  גורם בענף : " מעולם לא ראיתי בדיקה כזו רצינית .  נראה שבאמת מעניין אותם אם העסקה תפגע בצרכן "
  >  >  נציגי רשות ההגבלים העסקיים נפגשו בשבועיים האחרונים עם נציגי רשתות אופנה ופארם ,  שמפעילות סניפים בקניונים בישראל ,  בנוגע למיזוג המתוכנן בין בריטיש ישראל למליסרון .  ל-themarker נודע כי כמה מנציגי הרשתות הביעו התנגדות נחרצת למיזוג .  בין נציגי הרשתות ,  שעמם נפגשו אנשי הרשות ,  היו גבי רוטר מקסטרו ,  הבעלים של ml וג'אמפ אבי מלכה ,  גידי גולדפינגר מלי קופר ,  הראל ויזל בעלי פוקס וליאור רייטבלט מנכ"ל סופר-פארם .  בפגישות ניסו נציגי הרשות להבין את הלך הרוח של בכירי הרשתות בנוגע למיזוג ,  האם מפעילי הקניונים של מליסרון ובריטיש מנסים כבר כיום לנצל את כוחם באמצעות הצבת תנאים לפעילות בקניונים ואיך ישפיע המיזוג על הענף ובמי הוא עשוי לפגוע .  כמה מהרשתות התבקשו להגיש נתונים על גובה דמי השכירות שהן משלמות בעבור מיקומים בקניונים ועל ירידה בפדיונות אם נגרמה כזאת .  נציגי הרשות נפגשו גם עם נציגי קבוצות קניונים אחרות ועם עוד גורמים בענף . " מעולם לא ראיתי בדיקה כזו רצינית של ענף הקניונים .  נראה שבאמת מעניין אותם לבדוק אם העסקה תפגע בצרכן ",  אמר גורם בענף על המפגשים .  בעוד שכמה מנציגי הרשתות הביעו התנגדות למיזוג בפגישות וטענו כי הוא יגרום להם לקשיים רבים ,  נציגי רשתות אחרות אמרו כי אינם מתנגדים למיזוג . " התחושה אצל בעלי הרשתות היא שמליסרון אמורה לשלם מחיר גבוה מאוד על בריטיש ישראל והמחיר הגבוה הזה לא יאפשר לה גמישות בדמי השכירות ",  אמר ל-themarker אחד מבכירי הרשתות שהביעו התנגדות למיזוג . " זה כמו מה שקרה כשמליסרון רכשה את קניון רמת אביב ביוקר ,  ומאז לא יכולים להוריד את דמי השכירות ".  מליסרון דיווחה לפני פחות משלושה חודשים כי היא מנהלת מגעים באמצעות החברה האם שלה ,  עופר השקעות של משפחת עופר ,  לרכישת כ-71% מחברת הנדל"ן המניב בריטיש ישראל שבשליטת ליאו נואי ,  תמורת כ-1.7 מיליארד שקל .  ההודעה הגיעה פחות משנה וחצי לאחר שמליסרון רכשה בעסקת ענק את הקניונים רמת אביב וסביונים מידי אפריקה ישראל של לב לבייב - ונהפכה לדמות מפתח בשוק הקניונים בישראל .  אם אכן תתבצע העסקה ,  ישלטו שתי קבוצות בענף הקניונים בישראל :  מליסרון ,  שתחזיק בקניונים בשווי כ-11 מיליארד שקל ;  ועזריאלי ,  שבבעלותה קניונים בשווי של כ-6.5 מיליארד שקל .  בריטיש ישראל מחזיקה כיום בכ-20 קניונים ובכמה פארקים ובנייני משרדים בישראל .  מליסרון מחזיקה כיום בארבעה קניונים ולעזריאלי 11 קניונים מובילים ושניים נוספים בהקמה .  מרשות ההגבלים העסקיים נמסר כי המיזוג נמצא בבדיקה .

" המחיר של בריטיש לא יאפשר למליסרון להתגמש בדמי השכירות "
 נציגי רשות ההגבלים נפגשו עם בכירים ברשתות הפעילות בקניונים כדי לברר את עמדותיהם בנוגע למיזוג המתוכנן בין מליסרון לבריטיש .  גורם בענף : " מעולם לא ראיתי בדיקה כזו רצינית .  נראה שבאמת מעניין אותם אם העסקה תפגע בצרכן "
 
