שדה בור
הצבא רוצה שכולנו נהיה אלירז שדה .  כך גם משרד החינוך ,  הארץ ,  רשת .  ואנחנו  גם אנחנו רוצים .  דרור רפאל מסכם שבוע של ישראלי ממוצע
הזוכה באח הגדול יהיה אלירז .  שמו עולה בגוגל אחרי הקשת א' ו-ל' עם למעלה משני מיליון תוצאות .  מעליו רק חברת אל על .  כמו החברה הלאומית ,  גם אלירז טס הכי גבוה שאפשר  רק בשביל לנחות .  
בגלריה של הארץ ניתחו את דמותו .  מראהו ,  אופיו ,  לשונו ,  שיניו ,  ערסיותו ,  עדינותו ,  אופן הליכתו ,  קמט בחולצתו  הם שיעידו שזה טעם ההגזמה . " שדה הוא כוכב הריאליטי הגדול מאז דן מנו ".  רק למי אכפת מדן מנו ?  
האהבה לאלירז ,  כמו טויוטה שדוושת הגז שלה נתקעה ,  לא עוצרת .  מדברים עליו ,  מקנאים בו .  הוא הכי ,  הוא מדהים ,  הוא יפה .  מחקר קבע ש"יפה "  הוא ממוצע הפרצופים שאתה רואה .  אלירז הוא ממוצע הפרצופים הישראלים .  שיערו שחור ,  עיניו שחורות ,  מבטו עמום .  כשנכנס לבית ,  הוא נראה בן 20 רענן ומחיוך .  היום הוא נראה תשוש .  לא חכם מדי ,  לא טיפש ,  לא ערס ולא להיפך .  באמצע .  לא מזיק .  הוא יודע לריב ויודע להתנצל .  אלירז ,  מלצר ,  חדרה הוא המלך החדש .  אתמול מלצר ,  היום מלך .  ומחר ,  אולי אפילו מנהל משמרת בארומה .
 רשת חתכה מהסדרה  " הכול דבש "  סצנות גסות .  אחרי שנכתבו צולמו ,  נערכו ואושרו ,  פתאום נזכרו שיש מילים גסות .  לחתוך סצנות מתוך יצירה גמורה זה הכי גס ובוטה .  אין מילים גסות ,  יש אנשים גסים .  
מורה מכפר סבא אמרה לתלמידים שיש שירה אחרת .  אם יש שירה אחרת ,  הביאוה לכאן .  אבל במשרד החינוך חתכו .  וולך גסה מדי .  אין צנזורה ,  יש רק הגבלות על מה מותר ומה אסור .  
בגימנסיה הרצליה ,  המנהל ביקש מקציני צה"ל שלא להיכנס לבית הספר .  הרמטכ"ל זעם .  בפעם הבאה יבוא עם טנק ,  נראה מי יעצור אותו .  למה שתלמידים יקראו שירים של יונה וולך ,  אם הם יכולים לשמוע קציני צבא טוחנים להם את המוח .  
את סרטו של אליא סולימאן קוראים שלא להקרין .  שלא לממן .  יחתכו אותו .  יגזרו אותו .  נעמי חזן סיפרה מה עשינו בעופרת יצוקה .  פרסמו פוסטרים שלה עם קרן ענקית מהמצח .  קמפיין מהמכוערים שנראו פה .  
נסה להגיד משהו מחוץ לקונצנזוס ,  נעיף אותך ,  נשחט אותך .  תהיה ישראלי ,  תהיה אלירז שדה .  רגיל .  ממוצע .  ככה אוהבים אותך .
 מיום ראשון השידורים בערוץ 1 יסתיימו ב 22:58 .  איך הציבור יעמוד בגזירה הזאת  ?  הערוץ הראשון ממומן גם מחסויות וגם מהאגרה ,  ולא מסוגל לנהל תקציב כראוי .  בקמפיין חדש אמנים תופסים את הראש בדאגה ,  מה היה קורה לולא היה שידור ציבורי .  ובאמת ,  מה היה נגרע מהעולם אם לא היו שידורים בערוץ 1  ?  שיסיימו את השידור ב-21:14 או ב-14:32  למי אכפת ?  די להתרפקות על שידורי העבר .  אנחנו מנסים לחיות היום ,  מנסים לראות מה יקרה בעתיד .  מצבת הזיכרון שנקראת ערוץ 1 עומדת כגאולה אבן שאין לה הופכין .
 ערה ?  
ברור .  השניה עדכנתי שורת סטטוס בפייסבוק .  
קמתי הפוכה ,  עוד לא נכנסתי למקושרים .  
ואם חיפשו אותך שם ? 
אז ימצאו אותי בטוויטר ,  ב-picasa ,  בגוגל ריד ,  בסרטון שלי בפליקר או בבלוגר .  
איזה קול ,  תיכף יביאו לארץ את האיי פאד .  יש לי איי פון ,  איי מאץ' ,  איי טאץ' ואיי פיל .  איי פיל אקספוזד .  מתה לקצת פרטיות .  
למי יש זמן לפרטיות שיש Google buzz .  מה לקח להם סו לונג ?  
לא יודעת מה יש לי ,  אני מרגישה בודדה .  וככל שיש יותר רשתות חברתיות ,  אני מרגישים יותר בודדה  .
 מה זה השורת סטטוס המבאסת הזאת  ?  
זה לא שורת סטטוס .  זה החיים שלי .  
החיים הם שורת סטטוס ,  ואם את בודדה ,  כנסי לפייסבוק .  תעריצי את אלירז ,  יש לו כבר 100 אלף בודדים שמעריצים אותו .
 
שדה בור
הצבא רוצה שכולנו נהיה אלירז שדה .  כך גם משרד החינוך ,  הארץ ,  רשת .  ואנחנו  גם אנחנו רוצים .  דרור רפאל מסכם שבוע של ישראלי ממוצע

