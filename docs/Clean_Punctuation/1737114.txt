2 הולכי רגל שנפגעו בתאונות מתו מפצעיהם
שני תושבי חיפה מתו מספר ימים לאחר שנפצעו באורח קשה בשתי תאונות דרכים .  המשטרה מבקשת את עזרת הציבור בפענוח פרטי התאונות .  הבוקר נהרג פלסטיני בן 35 בתאונה ליד ענתות
שני בני אדם מתו אחר הצהריים  ( שני )  מפצעיהם ,  לאחר שנפגעו בשבוע שעבר בשתי תאונות דרכים נפרדות .  בתאונה הראשונה ,  שאירעה לפני שבוע ברחוב פרץ מרקיש בחיפה ,  נפצע באורח קשה נתן אייזנברג ,  בן 72 ,  מפגיעת מונית בעת שחצה את הכביש במעבר חצייה .  בתאונה השנייה ,  שאירעה לפני כארבעה ימים ,  נפצע מיגל קפלסקי ,  בן 67 ,  בעת שחצה את הכביש בקריית ביאליק ,  גם כן במעבר חצייה .  המשטרה מבקשת מעדי ראייה לשתי התאונות להתקשר לבוחני התנועה של משטרת מרחב חוף ,  בטלפון :  04-8648503 .
 הבוקר נהרג גבר פלסטיני בן 35 ושלושה נפצעו באורח קל בתאונת דרכים חזיתית בקטע הכביש שבין הכפר חיזמא להתנחלות ענתות שבמישור אדומים ,  מזרחית לירושלים .  על פי הערכה ראשונית ,  אחד מנהגי כלי הרכב נהג בשכרות .
 בשעות הצהריים נפצע באורח קשה רוכב אופנוע בן 28 בתאונת דרכים שאירעה בדרך זבולון המר בפתח תקווה .  צוות של מד"א ירקון פינה אותו לבית החולים בילינסון בעיר .  מאוחר יותר ,  נפצעה באורח קשה הולכת רגל בת 31 ,  תושבת הכפר פורדיס ,  נפצעה בתאונה בכביש 4 סמוך לצומת הכניסה למושב דור .  צוות מד"א שרון פינה אותה עם פציעה רב מערכתית לבית החולים רמב"ם בחיפה .  מחקירה ראשונית עולה ,  כי הולכת הרגל חצתה את הכביש שלא במעבר חציה ונפגעה מרכב פרטי .
 
2 הולכי רגל שנפגעו בתאונות מתו מפצעיהם
שני תושבי חיפה מתו מספר ימים לאחר שנפצעו באורח קשה בשתי תאונות דרכים .  המשטרה מבקשת את עזרת הציבור בפענוח פרטי התאונות .  הבוקר נהרג פלסטיני בן 35 בתאונה ליד ענתות

