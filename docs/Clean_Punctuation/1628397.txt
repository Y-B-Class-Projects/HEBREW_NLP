אנחנו דור מזוין
יום האלכוהול לא התקיים וכנראה שלא יתקיים לעולם .  תמיר זוהר חושב שאנחנו נוער מטומטם שלא עושה כלום כשדורכים עליו
בואו תשמעו סיפור מצחיק  אתמול היה אמור להתקיים יום האלכוהול .  יום זה הוא למעשה יום מחאה כנגד הצעת החוק להגביל מכירת אלכוהול לגיל 21 ומעלה .  מיותר לציין ,  שבצל הצעת החוק הזו מונחות עוד אינספור הצעות חוק מדי יום ,  שכולן מתאחדות כנגד הנוער .  נחזור לסיפורנו  יום האלכוהול לא התקיים בשומקום עקב חוסר ארגון נוראי ,  ובנוסף יום האלכוהול שהיה אמור להתקיים בעוד כשבועיים בוטל על ידי מנהל הקבוצה בפייסבוק .  התוצאה היא  שום יום אלכוהול ושום בטיח .  אולי בפייסבוק אנחנו יודעים לשנות סטטוסים ולהקים קבוצות נשכניות ,  אלא שבמציאות אנחנו חבורה של פתטים .  אני מתבייש להיות נער ישראלי .
 תארו לכם שהצעות החוק המופרכות היו עוברות שינוי קטן ,  ובמקום לפנות לבני הנוער היו פונות למגזר הרוסים ,  למשל .  הרוסים יכולים לרכוש אלכוהול רק מגיל 21 ,  הרוסים יכולים לנהוג בכבישי ישראל רק אחרי גיל 19 ,  התקציב המוקצה לחינוך ילידי רוסיה היו מקוצץ באופן קבוע והדובדבן שבקצפת  חל עוצר על כל הרוסים החל מהשעה 11 בלילה .  שלא יצאו מהבית !  זה מסכן את אזרחי ישראל !  זה רק אני או שאילו חוקים גזעניים שלא היו מביכים את המפלגה הגזענית והקיצונית ביותר  ( אתם מוזמנים להפעיל קצת את הראש )  .
 אם חוקים אלו היו כנגד מגזר מסוים כבר היו מפרקים את המדינה הזאת פעמיים ,  אבל אנחנו נוער .  והנוער ,  כידוע ,  מטומטם .  הגיע הזמן שנודה  אנחנו אוסף של מטומטמים שבטוח שמה שיעצור את שנאת החינם כלפינו הוא לאשר עוד קבוצה בפייסבוק .  הרי ראש הממשלה מעדכן בקביעות את עמוד הפרופיל שלו בפייסבוק ,  ולפיכך הוא וודאי ישים לב למחאתנו העצומה .  ולא רק הוא  אין דבר שהחמאס יותר אוהב מלשחק ב-Farmville ,  גם הם בטח ראו את הקבוצה  " רוציםםם את גלעד בביתתתת !  !  !  !  !  !  !  !  !  !  !  !  ".  מה ,  הם לא ראו ? 
באחד בפברואר עתידה להתקיים הפגנה בכיכר רבין נגד העליהום כלפי בני הנוער .  אנחנו נאשר את האירוע ונזעק באיזה סטטוס פופוליסטי ש"נאמס כבר !  !  הגיע הזמן להחזיר מלחמה !  ".  להפגנה אף אחד מאיתנו לא יגיע .  נוו ..  כי היתה לי עבודה והיה  " כלבוטק "  בטלוויזיה ,  לא יכולתי לפספס .  הצעת החוק הבאה קרבה והיא בטח תאסור עלינו לנשום או תחליט שצריך לכלוא את כולנו באזור מבודד .  אבל עזבו אתכם לחסום את איילון או לקיים הפגנה .  רק כוח הם מבינים אלה  שבו בבית ,  גרדו את הביצה ופתחו עוד קבוצה בפייסבוק .  זה בטוח יעזור .
 
אנחנו דור מזוין
יום האלכוהול לא התקיים וכנראה שלא יתקיים לעולם .  תמיר זוהר חושב שאנחנו נוער מטומטם שלא עושה כלום כשדורכים עליו

