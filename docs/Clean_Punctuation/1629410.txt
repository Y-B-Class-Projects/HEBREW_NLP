ההסתדרות ממשיכה בשביתות ההזדהות :  משרדי הרישוי ייסגרו מחר
בהסתדרות אומרים כי מטרת השביתות היא  " הזדהות עם עובדי רשות המים השובתים כבר חמישה שבועות וחצי "
 ההסתדרות ממשיכה בסדרת השביתות היום יומיות במשרדי הממשלה ובמוסדות הציבור השונים :  מחר יושבתו משרדי הרישוי בין השעות 13:00-9:00 .  בהסתדרות אומרים כי מטרת השביתות היא  " להביע הזדהות עם עובדי רשות המים השובתים כבר חמישה שבועות וחצי ובמשרד האוצר לא סופרים אותם ". בימים האחרונים שיתקה ההסתדרות ליום אחד את העבודה במשרדי מס הכנסה ומיסוי מקרקעין ,  במשרדי רישום מקרקעין  ( טאבו )  ,  מעברי הגבול עם ירדן ,  במשרד החוץ ואתמול - בבתי הדין הרבניים .  השביתות מתקיימות ללא התראה מספקת מראש .  זו ניתנת רק בשעות אחה"צ המאוחרות של היום הקודם לשביתה ." למרות השביתה ברשות המים ,  משרד האוצר נמנע מלקיים מו"מ על דרישת עובדי הרשות לחתום עמם על הסכם שכר קיבוצי ",  אומרים בהסתדרות .  עוד מציינים בארגון שהשביתות במשרדי הממשלה ובמוסדות הציבור יימשכו כל עוד לא ייפתר משבר עובדי רשות המים . " נקיים שביתות גם במקומות רגישים כמו משרד הפנים ולשכות בריאות הציבור ובחברות ממשלתיות ,  עד שהאוצר יתעשת ויתחיל במו"מ עמנו ". במשרד האוצר אומרים בתגובה כי מתנהלים כל העת מגעים בענין הסכם ברשות המים ,  ואולם עובדי הרשות דורשים תוספת שכר של 2,500 שקל ,  שהיא גבוהה בהתחשב בעובדה שעובדים אלה משתכרים מעל הממוצע הנהוג במגזר הציבורי.בשירות התעסוקה נמשכים העיצומים ,  זה היום התשיעי ברציפות ,  אך רק היום תתקיים פגישה קריטית בין נציגי ההסתדרות והאוצר ,  שעשויה להביא להסכם שיסיים את המשבר .  במסגרת העיצומים ,  72 לשכות העבודה ברחבי הארץ סגורות לקהל .  לא ניתן לקבל הפניה למשרות פנויות או להגיש בקשה לקבלת דמי אבטלה .  העובדים דורשים שייחתם עמם הסכם שכר קיבוצי בלי קשר לשאלה אם תורחב הפריסה של תוכנית ויסקונסין לכל איזורי הארץ.בהנהלת שירות התעסוקה אמרו אתמול שזכויות המובטלים לא ייפגעו עקב העיצומים ,  ודמי האבטלה יחושבו להם כאילו הם התייצבו בלשכות לפי החוק .
 
ההסתדרות ממשיכה בשביתות ההזדהות :  משרדי הרישוי ייסגרו מחר
בהסתדרות אומרים כי מטרת השביתות היא  " הזדהות עם עובדי רשות המים השובתים כבר חמישה שבועות וחצי "
 
