מור בית השקעות - סקירה שבועית
להערכת האנליסטים של מור בית השקעות ,  התשואות בחלק מאגרות החוב הקונצרניות בדירוג גבוה אינן משקפת את הסיכון הגלום בהן
שבוע המסחר הראשון של שנת 2010 נפתח במגמה חיובית וכלל עליות שערים חדות בעיקר במניות הקטנות .  כמו כן ,  העליות לוו במחזורי מסחר גבוהים של 2.8 מיליארד שקל ליום בממוצע ,  תוך ירידה של סטיות התקן לרמת שפל של 15.5% ,  דבר המעיד על תחושת הביטחון של המשקיעים.סיכום המדדים המובילים לשבוע שחלף :  מדד המעו"ף עלה ב-1.85% ,  מדד הנדל"ן עלה ב-2.55% ,  מדד הבנקים עלה ב-0.73% ומדד ת"א 100 עלה ב-2.73%.מבט קדימה :  ישראל ,  השפעת הסביבה המקרו כלכלית והתשואות הנמוכות באפיקים הסולידיים הגבירו את תאוותו של ציבור המשקיעים המקומי וכן את חשיפת המשקיעים הזרים לשוק המניות המקומי .  כיום משקל המניות של הציבור ,  כולל הזרים ,  עומד על כ-23% מתיק הנכסי ומתחילת השנה האפיק המנייתי גייס את הסכומים הגבוהים ביותר על חשבון אג"ח קונצרנים ומק"מים.כרגע ,  נראה שהרכבת דוהרת לכיוון אחד ולא משנה באיזו מניה השקעת יצאת ברווח .  אולם ,  צריך לזכור שעולם כמנהגו נוהג ובסופו של דבר ברגע הכי לא צפוי יחול מימוש חד ומהיר בשווקים ,  אשר יגרום אכזבה גדולה למשקיעים שהרי רובם הגדול נכנס לשוק המניות ברמות שיא ולא ברמות של 700 ו-800 נקודות שהיו נוחות .  לכן ,  למרות הסיכוי הקלוש למימוש חד בשווקים ישנה חשיבות גדולה לניהול סיכונים בימים אלו.במידה ולקוח חשוף בפוזיציה מנייתית גדולה יש לשקול לרכוש הגנות דרך אופציות פוט הנמצאות במחירים אטרקטיביים עקב סטיות התקן הנמוכות .  לחילופין במקרה של ירידות שערים ניתן גם להציב stop loss.לדעת האנליסטים של מור בית השקעות ,  אחוז האחזקה באפיק המנייתי ללקוח הממוצע בשלב זה צריך לעמוד על 25% מתיק ההשקעות ,  ורק במידה ויתרחש מימוש בשווקים יהיה כדאי לנצל זאת על מנת להגדיל את המשקל בתיק .  מבחינה טכנית ,  למרות המתנדים הסטטיסטים המזהירים מפני מימוש אפשרי ,  מדד המעו"ף פרץ את 1,170 הנקודות וסגירה חיובית מעליו ביום שני הקרוב ,  תוביל את המדד לרמה של 1237 נקודות.בארה"ב ,  ביום שישי הקרוב תתרחש פקיעת האופציות והחוזים על המדדים והמניות במדדים המובילים .  כמו כן ,  השבוע תחל עונת הדו"חות והמדווחת הראשונה הינה  " אלקואה ".  עונת דו"חות טובה מהצפוי תמשיך להטיב עם שוקי המניות בעולם ותגרור אותם לשיאים חדשים .  מבחינה טכנית ,  סגירה של מדד הנאסד"ק מעל 2,325 נקודות תוביל את המדד לעלייה של עוד 5%.זירת המטבעות ,  בדומה לשבועות הקודמים ,  לא מומלץ להשקיע במטבע האמריקאי כל עוד הוא לא מבסס שוב את מעמדו מעל רמת 3.85 דולר.שוק האג"חבנק ישראל פרסם השבוע את נתוני השקעות תושבי חו"ל בישראל .  מהנתונים עולה כי בחודש נובמבר הסתכמו השקעות תושבי חו"ל באג"ח ממשלתיות בכ-429 מיליון דולר ,  נתון גבוה בהשוואה לחודשים האחרונים .  הנתונים מצביעים על שינוי במגמת הפדיונות שהסתמנה בשנת 2007 ונמשכה במידה מתונה יותר עד לרבעון השני השנה .  ברבעון השלישי הסתכמו השקעות אלו בכמיליארד דולר ,  לעומת פדיונות של כ-1.5 מיליארד דולר בשנת 2008 כולה.בארה"ב נסחרו אגרות החוב הממשלתיות על רקע דו"ח התעסוקה המאכזב לחודש נובמבר .  על פי הנתונים נגרעו בחודש זה 85,000 משרות לא חקלאיות ,  בהשוואה לצפי לאובדן של 10,000 משרות .  הירידה נבעה בעיקר מתיקון חד בנתוני אוקטובר .  שיעור האבטלה נותר ללא שינוי ,  10% ,  לעומת צפי ל-10.1%.כתוצאה מאלו התחזקה ההערכה ,  לפיה לא יחול שינוי בריבית הפד בתקופה הקרובה והתשואות על אגרות החוב לשנתיים עלו ב-17 נקודות בסיס לרמה של 0.97% .  התשואה לאגרות החוב ל-10 שנים נותרה ברמה של 3.83% ,  ושיפוע העקום עלה ל-286 נקודות בסיס.בארץ ,  התחדשו עליות השערים באגרות החוב הממשלתיות ,  הן באפיק השקלי והן בצמוד ונרשם תיקון לירידות שאפיינו את חודש דצמבר .  השחרים עלו בשיעור ממוצע של כ-0.32% והצמודים בכ-0.21% .  עליות חדות יותר נרשמו באג"ח הארוכות לפדיון תוך 7-10 שנים שעלו בכ-0.59%.שחרים:אגרות החוב השקליות נסחרו בעליות שערים שבלטו יותר באגרות הבינוניות והארוכות .  התשואה על אג"ח מסדרה 120 ירדה ל-5.19% וכתוצאה מכך ירד הפער מול אג"ח ארה"ב ל-10 שנים לרמה של 1.36% .  במור בית השקעות ממשיכים להמליץ על שחרים בינוניים ,  כגון השחר מסדרה 2682 ,  במח"מ 3.62 שנסחר לפי תשואה של 4.01%.צמודי מדד:באגרות החוב הממשלתיות נרשמו עליות שערים שהתרכזו באגרות החוב הארוכות .  באגרות החוב הקצרות והבינוניות נרשמו עליות שוליות בלבד .  ציפיות האינפלציה לשנה הקרובה עומדות על 2.3% ולטווחים הארוכים יותר ירדו מעט הציפיות לרמות שבין 2.60%-2.65% .  באגרות החוב הקונצרניות הצמודות נרשמו עליות חדות יותר .  בהתאם לכך ,  ירידות התשואות עלו על אלו שנרשמו בממשלתיות והמרווחים על אג"ח בדירוג גבוה ירדו.להערכת האנליסטים של מור בית השקעות ,  התשואות בחלק מאגרות החוב הקונצרניות בדירוג גבוה אינן משקפת את הסיכון הגלום בהן .  במור ממליצים על בחירה סלקטיבית באג"ח קונצרניות בינוניות שנסחרות במרווחים שמעל ל-1.8%.להלן מספר אגרות חוב המומלצות על ידי מור בית השקעות :(  *  )  הנתונים נכונים ליום ראשון בבוקר

מור בית השקעות - סקירה שבועית
להערכת האנליסטים של מור בית השקעות ,  התשואות בחלק מאגרות החוב הקונצרניות בדירוג גבוה אינן משקפת את הסיכון הגלום בהן

