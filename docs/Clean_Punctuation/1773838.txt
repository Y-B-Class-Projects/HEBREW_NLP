אישה משדרות העמידה פני מתה - וניצלה מרצח
במהלך מריבה שגלשה לפסים אלימים בין בני זוג ,  כרך הבעל חוט סביב צוואר רעייתו והחל לחנוק אותה .  הוא סבר כי הרגה ,  ופנה למשטרה לדווח על כך .  השוטרים חשו לבית ומצאו את האישה במצב קל
רצח במשפחה נמנע הערב  ( רביעי )  בשדרות בזכות תושייתה של אישה שהותקפה על ידי בעלה .  בין בני הזוג התפתח ויכוח שגלש לעימות אלים במהלכו נטל הבעל חוט חשמל והחל לחנוק את אשתו .  האישה החליטה כי הדרך היחידה להינצל היא לגרום לבעל לחשוב שהצליח להורגה . " עשיתי את עצמי מתה וכך הוא חשב שאני באמת מתה ",  סיפרה מאוחר יותר לשוטרים , " זאת היתה השיטה היחידה שיכולתי להינצל ".  
לאחר שהניח כי הרג את אשתו ,  מיהר הבעל הנסער לתחנת המשטרה ושם התוודא על הפשע שביצע .  למקום הוזעקו צוותי מגן דוד אדום שפרצו את דלת הבית ומצאו את  " קורבן הרצח "  כשהיא פצועה במצב קל בלבד .  הם פינו את הפצועה להמשך טיפול רפואי ואילו המשטרה עצרה את הבעל ופתחה בחקירה נגדו .
" האיש הגיע למשטרה כשהוא כולו רועד ,  מבלי שהצליח לדבר ",  סיפר אזרח שהגיש באותו הזמן תלונה במשטרה על גנבה , " היה קשה מאוד להבין אותו ,  אבל ברגע שהצליח להוציא את המשפט 'רצחתי את אשתי' מפיו ,  החלה תנועה מאות תזזיתית במשטרה וכוחות גדולים יצאו מיד אל הבית ". 

אישה משדרות העמידה פני מתה - וניצלה מרצח
במהלך מריבה שגלשה לפסים אלימים בין בני זוג ,  כרך הבעל חוט סביב צוואר רעייתו והחל לחנוק אותה .  הוא סבר כי הרגה ,  ופנה למשטרה לדווח על כך .  השוטרים חשו לבית ומצאו את האישה במצב קל

