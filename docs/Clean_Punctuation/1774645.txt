מחיר החלב הגולמי למחלבות יעלה בשבוע הבא ב-6.5%
ההתייקרות צפויה לגרור עלייה נוספת במחירי מוצרי החלב לצרכן
החלב הגולמי המסופק למחלבות על ידי יצרני החלב בישראל צפוי להתייקר בשבוע הבא ב-12.5 אגורות לליטר  ( 6.5% )  .  ההתייקרות נובעת מהמשך העלייה החדה במחירי המזון לבעלי חיים בשוק העולמי ובישראל .  התייקרות נוספת של החלב הגולמי צפויה מאותן סיבות גם בתחילת הרבעון השני של 2011.התייקרות החלב הגולמי צפויה לגרור עלייה נוספת במחיר לצרכן של חלב הניגר לסוגיו ובמוצרי החלב המיוצרים על ידי המחלבות .  שיעור התייקרות לצרכן ייגזר מחלקו של החלב הגולמי במחירי מוצרים החלב שמחיריהם מפוקחים בעוד ששיעור ההתייקרות של מוצרי החלב שאינם בפיקוח המהווים את מרבית מוצרי החלב ,  יהיה מותנה גם משיקולי היצע וביקוש ושיקולים מסחריים אחרים.מנכ"ל התאחדות מגדלי בקר ,  יעקב בכר ,  מסר כי בחודש דצמבר חלה עלייה תלולה בגניבות בקר וצאן ,  כשעיקר הגניבות התרחשו בסופי השבוע .  מתחילת דצמבר 2010 עד 25 בדצמבר ,  נגנבו מרפתות ,  מכלאות ודירי צאן ברחבי הארץ 186 פרות ,  עגלות ,  עזים וכבשים .  כמעט כל הבקר והצאן נגנב ממשקים במושבים בדרום הארץ ובנגב .  עוד נמסר מהתאחדות מגדלי בקר ,  כי חוק החלב שאושר באחרונה בוועדת הכלכלה של הכנסת ,  מאפשר ליצרני החלב המבקשים להחזיר למדינה  ( לפדות )  את מכסת יצור החלב שלהם ולפרוש מהפעילות בענף ,  לשלם על התמורה מפדיון המכסה מס מופחת בשיעור של 10% בלבד מהפדיון.הסכמת האוצר למס המופחת התקבלה לאחר שהתקבלה טענת התאחדות מגדלי בקר כי פדיון המכסה במשק המשפחתי  ( מושבים )  מהווה לעתים קרובות את המקור היחיד לפנסיה ליצרן החלב שפרש .  פטור בשיעור דומה ניתן לקיבוצים שמכרו נכסים בהסדר חובות הקיבוצים ,  אם התמורה ממכירת הנכס נועדה להחזר חובות או ליצירת מקור לחיסכון פנסיוני.חוק החלב גם מגדיר לראשונה מהו  " מוצר חלב ".  החוק קובע כי כל מוצר ששיעור החלב בו עולה על 51% הוא  " חלב "  על פי הגדרה .  הסעיף הזה נועד לקובע מהו חלב ומהם תחליפי חלב לצורך תשלומי מכס .
 
מחיר החלב הגולמי למחלבות יעלה בשבוע הבא ב-6.5%
ההתייקרות צפויה לגרור עלייה נוספת במחירי מוצרי החלב לצרכן

