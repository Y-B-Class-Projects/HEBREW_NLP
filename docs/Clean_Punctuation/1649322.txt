אישום :  מנהל בי"ס ברהט לא מנע לינץ' בנער
בנו של המנהל מואשם כי בסיוע חבריו היכה במשך 4 שעות נער שניסה לפרוץ למכולת בבעלות המשפחה .  לפי כתב האישום ,  ההתעללות נעשתה בחצר ביתו של האב ,  בעת שזה נכח במקום
סולטן אל-הוזייל ,  מנהל בית ספר יסודי מהעיר רהט בנגב ,  מואשם כי לא מנע פגיעה בנער בן 17 שניסה לפרוץ למכולת בעיר .  לפי כתב אישום שהוגש לבית משפט השלום בבאר שבע ,  בנו של המנהל תקף את הנער וגרם לו חבלה .  כתבת רדיו דרום ענבל לוי פרסמה כי אתמול  ( שלישי )  הוגש כתב אישום נגד שולטן ונגד בנו רבח אל-הוזייל בן ה-26 .  סעיפי האישום המיוחסים לרבח הם תקיפה הגורמת לחבלה של ממש והדחה בחקירה ,  ואילו סעיף האישום נגד האב הוא הדחה בחקירה .  
מכתב האישום עולה כי לפני כשבועיים ניסה הנער לפרוץ לחנות המכולת המשפחתית תוך שהוא שובר את אחד מחלונות בית העסק .  אלא שהוא נתפס על ידי אלמוני ,  שהציג עצמו כשוטר מג"ב . " שוטר המג"ב "  עצר את הצעיר והוביל אותו לבית משפחת אל-הוזייל .  שם המתינו לו רבח ואביו ,  כמו גם מספר רעולי פנים .  
לפי כתב האישום ,  רבח החל להכות את הנער בפניו בעוד שחבריו קושרים את ידיו ורגליו של הצעיר .  לאחר מכן נטל רבח מוט ברזל והיכה את הנער בכל חלקי גופו ובראשו .  בנוסף ,  הוא היכה את הצעיר בכוס זכוכית שבורה והפשיט את מכנסיו .  
מסכת ההתעללויות הסתיימה ,  לפי האישום ,  רק לאחר שהצעיר הסכים לנשק את ידיו של האב  כאמור ,  מנהל בית הספר .  הוא שוחרר על ידי תוקפיו כשהוא חבול ומוכה ומיד ניגש יחד עם אביו לתחנת המשטרה להתלונן על הלינץ' . " במסגרת חקירת האירוע צפויים עוד מעצרים ",  אמר מפקד תחנת רהט רב פקד אייל אזולאי .  הוא הוסיף כי בשחזור האירוע ,  תקפו בני משפחת הנאשמים ,  והנאשם עצמו ,  את אחד השוטרים ואיימו על הילד שלא לספר את האמת . 
" ברגע שישבתי עם בני ושמעתי מה קרה ,  הכי כאב לי זה שאחד המתעללים הוא מנהל בית ספר יסודי ברהט הרבה שנים ",  סיפר אביו של הנער . " דווקא הוא זה שנתן לילד שלי לנשק לו את הידיים והרגליים אחרי ארבע שעות שהבן שלו ואחרים מתעללים בבני והוא לא עשה דבר ". 

אישום :  מנהל בי"ס ברהט לא מנע לינץ' בנער
בנו של המנהל מואשם כי בסיוע חבריו היכה במשך 4 שעות נער שניסה לפרוץ למכולת בבעלות המשפחה .  לפי כתב האישום ,  ההתעללות נעשתה בחצר ביתו של האב ,  בעת שזה נכח במקום

