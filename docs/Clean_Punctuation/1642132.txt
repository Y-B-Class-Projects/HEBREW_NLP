כלל ביטוח בדרך להשקעת מיליארדי שקלים בצרפת 
במקביל למגעים לרכישת נדל"ן מניב בישראל ,  כלל ביטוח נמצאת גם במגעים עם ענקית הביטוח והפיננסים הצרפתית אקסה - לרכישת נכסים מניבים תמורת מאות מיליוני יורו
 >  >  קבוצת כלל ביטוח מקבוצת אי.די.בי שבשליטת נוחי דנקנר מצויה בימים אלה במגעים עם ענקית הביטוח והפיננסים אקסה  ( axa )  הצרפתית לרכישת חלק מפורטפוליו הנדל"ן של החברה ,  בעסקה שצפויה להגיע לכמה מאות מיליוני יורו - כך נודע ל-themarker .  ככל הידוע את העסקה מטעם כלל ביטוח מוביל מנכ"ל החברה הבת כנף ,  רועי יקיר .  זרוע ההשקעות של כלל כוללת בתוכה בין היתר את החיסכון ארוך הטווח של הקבוצה :  קופות הגמל קרנות הפנסיה ,  קרנות ההשתלמות ,  ביטוחי המנהלים ,  וכן את חשבון הנוסטרו של החברה .  מנהלי כלל ויועציה מבצעים בימים אלה בדיקות נאותות של נכסי אקסה בצרפת .  כלל ביטוח עשויה להיכנס כשותפה בבניינים שיירכשו .  כלל גם בוחנת אפשרות לעסקות משותפות בצרפת יחד עם קרנות השקעה בנדל"ן שבבעלות חברת אקסה נדל"ן  ( axa real estate )  .  בדומה לחברות ביטוח אחרות ,  כלל ביטוח ,  המנוהלת בידי שי טלמון ,  מחפשת בימים אלה השקעות בתחום נדל"ן מניב בחו"ל כדי לגוון את תיק ההשקעות שלה .  עד כה ביצעה כלל עסקה אחת גדולה ,  כשרכשה בשנה שעברה יחד עם הראל את בניין המשרדים 22 kingsway במרכז לונדון ,  שבו מצוי מטה של חברת הביטוח אביבה  ( aviva )  תמורת 250 מיליון שקל .  אקסה נחשבת אחד הגופים הגדולים והחזקים בעולם בתחום הביטוח והפיננסים .  היא מספקת שירותים ליותר מ-80 מיליון לקוחות בעולם ונסחרת בבורסת יורונקסט בפאריס לפי שווי שוק של 34 מיליארד יורו .  העסקה שתהפוך את כלל לשנייה בשוק לפני כשבוע נחשף ב-themarker כי קבוצת אמפא בע"מ שבשליטת האחים נקש מנהלת בימים אלה מגעים עם כלל ביטוח למכירת תיק נדל"ן מניב של אמפא בישראל בעסקה בהיקף של כ-1.3 מיליארד שקל נטו .  אם העסקה תצא לפועל היא צפויה להגדיל פי כמה את תיק הנדל"ן של כלל ביטוח ,  הנאמד כיום  ( לפני העסקה עם אקסה בצרפת ואמפא בישראל )  ב-2.5 מיליארד שקל  ( וכולל כ-20 נכסים בשטח כולל של 200 אלף מ"ר ,  מהם 19 בישראל ואחד בלונדון שנרכש יחד עם הראל )  .  אם העסקה תושלם ,  תהפוך כלל לשחקנית השנייה בגודלה בשוק מחינת הנכסים בקרב חברות הביטוח ,  אחרי מגדל המחזיקה בנכסים בהיקף של כ-5 מיליארד שקל .  בנוסף ,  השקיעה כלל באחרונה גם במניות חברות הנדל"ן .  במסגרת זו רכשה כלל 15% ממניות קרדן נדל"ן תמורת כ-60 מיליון שקל ,  וכן רכשה כמה אחוזים ממניות חברת שיכון ובינוי נדל"ן הפרטית שבשליטת שיכון ובינוי של שרי אריסון .  בחברת כלל ביטוח סירבו להגיב לידיעה .
 
כלל ביטוח בדרך להשקעת מיליארדי שקלים בצרפת 
במקביל למגעים לרכישת נדל"ן מניב בישראל ,  כלל ביטוח נמצאת גם במגעים עם ענקית הביטוח והפיננסים הצרפתית אקסה - לרכישת נכסים מניבים תמורת מאות מיליוני יורו

