הצעת חוק בנק ישראל אושרה בקריאה ראשונה בכנסת
ההצעה אושרה ברוב של 22 חברי כנסת מול 2 מתנגדים - ח"כ אילן גילאון מסיעת מרץ ודב חנין מסיעת חד"ש 
" חוק בנק ישראל החדש טוב לבנק ישראל ,  וחוק נכון גם מבחינת האוצר ממשלת ישראל והמעמד שנותנים לחובת הדיווח של הבנק והשקיפות כלפי בנק ישראל ",  כך אמר הערב שר האוצר יובל שטייניץ ,  שהגיש להצבעה בקריאה ראשונה את הצעת חוק בנק ישראל.על פי הצעת החוק תוקם ועדה מוניטרית עליונה שבה 3 נציגי ציבור תמנה הממשלה לצד 3 נציגי בנק ישראל .  אחד מהם יהיה הנגיד שיעמוד בראש הוועדה .  הנגיד לא יקבל לבדו ההחלטות מוניטריות ,  אלא הן יאושרו בוועדה .  במקרה של תיקו - יהיה לנגיד קול כפול .  נוסף על כך ,  תוקם מועצה שתהיה אחראית על הנושאים המינהליים ,  לדון בתוכניות העבודה ,  לאשר את התקציב ואת הפעילות המינהלית וכוח העבודה בבנק .  המועצה תורכב מ-7 חברים כשמתוכם חמש ,  לרבות היו"ר ,  יהיו נציגי ציבור .  המליאה צפויה לאשר את החוק בקריאה הראשונה .  לדברי שטייניץ מדובר ב"חוק טוב וחוק נכון וגם בנושאים שהיו מחלוקות לגבי פיקוח על השכר והוועדה המוניטרית הגענו לנוסחה נכונה וטובה .  אני כשר אוצר יכול לומר לכנסת זה אני מקווה שהחוק יחוקק במהרה לטובת הכלכלה של בנק ישראל .  הנגיד חשש ברגע מסויים שרגע החקיקה לא הגיע והנה הוא הגיע.הויכוחים לא היו פשוטים ואני מודה לו על שיתוף הפעולה ". לדברי שטייניץ ,  השינויים בחוק בנק ישראל מתמקדים בקביעה ברורה של יעדי הבנק המרכזי ותפקידיו וכן חיזוק השקיפות בבנק ישראל . " המטרה המרכזית של הבנק המרכזי היא בראש ובראשונה שמירה על יציבות המחירים .  לצד המטרה הזו ,  מטרותיו הנוספות של הבנק הם לתמוך במטרות אחרות של המדיניות הכלכלית של הממשלה במיוחד בתחומי הצמיחה והתעסוקה ",  אומר שטייניץ.ראש הממשלה ,  בנימין נתניהו לחץ לקידום של הצעת החוק לאחר שנגיד בנק ישראל פרופ' סטנלי פישר התנה את תשובתו החיובית לכהונה נוספת שתחל בתחילת מאי 2010 בחקיקתו של החוק .  יו"ר הכנסת ח"כ ראובן ריבלין  ( ליכוד )  הבטיח בשבוע שעבר לפישר להעלותו להצבעה בקריאה הראשונה .  ההערכה היא שהצעת החוק תועלה להצבעה בקריאה השנייה והשלישית רק במושב הקיץ של הכנסת המסתיים באוגוסט 2010 .  יו"ר ועדת הכספים ח"כ משה גפני  ( יהדות התורה )  ההערכה היא שועדת הכספים תכניס שינויים בנוסח החוק המקורי .  הוא הוסיף כי  " התמיכה במטרות אלה תובטח שאין פגיעה משמעותית בהשגת יציבות מחירים לאורך זמן .  כך החוק יוצר איזון נכון לאורך זמן בין הגשמת המדיניות הכלכליות .  את יעדי יציבות המחירים קובעת הממשלה ובנק ישראל פועל לשמירת יציבות המחירים בטווח שאותו קבעה הממשלה .  הממשלה פועלת להשגת יעדיה הכלכליים שהם בראש ובראשונה צמיחה ,  תעסוקה וצמצום פערים שהם תנאי להגברת הרווחה של אזרחי ישראל .  מאידך ,  הממשלה פועלת ליעדים אלה על ידיה מדיניות התקציבית ובאמצעות שינויים מבניים ורפורמה מחוללות צמיחה .  בנק ישראל מסייע לממשלה בכפוף לשמירה על יציבות מחרים לאורך זמן ". לפי החלטת נתניהו האוצר ימשיך לפקח על השכר בבנק ישראל ,  אבל במקרים של מחלוקות תוקם ועדת ערעור והמחלוקות יובאו להכרעת נתניהו .  לכך התייחס שטייניץ באומרו כי  " זה לא סוד שהתקיימו מחלוקות בין הממשלה לבנק האוצר ובנק ישראל .  ישנה מתיחות מובנית בין משרד האוצר לבנק ישראל בכל המדינות .  גם על החוק היו דיונים ווויכוחים לא מעטים עד שהגענו לעמק השווה ". שטייניץ הוסיף גם כי  " עצוב לראות שלקח 13 שנה לאחר שהוקמה ועדה ציבורית לחקיקת החוק מגישים את הצעת החוק .  מייד עם כניסתי לתפקידי הבטחתי לנגיד לקדמו במהירות לאחר שנפתרו סוגיות השנויות במחלוקת לשביעות רצוננו ".  לדבריו ,  חוק בנק ישראל הקיים נחקק בשנת 1954 ושיקף את התפיסה דאז למטרות הבנק המרכזי ולתפקידיו .  בעשרים השנים האחרונות נערכו שינויים בחקיקה ומטרתם הגדרה ברורה של מטרות הבנק המרכזי וחיזוק עצמאותו של הבנק המרכזי וקביעת הכללים והכלים להגשמת מטרותיו והשגת יעדיו .
 
הצעת חוק בנק ישראל אושרה בקריאה ראשונה בכנסת
ההצעה אושרה ברוב של 22 חברי כנסת מול 2 מתנגדים - ח"כ אילן גילאון מסיעת מרץ ודב חנין מסיעת חד"ש

