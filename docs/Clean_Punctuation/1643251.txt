גוגל נכנעה :  תעזור להתנתק מהרשת החברתית שלה
גוגל : " אנחנו עובדים מסביב לשעון כדי לטפל בטענות הגולשים כלפי גוגל באזז ,  בימים הקרובים נערוך כמה שינויים "
 וניו יורק טיימס  >  >  גוגל מנסה להתמודד עם בעיית הפרטיות הקשה שיצרה הרשת החברתית שהשיקה לפני כמה ימים ,  גוגל באזז .  מדובר בעיית הפרטיות שנגרמת בעקבות חיבור אוטומטי של האנשים שעמם מתכתב הגולש בשירות הג'ימייל שלו ,  לרשימת חבריו  ( רשימה גלויה לכל הגולשים )  בגוגל באזז .  מאחר שבאזז עוקב באופן אוטומטי אחר אנשים ,  רשימת הקשרים של משתמשי ג'ימייל נהפכת לפומבית ,  וגם זרים יכולים לצפות בה .  בגוגל מיהרו להתפאר בהשקה שיצרה הד נרחב ברשת :  בהודעה שפירסמה החברה 48 שעות לאחר ההשקה נכתב כי : " עשרות מיליוני אנשים כבר בדקו את גוגל באזז .  9 מיליון פוסטים ותגובות פורסמו על ידי גולשים בתוך יומיים בלבד ,  ויותר מ-200 פוסטים עולים לאוויר בגוגל באזז בכל דקה ממכשירים סלולריים ".  ואולם בעוד שבגוגל עסקו בהתלהבות בהשקת הרשת החדשה ,  גולשים רבים מיהרו להתנתק מהשירות ,  בטענה כי הוא מפר את פרטיותם .  בעולם החל גל של כתבות שמסביר כיצד ניתן להסיר את גוגל באזז מתיבות הדואר האלקטרוני של גוגל ,  הג'ימייל .  בתגובה פירסמה גוגל בשבת בלילה הודעה : " אנו שומעים בבירור את תגובותיכם ומאז שהשקנו את גוגל באזז לפני ארבעה ימים אנו עובדים מסביב לשעון כדי לטפל בטענותיכם .  בימים הקרובים נערוך כמה שינויים שיהיו מבוססים על הפידבק שקיבלנו מהגולשים ".  גם בישראל הגיבו לא מעט גולשים לגבי החדירה לפרטיותם .  אחד הבולטים שבהם הוא איש הטלוויזיה והרדיו טל ברמן ,  שלו כ-4,000 עוקבים בטוויטר וכ-3,000 חברים בפייסבוק . " התנתקתי מגוגל באזז .  לא אוהב את הפלישה לרשימת המכותבים שלי בג'ימייל ,  ואת התוספת האוטומטית שלהם לרשימת העוקבים אחרי ".  ההודעה שלו זכתה לתגובות רבות מצד גולשים ,  ששלחו הלאה את ההודעה לחבריהם כאקט של תמיכה בדבריו .  גוגל באזז זכה גם לתגובות רבות ברשתות החברתיות הבולטות בישראל ,  על ידי אנשים רבים שחיפשו מידע על האופן בו ניתן להתנתק מהשירות ,  או שפירסמו טוויטים על האכזבה שלהם מהמוצר לאור הפגיעה בפרטיותם .  ברמן ,  מאנשי הטלוויזיה והרדיו הבולטים בישראל ,  שידוע גם כחובב טכנולוגיה נלהב ,  זכה ללא מעט תגובות על הציוץ הזה שלו .  חלקם המליצו לו לשנות ביוזמתו את הגדרות הפרטיות .  בתגובה הוא הפיץ לעוקביו טוויט שהוא עצמו קיבל : " זה נכון שאפשר לשנות את הגדרות הפרטיות בפרופיל שלך בגוגל באזז ,  אבל זה עדיין דפוק  (  :"  .  קשיים בניתוק משתמשי ג'ימייל חדי העין מצאו אתמול אפשרות חדשה בדף הבית של תיבת המייל שלהם :  turn off buzz .  ואולם מי שחשב שלחיצה על כפתור הכיבוי תסיר את שמו שלו מדפיהם של העוקבים אחריו ,  טעה .  נראה שכיבוי השירות רק מסתיר את לשונית ה-buzz מתיבת הדואר של המשתמש ,  אך הוא ממשיך להופיע אצל חבריו ללא שינוי .  בהודעה שפירסם טוד ג'קסון ,  מנהל המוצר של ג'ימייל וגוגל באזז ,  אודות השינויים שצפויה החברה להכניס בשירות : " מעתה ,  במקום ליצור קשרים בין אנשים באופן אוטומטי ,  באזז יציע למשתמשים החדשים רשימת חברים פוטנציאליים ".  משתמשים שכבר נרשמו לגוגל באזז יוכלו להירשם מחדש כמשתמשים חדשים ,  לדברי ג'קסון ,  כדי  " לתת להם הזדמנות נוספת לבחון ולאשר את האנשים שאחריהם הם רוצים לעקוב ".  בנוסף ,  כתב ג'קסון כי גוגל באזז לא יפרסם בפומבי אלבומי תמונות של פיקאסה ופריטים אחרים שהגולשים חולקים ביניהם ,  באופן אוטומטי ,  אלא רק על פי בחירה .  השינוי האחרון שיחול בעתיד בגוגל באזז הוא הקלה על האפשרות להסיר את השירות מחשבון הג'ימייל .  גוגל באזז ,  שהושקה בשבוע שעבר ,  נועדה לחזק את מעמדה של גוגל מול אתרי רשתות חברתיות כמו פייסבוק וטוויטר ,  אם כי נדמה שגוגל עצמה לא העריכה את הגל השלילי שיעורר השירות החדש שלה .  דומה יותר לטוויטר למי יש יותר אפשרויות - לפייסבוק או לבאזז ?  עד כמה הם דומים ?  מה משותף לשני השירותים ומה מבדיל ביניהם ?  בטבלה המצורפת סקרנו אחד לאחד את המאפיינים הבסיסיים של רשתות חברתיות בפייסבוק ובבאזז .  כפי שניתן לראות ברשימה ,  בשלב זה באזז קרובה יותר קרובה לאתר המיקרו-בלוגינג טוויטר המינימליסטי ,  מאשר לפייסבוק עתיר המאפיינים והאפשרויות .  הקירבה לטוויטר נעוצה במבנה החברות הבסיסי בשתי הרשתות ,  אשר מבוסס על עוקבים ולא על חברים .  בגוגל באזז ,  כמו בטוויטר ,  גולשים יכולים לבחור לעקוב אחרי חבר מבלי שיצטרכו קודם לבקש את אישורו .  פייסבוק מושתתת על מערכת חברים ,  אם כי היא מקיימת מערכת מקבילה של עמודי מעריצים ,  שאחריהם ניתן לעקוב ללא אישור מוקדם .  סביר מאוד שלבאזז ייתוספו בהדרגה מאפיינים נוספים ,  כפי שקרה גם עם פייסבוק .  השינויים הקרובים הם בתחום המייל והצ'אטים .  מערכת ההודעות הפרטיות של באזז מבוססת על הצ'אט בג'ימייל ,  שנחשב שירות אמין ומוצלח במיוחד ,  וכולל גם אפשרויות וידיאו ומשלוח סמס .  מערכת הצ'אט של פייסבוק די בסיסית וסובלת מבעיות טכניות רבות .  גם למערכת ההודעות הפרטיות של גוגל באזז יש יתרון משמעותי על זאת של פייסבוק .  בעוד שבפייסבוק קיימת מערכת הודעות בסיסית ,  באזז עובדת בתיאום עם המייל של גוגל ,  ג'ימייל - שרבים סבורים שהוא שירות המייל הטוב בעולם .  יחסי הכוחות עשויים להשתנות בקרוב ,  עם ההשקה הצפויה של שירות המייל של פייסבוק .
 
גוגל נכנעה :  תעזור להתנתק מהרשת החברתית שלה
גוגל : " אנחנו עובדים מסביב לשעון כדי לטפל בטענות הגולשים כלפי גוגל באזז ,  בימים הקרובים נערוך כמה שינויים "
 
