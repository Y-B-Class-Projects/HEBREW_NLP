את ,  אני - ושמים זרועי כוכבים
הליכה בשביל לארפינטה שבאוסטרליה מאפשרת טעימה מאחד האזורים המדבריים המבודדים ביותר - שמבטיח הפתעות וחוויות בלתי נשכחות לאורכו
הקשיים הכרוכים בטיול במדבר המאובק וזרוע הסלעים השתלמו הודות לתענוגות קטנים - כמו ללכת לישון כשתחת רשת גג האוהל נפרשים שמים זרועי כוכבים .  מי בכלל צריך אוהל להגנה מפני חרקים כשכמות הגשם הממוצעת בחודש היא פחות מסנטימטר ?  חנינו על גדות נהר יו ,  חריץ נטול מים במרחבים הריקים ,  צבועי תחמוצות ברזל במרכז האדום של אוסטרליה ,  מרחק של יומיים מהכביש הקרוב ביותר ותשע שעות הליכה קשה מהמטיילים הקרובים ביותר .  חשבתי לעצמי שקרוב לוודאי שזה המקום המבודד ביותר והמרוחק ביותר מבני אדם אחרים שבו הייתי מעולם - אם לא מביאים בחשבון את העובדה שארוסתי ,  לורן ,  היתה לצדי .  לכן הופתעתי ואף חשתי מעט נבגד כשהתעוררתי כעבור כמה שעות וגיליתי טיפות גשם מתופפות על המצח שלי .  מתחתי במהירות את כיסוי האוהל ,  ובשעה ששבתי ונכנסתי לשק השינה רשמתי לפני :  לעולם אין לצפות לממוצע במדינה של קיצוניות .  הטיול שלנו למרכז אוסטרליה נבע מהרצון לראות את אולורו  ( uluru )  ,  מונולית אבן החול המפורסם ,  שהיה ידוע בעבר בשם סלע איירס  ( ayers rock )  .  אולורו ,  המוקף באוסף הגדול בעולם של לא כלום ,  נמצא 435 ק"מ דרום ממערב לאליס ספרינגס ,  העיירה היחידה הראויה לציון בלב אוסטרליה ,  ובמרחק של קרוב ל-2,000 ק"מ מהמסלול התיירותי הרגיל של חופי אוסטרליה .  זו דרך ארוכה לעבור בשביל סלע אחד .  כדי להגדיל את הפיתוי להגיע לאזור ,  הקדישה ממשלת הטריטוריה הצפונית של אוסטרליה 12 שנה ליצירת מסלול הליכה באורך 224 ק"מ - שביל לארפינטה  ( larapinta )  ,  הנמצא ממערב לאליס ספרינגס ,  שסלילתו הושלמה ב-2002 .  מרכיב חיוני בתוכנית היה הקמת רשת של מיכלי מי גשמים במרווחים של כ-16 ק"מ האחד מהשני - מרחק יום הליכה - שאותם דואגים למלא במים מהעיירה במקרה הצורך .  כדי לחצות את שביל לארפינטה נדרשת הליכה של שבועיים ,  הכוללת קטעים קצרים יותר ואפילו מסלולים בני יום אחד שאליהם אפשר להגיע מאליס ספרינגס .  לקראת הטיול שלנו ,  תיכננו לורן ואני קטע הליכה של חמישה ימים באחד מאזורי המדבר הדלילים ביותר ובעלי הרכסים הסלעיים ביותר ,  וכך להותיר לעצמנו יומיים עבור הביקור ההכרחי באולורו .  בטיסה מסידני ,  דיפדפתי בספר  " נתיבי השיר "   ( "songlines ")  ,  שבו מתאר ברוס צ'אטווין דמויות טוטמים אגדיות ,  שלפי סיפורי בריאה אבוריג'יניים ,  נדדו ביבשת תוך  " בריאת העולם בשירתם ".  מחלון המטוס ,  לאחר שעות של נוף חדגוני ,  הבחנתי ברכס דק וארוך של אבן ,  מציץ מהחול כמו פסל החירות מסוף הסרט  " כוכב הקופים ".  היה זה הסימן הראשון של רכס מקדונל ,  אוסף של רכסים מקבילים שלפי האגדה נוצרו על ידי תולעי ענק בשם יפרניה  ( yeperenye )  שהוא גם מקום הימצאו של שביל לארפינטה .  צל האקליפטוס המסע החל בנוחות :  בתיאום מראש באמצעות חברה מקומית ,  וידאנו כי יאספו אותנו משדה התעופה וייקחו אותנו ישירות לנקודת ההתחלה שלנו בנחל אלרי  ( ellery creek )  ,  ועצרנו בדרך רק כדי לאסוף דלק לטיול .  כעבור שעתיים של נסיעה בכביש ריק ,  הוריד אותנו הנהג ביעד המבוקש ,  תוך צירוף כמה מלות אזהרה עליזות לגבי משהו בשם ספיניפקס  ( spinifex )  והבטחה כי יאסוף אותנו תוך חמישה ימים בנקיק סטנדלי  ( standley chasm )  ,  הנקודה הבאה בשביל שאליה אפשר להגיע באמצעות כלי רכב רגילים .  נחל אלרי יצר חריץ ארוך וצר דרך רכס מקדונל במהלך 350 מיליון שנה ,  ומספק מחסה למקווה מים קבוע ונדיר .  בחום של 35 מעלות הצטרפנו לקהל של מטיילי יום ושל מבקרים במכוניות שהצטננו במים הירוקים-חומים .  למחרת בבוקר יצאנו לדרך לפני 07:00 בבוקר ,  ותוך עשר דקות נראו העצים והצמחייה הירוקה - שלא לדבר על האנשים שהקיפו את בור המים - כמו זכרון רחוק .  לפנינו השתרע מישור אדמדם ורחב ידיים המנוקד בשיחים אפורים נטולי עלים ,  שהמתינו רדומים לגשם הבא .  לאחר כמה שעות של הליכה בנוף זה ,  הופתענו לראות צבעים עזים על גדותיו של נחל יבש .  התברר כי די מים הצליחו לחלחל אל מתחת לאדמה כדי לתמוך בעץ אקליפטוס גדול ,  המכונה באוסטרליה גוסט גאם  ( ghost gum )  ,  בשל הדמיון שלו לשלד עצמות .  העץ הוא עמוק שורשים ,  בעל גזע לבן-בוהק ועלים ירוקים - ומעט הצל שסיפק לנו היה כל מה שהיינו זקוקים לו באותם רגעים .  הסימון היחיד למחנה הלילה הבא שלנו ,  שאליו הגענו ב-13:00 בצהריים ,  היה מכל מתכת מלא מים ,  שהיו צוננים עדיין מהלילה המדברי .  בילינו את שעות אחר הצהריים בשכיבה תוך כמה שפחות תנועה ,  וזזנו מדי חצי שעה כדי למקם את עצמנו מחדש בצל המלבני הנע שיצרנו על ידי קשירת יריעה בין שני שיחים .  עד 16:30 כבר היה קריר מספיק כדי שנוכל למהר ולעלות על רכס סמוך במטרה לבחון את המישורים שהתפרשו למרחק קילומטרים בכל כיוון .  למעט הזבובים שניסו במרץ לחפש לחות בנחיריים ובאוזניים שלנו ,  לא נרשמה תנועה כלשהי מסביב .  ניתור מסלע לסלע למחרת נמשך החום העז וכך גם החיפוש האובססיבי שלנו אחרי קצת צל ,  ההקפדה על משמעת מים והמחשבות שלנו על מה נעשה אם נגיע למחנה הלילה הבא ונגלה כי מיכל המים שבו ריק .  בלילה שאחרי יום זה הגיע הגשם ,  והעיר לחיים את השממה .  בעודנו ממשיכים בדרכנו לאורך ערוץ יו ,  צייצו ציפורים סביבנו ,  נחש חלף בקני הסוף שהוריקו מהגשם - והבחנו ,  אפילו ,  בשני דינגו ,  כלבי הבר האוסטרליים .  פני השטח השתנו אף הם באופן קיצוני במחצית השנייה של הטיול .  השביל פנה כעת מעלה בעקבות סדרה של רכסים ,  ועלה לגובה של יותר מק"מ .  למרות הגשם והטמפרטורות הנמוכות יחסית ,  השביל דחק אותנו לקצה גבולות היכולת שלנו .  כל צעד בירידה בת השעתיים מרכס רייזרבק היה ניתור מסלע לסלע ,  שאותו הרגשנו היטב ברגלינו .  באותו לילה ישנו 11 שעות ,  והתעוררנו בשש בבוקר לקראת היום האחרון של הטיול .  כאן גם פגשנו את שיחי הספיניפקס שהוזהרנו מפניהם ,  שכיסו את המדרונות המסולעים ,  צורתם וגודלם זהים לאלו של קיפוד מפוחד .  היתה להם יכולת מרשימה להקיז דם ,  כפי ששבתי וגיליתי בכל פעם ששלחתי יד כדי לייצב את עצמי כשמעדתי במדרון .  ב-17:00 הגענו סוף-סוף לנקיק סטנדלי ,  למגרש החנייה ולחנות המזכרות הקטנה שלידו .  בלילה נרדמנו לצלילי שירים אבוריג'יניים ,  בניסיון לנוח מעט בטרם נצטרף למחרת להמוני המטיילים בדרכנו לאולורו .  אוסטרליהכך תתכוננו לטיול פרטים על מסלול לארפינטה ניתן לקבל מממשלת הטריטוריה הצפונית של אוסטרליה - http :/ /tinyurl.com/yec2mup .  הטיול מומלץ מאפריל ועד אוקטובר ,  מחוץ לחודשי הקיץ .  מידע על מסלולי טיול נוספים ברכס מקדונל :  http :/ /tinyurl.com/yczjz6x .  איך מגיעים חברת התעופה האוסטרלית קוונטס  ( qantas ,  www.qantas.com.au )  טסה לאליס ספרינגס מסידני ,  מבריסביין ,  ממלבורן ,  מאדלייד ,  מפרת ,  מדארווין ומקרנס .  אליס וונדרר  ( 2111-8952-8-61 ;  www.alicewanderer.com.au )  וטיילורמייד טורס  ( 1731-8952-8-61 ;  www.tailormadetours.com.au )  מציעות שירותי הסעה לנקודות שונות לאורך המסלול .  תשלום עבור הסעה למסלול משדה התעופה וחזרה ממנו הוא כ-350 דולר .  ביזנס  &  פלז'ר דודי אלון מנכ"ל walden farms ישראל טבע אתגרי"אני ממליץ על מסע של עשרה ימים בקייפ יורק שבצפון אוסטרליה ,  במה שמכונה 'דרך הטלגרף הישנה' .  זהו מסלול ג'יפים בן עשרה ימים ,  שכולל נהיגת שטח אתגרית בנופים מרהיבים של יערות ,  ביצות ונהרות רחבים שבהם שוחים קרוקודילים .  בקיצור ,  חוויה מדהימה של טבע במלוא עוצמתו ".  אורית בנבנישתי מנכ"לית חברת כוח האדם  " תגבור "  אשליה של ציור"ההמלצה שלי לטיול טבע באוסטרליה היא חד משמעית :  פרייזר איילנד ,  אי החול הגדול ביותר בעולם .  באי יש אגמי מים בעלי תכונות מינרליות מיוחדות המצחצחות תכשיטים .  יש בו גם דיונות ענקיות ,  נקיות ובתוליות שלצדן יער ומדבר חולי ולבן המשולבים במדרונות המגיעים אל הים .  המרחקים האינסופיים והצבעים המרהיבים יוצרים אשליה שמדובר בציור ". 

את ,  אני - ושמים זרועי כוכבים
הליכה בשביל לארפינטה שבאוסטרליה מאפשרת טעימה מאחד האזורים המדבריים המבודדים ביותר - שמבטיח הפתעות וחוויות בלתי נשכחות לאורכו

