נתח הצפייה של קשת תופח ,  ערוץ 10 צפוי להיפגע
מהשבוע הראשון של 2010 ,  עולה כי החלפת ימי השידור בין הזכייניות הגדילה את שיעורי הצפייה בערוץ 2 והכנסותיו מפרסום צפויות לעלות
 >  >  זכיינית ערוץ 2 קשת סיימה את השבוע הראשון של החלפת ימי השידור עם הזכיינית רשת כשהיא מחזיקה בנתח צפייה של 40.5% לעומת 22.6% של רשת ו-19.7% של ערוץ 10 .  נתח הצפייה בטלוויזיה המסחרית הוא זה שקובע למעשה את רמת ההכנסות של הזכייניות .  הוא מתבסס על הרייטינג של כל אחת מהזכייניות ביום השידורים שלה ,  ובוחן היכן שהו הצופים בקרב כל אחד מערוצי הטלוויזיה המסחרית .  מדובר בחישוב שהכליל גם את ערוצים 9 ,  1 ו-24 .  קשת עברה לשדר ארבעה ימים בשבוע בתחילת השנה ,  לכן הגיוני שנתח הצפייה שלה יהיה גבוה משל רשת ,  ועדיין מדובר בנתון גבוה מאוד שמסמל כי הזכיינית הצליחה בארבעה ימי השידור שלה בשבוע הראשון של השנה לצבור 40% מכלל הצפייה בטלוויזיה המסחרית .  בהשוואה לשבוע הראשון של 2007 ,  כשגם אז שידרה קשת ארבעה ימים ורשת שלושה ,  עולה כי נתח הצפייה של קשת הסתכם בנתון נמוך יותר של 33.6% וגם זה של רשת בנתון נמוך יותר של 21.3% - מכך אפשר לראות שערוץ 2 כולו התחזק בשנים אלה .  הגידול בנתח הצפייה של קשת מתבסס על הרייטינג של התוכנוית  " ארץ נהדרת ",   " עובדה "  ו"האח הגדול ".  גם בשעות השידור המאוחרות יותר משבצת קשת תוכניות שמניבות לה נתונים יפים כגון שידורים חוזרים של  " רמזור ",   " מונית הכסף ",   " מעורב ירושלמי "  ועוד .  על פניו נראה גם כי זכיינית ערוץ 2 רשת שעברה שנתיים לא קלות ,  תצא נשכרת מהמעבר לשלושה ימי שידור - במהלך זה נפטרה הזכיינית מסוף השבוע שנחשב לבעייתי מבחינת צפייה ונשארה עם שלושה ימי שידור ושיבצה בהם את המותגים החזקים שלה כמו  " כלבוטק ",   " רוקדים עם כוכבים "  ו"משפחה חורגת ".  התוכנית  " הכל דבש ",  שעונתה השנייה הושקה השבוע ,  זכתה לתוצאה נאה של כ-17% על אף ששעת השידור המאוחרת .  אם החודשים הקרובים יציגו נתונים דומים לשבוע הראשון של לוח השידורים החדש של ערוץ 2 ,  אזי הכנסות ערוץ 10 מפרסום צפויות להיפגע משמעותית ,  לאור נתח הצפייה הגדל של ערוץ 2 בכלל ,  ושל קשת בעלת ארבעה ימי השידור בפרט .  אם לשפוט על פי שבוע השידורים הראשון ,  הרי צניחת ערוץ 10 ,  שנמצא במגמת ירידה כבר כמה שנים ,  נמשכת .  הנתונים המוצגים כאן מתייחסים אמנם לנתח הצפייה בשבוע הראשון של כל שנה בלבד ,  אך בנוגע לערוץ 10 הנתונים תואמים את ממוצע הרייטינג השנתי של הערוץ .  2007 היתה שנה שבה הרייטינג הממוצע של הערוץ הסתכם ב-7.9% ,  ב-2008 נרשמה הקפיצה הגדולה של הערוץ בעקבות העונה הראשונה של הישרדות שהזניקה אותו לנתוני רייטינג שלא הכיר בעבר והוא סיים את השנה עם נתון ממוצע של 9.4% שהיווה עלייה של כ-19%  ( בפריים טיים ,  בכלל האוכלוסייה )  .  ב-2009 איבד הערוץ נתחי צפייה כשנקלע למשבר כלכלי ורגולטורי ,  ואילו לפי נתוני השבוע הראשון של 2010 ,  ובשל העובדה שלערוץ לא יהיה בחציון הראשון של השנה לוח אטרקטיווי משום שלא החל הפקות חדשות ,  התקופה הקרובה צפויה להיות קשה ביותר עבורו .
 
נתח הצפייה של קשת תופח ,  ערוץ 10 צפוי להיפגע
מהשבוע הראשון של 2010 ,  עולה כי החלפת ימי השידור בין הזכייניות הגדילה את שיעורי הצפייה בערוץ 2 והכנסותיו מפרסום צפויות לעלות

