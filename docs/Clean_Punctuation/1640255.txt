בראשונה בתולדות ארה"ב :  מספר הנשים בכוח העבודה עולה על מספר הגברים
נשים היוו 50.3% מכוח העבודה של ארה"ב בינואר ,  לפי נתוני התעסוקה שפורסמו ביום שישי
בראשונה בתולדות ארה"ב ,  מספר הנשים בכוח העבודה עולה על מספר הגברים .  נשים היוו 50.3% מכוח העבודה של ארה"ב בחודש ינואר ,  לפי נתוני התעסוקה שפירסם משרד העבודה האמריקאי ביום שישי .  עוד עולה מנתונים מתוקנים שפירסם משרד העבודה ,  כי נשים היוו רוב בכוח העבודה גם בחודשים פברואר ,  מארס ,  נובמבר ודצמבר בשנת 2009.במהלך העשורים האחרונים ,  נתח הנשים בכוח העבודה בארה"ב הלך וגדל .  בשנת 1964 ,  השנה הראשונה בה הממשל בארה"ב החל לפרסם נתון זה ,  היוו נשים פחות משליש מכוח העבודה .  עם זאת ,  חציית רף ה-50% הושגה בנסיבות העגומות של המיתון הכלכלי .  בדומה לתקופות מיתון קודמות ,  מרבית המפוטרים בשנתיים החולפות בארה"ב היו גברים .  מאז תחילת המיתון בדצמבר 2007 ,  איבדו 7.4 מיליון גברים את עבודתם לעומת 3.9 מיליון נשים.הסיבה להבדלים נעוצה בכך שגברים נוטים יותר לעבוד במגזר הייצור ,  אשר פגיע יותר למחזורים כלכליים .  נשים ,  לעומת זאת ,  נוטות לעבוד יותר במגזר הציבורי ,  בשירותי בריאות וחינוך - מגזרים שבדרך כלל נפגעים פחות בתקופות מיתון.העובדה כי נשים היוו יותר ממחצית מכוח העבודה בחודשים שבהם מזג האוויר קר יותר ,  אף היא אינה מקרית ,  לדברי פרופ' לכלכלה קייסי מאליגן מאוניברסיטת שיקגו .  היקף הפעילות של מגזרים כמו ענף הבנייה ,  אשר נוטים להעסיק גברים ,  מתרחב בחודשים החמים של השנה .
 
בראשונה בתולדות ארה"ב :  מספר הנשים בכוח העבודה עולה על מספר הגברים
נשים היוו 50.3% מכוח העבודה של ארה"ב בינואר ,  לפי נתוני התעסוקה שפורסמו ביום שישי

