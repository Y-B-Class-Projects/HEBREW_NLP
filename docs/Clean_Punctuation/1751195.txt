מדוע אנחנו אוהבים ישיבות 
הנה אחד הסודות הקטנים של החיים הארגוניים :  למרות המחאות ,  רוב המנהלים דווקא אוהבים ישיבות
 >  >  האם אתם מבלים חלק גדול מדי מזמנכם בישיבות לא נחוצות ולא יעילות ?  אם התשובה היא כן ,  אתם לא לבד .  רוב המנהלים רואים את העייפות והכישלון שבישיבות כשניים מהגורמים המשמעותיים ביותר שמקשים על היעילות שלהם .  כתוצאה מכך ,  תעשייה שלמה התמקדה ב-20 השנים האחרונות ב"ניהול ישיבות ".  כיום ,  כמעט כל חברה מציעה קורסים שמלמדים כיצד לנהל ישיבות יעילות .  רוב המנהלים יודעים את הכללים הבסיסיים :  תהיו ברורים לגבי מה שאתם רוצים להשיג ;  הזמינו את האנשים הנכונים ;  חלקו מראש מטלות קריאה ;  ודבקו באג'נדה מסודרת .  למרבה הצער ,  הכללים האלה וקווים מנחים ידועים נוספים הם כנראה בין התהליכים הפחות נהוגים בהיסטוריה התאגידית .  רוב המנהלים מתלוננים על ישיבות לא יעילות ,  אך ממשיכים לקבוע ישיבות כאלה ולנהל אותן באופן כושל .  הנה אחד הסודות הקטנים והמלוכלכים של החיים הארגוניים :  למרות המחאות ,  באופן בלתי מודע  ( או מודע )  רוב המנהלים דווקא אוהבים ישיבות .  הנה הסיבות לכך :  1 .  הן מעודדות אינטראקציה חברתית - רוב האנשים לא נהנים לעבוד לבד .  ישיבות גורמות להם לחוש כחלק מקהילה ,  ומהוות עבורם מפלט חשוב שבו הם יכולים לשתף זה את זה בדעותיהם .  2 .  הן שומרות שכולם יהיו בעניינים - אנשים צריכים קשריים חברותיים שיתווספו למנגנוני התקשורת הרשמיים של החברה ויובילו אותם דרך שדות המוקשים הפוליטיים .  באמצעות ישיבות ,  הרשתות הלא פורמליות האלה נוצרות ,  נאכפות ומתרחבות .  3 .  הן תורמות לסטטוס - משמעותה של חברות בכמה ועדות היא שאתם חשובים ,  שדעתכם מוערכת ושיש לכם מושב בשולחן קבלת ההחלטות .  4 .  המניעים הפסיכולוגיים הם חזקים מאוד - ובדרך כלל עולים על כל עצות  " ניהול הישיבות "  הרציונליות שנלמדות בקורסים ובמאמרים .  מה שנראה למנהלים רבים כמו בזבוז זמן ,  ממלא למעשה צרכים אישיים וארגוניים חשובים .  כמובן שאין בכך תירוץ לניהול גרוע של ישיבות .  כל מנהל צריך לעמוד תמיד על המשמר נגד ישיבות לא נחוצות וניהול גרוע של ישיבות .  ארגונים צריכים לבחון באופן תקופתי את דפוסי הישיבות שלהם ולערוך שינויים על פי הצורך .  אם רק נתלונן על הישיבות ,  לא נפיק הרבה תועלת .  כמו פרפר שנמשך ללהבה ,  אנחנו נמשיך לחזור אליהן .  - רון אשכנז הוא שותף מנהל בחברת הייעוץ רוברט שפר אנד אסוסייטס בסטמפורד ,  קונטיקט - הסוגיה :  למה אנחנו אוהבים ישיבות ?  הפתרון :  כי הן מעניקות תחושת שיתוף ומהוות סמל סטטוס הדרך :  במקום להתלונן ,  כדאי לייעל את הישיבות ,  כי לעולם לא נוכל לוותר עליהן

מדוע אנחנו אוהבים ישיבות 
הנה אחד הסודות הקטנים של החיים הארגוניים :  למרות המחאות ,  רוב המנהלים דווקא אוהבים ישיבות

