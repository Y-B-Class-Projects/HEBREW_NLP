בית הלחמי : " הניצחון הזה מאוד חשוב להמשך "
 מאמן אשקלון היה מרוצה מה-77:85 על בני השרון : " זה נותן לנו הפרש של 2 נצחונות עליהם ".  שמיר זעם על השיפוט : " שערוריה "
 עמוק בתוך הרבע השני הערב  ( שני )  ,  הובילה בני השרון על עירוני אשקלון ביתרון דו-ספרתי שהגיע עד 14 נקודות .  ואז הגיעו עשר הדקות הבאות ,  ואיתן מהפך ענק שהזיז את היתרון הדו-ספרתי לצד האשקלוני ,  בדרך ל-77:85 נאה בסיום .  החבורה של אריאל בית הלחמי רושמת נקמה קטנה בקבוצה שהדיחה אותה מחצי גמר גביע המדינה בשבוע שעבר .
" בחצי הראשון שיחקנו בצורה נוראית .  אפשרנו להם לעשות כל מה שהם רצו ,  בדיוק כמו שהיה בחצי הגמר .  לא שמרנו ולא הגבנו ",  הודה בית הלחמי בסיום . " בחצי עשינו מסע התעוררות ועלינו אחרת .  עשינו שינויים קטנים בצורת ההגנה שלנו .  בסופו של דבר החצי השני היה כמו שרצינו .  מה שחשוב זו הליגה ואני שמח שידענו לשים את חצי הגמר מאחור .  הניצחון הזה מאוד חשוב להמשך ,  זה בעצם נותן לנו הפרש של שני ניצחונות עליהם ".  בנוגע לאוויס וואייט ,  שאכזב עד כה ,  והערב קיבל הזדמנות והיה מצוין ,  אמר המאמן האשקלוני : " הוא יישאר עד סוף העונה .  מגיע לו המון מחמאות .  הוא לא שיחק הרבה זמן ובצ'אנס הראשון שהוא קיבל ,  הוא היה גדול .  דרור דוידי גם היה גדול היום והוא צריך להמשיך לשכנע אותנו שאנחנו צריכים להישאר בסגל הזה ולא להביא עוד שחקן ". 
מורן רוט ,  שהיה פנטסטי במחצית השניה ,  הוסיף : " הפנמנו שאנחנו לא יכולים לשחק ככה ,  זה לא מה שמצפים מאיתנו ולא מה שבאים לראות מאיתנו .  שטפנו את עצמו במחצית וזה עבד .  הפכנו את המשחק .  אני חושב שזה המשחק הראשון שלנו העונה שהצלחנו להפוך את המשחק ולנצח .  הניצחון הזה חשוב ,  הוא היה גורלי גם למאבקים על המקומות לפלייאוף .  אני חושב שכולם התעלו והקריבו את עצמם בהגנה ".  
מנגד ,  המאמן המפסיד ,  דן שמיר ,  החמיא ליריבתו ,  אך לא שכח גם לבקר את שלישיית השופטים . " ברכות לאשקלון .  איבדנו 11 כדורים ברבע השלישי ואסור שזה יקרה לנו .  ההתנהגות של השופטים הייתה שערורייה ,  אסור להם לדבר ככה .  לא משנה מי הוא ,  שופט לא יכול לדבר ככה למאמן .  הוא לא יכול להגיד למאמן לעוף מפה והוא לא יכול לצעוק עליי .  שיטפלו בטעויות ,  שיטפלו בשיפוט הלא מדוייק שלהם .  אני בעד הסתכלות מקצועית על הדברים .  צריכה להיות אינטראקציה הוגנת .  צריכים שיהיו כללים ולא יעלה על הדעת שזה ילך לכיוונים כאלה ". 

בית הלחמי : " הניצחון הזה מאוד חשוב להמשך "
 מאמן אשקלון היה מרוצה מה-77:85 על בני השרון : " זה נותן לנו הפרש של 2 נצחונות עליהם ".  שמיר זעם על השיפוט : " שערוריה "
 
