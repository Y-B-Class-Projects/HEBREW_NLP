אלכס עושה עליה
הספר האלקטרוני Alex בעל שני מסכים ומערכת ההפעלה אנדרואיד צפוי להגיע גם לישראל ,  עם תמיכה עברית
הספר האלקטרוני Alex מגיע לישראל .  לוואלה !  TECH נודע כי חברת ניופאן צפויה להשיק את המוצר בארץ כשהוא כולל תמיכה מלאה בעברית ,  וכעת עובדים בחברה על יצירת שותפויות תוכן שתאפשרנה פתיחה של חנות ספרים מקוונת במקביל להשקת המכשיר .
 הייחוד של Alex הוא בכך שמדובר במכשיר המבוסס על מערכת ההפעלה הפתוחה אנדרואיד מבית גוגל .  כמו כן ,  הוא כולל שני מסכים  האחד הוא מסך דיו אלקטרוני שמותאם לקריאת ספרים ,  והשני הוא מסך מגע צבעוני בגודל 3.5 אינץ' .
 ל-Alex אפשרות לא רק להציג ספרים ,  אלא גם תמיכה באפליקציות אנדרואיד דוגמת דפדפן ומייל .  עם זאת ,  אין לו  נכון לעכשיו  גישה לחנות היישומים של גוגל .  הדגמים הראשונים שצפויים להגיע לישראל יכללו קישוריות Wifi ,  אך מתוכננת גם גרסה בעלת קישוריות סלולרית .
 לפני מספר ימים הודיעה יצרנית המכשיר Spring Technologies כי הוא ישווק בצפון אמריקה החל מסוף פברואר במחיר 399 דולרים .  המחיר ותאריך ההשקה בישראל עוד לא ידועים .
 נכון להיום ,  נמצאת יצרנית Alex במאבק משפטי עם רשת חנויות הספרים Barnes  &  Noble ,  שהשיקה לפני מספר שבועות את Nook  הספר האלקטרוני שלה ,  אשר כולל גם הוא שני מסכים .  ב-Spring טוענים כי דיברו עם B & N וניסו לעניין אותם ב-Alex ,  אך הרשת העדיפה פשוט להשתמש בדברים שראתה כדי לפתח מכשיר משלה .
 
אלכס עושה עליה
הספר האלקטרוני Alex בעל שני מסכים ומערכת ההפעלה אנדרואיד צפוי להגיע גם לישראל ,  עם תמיכה עברית

