עובדי מפעל מוליתן חזרו לפעילות מלאה
פעילות המפעל חודשה באופן מלא לאחר שביהמ"ש המחוזי בחיפה אישר לפני כשבועיים את ההסכם בין המפעיל החדש צבי מאיר לבין כונסי הנכסים
עובדי מפעל מוליתן חזרו היום  ( רביעי )  לפעילות מלאה ,  לאחר שביהמ"ש המחוזי בחיפה אישר לפני כשבועיים את ההסכם בין המפעיל החדש ,  תעשיין בענף הטקסטיל צבי מאיר ,  לבין כונסי הנכסים .  עם זאת ,  ביהמ"ש קבע כי הפעילות תהיה זמנית ,  עד ה- 8.1.09 ,  המועד שקבע כונס הנכסים להגשת הצעות לרכישת המפעל .
 יו"ר הסתדרות גליל מערבי ,  אשר שמואלי אומר היום : " אנו שמחים שהעובדים חוזרים להפעיל את המפעל .  אך השמחה הזו מהולה בחשש .  אנו מקווים כי בעוד כשבוע נצליח להגיע למנוחה ולנחלה ולהבטיח את התעסוקה של העובדים לטווח הארוך במפעל ".  
מפעל הטקסטיל מוליתן ,  נקלע לקשיים לאחר שבנק דיסקונט סירב לעמוד בהתחייבות להעביר ערבות של כ-3 מיליון שקלים שהיו נחוצים לצריכת חומרי גלם ותשלום משכורות העובדים ,  וסגר את האשראי למפעל .  במקביל למאבק הציבורי אליו יצאו העובדים ,  ביהמ"ש המחוזי בחיפה אישר את בקשת בנק דיסקונט למנות כונס נכסים למפעל בנהריה .  לפני כשבועיים ,  הגיע רוכש חדש למפעל שהציע להפעילו באופן זמני .
 
עובדי מפעל מוליתן חזרו לפעילות מלאה
פעילות המפעל חודשה באופן מלא לאחר שביהמ"ש המחוזי בחיפה אישר לפני כשבועיים את ההסכם בין המפעיל החדש צבי מאיר לבין כונסי הנכסים

