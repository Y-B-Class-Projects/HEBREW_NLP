מחאה ברשות השידור נגד פיטורי מנהל חטיבת ההנדסה
ועד עובדי ההנדסה טוען כי הדחתו של מנהל חטיבת ההנדסה ליאוניד שרייר חסרת תוקף משפטי ומהווה התנכלות אישית בשל ציותו להנחיות הועד ודורשים את החזרתו לעבודה
הדחתו של ליאוניד שרייר חסרת כל תוקף משפטי ברמת האישית וברמה הארגונית ,  כך טוענים היום עובדי ועד ההנדסה בקול ישראל הפנייה למנהל קול ישראל אריה שקד ,  בו דרשו את החזרתו של שרייר לעבודתו .  במכתב שנשלח באמצעות עורך הדין אופיר טל המייצג את העובדים בדיונים מול הנהלת הרשות נכתב כי הדחתו של שרייר ,  מנהל חטיבת ההנדסה במרכז החדשות ,  מהווה התנכלות אליו על רקע ציותו להנחיות הועד .  כמו כן נכתב כי עובד הממלא אחר הוראות הארגון היציג של העובדים נהנה מהגנה משפטית וארגונית על מעשיו .  בהמשך טוען הועד ,  כי הדחתו של שרייר נעשתה בשיטת  " בית דין שדה ",  ללא שימוע כדין וללא התייעצות עם הועד ,  ובחוסר סמכות של שקד מאחר שרק מנכ"ל רשות השידור יכול להדיח מנהל מכהן מתפקידו .
 עוד כותבים העובדים : " לא ניתן להשתחרר מהרושם כי ההתנהגות הכוחנית אינה אלא סנקציה עונשית כלפי עובד תם לב ,  הנובעת מעמדתו האיתנה של הוועד שלא לפגוע בשידור הציבורי ,  למרות מאמציה הבלתי נלאים של ההנהלה לעשות כן ".  גורם בועד עובדי ההנדסה אמר כי אם צעדי החירום לא ייפסקו הרפורמה תיגמר מבחינתם .
 בנוסף למכתב הועד נשלחה היום גם פנייה של יושב ראש הסתדרות הטכנאים בהסתדרות הכללית יצחק ,  שפנה גם הוא לשקד בבקשה להחזיר את שרייר לעבודתו ולמשוך את כל צעדי החירום .  שטיינר כתב בפנייתו : " בצעד זה  ( הדחת שרייר ,  ע.ק .)  לא רק שאתה לא מחזק את העובדים אלא מוביל להקצנת עמדתם .  העובדים מתגוננים כנגד צעדי ההנהלה שכל תפקידה להחזיר את העובדים לתפקוד בלי להכיר בהסכמים שישנם ולרמסם ברגל גסה ". 
מנהל קול ישראל אריה שקד הדיח אתמול את מנהל חטיבת ההנדסה במרכז החדשות ליאוניד שרייר לאחר שלא מלא את הנחיות ההנהלה לשנות את שיבוצי משמרות הטכנאים ,  הנגזרות מצעדי החירום עליהם הוחלט לאחרונה בשל הגירעון החמור של רשות השידור .
 מרשות השידור נמסר בתגובה : " אנו מצרים על כך שהמכתבים מגיעים לתקשורת לפני שמגיעים לנמענים .  מכל מקום מכתבו של עו"ד אופיר טל ,  לכשיגיע ,  יועבר למחלקה המשפטית להמשך טיפול .  באשר למכתבו של יצחק שטיינר ,  שתוכנו נמסר לנו מפי הכתבת ,  צעדי הקיצוץ לא נועדו לפגוע בעובדים ,  אלא לצמצם את הגרעון במטרה לאפשר לרשות להמשיך ולפעול בדרך כמעט מלאה .  העמדה של טכנאי הרדיו במשא ומתן מעידה כי הם אינם מעוניינים לקדם את הרפורמה אלא לשמר הסדרי שכר בעייתיים ". 

מחאה ברשות השידור נגד פיטורי מנהל חטיבת ההנדסה
ועד עובדי ההנדסה טוען כי הדחתו של מנהל חטיבת ההנדסה ליאוניד שרייר חסרת תוקף משפטי ומהווה התנכלות אישית בשל ציותו להנחיות הועד ודורשים את החזרתו לעבודה

