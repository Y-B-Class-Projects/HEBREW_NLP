מזמין גניבת השלט מאושוויץ נעצר בשבדיה
משטרת שבדיה עצרה את אנדרס הוגסטרום ,  מנהיג קבוצה ניאו נאצית ,  החשוד שהזמין את גניבת השלט  " העבודה משחררת "  ממחנה ההשמדה אושוויץ .  בקרוב יוחלט אם להסגירו לפולין
המשטרה בשבדיה עצרה היום  ( חמישי )  את מנהיג הקבוצה הניאו נאצית אנדרס הוגסטרום החשוד בהזמנת גניבת השלט  " העבודה משחררת ",  ממחנה ההשמדה אושוויץ . " הוא מוחזק בידי המשטרה וביקש להיפגש עם עורך דין ",  אמרה התובעת השבדית אגנטה הילדינג קוואמסטרואם ,  אך סירבה לפרט אודות ההאשמות נגדו .  
לדבריה ,  הוגסטרום אמור היה לשמש כמתווך ,  שימכור את השלט לקונה אחר .  הגנבים מפולין שעבדו עבורו וגנבו את השלט בפועל נתפסו על ידי המשטרה המקומית יומיים לאחר שנגנב .  כעת צפוי בית המשפט השבדי להכריע אם להסגיר את הוגסטרום לידי פולין .
 הוגסטרום ,  פעיל לשעבר בימין הקיצוני ,  הודה בכלי התקשורת השבדיים שהוא היה אמור לקבל את השלט מהגנבים ולמכור אותו למזמין חיצוני תמורת מאות אלפי דולרים .  הוא הודה כי שימש כ"איש קשר "  בין הגנבים לבין מזמין הגניבה ,  אך הכחיש בכל תוקף כי הוא היה זה שיזם את הרעיון והזמין את גניבת השלט .  על פי מספר דיווחים ,  מי שהזמין את הגניבה היה אזרח בריטי אמיד ,  הידוע כניאו נאצי וכאספן של חפצים נאצים היסטוריים .
 
מזמין גניבת השלט מאושוויץ נעצר בשבדיה
משטרת שבדיה עצרה את אנדרס הוגסטרום ,  מנהיג קבוצה ניאו נאצית ,  החשוד שהזמין את גניבת השלט  " העבודה משחררת "  ממחנה ההשמדה אושוויץ .  בקרוב יוחלט אם להסגירו לפולין

