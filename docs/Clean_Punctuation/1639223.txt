הצרות ממשיכות לרדוף את טויוטה :  ממשלת יפן קיבלה 14 תלונות בנוגע לבלמים של דגמי פריוס
הרשות לבטיחות בדרכים בארה"ב קיבלה כ-100 תלונות בנוגע לבלמים בדגמי הפריוס החדשים ,  כך דיווחה אי.פי
ממשלת יפן דיווחה כי קיבלה 14 תלונות במדינה בנוגע לבעיות בבלמים של מכוניות מדגם פריוס - הדגם ההיברידי הפופולרי של החברה .  ההודעה כי המכה האחרונה עד כה למוניטין של טויוטה ,  בימים בהם היא מנסה לשקם את המוניטין שלה בעקבות פרשת החזרות המכוניות למוסכים בעקבות תלונות על האצה פתאומית של מספר דגמי מכוניות.מכירות המכוניות של טויוטה בארה"ב ספגו פגיעה קשה בעקבות החזרות המכוניות למוסכים .  דגמי פריוס החדשים ביותר ,  שיצאו לשוק בשנה שעברה ,  אינם חלק מההחזרה ,  הכוללת את ארה"ב ,  אירופה וסין וכוללת 7.6 מיליון כלי רכב .  טויוטה פריוס14 התלונות כוללות בין היתר תאונה שאירעה ביולי 2009 ,  בה מכונית מדגם פריוס התנגשה חזיתית במכוניות אחרת בצומת .  שר התחבורה היפני מסאיה אוטה אמר ששני בני אדם נפצעו קל בתאונה . " התלונות כוללות את דגמי טויוטה פריוס החדשים ,  וכל המכוניות נוצרו ביפן ",  אמר אוטה ,  והוסיף : " נהגי הפריוס התלוננו שהבלמים אינם טובים מספיק ". הרשות לבטיחות בדרכים בארה"ב קיבלה כ-100 תלונות בנוגע לבלמים בדגמי הפריוס החדשים .  שתיים מהתלונות הגיעו בעקבות תאונות שגרמו לפצועים.משרד התחבורה היפני הורה לטויוטה לחקור את התלונות .  אוטה אמר כי המשרד עדיין לא קיבל דו"ח רשמי מטויוטה בעניין.טויוטה התנצלה ביום שני בפני לקוחותיה על פרשת ההאצה הפתאומית של חלק מדגמיה והחזרתם למוסכים של מיליוני כלי רכב .  החברה דיווחה כי פיסת מתכת בגודל של בול תתקן את הבעיה וכי תיקונים של מיליוני מכוניות - אשר ייקחו כחצי שעה - יחלו בתוך ימים.טויוטה הודיעה כי הפתרון ,  אשר נמצא שישה ימים לאחר שהחברה הפסיקה באופן זמני מכירתם של כמה דגמי מכוניות פופולריים ,  עבר מספר מבחנים נוקשים וכי יפתור את הבעיה לכל אורך חייה של המכונית.טויוטה התחייבה לעבוד קשה כדי לזכות שוב באמון לקוחותיה : " אני יודע שאכזבנו אתכם ",  אמר ג’ים לנץ ,  נשיא חטיבת המכירות של טויוטה בארה"ב ,  בטלוויזיה האמריקאית.טויוטה דיווחה כי בעלי המכוניות יקבלו הודעת דואר מתי להגיע לסוכנויות המכירות ולמוסכים .  החברה הודיעה כי מכוניות אשר כיום נמצאות על הכביש יקבלו עדיפות בתיקון על פני אלה שעדיין נמצאות באולמות ומגרשי המכירה .
 
הצרות ממשיכות לרדוף את טויוטה :  ממשלת יפן קיבלה 14 תלונות בנוגע לבלמים של דגמי פריוס
הרשות לבטיחות בדרכים בארה"ב קיבלה כ-100 תלונות בנוגע לבלמים בדגמי הפריוס החדשים ,  כך דיווחה אי.פי

