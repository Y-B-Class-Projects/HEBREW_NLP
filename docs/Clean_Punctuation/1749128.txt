בלאנק :  עסקת פסגות עדיין מבוטלת ;  מקורב לקרן יורק :  אייפקס אינה היחידה שמתעניינת בבית ההשקעות
ג'רמי בלאנק במכתב לדירקטורים הכחיש הפרסום אמש בערוץ השני : " לא התחדשו המגעים "
 על רקע כאילו גובש הסדר בין הפרקליטות לבין פסגות בפרשת הרצת האג"ח לכאורה בית ההשקעות ובכך נסללה הדרך להשלמת  " עסקת פסגות "  בין קרנות יורק ואייפקס ,  מבהירים היום ביורק כי ביטול העסקה עומד בעינו .  בתוך כך מקורב לקרן יורק ,  בעלת השליטה בפסגות ,  ציין כי קרן אייפקס כבר אינה היחידה שמתעניינת בפסגות ולאחרונה ,  למרות הבעיות שצצו בדרך ,  פנה גוף נוסף לקרן יורק והביע התעניינות ברכישת בית ההשקעות הגדול בישראל .  מדובר בגוף גדול הנמצא בבעלות חצי ישראלית חצי זרה.לידי themarker הגיעה הודעת דואר אלקטרוני ששלח אתמול בלילה ,  ג'רמי בלאנק ,  נציג קרן יורק בישראל ,  לחברי דירקטוריון פסגות בו הוא מכחיש את הפרסומים אתמול בערוץ השני של הטלוויזיה מהם ניתן היה להבין שהמשא ומתן בין יורק לאייפקס התחדש . " ביטול העסקה עומד בעינו ",  כתב בלאנק.בערוץ שתיים של הטלוויזיה דווח כאילו גובש הסדר עם הפרקליטות לפיו תיק פסגות ייסגר ללא רישום פלילי .  זאת כשפסגות תאלץ לשלם קנס של 150 מיליון שקל בנוסף להתחייבות שבתוך מספר שבועות יפרשו מתפקידם מנכ"ל פסגות רועי ורמוס ומנכ"ל חבר הבורסה ,  שי ירון.בתחילת השבוע נפגשו זהבית כהן ,  נציגת אייפקס בישראל ובלאנק ,  נציג יורק כדי ליישב את ההדורים בין הצדדים ,  זאת לאחר שלפני שבוע הודיעה יורק כי עסקת פסגות מבוטלת .  סגירת העסקה - שהיתה אמורה להתקיים עד סוף ספטמבר - עוכבה פעמיים בשל חשש של קרן אייפקס כי תיק פסגות הנמצא בפרקליטות יסתיים ברישום פלילי .  זאת בעוד לקרן אייפקס מדיניות כללית לפיה לא רוכשים חברות שנמצאות תחת הליך פלילי .  ביורק הרגישו שמצב אי הוודאות בו נמצא פסגות פוגע בבית ההשקעות והחליטו לשים לו קץ.בתחילת השנה ,  חתמה קרן אייפקס ,  עם קרן יורק על רכישת 76% ממניות פסגות בתמורה ל- 2.3 מיליארד שקל ,  מחיר המשקף לפסגות שווי של 3.1 מיליארד שקל .  זמן קצר לאחר מכן נודע כי רשות ניירות ערך חוקרת בפסגות פרשת חשד להרצת אג"ח בפעילות הנוסטרו של בית ההשקעות ,  בה מעורבים עובדים בכירים בפסגות ביניהם על החשד ורמוס וירון.על פי הערכות בשוק ,  אם תצא בסופו של דבר עסקת פסגות לפועל ללא ורמוס כמנכ"ל בית ההשקעות ,  תיאלץ יורק להעניק לאייפקס הנחה משמעותית על המחיר שסוכם בהתחלה .  בעבר פורסם כי יורק מציעה לאייפקס הנחה של 10% על מחיר העסקה ,  אך גורמים בשוק מעריכים שהנחה זו לא תספיק לאייפקס .
 
בלאנק :  עסקת פסגות עדיין מבוטלת ;  מקורב לקרן יורק :  אייפקס אינה היחידה שמתעניינת בבית ההשקעות
ג'רמי בלאנק במכתב לדירקטורים הכחיש הפרסום אמש בערוץ השני : " לא התחדשו המגעים "
 
