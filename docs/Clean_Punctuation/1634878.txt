לנצ'יה + קרייזלר =  ?  ! 
פיאט טוענת שעד סוף שנת 2010 קרייזלר ולנצ'יה תהיינה כמותג מאוגד תחת קורת-גג משותפת .  מנכ"ל פיאט : " האחת תשלים את השנייה "
 קרייזלר ולנצ'יה תהיינה כאחת עד סוף השנה .  כך עולה מדבריו של מנכ"ל פיאט סרג'יו מרצ'יונה באחד מטקסי התעשייה שנערכו השבוע באירופה .  אחרי שהקונצרן האיטלקי נגס ב-20 אחוזים ממניותיה של קרייזלר ,  תשומת הלב מופנית למותגים בעיתיים ,  ולנצ'יה נמצאת על הכוונת כמועמדת רצינית להתמזג עם החטיבה האמריקנית ,  מאחר ואיננה מייצרת רווח כבר שנים ארוכות ולמעשה ירדה מגדולתה .  
כדי לקבל המחשה ויזואלית כיצד נראית לנ'ציה תחת מותג קרייזלר ,  הביטו אל התמונות .  אם עקבתם בזמן האחרון אחרי המותג האיטלקי ,  לא תתקשו לעמוד על זהותה של המכונית המסוגננת לצד הדוגמנית הנאה בתערוכת דטרויט - זוהי הדלתא שהוצגה אשתקד .  על הגריל הושתלה תרכובת האותיות של הנרכשת האמריקנית ופיאט מכנה את השעטנז כ"קונספט מרמז "  לקראת האיחוד המיוחל .  השאלה היא ,  מי בדיוק מייחל לנישואין לעיל ולמה זה טוב ?  
מרצ'יונה אומר שיש הגיון בדבר כי  " יש חוסרים בתוך קוויהן של שתי המשפחות ,  ולכן איחוד בין המותגים יביא לכך שתתמלאנה השורות ".  עוד הוא מציין כי באירופה ללנ'ציה אין כמעט שום דגם חדש להוציא הדלתא שהוצגה ב-2008 ומכאן שאין מניעה להתמזגות .  הדלתא ה"אמריקנית "  תימכר כנראה בארה"ב לאחר שפיאט תחל לשווק כלי-רכב באמריקה ,  אולם המכונית תמותג כאחד מדגמי קרייזלר . " בואו נעמיד דברים על דיוקם .  לא יהיה פה שום קונפליקט .  אני לא מתכוון למכור מכוניות של לנצ'יה בארה"ב ",  מדגיש מנכ"ל פיאט .  
לחובבי לנצ'יה הידיעה הזאת איננה מבשרת טובות .  המותג האיטלקי הקלאסי שמאבד את נדבכיו בשנים האחרונות מוטמע בתוך חטיבה אמריקנית שנמצאת בהליכי שיקום .  כל ניסיון לעורר בה את התכונות האיטלקיות המיוחדות ,  נראה כעת רחוק מתמיד ,  חבל .
 
לנצ'יה + קרייזלר =  ?  ! 
פיאט טוענת שעד סוף שנת 2010 קרייזלר ולנצ'יה תהיינה כמותג מאוגד תחת קורת-גג משותפת .  מנכ"ל פיאט : " האחת תשלים את השנייה "
 
