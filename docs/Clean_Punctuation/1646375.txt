מיקולי : " קניתי את העגיל של מראדונה ב-25 אלף יורו "
 אחרי שרשויות המס העמידו למכירה עגיל של מראדונה וזהות הרוכש האלמוני נותרה תעלומה ,  חלוץ פאלרמו הודה : " זה אני "
 באיטליה תהו בתקופה האחרונה לגבי זהותו של הרוכש המסתורי של העגיל המפורסם של דייגו מראדונה ,  שהועמד למכירה פומבית .  כזכור ,  רשויות המס באיטליה ,  שטוענות כי דייגו מראדונה חייב למדינה 31 מיליון יורו על העלמות מס מהתקופה שבה שיחק במדינה ,  פשטו על מרפאה בצפון המדינה והחרימו משם עגיל של הכוכב הארגנטינאי .
 מראדונה ,  שטופל במרפאה לאחרונה כחלק מטיפוליו להורדת משקל ,  השאיר במקום עגילי זהב בשווי 4,000 יורו ,  ורשויות המס ,  שטוענות כי מראדונה לא שילם מסים על התקופה שבה שיחק בנאפולי  ( 1984-1991 )  ,  החרימו את העגילים .  מראדונה ,  אגב ,  טוען שמי שאמור לשלם את החוב זה המועדון .
 במכירה הפומבית שנערכה ב-14 בינואר ,  נמכר העגיל  ( שזכה לכינוי  " האישה באדום ")  ב-25 אלף יורו  (  !  )  .  עכשיו התבררה הזהות של הקונה ,  והוא לא אחר מאשר פבריציו מיקולי ,  חלוץ פאלרמו . " העגיל של מראדונה הוא עכשיו שלי ",  אמר מיקולי בגאווה , " אני עמדתי מאחורי הקנייה של 'האישה באדום' ".  זו לא המחווה הראשונה שמיקולי עושה לאלילו ,  כשגם בנו קרוי דייגו על שם מראדונה .
 
מיקולי : " קניתי את העגיל של מראדונה ב-25 אלף יורו "
 אחרי שרשויות המס העמידו למכירה עגיל של מראדונה וזהות הרוכש האלמוני נותרה תעלומה ,  חלוץ פאלרמו הודה : " זה אני "
 
