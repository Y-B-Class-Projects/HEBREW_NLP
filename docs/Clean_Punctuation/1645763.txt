ראש ממשלת בריטניה מתנגד למדיניות צנע :  תומך בתמריצים ולא בקיצוץ 
בראון התנגד לתוכנית האופוזיציה לקצץ בתקציב כדי להקטין את הגירעון .  לטענתו ,  התמריצים הכרחיים לעידוד הצמיחה
 >  >  ראש ממשלת בריטניה ,  גורדון בראון ,  חזר ואמר בסוף השבוע האחרון כי בראש סדר העדיפויות שלו נמצא עידוד הצמיחה ולא קיצוץ הגירעון התקציבי .  את הדברים אמר בראון בעקבות פרסומים בבריטניה לפיהם כלכלנים הביעו דאגה בנוגע למדיניות של המפלגה השמרנית במדינה לקצץ בתקציב הממשלתי .  ראש ממשלת בריטניה אמר לקהל של פוליטיקאים מהמרכז ומהשמאל בלונדון כי יהיה מסוכן עכשיו להתחיל לערוך קיצוצים נרחבים בהשקעות הממשלתיות לפני שהכלכלה המקומית תהיה בריאה דיה . " עלינו להמשיך לתמוך בצמיחה ולא לעשות כל דבר אשר יסכן אותה ",  אמר בראון בראיון שכלל כמה התקפות על דיוויד קמרון ,  מנהיג המפלגה השמרנית והאופוזיציה בבריטניה . " 2010 צריכה להיות שנה של צמיחה ,  לא שנה שבה הכלכלה המקומית תיפול שוב למיתון ",  אמר בראון .  בסוף השבוע שעבר העבירו 20 כלכלנים ביקורת על המדיניות הממשלתית ,  שאינה נאבקת לדעתם מספיק בגירעון התקציבי .  בראון אמר כי הממשלה הבריטית נוקטת בדרך הנכונה בכך שהיא ממשיכה להעניק תוכניות תמריצים פיסקליות ,  אפילו אם הן יגדילו את הגירעון התקציבי לרמות שיא .  בסוף השבוע פורסם כי הגירעון התקציבי של בריטניה הגיע לרמת שיא של 4.3 מיליארד ליש"ט  ( 6.8 מיליארד דולר )  בינואר .  בראון הודה ואמר כי ייתכן שיהיו העלאות מסים וירידות בהוצאות הממשלתיות ,  אפילו אם מפלגת הלייבור תנצח בבחירות הקרובות לראשות ממשלת בריטניה .
 
ראש ממשלת בריטניה מתנגד למדיניות צנע :  תומך בתמריצים ולא בקיצוץ 
בראון התנגד לתוכנית האופוזיציה לקצץ בתקציב כדי להקטין את הגירעון .  לטענתו ,  התמריצים הכרחיים לעידוד הצמיחה

