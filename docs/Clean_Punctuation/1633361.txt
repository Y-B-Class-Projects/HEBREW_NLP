זבלדוביץ' מורווח 150 מיליון שקל מהאחזקה בבריטיש ישראל 
 >  >  איש העסקים פויו זבלדוביץ' הגדיל אתמול את אחזקתו בחברת בריטיש ישראל ב-0.72% - והגיע לאחזקה של כ-15.6% ממניותיה .  זבלדוביץ' רכש את המניות באמצעות חברת טמרס שבבעלותו במחיר של 10 שקלים למניה ובתמורה כוללת של כ-12 מיליון שקל .  הרכישה נעשתה במסגרת הפצת המניות  ( שבוצעה על ידי בית ההשקעות אי.בי.אי )  ,  שהוחזקו בידי אדגר ואדם ברונפמן .  במסגרת ההפצה ,  גם חברת הביטוח והפיננסים מגדל רכשה מניות נוספות של בריטיש בשני שלבים ,  במחיר דומה לזה ששילם זבלדוביץ' ובתמורה כוללת של כ-40 מיליון שקל .  בטמרס ציינו אתמול כי הרכישה הנוכחית מהווה הבעת אמון של החברה בבריטיש ישראל ובהנהלתה .  בריטיש ישראל ,  המנוהלת בידי עמיר בירם ,  מחזיקה באמצעות קניוני ישראל ב-18 קניונים ומרכזים מסחריים בישראל ,  בשטח כולל של 260 אלף מ"ר ,  המושכרים ל-1,700 שוכרים בשיעור תפוסה של 98% .  זבלדוביץ' הצטרף בסוף 2008 אל ליאו נואי בגרעין השליטה בבריטיש .  זאת לאחר ששני הנכסים המניבים שלטמרס נדל"ן בצפון הארץ מוזגו אל תוך בריטיש ,  תמורת תשלום של כ-170 מיליון שקל במזומן והקצאה של כ-25 מיליון מניות של בריטיש ,  שנסחרו אז לפי מחיר של 4.3 שקל למניה .  בעקבות זינוק חד של כ-150% במניית בריטיש מאז תחילת 2009 ,  מורווח זבלדוביץ' על הנייר בגין השקעה זו בכ-150 מיליון שקל .  יודפת הראל ,  מנהלת ההשקעות הראשית של טמרס ,  משמשת מטעם זבלדוביץ' בדירקטוריון של בריטיש ישראל .
 
זבלדוביץ' מורווח 150 מיליון שקל מהאחזקה בבריטיש ישראל 
nan
