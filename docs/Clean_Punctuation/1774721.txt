מכבי ת"א :  ישראלביץ' ייעדר מהמשחק מול מכבי חיפה
הקשר נפצע בשריר הירך האחורי בגביע הטוטו ויצטרף לסידיבה המושעה .  ניבאלדו ופאביצ'ביץ' נעדרו מהאימון ,  אך יהיו כשירים
גיז'רמו ישראלביץ' ,  קשרה של מכבי תל אביב ,  יחמיץ את משחקה של הקבוצה ביום שני נגד מכבי חיפה בקרית אליעזר ,  בשל פציעה בשריר הירך האחורי .  ישראלביץ' נפגע במשחק בין שתי הקבוצות ביום חמישי במסגרת גביע הטוטו והיום הסתפק באימון ריצה בלבד .  שחקן נוסף שיחסר לקבוצה הוא הקשר ג'יבריל סידיבה ,  שבנוסף לעובדה שצבר חמישה כרטיסים צהובים ,  סובל גם ממתיחה במפשעה וגם הוא ערך אימון קל בצידי המגרש .  
מי שנעדרו היום  ( שבת )  מהאימון הם צמד הבלמים ,  ניבאלדו החולה וגם סאבו פאביצ'ביץ' ,  שסובל מפציעה ברגלו ובנוסף לכך נולד לו בן לפנות בוקר .  במכבי מעריכים כי השניים יהיו כשירים למשחק בחיפה .  הצוות המקצועי לא תירגל היום את ההרכב לקראת המשחק ורק מחר באימון המסכם אפשר יהיה לקבל מושג לגבי ה-11 שיפתחו .  כ-2,400 אוהדים צהובים כבר הבטיחו את מקומם בקרית אליעזר ובקופה בקרית שלום נותרו עוד 100 כרטיסים אחרונים .
 
מכבי ת"א :  ישראלביץ' ייעדר מהמשחק מול מכבי חיפה
הקשר נפצע בשריר הירך האחורי בגביע הטוטו ויצטרף לסידיבה המושעה .  ניבאלדו ופאביצ'ביץ' נעדרו מהאימון ,  אך יהיו כשירים

