 " לא ייחקר חשד להדלפות מחקירת ליברמן "
 עוזרו של היועמ"ש יהודה וינשטיין פנה במכתב לבא כוחו של שר החוץ והבהיר לו כי אין מקום לפתוח בחקירה בנוגע להדלפות מהחקירה שבגינן קבל ליברמן . " ההודעה לתקשורת תואמה עם היועמ"ש "
 אין מקום לפתוח בחקירה בנוגע להדלפות לכאורה מחקירתו של שר החוץ אביגדור ליברמן .  כך קובע היום  ( שני )  היועץ המשפטי יהודה וינשטיין .  במכתב ששלח עוזרו הבכיר של וינשטיין ,  עו"ד רז ניזרי ,  לבא כוחו של ליברמן עו"ד ירון קוסטליץ בנוגע לדרישתו של ליברמן לפתוח בחקירה לגבי ההדלפות לכאורה על החשדות החדשים נגדו נכתב כי  " היועץ מתייחס לתופעת ההדלפות והפרסומים בחקירות כתופעה פסולה ובעייתית שיש לשרשה ,  אולם הוא מוסיף כי במקרה זה מדובר בהודעה רשמית לתקשורת אותה הוציאה המשטרה בנוסח מאופק ומידתי שתואם קודם לכן עם לשכת היועץ ".  
" הודעה על חקירה באזהרה של אישי ציבור היא דבר מקובל ושגרתי שנועד להביא לידי הציבור באופן מבוקר את פרטי העניין ולו באופן כללי ",  אמר ניזרי והוסיף כי  " בהנחיות קודמות של משרד היועץ נקבע שניתן לפרסם מידע אודות חקירתו של איש ציבור אם יש קשר בין החשדות לתפקידו או מעמדו ".  לדבריו ,  בטרם פרסום הודעת המשטרה נמסר לליברמן על הכוונה לעשות זאת .  במכתבו מוסיף ניזרי וטוען בשולי הדברים כי  " נמסר לנו אודות פרסומים על תלונתכם ליועץ המשפטי עוד בטרם הונחה זו על שולחננו ". 
אתמול הודיע עו"ד ניזרי לתנועה לאיכות השלטון כי  " הפרקליטות תסיים לעבור על חומר החקירה בעניינו של שר החוץ אביגדור ליברמן בתוך מספר שבועות ".  במכתב שנשלח לתנועה ,  הבהיר ניזרי כי ההחלטה של היועץ יהודה וינשטיין האם להעמיד את ליברמן לדין תארך  " פרק זמן נוסף ,  בו יילמד החומר הרב והמורכב שבתיק זה ,  וילובנו הסוגיות הראייתיות והמשפטיות השונות ".  בתנועה לאיכות השלטון מסרו כי ימשיכו לעקוב אחר ההתפתחויות בנושא .
 במכתב הבהיר נזרי עוד כי  " על רקע האמירות בדבר התמשכות החקירה ,  אין לנו אלא לשוב ולהבהיר כי תיק החקירה המרכזי העומד כיום על הפרק נפתח לפני כ-3.5 שנים ,  ומתמקד בחשדות הנוגעים לחומרים חדשים שהתקבלו באותה עת ,  לרבות חומרים שנתפסו ונתקבלו בשנתיים האחרונות ".   

" לא ייחקר חשד להדלפות מחקירת ליברמן "
 עוזרו של היועמ"ש יהודה וינשטיין פנה במכתב לבא כוחו של שר החוץ והבהיר לו כי אין מקום לפתוח בחקירה בנוגע להדלפות מהחקירה שבגינן קבל ליברמן . " ההודעה לתקשורת תואמה עם היועמ"ש "
 
