נציגות מחזיקי האג"ח של אפריקה רוצים פיצוי נוסף - זימנו פגישה עם המנכ"ל איזי כהן
אפריקה תצטרך לפצות את מחזיקי האג"ח בכ- 100 מיליון שקל בעקבות הפחתת שווי הנכסים ברוסיה ובאירופה
מחר בשעה 16:00 במשרד עורכי הדין ליפא מאיר ושות' ברחוב איתמר בן אבי בת"א ייפגשו בפעם המי יודע כמה חברי נציגות של 13 סדרות האג"ח של חברת אפריקה ישראל עם מנכ"ל החברה איזי כהן וסמנכ"ל הכספים רון פאינרו ,  בכדי לשמוע מהם הסברים לגבי ההתפתחויות האחרונות באפריקה ,  הכוללות בעיקר הפחתות בשווי הנכסים של חברות הבנות אפי פיתוח ,  הפועלת ברוסיה בהיקף של כ-850 מיליון שקל ואפריקה נכסים שצפויה להפחית את שווי נכסיה באירופה בכ- 250 מיליון שקל .  בעקבות כך ובהתאם להסכמות בין הצדדים תצטרך אפריקה לפצות את מחזיקי האג"ח בכ- 100 מיליון שקל בעקבות הפחתת שווי הנכסים .  זאת ככל הנראה באמצעות הקצאה של 5% - 6% נוספים ממניות אפריקה נכסים ,  כך שמחזיקי האג"ח יקבלו כ- 17.7% ממניות אפי פיתוח וכ- 17% מאפריקה נכסים .  אתמול לא התקיים מסחר בבורסה בשל חופשת חג פורים ,  כך שלמשקיעים היה מספיק זמן לעכל את ההודעות של אפריקה.בסוף שבוע האחרון מחזיקי האג"ח של אפריקה נשמעו מודאגים בעקבות הפחתות השווי אך אף אחד מהם לא נשמע כאילו המחזיקים מתכוונים לפוצץ את ההסדר .  נציגות מחזיקי האג"ח מיוצגת על ידי נציגים מפסגות ,  מנורה מבטחים ,  כלל ,  הראל ומגדל .  עורכי הדין ליפא מאיר ואמיר טוב משמשים כיועצים המשפטיים של הנציגות .  בתוך כך ,  ביום חמישי האחרון חתמו ראשי אפי פיתוח עם סברבנק  ( sberbank )  הרוסי על הסכם להעמדת המימון לאפי פיתוח בהיקף של 286 מיליון דולר לצורך הקמה ,  שיפוץ והשבחה של 3 פרויקטי סנטוריום  ( מעין בתי הבראה )  :  פארק פלאזה ,  סטארויה אוזרו  ( האגם הישן )  וורסאל בעיר קיסלובודסק ,  בצפון קווקאז ,  שברוסיה .  ההסכם בין הצדדים נחתם במהלך סמינר של בתי נופש בשם  " קווקאזסקאיה זדרבניצה "  שנערך בסוף שבוע האחרון בקיסלובודסק ,  כך עולה מן הפרסומים בתקשורת הרוסית.הסכם זה בין סברבנק לאפי פיתוח ,  מצטרף לשיתוף פעולה נוסף בין הצדדים במסגרת הקמת מלון סנטוריום בשם פלאזה ספא בקיסלובודסק .  כמו כן העניק סברבנק בינואר האחרון לאפי פיתוח מסגרת אשראי של 20 מיליון דולר לצורך הקמת מלון סנטוריום בשם קלינינה בעיר ז'לזנובודסק ,  רוסיה.לעומת הפרויקטים באיזור קיסלובודסק המתקדמים לפי הקצב המתוכנן ,  פרויקט המגורים ומניב טברסקאיה זאסטאבה ,  הממומן בהיקף של כ- 280 מיליון דולר על ידי סברבנק ,  לא מתקדם לפי לוחות הזמנים המקוריים ,  כך שלא בטוח האם עבודות ההקמה יסתיימו עד סוף 2012 כפי שתוכנן במקור.סברבנק הרוסי ,  הנמצא בשליטת הבנק המרכזי של רוסיה ,  לנחשב לבנק הגדול ביותר ברוסיה וכן במרכז ומזרח אירופה ,  החולש על נתח שוק של כ- 30% מסך מערכת הבנקאות הרוסית ונחשב לפי התקשורת הרוסית לספק האשראי המרכזי בכלכלה הרוסית .  הבנק מחזיק בבעלותו ב- 18 סניפים עם למעלה מ- 2,000 מחלקות ברחבי רוסיה ,  וכן בסניפים באוקראינה וקזחסטאן .  הבנק סיים את ינואר-ספטמבר 2009 עם ירידה של כמעט פי 9 ברווח הנקי ,  לעומת התקופה המקבילה ,  לכ- 343.3 מיליון דולר.בנוסף לכך ,  אפריקה ישראל מנהלת בימים אלה מגעים עם איש העסקים היהודי - צרפתי רנה אמסלם ,  הפעיל בעיקר בתחום המזון והקמעונאות ,  למכירת מחצית מאחזקותיה בחברה הבת מלונות אפריקה ישראל .  אפריקה ישראל לא ציינה לפי איזה שווי מתנהלים המגעים אלא רק הוסיפה כי אין כל וודאות כי המגעים אכן יבשילו לכדי הסכם מחייב.היקף התחייבויותיה של אפריקה מלונות לבנקים ובעלי האג"ח מוערך ב-750 מיליון שקל והיקף נכסיה של החברה מוערך במיליארד שקל .  המשמעות היא שלחברה יש הון עצמי של 250-300 מיליון שקל ,  אך יתכן שאפריקה תדרוש פרמיה מסוימת על הון עצמי של אפריקה מלונות.אפריקה מלונות מחזיקה בבעלותה ובהפעלתה כ- 20 בתי מלון בישראל  ( תחת המותג קראון פלאזה )  ,  ברוסיה ,  רומניה וגרמניה .  כפי שפורסם לפני כמה חודשים ב-themarker גם חברת אינוונטק שבשליטת יולי עופר ונמרוד רינות ניהלה עם אפריקה מגעים לרכישת המלונות .
 
נציגות מחזיקי האג"ח של אפריקה רוצים פיצוי נוסף - זימנו פגישה עם המנכ"ל איזי כהן
אפריקה תצטרך לפצות את מחזיקי האג"ח בכ- 100 מיליון שקל בעקבות הפחתת שווי הנכסים ברוסיה ובאירופה

