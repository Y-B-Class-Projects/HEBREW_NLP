פוטין : " האחראים לפיגועים במוסקבה יושמדו "
 ראש ממשלת רוסיה התייחס בחריפות לשני פיגועי ההתאבדות שאירעו ברכבת התחתית של מוסקבה ואמר כי  " הטרוריסטים שאחראים למתקפת הטרור במוסקבה יושמדו ".  בפיגועים נהרגו לפחות 37 בני אדם
 ( צילום :  רויטרס ,  עריכת וידאו :  עידן גוראל ) 
ראש ממשלת רוסיה ולדימיר פוטין התייחס בצהרים  ( שני )  לפיגועים שאירעו הבוקר ברכבת התחתית בעיר הבירה מוסקבה .  לדברי פוטין , " הטרוריסטים שאחראים למתקפת הטרור במוסקבה יושמדו ".  לדבריו ,  מתקפת הטרור הינה  " פשע נוראי ".  פוטין הוסיף כי הוא  " בטוח שכוחות הביטחון לא יחסכו במאמציהם לאתר ולהעניש את הפושעים ".  
מוקדם יותר אמר נשיא רוסיה דמיטרי מדבדב כי מדינתו תפעל ללא פשרות על מנת לשרש את הטרור משטחה .  מדבדב הורה לכוחות הביטחון  " להילחם בטרוריסטים עד הסוף ".  בסדרת הפיגועים נהרגו לפחות 37 בני אדם ועוד עשרות נפצעו .  
גם נשיא ארה"ב ברק אובמה התייחס למתקפת הטרור וגינה את האחראים לה .  לדברי אובמה ,  הפיצוצים הם  " מתקפה מתועבת של טרוריסטים ",  אשר הפגינו  " התעלמות מחיי אדם ". 
ראש עיריית מוסקבה אמר כי מתקפת הטרור במוסקבה בוצעה על ידי שתי מחבלות מתאבדות .  בעקבות שני הפיצוצים שותקו כל קווי המטרו של מוסקבה ,  והוגברה הכוננות בנמלי התעופה .  ראש המחלקה לביטחון לאומי ציין כי ככל הנראה ,  שתי המחבלות המתאבדות שביצעו את הפיגועים ,  הגיעו מאזור הקווקז .  
בתוך כך העביר שר החוץ הישראלי אביגדור ליברמן למקבילו הרוסי סרגיי לברוב את תנחומיה של ממשלת ישראל בעקבות שני פיגועי התופת שאירעו הבוקר במוסקבה .  ליברמן אמר כי  " המאבק בטרור הוא משימה עולמית הצריכה לעמוד בראש סדר העדיפויות הבינלאומי משום שאף מדינה איננה חסינה מפגיעתם ". 

פוטין : " האחראים לפיגועים במוסקבה יושמדו "
 ראש ממשלת רוסיה התייחס בחריפות לשני פיגועי ההתאבדות שאירעו ברכבת התחתית של מוסקבה ואמר כי  " הטרוריסטים שאחראים למתקפת הטרור במוסקבה יושמדו ".  בפיגועים נהרגו לפחות 37 בני אדם

