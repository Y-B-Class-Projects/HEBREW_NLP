ברק מאיים : " לא ממליץ לסורים לבחון אותנו "
 שר הביטחון הזהיר את סוריה מפני מהלך צבאי ובמקביל קרא לאסד לפתוח במו"מ ולא להמתין ל"סיבוב מלחמה נוסף ".  ברק : " כולנו מבינים מה נמצא על השולחן והזמן הוא עכשיו "
  ( צילום :  גדעון צנטנר ,  עריכה :  דורון שטיין ) 
שר הביטחון אהוד ברק התייחס היום  ( רביעי )  במהלך ועידת הנשיאים לאפיק הסורי .  ברק אמר כי  " שמעתי כמה אמירות בנושא סוריה .  אני לא ממליץ לאף שכן ,  כולל סוריה ,  לבחון אותנו .  אחרי שאני אומר את זה ,  אני מאמין שאחד האינטרסים שלנו הוא לפתוח במשא ומתן אמיתי עם סוריה כדי להגיע להסכם שלום .  אני ממשיך לקרוא לאסד  כולנו מבינים מה על השולחן והזמן הוא עכשיו .  לא צריך לחכות לעוד עשר או עשרים שנה או לעוד סיבוב או שניים של מלחמה ". 
דבריו של ברק מגיעים על רקע מאמר שפורסם בביטאון היומי הרשמי הסורי  " אל תישרין "  בו נכתב בין היתר כי סוריה מוכנה לכל תרחיש ,  שלום או מלחמה .  במאמר שכותרתו 'המלחמה והשלום' נכתב כי  " כל האיומים היוצאים מפיהם של מנהיגים בישראל מבטאים את עמדת הממשלה הישראלית ".  עם זאת ,  נכתב במאמר כי  " הדרך לשלום פתוחה וברורה וסימניה ידועים ". 
בתוך כך ,  נשיא סוריה בשאר אסד נפגש היום בדמשק עם וויליאם ברנס ,  תת מזכירת המדינה האמריקאית האחראי לעניינים המדיניים ,  ודן עימו בדרכים להדק את היחסים בין המדינות .  בתום הפגישה אמר ברנס כי הנשיא אובמה מעוניין בחיזוק התיאום ושיתוף הפעולה בין סוריה לארה"ב . " הפגישה הייתה קונסטרוקטיבית ופורה ",  אמר . " דיברנו בכנות על נקודות המחלוקת בינינו והגדרנו בסיס משותף לשיתוף פעולה .  מינוי רוברט פורד לשגריר בדמשק הוא סימן ברור לרצונה של ארה"ב לשפר את יחסיה עם סוריה ולהשיג התקדמות במסלולי המשא ומתן באזור ",  אמר .
" הגעתי לדמשק כדי להעביר מסר מהנשיא ברק אובמה לפיו הוא מעוניין להמשיך ולשפר את היחסים בין המדינות על בסיס כבוד הדדי ואינטרסים משותפים ",  אמר ברנס . " סוריה ממלאת תפקיד חשוב במזרח התיכון וזהו הרגע שבו סוריה וארה"ב יכולות - למרות המחלוקות ביניהן - למצוא דרכים חדשות לשיתוף פעולה ".  אסד הבהיר כי לארה"ב יש תפקיד חשוב בתהליך השלום באזור ושעליה לחייב את ישראל לקבל על עצמה את התחייבויות השלום .
 
ברק מאיים : " לא ממליץ לסורים לבחון אותנו "
 שר הביטחון הזהיר את סוריה מפני מהלך צבאי ובמקביל קרא לאסד לפתוח במו"מ ולא להמתין ל"סיבוב מלחמה נוסף ".  ברק : " כולנו מבינים מה נמצא על השולחן והזמן הוא עכשיו "
 
