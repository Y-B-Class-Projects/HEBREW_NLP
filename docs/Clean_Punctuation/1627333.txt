הפרי העשור
הם הסתבכו בפרשיות סמים ,  התקוטטו במועדונים ,  כידררו ביד אחת ונראו כמו חיקוי דהוי של שאראס ,  מקדונלד או פארקר .  רגע לפני שחוזרים ליורוליג ובזמן שמחפשים קבוצה ללאמפה ,  יש לנו הזדמנות טובה לבחור את הפלופ הכי גדול של מכבי תל אביב בעשור האחרון
עד ינואר 2009 הספיקו ארבעה שחקני פנים ,  לא פחות ,  להיחתך ממכבי תל אביב  ( רודני ווייט ,  אסטבן באטיסטה ,  מרכוס פייזר ,  אלטון בראון )  .  פיני גרשון חיפש שחקן פנים בנרות ובשוק הדל איתר את גיינס ,  שהגיע בתחילת השנה האזרחית מליגת הפיתוח .  בתחילה הראה גיינס יותר רוח לחימה מאשר כישרון ,  אך בכל זאת ניפק כמה משחקים סבירים .  אלא שעד מהרה התברר שעבורו ,  לפחות ,  האקשן האמיתי מתחיל כשהמשחק נגמר :  גיינס הסתבך בתקרית ה"מנדי'ס "  הראשונה ,  בה נדקר דיאור פישר  ( אף שהכחיש בתחילה כי היה במקום )  ,  ומספר שבועות לאחר מכן ,  למרות הוראה מפורשת מצד מאמניו ,  נתפס שוב מבלה במקום בשעה מאוחרת .  עוד קודם לתקרית השנייה ירדה קרנו בעיני המאמנים ,  ומכבי קיבלה הזדמנות נהדרת לזרוק את גיינס הביתה תמורת פיצוי מינימלי .  הסיפור המוזר הזה הגיע לקצו כבר בחודש אפריל ,  כאשר הפורוורד המקועקע עלה על המטוס בדרכו חזרה ליוסטון ,  הפעם לבלי שוב .
 האיש שידע להקפיץ כדור ביד אחת בלבד הצטרף למכבי לקראת מחצית עונת 06/07 .  המונטנגרי לא ממש תקשר באנגלית ,  וכנראה שנוון ספאחיה היה היחיד שהבין מה הוא באמת רצה מאיתנו .  ירטין היה אמור לעזור לוויל ביינום לנהל את משחק ההתקפה של מכבי ,  אבל ביורוליג איבד שני כדורים על כל אסיסט ,  ולכן העדיף להתרכז בהפצצות מחוץ לקשת .  לעתים זה עבד ,  בקרוב המקרים לא .  לזכותו ייאמר שבהגנה נתן תמיד מאה אחוז .  היה מדורג גבוה יותר ברשימה שלנו אלמלא חמש הנקודות שקלע בגמר הפיינל פור מול הפועל ירושלים ,  שקטעו את הריצה של האדומים והשאירו את מכבי במשחק .  לא שכחנו ,  גוראן חביבי .
 מבחינה חיצונית ,  קאמינגס היה הדבר הכי דומה לאריאל מקדונלד שהגיע אלינו מאז הדבר האמיתי .  מבחינת כדורסל ,  הוא לא יכול היה להיות רחוק יותר .  רשמית ,  על הפלופ הזה חתום עודד קטש ,  אם כי שמועות קשרו את קאמינגס למכבי עוד לפני שהוחתם קטש עצמו .  קאמינגס נחת בתל אביב לאחר חצי עונה טובה במדי פרטיזן בלגרד ,  ואמור היה להוות אי של יציבות בקו האחורי .  בפועל התברר הגארד כפאסיבי מדי וכקלע איום  ( 26% מ-3 )  ,  ועוד לפני סיום העונה הפך לבלתי רלוונטי מבחינה מקצועית .  די אם נזכיר שבמהלך העונה הועדף על פניו אפילו אלכס גארסיה .  בפיינל פור היורוליג ,  לאחר הניצחון מול מונטפסקי סיינה ,  נשבר נפשית ,  ומירר בבכי בחדר ההלבשה .  על צביקה שרף זה לא ממש עבד .  בתחילת העונה הנוכחית חתם באימפריה היוונית איליסיאקוס  ( מי ?  מה ?  )  .
 שם שבוודאי נשתכח מזיכרונכם .  לא שפני הותיר סיבות רבות מדי לזכור אותו ;  בכל זאת ,  משחקו הראשון במדי הקבוצה ,  ביורוליג מול פרוקום סופוט ,  התברר בדיעבד כשיאו המקצועי .  קלע 19 נקודות באותו ערב קריירה ,  ועד לסיום העונה הוסיף ,  במצטבר ,  29 נקודות  ( ביורוליג )  .  הגיע למכבי לאחר כמה עונות ב-NBDL ,  והיווה הוכחה חיה לכך שלא כל מה שהולך בליגה הניו-זילנדית יכול להצליח גם כאן .  סיכומה של עונת 2005/6 של פני בישראל :  הרבה חיוכים  ( בכל זאת ,  בחור חביב )  ,  מעט פרקט  ( 7:30 דקות ביורוליג )  ,  ועוד פחות נקודות  ( 3.3 )  .  היה ונותר כוכב-על בצידו השני של כדור הארץ  ( הידעתם שפני הוביל את קלעי הליגה בניו-זילנד בעונת 2007/8 ,  ובעונה שעברה נבחר ל-MVP הליגה האוסטרלית ?  )  .
 מהסמלים הגדולים של עונת 02/03 המפוספסת .  לואיס הצטרף למכבי לאחר שנתיים ביוטה ג'אז ,  והצ'יזבאטים אודות יד הנפץ של האמריקאי הסעירו את דמיון האוהדים .  אלא שלאורך העונה שיגרה אותה ידית מדוברת בעיקר בלוקים ,  שאיימו על שלמות הלוחות בהיכל  ( 49.6% מ-2 ,  29.6% מ-3 בממוצע ביורוליג )  .  לאורך כל שלב הטופ-16 לא הצליח הגארד האומלל להשחיל אפילו שלשה אחת ,  דקות המשחק צנחו בהתאם  ( 9:10 בלבד )  ,  ומכבי צפתה בבנטון טרוויזיו משייטת בקלילות אל עבר המקום הראשון .  רצף של שלוש הופעות בפיינל פור הגיע לקצו ובסיום העונה שילם לואיס את המחיר ,  יחד עם בנו אודריך ,  מרכוס גורי ,  דיוויד בלאט ורבים וטובים אחרים .  בשנים האחרונות כדרר באליקנטה ובבילבאו הספרדיות ,  בהצלחה חלקית .
 בראון לא היה סתם עוד פלופ ;  זו הייתה לחלוטין פארסה .  הסיפור הזה מצחיק כמעט כפי שהוא מביך :  בראון ,  שעזר להפועל חולון לזכות באליפות המדינה ,  ניסה בקיץ 2008 את מזלו ב-NBA ,  אבל נחתך משיקאגו בתחילת העונה .  מכבי הייתה כה נואשת למצוא מחליף לרודני ווייט ,  עד שהעניקה לבראון כמעט 600 אלף דולר ,  מבלי לבדוק מה יש לה ביד .  כשהגיע ארצה ,  התברר שמדובר לא בחתול בשק ,  אלא בדובון בשק ;  בקבוצה הזדעזעו מכושרו הגופני הלקוי ,  וקרקעו אותו מיד לאחר הבדיקות הרפואיות שעבר .  למרות שהיה מדובר במקור בלתי-נדלה לדאחקות פנימיות במערכת ,  המשיך בראון להתאמן עם הקבוצה ,  השיל כמה קילוגרמים ואף קיבל הזדמנות במשחק הגביע בנהריה ,  בו הפסידה מכבי והודחה .  כעבור חודש בדיוק החליט גרשון לשים סוף לבדיחה הזאת ,  וזרק את בראון השמנמן הביתה .  עם פיצויים ,  כמובן .  עם פיצויים .
 ייתכן כי זה עדיין מעט מוקדם ,  אבל על פי המסלול שבו צועד לאמפה כעת אין מנוס מלקבוע שמדובר באחד הפלופים הגדולים ביותר שהגיעו לכאן בעשור האחרון .  לאמפה מוכשר יותר מכל שחקן אחר ברשימה הזאת ,  בכך אין ספק ,  אבל למכבי הוא לא מצליח להתחבר .  פיני גרשון חשב בקיץ שהביא לכאן סנטר ,  והתברר לו שהפולני הוא הרבה יותר גארד מאשר שחקן פנים .  כך שהחתיכה היקרה ביותר בפאזל מסתפקת ב-17 דקות יורוליג בממוצע  ( 6.5 דקות בשני המשחקים האחרונים )  ,  ומשיבה ב-8 נקודות וב-3.8 ריבאונדים דלים .  בנוסף ,  למשחקי הליגה לאמפה בדרך כלל לא מתלבש .  בשבועות האחרונים מחפשים במכבי קבוצה שתסכים לקלוט את לאמפה ,  אם כי נכון להיום טרם נמצאה זו שתסכים לשאת ביתרת שכרו .  במכבי מאוכזבים מלאמפה ,  הוא מאוכזב ממכבי ,  והשידוך הזה ,  כפי המסתמן ,  לא יאריך עוד הרבה ימים .  המיקום הגבוה נובע ,  בין היתר ,  משכרו האגדי  ( 1.5 מיליון דולר ברוטו )  ,  ובמקביל מהפוטנציאל העצום והבלתי-מנוצל .
 השחקן היחיד בהיסטוריה של המועדון שנרשם בעניינו יחס הפוך בין תרומתו המקצועית לאהבה שקיבל מהאוהדים .  בשוק היה הטורקי הראשון שחתם במכבי ,  ובמקביל אליו הביא דיוויד בלאט ארצה אחד ,  ניקולה וויצ'יץ' .  השניים היו אמורים להרכיב את הקו הקדמי של הקבוצה בעונת 2001/2 ,  אולם רגע לפני תחילתה חזר במפתיע גם נייט האפמן ,  לאחר שלא הצליח לאתר חוזה ב-NBA .  מישהו היה חייב ללכת ,  ובהחלטה שעד היום לא ברור אם היא יותר גאונית או מטופשת הועדף בשוק על פני וויצ'יץ' ,  שנשלח לעונת התחשלות בוילרבאן .  השילוב בין בשוק להאפמן לא עבד ,  והראשון נאלץ להעביר את רוב זמנו בבהייה מהספסל .  למרות שבעונתו הראשונה במכבי רשם במסגרת היורוליג רק 5.8 נקודות ו-3.7 ריבאונדים ב-12 דקות ,  נחשב בשוק הלוחמני לחביב הקהל בהיכל ,  וכנראה שבזכותו נשאר עונה נוספת בסגל .  לרוע מזלו ,  אז בדיוק שב וויצ'יץ' מהשאלה ,  בתום שנה בה הוביל את וילרבאן לזכייה באליפות צרפת .  הקרואטי ,  שנראה בשל ומוכן יותר ,  התגלה כעילוי ,  ובשוק שוב נאלץ לשלם את המחיר .  עונה חלשה נוספת  ( 5.7 נקודות ו-3.1 ריבאונדים ב-13 דקות )  הובילה לפרידה בלתי-נמנעת ,  לצערם של יושבי היציעים .  נסכם זאת כך :  כמה חביב ,  ככה מאכזב .
 הצמד הזה העניק פייט אדיר על הבכורה במצעדנו ,  ואכן הייתה זו החלטה קשה ומצערת ,  אך בסופו של דבר הפסידו פיליקס וביופורד בפוטו-פיניש ונאלצו להסתפק במדליית הכסף .  היה זה קיץ 2006 ,  השושלת הגדולה זה עתה התפרקה ,  ועל נוון ספאחיה הוטלה המשימה לבנות קבוצה כמעט מאפס .  אלא שמלחמת לבנון השנייה פרצה ושחקנים זרים ,  שכבר החזיקו את העט מעל לחוזה ,  ביצעו פניית פרסה ונעלמו .  במשבצת של מייסיאו באסטון החליט ספאחיה להמר על שחקן פנים אלמוני שעבר בין היתר בליגה האיטלקית השנייה ,  בליגה הסינית ,  בליגת הפיתוח ואף רשם 12 משחקים בסיאטל סופרסוניקס .  פיליקס התגלה כבר בהתחלה כאתלט גדול ,  אבל ככדורסלן קטן .  למרות זאת נשאר בסגל ,  ובמהלך העונה התכסח עם המאמן הקרואטי .  לנעליו של אנתוני פארקר נכנס גארד/פורוורד חובב סמים קלים ,  שלא התבייש להצהיר כאשר נחת בנתב"ג שיהיה גדול לא פחות מקודמו בתפקיד .  ולכן אין זה פלא שכבר בתחילת דצמבר ביופורד שוב היה בשדה התעופה ,  הפעם בדרך הביתה ,  ושכמה שבועות לאחר מכן התקבלו במשרדי המועדון תוצאות בדיקת סמים אקראית שערך לאחר אחד ממשחקי היורוליג הבודדים בהם שותף ,  שיצאה חיובית .  תמיד ידענו ,  רודני ,  שהעיניים האדומות באימונים לא נבעו מחוסר שינה .
 הזיכרונות עדיין טריים מהשלישייה שגרפה את כל הקופה במצעד הפלופים של העשור .  נדמה שמעולם  לרבות עונת הבלהות 92/3  לא נחתה במכבי תל אביב ,  בקיץ אחד ,  חבורה הזויה כמו זו שהנחית אפי בירנבוים בקיץ 2008 .  רזומה שכלל תקריות ירי ,  מעצר בית ,  מכות עם מטאטא לשחקן יריב וחיבה מוגזמת לאלכוהול ולבילויים לא הפריע להנהלת הקבוצה להחתים את רודני ווייט ,  ולהעניק לו חוזה עצום בגובה 1.2 מיליון דולר ברוטו ;  יחד עם ה-700 אלף דולר שזרקה לפח על טריי סימונס וה-400 אלף שהורידה באסלה על ג'ייסון וויליאמס ,  הסתכמה עלותם הכוללת של השלושה בכ-2.3 מיליון דולר ,  או לחילופין ,  בכעשרה מיליון שקלים בקירוב .  וויליאמס התנדף במהלך העונה לנהריה ,  סימונס בקושי החזיק מעמד על קצה הספסל ,  אולם סיפור ווייט היה שיא השיאים :  כבר במשחק היורוליג הראשון נותר מחוץ לסגל ,  ותרומתו הכללית למכבי אלקטרה הסתכמה במשחק רשמי אחד ,  תשע דקות וחמישים ושמונה שניות ,  אפס נקודות ,  שני ריבאונדים ,  איבוד ,  ארבע עבירות ומינוס שש נקודות מדד .  הסווינגמן האמריקאי ,  שהגיע לכאן לאחר אפיזודות בליגה הסינית ובליגה הפורטו-ריקנית ,  למעשה נבעט הביתה פעמיים :  פעם אחת בידי בירנבוים בחודש נובמבר ,  ופעם נוספת בידי פיני גרשון בדצמבר .  אגדה שהייתה באמת .
 ohad@walla.net.il

הפרי העשור
הם הסתבכו בפרשיות סמים ,  התקוטטו במועדונים ,  כידררו ביד אחת ונראו כמו חיקוי דהוי של שאראס ,  מקדונלד או פארקר .  רגע לפני שחוזרים ליורוליג ובזמן שמחפשים קבוצה ללאמפה ,  יש לנו הזדמנות טובה לבחור את הפלופ הכי גדול של מכבי תל אביב בעשור האחרון

