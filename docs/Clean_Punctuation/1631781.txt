דקאר SS10 :  סוף סוף סיינז
מוביל הדירוג הכללי משיג נצחון סטייג' ראשון במירוץ השנה .  קומה שוב משאיר את כל האופנוענים הרחק מאחור
קרלוס סיינז  ( פולקסווגן )  אמנם מוביל את הדירוג הכללי בדקאר 2010 מזה מספר ימים ,  אולם זאת בזכות עקביות בלבד .  לספרדי נדרשו עשרה סטייג'ים כדי להשיג נצחון יומי ,  אולי כי לפתע התחיל להרגיש איום אמיתי לאחר שבסטייג' הקודם איבד שש דקות לבן קבוצתו נאסר אל-עטייה ,  הנהג היחיד שיכול אולי לגזול ממנו אליפות .
 את 238 הק"מ של הסטייג' האחרון בצ'ילה מסיים סיינז תוך 3:01.05 שעות ,  מקדים את סטפן פטרהאנסל  ( ב.מ.וו )  ב-28 שניות ואת מארק מילר  ( פולקסווגן )  בדקה .  אל-עטייה מסיים רביעי ומאבד דקה וארבעים שניות מול סיינז בדרוג הכללי שעומד כעת על עשר דקות .  
עונשו של מארק קומה  ( KTM )  טרם הומתק ,  אולם כפי שכבר ראינו זה לא שובר את רוחו ואולי אף להיפך .  גם את הסטייג' העשירי מנצח הרוכב הספרדי שמקדים בשתי דקות את דוויד פרטיניה הצרפתי  ( ימאהה )  .  מוביל הדרוג הכללי סיריל דספרה  ( KTM )  מסיים רק במקום השישי ,  אולם זה לא כל כך מפריע לו להמשיך לכיוון תואר אליפות נכסף בעוד שלושה ימים .
 היום יצאו המתחרים מסנטיאגו אל עבר הגבול עם ארגנטינה אותו יחצו לכיוון צפון .  אורכו של הסטייג' ה-11 שיסתיים בסאן-חואן הוא 434 ק"מ ,  מהם ספיישל בן 220 ק"מ מדודים בזמן .
  .
 
דקאר SS10 :  סוף סוף סיינז
מוביל הדירוג הכללי משיג נצחון סטייג' ראשון במירוץ השנה .  קומה שוב משאיר את כל האופנוענים הרחק מאחור

