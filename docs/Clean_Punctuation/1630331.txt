 " הרב המתעלל "  דורש להחליף השופט במשפטו
הרב אליאור חן ערער לביהמ"ש העליון על החלטת השופט במשפטו שלא לפסול עצמו מלדון בעניינו .  לטענתו ,  השופט נחשף לחומר שלילי רב אודותיו בתקשורת ,  ולכן  " קיים חשש ממשי למשוא פנים "
" הרב המתעלל ",  אליאור חן ,  ערער ביום שישי לבית המשפט העליון על החלטת שופט בית המשפט המחוזי בירושלים ,  יורם נועם ,  שלא לפסול עצמו מלדון בתיק ,  למרות שנחשף לחומר תקשורתי שלילי רב ביחס לחן .  
הערעור ,  שהוגש באמצעות עו"ד אריאל עטרי ,  מעלה את השאלה  " האם בכוחה של כתבה עיתונאית להשפיע של הכרעתו של שופט מקצועי ?  ".  עו"ד עטרי מדגיש שהשופט נועם הוא שופט מנוסה ומוערך ,  אולם לטענתו מכיוון שהשופט סיפר שהוא מנוי לעיתון  " הארץ ",  הוא נחשף בוודאות לשורה של כתבות שהציגו את חן כ"כמטורף וכסדיסט ".   
" יושם אל לב כיצד ,  בצד 'פרשנויות' ,  'ניתוחים' של מומחים ורבנים ועדויות חיצוניות ,  משורבבות 'ראיות' נוספות שלא היו ולא נבראו המבססים דה-הומניזציה של המתלוננים ,  כזו היכולה להסביר את מעשי הזוועה שמיוחסים למערער ",  נכתב בערעור .
" איש לא מלין על השופט נועם ",  מובהר בערעור . " אין כל טענה על פגם או פסול בחשיפתו לחומר הנזכר .  בשעה שנקרא חומר זה  עיין בו ככל קורא אחר ,  הסקרן לקרוא על עניינו של המערער שהוצג כחצי אדם-חצי שטן .  בזמן העיון והחשיפה שהובילו לגיבוש הדעה השלילית  ( ולו התת-מודעת )  כלפי המערער לא נמצא קורטוב של פגם בהתנהלות השופט נועם ". 
חן מבהיר שאין בטענותיו עילה לפסול כל שופט . " לא עצם החשיפה לסיקור ענינו של המערער היא עילת הפסילה ,  כי אם החשיפה של השופט הקונקרטי לתוכן הקונקרטי ,  שהתרחשה בענייננו ",  נכתב בערעור . 
" שים אדם על ספסל הנאשמים .  תן לשופט לקבל לידיו את החומר שבו עיין כבוד השופט נועם ,  והצג את השאלה :  האם ,  לאחר שקרא את חומר השטנה הרב שנכתב על הנאשם ,  קיים לדעתו או לדעת אדם סביר ,  חשש סביר או ממשי ,  שיהיה בחומר זה להשפיע על האובייקטיביות של השופט בבואו לדון באשמתו .  התשובה תהיה חד משמעית :  קיים חשש ממשי למשוא פנים ,  גם אם לא מודע ".  
חן טוען בערעור שהרשעתו ואשמתו בדעת הקהל היא עובדה מוגמרת ,  אולם מוסיף שהוא עדין  " זכאי לבוא בפני שופט שינהג בו מנהג שווה לכל נאשם אחר .  לשם כך ,  ובמקרה זה במיוחד ,  חשובים השמירה וההקפדה על העדר השפעה על השופט האמור לדון בעניינו של המערער ,  כדי שיהיה לו סיכוי למשפט הוגן ".  

" הרב המתעלל "  דורש להחליף השופט במשפטו
הרב אליאור חן ערער לביהמ"ש העליון על החלטת השופט במשפטו שלא לפסול עצמו מלדון בעניינו .  לטענתו ,  השופט נחשף לחומר שלילי רב אודותיו בתקשורת ,  ולכן  " קיים חשש ממשי למשוא פנים "
 
