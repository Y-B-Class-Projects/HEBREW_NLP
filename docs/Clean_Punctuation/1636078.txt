אפקט אובמה התפוגג :  הבורסה ננעלה בעליות שערים
מדד ת"א 25 הוסיף 0.7% .  אזימוט זינקה ב-53% ,  ושותפות הנפט גבעות איבדה 4.1% .  מדד מניות הבנקים הוסיף 0.9% ,  ומדד מניות הנדל"ן עלה ב-1.7%
הבורסה של תל אביב חתמה את יום המסחר השני השבוע  ( שני )  בעליות שערים :  מדד תל אביב 25 הוסיף 0.7% וננעל ברמה של 1,136.36 נקודות ומדד תל אביב 100 עלה ב-0.8% וננעל ברמה של 1,074.34 נקודות .  מדד מניות הבנקים הוסיף 0.9% ומדד מניות הנדל"ן עלה ב-1.7% .  מחזורי המסחר הסתכמו ב-1.75 מיליארד שקל .  
סמוך לתום שעות המסחר בתל אביב ,  הצביעו החוזים העתידיים בוול סטריט על עליות של עד 0.7% .  מדד תל אביב 25 נסחר בשבוע האחרון בתנודתיות ,  אולם בסך הכל איבד 1.6% בתקופה זו ולאחר העליות שנרשמו היום הוא מרוחק 8.5% מרמת השיא שנרשמה בנובמבר 2007 .  מתחילת השנה איבד מדד תל אביב 25 כ-1.4% ומדד תל אביב 100 שמר על יציבות .  
הטריגר העיקרי לירידות בתל אביב ובבורסות העולם בסוף השבוע ואתמול בתל אביב הוא החלטתו של נשיא ארה"ב ברק אובמה להגביל את פעילות המסחר של חברות הפיננסים הגדולות בארצות הברית ,  בניסיון לצמצם את היקף הסיכונים שהן נוטלות .  הודעת הנשיא הגיעה כשבוע אחד בלבד לאחר שהודיע על כוונתו להטיל מיסוי על הבנקים ,  כדי להשיב לממשל את הוצאותיו על חילוץ המגזר .  כלכלן המקרו של לידר שוקי הון ,  רפי גוזלן ,  אמר אתמול כי הרפורמה המוצעת בבנקים בארה"ב תדע עוד עליות וירידות ומהווה בשלב זה תירוץ למימוש .  
בלידר שוקי הון העריכו אתמול כי הפעילות המקומית ,  שנפגעה באופן קל יחסית ,  מתאוששת בהתאם בקצבים מתונים יותר .  קצב הפעילות במחצית השנייה של השנה יהווה מפתח להתאוששות בשוק העבודה .  שר האוצר יובל שטייניץ העריך אתמול כי בתוך שנה יתפנו עד 50 אלף מקומות עבודה ,  עקב צמצום מספר העובדים הזרים ,  זאת במסגרת מסיבת עיתונאים של ראש הממשלה בנימין נתניהו ושר האוצר ,  בה הציגו תוכנית לצמצום מספר העובדים הזרים בישראל .
 
אפקט אובמה התפוגג :  הבורסה ננעלה בעליות שערים
מדד ת"א 25 הוסיף 0.7% .  אזימוט זינקה ב-53% ,  ושותפות הנפט גבעות איבדה 4.1% .  מדד מניות הבנקים הוסיף 0.9% ,  ומדד מניות הנדל"ן עלה ב-1.7%

