חייכו - על הנייר אתם מרוויחים 4.8 מיליארד שקל 
ללא נתוני אמת
 >  >  ל-20 עורכי הדין המעונבים שהתייצבו לצילום הקבוצתי המסורתי במשרדי חברת דן אנד ברדסטריט היו יותר מדי סיבות לחייך .  חברת המידע העסקי הזמינה אותם למשרדיה למפגש עתיר כיבוד ושמפניה לרגל חשיפת דירוג משרדי עורכי הדין ל-2010 .  הדירוג מתבסס על גודל משרד עורכי הדין בלבד ,  מבלי שהפירמות ייאלצו לחשוף ולו נתון פיננסי או עסקי אחד .  כמה הרווחתם או הפסדתם השנה ?  אילו בונוסים קיבלו השכירים אצלכם ?  כמה לקוחות נטשו את הפירמה ?  עורכי הדין לעולם לא משיבים לשאלות אלה .  חברות דירוג אמריקאיות עורכות את דירוגיהן על בסיס מידע עסקי גלוי אותו משגרות אליהן הפירמות המדורגות .  האחרונות מוסרות מידע מלא בנוגע לגובה הבונוס השנתי לעובדים ,  והשוני שחל בו לעומת השנה הקודמת .  דו"חות שכר של כלל עובדי הפירמה ניתנים לצפייה באינטרנט .  בנוסף ,  נערכות בדיקות לגבי רמת שביעות הרצון של העובדים ,  מספר ימי החופש שהם מקבלים ויתר התנאים הסוציאליים של השכירים .  הפירמות הישראליות מתהדרות בנוהלי העבודה אמריקאיים .  אך הנהלים חלים על העובדים ופחות על המנהלים .  כלכלני דן אנד ברדסטריט בכל זאת רצו להוציא כותרת ,  ושלפו נתונים כלכליים שלא ניתן לאימות .  כיצד הם הסיקו כי 2% מהעוסקים בענף עריכת הדין מקבלים כ-4.8 מיליארד שקל מהפדיון בענף ?  בישראל כ-43 אלף עורכי דין רשומים .  אף אחד ,  כולל לשכת עורכי הדין ,  אינו יודע כמה מהם עוסקים במקצוע .  כלומר ,  גם לכלכלנים אין יכולת להגדיר את כמות עורכי הדין שחולקים את הפדיון המפואר .
 
חייכו - על הנייר אתם מרוויחים 4.8 מיליארד שקל 
ללא נתוני אמת

