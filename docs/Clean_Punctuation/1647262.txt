איך וולוו הפכה בטעות למלכת הבטיחות ומי הטיח ביצה בקיר ?  ההיסטוריה של בטיחות המכוניות נחשפת
מי הייתה ההרוגה הראשונה בתאונת דרכים ,  ומה לעזאזל עושים מדעני תחבורה עם גופות ■ עד שבג'נרל מוטורוס המציאו את מבחני הריסוק ,  נהגו לזרוק מכוניות מצוקים■ הבעיה הבאה של עולם הבטיחות היא ההגנה על הולכי רגל ורוכבי אופנועים
מבלי שרצו בכך ,  הוכנסו השניים אל תוך המכונית .  הם נקשרו בתוכה ,  מבלי יכולת לזוז או לומר מילה ,  ללא יכולת תגובה ,  לעצור את מעשיהם של האנשים קרי המזג בחלוקים הלבנים .  כעת ,  בעוד הם קשורים במכונית ,  ניגשו האנשים בחלוקים הלבנים לביים תאונה :  הם הפעילו מרחוק את המכונית כך שתיסע מהר .  התאונה הייתה בלתי נמנעת .  המכונית התנגשה בעוצמה בקיר ,  במהירות של 64 קמ"ש בדיוק.עוד יום עבודה שגרתי עבר על בובות הריסוק שלנו.סיפורם של מבחני הריסוק מביא אותנו ליום אחד ,  חם מאוד במונחים של אירלנד ,  31 באוגוסט בשנת 1869 .  הייתה זו שנה חגיגית לעולם המכוניות - מכונית הקיטור של ניקולה קוניו ,  כלי התחבורה העצמאי הראשון בעולם שבאמת עבד - חגגה בדיוק מאה שנה.בעולם של 1869 היו מעט מאוד מכוניות קיטור  ( אחרות טרם מצאו את עצמן על הכביש )  ומחשש לכוויות ופגיעות  העולם של אותם ימים הגביל את התפוצה שלהן .  מארי וורד ,  מדענית אירית נודעת ,  הסתקרנה לשמוע שבן דודה פיתח מכונית קיטור משלו - גם אם לא באופן יותר מדי חוקי .  היא הצטרפה אליו באותו יום היסטורי ,  נהנתה מהדרך עד לקפיצה קלה בדרך הבלתי-סלולה ,  תוך כדי עיקול ,  שהעיפה אותה ממקומה בחוסר מזל - היישר אל מתחת לגלגלי המתכת הכבדים .  מארי וורד נהרגה בתאונת דרכים מוטורית .  היא הייתה הראשונה.שבעים שנים חלפו ;  המכוניות החשמליות ומנועי הבנזין התפתחו להם בקצב מתון ,  הנרי פורד יישם את רעיון פס הייצור בתעשיית הרכב ,  ועימו החלו לעלות על הכביש מיליוני מכוניות - ומספר הנפגעים ובהם ההרוגים הלך והצטבר .  עוד הרוגים ועוד הרוגים אבל הקפיצה הגדולה הגיעה בשנות השלושים ,  אז החלו להתפתח בעולם מכוניות סדרתיות מהירות באמת .  לפתע ,  הגיע הציבור למהירויות גבוהות הרבה יותר ממהירויות עידן הסוסים והעגלות ועם המהירות - הגיעו ההרוגים ,  ועוד הרוגים ועוד הרוגים .  והמספרים עלו לאלפים ולעשרות אלפים מדי שנה בארצות המערב ,  אבל הציבור וגם יצרני המכוניות - שבויים באווירת החופש המדהימה שהגיעה לפתע לעולם - לא שמו לב שהמחיר שלה כבד .  כבד מאוד.הדרך שלא להיפגע בתאונה ,  כך חשו בעולם של אותם ימים ,  הייתה אחת :  להתקין במכונית בלמים טובים.מבט אחורה למכוניות שהומצאו בכל התקופה הזו ,  משנות השלושים ועד לשנות החמישים ,  מגלה כשלים בטיחותיים מפחידים ביותר .  היה זה ראלף ניידר ,  עורך דין ועיתונאי צעיר ונמרץ ,  שהבין עד כמה כמעט כל מכונית ומכונית שנמכרה עד אז בעולם הייתה מלכודת מוות .  כתבותיו בעניין בשנות החמישים עוררו את הציבור מתרדמתו .  אבל ספרו , " לא בטוחה בכל מהירות ",  שיצא בשנת 1965 ,  פשוט הכה את הציבור בתדהמה ,  כיוון שחשף כשלים בסיסיים וקטלניים לגמרי במכוניות התקופה .  יצרני המכוניות האמריקנים הגדולים ,  ובעיקר ג'נרל מוטורס ,  ש"חטפו "  ממנו יותר מהאחרים ,  בעיקר בשל כשלי הבטיחות של שברולט קורבייר ,  ניסו להסות אותו באמצעים שונים - מניסיון לשחד אותו בעבודה יוקרתית ודיסקרטית בין כותלי המפעלים ,  הכפשת שמו על רקע מוצאו הלבנוני ,  ועד לשכירת חוקרים פרטיים שיטמנו לו פחים ויפילו אותו בכל דרך אפשרית .  אבל זה לא עבד ,  והציבור החל לדרוש בטיחות .  זה לא שעניין הבטיחות כלל לא היה קיים עד לשנות החמישים ,  או עד לפרסום ספרו של ניידר ,  אלא שעד אז בדיקות הבטיחות היו בעיקר לצרכי יחסי ציבור ,  ולא באמת לשיפור רמת הבטיחות של המכוניות .  מלכה בעל כורחהדוגמא פיקנטית לבטיחות טרום-עידן ניידר מגיעה ,  כמובן ,  מוולוו השבדית .  כששני תעשיינים שבדים ,  אסאר גבריאלסון וגוסטב לארשון ,  החליטו בשנות העשרים לייצר מכונית שבדית - הם רצו שתהיה בנויה לתלפיות .  בטיחות לא הייתה בהכרח במרכז מעייניהם ,  אבל לבניה המאסיבית היו שתי תוצאות .  הראשונה - המכונית השבדית הייתה יקרה ועל כן נמכרה במספרים צנועים .  השניה נודעה לגמרי במקרה :  בזמן שבכבישי שבדיה הסתובבו כמה אבות טיפוס של הוולוו הראשונות ,  אחת מהן נקלעה לתאונת דרכים בלתי מתוכננת עם מכונית אמריקנית גדולה מאותם ימים .  התוצאות היו מעניינות :  מהאמריקנית ומנהגה - לא נשאר הרבה .  השבדית יצאה עם פגיעות קלות .  כתר הבטיחות נקשר לראשונה לוולוו ,  אם כך ,  לגמרי במקרה.באותם ימים  ( 1924 )  הקימו אנשי ג'נרל מוטורס מעבדת מחקר לבטיחות בדרכים ,  שבשלב מוקדם ביותר ,  עשור אחרי הקמתה ,  ייסדה ז'אנר חדש ומקורי :  ב-1934 המציאו אנשי הג'נרל את מבחן הריסוק .  הרעיון פשוט :  לוקחים מכונית ,  מסיעים אותה אל תוך קיר ובודקים איך היא יצאה.אנדרה סיטרואן עשה זאת באותם ימים בצורה מעט מדעית פחות .  כדי להוכיח לכל הספקנים שהטרקסיון-אוונט האולטרא-מתקדמת שלו לא מתפרקת בשעת תאונה - הוא הסריט כיצד זורקים אותה מצוק ,  היא נותרת כמעט שלמה ,  אנשיו רצים להניח בחזרה את מכסה המנוע - וממשיכים בנסיעה ! בראשית שנות החמישים ,  כאשר החל הציבור להראות ניצני התעניינות בענייני הבטיחות - החליטו יצרניות הרכב להוכיח עד כמה המכוניות מתוצרתן בטיחותיות כביכול ,  בכך שהכניסו דוגמנים חיים לתוך מכוניות במהלך מבחני ריסוק  ( איטיים מספיק )  ,  והראו כיצד הם ממשיכים לחייך אחרי התאונה ,  מיד אחרי שהתאוששו מהשוק הראשוני ,  כמובן .  גולגולות ,  עצמות ורקמותבמהלך שנות החמישים חל המפנה העיקרי .  ההתעניינות הציבורית בתחום ,  שנבעה ממראות הזוועה ומהסיפורים המחרידים שרצו בין השכנים על תאונות קשות במהירויות נמוכות- עד כדי גיחוך ,  הביאה לשתי תוצאות מרכזיות :  החוקרים החלו לחקור והמחוקקים החלו לחוקק .  באוניברסיטאות באמריקה הבינו לפתע שלעולם המדע אין מושג עד כמה עמיד גוף האדם  גולגולתו ,  עצמותיו ורקמותיו  בפני האנרגיה ההיסטרית שמוטחת בו בשעת תאונת דרכים.הם ניגשו לעבודה כמו שחוקרים ניגשים לעבודה ,  כלומר ,  בלי להיגעל מכלום .  גופות שנתרמו למדע נלקחו לבדיקות עמידות .  אנשי המדע החלו לבדוק עד כמה עמידה כל עצם ואיבר בגוף האדם בפני הפגיעה ,  מהטחת גולגולות בזכוכיות ועד לפגיעות מכוונות באיברים אחרים בגוף.בזכות העבודה המטרידה הזו יודעים כיום מפתחי המכוניות כיצד להימנע מפגיעה באיברי הגוף ,  ובעיקר בכל הגוף שאיננו הרגליים ,  שעדיין נדרשות למחקר נוסף .  באותה תקופה החלו גם המחוקקים לחוקק ,  והמקדם המשמעותי ביותר בתחום היה גוף רשמי של האו"ם בשם  " הפורום העולמי לאיחוד רגולציות רכב ",  שהחל בדרכיו שלו לעודד את יצרני המכוניות לפתח אמצעי בטיחות חדשים .  הפיתוח החשוב ביותר מחזיר אותנו שוב לוולוו ,  בדיוק חמישים שנה מהיום .  בעקבות פעילות האו"ם בעניין החליטו בוולוו לבדוק אמצעי חדש להגנה על נוסעים במכוניות  חגורת הבטיחות ,  שעשויה להיות אמצעי הבטיחות החשוב ביותר שהומצא מאז ומעולם .  הביצה שהתרסקהאבל כדי לבדוק בכלל אם חגורות כאלה יהיו אפקטיביות ,  ערכו בוולוו מבחן ריסוק מקורי במיוחד .  במעבדות היצרן לקחו ביצה ,  הניחו אותה על מתקן דמוי-מכונית ,  והטיחו אותה בקיר .  הביצה ,  כמובן ,  התרסקה .  בבדיקה השניה חגרו ביצה אחרת בחגורת בטיחות וחזרו על הבדיקה .  הביצה ,  לשמחתנו ,  יצאה ללא פגע .  מצבה השפיר של הביצה ההיא הציל מאז מיליוני עוברי דרכים ברחבי העולם.שנות השישים והשבעים עברו על היצרנים במאמצים קדחתניים לבחון כל דרך לשפר את רמת הבטיחות של המכוניות שלהם .  מכוניות הוטחו בקירות ,  נזרקו והתהפכו ,  נסיינים אנושיים הוצבו בתוך מתקנים שמדמים תאונות  ( ולא כולם שרדו בריאים ושלמים )  וכל התעשייה עסקה בפיתוח מכוניות בטיחותיות יותר .  בשנות השבעים חלו שני מהפכים חשובים בעולם הבטיחות ומבדקי הבטיחות .  הראשונה התמקדה באמריקה והשניה באירופה .  מערכת בדיקות ממשלתית חדשה הוקמה בארה"ב תחת השם ncap  ( הרבה לפני ncap האירופי )  .  מטרתה הייתה ברורה :  לבדוק את רמת הבטיחות של המכוניות שנמכרות באמריקה ,  כדי להגן על האזרחים .  בשנת 1979 הגיע המהפך הראשון לשיאו :  אנשי ncap ,  תחת משרד התחבורה האמריקני ,  החלו לפרסם תוצאות של מבדקי בטיחות ולחשוף בפני האזרחים אילו מכוניות מומלצות ואילו אינן ראויות ,  ברמה הבטיחותית.המהפכה השניה הייתה בכל העולם ,  אבל מרכז העניין היה דווקא באירופה .  השימוש המסחרי במחשבים תפס באותה תקופה תאוצה ובסוף שנות השבעים החל המחשב לתפוס מקום במעבדות הבטיחות של יצרני המכוניות .  מתלפפים על עציםהעבודה לא הייתה פשוטה .  כל רכיב במכונית ,  כל סוג חומר וכל מאסה הועברו למחשב עם נתוני העוצמה הנדרשת כדי לעקם אותם .  הדמיות מחשב של ריסוק רכיבים שונים החלו להופיע על מסכי המפתחים ובתוך כמה שנים ,  ב-1986 ליתר דיוק ,  הושגה פריצת דרך מרשימה :  שיתוף פעולה בין כלל יצרני הרכב הגדולים בגרמניה הביא לעולם את הדמיית המחשב הראשונה של תאונת דרכים מלאה בדגם מכונית קיים :  פולקסווגן פולו ,  במקרה ההוא.תחת שתי המהפכות הללו ,  ששתיהן החלו בשלהי שנות השבעים ,  אנחנו חיים היום .  הדמיות מחשב הן שלב חשוב בתכנון הבטיחותי של כל מכונית כיום - בוודאי כל מכונית סדרתית שנמכרת בעולם המערבי .  ומבחני הריסוק הרשמיים - אלו השפיעו יותר מכל דבר אחר על יצרני הרכב ,  שלא להעיז ולהציג מכונית שלא תעמוד בכבוד במבדקי ריסוק ציבוריים.בשנת 1995 החל גוף וותיק בשם  " iihs ",  איגוד חברות הביטוח האמריקני ,  לפרסם תוצאות של מבחני ריסוק שערך באמריקה ,  בחומרה רבה יותר מהבדיקות הרשמיות שערך משרד התחבורה .  שנה לאחר מכן ,  באירופה ,  נחנך הגוף המשפיע ביותר על רמת הבטיחות של מכוניותינו ,  כאן בישראל .  יורו ncap הוקם והחל לפרסם בעצמו את רמת הבטיחות של המכוניות שנמכרות באירופה.השינוי המהותי של אמצע שנות התשעים ,  על פני העשור שקדם להן ,  נמצא ביסודיות של בדיקות הבטיחות .  מעתה החלו להיבדק המכוניות גם בהגנה שהן מספקות מפגיעות צד ,  גם ביכולת שלהן להגן על הנוסעים מפני  " ליפוף "  על עץ או עמוד וחשוב לא פחות  האם המבנה שלהן ידידותי להולכי רגל בעת דריסה .  בעשור האחרון ,  משנת 2004 ליתר דיוק ,  החלו האמריקנים לבדוק גם עד כמה עמידה המכונית מפני התהפכות ;  באירופה נערכים גם כן לקראת בדיקות דומות.האתגרים שלפנינועוד יש לנו כברת דרך לעבור עד שנהיה מוגנים באמת בדרכים .  רמת הבטיחות של המכוניות המודרניות מול מכוניות אחרות השתפרה ללא הכר  ותעיד הצניחה בהיקף ההרוגים ויתר הנפגעים בישראל ובעולם.אבל האתגרים האמיתיים שעומדים כיום בפני מובילי עולם הבטיחות נמצאים בשוליים הרחבים של עולם התחבורה .  עדיין לא נראה באופק פתרון אמיתי להגנה רצינית על הולכי הרגל ועל רוכבי האופניים והאופנועים .  פתרון אינו נראה גם לאחת הבעיות הגדולות ביותר  הגנה מפני המאסה האדירה של המשאיות.אפשר להתנחם בכך שמאז ימי ההוללות התחבורתית שהסתיימה בשנות החמישים ועד לימינו ,  הסיכוי שלנו לשרוד יום בדרכים - הפך להיות טוב הרבה יותר .
 
איך וולוו הפכה בטעות למלכת הבטיחות ומי הטיח ביצה בקיר ?  ההיסטוריה של בטיחות המכוניות נחשפת
מי הייתה ההרוגה הראשונה בתאונת דרכים ,  ומה לעזאזל עושים מדעני תחבורה עם גופות ■ עד שבג'נרל מוטורוס המציאו את מבחני הריסוק ,  נהגו לזרוק מכוניות מצוקים■ הבעיה הבאה של עולם הבטיחות היא ההגנה על הולכי רגל ורוכבי אופנועים

