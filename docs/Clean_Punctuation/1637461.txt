מרצדס E קלאס קופה - אלטרנטיבה אלגנטית לרכבי שטח מגודלים
אמנם המכונית לא ספורטיווית במיוחד אבל היא יודעת לעשות את הרושם הנכון - רצוי על רקע יאכטה במרינה ■ למי שמעוניין בכל זאת בעשיית רושם אך ידו אינה משגת לרכוש את המכונית - מפתח של מרצדס ביד יעשה את העבודה
שני בצהריים ,  ואדי ערה ,  מסעדה ערבית .  אני מציב את המפתח עם הסמל במרכז השולחן .  את הסלולארי ,  לעומת זאת ,  אני מחביא מתחת לשולחן - הדגם ישן ,  ענתיקה .  המלצר עם השפם ניגש אלי ויורה את ה"מה אתה רוצה "  הקבוע ,  בקול רם ונוזף שאמור להכניס אותי ללחץ ,  לערער לי את הביטחון ,  לגרום לי הזמין פי שניים מהמתוכנן ,  לשלם מחיר מוגזם ולהוסיף טיפ אסטרונומי .  אבל הפעם לא .  הפעם לא אתן לזה לקרות .  הפעם יש לי מרצדס .  אז זרקתי לו בחזרה ,  בקול בוטח ,  רם ויציב : " תביא לי תפריט ".  הוא רץ להביא .  וחזר מיד .  ואני ,  יד ימין פרושה על השולחן ,  משחק במפתח עם הסמל . " תביא לי פרגיות לא מתובלות ",  אני אומר לו ולא מרגיש שום רגשות אשם , " ותביא אורז וסלט ירקות ".  והוא רץ ומביא .  ועל הדרך מנדב לי צ'יפס מתנה וגם שואל לשלומי .  הפרגיות מגיעות במהירות שיא . " הכל בסדר ,  אחי ?  ",  הוא שואל שוב .  בקלאווה וקפה על חשבון הבית ,  ועל הסלט ועל האורז לא גבו תוספת מעבר למחיר השיפודים .  בראשונה בחיי קיבלתי יחס ראוי במסעדה בצדי כביש סואן .  כמה חבל שאני צריך להחזיר את המרצדס מחר לסוכנות .  בעצם לא .  מי אמר שצריך מרצדס כדי להתנהג כמו בעלי מרצדס ?  אני קונה מפתח של מרצדס וממשיך .  בעצם לא .  אפילו מפתח אני לא צריך .  יש לי מפתח .  ממש לא מכונית ספורט מרצדס e קלאס קופה הושקה בראשונה בעולם בסתיו 2009 ,  בתערוכת פרנקפורט .  היא מחליפה  ( בינתיים )  את מרצדס clk .  ההגדרה היבשה היא  " מכונית קופה ".  ההגדרה הפחות יבשה היא  " מכונית ספורטיבית אלגנטית ".  יש לה שתי דלתות ,  צדודית מוארכת וחלונות בלי מסגרת .  אבל מרצדס e קלאס קופה היא לא מכונית ספורט .  זה לא אומר שאי אפשר להתפתל אתה בכביש הרים .  זה לא אומר שזה לא יהיה נחמד .  אבל זה לא המגרש שלה .  המגרש של e קלאס קופה הוא המרינה .  העיצוב הקלאסי הולך מצוין עם יאכטה ברקע .  e קלאס קופה חדשה ,  בצבע לבן שבהחלט חזר לאופנה ,  תעשה הרבה רושם נכון .  המכונית משווקת בישראל בגרסת מנוע אחת ויחידה - בנזין ,  שש בוכנות ,  3.5 ליטרים .  המנוע הזה שולח 272 כ"ס ו-35 קג"מ לגלגלים האחוריים דרך תיבת הילוכים אוטומטית בת שבע מהירויות .  אפשר לשלוט ידנית בתיבה באמצעות מנופים מאחורי ההגה .  הביצועים המתקבלים הם טובים ,  מספיק טובים .  לא צריך יותר ,  באמת שלא צריך .  תודה .  המכונית שנפלה לידיי מצוידת בחבילת amg .  זו לא חבילת ביצועים ,  אלא חבילת רושם .  חישוקים גדולים בעיצוב קרבי יותר ,  דוושות אלומיניום ,  אגזוזים עם דיפיוזר וחצאיות סביב הרכב .  אה ,  כן ,  ההגה קטום אה-לה-פורמולה1 .  החבילה הזאת ,  שעולה 40 אלף שקל ,  מיותרת בעיניי ,  אלא אם מקבלים אותה במתנה בהתמקחות עם היבואן .  כל ה-e קופה מגיעות עם גג פנורמי ,  כלומר גג זכוכית ,  כלומר גג מרהיב לחורף וקצת פחות שימושי  ( ומחדיר חום )  בקיץ .  הנקודה החביבה עלי במכונית היא האין קורת b .  מכירים את קורת המתכת שתומכת את הגג וממוקמת בין החלונות הקדמיים לאחוריים ?  אז ב-e קלאס קופה אין קורה כזאת ,  וזה אומר שאפשר לפתוח ארבעה חלונות באופן נקי לחלוטין ,  מה שתורם למראה האלגנטי .  מרצדס e קלאס קופה היא מכונית שקל לחיות אתה .  שני המושבים מאחור מרווחים  ( שימו לב ,  שניים ולא שלושה )  ותא המטען נדיב .  זו מכונית שקטה וקלה לנהיגה .  הפנסים הקדמיים מצוידים בגבות led שדולקות גם ביום ,  ותורמות לנוכחות ולאפקט ההברחה של מכוניות אטיות יותר בכביש המהיר .  כן ,  אני יודע .  רוב הלקוחות הפוטנציאלים יעדיפו  " ג'יפ "  גבוה ,  כמו מרצדס ml או ב.מ.וו x5 או x6 .  אבל למי שהתבגרו כבר מזמן ובזמנם הפנוי שומעים מוסיקה קלאסית ,  e קלאס קופה תתאים יותר .
 
מרצדס E קלאס קופה - אלטרנטיבה אלגנטית לרכבי שטח מגודלים
אמנם המכונית לא ספורטיווית במיוחד אבל היא יודעת לעשות את הרושם הנכון - רצוי על רקע יאכטה במרינה ■ למי שמעוניין בכל זאת בעשיית רושם אך ידו אינה משגת לרכוש את המכונית - מפתח של מרצדס ביד יעשה את העבודה

