מיצי עובר מקום
איך מעבירים חתול מקום ?  ריבי מאיר וריני חביב-עמירן ,  המומחיות שלנו לטיפול בחתולים ,  עונות לכם
חתול ,  בבית או ברחוב- אשר רגיל לקבל בכל יום מזון באופן קבוע במקום מסוים  לא יכול להסתדר ולהישאר בריא ובחיים בלי המשכיות ההאכלה לתמיד .  עזיבת מקום מסוים והפסקת האכלה שנעשתה באופן קבוע היא מעשה אכזרי ביותר ,  ועלולה לגרום למותו של החתול שציינת ,  וגם של כל חתול אשר עושים לו זאת .
 חתולים הם חיות של שיגרה והרגלים .  כאשר הם מתרגלים להאכלה קבועה במקום מסוים בכל יום ,  הם הופכים להיות תלויים בכך ב-100% ,  והפסקה של ההאכלה  תגרום לקושי נוראי עבורם .
 חובה לדאוג תמיד ובכל מצב למאכיל חילופי או להעברת החתולים למקום ההאכלה החדש ,  כאשר מתכננים לעזוב מקום מסוים  ( דירה או עסק )  וכאשר החתולים ברחוב במקום זה הואכלו ע"י אדם מסוים  ,  אשר מתכנן לעזוב .
 באשר לחתול לגביו נשאלה השאלה ,  אנא דאגו להמשיך ולתת לו אוכל בכל יום ונסו לדבר עם האדם שנטש אותו .  ייתכן והוא יפתח את ליבו ויגיע בעצמו ,  אולי בימים מסוימים ולסירוגין איתכם ,  ועם עוד שכנים אוהבי חתולים .  פשוט להניח מזון יבש ומים פעם ביום ליד החנות הישנה במקום מתאים .
 העברת החתול להאכלה בסמוך לחנות החדשה אפשרית ,  רק אם מדובר במקום אשר החתול יכול להגיע אליו רגלית  ( כלומר- מקום בטווח של עד 100 מטרים בערך )  ובעקבות האדם אליו הוא רגיל .  המאכיל הקבוע יכול בכל יום להאכיל אותו כמה מטרים מרוחקים יותר לכיוון חנותו החדשה ,  וכך להעביר אותו לאט לאט למקום החדש .
 ניתן גם להעביר באמצעות כלוב גדול מאד לקליטה במקום החדש אבל זה בליווי עצות מקצועיות ענייניות ,  ובהתאם למקום עצמו ולכל הקשור במאכיל ובחתול .
 בכל מקרה חובה להמשיך ולהאכיל אותו ,  זו חובה הומנית ומוסרית חשובה .
 תנועות זנב תזזיתיות יכולות להיות בגלל בעיה על העור באזור האחורי של הגוף  ( פרעושים וכדומה )  או בגלל חרדה ,  לחץ ,פחד ועצבנות .  אנא גשו לבדיקה ווטרינרית עם החתול ,  ואם התנהגות זו ממשיכה  תוכלו לפנות אלינו לייעוץ .
 
מיצי עובר מקום
איך מעבירים חתול מקום ?  ריבי מאיר וריני חביב-עמירן ,  המומחיות שלנו לטיפול בחתולים ,  עונות לכם

