קרדן הרוויחה 70 מ' ש' מרכישת אג"ח עצמית בשיא המשבר
בנובמבר 2008 קנתה החברה אג"ח מסדרה א' ב-150 מיליון שקל בתשואת זבל של 20% .  השבוע מכרה אותן בתשואה של 6.6%
 >  >  חברת האחזקות קרדן אן.וי ,  הנמצאת בשליטת יוסף גרינפלד ,  אבנר שנור ואיתן רכטר ,  מכרה בשבוע האחרון את איגרות החוב העצמיות מסדרה א' בכ-150 מיליון שקל .  המכירה בוצעה בבורסה באמצעות החברה-הבת ,  קונצרן הנדסה תהל ,  בשער ממוצע של 106.7 אגורות ליחידה .  את הרכישה העצמית ביצעה החברה באמצעות תהל בנובמבר 2008 בשער ממוצע של 61.3 אגורות ליחידה - כלומר ,  רווח ההון הסתכם בכ-68 מיליון שקל .  יו"ר דירקטוריון תהל הוא הרמטכ"ל לשעבר אמנון ליפקין שחק .  סיבוב על האג"ח העצמיים של קרדן הניב לחברה רווח של כ-45% ב-14 חודשים ,  כאשר להמחשה ,  ההפסד הנקי של החברה המיוחס לבעלי המניות ,  הסתכם בינואר-ספטמבר 2009 בכ-45 מיליון יורו  ( הפסד של כ-8% מסך ההכנסות באותה תקופה )  .  קרדן ניצלה את שחיקת מחירי האג"ח של חברות נדל"ן בסוף 2008 עקב המשבר הכלכלי והמצב הקשה שאליו נקלעו ,  תוך זינוק ברמת הסיכון לחדלות פירעון ,  ובמיוחד אלה שריכזו את פעילותן במדינות מזרח-אירופה .  באותה תקופה רכשה החברה את חובותיה כלפי מחזיקי האג"ח במחיר נמוך .  אג"ח של חברות נדל"ן נסחרו באותה תקופה בתשואת  " זבל ",  כלומר ,  תשואה לפדיון של יותר מ-15% לשנה ,  המבטאת את הסיכון הטמון של אי יכולת פירעון האיגרת על ידי המנפיק .  איגרת מסדרה א' של קרדן נסחרה בנובמבר 2008 בתשואה של כ-20% לשנה .  כאשר מכרה את האיגרות העצמיות ,  קרדן בעצם הנפיקה בחזרה את החוב לציבור בתשואה של 6.6% לשנה שבה נסחרת סדרה א' .  משך החיים הממוצע של איגרות מסדרה זו הוא ארבע שנים ,  הן צמודות למדד המחירים לצרכן וניתנות להשוואה מול איגרת ממשלתית צמודה גליל 5471 הנסחרת בתשואה שנתית של 1.4% .  המרווח של כ-5% ,  המבטא את הסיכון הטמון בהשקעה ,  גבוה באופן משמעותי מהמרווח הממוצע של 1.7% בין הממשלתי למדד תל בונד 20 המכיל איגרות חוב קונצרניות .
 
קרדן הרוויחה 70 מ' ש' מרכישת אג"ח עצמית בשיא המשבר
בנובמבר 2008 קנתה החברה אג"ח מסדרה א' ב-150 מיליון שקל בתשואת זבל של 20% .  השבוע מכרה אותן בתשואה של 6.6%

