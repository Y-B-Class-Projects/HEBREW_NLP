ליאת פלדמן מצטרפת לקופרמן הפקות
פלדמן ,  סמנכ"ל תוכן בערוץ 10 לשעבר ,  תשמש כמנהלת התוכן של חברת ההפקות המצליחה ותהיה אחראית על פיתוח פורמטים לארץ ולחו"ל
חברת קופרמן הפקות מגייסת לשורותיה את ליאת פלדמן ,  לשעבר סמנכ"ל התוכן של ערוץ 10 .  
פלדמן מחזיקה ברזומה עשיר בתחום הטלוויזיה בישראל ועבודה בז'אנרים שונים ומגוונים .  בארבע השנים האחרונות שימשה פלדמן כסמנכ"ל התוכן של ערוץ 10 ובמסגרת תפקידה הייתה אחראית על הפיתוח וההפקה של תכניות חדשות בערוץ .  קודם לתפקידה בערוץ 10 ,  עבדה פלדמן בזכייניות ערוץ 2 ,  קשת וטלעד ,  ובערוץ ביפ .
 במסגרת תפקידה החדש בקופרמן הפקות ,  תשמש פלדמן כמנהלת התוכן ותהייה אחראית על ניהול התוכן ,  פיתוח תכניות מכל הז'אנרים ,  קשר עם יוצרים ופיתוח פורמטים לשוק הישראלי והבינלאומי .
 אלעד קופרמן מסר כי  " ליאת היא אשת תוכן מבריקה .  אני שמח מאוד על הצטרפותה ואני משוכנע שהעבודה המשותפת והכישורים הניהוליים והקריאטיביים שלה ,  יניבו תכניות ומיזמים חדשניים לשוק הישראלי והבינלאומי ". 
ליאת פלדמן הוסיפה : " אני נרגשת על ההזדמנות להמשיך את העשייה הישראלית ולעבוד עם הצוות המוכשר בקופרמן הפקות ".  

ליאת פלדמן מצטרפת לקופרמן הפקות
פלדמן ,  סמנכ"ל תוכן בערוץ 10 לשעבר ,  תשמש כמנהלת התוכן של חברת ההפקות המצליחה ותהיה אחראית על פיתוח פורמטים לארץ ולחו"ל

