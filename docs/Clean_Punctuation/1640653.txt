אירן :  ביצענו בהצלחה ניסוי במטוס חמקן
טהרן ממשיכה להתגרות במערב .  אחרי הדיווחים על חניכת שתי תוכניות טילים צבאיות ושיגור של טיל לנשיאת לוויינים ,  ביצעו האירנים ניסוי מוצלח גם במטוס חמקן
אירן ערכה היום  ( ראשון )  בהצלחה טיסת ניסוי למטוס חמקן חדש ,  כך מסר בכיר בחיל האוויר האירני .  דבריו של הקצין הבכיר ,  עזיז נסירזאדה ,  צוטטו בדיווח של סוכנות הידיעות האירנית , " פארס ".  לדבריו , " אנו מעריכים את המידע שנאסף מטיסת הניסוי והמטוס יעבור לייצור לאחר שיעבור בדיקות נוספות ".  עוד דווח כי הניסוי במטוס המכונה  " דג חרב "  בוצע בהצלחה .  אתמול דווח בטלוויזיה המקומית כי שר ההגנה האירני וחידי ,  חנך שני פסי ייצור לשתי תוכניות טילים צבאיות וזאת מספר ימים לאחר שטהרן שיגרה טיל לחלל .  אחת התוכניות היא של טיל המתוכנן לפגוע במסוקים והתוכנית השנייה היא של טיל המיועד לפגוע בטנקים .  
ביום רביעי ביצעה אירן בהצלחה שיגור טיל לנשיאת לוויינים לחלל וחשפה שלושה לוויינים חדשים מתוצרתה ,  כך דיווחו כלי התקשורת במדינה .  השיגור מעלה שוב את החשש שהרפובליקה האיסלמית תשתמש בטכנולוגיית השיגור לחלל גם לשיגור ראשי נפץ ,  למרות שאירן מכחישה כי זאת כוונתה .  
על פי דיווח בתחנת הטלוויזיה האירנית באנגלית PRESS TV ,  הטיל מסוג קאבושגר-3 נשא  " קפסולה ניסיונית "  והניסוי היה  " השיגור האירני הראשון לחלל עם גורם חי ".  לא נמסרו פרטים נוספים .
 
אירן :  ביצענו בהצלחה ניסוי במטוס חמקן
טהרן ממשיכה להתגרות במערב .  אחרי הדיווחים על חניכת שתי תוכניות טילים צבאיות ושיגור של טיל לנשיאת לוויינים ,  ביצעו האירנים ניסוי מוצלח גם במטוס חמקן

