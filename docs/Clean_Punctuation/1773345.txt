נתניה - בני יהודה :  אי סדרים נתגלו בליבו של הניגרי הנבחן
מוסא בלו שוחרר לאחר שבדיקה גילתה קשיים בתפקוד ליבו .  חריסטוב ייבחן נגד נתניה  ( ד' ,  18:00 ,  5+ לייב )  ,  ימפולסקי ייעדר
במכבי נתניה מייחסים חשיבות רבה למשחק רבע גמר גביע הטוטו מול בני יהודה מחר  ( רביעי ,  18:00 ,  שידור ישיר ב-5+ לייב )  ,  לאור התרומה הכלכלית של המפעל למועדון שמתנהל עם אמצעים דלילים מאז הפסיק דניאל יאמר להזרים כספים לקבוצה .  ראובן עטר הדגיש בפני שחקניו בימים האחרונים כי מעבר למקצוענות שהוא דורש מהם במפעל שלא רבים מיחסים לו חשיבות ,  הם צריכים להבין שעלייה לחצי הגמר תעזור לקבוצה מאוד בפן הכלכלי .
 עטר ניסה מספר הרכבים לקראת המשחק במהלך השבוע ,  ובאימון המסכם היום לא תרגל המאמן הרכב ספציפי ,  אך הוא צפוי לעלות בהרכב החזק שלו .  החלוץ דלה ימפולסקי ,  שסובל ממתיחה ברצועות הברך ,  יהיה היחיד שייעדר מהסגל ,  והוא אף נמצא בספק למשחק מול בית"ר ירושלים בשבת .
 קובי דג'אני ,  שלא ישחק מול בית"ר בשל צבירת חמישה כרטיסים צהובים ,  צפוי לפתוח למרות שאינו כשיר במאת האחוזים .  השוער השני גיא סאלם יפתח בין הקורות במקומו של קרלוס אריאס ,  והבלם ליאוניד קרופניק ,  שאיבד את מקומו במרכז ההגנה לעומרי בן הרוש ,  ישוב מחר להרכב .  
הרכב משוער :  גיא סאלם ,  טל מעבי ,  לאוניד קרופניק ,  מריאנו קאפורלה  ( עומרי בן הרוש ) ,עדי נמני ,  קובי דג'אני ,  ניר נחום ,  מאור עשור ,  עומר פרץ ,  פיראס מוגרבי ,  אחמד סבע .
 בני יהודה ערכה הערב את האימון המסכם לקראת משחק רבע הגמר בגביע הטוטו מחר נגד מכבי נתניה .  מעבר להכנות המקצועיות ,  היו עסוקים ראשי הקבוצה בבדיקות הרפואיות של החלוץ הניגרי הנבחן מוסא בלו ,  שנשלח לבדיקת אקו לב ובה נתגלו אי סדרים קשים בתפקוד ליבו .
 אנשי בני יהודה שלחו את הניגרי באופן מיידי לבדיקה אצל מומחה קרדיולוג ובה נתגלה כי הוא זקוק לטיפול מידי וסובל מבעיה קשה בליבו בעקבות אי הספקת דם סדירה ללב .  כמו כן הומלץ לו לעבור באופן מידי ניתוח .  בעקבות הממצאים שוחרר בלו מהקבוצה .
 מנכ"ל בני יהודה ,  משה דמאיו ,  אמר הערב לוואלה !  ספורט : " מצד אחד הממצאים כמובן מצערים מאוד ,  אבל לשמחתנו גילינו את זה בזמן ואולי אפילו הצלנו את השחקן עצמו ,  שכן על פי דעת הקרדיולוג ,  אם הוא היה ממשיך לשחק הייתה עלולה להיות סכנה גדולה לחייו .  היה לנו מזל גדול שעלינו על הבעיה ". 
מי שימשיך להיבחן בקבוצה ואף ייטול חלק במשחק מחר הוא החלוץ הבולגרי דיאן חריסטוב בן ה-27  ( 1.87 מטר )  ודי הרשים את הצוות המקצועי בשני האימונים שהוא קיים .  חריסטוב צפוי להשתלב כמחליף במשחק נגד נתניה .  על פי התרגול הטקטי שנערך הערב נראה שהמאמן דרור קשטן צפוי לבצע מספר שינויים בהרכב הפותח לעומת ה-11 שפתחו בהפסד למכבי פתח תקוה  ( 3:0 )  במחזור האחרון .  הבלם איבן גארידו ,  שסובל משבר ברגלו ,  ייעדר וכך גם הקשר פדרו גלבאן שסובל מקרע חלקי בשריר הארבע ראשי ברגלו וייעדר כשבועיים .
 הרכב משוער :  דלה איינוגבה ,  איציק עזוז ,  דין מורי ,  אביב חדד ,  כפיר אדרי ,  קסטוטיס איבשקביצ'יוס ,  חסן אבו זייד ,  לירוי צעירי ,  שלו מנשה ,  משה ביטון ,  פיני בלילי .
 
נתניה - בני יהודה :  אי סדרים נתגלו בליבו של הניגרי הנבחן
מוסא בלו שוחרר לאחר שבדיקה גילתה קשיים בתפקוד ליבו .  חריסטוב ייבחן נגד נתניה  ( ד' ,  18:00 ,  5+ לייב )  ,  ימפולסקי ייעדר

