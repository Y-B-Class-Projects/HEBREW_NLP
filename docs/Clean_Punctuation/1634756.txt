נדחתה תביעה של בכירים במשטרה נגד זיילר
בית המשפט דחה את תביעת הדיבה של שני בכירי משטרה נגד השופט בדימוס ורדי זיילר ,  שכינה אותם  " מזוהמים ומושחתים "  וקשר אותם למשפחות הפשע .
 בית משפט המחוזי בפתח תקווה דחה בתחילת החודש תביעת דיבה בגובה 350 אלף שקל שהגישו קציני המשטרה לשעבר ,  ניצב משנה יורם לוי וראובן גלבוע ,  נגד השופט בדימוס ורדי זיילר ,  שעמד בראש ועדת הבדיקה הממשלתית בפרשת פריניאן .  
זיילר ,  שקבע שלוי וגלבוע קיימו קשרים בלתי הולמים עם גורמי פשע ,  קיים ביום פרסום הדו"ח מסיבת עיתונאים והתראיין לשורה של עיתונים .  במסיבת העיתונאים ובראיונות מתח ביקורת קשה על השוטרים ,  ובין היתר האשים : " פה היתה זוהמה בטוהרה .  ראיתי לנגד עיני זוהמה ". 
עוד אמר זיילר : " אני יודע שאם התופעה שראיתי בנקודה הצרה פשטה לכל משטרת ישראל - זו סיציליה .  אני מאוד חושד ביורם לוי .  אם החשד הוא אמיתי ואם האמת הזו היא נחלת חלקים נרחבים במשטרת ישראל - זה משטר רשע .  משטר מאפיונרי ".  
בעקבות הדברים תבעו לוי וגלבוע את זיילר ,  באמצעות עו"ד בעז בן-צור ,  בטענה שדברי השופט בראיונות אינם נהנים מחסינות .  בספטמבר קבע בית משפט השלום בראשון לציון שיש מקום לדון בתביעה .  המדינה ערערה על ההחלטה ובתחילת החודש קבע השופט אברהם יעקב כי הדברים השונים שאמר זיילר הינם בבחינת דיווח נכון והוגן על דו"ח הוועדה ולכן יש לדחות את התביעה .  הוא הוסיף שזיילר  " תיאר בעזרת דימויים לטעמי ציוריים מידי את קו הגבול העובר בין התנהגות לא ראויה שאינה מגיעה לתחום הפלילי והתנהגות פבולנ הגולשת לאותו תחום פלילי אסור ".  עם זאת הוא דחה את הטענה שניתן להסיק מן הדברים שלוי וגלבוע עסקו בפעילות בלתי חוקית אלא רק ביקורת שהוטחה בדו"ח הוועדה על הקשר הבעייתי בין התוביעם לבין האחים פריניאן .
 
נדחתה תביעה של בכירים במשטרה נגד זיילר
בית המשפט דחה את תביעת הדיבה של שני בכירי משטרה נגד השופט בדימוס ורדי זיילר ,  שכינה אותם  " מזוהמים ומושחתים "  וקשר אותם למשפחות הפשע .
 
