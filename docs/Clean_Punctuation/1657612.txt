ג'וב חדש לשלמה זהר :  יו"ר קבוצת הנדל"ן של המיליארדר תמיר ספיר 
הקבוצה פעילה בנדל"ן למגורים ומשרדים ,  בעיקר בניו יורק ;  בתחילת אפריל תפתח את מלון טראמפ סוהו בהשקעה של חצי מיליארד דולר
 >  >  שלושה חודשים אחרי שסיים את תפקידו כיו"ר בנק דיסקונט ,  מצא שלמה זהר ג'וב חדש .  זהר מונה ליו"ר קבוצת ספיר ,  קבוצת הנדל"ן האמריקאית שבשליטת האוליגרך תמיר ספיר .  לספיר יש נכסי נדל"ן רבים באזור ניו יורק ,  הן מגורים הן בתחום המשרדים .  החברה פעילה גם במקסיקו וברוסיה .  הונו של ספיר הוערך בידי המגזין  " פורבס "  ב-1.4 מיליארד דולר .  במסגרת תפקידו כיו"ר החברה יטפל זהר בעסקיה הקיימים ,  וכן ברכישות חדשות שתבצע .  מנכ"ל קבוצת ספיר הוא אלכס ספיר ,  בנו של תמיר ספיר .  המינוי של זהר עשוי ללמד על רצונה של קבוצת ספיר לחדור לישראל ,  אחרי ניסיון אחד שלא הצליח .  ב-2009 הצטרף ספיר לגרעין השליטה בחברת פולאר השקעות של זיל פלדמן .  השניים תיכננו להפוך את פולאר לחברת נדל"ן גדולה ,  שתתמקד בהשקעות בחו"ל ותשקיע גם בתחום האנרגיה הסולארית .  הם מינו למנכ"ל החברה את אורי שני ,  לשעבר מנכ"ל חברת שיכון ובינוי .  אלא שבתחילת 2010 ,  אחרי תשעה חודשים בלבד ,  התפרקה השותפות ,  ובתוך זמן קצר נאלצה פולאר השקעות להתמודד מול בעלי האג"ח החוששים שלה .  אחד הפרויקטים הגדולים של ספיר בניו יורק הוא מלון טראמפ סוהו .  מדובר במלון מפואר בבעלות ספיר שייפתח ב-9 באפריל ברחוב ספרינג ברובע הסוהו בניו יורק בהשקעה המוערכת בכחצי מיליארד דולר .  במלון יש 400 חדרים הפרושים על פני 46 קומות ,  כשמחיר חדר ללילה צפוי להתחיל ב-700 דולר .  דונלד טראמפ יהיה מנהל המלון .  זהר נאלץ לעזוב במפתיע את תפקידו כיו"ר דיסקונט בסוף 2009 עקב דרישת בעלי השליטה בבנק ,  קבוצת ברונפמן-שראן .  הוא הוחלף בתפקיד ביוסי בכר .  זהר הוא רואה חשבון בהכשרתו ומבעליו של משרד זהר את זהר יחד עם אחיו אהרון זהר .  המשרד ביצע את הקפיצה הגדולה שלו כשקיבל לייצג לקוח בתחילת דרכו בישראל - לב לבייב - כשהחליט לרכוש את אפריקה ישראל .  לקוח אחר של המשרד היה שולם פישר ,  איש עסקים חרדי מארה"ב ,  שהפך לשותפו של מתיו ברונפמן .  בתוך זמן קצר הפך זהר לאחד האנשים המקורבים ביותר לברונפמן .  הוא סייע לו בעסקה לרכישת בנק דיסקונט והפך אחראי על עסקיו בישראל ,  ובכלל זה איקאה .
 
ג'וב חדש לשלמה זהר :  יו"ר קבוצת הנדל"ן של המיליארדר תמיר ספיר 
הקבוצה פעילה בנדל"ן למגורים ומשרדים ,  בעיקר בניו יורק ;  בתחילת אפריל תפתח את מלון טראמפ סוהו בהשקעה של חצי מיליארד דולר

