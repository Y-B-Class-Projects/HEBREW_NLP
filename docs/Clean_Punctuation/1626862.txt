 האופציות של אבי גבאי מבזק שוות יותר מתוכנית האופציות לבכירים ב-HOT - 27 מיליון שקל 
 >  >  שכרו של אבי גבאי ,  מנכ"ל בזק ,  צפוי להגיע ב-2010 ל-3.4 מיליון שקל .  הסכום כולל בונוס שנתי של כ-80% משכרו החודשי ,  שהיקפו 155 אלף שקל .  המדדים לבונוס מורכבים משני גורמים :  העיקרי הוא עמידה ביעדי רווח תזרימי של החברה  ( ebitda )  ,  והשני הוא התקדמות בפרישת הרשת החדשה של החברה המכונה ngn .  כל הטבות השכר האלה אינן כוללות את תוכנית האופציות הענקית של גבאי ואת התנאים הנלווים הנוספים שלהם הוא זכאי .  לצד השכר הנדיב של גבאי ,  הכסף הגדול נמצא בתוכנית האופציות שלו .  מחיר מניית בזק הגיע אתמול לשיא של 9.35 שקלים .  גבאי קיבל 5.25 מיליון מניות כאופציה במחיר מימוש  ( מתואם דיווידנד )  של 4.2 שקלים .  לפי המספרים האלה ,  השווי הנאיבי של תוכנית האופציות של גבאי גבוה במעט מ-27 מיליון שקל .  לאותה תוכנית אופציות כמו של גבאי זכאי גם גיל שרון ,  מנכ"ל פלאפון .  יו"ר החברה ,  שלמה רודב ,  זכאי לתוכנית נדיבה אף יותר .  לפני כשנה וחצי בנתה גם hot תוכנית אופציות ל-12 בכירים ,  אך שווי כל התוכנית שלה בעת מתן האופציות היה כ-25 מיליון שקל - פחות מהתוכנית הפרטית של מנכ"ל בזק לבדו .  בכל אופן ,  כנראה שאין משמעות לתוכנית של hot .  ראשית ,  משום שמאז הספיקה החברה להחליף שבעה מתוך 12 הבכירים בתוכנית ,  ושנית משום שתוכנית האופציות שלה נמצאת כרגע הרחק מחוץ לכסף .  מחיר המימוש נקבע על 47 שקל למניה ,  ואילו מניית hot נמצאת קרוב יותר ל-40 שקל .
 
 האופציות של אבי גבאי מבזק שוות יותר מתוכנית האופציות לבכירים ב-HOT - 27 מיליון שקל 
nan
