הסיכוי לפירעון מוקדם נגוז - אבל הביטחון עלה 
החלטתה של ב .  יאיר לבצע החלפת בטוחות סותמת את הגולל על האפשרות שאיגרות החוב שלה ייפרעו בפדיון מוקדם .  מצד שני ,  רמת הביטחון של ההשקעה דווקא עלתה ,  בגלל המנגנון של שטר הנאמנות - שמשאיר את מחזיקי האג"ח עם שיעבוד על מקרקעין בירושלים
 >  >  ב-13 בינואר דיווחה חברת ב .  יאיר על הסכם למכירת זכויותיה בפרויקט מצודת ירושלים המשועבד להבטחת איגרות החוב שלמה מסדרה 5 .  התמורה שתשולם בגין הנכס היא 97 מיליון דולר בתוספת מע"מ .  יתרת איגרות החוב שבמחזור מסתכמת ב-90 מיליון דולר  ( ערך נקוב )  .  ב-14 בינואר הודיעה הרוכשת כי התקיים התנאי המתלה הקבוע בהסכם .  בהודעת החברה על מכירת הנכס המשועבד להבטחת האג"ח  ( סדרה 5 )  מצוין כי בהתאם להוראות ההסכם היא תהא רשאית להחליף את השיעבוד המוטל על הנכס בבטוחה חלופית ,  בהתאם להוראות שטר הנאמנות לאיגרות החוב ,  או לחלופין ,  לבצע פירעון מוקדם של איגרת החוב מסדרה זו ,  שהנכס משמש כביטחון לפירעונן .  החלפת השיעבוד ב-12 בפברואר פירסמה ב .  יאיר דו"ח מיידי מהותי .  על-פי הדיווח ,  החליטה החברה להחליף את השיעבוד המוטל לטובת הנאמן לאיגרות החוב  ( סדרה 5 )  על פרויקט מצודת ירושלים בבטוחה חלופית .  הבטוחה החלופית שתירשם תהיה על זכויות החברה בחלק ממגרש 3 ב' בפרויקט משכנות האומה בירושלים .  משמעות ההודעה היא שהחברה זנחה את האפשרות לבצע פירעון מוקדם של האג"ח ,  ובחרה באפשרות העומדת לרשותה לבצע החלפת בטוחה .  ההגנה על המשקיעים בשטר הנאמנות של האג"ח  ( סדרה 5 )  מופיעים התנאים וההוראות המחייבים את החברה בעת שהיא מבצעת את ההחלפה של השיעבוד .  מטרת הוראות שטר הנאמנות הן מצד אחד לאפשר לחברה את הגמישות הנדרשת לפעילותה ,  ומצד שני להגן על המשקיעים באג"ח .  החברה רשאית להחליף את הרכוש המשועבד לטובת הנאמן ,  ובלבד שהבטוחה החלופית תהיה לפחות שוות ערך לרכוש המשועבד .  קביעת שווי השיעבודים הנאמן יזמין שמאויות עבור הנכס המשועבד ועבור הבטוחה החלופית משני שמאי מקרקעין .  שווי הנכס המשועבד ייקבע כשווי הגבוה מבין השומות שייערכו על השמאים שיוזמנו על ידי הנאמן .  שווי הבטוחה החלופית ייקבע לפי השווי הנמוך מבין השומות .  ראויות לציון שתי נקודות חשובות השומרות על האינטרסים של בעלי איגרות החוב .  ראשית ,  השמאויות מוזמנות על ידי הנאמן ולא על ידי החברה .  מטבע הדברים ,  עובדה זאת מחזקת את האמון של המשקיעים ונותנת תוקף להערכות השווי שיתקבלו .  שנית ,  הערכות השווי בנויות על סמך תחזיות והנחות שונות ,  וככאלה הן עשויות להציג טווח של ערכים עבור נכס ספציפי .  ההוראה להתייחס לנמוכה שמבין שתי השמאויות היא במידה מסוימת כרית ביטחון בעבור המשקיעים .  הנכס החלופי לחברת ב .  יאיר פרויקט רחב היקף בירושלים בשם משכנות האומה .  באחרונה הודיעה החברה על מכירת הזכויות להקמת שלושה בניינים במתחם 3 ב' שבפרויקט לקבוצת רוכשים .  תמורת הזכויות שילמו הרוכשים לב .  יאיר 81.9 מיליון דולר בתוספת מע"מ .  מדובר בהתקשרות המותנה בשינוי התב"ע החלה על המגרש .  הנכס החלופי שאותו מעוניינת החברה לשעבד לטובת בעלי איגרות החוב מסדרה 5 הוא חלק ממגרש 3 ב' בפרויקט משכנות האומה שלגביו לא ניתנו זכויות לקבוצות רכישה .  חלק זה של המגרש מיועד להקמת מגדל מגורים ואזור ספא .  מניותיה של החברה הבת של ב .  יאיר ,  המקימה את הפרויקט ,  משועבדות לטובת נאמן איגרות החוב מסדרה 6 .  ואולם בשטר הנאמנות מצוין במפורש שהחברה תהא רשאית לשעבד את רכושה שאינו משועבד - ללא צורך בהסכמת הנאמן או מחזיקי איגרות החוב מסדרה 6 .  מכיוון שרק המניות משועבדות לבעלי איגרות החוב ,  סעיף זה מאפשר לחברה לשעבד את זכויותיה במקרקעין משום שהן אינן משועבדות לבעלי איגרות החוב .  אין ידיד נאמן כמו כסף מזומן על-פי תנאי שטר הנאמנות ,  לחברת ב .  יאיר עומדת הזכות לפדות את איגרות החוב מסדרה 5 ,  או חלק מהן ,  בפדיון מוקדם במקרה שבו תמכור את זכויותיה בנכס או חלק מהן .  המחיר לערך נקוב של שקל שבו ייפדו איגרות החוב יהיה הגבוה משני אלה - הערך המתואם כולל החלק היחסי של הריבית שנצברה ;  או המחיר הממוצע שבו ייסחרו איגרות החוב בבורסה ב-30 הימים הקודמים ליום הפדיון המוקדם .  ואולם החלטתה של ב .  יאיר לבצע החלפת בטוחות סותמת את הגולל על האפשרות שאיגרות החוב ייפרעו בפדיון מוקדם .  מכירת הנכס המשועבד תאפשר לחברה לפרוע את חובותיה לנושיה ,  ובכלל זה למחזיקי איגרות החוב מסדרה 5 ,  שאמורה לפרוע שליש מהקרן בסוף יוני .  יתרה מכך ,  שטר הנאמנות מבטיח מנגנון שמשאיר את מחזיקי איגרות החוב עם שיעבוד על מקרקעין בירושלים .  כלל ידוע הוא ש"אין ידיד נאמן כמו כסף מזומן ",  אך עבור המשקיעים באיגרות החוב , " היה מוכן ומזומן להשקיע באג"ח עם בטוחות לטובת הנאמן ".  - הכותב משמש משנה למנכ"ל ברמקו בית השקעות

הסיכוי לפירעון מוקדם נגוז - אבל הביטחון עלה 
החלטתה של ב .  יאיר לבצע החלפת בטוחות סותמת את הגולל על האפשרות שאיגרות החוב שלה ייפרעו בפדיון מוקדם .  מצד שני ,  רמת הביטחון של ההשקעה דווקא עלתה ,  בגלל המנגנון של שטר הנאמנות - שמשאיר את מחזיקי האג"ח עם שיעבוד על מקרקעין בירושלים

