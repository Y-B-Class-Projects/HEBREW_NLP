קיסינג'ר : " תאי גזים ליהודים ?  לא בעיה שלנו "
 הקלטות סודיות מהבית הלבן שפורסמו כעת חושפות התבטאויות גזעניות של הנשיא ניקסון כלפי יהודים  " מגעילים ",  שחורים ,  איטלקים ואירים - וגם דעות מפתיעות של יועצו היהודי לביטחון לאומי 
" הגירה של יהודים מברית המועצות אינה מטרה של מדיניות החוץ האמריקאית .  אם ישלחו יהודים לתאי גזים בברית המועצות ,  זו לא בעיה אמריקאית .  זה אולי עניין הומניטרי ".  מאחורי הדברים האלו עומד הנרי קיסינג'ר ,  אחד המדינאים האמריקאים הזכורים ביותר בישראל ,  ויהודי בעצמו .  הם נאמרו לנשיא ריצ'רד ניקסון ,  בעת שהיה יועצו לביטחון לאומי ב-1971 . " אני יודע ",  השיב לו ניקסון . " לא נפוצץ את העולם בשביל זה ".  הדברים תועדו בהקלטות סודיות שנערכו בבית הלבן ופורסמו השבוע על ידי מוזיאון ניקסון .  תוכנן נחשף הבוקר  ( ראשון )  ב"ניו יורק טיימס ". 
הקלטות ,  שאורכן הכולל 265 שעות ,  תועדו על ידי מכשירי ציטוט בהוראת ניקסון עצמו - וזמן לא רב לאחר מכן של דבר הביאו לנפילתו ,  שכן חשפו את חלקו בקנוניית ווטרגייט .  מלבד זאת ,  הן חושפות עוד שלל התבטאויות רחוקות מאוד מתקינות פוליטית ,  מצד קיסינג'ר ובעיקר מצד ניקסון עצמו - כלפי מיעוטים שונים בחברה האמריקאית :  יהודים ,  שחורים ,  איטלקים ואירים .  איבתו של ניקסון ליהודים הייתה ידועה כבר ,  אך ההקלטות מגלות כי הייתה אצלו הפרדה בין יהודים אמריקאים ,  אותם תיעב ,  לישראלים - אותם העריץ .
 כך למשל ,  בהתבטאות טיפוסית מפברואר 1973 ,  אמר ניקסון : " הבנתי שלכל האנשים יש תכונות מסוימות .  האירים ,  למשל ,  לא מסוגלים לשתות ..  .  כמעט כל אירי שאני מכיר הופך למרושע כשהוא שותה .  והאיטלקים ?  טוב ,  הראש שלהם לא מוברג כל כך טוב על הראש .  הם אנשים נפלאים ,  אבל ..  ."  ,  ואז הוא עובר ליהודים : " הם פשוט מאוד אגרסיביים ,  עם אישיות מעצבנת ומגעילה ". 
בהזדמנות אחרת ,  אמר ניקסון לקיסינג'ר וליועצים יהודים נוספים שלו : " הבעיה שלכם זה חוסר ביטחון .  רוב היהודים הם חסרי ביטחון עצמי ,  לכן הם צריכים להוכיח דברים כל הזמן ". 
קיסינג'ר ,  כך נראה , " נדבק "  בחששותיו של הבוס שלו מפני היהודים ,  ואף הורה ב-1971 לסלק עובד יהודי מצוות שעסק בישראל . " אף יהודי לא יכול לעבוד על העניין הישראלי ",  הוא אומר באחת ההקלטות .  
בהקלטה אחרת ,  עולה חוסר רצונו של ניקסון לחון אמריקאים שברחו לקנדה כדי להימלט מגיוס למלחמת וייטנאם ,  משום שחשד שרובם יהודים . " לא שמתי לב להרבה שמות יהודיים ששבים מווייטנאם ",  אמר . " לא ברור לי איך לעזאזל הם מצליחים להתחמק .  יש רוב גדול ליהודים בקרב העריקים ". 
בהזדמנות אחרת ,  נתפס ניקסון בהתבטאות מזלזלת כלפי שחורים .  בשיחה עם מזכירתו ,  רוז מרי וודס ,  התייחס לדברים שאמר שר החוץ ויליאם רוג'רס ,  לפיהם שוויון הזכויות לשחורים יחזק את ארה"ב . " עמדתי בנושא היא שזה נכון ,  אבל אם מדברים במונחים של 500 שנה ". 

קיסינג'ר : " תאי גזים ליהודים ?  לא בעיה שלנו "
 הקלטות סודיות מהבית הלבן שפורסמו כעת חושפות התבטאויות גזעניות של הנשיא ניקסון כלפי יהודים  " מגעילים ",  שחורים ,  איטלקים ואירים - וגם דעות מפתיעות של יועצו היהודי לביטחון לאומי

