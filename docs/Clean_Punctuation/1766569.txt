השבוע בכבישים :  עשרה הרוגים
עשרה בני אדם נהרגו בשבוע האחרון בתשע תאונות דרכים קטלניות שארעו על כבישי ישראל .  366 הרוגים מתחילת השנה
עשרה בני אדם נהרגו בשבוע האחרון  ( 05/12-11/12 )  בתשע תאונות דרכים קטלניות שארעו על כבישי ישראל ,  כך עולה מנתונים שמפרסמת היום  ( ראשון )  הרשות הלאומית לבטיחות בדרכים .  מתחילת 2010 נהרגו בתאונות דרכים 366 בני אדם ,  מהם 14 בחודש דצמבר .
 בלילה שבין יום שבת לראשון שעבר נהרגו שני בני אדם בתאונה חזיתית שארעה על כביש 781 ,  סמוך לקרית אתא .  בתאונה נוספת על כביש 6 סמוך למחלף קסם נהרגה אישה בשנות השלושים לחייה וכל נוסעי הרכב נפצעו ברמות חומרה שונות לאחר שנהג הרכב ככל הנראה נרדם ופגע במעקה הבטיחות .
 בצהרי יום שני נהרג נער בן 16 בישוב שגב שלום לאחר שהרכב בו נסע התהפך .
 בתאונה חזיתית שארעה ביום שלישי בשעות אחר הצהריים בעיר לוד בין רכב פרטי לרכב מסחרי ,  נהרג אחד הנוסעים אדם בשנות השבעים לחייו .  כשעה מאוחר יותר נהרג רוכב אופניים בשנות השישים לחייו בעיר פתח תקווה לאחר שמשאית פגעה בו .
 בתאונת חזית-צד שארעה ביום רביעי בצהריים בדרך נמיר בתל אביב נהרג רוכב אופנוע בשנות השלושים לחייו .
 בלילה שבין יום חמישי לשישי נהרג צעיר לאחר שהרכב בו נסע סטה מנתיבו והתנגש בעמוד בעיר מודיעין .  זמן מועט אחר כך ארעה תאונת חזית-צד בצומת הכפר הירוק ובה נהרג אחד מנוסעי כלי הרכב המעורבים ,  אדם בשנות העשרים לחייו .
 אמש בשעות הצהריים נהרג הולך רגל בעיר הבירה ירושלים לאחר שפגע בו אוטובוס זעיר .
 במהלך השבוע האחרון לא נרשמו פטירות מאוחרות .
 מנתוני הרשות הלאומית לבטיחות בדרכים עולה כי מתחילת שנת 2010 נהרגו בתאונות דרכים ברחבי ישראל 366 בני אדם ,  עלייה של שמונה אחוזים ביחס לתקופה המקבילה אשתקד אז נרשמו 339 הרוגים .  מבין ההרוגים ,  16 רוכבי אופניים  ( 14 בתקופה המקבילה אשתקד )  42 רוכבי אופנוע  ( 33 )  ו-120 הולכי רגל  ( 111 )  .  מקום המדינה נהרגו בתאונות דרכים 30,888 בני אדם מהם 4,864 הם ילדים ובני נוער .
 
השבוע בכבישים :  עשרה הרוגים
עשרה בני אדם נהרגו בשבוע האחרון בתשע תאונות דרכים קטלניות שארעו על כבישי ישראל .  366 הרוגים מתחילת השנה

