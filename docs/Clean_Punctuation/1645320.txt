שר האוצר משנה כיוון :  רוצה למכור את לאומי לגרעין שליטה ולא דרך הבורסה
גם המפקח על הבנקים רוני חזקיהו מוטרד ממכירה דרך הבורסה ,  עקב הסיכון הכרוך ב"שלטון מנהלים ".  הקושי במציאת בעל הון שירכוש גרעין שליטה נובע מכך שמדובר בהשקעה ענקית עם מגבלות רבות
 >  >  בעקבות המהומה שעוברת בימים אלה על בנק לאומי בקשר למינוי יו"ר חדש ,  החליט שר האוצר לבחון את האפשרות לחזור לשיטה הקודמת :  למכור את הבנק לגרעין שליטה - כלומר לבעל הון שישלוט בבנק ,  בדומה לשיטה הקיימת בבנק הפועלים ,  בבנק דיסקונט ובשאר הבנקים בישראל .  עד לאחרונה צידד שטייניץ במכירת המניות לציבור הרחב בבורסה ,  ולא לבעל הון מסוים .  אך לאור המאבק על מינוי היו"ר ,  שהבליט את הבעייתיות של בנק שאין לו  " בעל בית ",  נוטה עכשיו שטייניץ לחזור ולחפש בעל הון שירכוש שליטה בבנק לאומי .  שטייניץ חושש ממצב שבו יהיה בבנק  " שלטון מנהלים "  שמאחוריו שלטון סמוי והשפעה מסוכנת של בעלי הון ומקורבים - אותה תופעה שניכרה במאבק המתמשך של מינוי יו"ר לבנק במקום איתן רף .  גם בבנק ישראל יש מחשבות שניות בנושא .  שם אומרים שהם היו מעדיפים למכור את בנק לאומי לגרעין שליטה ברור ,  אך זה כמעט בלתי אפשרי עכשיו ,  היות שהמדינה מכרה כבר את רוב המניות שהחזיקה וכיום יש לה רק כ-11% מהמניות - שאין די בהן ליצירת גרעין שליטה .  גרעין שליטה יציב דורש לפחות 20% מהון הבנק .  למרות הקושי ,  המפקח על הבנקים ,  רוני חזקיהו ,  מנסה למצוא בתקופה האחרונה בעלי הון שירכשו את השליטה בבנק לאומי .  אך המכשולים רבים ;  ההון העצמי של בנק לאומי הוא 5.6 מיליארד דולר ,  כך שמי שירצה לרכוש 20% מהבנק ייאלץ לשלם לפחות 1.1 מיליארד דולר - סכום עצום .  בנוסף ,  יוטלו עליו מספר רב של מגבלות ;  הוא עצמו לא יוכל לשמש כיו"ר ,  וייאלץ  " להתפשט "  לחלוטין בפני המפקח על הבנקים שיבחן את כל השקעותיו ,  עסקיו ושותפיו .  צריך שיהיה לו  " שווי נקי "  כפול מהשקעתו בבנק ,  כלומר 2.2 מיליארד דולר וזו מגבלה משמעותית .  הוא גם לא יוכל לשעבד את מניות הבנק שרכש לצורך קבלת אשראי .  בנוסף ,  עקב המשבר העולמי הוחמרה הרגולציה והבנקים נדרשים להגדיל את כריות הביטחון שהם מחזיקים ,  מה שמקטין את הרווחיות שלהם - כך שאין קופצים רבים על בנק לאומי .  גם בבנק ישראל חושבים ש"שלטון מנהלים "  הוא בעייתי ,  כי במקרה כזה לא ברור מי ממנה את הדירקטוריון ומי את היו"ר ,  ושליטה סמויה כזו מסוכנת .  במקרה כזה גם לא ברור מי ימשוך בחוטים - אולי יהיו אלה הטייקונים שנוטלים אשראי מהבנק ,  ואולי בתי השקעות ,  קרנות הפנסיה או חברות ביטוח שמחזיקות בחבילות מניות גדולות .  בינתיים מפתח רוני חזקיהו מודל חדש לבחירת דירקטוריון הבנק ,  בהנחה שמניות הממשלה יימכרו בכל זאת בבורסה .  לפי המודל החדש ,  כל מי שיחזיק בכ-3% מהמניות  ( או יותר )  ,  יקבל זכות להציע דירקטור אחד בלבד לאסיפה הכללית .  כמו כן תוקם ועדה ציבורית שתציע חמישה מועמדים לדירקטוריון .  האסיפה תבחר את הדירקטוריון מבין המועמדים האלה ,  והיו"ר ייבחר מתוך חברי הדירקטוריון .  לפי המודל הזה ,  גם לאחר שכל המניות יסחרו בבורסה ,  אפשר יהיה לייצר גרעין שליטה .  זה יקרה אם כמה בעלי הון יתאחדו ויגיעו להחזקה של 20% ממניות הבנק - אז יוכלו לפנות למפקח על הבנקים ולבקש היתר שליטה .
 
שר האוצר משנה כיוון :  רוצה למכור את לאומי לגרעין שליטה ולא דרך הבורסה
גם המפקח על הבנקים רוני חזקיהו מוטרד ממכירה דרך הבורסה ,  עקב הסיכון הכרוך ב"שלטון מנהלים ".  הקושי במציאת בעל הון שירכוש גרעין שליטה נובע מכך שמדובר בהשקעה ענקית עם מגבלות רבות

