פאר : " אולי אבקש סידור כזה גם בשאר הטורנירים "
 הישראלית נשמעה מרוצה מהאבטחה סביבה בדובאי ,  שמאלצת אותה להישאר בבידוד והוסיפה : " הכל יכול לקרות מול ווז'ניאקי "
 בעוד שאנשי האבטחה בדובאי עוסקים באבטחתה הצמודה של שחר פאר ,  הטניסאית הישראלית עושה חיים בטורניר היוקרתי באיחוד האמירויות .  היום  ( שלישי )  דילגה פאר לשמינית הגמר עם 2:6 ,  2:6 חלק על וירג'ין רזאנו הצרפתייה ,  ומחר  ( 10:00 שעון ישראל )  מחכה לה קרב קשה מול קרוליין ווז'ניאקי ,  הדנית שהדיחה אותה בסיבוב השלישי באליפות אוסטרליה בחודש שעבר .
 התקשורת המקומית לא מפסיקה לדווח על אורח החיים שנכפה על פאר בעקבות האבטחה סביבה ,  שמאלץ אותה להישאר מבודדת מהציבור מסיבות בטחוניות ,  אך המדורגת 22 בעולם הודתה שלא מדובר בחוויה שלילית עבורה : " התרגלתי לזה ,  למען האמת זה די נחמד ",  אמרה פאר . " אולי אני אתחיל לבקש לארגן לעצמי סידור כזה גם בשאר הטורנירים ,  כי כאן יש לי זמן לעצמי ,  חדר הלבשה נפרד ,  וכולם נחמדים אליי ודואגים לי ".  
" אני מרגישה בטוחה לגמרי ",  המשיכה פאר . " אני לא מפחדת בגלל שכבר שיחקתי בדוחא בשנה שעברה ומאוד נהנתי .  העובדה שלא קיבלתי ויזה לדובאי בשנה שעברה הכאיבה לי ,  ואני מאושרת לקבל תמיכה מקיר לקיר השנה ,  כשכולם כאן הבינו שאין מקום לתופעות כאלו בספורט ".  לקראת המפגש מול ווז'ניאקי ,  שגברה עליה בשלושת משחקי העבר ביניהן ,  אמרה פאר : " היא מדורגת שלישית בעולם ,  אבל אני משחקת היטב ,  ואני מאמינה שאם אמשיך כך מחר הכל יכול לקרות ". 

פאר : " אולי אבקש סידור כזה גם בשאר הטורנירים "
 הישראלית נשמעה מרוצה מהאבטחה סביבה בדובאי ,  שמאלצת אותה להישאר בבידוד והוסיפה : " הכל יכול לקרות מול ווז'ניאקי "
 
