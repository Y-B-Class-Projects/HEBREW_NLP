רוכב קטנוע נהרג בתאונת דרכים בבני ברק
צעיר בן 21 נהרג לאחר שהתנגש במכונית ובמשאית שעמדו בצד הדרך ברחוב ז'בוטינסקי בבני ברק .  חברתו אותה הסיע נפצעה באורח בינוני
רוכב קטנוע בן 21 נהרג הבוקר  ( שבת )  בתאונת דרכים שאירעה ברחוב ז'בוטינסקי בבני ברק .  חברתו ,  צעירה בת 18 אותה הרכיב ,  נפצעה באורח בינוני .  
מפרטי התאונה עולה כי הרוכב נסע מכיוון רמת גן לפתח תקווה ומסיבה שאינה ברורה סטה ופגע במכונית ובמשאית שעמדו בצד הדרך .  הוא פונה על ידי מד"א כשהוא באורח אנוש לבית החולים תל השומר שם מת מפצעיו .  בוחני אגף התנועה פתחו בחקירת נסיבות התאונה .
 ביום חמישי נהרג רוכב אופנוע בתאונת דרכים בפינת הרחובות פרישמן וריינס במרכז תל אביב .  חברתו של הרוכב נפצעה באורח בינוני .  התאונה אירעה בעת שירד בתל אביב גשם כבד ,  ולאחר שהאופנוע התנגש ,  ככל הנראה ,  ברכב פרטי בפינת הרחובות .  צוות מגן דוד אדום שהוזעק למקום קבע את מותו של רוכב האופנוע ,  צעיר בן 27 .  חברתו ,  שרכבה עמו ,  פונתה במצב בינוני ,  כשהיא סובלת מפגיעות ראש ובטן ,  לבית החולים איכילוב בעיר .
 
רוכב קטנוע נהרג בתאונת דרכים בבני ברק
צעיר בן 21 נהרג לאחר שהתנגש במכונית ובמשאית שעמדו בצד הדרך ברחוב ז'בוטינסקי בבני ברק .  חברתו אותה הסיע נפצעה באורח בינוני

