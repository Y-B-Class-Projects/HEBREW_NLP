בעלי מניות מיעוט אישרו את שכרו של רמי נאור ,  חתנו של תשובה 
 >  >  אסיפת בעלי המניות של חברת דלק נדל"ן ,  שבשליטת יצחק תשובה ,  אישרה אתמול את ההתקשרות של דלק נדל"ן עם רמי נאור ,  חתנו של תשובה .  נאור צפוי לסייע לחברה לממש נכסים של החברה הנכדה dgre בקנדה בשווי של 475 מיליון דולר .  לאחר שב-themarker נחשף באחרונה כי קולו של בנק הפועלים לא ייספר בהצבעה ,  בשל היותו מממן גדול של החברה ,  לפי חוקי ניירות ערך היתה זקוקה דלק נדל"ן לאישורם של לפחות שליש מבעלי המניות הלא נגועים  ( כ-11% )  ,  כלומר כאלה שאין להם עניין אישי בעסקה .  מי שהיה עשוי להכריע את כף המאזניים בהצבעה הוא איליק רוז'נסקי ,  לשעבר מנכ"ל דלק נדל"ן ,  המחזיק בכ-2% מהון המניות של דלק נדל"ן .  רוז'נסקי ,  שסיים באחרונה לשמש כיועץ מקצועי לדלק נדל"ן ,  לא נחשב לצורך העניין כבעל עניין אישי בעסקה .  בסופו של דבר בחר רוז'נסקי להימנע מהשתתפות בהצבעה .  ההסכם שאישרו בעלי מניות המיעוט בדלק נדל"ן הוא לתשעה חודשים .  נאור יטפל גם בהסדרת מימון מחדש לנכסים בקנדה שההלוואות בגינם עומדות לפירעון ב-2011 וכן בהשכרת שטחים בנכסים .  בתמורה יקבל נאור סכום חד פעמי של0.36% מכל נכס שיימכר .  בסך הכל יקבל נאור עבור עבודה של תשעה חודשים 5.7 מיליון שקל .
 
בעלי מניות מיעוט אישרו את שכרו של רמי נאור ,  חתנו של תשובה 
nan
