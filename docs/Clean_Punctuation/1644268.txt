פלגריני : " זו לא תוצאה טובה "
 המאמן יודע שריאל מדריד תצטרך לעבוד קשה כדי לעלות לרבע הגמר .  אתם יודעים כמה רונאלדו משתכר לשנה ?  כנסו ותיבהלו
ריאל מדריד סיימה אמש  ( שלישי )  את משחקה הראשון במסגרת שמינית גמר ליגת האלופות בהפסד 1:0 לליון בסטאד דה ז'רלן .  בעוד שבועיים תפגשנה הקבוצות למשחק הגומלין בסנטיאגו ברנבאו .  הבלאנקוס לא עברו חמש שנים רצופות את שמינית הגמר במפעל ,  והעונה ,  כאשר הגמר ייערך באצטדיון שלהם ,  הם בכלל לא חושבים על אופציה של הדחה ,  בטח לא בשלב כה מוקדם .
 ריאל לא הצליחה לשבור את נאחס ה'ליון' שלה כשהיא נוצחה בסטאד דה ז'רלן בפעם השלישית בשלוש הפעמים שביקרה שם .  מה גם שהיא לא מצליחה להבקיע שם .  במפגש הראשון ביניהן בצרפת  ( 2005/6 )  היא הובסה 3:0 ,  עונה לאחר מכן הפסידה 2:0 ,  והפעם 1:0 .
 המאמן מנואל פלגריני יודע שהתוצאה לא משחקת לטובתו : " זו תוצאה לא טובה ",  אמר . " ספגנו שער ולא עשינו את מה שהיינו צריכים לעשות .  עם זאת ,  אני חושב שאנחנו יכולים להפוך את הקערה במשחק הגומלין .  אני בטוח שנצליח .  המפתח להצלחה של ליון הייתה העובדה שהם שיחקו חזק מאוד ,  המשחק שלהם היה פיזי .  לא הצלחנו להחזיק הרבה בכדור וההשפעה שלנו על המשחק לא הייתה רבה ".  פלגריני לא שכח לשבח אצל היריבה את הארגנטינאיים ,  ליסנדרו לופז וסזאר דלגדו .
 כמו פלגריני ,  גם המנהל המקצועי של המועדון חורחה ולדאנו ,  לא אהב את מה שהוא ראה והוא אמר : " זו תוצאה רעה והרושם שיצא לא טוב .  היו לנו הרבה עליות וירידות במשחק ולא ממש שלטנו במשחק ".  לדאנו אף התייחס לכך שמרסלו וצ'אבי אלונסו יחמיצו את הגומלין ,  ואמר : " לריאל יש מספיק שחקנים כדי לנצח בגומלין ולעבור לשלב הבא ". 
בתוך כך ,  בימים האחרונים פורסמה רשימת 50 המשתכרים הגדולים ביותר בכדורגל העולמי .  קשה שלא לקלוע מיהו הראשון בעולם .  זהו כמובן כריסטיאנו רונאלדו .  אם לשפוט על פי המשחק הנרפה שלו בליון זה לא ממש מגיע לו .  שחקנה של ריאל מדריד נהנה ממשכורת צנועה של 13 מיליון יורו בשנה ,  1,083,000 מיליון יורו בחודש .  אגב ,  מי שמצדיק את השכר של רונאלדו הוא זינדין זידאן ,  יועצו של פלורנטינו פרז ,  שאמר לפני המשחק נגד ליון : " כריסטיאנו הוא כישרון אמיתי ,  לא רק פנים יפות ". 
השני ברשימה הוא שחקן ברצלונה זלאטן איברהימוביץ' שמקבל אבוי ,  רק 12 מיליון יורו בשנה .  השלישי ברשימה הוא עוד שחקן של ברצלונה ,  לאונל מסי ,  שמקבל מהקבוצה הקטלאנית 10 מיליון וחצי יורו לשנה .  ה'פראייר' שסוגר את רשימת 50 המשתכרים הכי גדולים הוא אלסנדרו דל פיירו מיובנטוס עם שכר של 4.8 מיליון יורו .  אגב ,  שחקן מנצ'סטר יונייטד ווין רוני ,  שנתן הופעה מרשימה ביותר נגד מילאן ,  רק במקום ה-20 עם שכר של 6 מיליון יורו .
 
פלגריני : " זו לא תוצאה טובה "
 המאמן יודע שריאל מדריד תצטרך לעבוד קשה כדי לעלות לרבע הגמר .  אתם יודעים כמה רונאלדו משתכר לשנה ?  כנסו ותיבהלו

