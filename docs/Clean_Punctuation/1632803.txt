אליפות אפריקה :  על טעויות משלמים
זמביה הוליכה על קמרון ,  אבל שגיאות קשות של השוער והבלם עלו לה במשחק ,  והאריות נרגעו עם 2:3 .  0:0 בין גאבון לטוניסיה
המחזור השני באליפות אפריקה ננעל הערב  ( ראשון )  עם משחקי בית ד' ,  בו אף קבוצה עדיין לא הבטיחה את עלייתה לרבע הגמר .  דווקא קמרון ,  הפייבוריטית הברורה לסיים בראשות הבית ,  הגיעה כשהיא במצב קשה אחרי הפסד ,  נקלעה לפיגור ולבסוף ניצחה 2:3 את זמביה כדי להתייצב במקום השני עם שלוש נקודות .  במשחק המוקדם ,  גאבון של אלן ז'ירס ,  מוליכת הבית עם ארבע נקודות ,  לא הצליחה להבטיח את מקומה בין שמונה האחרונות לאחר 0:0 עם טוניסיה ,  לה היה זה תיקו שני .
 אחרי שרשמה את ההפתעה הגדולה ביותר בטורניר עד כה ,  כשגברה 0:1 על קמרון ,  קיוותה להשיג מקום ברבע הגמר ,  אך גם הנקודה שהשיגה קירבה אותה מאוד לשמינייה האחרונה .  טוניסיה עלתה לשחק ללא הפליימייקר הפצוע אוסמה דראגי ושוב לא נראתה טוב מבחינה התקפית והשיגה תיקו שני באליפות אחרי ה-1:1 עם זמביה .  
גאבון הייתה מסוכנת יותר בפתיחה .  בדקה ה-18 נגח אריק מולונגי החוצה ממצב נוח מנגד אמין שרמיטי כבר חלף על פני השוער דידייה אובונו ,  אך הצליח להחמיץ מול השער החשוף .  למרות מיעוט המצבים ,  גם במחצית השניה גאבון הייתה הנבחרת הטובה יותר ועשר דקות לסיום היא קופחה על ידי צוות השופטים .  שער של אלן דג'יסיקדי נפסל בגלל נבדל שלא היה ובכל זאת ,  אלן ז'ירס בהחלט יכול להיות מרוצה .
 כפי שהבהירה חוף השנהב ,  הדרך הטובה ביותר להתאושש מאיבוד הנקודות במחזור הראשון ,  היא בעזרת ניצחון משכנע במשחק הבא .  קמרון ראתה ,  שמעה ,  ספגה ,  אבל בסוף גם ביצעה .  זמביה ,  שהראתה ניצוצות בתיקו עם טוניסיה במחזור הקודם ,  לא הייתה רחוקה מלחולל סנסציה ,  אלמלא טעות מגוחכת של השוער קנדי מ'ווינה שהביאה למפנה במשחק .
 בדקה השמינית ראו האריות את תסריט גאבון חוזר על עצמו .  שגיאה קשה של הבלם הוותיק ריגוברט סונג ,  שיאן ההופעות באליפות אפריקה בטורניר השמיני שלו ,  שנגח על השוער שלו ,  איפשרה לג'ייקוב מולנגה להעלות את זמביה ליתרון מפתיע .  סונג ניסה לכפר על הטעות וגם הבקיע בנגיחה בדקה ה-59 ,  אבל השער נפסל .  זמביה פיספסה הזדמנות נהדרת להכפיל את היתרון ,  ואז הגיע העונש .
 בדקה ה-68 מנע ג'רמי כדור חוץ והבעיטה שלו מ-40 מטרים הלכה לעבר השער .  משום מה ,  השוער מ'ווינה הסתבך ושמט את הכדור בצורה אומללה לתוך שערו .  קמרון ,  מעודדת מהשיווויון המצחיק ,  יצאה קדימה ונהנתה מטעות נוספת ,  הפעם של הבלם סטופירה סונזו ,  שברחיק כדור על סמואל אטו ואיפשר לחלוצה של אינטר לחגוג שער ראשון בטורניר הנוכחי .  זמביה מתפרקת ?  לא ממש .  
השוער הקמרוני ,  קרלוס קאמני ,  הכשיל ברחבה את מולנגה ,  והקפטן כריס קאטונגו איזן מהנקודה הלבנה בדקה ה-81 ,  ארבע דקות אחרי כניסתו של עמנואל מאיוקה ,  חלוצה של מכבי תל אביב .  למרות זאת ,  שער הניצחון של הקמרונים היה באוויר והגיע עם הגבהה נהדרת של ג'רמי לראשו של המחליף מוהאמדו אידריסו .  פול לה גואן נושם לרווחה ,  קמרון עם שלוש נקודות ראשון ובמקום השני בבית ד' .
 
אליפות אפריקה :  על טעויות משלמים
זמביה הוליכה על קמרון ,  אבל שגיאות קשות של השוער והבלם עלו לה במשחק ,  והאריות נרגעו עם 2:3 .  0:0 בין גאבון לטוניסיה

