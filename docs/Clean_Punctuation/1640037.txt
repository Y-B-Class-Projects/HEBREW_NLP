המכונה הכי משומנת של קשת
הדיירים של  " האח הגדול "  בעונה הנוכחית די משעממים .  אז מה גורם ל-800 אלף איש לצפות בהם פעמיים בשבוע ?  הכל בזכות הפלטפורמות המשולבות של קשת .  זה הסוד להצלחה טלוויזיונית גדולה .  ויהי מה
 >  >  מה גורם לתוכנית  " האח הגדול "  לשבור העונה שיאי רייטינג וצפיות ולשמור על הרף הזה על פני תקופה כה ארוכה ?  הדיירים דווקא לא מעניינים במיוחד ונשמעו לא מעט ביקורות על הליהוק הלקוי ,  גם כמות הפרומואים לא שונה מזאת של הזכייניות האחרות .  מה בכל זאת השתנה בעונה הנוכחית של  " האח הגדול "?  אינטרנט ?  סמסים ?  ערוץ 20 ?  תקצירים בסלולר ?  כל אחד מערוצי השיווק האלה כבר שולב - ויותר מפעם אחת - בלא מעט סדרות אחרות .  מה שהשתנה בחודשים האחרונים הוא הגישה של הזכיינית לכל הפלטפורמות האלה יחד .  לפני כשבוע הסביר טים קרינג ל-themarker מהו סוד ההצלחה והפופולריות של  " גיבורים ",  הסדרה שיצר : " 'גיבורים' נולדה כתוכנית טלוויזיה ,  ונהפכה למשהו שנוגע באנשים דרך המחשב ,  המשחקים ,  הסלולרי ובכל דרך אפשרית .  אנו חייבים לפעול בכמה פלטפורמות ",  סיפר בראיון שנערך עמו בכנס האינטרנט dld .  גם גיא פינס פעל על-פי הכלל הזה לפני כמה חודשים ,  כשפתח בלוג עבור התוכנית  " ערב טוב "  ועשה שימוש יומיומי בטוויטר כדי ליצור רעש תקשורתי סביבו .  הכלים האלה ,  ולצדם העברת שידור חי של התוכנית בפייסבוק  ( למי שהצטרפו למעגל החברים של התוכנית ברשת החברתית הפופולרית )  ,  הקלו על המעבר של  " ערב טוב "  מ-hot לערוץ 10 ושימנו היטב את נתוני הרייטינג שלה .  בקשת הביאו את הגישה הזאת לדרגת אמנות ,  ומתחילת העונה משווקים לצופים את  " האח הגדול "  בכל פלטפורמה אפשרית - ובכל הכוח .  הנה המספרים המלאים של החשיפה והרייטינג של  " האח הגדול "  בכל הפלטפורמות .  ערוץ 2 :  3.3 מיליון צופים על-פי נתוני הרייטינג עד כה ,  נחשפו העונה ל"האח הגדול "  3.3 מיליון צופים ,  ובכל תוכנית צופים בממוצע כ-800 אלף איש .  מאז שעלתה לאוויר שומרת התוכנית על מספרים גבוהים ביותר ונתוני הצפייה בממוצע העונה מגיעים ל-27.2% .  הפרק ששודר בשבת האחרונה ,  שבו היתה ההדחה שלא היתה של אלירז ,  זכה לרייטינג שיא של 30.3% - 974 אלף צופים .  ערוץ 20 :  רייטינג של 3% בממוצע ערוץ 20 ,  שבו מועברים השידורים החיים מבית  " האח הגדול "  24 שעות בימממה ,  זוכה על-פי הערכות בענף לרייטינג של 3% בממוצע ,  שמציב אותו במקום השלישי ברשימת הערוצים הנצפים - אחרי ערוצים 2 ו-10 .  צפיית השיא בו מתרכזת בשעות הבוקר ואחרי חצות .  כלומר לא מעט אנשים צופים בערוץ בזמן העבודה .  סלולר :  265 אלף צפיות בחודש מעבר להפעלת הצופים בהדחות באמצעות הודעות sms  ( נתונים שבקשת ובחברות הסלולר מסרבים למסור בשלב זה )  ,  שהגיעו ככל הנראה לרמות שיא העונה ,  קשת משתפת פעולה עם חברות הסלולר בכל הקשור לשידור באמצעות המכשירים הניידים .  בכל חודש נרשמות כ-265 אלף צפיות בשידור חי ישירות לסלולר .  בנוסף ,  נרשמו אלפי הורדות לאפליקציית הדו"ח היומי באתר ההורדות ovi של נוקיה ,  אלפי התראות sms על האירועים בבית ואלפי הורדות של מוצרי מוסיקה וגרפיקה .  אינטרנט :  30 מיליון צפיות בווידאו כמו ערוץ 20 ,  גם אתר מאקו של הזכיינית מייצר עבור הצופים התרחשויות ואירועים 24 שעות ביממה .  מדי שבוע מבקרים באתר  " האח הגדול "  כחצי מיליון גולשים .  במצטבר ,  מאז ההשקה ,  נרשמו קרוב ל-20 מיליון ביקורים שבהם נרשמו 30 מיליון צפיות בתוכני וידיאו  ( מתוכם 78% צפו בשידור החי באתר )  .  הצופים ישתלטו על המסך מלחמתה של קשת על תשומת לבו של הצופה מתרחשת בכל חזיתות המדיה האפשריות .  אין כמעט פלטפורמה תקשורתית שמוזנחת בקרב הזה ,  ורק השימוש המשולב בהן יוצר את האפקט האדיר של שיאי הרייטינג שהזכיינית שואפת להשיג  ( ואף משיגה )  .  אמנם בשלב זה עיקר התנועה של המידע היא מכיוון ההפקה אל הצופה הסביל  ( למעט ההדחות )  ,  אבל סביר להניח שבעונות הבאות ,  או בתוכניות אחרות ,  תתאפשר מעורבות רבה יותר של הצופים .  אם צופי  " גיבורים "  תורמים לפיתוח הדמויות בסדרה וקובעים אילו מהן ישולבו בפרקים ,  לא יהיה זה מופרך לתאר עונה שבה צופי  " כוכב נולד "  יקבעו מי ייכנס לרשימת המועמדים ,  יבחרו את השירים שהם ישירו ,  ילבישו אותם ואולי אפילו יופיעו על פלטפורמת משחק מחשב ,  כדוגמת  " גיטאר הירו "  הפופולרי .
 
המכונה הכי משומנת של קשת
הדיירים של  " האח הגדול "  בעונה הנוכחית די משעממים .  אז מה גורם ל-800 אלף איש לצפות בהם פעמיים בשבוע ?  הכל בזכות הפלטפורמות המשולבות של קשת .  זה הסוד להצלחה טלוויזיונית גדולה .  ויהי מה

