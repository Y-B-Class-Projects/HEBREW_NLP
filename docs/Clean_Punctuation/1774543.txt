כתב אישום נגד אורן קורידו :  ירה חץ על צלם
כתב אישום על איום ותקיפה הוגש נגד אורן קורידו ,  פדופיל מורשע ,  שירה חץ לעבר צלם שהמתין לו כששוחרר למעצר בית .  מעצרו של קורידו הוארך עד ליום שני הקרוב
לבית משפט השלום בחיפה הוגש הבוקר  ( שישי )  כתב אישום על איום ותקיפה נגד אורן קורידו ,  פדופיל מורשע תושב חיפה בן 31 .  מכתב האישום עולה כי קורידו תקף ואיים על צלם של ערוץ 10 כשזה צילם אותו עם שחרורו בשבוע שעבר מבית המשפט למעצר בית .  קורידו שיגר חץ מקשת לעברו ,  אך החטיא וכן ירק לעברו ואיים עליו .  ביהמ"ש השלום האריך ,  לבקשת הפרקליטות ,  את מעצרו של קורידו עד ליום שני הקרוב .
 בהארכת מעצרו הקודמת כתב השופט כמאל סעב כי  " מעיון במזכר המתאר את האירוע ,  שהינו הרקע למעצרו של המשיב ,  לא ניתן לומר כי המדובר באירוע שלא נשקפה ממנו סכנה למתלוננים .  אין מחלוקת כי החץ לא פגע במי מהם ,  אך המעשה כשלעצמו אינו קל עד המידה שניתן לומר שאינו מצדיק חקירת האירוע בהיות המשיב במעצר ". 
בשבוע שעבר שוחרר קורידו ל-35 ימי מעצר בית מלא ,  עם איסור גישה לאינטרנט ולמחשב וכן איסור ליצור קשר עם קטינים איתם בא במגע במהלך גלישתו באינטרנט .  שחרורו של קורידו למעצר בית נעשה עקב שביתת הפרקליטים ,  לאחר שוועדת החריגים אשר דנה במקרים חריגים בעקבות השביתה לא אישרה להמשיך ולטפל בתיק .  
קורידו נעצר בעקבות חשיפה של הערוץ הראשון ,  שגילתה כי הוא יוצר קשר עם קטינים באמצעות הפייסבוק .  תחקירן הערוץ פתח דף פייסבוק והתחזה לנער בן 15 שהתכתב עם קורידו .  בהתכתבויות ,  שידל קורידו את  " הנער "  להיפגש במטרה לקיים עמו יחסי מין וזאת תוך שימוש בשפה מינית בוטה וגסה .  התחקירן  " בן ה15 "  קבע פגישה עם קורידו במרכז זיו בחיפה .  קורידו ,  שגילה כי המפגש מצולם ,  תקף פיזית את צלם הערוץ הראשון .  בעקבות התחקיר ,  הורה מפקד המרחב ,  תנ"צ רוני עטיה ,  לחקור את הפרשה .  

כתב אישום נגד אורן קורידו :  ירה חץ על צלם
כתב אישום על איום ותקיפה הוגש נגד אורן קורידו ,  פדופיל מורשע ,  שירה חץ לעבר צלם שהמתין לו כששוחרר למעצר בית .  מעצרו של קורידו הוארך עד ליום שני הקרוב

