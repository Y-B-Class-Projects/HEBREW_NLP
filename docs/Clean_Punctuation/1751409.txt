גורמה מול אוכל ביתי במאסטר שף
הנבחרת הסופית של מאסטר שף יוצאת לדרך ואנחנו סימנו את הפייבוריטים שמבשלים בסגנון שונה .  וזה הזמן להחליט מה יותר שווה :  גורמה או בישול ביתי
לקראת כניסת הנבחרת הסופית הערב  ( יום חמישי )  לאולפן מאסטר שף ,  סימנו את המתמודדים הלוהטים סמדר ועקנין  ( סמדי בומבה )  ורן וסילבר בתור הפייבוריטים שלנו .  השניים ,  שמגיעים מרקע שונה לחלוטין ומבשלים בסגנון הפוך אחד מהשני ,  הצליחו לגרום לנו לרצות להיות המזלג בתוך המנה שלהם .  
רן וסילבר בן 43 ,  מרעננה ,  הוא מהנדס אזרחי ,  נשוי ואב לשניים .  גדל בתור ילד בפרס וניגריה .  לאחר הצבא עבר במשרד הביטחון ,  ומחוסר ברירה התחיל לבשל לעצמו בבית .  היום הוא מבקש מחברים שיביאו לו חומרי גלם מחו"ל על מנת שיוכל להמשיך לבשל את הטעמים הזרים .  
סמדר ועקנין ,  בת 46 מבאר שבע ,  אם בית בדיור מוגן ,  נשואה ואם לשלושה .  מבשלת אוכל ביתי ,  שאיתו היא מקרבת לבבות בין דיירי המעון בו היא עובדת .
 ניגוד הסגנונות ביניהם ,  גרם לנו להתלבט מה יותר טוב :  אוכל ביתי או אוכל גורמה .  פנינו אל המתחרים כדי להבין איך הם הגיע לסגנון בישול הזה .
 וסילבר : " לא אהבתי את האוכל שגדלתי עליו .  יש מעט מאכלים שאני חוזר אליהם כמו פשטידת תרד שאמא היתה מכינה ,  חצילים מטוגנים עם מיונז ועוגות תפוחים של אמא שלי .  אני זוכר ששנאתי קציצות ,  עוף מכובס וחצילים מעוכים שהיו עושים לי אסוציאציות לא טובות בתור ילד .  אני לא מצליח לחשוב על אוכל ביתי שאני מתגעגע אליו .  לא אסתטית ,  לא מבחינת ריח ולא בטעם .  גם בבית אני לא מכין מאכלים ביתיים .  החברים והמשפחה אוהבים שאני מכין קדרות ענקיות של אוסובוקו או פירות ים אבל בעיקר ארוחות ענקיות של סרטנים עם הרבה מאוד אלכוהול .  כשאני מבשל אני רוצה שיהיה טעם מתפתח ,  מהביס הראשון ועד האחרון ". 
ועקנין : " בילדותי לא היה לי אפשרות לבחירה מסוימת ,  מה שנתנו לי אכלתי .  במיוחד אהבתי קישואים ממולאים וכרובית מבושלת ,  לעומת זאת שנאתי לאכול אבוקדו .  כשאני מבשלת הייתי רוצה לחשוב שמי שאוכל את האוכל שלי יחוש קודם כל המון אהבה .  אני רוצה שידמיינו אותי עם המרץ והאהבה שלי לחיים ולאוכל .  שירגישו שיש אהבה ונתינה באוכל הזה .  הילדים שלי אוהבים אוכל ביתי מבושל ,  אחד אוהב מאכלים שאני עושה בתנור ובעיקר בשר ,  ואחת אוהבת קציצות עם בצל ודגים .  כולם אוהבים אוכל ביתי מתובל של המטבח המרוקאי ". 

על אף שאני אוהבת ,  מכירה ומעריכה מסעדות גורמה ובישול עילי באשר הוא ,  אני בכל זאת בוחרת בבישול הביתי .  אולי רק בגלל שלא גדלתי עליו .  את חלקי הפאזל הקולינריים הצבעוניים בחיי הרכבתי לא רק בביקור במסעדות יוקרה או תוך כדי טיולים בעולם .  השלב המקדים היה פשוט ללכת לחברים או לשכנים בסיום של יום לימודים ,  לנחיתה מסקרנת על ארוחת הצהריים .
 כך ערכתי היכרות עם עצמות עוף שנמסו מרוב שעות של אפייה בתבשיל התבית העירקי ,  דחפתי פיתה למרק מלוחייה מצרי עמוס בירוק כהה ,  פגשתי קובנה תימני שטשטש אותי מרוב עונג והתרגשתי מקוסקוס שרוצה לצוף באוויר .
 החלק הטוב של אוכל ביתי משובח  ( ולא כל תבשיל/ מאכל ביתי הוא כזה )  שהוא מצליח ללטף אותך מבפנים .  בדרך קוסמית הידועה רק לאוכל ביתי אמיתי ,  הוא מצליח להיות מזין במובן הרחב של המילה .  שובע ושביעות רצון שמתפשטים בגוף מהבטן וישר לכל תא במוח .  כזה ששום סשימי לא יצליח לעולם להשיג ,  ואני אוהבת סשימי .
 בבית בו גדלתי הנטייה המובהקת היתה לאכול במקומות חדשים ,  בחוץ ,  לטעום מנות חדשות ולהתעניין באוכל לא סטנדרטי .  כמובן ,  כל זאת כי האוכל בבית היה טעים ומשגע ,  עיראקי ויקי ,  משביע ואימהי .  
הבסיס לכל אוכל טוב ,  לדעתי ,  הוא חומר גלם איכותי ומרגש .  מאז ומתמיד הקניות המועדפות עלי ,  היו של חומרי גלם וכשהייתי נוסעת ומטיילת כל שהיה עומד מול עיני הוא המאכל שניתן להפיק מהחומרים שפגשתי בדרך .  חמור מכך ,  כשבני משפחתי נוסעים למקומות שונים בעולם ,  אני שולחת אותם למעדניות ,  שווקים ,  גבנים ומרכולים רק כדי שיביאו לי את מיטב החומרים שאינם מוכרים לי .  
תבשילים ביתיים הם תמיד נחמדים וטובים ,  אבל כשאני רוצה באמת לאכול אוכל משובח ,  אני מוצאת את עצמי מנסה מנות שבדרך כלל נטעמות במסעדות גורמה .  רק שם אפשר למצוא דגים טריים בטעם מושלם ,  ירקות בבישול חדשני ובשילוב מתסיס שפתיים .  במסעדות גורמה  ( ולאוו דווקא מסעדות שהן דווקא סופר יקרות )  אפשר למצוא חומר גלם איכותי המבושל בתנאים מעניינים ומקושר לטעמים חדשים .  
האוכל הביתי הוא באמת שובה לב ביומיום ,  אבל העניין שיוצר בישול גורמה גורם לי לגרגר בהנאה שאינה יומיומית בכלל .
 חומרים למנה אחת :
 לאורז:1 כף שמן קנולה25 גרם חמאה1 כוס אורז תאילנדי  ( צר וארוך ) / בסמטי1/2 1 כוס מים רותחיםקורט ג'ינג'ר חתוך לרצועות דקות1 כף שמן קנולהחופן עלי כוסברה קצוצים
לקרם חציל:1 חציל שלם קלוףמעט שמן קנולה 2 ס"מ שורש ג'ינג'ר חתוך לפרוסות דקות1 קופסא של חלב קוקוסחופן עלי בזיליקום קצוצים דק
לרוטב המנגו:1/4 מנגו שמעכנו מראש לעיסה1/3 כוס חלב קוקוס  ( שנותר בקופסא לאחר הכנת קרם החציל ) 1 פלפל שאטה קטן קצוץ
לאצבעות הלוקוס:50 גרם פילה לוקוס חתוך לאצבעות דקות מעט סויה מתוקה מעט טריאקי 
אופן ההכנה:1 .  מחממים את השמן והחמאה בסיר .  מוסיפים את כוס האורז ומצפים את גרגרי האורז בשומן החמאה .  מוסיפים את המים הרותחים ,  מכסים וממתינים עד שהאורז מוכן .  2 .  בינתיים מכינים קרם חציל :  מטגנים את החציל הקלוף קלות בשמן הקנולה ,  ומוסיפים מעט מפרוסות הג'ינג'ר .  לאחר שהתערובת נעשית זהובה מוסיפים פנימה 2/3 מפחית חלב הקוקוס ו-1/3 שומרים בצד .  מוסיפים מעט סוכר ,  מלח ופלפל לפי הטעם וממתינים עד שהחציל נעשה רך ,  ונמעך בקלות .  
3 .  טוחנים את החציל הרך באמצעות בלנדר ידני  ,  תוך שמוסיפים לתערובת את חופן עלי הבזיליקום הקצוצים .  מתקבל קרם בעל גוון ירקרק .  את הקרם מעבירים לקערה ומניחים בצד .  
4 .  מכינים את רוטב המנגו :  מכניסים את עיסת המנגו ,  חלב הקוקוס ופלפל השאטה לסיר ומבשלים על אש נמוכה עד לרתיחה .  יש לערבב כל הזמן על מנת למנוע את שריפת עיסת המנגו .  מתקנים את הטעמים עם סוכר ,  מלח ופלפל .  מכבים את האש .  על הרוטב המתקבל להיות בעל מרקם קרמי .  
5 .  מקפיצים במחבת מעט ג'ינג'ר בשמן קנולה ,  שופכים מעליו את האורז המוכן ,  מוסיפים את עלי הכוסברה ,  מערבבים ומתקנים טעמים עם סוכר מלח ופלפל .
 6 .  ללוקוס :  מצפים את אצבעות פילה הלוקוס בסויה מתוקה ומעט טריאקי ומותירים אותו על צלחת לספוג את הטעמים למשך 15-20 דקות .
 7 .  משמנים את המחבת במעט שמן קנולה וצורבים את אצבעות הפילה קלות זמן קצר מאוד כדקה  דקה וחצי ,  תוך שמחליפים את צדדיו כל 15-20 שניות ,  כך שאינו מתבשל .  על הפילה להיות צרוב קלות בלבד .
 8 .  מרכיבים :  ממלאים קערית קטנה באורז המוכן .  לוקחים צלחת הגשה ,  עליה הופכים את קערית האורז ,  כך שיווצר עיגול אורז במרכז הצלחת .  את קרם החציל מניחים סביב האורז בצורת עיגול .  על קרם החצילים מפזרים בעיגול סביב האורז את אצבעות הלוקוס .  כעת יוצקים קלות מרוטב המנגו על האורז ואצבעות דג הלוקוס .
 חומרים:1 כוס אורז פרסי2 כוסות מים רותחים
לתערובת הבשר:300 גרם בשר טחון1/2 צרור כוסברה1/2 צרור פטרוזיליה1 בצל1 תפו"א בינוני1/2 כפית פלפל לבן1 כפית מלח2 כפות שמן סויה1/3 כוס מים פושרים
לרוטב:3 עגבניות3 כפות שמן5 שיני שום1/2 כפית סוכר1 כפית פפריקה מתוקה1/2 כפית פלפל לבן1 כפית מלח1/2 כוס מים פושרים
לקציצות:האורז המוכן1 ביצה1 כף קמח1/2 כפית כורכום1/2 כפית פלפל לבן1/2 כפית מלח
אופן ההכנה:1 .	 בסיר מבשלים אורז ומים רותחים במשך 15 דקות ,  בסיר סגור על אש נמוכה ונותנים לו להתקרר .  בשלב שהוא סופג נוזלים כבר קל לעבוד איתו .
 2 .	 להכנת תערובת הבשר :  מערבבים בקערה בשר ,  כוסברה ,  פטרוזיליה ,  בצל ותפוח אדמה .  מוסיפים פלפל לבן ומלח .  מוסיפים שמן סויה ,  ומים לתערובת .  מניחים את העיסה בצד כדי שכל הטעמים יתחברו.3 .	 להכנת הרוטב :  מגרדים עגבניות בפומפייה .  בסיר עם מעט שמן מטגנים את העגבניות ,  יחד עם שיני השום ,  מערבבים טוב ומוסיפים תבלינים ומים .  מוסיפים פלפל ירוק ,  אותו חותכים לפרוסות  ( הגרעינים מוסיפים עוד חריפות )  .  את הרוטב משאירים על אש נמוכה כדי שיתבשל היטב וישמור על החום שלו .
 4 .  מעבירים את האורז לקערה .  מוסיפים ביצה אחת ,  מתחילים לערבב את הביצה בתוך האורז .  מוסיפים קמח ,  וממשיכים לערבב עד שנוצרת עיסה שניתן לעבוד איתה  ( כמו עיסה לקובה )  .
 5 .  לתערובת האורז מוסיפים תבלינים ומערבבים הכל עד לעיסה אחידה .
 6 .  מרטיבים את הידיים ,  לוקחים חופן מהתערובת ,  פותחים אותו ביד כאילו היה פיתה קטנה ,  מניחים עיגול קטן של הבשר על האורז ,  וסוגרים את האורז על עיגול הבשר .
 7 .  מעבירים את הקציצה לתוך סיר הרוטב ,  מבלי לגעת בקציצות אחרת הן יתפרקו .  הרוטב צריך לכסות את הקציצות .  בצורה הזו מניחים בעדינות את הקציצות אחת ליד השנייה .  
8 .  סוגרים את הסיר למשך בישול של 20 דקות על אש בינונית .  לאחר 20 דקות בודקים שהקציצות יציבות .  9 .  במידה ונשאר עוד הרבה רוטב בסיר יש לכסות לעוד 10 דקות ולתת לקציצות לספוג אותו .  במצב שבו נותר מעט רוטב בסיר יש להוסיף 1/2 כוס מים לסיר .
 10 .  אם נותרה כמות מהבשר הטחון ,  אפשר להעשיר את המנה ,  להכין קציצות קטנות ולהוסיף אותן לסיר של הרוטב .
 ביום שישי ,  5.11 תקיים נבחרת מאסטר שף ארוחה לקהל הרחב במתחם שוק הנמל בתל אביב .  
הנבחרת תתחיל לבשל לקהל בשעה 9:00 ותחלק את מרכולתה לעוברים והשבים עד השעה 12:00 .
 
גורמה מול אוכל ביתי במאסטר שף
הנבחרת הסופית של מאסטר שף יוצאת לדרך ואנחנו סימנו את הפייבוריטים שמבשלים בסגנון שונה .  וזה הזמן להחליט מה יותר שווה :  גורמה או בישול ביתי

