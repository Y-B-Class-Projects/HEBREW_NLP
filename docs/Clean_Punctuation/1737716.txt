יש סיכום :  ניקוי נחל הקישון יוצא לדרך
השר להגנת הסביבה ארדן והרשויות הגובלות בנחל הקישון ,  סיכמו על חלוקת המימון לשיקום הנחל השנוי במחלוקת .  לדברי השר , " ניקוי הנחל והחזרתו לטובת הציבור היא מטרה חשובה "
 בפגישה בין השר להגנת הסביבה גלעד ארדן ,  יחד עם גורמים נוספים במשרד ובין ראשי הרשויות הגובלות בנחל קישון סוכם כי הרשויות יממנו 10% מפרויקט ניקוי נחל הקישון ממזהמים .  לפי הערכות המשרד ,  שווי הפרויקט נאמד ב-205 מיליון שקלים .  הסכמה זו מצטרפת להצהרת קבוצת בז"ן בפני השר ארדן ,  כי תממן 90 מיליון שקלים מעלות הפרויקט ,  זאת כחלק מהאחריות אותם נושאים המפעלים המזהמים לטיפול בשיקום הנחל .  בנוסף ,  הבטיחו ראשי הרשויות כי יפעלו לקדם ולהסיר חסמים שונים בפני הפרויקט ,  בין היתר מול ועדות התכנון הרלוונטיות .
 השר ארדן אמר כי  " ניקוי נחל הקישון והחזרתו לטובת הציבור באזור חיפה והקריות היא מטרה חשובה ומבורכת .  התושבים ראויים לפארק מטרופוליטני ועל כן זהו אינטרס משותף של כלל המעורבים ".  ממשרד להגנת הסביבה נמסר כי לאחר חג הסוכות תצא משלחת לסיור לימודי באירופה על מנת לבחון מקרוב אמצעים ביולוגיים לטיפול במזהמים .
 בפגישה סוכם כי חלוקת עלות הפרויקט תתבצע להלן :  60% מהעלות תחול על המפעלים המזהמים ,  30% על המדינה ורשות הניקוז ו- 10% הנותרים ימומנו על ידי איגוד ערים איזור חיפה .  ראש עיריית חיפה ,  יונה יהב ,  אמר בתום הפגישה  " יוזמת השר שהופכת למציאות היא מהפכה של ממש ותהווה אבן דרך בראיית איכות הסביבה .  כבר כמה שנים הקישון אינו ברשימת הנחלים המזוהמים בישראל ,  כבר שנים גדות הנחל הפכו לאתר של פיקניקים ובילוי של תושבי האזור .  כעת ניתן לומר שבשנים הקרובות גם מימיו של הנחל יהפכו לאטרקציה לצורכי רחיצה וספורט ". 

יש סיכום :  ניקוי נחל הקישון יוצא לדרך
השר להגנת הסביבה ארדן והרשויות הגובלות בנחל הקישון ,  סיכמו על חלוקת המימון לשיקום הנחל השנוי במחלוקת .  לדברי השר , " ניקוי הנחל והחזרתו לטובת הציבור היא מטרה חשובה "
 
