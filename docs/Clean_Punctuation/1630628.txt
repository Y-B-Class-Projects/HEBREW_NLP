נכנס יין ,  יצא אידיוט
נהג שיכור שהתבקש לעצור בצד הדרך על ידי המשטרה ,  החליף מקום עם חברו תוך כדי נסיעה .  רק שהחבר אף הוא היה שיכור לא פחות
שכרות גורמת לאדם לאבד את שיקול הדעת ,  זו בוורסיה כזו או אחרת היא אחת הסיסמאות הקוראות לנהגים שלא לערבב בין שתייה לנהיגה .  דוגמה מצויינת למשפט הנדוש קיבלו שני חברים ,  לאחר שלא בדיוק את הפעילו את מלוא שיכלם עת נקראו לעצור בצד הדרך על ידי ניידת של משטרת התנועה .
 בפעילות משטרת התנועה הארצית בשלוחת זבולון על כביש 70 בסוף השבוע האחרון בלילה שבין שישי לשבת ,  זיהתה סמ"ר אושרית נפתלי רכב שנראה לה חשוד וקראה לו לעצור .  הנהג לא נענה מיידית לקריאה ולהפתעתה של נפתלי שהביטה לכיוונו ,  היה זה בגלל שתוך כדי נהיגה התחלף עם חברו שישב לידו .  לכשעצרו לבסוף ,  נערכה לשניהם בדיקת שכרות והפליאה הייתה רבה אף יותר  הנהג השיכור שבדמו נמצא 625 מיקרוגרם אלכוהול בדמו ,  הוחלף על ידי חברו שהיה קצת פחות שיכור עם 450 מיקרוגרם אלכוהול .  להזכירכם ,  הכמות המרבית המותרת על פי החוק הינה 260 מיקרוגרם ,  כך ששניהם שתו קצת יותר מידי .
 אך לא כאן תמה קלות הדעת של הנהג .  כשנשאל מדוע החליף מקום עם חברו שגם הוא קצת לא בקו ההיגיון השקול ,  תשובתו הייתה  " אני בשלילה של שלושה חודשים על ידי בית משפט ".  לשני החברים יהיה מספיק זמן להתפכח כדי לחשוב ביתר בהירות על תשובות אותן יצטרכו לתת לבית המשפט שידון בעניינם כאשר בנוסף ,  הם יאלצו לשאת בקורות חייהם תיק פלילי בגין הכשלת שוטר בתפקידו .  המכונית ורישיונות הנהיגה של שניהם נלקחו כמובן לשלושים יום .
 
נכנס יין ,  יצא אידיוט
נהג שיכור שהתבקש לעצור בצד הדרך על ידי המשטרה ,  החליף מקום עם חברו תוך כדי נסיעה .  רק שהחבר אף הוא היה שיכור לא פחות

