חבר פרלמנט בשווייץ מאיים לחשוף פרטי חשבונות בנק של אישי ציבור בגרמניה
אלברט היר :  אני ומפלגתי נפעל לחשיפת החשבונות אם ממשלת גרמניה תקנה מידע שנגנב מאחד הבנקים השווייציים
אם ממשלת גרמניה מעוניינת לקנות מידע על חשבונות שנגנב מבנקים שווייציים ,  אז חשבונות שווייציים של בכירים בגרמניה ודמויות ציבוריות בגרמניה צריכים להיחשף גם כן - כך טוען אלברט היר ,  חבר פרלמנט מטעם מפלגת אנשי הימין השווייצית ." אם גרמניה תקנה את המידע הגנוב ,  אנחנו נלחץ לשנות את החוק ,  כך שכל החשבונות בבנקים שווייציים של אזרחים גרמנים העובדים בשירות הציבורי ייחשפו ",  אמר בסוף השבוע אלברט היר ,  נשיא ארגון משלמי המסים .  היר אמר לעיתון הגרמני  " בילד אם זמסטג "  שהוא ומפלגתו ישנו את החוק כך שמידע כזה על חשבונות בנק יוכל להתפרסם.המחוקקים בשווייץ יסתייגו מאוד משינוי חוק המגן על בעלי חשבונות .  ואולם האיום של היר מצביע על הידרדרות היחסים בין שווייץ לגרמניה מאז שעובד בנק מכר מידע על חשבונות פרטיים לממשלת גרמניה בתחילת החודש.הדיסק שעליו המידע ,  הכיל פרטים על 1,500 חשבונות בנק שווייציים של אזרחים גרמנים שבאמצעותם ככל הנראה חמקו מתשלומי מס במדינתם .  היחסים בין המדינות החלו להתערער ב-2008 ,  לאחר שעובד אחר של אחד הבנקים בשווייץ מכר אז מידע על בעלי חשבונות בממשלת גרמניה.זיגפריד קאונר ,  יו"ר ועדת המשפט של הפרלמנט הגרמני וחבר במפלגה הנוצרית דמוקרטית ,  יצא נגד העסקה : " אנו שולחים מסר לגנבי המידע - אם אתם גונבים ,  אנחנו נהיה מוכנים לשלם לכם ". "על גרמניה לעשות כל שביכולתה כדי להשיג את המידע אודות 1,500 אזרחי המדינה שמחזיקים חשבונות סודיים בשווייץ כדי להעלים מס "  - כך אמרה ראש ממשלת גרמניה ,  אנגלה מרקל ,  בתחילת החודש . " אנחנו צריכים לנסות ולהשיג אותו אם הוא רלוונטי למאבק בהעלמות מסים ". 

חבר פרלמנט בשווייץ מאיים לחשוף פרטי חשבונות בנק של אישי ציבור בגרמניה
אלברט היר :  אני ומפלגתי נפעל לחשיפת החשבונות אם ממשלת גרמניה תקנה מידע שנגנב מאחד הבנקים השווייציים

