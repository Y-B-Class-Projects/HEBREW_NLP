 " אירועי ה-11 בספטמבר הם פיברוק גדול "
 נשיא אירן מחמוד אחמדינג'ד הסביר כי מתקפת הטרור בה נהרגו כ-3,000 בני אדם ,  הופקה ובוצעה על ידי המודיעין האמריקאי ונועדה להכין את הקרקע לפלישה לאפגניסטן
נשיא אירן מחמוד אחמדינג'ד כינה היום  ( שבת )  את מתקפת הטרור ב-11 בספטמבר בארה"ב  " פיברוק גדול ",  וטען כי האמריקאים השתמשו בה כדי להצדיק את המלחמה בטרור ,  כך דיווחה היום סוכנות הידיעות האירנית אירנה .  הדברים נאמרו במהלך פגישה של אחמדינג'ד עם סגל משרד המודיעין האירני .
 אחמדינג'ד תיאר את אירועי ה-11 בספטמבר כ"תסריט וביצוע מורכב של מודיעין ".  הוא הוסיף כי  "  אירועי ה-11 בספטמבר היו פיברוק גדול שבאו כהכנה לקמפיין נגד טרור ופתיחה מבוימת לפלישה לאפגניסטן ". 
בתחילת השבוע תקף אחמדינג'ד את ישראל והגדיר את קיומה  " עלבון לאנושות ".  אחמדינג'ד אמר את הדברים בכנס  " סולידריות איסלמית למען עתידה של פלסטין ".   " תומכי המשטר הציוני הצועקים סיסמאות של זכויות אדם וסיסמאות נגד הטרור ,  תומכים בפשעים של משטר כובש ",  אמר אחמדינג'ד .
 לטענת אחמדינג'ד המשטר הציוני הוא מקור כל המלחמות ,  רציחות העמים ,  הטרור והפשעים נגד האנושות . " הם קהילה גזענית אשר לא מתחשבת בעקרונות אנושיים ",  אמר אחמדינג'ד .

" אירועי ה-11 בספטמבר הם פיברוק גדול "
 נשיא אירן מחמוד אחמדינג'ד הסביר כי מתקפת הטרור בה נהרגו כ-3,000 בני אדם ,  הופקה ובוצעה על ידי המודיעין האמריקאי ונועדה להכין את הקרקע לפלישה לאפגניסטן

