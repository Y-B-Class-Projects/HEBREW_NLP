פורמולה 1 :  בגדי המלך החדשים
מרצדס חושפת לראשונה את מדי הקרב של קבוצת הפורמולה 1 שלה .  מתי בפעם האחרונה ראיתם את שומאכר לא לובש אדום ? 
למי שעדיין מתקשה להאמין ,  הנה האישור הסופי .  מיכאל שומאכר הוצג אמש לראשונה במדיו החדשים בקבוצת הפורמולה 1 של מרצדס ,  כאשר הצבע הלבן מחליף את האדום אותו לבש במשך כעשור בפרארי .  אלוף העולם שבע פעמים בעבר חוזר למסלול שלוש שנים לאחר שפרש ,  עם הסיפרה 3 שתתנוסס על חרטום מכוניתו .
 שומאכר עמד במרכזה של חשיפה שנערכה אמש  ( שני )  במוזיאון מרצדס בשטוטגארט .  על הבמה הוצגו עיצובי 2010 לחליפות המירוץ והעיצוב שיעטר את המכונית עימם יתחרו הגרמני ובן ארצו שהצטרף אף הוא לקבוצה השנה ,  ניקו רוזברג .  הקבוצה שעד לאחרונה היה שמה 'בראון GP' על שם רוס בראון אשר רכש את בסיסה מהונדה לפני שנה בדיוק ,  תכונה מעתה 'מרצדס GP פטרונס' בהתאם לספונסרית הראשית שלה  חברת הנפט פטרונס ממלזיה .
 אולם ,  מכונית המירוץ החדשה של מרצדס לא נחשפה עדיין ועל הבמה עמדה מכונית הבראון של השנה שעברה לאחר החלפת הבגדים המתבקשת .  מכונית המירוץ MGP W01 בה ינהגו שומאכר ורוזברג תיחשף רק ב-1 בפברואר ,  רגע לפני שתעלה לאימון הבכורה על המסלול בוולנסיה .
  .
 
פורמולה 1 :  בגדי המלך החדשים
מרצדס חושפת לראשונה את מדי הקרב של קבוצת הפורמולה 1 שלה .  מתי בפעם האחרונה ראיתם את שומאכר לא לובש אדום ? 

