ליגת העל :  הפועל עכו ניצחה 1:3 את מכבי נתניה
רועי דיין שוב הוכיח שהוא בכושר שיא ,  כשכבש צמד והוביל את הפועל עכו הלוהטת לניצחון 1:3 על מכבי נתניה בקופסה
הפעם האחרונה שהפועל עכו ניצחה בקופסה הייתה באפריל 2005 .  אז היא עוד שיחקה בליגה הלאומית .  הערב  ( ראשון )  התארחה הקבוצה המפתיעה של אלי כהן אצל מכבי נתניה ,  הייתה שותפה למשחק מהנה בסך הכל וזכתה בניצחון 1:3 שהראה עד כמה היא רחוקה מאותם ימים בליגה השנייה .  היה זה ניצחונה השלישי ברציפות של עכו וכעת היא כבר במקום החמישי ,  מרחק ארבע נקודות מהמוליכה ועם טווח ביטחון משמעותי מהקו האדום ,  שם ניבאו לה להימצא בשלב זה של העונה .  רועי דיין הצטיין והבקיע צמד  ( 18 ו-25 )  ומוחמד כליבאת חתם  ( 88 )  ,  בעוד מאור אסור איזן זמנית עבור המארחים  ( 19 )  .
 שתי הקבוצות הוכיחו עצמן כאטרקטיביות במחזורים הקודמים והציפיות היו למשחק קצבי שגם יניב שערים .  אחרי 18 דקות ארוכות של גישושים ,  חשפה עכו את משחק המסירות עליו היא מתבססת העונה והנעת הכדור שלה הובילה לשער נגיחה של רועי דיין ,  שנעזר ביציאה רעה של השוער קרלוס אריאס .  עכו לא הספיקה לחגוג ומיד ספגה בצד השני ,  כששילוב נהדר בין פיראס מוגרבי ,  אחמד סבע ומאור אסור הסתיים בשער שוויון של האחרון והקפיץ את 2,000 האוהדים בקופסה .  
בניגוד להתקפה של נתניה ,  ההגנה המקומית לא הפסיקה לטעות וגם קובי דג'אני ,  שהיה מצוין בשבועות הקודמים ,  נכנע הפעם לקישור המעובה של עכו ,  עליו ניצח איברהים עבדול ראזאק ,  שהיה אהוב הקהל הנתיינתי לפני כמה שנים .  שחקני החוליה האחורית של ראובן עטר לא ידעו איך להתמודד עם דיין ,  שזכה בכדורי הגובה והקדים את אוראל דגני בכיבוש השער השני בדקה ה-25 .  
חלוץ מכבי והפועל תל אביב לשעבר יכול היה להשלים שלושער בהמשך ,  אך נגיחה נוספת שלו נעצרה בקורה .  גם כך דיין זכאי לכל המחמאות על עונה נהדרת עד כה ,  עם שבעה שערים ושיתוף פעולה מרשים עם ג'קו ערפאת ,  שבעצמו כבש שישה .  כאשר אלי כהן שם לב שערפאת פצוע ומעט עייף ,  הוא שלח במקומו למגרש את מוחמד כליבאת וקיבל ממנו את השלישי שתי דקות לסיום .  נתניה נחלה הפסד שני העונה ,  שוב בבית ,  אבל זה חלק מהמחיר שצריך לשלם עם סגל כל כך צעיר .  על שתי הרחקות מיותרות בתוספת הזמן כמו אלה של סבע ואוראל דגני ,  לעומת זאת ,  לא יוכל עטר לעבור לסדר היום .
 דקה 18 :  גול !  התקפה ראשונה טובה במשחק הולידה גם שער .  עכו הניעה כדור בסבלנות ,  קוז'וך הגביה מצד ימין ודיין התרומם מעל אריאס שיצא רע ונגח פנימה .  0:1 לעכו .
 דקה 19 :  גול !  איזה שוויון מהיר של נתניה .  מוגרבי הכניס כדור עומק נפלא לסבע שלא היה בנבדל .  החלוץ הקפיץ מעל גורש והשאיר לאסור שגלגל לרשת החשופה .  1:1 .
 דקה 22 :  עזרא קיבל כדור ברחבה ,  אך מול שני שחקני הגנה בעט מעל השער .
 דקה 25 :  גול !  הרוש הגביה קרן מצד ימין ,  דיין המצוין ברח לדגני ונגח מזווית קשה אל הרשת .  1:2 לעכו .
 דקה 34 :  ערפאת פרץ נהדר מצד שמאל ,  עבר שני שחקנים וסחט הדיפה טובה מאריאס .
 דקה 35 :  הגנת נתניה לא יודעת איך להתמודד עם דיין .  קוז'וך שוב הגביה טוב מצד ימין והפעם הנגיחה של דיין נעצרה בעמוד השער של אריאס .
 דקה 52 :  הגנת נתניה כשלה בהרחקה ,  ראדי השתלט על הכדור ובעט בשמאל החוצה .
 דקה 53 :  עזרא פרץ נהדר בצד שמאל ,  הכדור הגיע לאסור שבעט גבוה מעל השער .
 דקה 72 :  עכו שוב עם משחק מסירות סבלני ,  בסיומו הרוש הגביה משמאל וערפאת פספס בסנטימטרים את הכדור .
 דקה 74 :  צ'חטיאני המחליף השאיר לעזרא שבעט חלש לידי גורש .
 דקה 75 :  ערפאת קיבל כדור עומק נהדר ונותר לבד מול אריאס ,  אך בעט לגופו של השוער והסתבך עם הריבאונד לפני שאיבד את הכדור .
 דקה 82 :  ראדי הגביה משמאל ודיין הקדים את השמירה שלו כרגיל ,  רק שהפעם נגח לידיו של אריאס .
 דקה 88 :  גול !  המחליף כליבאת קיבל כדור מקוז'וך בצד ימין ,  עבר את אריאס בקצה הרחבה ושלח לרשת החשופה .  1:3 לעכו .
 דקה 90 :  נתניה נשארת ב-10 שחקנים .  סבע ירק על הרוש ממש מול עיניו של השופט וראה כמובן את הכרטיס האדום .
 דקה 90+2 :  עוד אדום לנתניה העצבנית .  דגני ביצע עבירה גסה וראה צהוב שני ששלח גם אותו החוצה .  
הרכב מכבי נתניה :  קרלוס אריאס ,  אוראל דגני ,  מריאנו קפוראלה ,  ליאוניד קרופניק ,  טל מעבי ,  מאור אסור  ( גאגה צ'חטיאני ,  68 )  ,  קובי דג'אני ,  חן עזרא ,  דלה ימפולסקי  ( חסיב אבו רוקון ,  86 )  ,  פיראס מוגרבי ,  אחמד סבע .  
הרכב הפועל עכו :  דודו גורש ,  רן קוז'וך ,  איציק כהן ,  דימקאו פידליס ,  שמעון הרוש ,  בן בנימין ,  מהראן ראדי  ( אושרי גיטא ,  85 )  ,  ליעד אלמליח ,  איברהים עבדול ראזאק  ( רועי לוי ,  90 )  ,  רועי דיין  ,  ג'קו ערפאת  ( מוחמד כליבאת ,  78 )  .
 
ליגת העל :  הפועל עכו ניצחה 1:3 את מכבי נתניה
רועי דיין שוב הוכיח שהוא בכושר שיא ,  כשכבש צמד והוביל את הפועל עכו הלוהטת לניצחון 1:3 על מכבי נתניה בקופסה

