בעקבות ביקור בן אליעזר בהודו :  ראש תאגיד מהינדרה ומהינדרה מגיע לישראל לאיתור טכנולוגיות
מהינדרה יבחן טכנולוגיות ישראליות בתחומי אנרגיה מתחדשת ,  מים ,  חקלאות וטכנולוגיית המידע
אנאנד מהינדרה ,  שנבחר ב-2009 על ידי עיתון כלכלי הודי מוביל לאיש העסקים המשפיע ביותר בהודו ,  יגיע לישראל .  כך סוכם בשבוע שעבר בפגישה בין מהינדרה לשר התמ"ת ,  בנימין בן אליעזר ,  שסיים ביקור בהודו .  מהינדרה עומד בראש תאגיד מהינדרה ומהינדרה ,  ששווייו נאמד ב-7 מיליארד דולר.התאגיד שהחל לפעול ב-1945 ,  מעסיק כמאה אלף עובדים ועיקר הכנסותיו  ( למעלה מ-50% )  מגיע מייצור ושיווק טרקטורים בהודו ובעולם כולו .  התאגיד רכש בישראל את זכויות השיווק בהודו של חברת תומקאר ,  יצרנית טרקטורוני שטח.החברה החלה מהלך להרחיב את תחום פעילותה ובמסגרתו רכשה באחרונה את חברת satyam ,  העוסקת במתן שירותי it ותוכנה והפכה לאחת השחקניות המובילות בתחום בהודו  ( הרכישה בוצעה באמצעות החברה הבת tech mahindra )  .  בנוסף ,  החברה מייצרת כלי רכב פרטיים ורכבים דו-גלגליים ועוסקת בתחומי ההגנה  ( גם בטחוני וגם אזרחי )  ,  הבנייה והחקלאות.בפגישתם ,  סיכמו בן אליעזר ומהינדרה להרחיב את שיתוף הפעולה בין החברה לחברות ישראליות .  כמו כן ,  סוכם על ביקורו של ראש החברה בישראל בחודשים הקרובים עם משלחת מטעם החברה ,  על מנת לבחון את הטכנולוגיות הישראליות בתחומי אנרגיה מתחדשת ,  מים ,  חקלאות וטכנולוגיית המידע .
 
בעקבות ביקור בן אליעזר בהודו :  ראש תאגיד מהינדרה ומהינדרה מגיע לישראל לאיתור טכנולוגיות
מהינדרה יבחן טכנולוגיות ישראליות בתחומי אנרגיה מתחדשת ,  מים ,  חקלאות וטכנולוגיית המידע

