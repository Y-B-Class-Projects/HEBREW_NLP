שרה פיילין נגד  " איש משפחה "
 מושלת אלסקה לשעבר זעמה על קטע בסדרה המצוירת שהתבדח על בנה הלוקה בתסמונת דאון והגיבה בפוסט זועם של בתה בפייסבוק :  הכותבים הם מטומטמים חסרי לב
בדיחה בסדרת האנימציה  " איש משפחה "   (  "  Family Guy ")  אודות בנה הלוקה בתסמונת דאון של שרה פיילין ,  הביאה לתגובה חריפה למדי של המועמדת לשעבר לסגנות נשיאות ארצות הברית ומושלת אלסקה עד לא מזמן .  בפרק ששודר ביום א' ברשת FOX ,  יוצאת דמותו של כריס גריפין עם נערה בשם אלן ,  הלוקה בתסמונת דאון .  במהלך הדייט ביניהם אלן אומרת לו  " אבא שלי הוא רואה חשבון ואמא שלי היא מושלת אלסקה לשעבר ".  
אמנם טריג ,  בנה של פיילין ,  הוא זכר ,  אך הבדיחה לא הותירה את פיילין ללא תגובה . " נשאלתי על ידי בתי בריסטול מה חשבתי על הסצנה ב'איש משפחה' ",  כתבה פיילין בעמוד הפייסבוק שלה והמשיכה להביא דברים מפיה של בתה שאמרה : " כשאתה בנה או בתה של דמות ציבורית ,  אתה חייב לפתח עור עבה .  אחיי ואני בעלי עור כזה ,  אבל עלבונות המופנים לאחינו הצעיר ביותר כואבים יותר מדי מכדי שנישאר בשקט .  אנשים עם צרכים מיוחדים מתמודדים עם אתגרים שרבים מאיתנו לעולם לא נעמוד מולם ,  ועדיין הם כמה מהאנשים האדיבים והאוהבים ביותר שתפגשו אי פעם .  חייהם קשים גם כך ,  מדוע מישהו ירצה להפוך את חייהם לקשים יותר בכך שילעגו עליהם ?  " 
" כתרבות ",  המשיכה פיילין הצעירה , " האם אלינו להיות רחומים כלפי אנשים תמימים ,  במיוחד כלפי אלו שהיה להם פחות מזל ?  האם עלינו להיות מסוגלים לומר שיש דברים שאינם מצחיקים ?  האם ישנם גבולות למה שאנשים מסוימים אומרים ,  או עושים ,  ביחס לאחי הקטן או בעלי צרכים מיוחדים אחרים ?  אם הכותבים בתוכנית המצוירת והפתטית הזו חשבו שהם חכמים בכך שהם לועגים לאחי ומשפחתי אתמול ,  הם נכשלו .  כל מה שהם הוכיחו הוא שהם מטומטמים חסרי לב ".  
הניו יורק טיימס ניסה להשיג את תגובתם של סת' מקפרלין ,  יוצר הסדרה המצוירת ,  הידועה בלשון המושחזת והלא מרוסנת שלה וכן תגובה של רשת FOX ששידרה את הפרק ,  אך ללא הצלחה .
 
שרה פיילין נגד  " איש משפחה "
 מושלת אלסקה לשעבר זעמה על קטע בסדרה המצוירת שהתבדח על בנה הלוקה בתסמונת דאון והגיבה בפוסט זועם של בתה בפייסבוק :  הכותבים הם מטומטמים חסרי לב

