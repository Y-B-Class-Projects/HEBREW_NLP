עיריית תל אביב נסוגה מכוונתה לאשר את תוכנית המתאר החדשה בהליך בזק
סגן ראש העירייה פאר ויסנר : " הרעיון הוצג בפנינו ככזה שלא פתוח לשינויים ,  וזה לא מקובל עלינו .  הם לא הבינו שלא ייתכן שפרטי התוכנית ייחשפו בפנינו במצגת של 45 דקות בלבד ".  חבר הוועדה ארנון גלעדי : " מי שחשב שניתן לאשר את התוכנית בתוך חודש לא מבין את המערכת "
  >  >  אישורה של תוכנית המתאר החדשה לתל אביב-יפו יידחה בכמה חודשים ,  כך מעריכים גורמים בעירייה .  זאת ,  לאחר שרק בתחילת השבוע אמרו בעירייה ל-themarker כי תוכנית המתאר לעיר תאושר עד אפריל בוועדה המקומית .  גורמים מסוימים בעירייה אף העריכו שהתוכנית תאושר בתוך חודש בלבד .  התוכנית לא הוצגה עד כה כלל לתושבי העיר ,  ולחברי מועצת העיר היא הוצגה באופן חלקי בלבד . " אמנם הערכנו שנוכל לאשר את התוכנית עד אפריל ",  הסביר יו"ר הוועדה המקומית דורון ספיר ל-themarker , " אך בדיון פנימי של חברי הוועדה שנערך בסוף השבוע שעבר הוחלט שלא להגביל את האישור בזמן .  איננו ממהרים לשום מקום .  בחודשים הבאים בכוונתנו לחשוף את התוכנית לפרטיה לחברי המועצה ולעבור איתם רובע-רובע .  בסיום ההליך נאשר את התוכנית ,  זה יכול להימשך כמה חודשים ".   " בסוף הדיון פרץ משבר ועימות של ממש בין מהנדס העיר ואנשי מנהל ההנדסה לחברי הוועדה ",  מספר סגן ראש העירייה ומ"מ יו"ר הוועדה המקומית ,  פאר ויסנר : " הרעיון הוצג בפנינו ככזה שלא פתוח לשינויים ,  וזה לא מקובל עלינו .  הם לא הבינו של ייתכן שפרטי התוכנית ייחשפו בפנינו במצגת של 45 דקות בלבד ובכך ייחתם הנושא . " תל אביב היא עיר מורכבת .  אנו נמצאים במעמד מכובד ,  חד פעמי ,  שבו עורכים תוכנית ל-60 השנים הבאות עם צוותים מקצועיים .  לא מדובר כאן בירייה באוויר .  לכן אני חושב שקצת פיקששנו .  התוכנית לא מדברת על עתודות קרקע בשכונת הארגזים ,  על הקמת מכללה בדרום העיר ועל ספורט .  מה זה להרוס את בלומפילד ?  למה זה מצוין בתוכנית ?  איך חושבים על זה בכלל ?  יש הרבה ליקויים בתוכנית וקיימת הרגשה של מכירת סוף עונה בנדל"ן ,  התוכנית כוללת ספקולציות נדל"ניות למקומות שאין עליהם אישור בכלל ".   " העיר צריכה למצוא פתרונות דיור לצעירים ",  מוסיף חבר הוועדה ארנון גלעדי . " התוכנית לא מציגה קריטריונים להשגת המטרה .  היא לא נוגעת בהנחות היסוד המשמעותיות בנוגע לשאלה כיצד נרצה לראות את העיר בעשרות השנים הבאות .  היא לא מתייחסת למפגעים אמיתיים - למשל התחנה המרכזית החדשה ,  שהיא אם כל חטאת .  מי שמתכנן תוכנית לעשרות השנים הבאות ולא לוקח בחשבון את מיקומה של התחנה המרכזית ,  חוטא לתפקידו . " קידום התוכנית נוהל בצורה חובבנית ,  שיתוף הציבור הוא כישלון טוטאלי .  לא יכול להיות ש-800 איש ייצגו את העיר כולה .  הם יחליטו על פני דרום העיר ,  מרכז העיר או פינוי בלומפילד ?  מי שחשב שניתן לאשר את התוכנית תוך חודש לא מכיר את המערכת העירונית ומזלזל באינטיליגנציה של נבחרי הציבור .  התוכנית הזו ,  איך שאני רואה אותה כעת ,  היא בוסר - וידרשו חודשים עד שהיא שתאושר ". 

עיריית תל אביב נסוגה מכוונתה לאשר את תוכנית המתאר החדשה בהליך בזק
סגן ראש העירייה פאר ויסנר : " הרעיון הוצג בפנינו ככזה שלא פתוח לשינויים ,  וזה לא מקובל עלינו .  הם לא הבינו שלא ייתכן שפרטי התוכנית ייחשפו בפנינו במצגת של 45 דקות בלבד ".  חבר הוועדה ארנון גלעדי : " מי שחשב שניתן לאשר את התוכנית בתוך חודש לא מבין את המערכת "
 
