דיווח באירן :  הרפורמיסט כרובי ניצל מירי
אתר אינטרנט המזוהה עם מפלגתו של מנהיג האופוזיציה ,  מדווח כי אלמונים פתחו באש לעבר רכבו המשוריין בצפון המדינה .  כרובי עצמו לא נפגע ,  אך נזק נגרם לרכב
אתר אינטרנט המזוהה עם מפלגתו של מנהיג האופוזיציה הרפורמיסטי באירן ,  מהדי כרובי ,  מדווח היום  ( שישי )  כי כרובי ניצל אתמול מירי שבוצע לעבר רכבו המשוריין .  באתר צוין כי אלמונים ביצעו את הירי בזמן שכרובי נסע עם רכבו בעיר קזוין בצפון המדינה .  כתוצאה מהירי נגרם נזק לשמשת הרכב .  כך מדווחת סוכנות הידיעות הצרפתית .
 כרובי הגיע אתמול בבוקר לעיר כדי להשתתף בטקס אבלות לזכרו של מפגין שנהרג במהלך המהומות במדינה .  עד ראייה סיפר כי  " כ-500 מפגינים המזוהים עם משמרות המהפכה ותושבים מקומיים הקיפו את המבנה בו שהה כרובי והשליכו לעבר המבנה אבנים ". 
על פי הדיווח ,  לאחר כארבע שעות הצליחו כרובי ואנשיו לעזוב את המבנה וברגע שרכבו החל להתרחק מהאזור ,  פתחו אלמונים בירי .  הרשויות באירן לא התייחסו לדיווח .
 
דיווח באירן :  הרפורמיסט כרובי ניצל מירי
אתר אינטרנט המזוהה עם מפלגתו של מנהיג האופוזיציה ,  מדווח כי אלמונים פתחו באש לעבר רכבו המשוריין בצפון המדינה .  כרובי עצמו לא נפגע ,  אך נזק נגרם לרכב

