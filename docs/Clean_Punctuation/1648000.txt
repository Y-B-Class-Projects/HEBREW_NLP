לחפש חיים
לסער גיט נמאס מאנשים שמתחפשים לשטן ופיה  ( כמה אפשר ?  !  !  )  ומציע כמה תחפושות רלוונטיות ראויות
פורים זה חג שאתה אוהב או שאתה לא אוהב .  הוא קיצוני ואוהב להראות את עצמו ואפילו קצת צבעוני מדי ,  אז הוא לא משאיר מקום למופנמים שלא אוהבים זרקורים ומכניס את כולם ,  גם אם זה בעול כורחכם ,  לחגיגה שכוללת מעגל אינסופי של אוזני אמן וכובעי ליצן מעופשים .  בתוך כל זה ,  לנו יש את הפריבילגה החד-שנתית הזאת להתחפש - לכמה שעות - למישהו אחר שהוא לא אנחנו ,  ועוד לעשות את זה יחד עם עוד רבים מסביבתכם הקרובה .  
במקום ליפול לפח הקלישאתיות ולהתחפש עוד פעם לקאובוי או למעודדות של מכבי ,  אפשר לעשות את זה גם אחרת .  תחפושת היא אמנם רק מעטפת מוזרה וזמנית ,  אבל עם קצת מחשבה ונקודה חריפה במוח אפשר להפוך אותה גם לסאטירה נוקבת ועכשווית - ובעיקר מחוייכת .  המעתוקיות הן לכאורה פיתרון זמין וזול ,  אבל בפועל סתם תקבלו חיקוי של חיקוי של פרחה ,  והפואנטה קצת נעלמת .  במקום זאת ,  ניסינו לגבש 5 תחפושות אלטרנטיביות שקצת יוצאות מקופסאת הבנאליה הפורימית .
 אלו הימים של אייל ברקוביץ' .  רק כמה ימים עברו מאז עשה מעצמו ומפסטיבל המאמן המיועד צחוק בפרהסיה ,  זה הזמן לקחת את הברקו שואו צעד אחד קדימה ,  לשים על עצמכם ראש שמתקרח ,  שלטי פרסומות כחולים של  " הילטון "  ברקע ופרצוף שחצן ואגרסיבי ולצעוק במסדרונות בית ספר : " כדורגל סקסי ,  2 ב-10 ,  אני הולך ". 
אז נכון שטכנית דני איילון היה זה שהשפיל לעזאזל את השגריר הטורקי ,  אבל הוא לא מספיק כריזמטי בשביל פורים .  לכן ,  אחרי שנים של חוסר התייחסות והתעלמות מהתבטאויות מפחידות ושפם מוזר ,  זה הזמן להחזיר את ליברמן בגדול היישר אל ליבת התחפושות .  לא צריך יותר חוץ מכרס וגישה תוקפנית ,  ואם אחד מהחבר'ה יסכים לגלם את השגריר - אז בכלל יש לכם קומפלקט דיפלומטי משובח .  רק תשתדלו שהוא ילך נמוך מכם ב10 ס"מ .  אתם יודעים ,  בשביל האותנטיות .
 בימים בהם ערוץ 1 מפסיק לפעול ב-11 בלילה ולאיש לא ממש אכפת ,  זה הזמן להפגין סולידאריות עם תחפושת מחאתית .  זו ההזדמנות להראות עניין בכך שיעקב אחימאיר ואיילה חסון נלחמים על חיי מקום העבודה שלהם ,  ולהתלהך ברחבי בי"ס כשאתם נואשים ,  צולעים ומקבצים נדבות .  אם ללכת לפי המציאות ,  הם לא אמורים באמת לתת לכם משהו .
 זוג אחד בישראל מתפרק מול העיניים ,  זוג שני עושה קאמבק רחוק מאיתנו ,  אבל אין ספק שאם להתחפש בזוג ,  אלו האופציות ששווה למצות .  דרישות התפקיד :  כישורי משחק דרמטיים ,  יכולת לגעת בפרטנר יותר מפעם בדקה ,  גמישות והפככות .  יש לשלוח קורות חיים עם שוקולד ופרח .
 קשה להיות ישראלי שהואשם בחיסול המפוצץ של מר מבחוח בדובאי .  יום אחד אתה קם ,  שותה קפה ,  מצחצח שיניים ואז רואה בעיתון שחיסלת פעיל חמאס בקטאר וחזרת לנהל את שגרת חייך .  אף אחד לא שאל אותך אם מתאימה לך הסיטואציה ,  אבל אנחנו יודעים כמה היא מלחיצה ולא צפויה .  אין דרך טובה יותר כדי להראות את זה ולהביע הזדהות מלהתחפש לאחד הישראלים התמימים הללו ,  בעודכם מחזיקים שלט בסגנון 'אני ?  !  חיסלתי ?  ! ' .  גם הפקה זולה ,  גם אמירה וגם אקטואלי מתמיד .
 

לחפש חיים
לסער גיט נמאס מאנשים שמתחפשים לשטן ופיה  ( כמה אפשר ?  !  !  )  ומציע כמה תחפושות רלוונטיות ראויות

