מסע אל קהילה נכחדת
שמחתי לשוב לתימן ,  בעיניי אחת המדינות הערביות הקסומות .  גן עדן ארכיטקטורי ,  עם בתי אבן וטיט יפהפיים ,  שווקים צבעוניים ואנשים חמים ,  פשוטים .  אבל תימן של 2010 היא לא המדינה שהכרתי בראשית שנות התשעים .  הביקורת הקפדנית שעוברת המכונית שלי לפני הכניסה לשרתון צנעא ,  שבו אני שוהה ,  היא רק עדות אחת לשינוי .  שגרירות ארה"ב הסמוכה נראית בכלל כמו מבצר צבאי .  תימן היא היום מרכז טרור עולמי ,  הבסיס החדש של אנשי אל קעידה ,  שנאלצו להימלט מעיראק ,  מאפגניסטן ומערב הסעודית .  צנעא הקסומה אינה מומלצת היום לתיירים מערביים .  בוודאי לא לעיתונאי ישראלי .  בוודאי ובוודאי לא לשגריר לשעבר של מדינת ישראל .
 יש לנו רק 70 ק"מ לנסוע ,  אבל הדרך מתארכת .  ארבעה מחסומים נעבור עד ריידא .  לאחר כשעתיים ,  אנחנו שם .  אני נרגש ,  אבל לנהג שלי יש זמן .  הוא מטפס לפסגה כדי להשקיף על העיירה מלמעלה ,  ואחר כך נוסע לקנות עלי גת .  כל גבר בתימן ,  לא משנה עיסוקו ,  לא יגיע לשעת הצהריים מבלי שרכש עלי גת לצריכה היומית שלו .  אני מבקש להגיע לשוק .  לראות את היהודים .
 לקראת סוף השוק ,  ממש לפני חנות חלפן הכספים ,  אנחנו פונים ימינה לסמטה צרה .  בעל מכולת מסתכל עליי בסקרנות ." אתה יודע היכן היהודים ?  ",  אני שואל .
" הנה ,  זה בית יהודי ",  הוא עונה ומצביע על המבנה הצמוד לחנות.בלי להתכוון ,  אני נמצא ליד ביתו של ראש הקהילייה היהודית בריידא ,  הרב יחיא יעיש-נהרי ,  אביו של הרב משה יעיש-נהרי ,  שנרצח ב-2008 על ידי אזרח תימני על רקע אנטישמי.אני פונה אל אישה מבוגרת ,  לבושה בשמלה אדומה ,  ראשה מכוסה .  היא לא עוטה רעלה . " האם הרב נהרי בבית ?  ",  אני שואל ." למה אתה רוצה לראות אותו ?  ",  היא שואלת בחשדנות ." גם אני יהודי ",  אני אומר .
 היא פותחת בפניי את דלת הבית ,  המלווה שלי נכנס איתי .  אנחנו עולים לקומה הראשונה .  הבתים בתימן בנויים לגובה .  ממתינים בחדר האירוח .  טלפון ישן ,  טלוויזיה ישנה .  על מדף בודד בסלון עומדת חנוכייה .
 מהקומה העליונה יורד קשיש מבוגר וחולה ,  שגורר את רגליו .  הוא מושיט לי יד . " אני יחיא יעיש ". 
אנחנו מתיישבים לשיחה .
" חליתי בעקבות הרצח של בני ",  הוא מספר בערבית .  המלווה שלי ,  שמתרגם לצרפתית ,  מזהה אותו מהדיווחים על הרצח בטלוויזיה התימנית . " כולם בתימן מכירים את הסיפור שלך ",  הוא אומר לו . " היה לי מאוד עצוב לשמוע על מה שקרה לבן שלך ". אני שואל אותו אם היו סימנים לרצח בנו ,  אם הייתה מתיחות כלשהי בינו לבין שכניו הערבים .  הוא מתבונן בי .  עיניו עצובות .  הוא מתבונן במלווה שלי . " לא ,  לא הייתה לי שום בעיה ושום מחלוקת עם השכנים הערבים שלי .  הרוצח בכלל לא גר בריידא ,  אלא בעיר אחרת ". 
הוא נרצח כי היה יהודי ? "ברור ,  הרי הוא לא הכיר את הרוצח ולא היתה לו שום מחלוקת איתו .  הרוצח הודה בבית המשפט שנתן לבן שלי אולטימטום :  תתאסלם או שתעזוב את תימן .  הוא אמר לו לא - ואז נרצח ". הרוצח נידון למאסר עולם ,  אבל לאחרונה ערער על העונש לבית הדין העליון . " הוא מנסה להיראות כמו חולה נפש שאינו אחראי למעשיו ,  ומנצל גם את העובדה כי רצח את אשתו שנתיים לפני שרצח את בני ". 
טוב לך היום בתימן ? "אחרי הרצח של הבן שלי אני לא רוצה להישאר כאן יותר .  אני כבר לא אותו אדם .  חליתי מאוד .  אפשר לראות את זה ,  מאוד קשה לי .  לא האמנתי שדבר כזה יקרה ".  
לאן תלך ?   " אחרי הרצח החלטתי לעבור לאמריקה ,  אולי ללונדון .  אין לי כסף .  אבל אם נמכור את הבית ,  אולי נצליח לעבור ". 
אני מזכיר לו שלפני 19 שנים ביקרתי בביתו ,  ומבקש ממנו להראות לי צילום של בנו . " כן ,  אני חושב שיש לי צילום שלו ",  הוא אומר ופורץ בבכי קורע לב . " אני פוחד שאם אראה לך ,  אמא שלו תתחיל שוב לבכות ".  
אני מספר לו כי בביקורי בעיר בתחילת שנות התשעים ראיתי קהילה תוססת של 400 איש .  צחקנו יחד ואכלנו יחד והתפללנו יחד ,  והתכוננו יחד לראש השנה של תשנ"ב  ( 1991 )  . " אלה היו ימים אחרים ",  הוא אומר בעצב . " היום כמעט לא נשאר מזה זכר .  בכל תימן יש לכל היותר 130 יהודים .  80 בריידא ועוד 50 שעברו לצנעא מהעיר סעדה בעקבות המלחמה .  גם אלה שנשארו רוצים ללכת ". 


מסע אל קהילה נכחדת
nan
