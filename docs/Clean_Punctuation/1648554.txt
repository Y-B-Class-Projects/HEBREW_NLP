אין פשרה בבנק לאומי
בית המשפט מחוז מרכז קבע כי ימשיך לדון בעניין בקשתו של בעל המניות בבנק שלמה אליהו ,  לכנס את אסיפת בעלי המניות בבנק ב-11 במרץ
נשיאת בית המשפט מחוז מרכז ,  השופטת הילה גרסטל ,  קבעה כי תמשיך לדון מחר בצהרים  ( שלישי )  בעניין בקשתו של בעל המניות בבנק לאומי שלמה אליהו ,  לכנס את אסיפת בעלי המניות בבנק לאומי ב-11 למארס .  השופטת הביעה בדיון תמיהה בנוגע לעמדתה של רשות ני"ע ,  שסירבה להיענות להצעת הפשרה של השופטת ,  לפיה הדיון יתקיים במועדו המקורי - 11 במארס .  
הצעתה של השופטת היתה כי בחירת הדירקטורים ויו"ר הדירקטוריון של בנק לאומי תתקיים בתאריך המקורי שהציע אליהו ,  אך באסיפה יועלו כמועמדים לדירקטוריון רק אלה שהגישו את מועמדותם עד ה-18 בפברואר .  השופטת קטעה את הדיון בשעות הבוקר והורתה לצדדים לשוחח ביניהם בעניין .  
עם חידוש הדיון ,  השופטת הורתה לבא כוח המדינה עו"ד ליאב וינבאום ,  ראש המחלקה המסחרית בפרקליטות תל אביב ,  להתייצב לדיון מחר מלווה בנציג מוסמך מטעם רשות ני"ע ,  כדי שיסביר את עמדת הרשות .  לדברי השופטת , " מצדי שזוהר גושן יתייצב להסביר את עמדתכם ".  רשות ני"ע ציינה כי היא מתנגדת להצעת הפשרה ,  מכיוון שהיא מגנה על האינטרס של בעלי המניות מטעם הציבור ,  שלא ידעו על סעיף בתקנון שמאפשר להציג מועמדות לחברות בדירקטוריון .  
בשבוע שעבר פנה שלמה אליהו לבית המשפט המחוזי מחוז מרכז בפתח תקווה ,  בבקשה לכנס אסיפה כללית בבנק לאומי כדי לבחור את פרופ דוד קליין כיו"ר דירקטוריון הבנק . " התנהלותו של דירקטוריון הבנק בכל הנוגע לאסיפה זו משקפת בלבול ומבוכה בקבלת החלטות ובייעוץ המשפטי במקרה הטוב או נובעת מטעמים אחרים השמורים עם הדירקטוריון במקרה הפחות טוב .  זכותן המוצקה של המשיבות לסעד לו הן עותרות כאן מבוססת על הוראותיו הברורות של החוק ,  ולא על מניעיו או מטרותיו של דירקטוריון הבנק ,  יהיו אשר יהיו ",  נכתב בפנייתו של אליהו .  
בבנק לאומי פנו באחרונה לבנק ישראל בבקשה לקבלת חוות דעת בעניין .  כמו כן ,  פנה לאומי בבקשה לקבלת חוות דעת ממשרד האוצר ומוועדת המניות שדל בנק לאומי .  
על פי החוק ,  תוך 21 יום ממועד הגשת הבקשה  ( כ-10 ימים מהיום )  ,  נדרש הדירקטוריון לקבוע מועד לכינוס האסיפה הכללית ,  שיהיה לכל היותר תוך 35 יום מהמועד בו התכנס הדירקטוריון וקבע את זימונה .  על פי נוסח החוק ,  לדירקטוריון אין שיקול דעת בהחלטה האם יש לכנס את האסיפה הכללית והוא חייב לעשות זאת לבקשתו של בעל מניות בבנק ,  שלמה אליהו .
 
אין פשרה בבנק לאומי
בית המשפט מחוז מרכז קבע כי ימשיך לדון בעניין בקשתו של בעל המניות בבנק שלמה אליהו ,  לכנס את אסיפת בעלי המניות בבנק ב-11 במרץ

