ספרד :  אתלטיקו מדריד מתקרבת למלכות
אתלטיקו מדריד אמנם הפסידה 3:2 לסנטאנדר ,  אבל ניצחה 3:6 בסיכום שני המשחקים ,  בדרך לגמר גביע המלך מול סביליה
לאחר שאתמול כבר הבטיחה לעצמה סביליה את המקום בגמר גביע המלך בספרד ,  אחרי ניצחון 1:2 בסיכום שני המשחקים מול חטאפה ,  הערב  ( חמישי )  היא גילתה מי תהיה היריבה שלה .  למעשה ,  עוד לפני שנפתח המשחק בין אתלטיקו מדריד לראסינג סנטאנדר ,  כבר היה לסביליה מושג כלשהו ,  מאחר והמדרידאים הגיעו למשחק השני מול ראסינג כשהם אוחזים בניצחון 0:4 מוחץ מהמשחק הראשון ,  וגם לאחר 90 המסקנה הזו לא השתנתה ,  למרות שסנטאנדר יצאה עם ידה על העליונה ,  כשניצחה 2:3 .  למרות זאת ,  אתלטיקו עלתה לגמר בזכות ניצחון 3:6 בסיכום שני המשחקים .  
בסנטאנדר ידעו שאם ברצונם לתת לעצמם סיכוי לסגור את פער ארבעת השערים מהמשחק הראשון ,  הם חייבים להתחיל לעבוד מוקדם ,  וזה בדיוק מה שהם עשו :  כבר בדקה השניה כבש חואן ואלרה לשערו שלו ,  והעלה את המארחים ליתרון .  אלא שבדקה ה-8 נכבש שער עצמי נוסף ,  אבל הפעם בחלק השני של המגרש .  כדור חופשי של אתלטיקו עלה אל הרחבה ,  וחוסה מוראטון הסיט את הכדור ,  הטעה את השוער והשווה בטעות ל-1:1 .  
בדקה ה-51 התקרבו עוד יותר האורחים אל העלייה לגמר ,  כשמהלך קבוצתי מצויין של אתלטיקו הסתיים אצל חוראדו ברחבה ,  וזה לא התקשה מול השוער כדי לקבוע 1:2 .  אם המצב לא היה מספיק רע עבור המארחים ,  בדקה ה-69 הם נותרו ב-10 שחקנים ,  כשכריסטיאן פרננדז שלח מרפק לאחד משחקני אתלטיקו ,  וראה את הכרטיס האדום .  סנטאנדר הצליחה לשמח מעט את אוהדיה בשלוש הדקות האחרונות ,  כשבדקה ה-89 כבש סיסקו שער שיוויון ,  ודקה מאוחר יותר הפך צ'יטה את התוצאה עם שער משלו ,  שרק הוסיף מעט כבוד למארחים .  

ספרד :  אתלטיקו מדריד מתקרבת למלכות
אתלטיקו מדריד אמנם הפסידה 3:2 לסנטאנדר ,  אבל ניצחה 3:6 בסיכום שני המשחקים ,  בדרך לגמר גביע המלך מול סביליה

