רשת הולידיי אין בבריטניה מצאה פתרון לנדודי השינה :  מחממי מיטה אנושיים
בסוף החודש תתחיל הרשת להעסיק אנשים שייכנסו למיטות האורחים ויחממו אותן עבורם
מתקשים להירדם במיטות בבתי מלון ?  השמיכות אינן מחממות מספיק ?  רשת בתי המלון הולידיי אין בבריטניה מצאה את הפיתרון המושלם :  מחממי מיטה אנושיים.על פי דיווח בעיתון  " דיילי טלגרף ",  תתחיל הרשת להעסיק בסוף החודש אנשים שתפקידם יהיה לחמם את המיטות עבור אורחי המלון ,  על פי בקשה.ד"ר כריס איציקובסקי ,  מנהל מרכז השינה של אדינבורו ,  אמר כי הרעיון עשוי לסייע לאנשים להירדם . " מחקרים הוכיחו שכשמתחילה השינה ,  בתחילת הלילה ,  טמפרטורת הגוף מתחילה לרדת .  חלק מהסיבה לירידה היא התרחבות כלי הדם בידיים ,  בפנים וברגליים ,  אשר משחררת חום ",  הוסיף ." מיטה חמה - בטמפרטורה של 20-24 מעלות צלסיוס - היא דרך טובה להתחיל את התהליך ,  בעוד שמיטה קרה מפריעה לשינה .  שירות מחממי המיטה החדש של הולידיי אין עשוי לסייע לאנשים להשיג שינה טובה ,  במיוחד בימים אלה ,  כשלוקח זמן רב להתחמם לאחר שבאים מהשלג ",  הסביר איציקובסקי.דוברת הולידיי אין ,  ג'יין בנדל ,  אמרה כי הרעיון הוא  " כמו להכניס למיטה בקבוק מים חמים ענק ".  הרשת תתחיל בשירות חימום המיטות ,  שיינתן בחינם למשך חמש דקות ,  במלונותיה בלונדון ובמנצ'סטר בסוף החודש .
 
רשת הולידיי אין בבריטניה מצאה פתרון לנדודי השינה :  מחממי מיטה אנושיים
בסוף החודש תתחיל הרשת להעסיק אנשים שייכנסו למיטות האורחים ויחממו אותן עבורם

