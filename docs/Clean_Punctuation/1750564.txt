נתניהו הנחה :  מנעו מפיאד לקיים טקס בי-ם
ראש הממשלה הנחה את גורמי הביטחון למנוע מראש הממשלה הפלסטיני לחנוך היום שני בתי ספר במזרח ירושלים .  וכדי להוסיף שמן למדורה :  הוועדה לזכויות הילד תקיים סיור במקום באותה שעה בדיוק
השר לביטחון הפנים ,  יצחק אהרונוביץ'  ( ישראל ביתנו )  ,  הוציא צו למשטרה המחייב אותה למנוע מראש הממשלה הפלסטיני סלאם פיאד לחנוך היום  ( שלישי )  כביש ושני בתי ספר במזרח ירושלים ,  בשל העובדה שמדובר בתחום המוניציפלי של ירושלים .  לוואלה !  חדשות נודע כי בצו נכתב : " על פי החוק ,  לרשות הפלסטינית אין אפשרות לעשות פעילות בשטחי מדינת ישראל ,  והמשטרה תפעל לסכל פעילות מסוג זה ". 
גם ראש הממשלה ,  בנימין נתניהו ,  הנחה בפגישה עם גורמי הביטחון ,  למנוע מהרשות הפלסטינית לקיים אירועים וטקסים בשטחה המוניציפאלי של ירושלים באופן כללי ,  בשל כוונת פיאד .
 פיאד צפוי לחנוך שני בתי ספר - אחד בשכונת דאחיית א-סלאם ,  המצויה בשטח המוניציפלי של ,  אך מעברה הפלסטיני של גדר ההפרדה ,  והשני ובדאחיית אל-בריד ,  סמוך לכפר א-ראם ,  הנמצאת גם היא בתחום סמכותה של העירייה .
 בתוך כך ,  הוועדה לזכויות הילד בכנסת בראשות ח"כ דני דנון ,  החליטה לקיים מחר סיור במקום ובשעה שבהם פיאד מתכנן לחנוך את בית הספר בשועפט .  לדברי דנון ,  הוועדה תבחן את מידת מעורבות הרשות הפלסטינית בבתי הספר במזרח ירושלים .
 ח"כ דנון אמר לוואלה !  חדשות כי  " ראש הממשלה הפלסטיני מנסה לבצע השתלטות מסוכנת של הרשות הפלסטינית על מערכת החינוך במזרח העיר .  אסור לאפשר לו לערוך את הסיור בשטחה המוניציפאלי של ירושלים .  ריבונות נבחנת במעשים .  משרדי הממשלה ועיריית ירושלים חייבים להגביר את פעילותן במזרח העיר על מנת למנוע את השתלטותה של הרשות הפלסטינית ". 
דובר הממשלה הפלסטינית ,  ד"ר רסאן אל-חטיב ,  אמר לוואלה !  חדשות ,  כי ראש הממשלה סלאם פיאד  " אינו מתכוון לבטל את תכניותיו מחר ובכוונתו להגיע מחר לטקסים בירושלים כפי שתכנן .  אנחנו מקווים שישראל תאפשר לו להשתתף בטקסים כפי שהוא התכוון ". 
עדכון ראשון :  18:28

נתניהו הנחה :  מנעו מפיאד לקיים טקס בי-ם
ראש הממשלה הנחה את גורמי הביטחון למנוע מראש הממשלה הפלסטיני לחנוך היום שני בתי ספר במזרח ירושלים .  וכדי להוסיף שמן למדורה :  הוועדה לזכויות הילד תקיים סיור במקום באותה שעה בדיוק

