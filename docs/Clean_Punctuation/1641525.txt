מסלול ההתקדמות של מאיוקה
חלוץ מכבי תל אביב סידר לצהובים עלייה לשמינית הגמר ,  לראשונה אחרי שנתיים שבהן הודחה הקבוצה בסיבוב המוקדם ,  עם שער  ( 57 )  ומעורבות באחד נוסף ב-1:3 על מכבי נתניה .  עצמי של דגני  ( 58 )  ויברויאן  ( 64 )  העניקו שערים נוספים לצהובים ,  גומז צימק  ( 76 )  .  נמני הורחק
אוהדי מכבי תל אביב התרגלו להתאכזב בשנתיים האחרונות מסיבוב הפתיחה של גביע המדינה בהשתתפות קבוצות ליגת העל .  אחרי ההדחות המוקדמות ,  הפעם מכבי תל אביב גילתה הרבה מאוד בגרות במשחקה הראשון במפעל ,  דווקא נגד מכבי נתניה מליגת העל ,  כשניצחה אותה 1:3 והעפילה לשמינית הגמר ,  כשיש לה כעת לא מעט ציפיות להמשך .  הצהובים ,  שיודעים שכנראה את האליפות הם לא ייקחו השנה ,  בונים על הגביע כדי להשיג דבר מה מהעונה הזו .
 מכבי תל אביב המשיכה גם הערב במומנטום החיובי שלה מהליגה ,  כשהמחשבה על תחילת הדרך אולי להשיג תואר ראשון מאז 2004/5 מהדהד בראשי השחקנים .  גם ללא רונאלד ראלדס ,  הבלם הפצוע ,  שהצטרף לאיביצ'ה אילייב ,  שפצוע גם הוא ,  הצהובים הכניעו את היריבה במחצית השנייה ,  אחרי שבמחצית הראשונה הם הגיעו ללא מעט מצבים .
 מי שפתח את הסכר אצל הצהובים היה עמנואל מאיוקה ,  שבחודשים האחרונים הועברה עליו לא מעט ביקורת ,  אך החלוץ ,  שקיבל את ההזדמנות ,  כבש את השער הראשון והיה מעורב גם בשני ,  כשבהמשך גם איליה יברויאן ,  שאף הוא ספג ביקורות ,  כבש את השלישי .  דייויד גומז עוד הספיק לצמק ,  אבל זה לא באמת שינה מבחינת נתניה ,  שהרימה ידיים והייתה רחוקה מלעשות משהו משמעותי ,  כשאת יתר המפעל היא תיאלץ לראות בטלוויזיה .
 אבי נמני ,  שניהל דין ודברים עם השופטים ועבר את האיזור הטכני לא אחת ,  הורחק על ידי השופט משה בוחבוט ,  שהורה לו לצאת .  נמני לא עלה ליציע ,  ונותר קרוב כדי לחלק הוראות ,  כשנראה שהעונש לא ממש הרתיע אותו .  בכל מקרה ,  יש לו סיבה טובה לחגוג ,  על אף העונש .  קבוצתו נמצאת במקום השלישי עם סיכוי לא רע לצעוד עוד כמה צעדים בדרך לתואר .
 דקה 15 - איליה יברויאן קיבל כדור עומק מגיז'רמו ישראלביץ' ודהר לכיוון השער ,  וכשמצא את עצמו מול אריסטיד זוגבו ,  במקום למסור ליוסי שבחון הפנוי במרכז ,  הוא העדיף לללכת על בעיטה ,  שנעצרה אצל שוער מכבי נתניה .
 דקה 21 - איבוד כדור של מכבי תל אביב הוביל למתפרצת של נתניה ,  כשקלמי סבן פרץ באגף ושלח כדור לאמצע ,  אך ליאור ז'אן הקדים את דייויד גומז ,  והרחיק .
 דקה 23 - יברויאן הרים כדור מימין ,  ואלמוג כהן ,  שניסה להרחיק ,  בעט לשער שלו ,  אך למזלו הרב הכדור פגע בקורה ומנע שער עצמי .
 דקה 33 - כדור קרן הוגבה לצידה השמאלי של הרחבה ,  וניסו קפילוטו ,  שהגיע לסייע בהתקפה ,  שיחרר נגיחה לא מספיק חזקה שהסתיימה בידיים של זוגבו .
 דקה 40 - עוד הזדמנות מצוינת לנתניה כשכדור עומק הגיע לדייויד גומז ,  שהעביר לאמצע אל שניר גואטה ,  אבל שוב ז'אן היה במקום כדי להרחיק לקרן את הבעיטה של שחקן נתניה .
 דקה 45 - יובל שפונגין הגיע למצב נוסף כשכדור שהורחק אליו מצא אותו על קצה הרחבה ,  אבל הכדור שלו פגע בקורה .
 דקה 54 - עוד פעולה טובה של מכבי כשייני העביר למאיוקה ,  וזה השאיר כדור טוב לרוני גפני בצד שמאל ,  אך הכדור שלו הורחק לקרן על ידי זוגבו .
 דקה 57 - גול !  יברויאן התקדם לכיוון השער תוך שהוא נותן מרפק קטן לעומרי בן הרוש ,  מה שלא הפריע לו להתקדם בצד ימין ולשחרר כדור למרכז הרחבה ,  שם ציפה לכדור מאיוקה ,  שמקרוב כבש וקבע 0:1 למכבי תל אביב .
 דקה 58 - גול !  בזמן שנתניה ניסתה להתארגן ,  עוד התקפה מהירה של מכבי תל אביב הסתיימה בשער כשמאיוקה דהר לעבר השער ,  ספק ניסה להעביר כדור רוחב ,  ספק לבעוט ,  אבל אוראל דגני ,  שניסה להרחיק ,  עזר לכדור להיכנס פנימה .  0:1 למכבי תל אביב .
 דקה 64 - גול !  כדור חופשי של אנדריי קומאץ' הוגבה מצד ימין ומצא את יברויאן ,  שנגח מקרוב פנימה ,  וקבע 0:3 למכבי תל אביב .
 דקה 70 - אבי נמני המשיך לדבר עם השופטים שניסו לדאוג שהוא לא יחרוג מהשטח שלו ,  אבל זה היה יותר מדי מבחינת משה בוחבוט ,  ששלח את המנג'ר המורחק החוצה .
 דקה 76 - גול !  כדור מצוין של דלה ימפולסקי הגיע לדייויד גומז ,  שמול לירן שטראובר בעט פנימה וצימק ל-3:1 .
 דקה 81 - אחמד סבע המחליף ניסה את מזלו כשפרץ באגף ובעט כדור שחלף ליד העמוד במקום למסור לימפולסקי הפנוי במרכז .
 הרכב מכבי תל אביב :  לירן שטראובר ,  יובל שפונגין ,  ניסו קפילוטו ,  ליאור ז'אן ,  רוני גפני ,  אנדריי קומאץ ,  שרן ייני ,  גיז'רמו ישראלביץ'  ( תמיר כחלון 72 )  ,  יוסי שבחון ,  עמנואל מאיוקה  ( יובל אבידור 82 )  ,  איליה יברויאן  ( מאור בוזגלו 66 )  .
 הרכב נתניה :  אריסטיד זוגבו ,  קלמי סבן ,  אוראל דגני ,  ביוואן פרנסמן ,  עומרי בן הרוש ,  אלמוג כהן ,  רביד גזל ,  שניר גואטה  ( אחמד סבע 77 )  ,  שלו מנשה  ( דלה ימפולסקי 62 )  ,  פיראס מוגרבי  ( פבריסיו קבראל 62 )  ,  דיוויד גומז .
 
מסלול ההתקדמות של מאיוקה
חלוץ מכבי תל אביב סידר לצהובים עלייה לשמינית הגמר ,  לראשונה אחרי שנתיים שבהן הודחה הקבוצה בסיבוב המוקדם ,  עם שער  ( 57 )  ומעורבות באחד נוסף ב-1:3 על מכבי נתניה .  עצמי של דגני  ( 58 )  ויברויאן  ( 64 )  העניקו שערים נוספים לצהובים ,  גומז צימק  ( 76 )  .  נמני הורחק

