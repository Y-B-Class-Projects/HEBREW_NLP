דיווח בלבנון :  נחשפה רשת ריגול למען ישראל
עיתון בכווית מדווח כי קצין בדרגת קולונל בצבא לבנון ,  עומד בראש רשת ריגול שפעלה למען ישראל .  הקצין נעצר ובחקירתו התברר כי היתה לו נגישות למידע רב
צבא לבנון חשף רשת ריגול חדשה שפעלה לטובת ישראל .  כך דיווח הבוקר  ( רביעי )  העיתון הכוויתי  " אל-אנבא ".  על פי הדיווח מפי מקורות ביטחוניים לבנוניים ,  בראש הרשת ,  שנחשפה לפני שבועיים ,  עמד קצין לבנוני בדרגת קולונל שראשי התיבות של שמו הם ר"ש .  הקצין נעצר ומחקירתו עלה כי הוא כיהן בתפקיד שסייע לו להגיע למידע רב .
 זוהי רשת הריגול הראשונה שנחשפת השנה .  אשתקד נחשפו ,  על פי הדיווחים בכלי התקשורת בלבנון ,  23 רשתות ריגול שפעלו לטובת המוסד והמודיעין הישראלי .  על פי הדיווחים בלבנון ,  חברי אותן רשתות עדיין נמצאים במעצר והם נחקרים על ידי כוחות הביטחון הלבנונים .
 בחודש אוקטובר אשתקד אישר כוח יוניפי"ל בלבנון כי מתקני ריגול ישראליים התפוצצו בדרום המדינה .  הטמנתם של המכשירים בשטח לבנון מהווה הפרה של הסכם הפסקת האש .  מחקירה שביצע אז כוח יוניפי"ל עלה כי שני הפיצוצים נגרמו על ידי פיצוץ חיישנים תת קרקעיים ,  שהוטמנו על ידי כוחות ישראליים במהלך מלחמת לבנון השנייה .
 לפני למעלה משנה הודיע צבא לבנון כי חשף רשת ריגול ישראלית בלבנון .  הצבא הודיע כי עצר שני חברים ברשת וכי ברשותם נמצאו מצלמות וציוד תקשורת מתוחכם .  לא פורסמה אזרחותם של השניים ,  שעל פי הודעת הצבא  " משתייכים לרשת טרור וריגול שמעורבת בעסקאות עם הצבא הישראלי ".  השניים הודו במעקב אחר מרכזים פוליטיים ואישים בכירים במפלגה .
 
דיווח בלבנון :  נחשפה רשת ריגול למען ישראל
עיתון בכווית מדווח כי קצין בדרגת קולונל בצבא לבנון ,  עומד בראש רשת ריגול שפעלה למען ישראל .  הקצין נעצר ובחקירתו התברר כי היתה לו נגישות למידע רב

