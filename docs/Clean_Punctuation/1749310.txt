הפועל ב"ש :  ואשקונסלוס לא יהיה כשיר להפועל ת"א
החלוץ לא התאמן ,  גם פרננדש סוחב פציעה .  אוהד כהן יחזור לשער .  ברקת תחליט האם לחזק את הקבוצה בינואר
הפועל באר שבע תחסר כנראה את החלוץ ברנרדו ואשקונסלוס במשחק הליגה בשבת מול הפועל תל אביב ,  כך התברר לאחר שהחלוץ מפורטוגל נבדק הערב  ( חמישי )  ולא התאמן עם שאר חבריו לקבוצה .  גם מחר החלוץ לא צפוי להשתתף באימון המסכם ונראה כי ליאור אסולין יחליפו .  כזכור ,  ואשקונסלוס הוחלף אמש במחצית המשחק מול בית"ר ירושלים בגביע הטוטו  ( 1:1 )  בעקבות הפציעה .  במועדון עושים ניסיונות להכשיר את ריקרדו פרננדש לקראת המשחק .  הקשר הפורטוגלי ערך הערב אימון חלקי ועל פי ההערכות יוכל לפתוח במשחק .
 הבשורה הטובה מגיעה דווקא מכיוונו של השוער אוהד כהן ,  שמתאמן עם שאר חבריו ויהיה כשיר למשחק בבלומפילד .  במועדון מרוצים מהיכולת של השוער הצעיר אורי מכלוף ,  וצופים כי הוא עוד ישתלב בהמשך הדרך .  כפי שפורסם השבוע ,  במועדון שוקלים לשחרר את אחד הזרים הגנאים בחלון ההעברות ,  הקשר ג'יימס ביסו או החלוץ איברהים בסיט .  הדבר תלוי בתקציב שתעמיד אלונה ברקת לרכישת שחקנים במועד הזה .
 
הפועל ב"ש :  ואשקונסלוס לא יהיה כשיר להפועל ת"א
החלוץ לא התאמן ,  גם פרננדש סוחב פציעה .  אוהד כהן יחזור לשער .  ברקת תחליט האם לחזק את הקבוצה בינואר

