תחזית בנק הפועלים :  הדשדוש ימשיך לאפיין את המדדים ;  מומלץ להתמקד במניות נבחרות
בבנק לאומי מעריכים :  צפויה זחילת תשואות איטית באפיק הממשלתי
שבוע המסחר האחרון בשוק המניות של תל אביב התאפיין במגמה מעורבת עם נטייה לירידות שערים .  בסיכום שבועי עלו מדד תל אביב 25 והבנקים בכ-0.1% ובכ-0.5% בהתאמה ,  ומדדי תל אביב 75 ,  נדל"ן 15 ויתר 50 רשמו ירידה של כ-1.2% ,  0.9% ו-1.7% בהתאמה .  מחזורי המסחר המשיכו לקטון והסתכמו בממוצע יומי של כ-1.4 מיליארד שקל .  כלכלני בנק לאומי מעריכים כי ירידה זו תומכת בהערכות כי אין בנתוני השבוע האחרון להצביע על שינוי של ממש במגמות המסחר שנרשמו מתחילת 2010 .  במבט לעתיד מעריכים כלכלני לאומי כי המגמה החיובית צפויה להימשך לנוכח השיפור בתמונה המאקרו-כלכלית והתשואות הנמוכות הצפויות באפיקים הסולידיים אשר תומכות בשוק המניות המקומי  ( בשל שיעורי ההיוון הנמוכים והעלייה בתיאבון לסיכון )  .  עם זאת ,  רמת המחירים הנוכחית בשוק המניות  ( המשתקפת ממכפיל הרווח החזוי )  אינה נמוכה בהסתכלות היסטורית ,  ועל כן נראה כי קצב עליות השערים צפוי להיות מדוד ורמת התנודתיות בשוק צפויה להיות גבוהה.בבנק הפועלים מסבירים הבוקר כי מזה מספר שבועות ששוק המניות המקומי מתאפיין בדשדוש ובחוסר מגמה ברורה ,  כשבשבוע האחרון טווח התנודה אף התכווץ ביחס לשבועות האחרונים .  זאת נוכח הרגיעה בשוקי המניות בעולם ,  שהתנודתיות בהם ירדה בימים האחרונים ,  בעקבות ירידה בחששות מפני המשבר בכלכלת יוון ,  והשפעתו המתגלגלת על מדינות נוספות באיחוד האירופי בפרט ועל הכלכלה המערבית בכלל.בפועלים ממליצים להתמקד בעיקר במניות נבחרות ,  פחות במדדים ,  וזאת בשל ההערכה כי הדשדוש ימשיך לאפיין את מדדי המניות הכבדות ,  וכי השונות בין המניות השונות תגדל ,  בהתאם לתמחור הספציפי של כל מניה ולביצועיהן העסקיים של החברות .  בנימה אופטימית מעריכים בפועלים כי מגמת השיפור של החודשים האחרונים בביצועים העסקים של חברות רבות תימשך ,  כשתהננה מכך בעיקר חברות המוטות לכלכלה המקומית .  הדבר צפוי לבוא לידי ביטוי בתוצאות הכספיות של החברות לרבעון הרביעי ול-2009 ,  שתתפרסמנה עד סוף מארס.בשוק הסולידי התנהל השבוע המסחר במגמה מעורבת עם נטייה לירידות שערים ,  ככל הנראה בשל מימוש רווחים לאחר המגמה החיובית שחלה באפיק זה בשבועות האחרונים .  גם אגרות החוב הקונצרניות התממשו קלות השבוע ,  לאחר ירידת תשואות חדה יחסית שנרשמה באפיק זה לאחרונה .  בלאומי מעריכים כי פרמיית הסיכון המתקבלת כיום מעל אגרות החוב הממשלתיות צפויה להוביל למימוש רווחים בטווח הקצר .  עם זאת ,  התאוששות נוספת של הסקטור העסקי צפויה להוביל בהמשך השנה לצמצום נוסף בפערי התשואות.במבט לעתיד ולנוכח הצפי להעלאת הריבית במשק בשנה הקרובה ,  צופים בלאומי זחילת תשואות איטית כלפי מעלה באפיק הממשלתי .  עם זאת ,  הריבית השוטפת המתקבלת על אגרות החוב לטווח הבינוני-ארוך ,  הצפי להיקף נמוך של גיוסי חוב ממשלתיים בשנה הקרובה ופער התשואות הגבוה יחסית בין אגרות החוב הממשלתיות הארוכות לבין אלו הקצרות ,  עשויים לפצות על עליית תשואות זו ואף מקנים להערכתנו עדיפות השקעה באגרות החוב לטווח הבינוני .  משקיעים אשר אינם מעוניינים להגדיל את חשיפתם לסיכון יאלצו כיום להסתפק בהשקעות קצרות טווח ברמת תשואות נמוכה ביותר .
 
תחזית בנק הפועלים :  הדשדוש ימשיך לאפיין את המדדים ;  מומלץ להתמקד במניות נבחרות
בבנק לאומי מעריכים :  צפויה זחילת תשואות איטית באפיק הממשלתי

