חברת החשמל מערערת על התעריף החדש שקבעה רשות החשמל 
לטענתה ,  השינוי יביא למחיקת מיליארד ש' מנכסיה - ומתנגדת למנגנון הקנסות בגין איחורים בהקמת תחנות כוח
 >  >  חברת החשמל מערערת על בסיס התעריפים החדש שפירסמה רשות החשמל בחודש שעבר ,  בטענה כי יביא למחיקת רכוש בהיקף של כמיליארד שקל מדו"חותיה הכספיים ,  וכן מכיוון שהתעריף כולל מנגנון קנסות בגובה מאות מיליוני שקלים בגין איחור בהפעלת תחנות כוח חדשות .  במכתב ששלח בשבוע שעבר מנכ"ל החברה ,  עמוס לסקר ,  ליו"ר רשות החשמל ,  אמנון שפירה ,  דרש לסקר כי הרשות תדון מחדש בבסיס התעריף שנקבע ,  לאחר שתינתן לחברת החשמל הזדמנות להציג את טענותיה .  זאת ,  על אף שבסיס התעריף החדש פורסם לאחר שכבר נערך שימוע ציבורי ממושך בעניינו .  לטענת חברת החשמל ,  התעריף החדש  " אינו נותן מענה הולם לצרכיה וטעון תיקון יסודי וקיים חשש כי הוא לא יאפשר את ביצוע ההשקעות הנדרשות לפיתוח משק החשמל ".  עוד הוסיפו בחברה ,  כי התעריף החדש יביא לשיפור קל בתזרים המזומנים שלה כיום - אולם הוא לא משקף הכרה במלוא עלויות החברה בגין הקמת תחנות כוח חדשות ,  ועלול להביא למחיקת רכוש בהיקף מיליארד שקל מתוך סל הרכוש הקבוע בהקמה של החברה ,  שעומד על 5.3 מיליארד שקל  ( נכון לסוף הרבעון השלישי של 2009 )  .  לפני כחודשיים פנתה חברת החשמל אל רשות החשמל בבקשה לייקר את תעריפי החשמל כדי לאפשר את הקדמת התשלומים בגין מימון השלב השני של תוכנית החירום למשק החשמל .  החברה חסרה 1.4 מיליארד שקל בתקציב הפיתוח שלה ל-2010 וכבר הפסיקה חלק מתוכניות הפיתוח שלה .  עוד טוענת חברת החשמל ,  כי בהחלטת הרשות קיים מנגנון קנסות בגין אי-עמידה במועדי הפעלת התחנות החדשות שבמסגרת תוכנית החירום למשק החשמל שעלול להוביל לקנסות בהיקף של מאות מיליוני שקלים .  זאת ,  לאחר שכבר נקנסה בסכום של כ-70 מיליון שקל בגין האיחורים בהפעלת שתי תחנות הכוח הראשונות במסגרת תוכנית החירום .  בתחילת פברואר עידכנה רשות החשמל את בסיס התעריפים של חברת החשמל - לראשונה מ-2002 .  מדובר באוסף הנחות יסוד שלפיהן מתומחרת עלות ייצור החשמל ,  הולכתו וחלוקתו לטווח הארוך .  בשלב זה עידכנה הרשות את עלויות מקטע הייצור המוכרות לחברת החשמל  ( עלות הון ותפעול )  שעלו בשיעור של כ-7.8% וקיזזו את ההוזלה שגילם הגז הטבעי ,  ושבגינה הוזל תעריף החשמל לציבור בשיעור של כ-10% .  עדכון מקטעי ההולכה והחלוקה ייעשה בהמשך השנה ,  וצפוי להביא אף הוא לייקור מסוים של העלויות לחברת החשמל .
 
חברת החשמל מערערת על התעריף החדש שקבעה רשות החשמל 
לטענתה ,  השינוי יביא למחיקת מיליארד ש' מנכסיה - ומתנגדת למנגנון הקנסות בגין איחורים בהקמת תחנות כוח

