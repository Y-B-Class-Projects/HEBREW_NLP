יורוקאפ :  ירושלים פותחת בולנסיה 
האדומים וגיא גודס יפתחו את שלב הבתים השני ב-26 בינואר במשחק חוץ מול קבוצתו הספרדית של נבן ספאחיה
הפועל ירושלים קיבלה הערב  ( רביעי )  את סדר המשחקים שלה בשלב הבתים השני של היורוקאפ .  לאחר שאמש הפסידה הקבוצה לאריס סלוניקי 89:79 ,  נקבע כי היא תשחק בבית אחד עם ולנסיה ,  קאזאן וגלאטסראיי .  ירושלים נחשבת לקבוצה החלשה בבית ,  אך תנסה להפתיע ולהעפיל מאחד משני המקומות הראשונים בבית ,  אל רבע הגמר .  כבר בעוד שבועיים ,  ב-26 לינואר ,  תצא הקבוצה למשחק חוץ מול ולנסיה של נבן ספאחיה .  המפגש פיקנטי ביותר מאחר וגיא גודס ,  מאמן ירושלים ,  היה עוזרו של ספאחיה במכבי תל אביב ובין השניים קיימים יחסי חברות טובים .   ב-2 לפברואר תארח ירושלים במלחה את גלאטסראיי הטורקית ,  שנחשבת לקבוצה יחסית נוחה .  ב-9 לפברואר תתארח ירושלים אצל קאזאן הרוסית ,  הקבוצה החזקה בבית ,  שהחתימה השבוע את מאצ'יי לאמפה ממכבי תל אביב ,  ושזכורה לירושלים בגין התבוסות שספגה ממנה לפני שנתיים ב-53 הפרש ביורוקאפ ובעונה שעברה שוב הובסה ב-22 הפרש במוקדמות המפעל .  ב-23 לפברואר תארח ירושלים את קאזאן במלחה ,  שבוע לאחר מכן ב-2 למרץ תארח הקבוצה את ולנסיה ,  ותחתום את שלב הבתים במשחק חוץ בטורקיה מול גלאטסראיי .  במידה וירושלים תעפיל לשלב הבא היא עשויה לפגוש את אחת הקבוצות שמשחקות בבית המקביל הכולל את אריס סלוניקי ,  אלבא ברלין ,  חובנטוד בדאלונה ולה מאן .  שלב רבע הגמר ישוחק בשיטת בית וחוץ ,  כאשר ארבעת המנצחות ישחקו בפיינל פור של היורוקאפ ,  כשהמנצחת במפעל תזכה בכרטיס אוטומטי בעונה הבאה ליורוליג .
 
יורוקאפ :  ירושלים פותחת בולנסיה 
האדומים וגיא גודס יפתחו את שלב הבתים השני ב-26 בינואר במשחק חוץ מול קבוצתו הספרדית של נבן ספאחיה

