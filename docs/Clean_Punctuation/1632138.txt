דניה סיבוס תקבל מהמדינה רק 48 מיליון שקל על פרויקט כביש 431 - למרות שתבעה 700 מ' ש'
דניה הגישה תביעות בהיקף של 700 מ' ש' בגין שינויים שבוצעו בפרויקט - לאחר שרשמה הפסד של 220 מ' ש'
 >  >  המדינה תפצה את חברת בסך של 48 מיליון שקל בגין אחריותה לשינויים בפרויקט סלילת כביש 431 - כך נודע ל-themarker .  זאת ,  במסגרת טיוטת פשרה אליה הגיעו הצדדים בימים האחרונים ,  ואשר צפויה להיחתם במהלך השבועות הקרובים .  דניה סיבוס הגישה נגד המדינה תביעות בהיקף כולל של כ-700 מיליון שקל ,  אך נאלצה להתפשר בתום משא ומתן ממושך שארך כשנה וחצי .  לפי הסכם הפשרה ,  תעביר המדינה את הפיצוי תמורת מחיקת כלל תביעותיה של דניה נגד המדינה בפרויקט .  דניה רשמה עד כה בדו"חותיה הפסד גולמי בסך 220 מיליון שקל בגין ביצוע הפרויקט ,  בטענה להתייקרות תשומות הסלילה ושינויים שבוצעו במהלכו .  כפי שפורסם בעבר ב-themarker ,  מדובר בתביעות בגין פרשנות שונה של תנאי הזיכיון בפרויקט ,  אחריותה לכאורה של המדינה לעיכובים בביצוע העבודות וכן איחורים במסירת שטחי עבודה .  עיקר התביעות נגע בפרשנות בדבר קטעי הדרך בגינם תידרש המדינה בתשלום  " אגרת הצל "   ( 2 אגורות לכל ק"מ נסיעה בכביש )  .  זאת ,  לאחר שדניה ביקשה להכיר בשטח המחלפים כשטח נסועה לצורך חישוב האגרה .  משמעותה הכספית דרישה זו מסתכמת בכ-150 מיליון שקל .  בנוסף ,  ביקשה החברה פיצוי בגין איחור המדינה בעבודות סלילת המקטע המזרחי של כביש 431  ( החיבור למודיעין )  שבגינו צפתה החברה פגיעה בתנועה בכביש בהיקף של כ-100 מיליון שקל ,  וכן בשל האיחור במסירת אתר הקמת מחלף נשרים ,  בעקבות גילויי קברים במקום .  התביעות נדונו בפני היועצים המקצועיים שליוו את הפרויקט ,  וחלקן עבר לבוררות בראשות השופט בדימוס ,  אליהו וינוגרד .  זאת ,  כאשר דניה סיבוס מיוצגת בידי עורכי הדין טוביה ארליך ורוני ליבסטר ממשרד הרצוג ,  פוקס ,  נאמן ושות' ,  ואת המדינה מייצגים עורכי הדין יוסי לוי ואייל בליזובסקי ממשרד לוי ,  מי-דן ושות' .  כביש 431 נפתח לתנועה בפברואר 2009 לאחר שנסלל במשך כשלוש שנים ובעלות של כ2.5 מיליארד שקל .  ואולם על פתיחתו העיב ההפסד הגולמי שרשמה דניה ,  שמחק כמעט כליל את הונה העצמי וחייב את החברה האם ,  אפריקה-ישראל שבבעלות לב לבייב ,  להזרים הון לדניה .  זהו כביש הרוחב הארוך בישראל  ( 22 ק"מ )  המחבר בין ראשון לציון למודיעין ,  שנסלל בשיטת pfi שבה הזכיין מקים ,  מתחזק ומתפעל את הכביש לתקופה של 25 שנה ,  ומקבל בתקופת הזיכיון תשלום מהמדינה .  לפי הסכם הזיכיון ,  קיבלה דניה סיבוס מהמדינה מענק הקמה בסך 400 מיליון שקל ,  ומענק חצי שנתי לתקופת ההפעלה בגובה 58.8 מיליון שקל ,  החל מפתיחת הכביש לתנועה .  בנוסף ,  תקבל החברה  " אגרת צל "  של 2 אגורות לכל ק"מ נסיעה בכביש.ממשרד האוצר ומחברת דניה סיבוס נמסר בתגובה : " בין הצדדים מתקיימים דיונים מתקדמים ,  אך לא סוכם דבר ". 

דניה סיבוס תקבל מהמדינה רק 48 מיליון שקל על פרויקט כביש 431 - למרות שתבעה 700 מ' ש'
דניה הגישה תביעות בהיקף של 700 מ' ש' בגין שינויים שבוצעו בפרויקט - לאחר שרשמה הפסד של 220 מ' ש'

