גלית גוטמן שוב מוחלפת
אחרי 17 שנים של עבודה משותפת ,  החליט דני מזרחי להחליף את  " המוזה הנצחית "  שלו ,  באירינה סייק בת ה-24 - צעירה יותר וגם עולה יותר
אחרי 17 שנה של עבודה משותפת ,  מעצב האופנה דני מזרחי נפרד מהפרזנטורית הנצחית שלו גלית גוטמן .  מזרחי הודיע כי גוטמן ,  מי שהפכה עם השנים לחלק בלתי נפרד מהמותג ,  לא תצטלם לקטלוג שמלות הערב והכלה לשנת 2010 .  גוטמן בת ה-37 הוחלפה במודל צעיר יותר ,  בדמותה של הדוגמנית בת ה-24 אירינה סייק ,  שתקבל עבור הקמפיין מאות אלפי שקלים .
 סייק ,  ילידת רוסיה ,  השתתפה בתצוגות אופנה של  " ויקטוריה סיקרט "  ונבחרה לככב על השער הבא של מגזין  " ספורטס אילוסטרייטד ".  היא הובילה את הקמפיין של Guess ב-2008 ,  כיכבה בקמפיין הלבשה תחתונה של  " אינטיסימי "  ב-2007/08 והופיעה על שערים של מגזינים נחשבים כמו  " ווג " " אל "  ו"מרי קלייר ". 
הסיבה להחלפת גוטמן בסייק לא הובהרה על ידי אנשיו של מזרחי ,  אך הבחירה בפנים בינלאומיות לעומת מקומיות ,  יכולה לסמן את רצונו של מזרחי להתרחב לשוק העולמי .  מזרחי סגר לפני כשנה את חנותו בבונד סטריט בלונדון ,  וייתכן כי הוא מתכוון לשוב לנסות ולהשקיע משאבים בפיתוח עסקיו בחו"ל .  מעל לסיבה הזאת ,  ניצבת כמובן העובדה שגוטמן לא נעשית צעירה יותר .
 דבר אחד ברור - המהלך הזה לא נעשה על מנת לצמצם את עלויות הקמפיין .  מאנשיו של מזרחי נמסר כי הסכום הגבוה שתקבל סייק גדול יותר מזה שגוטמן נהגה לקבל .
 החדשות על הפרידה ממזרחי מגיעות זמן קצר לאחר שגם ב- H & O החליטו להפסיק את עבודתם עם גוטמן ,  ששימשה פרנזטורית של המותג במשך 14 שנה  ( ועברה לדגמן עבור קרייזי ליין )  .  טרם פורסם מי יחליף את גוטמן ,  אך לפי השמועות החליטו במותג ללכת על קמפיין זוגי ,  ופנו לשמות כמו יעל בר זהר וגיא זוארץ ואילנית לוי ואייל גולן  ( פנייה מוזרה לנוכח העובדה שהם כבר לא ביחד )  .
 דני מזרחי אמר על הצעד הדרמטי : " גלית גוטמן היא המוזה הנצחית שלי .  כאשר הוחלט ,  על ידי שנינו ,  לא להמשיך את העבודה המשותפת ,  חיפשתי תחליף הולם .  בישראל לא נמצאה היורשת ולכן פניתי לעולם הגדול ובתיווכו של שי אביטל מ'עלית מודלס' ,  מצאתי את הדמות האולטימטיבית ,  יפהפייה כוכבת 'ספורטס אילוסטרייטד' ו'ויקטוריה סיקרט' אירינה סייק ,  איתה אני יוצא לדרך חדשה ." 

גלית גוטמן שוב מוחלפת
אחרי 17 שנים של עבודה משותפת ,  החליט דני מזרחי להחליף את  " המוזה הנצחית "  שלו ,  באירינה סייק בת ה-24 - צעירה יותר וגם עולה יותר

