 " בחורצ'יק ,  תעצור בצד .  אתה בנבדל !  "
 משטרת ישראל גברה על נבחרת התקשורת 2:1 במשחק כדורגל ידידותי ונקמה על שנים של הצקות ,  סקופים וחשיפות טורדניות .  העיתונאים תירצו את ההפסד בכושר המעולה של השוטרים
בחיים האמיתיים המשטרה והעיתונאים משתפים פעולה כמי שאמונים על המלחמה בעולם התחתון ועל סיקורו .  אבל הערב  ( חמישי )  התייצבו הצדדים זה מול זה כיריבים מרים ,  במסגרת משחק כדורגל ידידותי בין סגל הפיקוד הבכיר של מחוז מרכז במשטרה לנציגי התקשורת המסקרים את המחוז .  כשהתפזר העשן גברה המשטרה 2:1 על העיתונאים ,  שיחזרו להטריד את המשטרה בסקופים ,  שחיתויות וחשיפות .
 משחק הידידות התקיים באולם הספורט  " צימרמן "  בנס ציונה .  ובסיומו קיבלו המשתתפים חולצות מדובר המחוז שלומי שגיא .  בסיום המשחק אף הוענקו גביעים במעמד ראש עיריית נס ציונה ,  יוסי שבו .  את הגולים המנצחים הבקיע לא אחר מאשר מפקד המחוז ,  ניצב ניסים מור .  בקרב העיתונאים ,  היה מי שהזדרז לתרץ ולציין שהכושר הגופני של נציגי התקשורת ,  שנופל באופן טבעי מזה של השוטרים ,  היה בעוכריהם .
 בשנה האחרונה פיענחו חוקרי היחידה המרכזית של מחוז מרכז כמה ממקרי הרצח המזעזעים בארץ ,  ובהם רצח הפעוטה נעה גולדרינג בידי אביה אסף ,  רצח משפחת אושרנקו ובימים האחרונים אף רצח הבן ואונס האם בראשון לציון .  כעת הוכיחו קציני המחוז כי את ההצלחות שהם משיגים בחדרי החקירות ,  הם מצליחים לשחזר גם על מגרש המשחקים .

" בחורצ'יק ,  תעצור בצד .  אתה בנבדל !  "
 משטרת ישראל גברה על נבחרת התקשורת 2:1 במשחק כדורגל ידידותי ונקמה על שנים של הצקות ,  סקופים וחשיפות טורדניות .  העיתונאים תירצו את ההפסד בכושר המעולה של השוטרים

