ברזילי מנהל מו"מ להכנסת משקיעים זרים למטיס
אמנון ברזילי במגעים מתקדמים למכירת חצי מאחזקותיו תמורת כמה מיליוני דולרים ,  התחייבות להזרמת הון ומתן ערבויות .  קבוצת המשקיעים צפויה להרחיב את פעילותה של מטיס בתחום האנרגיה
 >  >  איש העסקים אמנון ברזילי מצרף קבוצת משקיעים יהודים אוסטרלים ואמריקאים לגרעין השליטה בחברת מטיס קפיטל - כך נודע ל-themarker .  ברזילי נמצא במגעים מתקדמים להעברת מחצית מזכויותיו במטיס קפיטל לקבוצת משקיעים בראשות היזם משה הרשברג  ( המתגורר באוסטרליה )  והאחים לוי ומנדל מוצ'קין ,  המחזיקים בין השאר בחברות כריית מתכות באוסטרליה וכן בחברות חיפושי נפט וגז טבעי בישראל ואוקראינה .  ברזילי ,  המשמש יו"ר מטיס קפיטל ,  מחזיק כיום באמצעות החברה הפרטית אס.אמ.אס  ( 100% )  ב-50.5% מחברת אופקים קפיטל הפרטית ,  המחזיקה בכ-47.7% ממטיס קפיטל ,  ששוויים נאמד ב-65 מיליון שקל ,  כלומר ברזילי מחזיק כיום בשרשור בכ-24% ממטיס .  תמורת קבלת כ-12% ממניות מטיס ישלמו המשקיעים החדשים לברזילי כמה מיליוני דולרים ,  וכן יתחייבו להזרים בעתיד לחברה הון נוסף ולהעמיד ערבויות לחלק מן ההתחייבויות של מטיס .  נוסף לכך צפויים המשקיעים לצקת אל תוך מטיס חלק מן הפעילות הפרטית שלהם ,  ולהרחיב את פעילות הקבוצה בתחום האנרגיה והתשתיות .  מוני הראל ,  מנכ"ל מטיס קפיטל ,  מחזיק ב-49.5% מאופקים קפיטל ,  ולפי ההערכות הוא צפוי להישאר בתפקידו .  כמו כן מחזיק הראל ב-2% נוספים ממטיס באמצעות חברת סילון ספורט .  לפי ההערכות ,  ברזילי צפוי לפנות לעסקים פרטיים חדשים ולסיים את כהונתו כיו"ר מטיס .  מטיס מצויה בימים אלה בשלבים מתקדמים של השלמת עסקת המכירה של אחזקותיה  ( 50% ) ביבואנית סובארו בישראל ,  יפנאוטו ,  לאיש העסקים גד זאבי תמורת 120 מיליון שקל במזומן  ( 80 מיליון שקל שישולמו בחמישה תשלומים עד סוף השנה )  ,  וכן באמצעות העברת %31  ( מתוך 35.7% )  ממניות מטיס לחברה עצמה .  כמו כן מקיימת מטיס מגעים למכירת אחזקותיה בחברת פטרו גרופ ,  המפעילה כ-350 תחנות דלק וחנויות נוחות בארה"ב ,  לידי חברת האנרגיה האוסטרלית united petroleum תמורת 120 מיליון שקל .  השלמת העסקות הללו תותיר את החברה עם נדל"ן בלבד ,  אך תגדיל את המזומנים ושווי המזומנים של מטיס  ( הנאמדים כיום ב-30 מיליון שקל )  בכ-250 מיליון שקל ותאפשר לה לבצע השקעות חדשות ולעמוד בהתחייבויות של כ-170 מיליון שקל למחזיקי איגרות החוב ,  כך שבקופתה יישארו כ-80 מיליון שקל .  האחים מוצ'קין מחזיקים בחברת אבניו גרופ שהמטה שלה נמצא בניו יורק .  החברה שותפה בין השאר בגרעין השליטה  ( 25% )  בחברת אבניו אנרג'י ישראל ,  המחזיקה בשנתיים וחצי האחרונות ברישיון לפיתוח שדה הנפט חלץ-כוכב שבדרום .  חלץ-כוכב נחשב לשדה הנפט היחיד בישראל המפיק נפט בכמות מסחרית ,  והתגלה כבר בשנות ה-50 .  באחרונה הודיעה אבניו כי חברת טומקו הבריטית קיבלה 50% מהזכויות ברישיון חלץ-כוכב תמורת 4 מיליון דולר .  לוי מוצ'קין פועל בעיקר בתחום כריית המתכות באוסטרליה ונמנה עם משקיעיה של חברת wcp resources האוסטרלית ,  שעוסקת בין היתר בהשקעות בתחום מכרות האורניום ,  הזהב והנחושת .  הרשברג הוביל באחרונה קבוצת משקיעים ,  בהם גם האחים מוצ'קין ,  שרכשה תמורת 16 מיליון דולר את רישיונות הפיתוח של שדות נפט וגז טבעי באוקראינה בשטח של כ-600 קמ"ר .  הרישיון נמכר לקבוצה על ידי חברה מקומית שכבר הוכיחה את קיומם של מאגרים בשווי 250 מיליון דולר ,  אולם בשל קשיי נזילות מכרה 70% מהרישיון לקבוצת הרשברג ,  ככל הנראה בשל החשש שאי פיתוח השדה יוביל לאיבוד הרישיון .  מקבוצת הרשברג ,  וכן מקבוצת אבניו המיוצגת בישראל על ידי עורכי הדין נחמה ומרדכי ציבין ,  לא ניתן היה לקבל תגובה לידיעה .  במטיס קפיטל סירבו להגיב לידיעה .
 
ברזילי מנהל מו"מ להכנסת משקיעים זרים למטיס
אמנון ברזילי במגעים מתקדמים למכירת חצי מאחזקותיו תמורת כמה מיליוני דולרים ,  התחייבות להזרמת הון ומתן ערבויות .  קבוצת המשקיעים צפויה להרחיב את פעילותה של מטיס בתחום האנרגיה

