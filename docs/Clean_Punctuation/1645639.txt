דיווח :  בנו של הרב עובדיה הותקף במקסיקו
חבורת מקסיקנים ארבה לרב דוד יוסף ,  בנו של הרב עובדיה יוסף ,  ולעוזרו מחוץ לבית הכנסת  " שערי שלום "  במקסיקו והיכו אותם נמרצות .  מצבם של שני הרבנים מוגדר טוב והמשטרה עצרה חשודים במעשה
בנו של הרב עובדיה יוסף ,  דוד יוסף ,  הותקף אמש  ( שבת )  והוכה קשות ,  ככל הנראה על ידי אנטישמים ,  מחוץ לבית הכנסת  " שערי שלום "  במקסיקו .  גם עוזרו ,  הרב אליהו כהן ,  הוכה .  
ישי סודרי מ"קול הציבור "  סיפר לוואלה !  חדשות כי השניים הותקפו לאחר שיצאו מתפילת הערבית אותה קיימו בבית הכנסת של איש העסקים משה סאבא שנהרג בהתרסקות מסוקו בחודש ינואר .  לדברי סודרי מצבם של השניים מוגדר טוב . " כשיצאו הרבנים מבית הכנסת חיכו להם בחוץ חבורת בריונים חמושים באלות ,  תקפו את השניים ,  זרקו עליהם ביצים ,  משכו בזקניהם והיכו אותם ".  המשטרה המקומית תפסה את החשודים במעשה .  הרבנים הגיעו למקסיקו על מנת לכבד את זכרו של סאבא .
 דוד יוסף הוגדר על ידי אביו הרב עובדיה יוסף כממשיך דרכו .  הרב עובדיה כינה בעבר את בנו , " ידיד נפשי אהובי וחביבי ",   " חריף ובקי ,  סיני ועוקר הרים והוא ממשיך דרכי בהלכה ". 

דיווח :  בנו של הרב עובדיה הותקף במקסיקו
חבורת מקסיקנים ארבה לרב דוד יוסף ,  בנו של הרב עובדיה יוסף ,  ולעוזרו מחוץ לבית הכנסת  " שערי שלום "  במקסיקו והיכו אותם נמרצות .  מצבם של שני הרבנים מוגדר טוב והמשטרה עצרה חשודים במעשה

