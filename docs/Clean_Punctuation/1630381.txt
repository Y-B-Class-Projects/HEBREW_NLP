מכללות :  ברוח ההתנדבות
טנסי החבולה הדהימה את המוליכה קנזס עם 68:76 ,  גם פרדו איבדה את המאזן המושלם עם הפסד 73:66 בוויסקונסין
אחרי שבלילה שבין שבת לראשון הפסידו לא פחות מארבע קבוצות טופ 10 ,  קיבלנו הלילה  ( בין ראשון לשני )  את ההפתעה הגדולה מכולן ,  כשהמדורגת ראשונה קנזס ספגה הפסד ראשון העונה כשנכנעה לטנסי החבולה 76:68 .
 העונה של ברוס פרל נראתה גמורה רק לפני שבוע ,  כשטנסי נאלצה להשעות ארבעה משחקניה שנעצרו על ידי המשטרה המקומית בחשד להחזקת נשק לא חוקית ,  אבל דווקא בסגל חסר הצליחו הוולונטירס להפיל את הג'ייהוקס מראש הדירוג .  סקוטי הופסון נכנס לנעליו של טיילר סמית' המושעה עם 17 נקודות ובובי מייז הוסיף 16 משלו וכיכב במחצית השנייה המוחצת של הכתומים שהוציאו את האוויר לקנזס המותשת ,  שבקושי ניצחה את קורנל הקטנה באמצע השבוע .  שרון קולינס קלע 22 ב-7 מ-20 מהשדה למפסידים .
 בין הנופלות הייתה גם פרדו  ,  שהשוותה את פתיחת העונה הטובה ביותר שלה עם מאזן של 0:14  ( לראשונה מאז 1994 אז כיכב גלן רובינסון במדי הקטרים )  ,  לפני שנאלצה להגיע למדיסון למשחק קשה מול וויסקונסין העיקשת ,  שקיבלה שיא קריירה של 23 נקודות מג'ורדן טיילור וברחה במחצית השנייה לניצחון 66:73,שפתח גם את הצמרת בבית 10 .
 בכך נשארנו עם שתי בלתי מנוצחות בלבד - טקסס וקנטאקי .  הלונגהורנס לא הסתבכו עם 86:103 על קולורדו הודות ל-29 נקודות של הפרשמן אייברי בראדלי ,  בעוד שווילדקאטס הזיעו מעט יותר עם 68:76 על ג'ורג'יה בעזרת 17 נקודות של ג'ון וול ופטריק פטרסון .
 דיוק ,  שקיוותה לתפוס את מקומה של פרדו כמדורגת רביעית ,  איכזבה עם הפסד 71:67 לג'ור'גיה טק ,  שנהנתה ממשחק גדול של גאני לוואל עם 21 נקודות ,  כשמנגד קייל סינגלר לא פגע עם 9 נקודות  ( 2 מ-13 מהשדה )  .
 גם ווסט וירג'יניה איבדה גובה עם הפסד חוץ 70:68 לנוטרדאם  ( 24 נקודות ללוק הארנגודי )  ,  ולקינוח מעדה גם קנזס סטייט עם הפסד 74:68 למיזורי .  וילאנובה נמנעה מגורל דומה עם ניצחון דחוק 76:78 על מרקט ,  ובקרב ביג איסט קלאסי מחקה ג'ורג'טאון פיגור של 19 נקודות מול קונטיקט בדרך לניצחון 69:72 ,  כשאוסטין פרימן צולף 33 נקודות ,  28 מתוכן במחצית השנייה .
 1 .  טקסס2 .  קנטאקי3 .  קנזס4 .  וילאנובה5 .  סירקיוז6 .  פרדו7 .  מישיגן סטייט8 .  דיוק9 .  טנסי10 .  ווסט וירג'יניה11 .  ג'ורג'טאון12 .  צפון קרוליינה13 .  קנזס סטייט13 .  וויסקונסין15 .  קונטיקט16 .  פיטסבורג17 .  גונזאגה18 .  BYU19 .  טמפל20 .  ג'ורג'יה טק21 .  מיסיסיפי22 .  ביילור23 .  מיאמי  ( פלורידה ) 24 .  קלמזון25 .  פלורידה סטייט

מכללות :  ברוח ההתנדבות
טנסי החבולה הדהימה את המוליכה קנזס עם 68:76 ,  גם פרדו איבדה את המאזן המושלם עם הפסד 73:66 בוויסקונסין

