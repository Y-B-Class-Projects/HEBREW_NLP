תואם האייפון אינו עומד בתקנות הגנת הצרכן
בעקבות פניית TheMarker ,  הורידה רשת מחסני חשמל מהמדפים את המכשיר ,  עד שהחברה המייבאת תציג אישור ממשרד התקשורת
 >  >  רשת מחסני חשמל וחנויות נוספות משווקת בחודשים האחרונים מכשיר סלולרי שנראה כמו האייפון .  על אריזת המכשיר כתוב שמו :  bellnet ip max2 .  למכשיר יש יכולות של מסך מגע ,  מולטימדיה ואפילו תמיכה בשני כרטיסי sim .  ואולם ,  בדיקה מעלה כי המכשיר לא עומד בתקנות של משרד התמ"ת .  לפי בדיקת themarker ,  המכשיר האמור ,  שנמכר בחנויות שונות בישראל ב-999 שקלים ,  כשליש ממחיר המכשיר המקורי של חברת אפל ,  אינו עומד בתקנות הגנת הצרכן של משרד התמ"ת שנוגעות להגנה מפני קרינה .  על פי תקנות מידע בדבר קרינה בלתי מייננת של טלפון נייד בחוק הגנת הצרכן ,  על משווק של טלפון נייד לצייד את המכשיר בעלון מידע בשלוש שפות ,  שמפרט את רמת הקרינה המירבית ,  וכן להדביק על אריזת המכשיר מדבקה בגודל של לפחות 5x5 סנטימטרים ,  שבה כתוב : " טלפון נייד זה פולט קרינה בלתי מייננת ;  פרטים והסברים על רמת הקרינה - בעלון המידע המצורף ".  למכשיר האמור אין את כל אלה .  בנוסף ,  בדקנו במשרד התקשורת אם המכשיר מצויד באישור הבסיסי לייבוא מכשיר סלולרי לישראל ,  שמכונה  " אישור סוג ",  והמשרד לא הצליח למצוא אישור כזה למכשיר או ליבואנית .  מי שמייבא את המכשיר לישראל היא חברת age .  את תגובת החברה לא ניתן היה להשיג .  בעקבות פנייתנו לפני כשבועיים למחסני חשמל ,  הרשת הפסיקה את שיווק המכשיר והשיבה את יתר המלאי ליבואנית .  ממחסני חשמל נמסר בתגובה : " לרשת מחסני חשמל הוצג אישור משרד התקשורת עם כניסת המכשיר למכירה ,  אך עקב סירוב הספק להראות את האישור למערכת themarker החליטה הרשת להוריד את המכשיר מהמדף עד לשליחת אישור משרד התקשורת מהספק למערכת העיתון ". 

תואם האייפון אינו עומד בתקנות הגנת הצרכן
בעקבות פניית TheMarker ,  הורידה רשת מחסני חשמל מהמדפים את המכשיר ,  עד שהחברה המייבאת תציג אישור ממשרד התקשורת

