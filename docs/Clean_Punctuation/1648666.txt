בתום הפגישה :  המוסדיים יקבלו 6% מאפריקה
המוסדיים לא מתכוונים לפתוח את ההסדר ,  ויקבלו 5%-6% נוספים ממניות אפריקה נכסים כפיצוי בגין ההפחתות ,  כך שיחזיקו 17.7% ממניות אפי פיתוח וכ-17% מאפריקה נכסים 
" בכל מקרה התכוונו לבצע הפחתות בשווי הנכסים של חברות הבנות ,  והדו"ח של הרשות לניירות ערך הוסיף עוד 60-70 מיליון דולר "  - כך סיפר איזי כהן ,  מנכ"ל חברת אפריקה ישראל שבשליטת לב לבייב ,  בפגישה עם נציגות מחזיקי האג"ח של אפריקה .
 כהן התייחס לאזהרות הרווח שפירסמו בסוף שבוע האחרון החברות הבנות של אפריקה ,  אפי פיתוח ואפריקה נכסים בעקבת הפחתה בשווי הנכסים בהיקף כולל של כ-1.1 מיליארד שקל .
 במסגרת ההסכמים בין נציגות מחזיקי 13 סדרות האג"ח של אפריקה לראשי החברה ,  סוכם כי אחד הסעיפים של ההסדר יכלול המרת חוב של אפריקה כלפי בעלי האג"ח בשווי כ-1.2 מיליארד שקל למניות חברות הבנות אפי פיתוח ואפריקה נכסים .  נציגות מחזיקי האג"ח של אפריקה מורכבת מהנציגים של פסגות ,  מנורה מבטחים ,  כלל ,  הראל ומגדל .
 המוסדיים לא מתכוונים לפתוח את ההסדר ,  ויקבלו 5%-6% נוספים ממניות אפריקה נכסים כפיצוי בגין ההפחתות ,  כך שהמוסדיים יחזיקו 17.7% ממניות אפי פיתוח וכ-17% מאפריקה נכסים .  האסיפה לאישור ההסדר צפוי להתקיים כמתוכנן ב-14 למארס .
 כשנשאל כהן מתי נודע לאפריקה על הצורך לבצע את ההפחתות ,  הוא לא סיפר על מועד מדויק ,  אלא ציין : " לאפריקה נודע על כך ברגע שהחלו לחשב ולבחון את העמידה שלה באמות המידה הפיננסיות שנקבעו בהסדר החוב .  מחזיקי האג"ח רצו לדעת אם אפריקה מתכננת לבצע הפחתות שווי בנכסיה ". 
מנציגות בעלי איגרות החוב נמסר בתגובה כי  " הנציגות קיבלה הסברים מהנהלת אפריקה ישראל בקשר להפחתות שווי שנעשו על ידי החברה ולהשלכותיהן על בעלי האג"ח .  ההפחתה שנעשתה מביאה לידי ביטוי את השווי הריאלי של הנכסים .  ההסכם בין בעלי האג"ח לחברה נותן מענה להפחתה זו ויעניק לבעלי האג"ח פיצוי מלא מהחברה באמצעות קבלת מניות נוספות  ( כ-5% )  מחברת אפי נכסים ". 

בתום הפגישה :  המוסדיים יקבלו 6% מאפריקה
המוסדיים לא מתכוונים לפתוח את ההסדר ,  ויקבלו 5%-6% נוספים ממניות אפריקה נכסים כפיצוי בגין ההפחתות ,  כך שיחזיקו 17.7% ממניות אפי פיתוח וכ-17% מאפריקה נכסים

