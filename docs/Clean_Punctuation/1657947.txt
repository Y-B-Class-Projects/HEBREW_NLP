כלכלנים :  החלטתו של בנק ישראל נכונה על רקע ציפיות האינפלציה והחשש מבועת נדל"ן
בין הסיבות להעלאת הריבית :  עליית מחירי הנדל"ן ועלייה מהירה בכמות ההפנקות של אג"ח חברות באיכות נמוכה
בנק ישראל החליט הערב להעלות את הריבית ב-0.25% ל-1.5% .  בבנק נימקו את ההחלטה במחירים הגבוהים של הנכסים ובכלל זה נכסי הנדל"ן והמניות ,  וכן בעלייה המהירה בכמות ההנפקות של אג"ח חברות באיכות נמוכה יחסית .  בבנק ציינו כי מדובר בהתהליך ההדרגתי של החזרת הריבית לרמה  " נורמאלית "  שנועד להחזיר את האינפלציה ולשמור אותה בתוך תחום היעד .  בשוק ההון לא הופתעו במיוחד נוכח החלטתו של נגיד:רון אייכל :  לא מדובר בשינוי חריג במדיניות או האצת קצב אלא עיתוי מתאים להמשך מתווהרון אייכל ,  כלכלן מקרו ואסטרטג ראשי של מיטב בית השקעות ,  מציין כי לא מדובר בשינוי כלשהו במדיניות המוניטארית של בנק ישראל ,  אלא שהנגיד מצא עיתוי מתאים להעלאה שהיתה אמורה להתרחש לאחר שהמתין כחודשיים .  להערכת אייכל ,  לא היתה סיבה מיוחדת להעלאה הנוכחית ,  ועל כן לא צפויה העלאה נוספת בהודעה הבאה ." הנגיד רואה את רמת הריבית הנוכחית כלא מתאימה לפעילות הכלכלית של המשק ,  אך עדיין לא מדובר בהאצת הקצב ",  מסביר אייכל .  בהתייחס למדיניות שמירת ריבית הנמוכה בארה"ב ובאירופה ,  אייכל מציין כי ישנן מדינות רבות אשר מנהלות את המדיניות מתאימה להם כגון אוסטרליה והודו.כלל פיננסים : " לא נראה שיש ריבית נכונה ,  רק הזמן יעיד על טיב ההחלטה "" ההחלטה הפעם באמת היתה בעייתית ולא נראה שיש ריבית נכונה .  רק הזמן יגיד אם ההחלטה היתה טובה ",  כותב הערב אמיר כהנוביץ' ,  כלכלן המקרו של כלל פיננסים .  כהנוביץ' מונה מספר סיבות להעלאת הריבית :  הראשונה היא התחממות הציפיות האינפלציוניות ל-12 החודשים הקרובים ,  ואף לשנים הקרובות ,  שנעות קרוב ואף מעבר לגבול העליון של יעד בנק ישראל ." אילולא היתה הריבית מועלית ,  בנק ישראל היה עלול לפגוע באמינותו .  פישר יעדיף להתחיל רבעון של אינפלציה עם אמון משקיעים גבוה ולא להסתכן בתגובה מאוחרת שתהיה אולי מאוחרת מידי ",  כותב כהנוביץ'וצופה כי מדד חודש אפריל יעלה ב-0.7% ." מלבד הריבית הנמוכה ,  נומינלית וריאלית ,  חשובה לא פחות היא מדיניות ומתווה העלאת הריבית על פני זמן "  מוסיף כהנוביץ' . " לאחר שלושה חודשים בהם לא הועלתה הריבית ,  נדרש בנק ישראל לשמור על החלקת העלאה כדי לא ליצור זעזועים בציפיות לסך מתווה הריבית .  העלאות ריבית חדות יותר בהמשך עלולות ליצור זעזוע גדול והגדלת חוסר הוודאות ". עוד מעריך כהנוביץ' כי  " בחודש הבא בנק ישראל לא ימהר לעלות ריבית  ( לחודש מאי )  ואף לא ביוני ,  אלא אם משהו חריג יקרה ,  כמו קריסה של השקל ,  זינוק במדד המחירים במארס ודברים אחרים לא סבירים . " אנו מעריכים כי הריבית בסוף השנה תעמוד על 2.5% ,  ושקצב העלאות הריבית של בנק ישראל לא ישתנה מהותית אלא יישאר ברמה של העלאה פעם בכל חודשיים-שלושה ",  נכתב.רפי גוזלן :  מדובר בהחלטה נכונההכלכלן רפי גוזלן מלידר שוקי הון סבור כי מדובר בהחלטה נכונה : " העלאת הריבית בעת זו משדרת מסר נחוש אל מול העלייה האחרונה בציפיות לאינפלציה ,  ולכן תמנע העלאות ריבית מיותרות בעתיד ". "העלייה בציפיות לאינפלציה ,  שהובילה לחזרת הריבית לטריטוריה שלילית ,  הכריעה את הכף לטובת העלאת הריבית .  כמו כן ,  נראה כי הבנק מרגיש חוסר נוחות עם קצב עליית מחירי הנכסים ,  ובפרט חושש להיווצרות בועת נדל"ן ",  כותב גוזלן ." במבט קדימה ,  אין שינוי בכללי המשחק :  הבנק ימשיך בהתאמה הדרגתית של הריבית בהתאם להתפתחויות במשתנים העיקריים  ( ההתאוששות הגלובלית והתפתחות המדיניות המוניטארית בעולם ,  סביבת האינפלציה והפעילות המקומית )  ויוציא בהדרגה את הריבית הריאלית מהטריטוריה השלילית ". דן רון :  הריבית הריאלית עדיין שלילית"החלטת הנגיד אינה מפתיעה ,  על רקע הזינוק בציפיות האינפלציה בשבועות האחרונים ,  לרמה של כ-3% בטווח הקצר-בינוני .  נראה שהנגיד בחר לתת משקל עודף לעלייה בציפיות על פני המדדים השליליים האחרונים .  בנוסף ,  עליית התשואות בארה"ב והסיכוי להקדמת העלאת הריבית על ידי הבנק הפדרלי הקלו על החלטת הבנק המרכזי ".  מסר דן רון ,  סמנכ"ל השקעות בתכלית בית השקעות .  רון הוסיף כי  " למרות ההחלטה היום ,  הריבית הריאלית עדיין שלילית ,  וככל הנראה נמוכה מדי ביחס לקצב ההתאוששות של המשק .  אנו מעריכים כי תהליך העלאת הריבית השנה טרם הסתיים .  עיתוי העלאת הריבית הבאה תלוי במדדים שיפורסמו בחודשים הקרובים .  המדדים הקרובים צפויים להיות גבוהים ,  ואם יעלו אף על הציפיות המוקדמות ,  ייתכן שנראה העלאות נוספות כבר בחודשים הקרובים ". 

כלכלנים :  החלטתו של בנק ישראל נכונה על רקע ציפיות האינפלציה והחשש מבועת נדל"ן
בין הסיבות להעלאת הריבית :  עליית מחירי הנדל"ן ועלייה מהירה בכמות ההפנקות של אג"ח חברות באיכות נמוכה

