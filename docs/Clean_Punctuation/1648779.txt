סוחרי עכו שובתים :  האלימות מסכנת את חיינו
סוחרי העיר העתיקה בעכו החליטו לפתוח בשביתה בשל גל האלימות ששטף את העיר בחודשים האחרונים .  התושבים דורשים מהמשטרה להגביר את נוכחותה בעיר  " למען חיי ילדינו "
 הסוחרים בעיר העתיקה בעכו פתחו הבוקר  ( שלישי )  בשביתת מסחר מלאה במחאה על האירועים האלימים שאירעו באחרונה בחלק זה של העיר ,  שכללו כמה אירועי ירי בהם נפצעו מספר בני אדם ובהם פעוט בן שלוש וחצי .  
יו"ר ועד הסוחרים האני אסדי מסר לוואלה !  חדשות כי מדובר בשביתה כללית המקיפה גם את מוסדות החינוך והבנקים .  בעכו העתיקה ישנם כיום כ-150 עסקים ,  והסוחרים והתושבים דורשים מהמשטרה להגביר את נוכחותה ולשגר לאזור זה יחידה מיוחדת ששוטריה יסיירו בסמטאות ויערכו חיפושים אחר כלי נשק בלתי חוקיים . 
" אנו מדברים על חיי הילדים שלו ולא רק על הפרנסה ",  הוסיף אסדי , " ומחזקים את ידי המשטרה ואת מאבקה בפשיעה ".  לפני כעשרה ימים גבר בן 28 ותינוק כבן שלוש וחצי נפצעו בניסיון חיסול שאירע באזור על ידי שלושה רעולי פנים .  לפני כחודשיים וחצי תושב העיר בן 55 נדקר בפניו בקטטה שהחלה בין כמה אנשים שהיו בגילופין .
 
סוחרי עכו שובתים :  האלימות מסכנת את חיינו
סוחרי העיר העתיקה בעכו החליטו לפתוח בשביתה בשל גל האלימות ששטף את העיר בחודשים האחרונים .  התושבים דורשים מהמשטרה להגביר את נוכחותה בעיר  " למען חיי ילדינו "
 
