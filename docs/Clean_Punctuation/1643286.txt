הברומטר של תעשיית הסלולר העולמית
האם גם השנה יתארכו התורים בתערוכת GSMA בברצלונה ,  או שמא חלק מאולמות התצוגה יישארו חשוכים ?  ללא הנוכחות של אפל ,  המובילה את מהפכת הסלולר הנוכחית ,  התערוכה ממשיכה לסבול משחיקה ברלוונטיות שלה
ברצלונה  >  >  תערוכת mobile world congress שנערכת כל שנה בפברואר היא הברומטר הטוב בעולם למצבה של תעשיית הסלולר .  האם השנה יתארכו התורים ויתמלאו המסדרונות ,  או שמא ייוותרו אזורים חשוכים באולמי התצוגה ,  כפי שקרה בשנה שעברה ?  אמנם תעשיית הסלולר העולמית הוכיחה את עמידותה מול המיתון העולמי ,  אך גם השנה רובצת עננה כבדה מעל התערוכה .  נוקיה הפינית ,  יצרנית המכשירים הסלולריים הגדולה בעולם ,  הודיעה למארגנים  ( מארגון gsma )  כי השנה לא תקים החברה את דוכן התצוגה הקבוע והגדול שלה .  מוטורולה החליטה על נוכחות יותר צנועה ,  ו-lg קיבלה החלטה דומה .  אך חשוב מכך ,  הגורם המשפיע ביותר על עולם הסלולר כיום מדיר את רגלו לגמרי מהתערוכה .  אפל ,  שהביאה לעולם את האייפון המהפכני ,  שומרת את ההכרזות שלה לכנסים שהיא מארגנת בעצמה .  כל שנה שבה אפל לא מציגה בברצלונה ,  כך הולכת התערוכה ומאבדת מהרלוונטיות שלה .  לא רק יצרניות המכשירים מצמצמות נוכחות .  וודאפון ,  מפעילת הסלולר הגדולה בעולם ,  תגיע בנוכחות חסרה הכוללת רק קומץ אנשים מהמטה העולמי .  בדומה לשתי התערוכות הקודמות ,  מהשקת האייפון בקיץ 2007 ,  גם הפעם ינסו יצרניות המכשירים לסגור את הפער שנוצר בינן ובין אפל .  למעשה ,  המכשירים החדשניים של החברות הולכים והופכים דומים זה לזה :  מסך מגע של 3 עד 4 אינץ' ,  מצלמה חזקה וקישוריות wifi .  מוטורולה תציג כמובן את המיילסטון שלה  ( שמכונה גם דרויד )  ,  נוקיה תציג את המכשיר המסקרן 900n ,  וכנראה גם את היורש שלו .  סוני-אריקסון תציג מכשיר בשם 10x וגם מסמסונג צפויות השקות מעניינות של מכשירים עם מערכת ההפעלה החדשה של החברה ,  bada .  קרבות במערכות ההפעלה ההתיישרות של כל יצרני מכשירי הסלולר לסטנדרט שמובילה אפל ,  תפנה את זירת התחרות לכיוון מערכות ההפעלה .  שם יתנהל הקרב המעניין ביותר .  כנראה שמערכת ההפעלה עם הנוכחות החזקה ביותר בתערוכה תהיה אנדרואיד מבית גוגל ,  שתהיה מותקנת במכשירים של כמעט כל היצרניות .  הערכה בבלוגוספירה הטכנולוגית היא שכ-50 מכשירים שונים בברצלונה יריצו אנדרואיד - נתון מדהים אם חושבים שלפני שנה היה בתערוכה רק מכשיר אנדרואיד אחד ,  של htc .  נוקיה תציג מכשירים עם מערכת ההפעלה המסורתית סימביאן אבל גם מכשירים חכמים עם מערכת ההפעלה החדשה שלה maemo ,  המבוססת על לינוקס .  מי שיטרח ללכת למתחם התצוגה של נוקיה ימצא שם לא רק מכשירי סלולר אלא גם מחשבים ניידים - תחום פעילות חדש של החברה .  אחת השאלות שמרתקות את הבלוגים הטכנולוגיים לפני האירוע היא על מה תכריז מיקרוסופט .  באופן מסורתי החברה מכריזה כל שנה על גרסה חדשה למערכת ההפעלה הסלולרית שלה windows mobile ,  והשנה תושק לפי השמועות גרסה 7 .  אבל ,  יש המעריכים כי בראשונה ,  תכריז מיקרוסופט על טלפון עצמאי משלה ,  המבוסס על נגן המוסיקה zune - מכשיר שאמור להיות התשובה שלה לאייפון ולנקסוס .  בשנתיים האחרונות היתה זו מודו הישראלית שייצרה הרבה עניין בתערוכה ודיונים אינסופיים על סיכויי ההצלחה של הטלפון הסלולרי החדש .  החברה של דב מורן נמצאת בקשיים לאחרונה אבל חברה ישראלית אחרת הולכת להציג לראשונה בברצלונה מכשיר סלולרי מסקרן מאד :  קוראים לו else והוא נוצר בשנים האחרונות בחברת אמבלייז .  מעניין יהיה לראות כיצד תגיב התעשייה לסלולרי החכם-כחול-לבן החדש .  70 סטארט-אפים ישראלים כנס הסלולר העולמי אמנם מתרחש בספרד ,  אבל לעתים אפשר להתבלבל ולחשוב שהוא קורה בגני התערוכה בתל אביב .  הנוכחות הישראלית ב-mwc היא מסיבית .  זה מתחיל בחברות הענק ,  אמדוקס וקומברס ,  עובר דרך חברות ישראליות ציבוריות כמו אלווריון ומגיע עד מאות יזמים מעשרות סטארט-אפים ישראלים שמגיעים לתערוכה .  חלק מהחברות הישראליות מציגות באופן עצמאי אך רובן באופן משותף .  יש שתי משלחות ישראליות גדולות לתערוכה .  אחת היא של ארגון המובייל הישראלי ima - עמותה שמקימה מתחם ישראלי בכנס כבר שלוש שנים .  המשלחת השנייה היא של מכון היצוא שתחת משרד התמ"ת .  במשך השנים איחדו שני הארגונים כוחות והקימו מתחם ישראלי משותף .  השנה ,  בגלל מלחמות היהודים ,  יהיו בתערוכה שני מתחמים ישראליים נפרדים ,  בשני אולמות שונים .  ארגון ima שכר 700 מ"ר בתערוכה ובמתחם הזה יציגו 40 חברות ישראליות ,  לעומת 35 ב-2009 .  מכון היצוא השיג נדל"ן מבוקש באולם המרכזי של התערוכה ושם יציגו 30 חברות ישראליות אחרות .  בסך הכול ייסעו השנה במסגרת המשלחות 70 חברות סטארט-אפ ישראליות .  אגב ,  כ-20 מהן חברות צעירות שמציגות השנה בברצלונה בפעם הראשונה .  ליזמים צפוי שבוע לא קל .  כדי לקבל שטח של שולחן וכמה כסאות צריכה כל חברה לשלם ל-ima או למכון היצוא 7,000-8,000 יורו .  החברות לא משלמות רק על השטח כמובן .  במכון היצוא ובארגון ima דאגו מראש לקבוע כ-2,000 פגישות בסך הכל לחברות ,  עם חברות הטלקום הגדולות בעולם ,  והתקווה היא שמחלק מהפגישות יצאו גם עסקות בעתיד .  גם שני שרים יגיעו לתערוכה :  שר התקשורת משה כחלון ושר התמ"ת בנימין בן-אליעזר .  חברות הסלולר המקומיות - סלקום ,  פרטנר ופלאפון - שולחות גם הן כל אחת משלחת קטנה של נציגים .  היזמים הזדרזו להתקדם למחלקת העסקים בניגוד לשנים הקודמות ,  ברצלונה קידמה את פני הבאים לתערוכה במזג קר יחסית .  אך על אף שהטמפרטורות נעות בין 0 ל-2 מעלות ההצגה חייבת להימשך והכפור לא הפריע לדוגמניות בבגדי מעודדות קצרים לקבל את פני הנוחתים בשדה התעופה .  במבט קרוב יותר התברר שהמעודדות היו למעשה צוות קידום מכירות של דפדפן אופרה מיני למחשבים ניידים וטלפונים סלולריים .  שלטי החוצות בעיר בישרו על התערוכה .  סמסונג ,  כנראה ,  הוציאו את תקציב המדיה הגדול ביותר ,  עם שלטי החוצות המבשרים על בואו של הווייב ,  הטלפון הראשון של סמסונג עם מערכת ההפעלה בשם באדה .  טיסת הצ'ארטר שארגן ima יצאה מישראל לברצלונה ב-8:00 ויועדה למציגים שצריכים עוד לבנות את עמדת התצוגה שלהם .  בטיסה נותרו כמה מקומות ריקים ,  בעיקר במושבי מחלקת העסקים .  היזמים הזריזים ניצלו את ההזדמנות שקיבלו ודילגו קדימה למושבים היותר מרווחים בצ'רטר המסורתי ,  שמשמש כפגישת מחזור שנתית של תעשיית המובייל הישראלית .  בתום טיסה דחוקה נאלצו רבים לשלם החל מ-1,200 יורו רק עבור הכניסה לתערוכה .
 
הברומטר של תעשיית הסלולר העולמית
האם גם השנה יתארכו התורים בתערוכת GSMA בברצלונה ,  או שמא חלק מאולמות התצוגה יישארו חשוכים ?  ללא הנוכחות של אפל ,  המובילה את מהפכת הסלולר הנוכחית ,  התערוכה ממשיכה לסבול משחיקה ברלוונטיות שלה

