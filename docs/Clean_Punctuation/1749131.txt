10 נפצעו קל-בינוני בפיצוץ בלון גז במלון באילת
שני עובדים במלון  " דן פנורמה "  בעיר נפצעו באורח בינוני כתוצאה מהפיצוץ ועוד שישה נפצעו באורח קל .  שריפה שפרצה במלון לאחר הפיצוץ כובתה במהירות ,  והמשטרה פתחה בחקירת נסיבות האירוע
שמונה בני אדם נפצעו באורח קל ושניים נוספים נפצעו באורח בינוני בפיצוץ בלון גז שאירע היום  ( חמישי )  במלון פנורמה באילת .  צוותים של מגן דוד אדום שהגיעו למקום טיפלו בפצועים שסובלים מפגיעות הדף ,  ופינו שישה מהנפגעים לבית החולים יוספטל בעיר ,  בהם שניים במצב בינוני וארבעה במצב קל .  שני פצועים נוספים באורח קל לא נזקקו לפינוי .
 צוותי כיבוי האש שהגיעו למקום השתלטו על שריפה מקומית שפרצה בבית המלון בעקבות הפיצוץ .  המשטרה פתחה בחקירת נסיבות האירוע .  דובר רשת מלונות דן מסר ,  כי  " במלון דן פנורמה אילת אירעה התלקחות ,  כתוצאה מדליפת גז מחוץ לבניין .  באירוע נפגעו שישה מעובדי המלון ,  ואיש מאורחי המלון לא נפגע .  העובדים שנפגעו פונו לבית החולים יוספטל בעיר ,  והם מלווים על ידי נציג הנהלת המלון ". 
זמן קצר קודם לכן אירע פיצוץ ברכב בכביש 44 ליד מושב ניר צבי במרכז הארץ .  מחקירה ראשונית התברר כי מדובר בתקלה טכנית ברכב שהוביל בלוני גז .  במקום לא היו נפגעים ,  ובשלב זה אין חשד לפלילים .  המשטרה פתחה בחקירת נסיבות האירוע .
 
10 נפצעו קל-בינוני בפיצוץ בלון גז במלון באילת
שני עובדים במלון  " דן פנורמה "  בעיר נפצעו באורח בינוני כתוצאה מהפיצוץ ועוד שישה נפצעו באורח קל .  שריפה שפרצה במלון לאחר הפיצוץ כובתה במהירות ,  והמשטרה פתחה בחקירת נסיבות האירוע

