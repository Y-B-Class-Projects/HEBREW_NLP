הנדריקס : " אם יתנו לי את הזמן ,  יפיקו ממני דברים חיוביים "
 הפורוורד של מכבי מבין שהחתמתו של מצ'באן תפגע בדקות המשחק שלו ,  אבל אומר : " יש לי ביטחון .  אהיה מוכן כשיקראו לי "
 הגעתו של מילאן מצ'באן למכבי תל אביב עלולה לכרסם בדקות המשחק המועטות ממילא להן זוכה ריצ'רד הנדריקס .  הנהלת מכבי תל אביב אף הציעה את השחקן לאריס סלוניקי של שרון דרוקר ,  אולם נכון לעתה לא נמצאה לשחקן קבוצה .  למרות רצונה של ההנהלה לאתר קבוצה לפורוורד האמריקאי ועל אף צירופו של מצ'באן למכבי ,  דייויד בלאט יעדיף לראות את הנדריקס נשאר בקבוצה .
 הנדריקס עצמו התייחס למעמדו המקצועי בקבוצה לאור הצטרפותו של מצ'באן . " איך אני מרגיש עם הגעתו של מצ'באן ?  התפקיד שלי הוא כמו שהיה כל העונה והוא לא השתנה ",  אמר הנדריקס . " אמשיך להיות מוכן לעלות למגרש ברגע שיקראו לי ,  ורוצה רק לשחק טוב .  לפעמים זה אולי לא הערב שלך בתור שחקן ,  או לא הערב שהיית רוצה אבל ברגע שקוראים לך למגרש אתה צריך להביא את זה .  וזה מה שאני עושה ". 
הנדריקס הוסיף : " יש לי ביטחון בעצמי ,  אני שחקן שמקצועית מאוד בטוח בעצמו וקשה לערער אותו .  אני מכיר את עצמי ויודע שאם יתנו לי את הזמן ,  יפיקו ממני דברים חיוביים .  אבל צריך להסתכל על הדברים גם מהאספקט הקבוצתי ,  אנחנו אולי הקבוצה הכי 'לוהטת' באירופה כרגע ,  וכל אחד צריך לקבל את התפקיד שלו ולעשות מה שמבקשים ממנו .  זה גם מה שאני עושה ".  השחקן התייחס גם למשחק בו ניצחה שלשום מכבי תל אביב את אשקלון ולחוסר היציבות שהציגו השחקנים במהלך המשחק . " זה היה משחק קצת מרושל שלנו ",  הודה האמריקאי . " אנחנו אוהבים לשחק בקצב שלנו ,  אבל צריך לזכור שבסוף סיימנו את המשחק טוב וכמו שצריך ,  וזה מה שהיה חשוב .  כל עוד אנחנו מסיימים אותו בעלייה אז אין חשש שזה יהפוך להיות הרגל רע שלנו .  יש לנו אולי דברים שאנחנו צריכים להוציא לפועל יותר טוב ,  אבל בסופו של דבר נמשיך לעבוד ולהשתפר ". 
שחקן שמעמדו יציב יותר בקבוצה הוא דייויד בלו .  השחקן התייחס אף הוא למשחק ההפכפך שמציגה הקבוצה . " מול אשקלון התחלנו את המשחק מאוד טוב והיו לנו ירידות תוך כדי משחק  .  למה זה קורה לנו ?  אנחנו קבוצה צעירה ,  עם שחקנים צעירים ,  אבל הם לומדים יותר ויותר בכל יום - במיוחד בשנה שאנחנו מצליחים באירופה ". 
בלו מצביע גם על האספקט המנטלי . " כשאתה מוביל ביתרון כזה גדול - אם אתה רוצה או לא - זה מה שקורה .  לצערי ,  נגד אשקלון זה קרה .  זה לא שאנחנו רוצים להרגיז את דייויד או משהו ,  ואני מבין את זה שהוא יכול להיות מתוסכל מאיתנו לעתים ",  מודה בלו . " אבל למחצית השנייה עלינו לפרקט ושיחקנו נהדר .  זה לא יהפוך להרגל רע שלנו ולא יהיו לנו ירידות מתח כאלו באירופה או כשנתמודד מול קבוצות טובות יותר בליגה הישראלית .  כשיש לנו משהו 'לשחק עליו'  ,  כשאנחנו נדחקים לפינה ,  אנחנו משחקים טוב יותר ". 
בלו גם פירגן לרכש החדש ,  מילאן מצ'באן : " הוא הגיע לכאן לתקופה ארוכה ,  הוא בחור טוב ,  שחקן טוב וצעיר .  בחור סובלני וטוב שהוא איתנו ". 
ומה לגבי ירושלים ,  אותה ייפגשו הצהובים במחזור הבא ?   " הם אמנם הפסידו לאשדוד ,  אבל הם קבוצה טובה והם מגיבים היטב .  הם יבואו לשחק ",  מזהיר השחקן .
 
הנדריקס : " אם יתנו לי את הזמן ,  יפיקו ממני דברים חיוביים "
 הפורוורד של מכבי מבין שהחתמתו של מצ'באן תפגע בדקות המשחק שלו ,  אבל אומר : " יש לי ביטחון .  אהיה מוכן כשיקראו לי "
 
