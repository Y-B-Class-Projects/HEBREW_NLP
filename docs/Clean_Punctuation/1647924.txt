גל תשקיפים שוטף את הבורסה :  17 חברות מגייסות הון כדי לשרוד או להתאושש
תחילת 2010 משקפת אומנם גאות בבורסה ,  אך בכלכלה הריאלית אין התאוששות אמיתית וחברות רבות צמאות למזומנים
התשקיף של חלל תקשורת חושף :  חברת הלוויין של האחים דנקנר בקשיים >  >  חלל תקשורת שבשליטת יורוקום מקבוצת אלוביץ' הגישה תשקיף מדף להנפקת 15 מיליון מניות ,  עד ארבע סדרות של אג"ח להמרה ,  עד ארבע סדרות של אג"ח ועד ארבע סדרות של אופציות למניות .  חלל תקשורת ,  שמעניקה שירותי תקשורת לוויינית באמצעות שני לווייני תקשורת ונמצאת בהליכי ייצור של שלושה לוויינים נוספים ,  מגלה שצבר ההזמנות לשני לווייני התקשורת הפעילים שלה ,  עמוס 2 ועמוס 3 ,  מתחילת אוקטובר 2009 ועד לסיום חייהם מסתכם ב-218 וב-213 מיליון דולר בהתאמה .  צבר ההזמנות ל-2010 בשני הלוויינים מסתכם ב-66 מיליון דולר .  חלל תקשורת מגלה כי חברת הלוויינים הרומנית dth - שבשליטת כמה גופים ודמויות מוכרות בשוק ההון הישראלי ,  כמו אלרן השקעות  ( דני ,  גדי ודורי דנקנר )  ,  קרן rp ונעם לניר - מצויה בקשיים כלכליים .  חלל תקשורת החכירה 3.5 מקטעי חלל ל-dth עד ל-2020 .  ואולם נכון לסוף ספטמבר 2009 ,  הסתכם חובה של החברה הרומנית לחלל ב-3.4 מיליון דולר לאחר הפרשה של 1.5 מיליון דולר לחובות מסופקים .  חלל תקשורת לא הכירה בהכנסות של 2.1 מיליון דולר מ-dth בינואר-ספטמבר 2009 .  חלל תקשורת מגלה את זהותה של חברת הלוויינים אסיה סאט ,  שעמה חתמה על הסכם .  לפי ההסכם ,  אסיה סאט תעביר לוויין תקשורת פעיל שבבעלותה ממיקום המסלול הנוכחי שלו למיקום המסלול שבאמצעותו מתכננת חלל עצמה להפעיל שירותי תקשורת לוויינית באפריקה .  זאת באמצעות הלוויין עמוס 5 ,  שצפוי להיכנס לפעילות מסחרית מלאה ב-2011 .  התשקיף מגלה את תנאיה של ההלוואה שקיבלה חלל תקשורת מחברת מגדל ומעמיתים קרנות פנסיה .  ההלוואה ,  בסכום של 140 מיליון דולר ,  תשמש את חלל תקשורת למימון חלקי של הלוויין עמוס 5 ,  ותנאיה מלמדים כיצד רואה ענת לוין ,  מנהלת ההשקעות של מגדל ,  את האופן שבו צריכים משקיעים מוסדיים לנהל את הסיכון שגלום בהלוואה ומשתנה על פי משך חייה .  ההלוואה תינתן כנגד עמידה באבני דרך ותיפרע בפירעונות חצי-שנתיים של קרן וריבית החל בסוף 2012 ועד לסוף 2018 .  ההלוואה צמודה למדד ונושאת ריבית שמבוססת על התשואה ברוטו של אג"ח ממשלתיות בתוספת מרווח שנע בין 7% ל-8% .  הסכם ההלוואה שולל מחלל תקשורת את הזכות לפירעון מוקדם ולעומת זאת מטיל עליה ריבית פיגורים של 3.5% בשנה על כל דחייה במועד הפרעון המקורי של תשלום .  נכסי הלוויין עמוס 5 ישועבדו בשיעבוד שוטף וקבוע לטובת המלווים ,  שיקבלו גם שיעבוד רביעי וחמישי בדרגה על נכסי עמוס 3 ו-2 בהתאמה .  לסיום מונה ההסכם לא פחות מ-14 אירועים שונים שייחשבו כהפרה של התחייבות חלל תקשורת כלפי המלווים .  יורם גביזון דורי בניה מתכננת לגייס 71 מיליון שקל ולפרוע אשראי לבנק הפועלים >  >  חברת דורי בניה שבשליטת קבוצת דורי צפויה לגייס בקרוב 71 מיליון שקל לפחות בהנפקת מניות ראשונה לציבור ,  לפי שווי שינוע על פי הערכות סביב 200 מיליון שקל לפני הכסף .  את ההנפקה יובילו לאומי פרטנרס חתמים ,  כלל חיתום ,  אקסלנס חיתום וברק קפיטל חיתום .  התשקיף שפורסם בסוף השבוע החולף חושף כמה פרטים מעניינים על החברה ,  שעוסקת בתחום הניהול וביצוע של עבודות בנייה .  דורי בניה נשלטת בידי קבוצת דורי של אורי דורי וחברת גזית-גלוב .  החברה צופה שתסיים את 2010 עם הכנסות של מיליארד שקל ורווח מפעולות רגילות של 80.8 מיליון שקל .  את שלושת הרבעונים הראשונים של 2009 סיימה החברה עם הכנסות של 647 מיליון שקל ורווח נקי של 47.7 מיליון שקל .  דורי מציינת בתשקיף שלה כי היא מייעדת את תמורת ההנפקה בעיקר להחזר אשראי לבנקים .  ל-themarker נודע כי מדובר באשראי של 80 מיליון שקל שקיבלה מבנק הפועלים והוא אשראי מתגלגל .  הכוונה של דורי בניה היא כנראה ליצור חברה ציבורית שתהיה נקייה ככל האפשר מאשראי .  הונה העצמי של דורי בניה הסתכם ב-66 מיליון שקל בסוף ספטמבר 2009 מתוך מאזן של 394 מיליון שקל .  באחרונה קיבלה דורי בניה 20 מיליון דולר מחברת ביטוח כמסגרת אשראי .  לפי הערכות ,  מדובר במנורה ,  שמצטרפת לכלל ביטוח בהעמדת מסגרות אשראי לדורי בניה ,  שמאפשרות לה מתן ערבויות ביצוע למזמינים .  עד לאחרונה תחום הערבויות לקבלני ביצוע היה ייחודי לבנקים ,  ובאחרונה נכנסו אליו גם חברות הביטוח .  בצד קבוצת דורי מחזיק ב-4.5% ממניות החברה ערב ההנפקה גם אסף מור ,  מייסד רום גבס ,  חברה בת בולטת של דורי בניה .  מור משמש גם מנכ"ל החברה ובתפקידו זה הוא מקבל שכר של 80 אלף שקל בחודש וזכאי גם למענק של 2.5% מהרווח של החברה לפני מס .  עלות שכרו הסתכמה ב-1.8 מיליון שקל בשלושת הרבעונים הראשונים של 2009 .  בנוסף קיבל מור באחרונה גם אופציות למניות דורי בניה בשווי הוגן של 3.8 מיליון שקל .  שרון שפורר התשקיף של תפרון מגלה :  ההכנסות ב-2009 ירדו ב-34%  >  >  תפרון ,  יצרנית הלבשה תחתונה ,  בגדי ספורט ובגדי ים ,  תנסה במארס 2010 לגייס 16.8 מיליון שקל ברוטו בהנפקת זכויות .  החברה פירסמה תשקיף מדד להנפקת 3 מיליון מניות ,  10 סדרות של אג"ח רגיל ו-10 סדרות של אג"ח להמרה .  תפרון תיתן לכל בעל 1.4 מניות זכויות שניתנות לניצול עד 25 במארס 2010 לרכוש מניה אחת במחיר של 3.8 דולרים .  השלמת הגיוס חיונית לעמידה בהתחייבויות הכספיות ומימוש התנאים המתלים בהסכמי המימון עם הבנקים בהיקף של 30 מיליון דולר .  חברת נורפת ,  שבבעלותן מבטח שמיר של מאיר שמיר וקרן פימי ,  לא תשתתף בהנפקה מסיבות רגולטוריות .  ואולם הן התחייבו שאם הנפקת הזכויות תושלם בהצלחה מלאה ,  תשקיע נורפת בחברה 1.3 מיליון דולר בהקצאה פרטית ובמחיר זהה למחיר לפיו תתבצע הנפקת הזכויות שתשמור על אחזקתה בחברה  ( 21.8% )  .  אם לא תהיה היענות כלשהי של בעלי המניות להנפקת הזכויות ,  תשקיע נורפת בתפרון 3.4 מיליון דולר בהקצאה פרטית של מניות במחיר של 3.8 דולרים למניה ,  שיגדילו את אחזקתה בתפרון ל-40.6% .  תשקיף החברה חושף שהכנסותיה מתחום הפעילות של ייצור הלבשה תחתונה בטכנולוגיה של ללא תפר ירדו ב-28% ב-2009 בהשוואה ל-2008 והסתכמו ב-62 מיליון דולר ,  ההכנסות מייצור בטכנולוגיה של גזירה ותפירה ירדו ב-39% ב-2009 בהשוואה ל-2008 ל-53 מיליון דולר .  יורם גביזון קרדן נדל"ן תגייס 168 מיליון שקל בדרך לסיבוב שני בבורסה  >  >  קרדן נדל"ן ,  שבשליטת קרדן ישראל  ( 85% )  וכלל ביטוח  ( 15% )  ,  תנסה לגייס 168 מיליון שקל בשני מכרזים להנפקת מניות לפי שווי חברה של 537 מיליון שקל לאחר ההנפקה ,  וכן להנפקת אג"ח להמרה .  תשקיף ההנפקה פורסם שבוע לאחר שהחברה גייסה 60 מיליון שקל בהנפקה של 15% ממניותיה לכלל ביטוח תמורת 60 מיליון שקל ,  כלומר לפי שווי חברה של 400 מיליון שקל לאחר ההנפקה .  ההנפקה הצפויה של קרדן נדל"ן היא הסיבוב השני שלה כחברה בורסאית .  מניותיה של החברה חולקו ב-99' כדיווידנד בידי החברה האם קרדן ישראל ,  ובמקביל הנפיקה קרדן נדל"ן מניות חדשות .  חמש שנים וחצי אחר כך פירסמה קרדן ישראל הצעת רכש ומחקה את מניותיה של קרדן נדל"ן מהמסחר בבורסה .  קרדן נדל"ן מחזיקה בעתודות קרקע ובפרויקטים שמעוכבים ,  וכן מעורבת בתכנון ובבנייה של 2,328 יחידות דיור ,  שחלקה בהן הוא 1,506 יח"ד .  מיעוטם של הפרויקטים נמצאים בביצוע ,  כך שחלקה של קרדן נדל"ן בהכנסות של פרויקטים בביצוע מסתכם בשלב זה ב-237 מיליון שקל וחלקה ברווח ב-31 מיליון שקל .  קרדן נדל"ן תרכוש מהחברה האחות תהל את זכויותיה בבניין המשמש למגורים ולמסחר בפינת הרחובות אבן גבירול ומאנה בתל אביב בעסקת קומבינציה ,  שתכליתה הקמת פרויקט מגורים חדש .  תהל תקבל 50% מהתמורה ממכירת הדירות שייבנו בניכוי עמלת שיווק של 1.5% שתשלם לקרדן נדל"ן .  יורם גביזון אולטרה שייפ זקוקה למימון :  תנסה לגייס 17.5 מיליון שקל  >  >  חברת אולטרה שייפ פיטרה מ-2007 עד סוף ספטמבר 2009 41 עובדים שהיו כ-39% ממצבת כוח האדם שלה .  תשקיף החברה שפורסם בסוף השבוע האחרון מגלה כי אם החברה לא תצליח לגייס הון בבורסה ,  יהיה עליה ככל הנראה להמשיך לצמצם את מצבת כוח האדם והוצאות אחרות עד שיהיו לה מקורות מימון מספיקים .  אולטרה שייפ נשלטת על ידי ישראל סיד ומפתחת מכשיר בשם קונטור 1 ,  המסייע להצרת היקפים וחיטוב הגוף על ידי הרס מקומי וסלקטיבי של תאי שומן ללא פגיעה ברקמות אחרות .  כעת מתכננת החברה לגייס לפחות 17.5 מיליון שקל  ( לפי מחיר מינימום של 140 שקל לחבילת מניות ואופציות )  כדי שתוכל להמשיך בתוכניות העסקיות ב-2010 ללא הזדקקות למקורות מימון נוספים .  בסוף ספטמבר 2009 היה לחברה גירעון של 568 אלף דולר בהון העצמי .  על פי התשקיף נראה כי אולטרה שייפ תולה את תקוותיה בעיקר בגרסה החדשה של המכשיר ,  וכן באישור ה-fda למכשיר שהיא מפתחת ובאישור מסין לשיווק המכשיר .  בינתיים מפיצה אולטרה שייפ ל-50 מדינות בעולם ,  והיא קיבלה אישור למכשיר בקנדה ,  באירופה וגם בישראל .  מ-2007 ועד סוף הרבעון השלישי של 2009 - המועד האחרון שלגביו מספקת אולטרה שייפ תוצאות בתשקיף - נרשמה הרעה בפעילות .  המכירות ,  שהיו ב-2007 22 מיליון דולר ,  התכווצו לכ-11 מיליון דולר ב-2008 ול-5.4 מיליון דולר בינואר-ספטמבר 2009 .  בתקופה זו הפסידה החברה 6.7 מיליון דולר ,  ויחד עם 2007-2008 היא צברה הפסד של 25 מיליון דולר .  שרון שפורר ווידמד עלולה לסבול מדום נשימה :  רף המזומנים ירד ל-4.5 מיליון שקל  >  >  חברת ווידמד ,  שעוסקת בפיתוח מערכות מידע קליניות לאבחון הפרעות פיזיולוגיות בתחומי הפרעות נשימה ,  הפרעות שינה ובעיות לבביות ,  הגישה תשקיף מדף להנפקה של מניות ועד 5 סדרות של אופציות למניות .  החברה מחזיקה בקופתה במזומנים ובשווי מזומנים בסכום של 2.2 מיליון שקל ובמכשירים פיננסיים ששוויים ההוגן היה 2 מיליון שקל נכון לסוף הרבעון השלישי של 2009 .  קצב שריפת המזומנים של החברה הגיע ל-4.6 מיליון שקל ב-12 החודשים האחרונים .  החברה ,  שנסחרת בשווי של 15 מיליון שקל בלבד ,  צברה עד כה הפסד של 34 מיליון שקל .  ווידמד ,  שבשליטת היזם אריה מרגי  ( 11.7% )  ,  קרנות פלטינום  ( 17.1% )  ואסנד טכנולוגיות  ( 11.4% )  ,  פועלת בשוק של אבחון וטיפול בתחום דום נשימה בשינה .  על פי מחקר ,  כ-80 מיליון איש בארה"ב ,  28% מהאוכלוסייה ,  זקוקים לאבחון בתחום דום נשימה בשינה .  מוצר הדגל של החברה הוא מערכת מורפיאוס - מערכת מידע קליני לניהול ואוטומציה של מעבדות שינה .  המערכת מאפשרת בין היתר זיהוי ואבחון אוטומטי של שלבי שינה ,  דום נשימה והפרעות שינה אחרות ,  תוך ניתוח הסיבה להפרעת הנשימה או הפרעת השינה באופן שמיועד לקבוע את הטיפול הרפואי המתאים .  התשקיף של ווידמד מגלה שהחברה כותבת את תשובתה לשאלות שהתקבלו מרשות המזון והתרופות האמריקאית  ( fda )  בנוגע למערכת הדור המתקדם morpheusox .  ווידמד מתכוונת לשווק החל במארס 2010 את המערכת ,  שמאפשרת לבצע בדיקת שינה מנתונים שמוצאים ממוניטור הנמצא באופן תדיר ליד מיטת החולה .  יורם גביזון

גל תשקיפים שוטף את הבורסה :  17 חברות מגייסות הון כדי לשרוד או להתאושש
תחילת 2010 משקפת אומנם גאות בבורסה ,  אך בכלכלה הריאלית אין התאוששות אמיתית וחברות רבות צמאות למזומנים

