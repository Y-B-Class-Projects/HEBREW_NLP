ורד ביקש לשחק מול הפועל ,  בחיפה מעדיפים שינוח
השחקן נבדק אצל הרופא המנתח ,  יחכה לחוות דעת נוספת .  הדילמה לגבי דוידוביץ' :  האם זמן ההתאוששות היה קצר מדי ? 
אחרי עשרה ימים של המתנה ,  קשר מכבי חיפה עידן ורד נפגש הבוקר  ( ראשון )  עם הרופא המנתח שלו ,  ד"ר גבריאל מוזס ,  זאת בעקבות הפציעה החוזרת בכתפו .  לאחר השיחה הודיע ורד כי הוא מעוניין לשחק מול הפועל תל אביב מחר בערב ,  אבל חיפה ביקשו ממנו לנוח על מנת לא לסכנו .  כעת ממתין השחקן לחוות דעת נוספת .  בשיחות עם חבריו ,  ורד נשמע מתוח מאוד בימים האחרונים לקראת הבדיקה ,  מחשש שייאלץ להיעדר תקופה ממושכת מהמגרשים .  
כזכור ,  ורד הגיע לחיפה עם פציעה בכתף והיה אמור לחזור למגרשים רק באמצע ספטמבר .  בסופו של דבר ,  לאחר התייעצות עם רופאיו ,  הוחלט שורד יחזור למגרשים ארבעה שבועות לפני המועד המקורי וכבר במשחק הראשון שלו בבאר שבע הפגין יכולת טובה ובישל את שער הניצחון .  נכון לעכשיו ,  לא נראה שהשחקן יהיה בסגל להפועל תל אביב .
 המאמן אלישע לוי שדרבן ביום שישי את שחקניו  ( "שחקנים גדולים חיים בשביל משחקים גדולים ,  ניצחון ייתן לנו 'פוש' להמשך ")  ,  לא אמור לשנות את ההרכב שניצח את הפועל פתח תקוה ,  אולי מלבד עמדת השוער .  אייל משומר ימשיך לפתוח בעמדת המגן הימני ,  כשליאור רפאלוב והקפטן יניב קטן ישחקו מאחורי שני החלוצים ,  ולדימיר דבאלישווילי ושלומי אזולאי .  
ניר דוידוביץ' מעוניין לפתוח בהרכב ודברים ברוח הזו נמסרו למאמן ,  שיתייעץ במהלך האימון שייערך היום עם גיורא אנטמן .  בחיפה טוענים שהשוער כשיר ,  אבל לוי החליט להודיע רק ברגע האחרון על החלטתו משום שדוידוביץ' חזר רק לאחרונה להתאמן ועלתה אפשרות שהשוער זקוק לזמן התאוששות ארוך יותר .  עלי עוסמאן  ( מחלים מהמכה שספג בצלע התחתונה )  ואייל גולסה  ( עדיין לא השלים מנוחה של ששה שבועות מאז הפציעה בנבחרת )  ,  לא ייכללו בסגל .  החלוץ מוחמד גדיר ייכלל בסגל ואמור להשתלב בהמשך המשחק .
 כ-180 כרטיסים ,  שיאזלו עד שעות הערב ,  נותרו לקראת ההתמודדות ביום שני .  שחקן בקבוצה אמר הבוקר : " נצטרך ללחוץ את הפועל מהתחלה .  אם המשחק ייגרר לשלבים המאוחרים בלי שנבקיע ,  נהיה בבעיה .  הפועל הוכיחה בעונה שעברה שהיא יודעת לנצח משחקים צמודים כאלה ". 

ורד ביקש לשחק מול הפועל ,  בחיפה מעדיפים שינוח
השחקן נבדק אצל הרופא המנתח ,  יחכה לחוות דעת נוספת .  הדילמה לגבי דוידוביץ' :  האם זמן ההתאוששות היה קצר מדי ? 

