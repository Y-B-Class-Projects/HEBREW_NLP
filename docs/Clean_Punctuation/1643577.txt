ה"אייתוללה "  של חיזבאללה חש ברע ואושפז
מוחמד חוסיין פדלאללה ,  הנחשב למנהיגה הרוחני של התנועה השיעית ,  אושפז בבית החולים לאחר שמצבו הבריאותי הידרדר .  לאחר מספר בדיקות רפואיות מצבו השתפר
המנהיג הרוחני של חיזבאללה ,  השייח' מוחמד חוסיין פדלאללה ,  אושפז היום  ( שני )  בבית החולים בשל הידרדרות במצבו הבריאותי .  כלי התקשורת במדינה דיווחו כי השייח' פדלאללה ,  הנחשב לאיש הדת השיעי הבכיר ביותר בלבנון ,  עבר שורה של בדיקות בבית החולים וכעת מצבו טוב יותר .  בשנים האחרונות סובל פדלאללה מבריאות רופפת והוא אף עבר ניתוח בלבו לפני מספר חודשים .
 פדלאללה ,  74 ,  נולד בעיר נג'ף בעירק .  בשנת 1966 עבר ללבנון ,  שם הוא חי עד היום .  יש לו השפעה רבה על מאמיני האיסלם השיעי ,  בעיקר בלבנון ובעירק .  הוא כתב עשרות ספרים בנושא הלכה ודת ונחשב לפוסק הלכה חשוב .  בנוסף הקים רשתות חברתיות שסייעו ליתומים ולנזקקים .
 השייח' פדלאללה נחשב לסמכות ההלכתית של ארגון חיזבאללה על אף שהארגון מכחיש זאת .  הוא שולל את קיומה של מדינת ישראל וקורא להתנגדות מזוינת נגדה .  לאחר חיסול קצין המבצעים של הארגון ,  עימאד מורנייה ,  אמר פדלאללה כי מורנייה  " נחשב לעמוד תווך חשוב בהתנגדות לאויב הציוני ". 

ה"אייתוללה "  של חיזבאללה חש ברע ואושפז
מוחמד חוסיין פדלאללה ,  הנחשב למנהיגה הרוחני של התנועה השיעית ,  אושפז בבית החולים לאחר שמצבו הבריאותי הידרדר .  לאחר מספר בדיקות רפואיות מצבו השתפר

