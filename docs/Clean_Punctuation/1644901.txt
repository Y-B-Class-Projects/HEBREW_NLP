היועמ"ש הורה לבדוק התלונות נגד הרב אלון
היועץ המשפטי לממשלה קיים דיון בהשתתפות פרקליט המדינה וראש האגף לחקירות ומודיעין במשטרה בנוגע לטענות שהועלו נגד הרב מוטי אלון .  בתום הדיון הורה וינשטיין לקיים בדיקה בנושא
 ( צילום :  גדעון צנטנר ,  עריכת וידאו :  דורון שטיין ) 
היועץ המשפטי לממשלה יהודה וינשטיין קיים היום  ( חמישי )  דיון בהשתתפות פרקליט המדינה משה לדור וראש האגף לחקירות ולמודיעין במשטרה ניצב יואב סגלוביץ' בנוגע להמלצת המשטרה לקיים בדיקה אודות פרסומים ותלונות שהגיעו לפורום  " תקנה "  בעניינו של הרב מוטי אלון .  בסיומו של הדיון החליט וינשטיין לקיים בדיקה בנושא .  גורמים במשטרה ציינו כי  " בהיעדר תלונות ,  לא ניתן לעשות דבר .  באגף החקירות שוקלים כיצד לפתוח בחקירה מבלי שיהיו בידיו תלונות קונקרטיות ,  דבר שהוא בעייתי ביותר ". 
ביום שני פורסמה בפורום  " תקנה ",  העוסק בטיפול ומניעה של הטרדות מיניות במגזר הדתי ,  הודעה לפיה הגיעו לחבריו תלונות נגד הרב מוטי אלון בדבר  " מעשים המנוגדים לערכי הקדושה והמוסר ".  לפי ההודעה נמצא כי בתלונות שהגיעו לפורום  " יש ממש ".  
בפורום הסבירו כי פרסמו את ההודעה לאחר שהרב אלון ,  שבעבר התבקש על ידיהם לא לעסוק בפעילות רבנית ,  יישם את ההגבלות שניתנו לו  " באופן חלקי ".  הרב אלון התבקש גם לחדול מלעסוק בכל  " תפקיד חינוכי וניהולי ,  ומכל ייעוץ אישי ביחידות ".  ככל הנראה ,  הרב אלון המשיך לייעץ לצעירים דתיים בעלי נטייה הומוסקסואלית בניגוד להגבלות שהוטלו עליו . 
" לצערנו ,  התברר לנו לאחרונה כי ההגבלות יושמו רק באופן חלקי ,  וכי ההגנה על הציבור ומניעת מכשול מחייבת אותנו להביא את הדברים לידיעת הרבים ",  נכתב בהודעת הפורום .  עוד נמסר כי פעולות הפורום נעשו בהתאם לחוק  " ותוך יידוע היועץ המשפטי לממשלה ",  ושהפורום אינו עוסק ביישום הדין הפלילי .
" מדובר בעלילת דם נוראה שמבוססת על תלונה מופרכת מיסודה של אדם שיציבותו נתונה בספק ",  אמר בתגובה הרב אלון לחדשות ערוץ 2 והוסיף כי בקרוב ימסור את גרסתו המלאה . " התלונה המדוברת הוגשה לפני שנים ואין בה הדבר וחצי דבר מן האמת ".  הרב הוסיף כי בכדי למנוע חילול שם הוא  " היה מוכן ליטול על עצמו תקופה שבה נצר את הדברים ,  אולם משנעשו באחרונה ניסיונות של סחטנות לעומתו ואיומים ,  הוא הבהיר שלא יהיה מוכן לשאת עוד את הדברים ודרש לפרסמם ". 
עדכון ראשון :  18:04

היועמ"ש הורה לבדוק התלונות נגד הרב אלון
היועץ המשפטי לממשלה קיים דיון בהשתתפות פרקליט המדינה וראש האגף לחקירות ומודיעין במשטרה בנוגע לטענות שהועלו נגד הרב מוטי אלון .  בתום הדיון הורה וינשטיין לקיים בדיקה בנושא

