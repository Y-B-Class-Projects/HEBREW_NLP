 " הוצאת אגף שוק ההון מהאוצר תשתק את המשרד "
 סגן שר האוצר ,  יצחק כהן ,  מתנגד ליוזמה של הנגיד להעביר את אגף שוק ההון לבנק ישראל  ?   " גורמים כבדי משקל סבורים כי הפיקוח על הבנקים לא צריך להיות בבנק ישראל ",  הוא מוסיף
 >  >   " יש לי הערכה גדולה מאוד לנגיד בנק ישראל ,  סטנלי פישר .  עם זאת ,  אני מתנגד ליוזמתו להוצאת אגף שוק ההון ,  ביטוח וחיסכון מהאוצר לבנק ישראל .  להוציא את האגף מהאוצר פירושו לשתק את האוצר "  - כך אומר ל-themarker סגן שר האוצר ,  יצחק כהן  ( ש"ס )  . " אם נלך לפי מודל התוצאה ,  אזי כולם ראו ויודעים מה קרה במשבר הכלכלי העולמי לכל המודלים של הפיקוח ,  כולל האמריקאי ,  ההולנדי והמודלים של מדינות אחרות .  המודל שעבר את המשבר בצורה הטובה ביותר הוא המודל של אגף שוק ההון הישראלי .  הוא זקוק לשיפורים ואנחנו נדאג שהם ייעשו .  אבל אין ספק שאגף שוק ההון ,  ביטוח וחיסכון יישאר באוצר ",  אומר כהן ,  שמכהן קדנציה שנייה כסגן שר האוצר .  בכירי האוצר ראו בכהן מקצוען בשני הסבבים ,  כיום עם שר האוצר יובל שטייניץ ובקדנציה הראשונה עם סילבן שלום .  בניגוד ,  למשל ,  למשולם נהרי ,  חבר מפלגתו שהיה שר במשרד האוצר בתקופתו של רוני בר-און ,  שכלל לא הורגש במשרד .  כהן קיבל משטייניץ את האחריות על שני אגפים חשובים ביותר במשרד ,  רשות המסים ואגף שוק ההון ,  ביטוח וחיסכון .  אילו שינויים דרושים באגף שוק ההון ?   " נדרשת יותר הרמוניה בין שלושת גורמי הפיקוח במשק - אגף שוק ההון באוצר ,  רשות ניירות ערך והפיקוח על הבנקים בבנק ישראל .  יחידות מסוימות בשלושת הגופים האלו צריכות להיות משותפות ולשרת את שלושתם .  צריכים להקים גם רשות לחקירה ואכיפה עצמאית ,  שתיתן שירות זמין ומהיר לכל שלושת הרגולטורים .  גם השירות לאזרח יכול להיות תחת גג אחד . " ביחס לטענות נגד אגף שוק ההון ,  אני מוכרח להעיר כי מי שיבדוק ימצא ,  כי מאחורי כל הרפורמות הגדולות במשק בעשור האחרון ,  כולל ועדת בכר ,  ועדת חודק ,  הרפורמה בקרנות הפנסיה והרפורמה בשוק הביטוח ,  עמדו אגף שוק ההון והאוצר .  מדובר ברפורמות שהצילו את כלכלת ישראל ואת הציבור .  אגב ,  מחמיא מאוד לאוצר שכולם רוצים להעביר אליהם אגף שלו ".  טוענים כי הרמה של אגף שוק ההון רחוקה מהרמה של הפיקוח על הבנקים בבנק ישראל . " אלו שני סוגי פיקוח שונים .  בנק ישראל מפקח על שבעה-שמונה בנקים וזהו .  אגף שוק ההון מפקח על עשרות רבות מאוד של גופים בשוק ההון בתחום הביטוח ,  הפנסיה והחיסכון .  אין ספק ,  הפיקוח על שוק ההון צריך להיות באוצר .  אם הפיקוח על גופי הפנסיה לא היה באוצר ,  מי היה מציל את מיליון המבוטחים בקרנות הפנסיה הוותיקות ,  לפני כמה שנים ,  כשהן היו למעשה בפשיטת רגל . " אגף שוק ההון הוא זרוע האוצר לשכלול שוק ההון ,  לביצוע רפורמות מבניות .  כל הרפורמות בשוק ההון בעשור האחרון נעשו באוצר ולא על ידי בנק ישראל .  בניגוד לראייה של הפיקוח על הבנקים ,  הראייה שלנו היא צרכנית .  כל אזרח אצלנו הוא אובייקט לדאגה .  אני לא קובע עמדה ,  אבל יש גורמים רבי משקל שסבורים כי הפיקוח על הבנקים לא צריך להיות בבנק ישראל .  באגף שוק ההון באוצר יש כוח אדם מהטובים בישראל .  צריך להגדיל אותו .  זהו אגף מקצועי מאוד ,  דינמי ורגיש ".   " נצא מחוזקים מהמשבר"אתה יכול להשוות בין הקדנציות שלך ?   " בשתיהן המשק היה במשבר כלכלי .  לקדנציה הזו כבר באתי עם ניסיון והיכרות עם המשק ועם האנשים .  כמו במשבר הקודם ,  גם בנוכחי אני מאמין כי נצא מהמצב הפחות סימפטי מחוזקים . " קיבלתי לטפל בשני אגפים .  בנוסף ,  אני שותף לשר בכמעט כל מה שקורה במשרד ,  בכל האגפים .  בניגוד למשרדים אחרים ,  שיתוף הפעולה באוצר בין השר לסגן השר ובין הלשכות שלנו ראוי לחיקוי .  התיאום בינינו תורם לאווירה החיובית ולעשייה במשרד .  נכון שנשלחתי לכנסת ולממשלה מטעם ש"ס ,  אבל בפעילות שלי באוצר אני שומר על ממלכתיות .  בכל הדיונים אני נציג האוצר . " הופתעתי מאוד כשחזרתי לאוצר לראות שהתשתיות ליישום המלצות ועדת בכר בנושא המסלקה הפנסיונית לא בוצעו .  נתתי הוראה - או שהשוק או שהאוצר יקימו את המסלקה .  השוק לקח על עצמו את האתגר .  באחרונה גם חברות הביטוח הצטרפו למסלקה .  אנחנו מתקרבים לסיום פרויקט המסלקה .  יהיה פרוטקול אחיד - כל הגופים ידברו באותה שפה .  המסלקה תעשה את העבודה בצורה ידידותית יותר ממה שקיים היום .  היא תעביר ייעוץ פנסיוני אמין ,  מעודכן .  היא תאפשר מעבר נוח מחברה פנסיונית אחת לחברה אחרת .  היא תאפשר לייעוץ הפנסיוני ,  שעד כה לא המריא ,  להמריא ".  עד כמה אתה מעורב בנעשה ?   " אני מדווח על כל דבר ושותף לכל הנעשה במשרד ,  כולל בגיבוש תוכניות עבודה ובקביעת מדיניות .  באחרונה עמד במרכז העבודה שלי נושא ועדת חודק .  אני תומך בוועדה ועומד מאחורי מסקנותיה .  אני מקווה שהוועדה תגיש דו"ח סופי לשר .  אמליץ לשר לאמץ אותו ".  ובכל זאת מי שמינה את עודד שריג לממונה על אגף שוק ההון היה שר האוצר ולא אתה . " השר הוא אחראי העל לכל מה שנעשה באוצר .  הייתי שותף למאמצי השר למצוא ראש חדש לאגף .  אחרי שהשר המליץ על שריג ,  נפגשתי איתו ,  ראיינתי אותו ,  והמלצתי עליו .  לפני כן היו לנו שני מועמדים מוכשרים וראויים מאוד לתפקיד ראש האגף ,  מתוך האגף - אריק פרץ ויואב בן-אור .  המלצתי על אחד מהשניים לשר ,  ואז העלה השר את שמו של שריג - מועמד ראוי ברמה מאוד גבוהה . " בוודאי שהשר הוא המחליט בכל מה שקשור למינויים בכירים במשרד .  גם פרץ וגם בן-אור קיבלו את המינוי של שריג .  אני מקווה מאוד עבור מדינת ישראל והאוצר שהם יישארו בהנהלת אגף שוק ההון עוד זמן רב מכיוון שהם נכס ,  אין להם תחליף ,  הם מוכשרים ,  מנוסים ופטריוטים ".  מה עם הדיבורים על החלפת מנהל רשות המסים ,  יהודה נסרדישי ?   " אני לא יודע מאיפה באים הדיבורים האלה .  השר לא רוצה להחליף אותו .  הוא עושה עבודה יפה מאוד ,  בימים קשים מאוד .  הוא ידען ,  מוכשר ומומחה למסים .  כל הצוותים ברשות המסים ,  עושים עבודת קודש ".  

" הוצאת אגף שוק ההון מהאוצר תשתק את המשרד "
 סגן שר האוצר ,  יצחק כהן ,  מתנגד ליוזמה של הנגיד להעביר את אגף שוק ההון לבנק ישראל  ?   " גורמים כבדי משקל סבורים כי הפיקוח על הבנקים לא צריך להיות בבנק ישראל ",  הוא מוסיף

