טכנאי רנטגן ביצע מעשה סדום בזמן צילום
על הטכנאי נגזרו 40 חודשי מאסר לאחר שהורשע בביצוע המעשים במסווה של טיפול רפואי .  השופטים : " הנאשם ניצל את תפקידו ומעשיו הגבירו את כאביה הפיזיים ואף גרמו לה נזק נפשי "
 בית המשפט המחוזי בפתח תקווה גזר היום  ( חמישי )  40 חודשי מאסר על סהר גלוזמן ,  טכנאי רנטגן בבית חולים אסף הרופא ,  שהורשע בביצוע מעשה סדום בצעירה שהגיעה לבדיקה בבית החולים .  השופטים גם חייבו אותו לפצות את המתלוננת ב-20 אלף שקלים .
 גלוזמן הורשע בכך שבתחילת השנה ביצע צילומי רנטגן בעמוד השדרה של הצעירה ,  שהגיעה לבית החולים כשהיא סובלת מכאבי גב .  לאחר הצילום הראשון הוא הורה לה לשכב על צידה ,  להפשיל את מכנסיה מעבר למה שהיו מופשלים ,  ואז ביצע בה מעשה סדום במסווה של בדיקה רפואית .  
כתוצאה מהמעשים סבלה הצעירה מכאבים וממצב נפשי קשה ,  והיא סובלת כיום מסיוטי לילה .  גלוזמן ,  מנגד ,  הכחיש את המיוחס לו וטען שביצע בה בדיקה שגרתית ,  וייתכן שהכאב נגרם מכך שנגע בעמוד השדרה הפגוע .  
שירות המבחן שבדק את גלוזמן ,  ציין כי הרקע והמניעים להתנהגותו לא ברורים . " טיבה של העבירה בה הורשע הנאשם ואי הבהירות השוררת סביב נסיבות ביצועה ,  מצביעים על מסוכנות הנשקפת מפני הנאשם ,  לה יש לתת ביטוי בגזירת הדין ",  כתבו השופטים בגזר הדין .  
הם הוסיפו ש"יש לראות במשנה חומרה את העובדה שהנאשם ,  העוסק במקצוע פרה-רפואי ,  ניצל את תפקידו ואת העובדה שנמצא ביחידות עם המתלוננת בעת שביצע את הצילומים .  המתלוננת סבלה מכאבים קשים ,  בגינם נלקחה לבית חולים ,  ומעשיו של הנאשם הגבירו את כאביה הפיזיים ,  ואף גרמו לה נזק נפשי ".  הם הוסיפו כי אין צורך להכביר מילים בדבר חומרת העבירה והצורך להרתיע מפני ביצועה , " ולא כל שכן לנוכח ניצולה של המתלוננת כמטופלת בבית חולים ". 

טכנאי רנטגן ביצע מעשה סדום בזמן צילום
על הטכנאי נגזרו 40 חודשי מאסר לאחר שהורשע בביצוע המעשים במסווה של טיפול רפואי .  השופטים : " הנאשם ניצל את תפקידו ומעשיו הגבירו את כאביה הפיזיים ואף גרמו לה נזק נפשי "
 
