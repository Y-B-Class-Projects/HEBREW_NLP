השגריר בהאיטי : " עשרות גופות ברחובות "
 שגריר ישראל בהאיטי מתאר תמונת מצב קשה במדינה מוכת האסון : " עשרות רבות של גופות מוטלות ברחובות וצוותי הסיוע הבינלאומיים עדיין לא הגיעו למקום "
  ( צילום :  רויטרס ,  עריכת וידאו :  עידן גוראל ) 
שגריר ישראל לרפובליקה הדומיניקאנית ,  עמוס דריאן ,  המתפקד כשליח האזורי להאיטי ,  מעריך כי ההרס והמחסור שפקדו את המדינה לאור רעידת האדמה עשויים להביא להתפרצות של גלי אלימות במדינה : " ככל שינקפו הימים ותחושת היעדר השלטון תגבר  ייתכן שנחזור לימים שהכרנו ,  של אלימות ".  עם זאת ,  טען רדיאן בתדרוך מיוחד שערך כי עד כה לא נרשמו מקרים חריגים בתחום זה : " כולם שרויים עדיין בהלם וכל מי שיכול עוזר לזולתו  למרות שאין ממשל מרכזי שמצליח להשליט סדר ". 
בכל הנוגע למאמצי החילוץ וההצלה באזור ,  תיאר השגריר מציאות קשה במיוחד : " אני חייב לומר בצער שהטיפול הפרטני באזרחים או באחרים מאוד מאוד קשה .  אין כאן סיוע עדיין של ארגוני סיוע והצלה  בתי החולים בעיר קרסו ,  פתחו בית חולים שדה קטן בשדה התעופה  אך מלבד כוח צרפתי קטן לא ראיתי אף לא צוות חילוץ זר אחד והתמונה איומה ונוראה ". 
לדבריו ,  בשלב זה מטפלים תושבי המקום בעצמם  איש איש ומשפחתו . " כשנוסעים ברחוב רואים מאות אלפי אנשים שיושבים בחוצות בשקט  אנשים מסתובבים ללא כל מטרה ". 
הלילה צפויים לצאת שני מטוסי סיוע ישראליים להאיטי במטרה לסייע לנפגעי רעש האדמה :  מטוס מטען של חברת  " אל על "  ייצא לעבר המדינה בחצות ואילו מטוס נוסעים נוסף ייצא בשעה 5 לפנות בוקר ויוביל משלחת חילוץ נרחבת שתקים במקום בית חולים שדה .  
לדבריו של שגריר ישראל במקום ,  כעת נבדקות החלופות למיקום מתחם הסיוע הישראלי : " היום מתקיימת ישיבת תיאום של הצוות האמריקאי ויש בידיהם את הנתונים שביקשנו להציג .  עד רגע זה איננו יודעים איזה מקום יוקצה לנו  אך האו"ם יעמיד לרשותנו משאיות ומלגזות להוריד את הציוד ואני מניח שעוד הערב או לקראת הבוקר נדע יותר .  השלטונות המקומיים הקימו חדר מצב אך נוכחותם ברחובות עדיין לא מורגשת ". 
בתשובה לשאלה תוך כמה זמן יחזור המקום לשפיות אמר רדיאן : " כל מי שאני מדבר איתו אומר שהאיטי הייתה מקום מוכה גורל גם קודם לכן ,  אך ייתכן שהרעידה הזו נתנה מכה קשה ואנושה ,  אורך הזמן להתאושש לא נמדד בחודשים ואף שנים ".  שגריר ישראל במקום סיפר עוד כי פגש היום בנשיא האיטי בכדי להביע את צערו ואת צערה של ישראל על הטרגדיה . " אמרתי שאנחנו נרתמים מיידית לסייע ותוך 72 שעות נקים מטה לסיוע - התרשמתי שהוא פגוע מאוד .  הבנתי שהוא ניצל בעור שיניו מהארמון .  לא מצאתי בו את אותו איש חזק ומלא הומור שהכרתי בפעמים קודמות ". 
באשר להערכות השונות על אומדן הנפגעים בהאיטי אמר : " אני לא חושב שמישהו יכול להעריך מהו אומדן הנפגעים ברעש הזה .  רבים מהתושבים לא רשומים במרשם תושבים של המדינה ולכן יהיה קשה לדעת מה מספר הנפגעים ורבים מהם יישארו תחת ההריסות עוד ימים רבים .  אני שומע הערכות שהמצב יחריף בימים הקרובים .  רואים עשרות רבות של גופות מוטלות כמעט בכל קרן רחוב ". 
הנשיא האמריקאי ברק אובמה הודיע על שיגור צוותי סיוע וחילוץ להאיטי אך מנהל התעופה האמריקאי הפסיק לעת עתה את הטיסות לאי עקב צפיפות בנמל התעופה בבירה פורט או פראנס ,  כך מסרו גורמים רשמיים בממשל האמריקאי .  ההמראות בוטלו כדי למנוע את האפשרות שלמטוסים ייגמר דלק בזמן שהם חגים מעל נמל התעופה .  
לפי הערכות הצלב האדום לפי שעה ישנם כ-50,000 הרוגים מרעש האדמה ,  וכ-3 מיליון בני אדם נפגעו .
 עדכון ראשון :  20:42

השגריר בהאיטי : " עשרות גופות ברחובות "
 שגריר ישראל בהאיטי מתאר תמונת מצב קשה במדינה מוכת האסון : " עשרות רבות של גופות מוטלות ברחובות וצוותי הסיוע הבינלאומיים עדיין לא הגיעו למקום "
 
