קונים קולות :  מפלגת השמרנים בבריטניה מציעה למכור בזול את מניות הבנקים שבידי הממשלה
אוסבורן בכיר המפלגה השמרנית אמר ל"טיימס ":  צריך לתת לציבור בונוס לאחר שהכסף שלהם הציל את הבנקים
מפלגת השמרנים בבריטניה ,  מתכננת להציע לציבור לרכוש את מניות הממשלה המקומית בבנקים בזול ,  במטרה לנסות ולשמור על ההובלה בסקרים לקראת הבחירות .  שיעור התמיכה בשמרנים בבריטניה הידרדר וכעת הוא גבוה ב-6% בלבד משיעור התמיכה במפלגת הלייבור שבשלטון.לפי הצעת מפלגת האופוזיציה ,  מניות של רויאל בנק אוף סקוטלנד ולוידס בנקינג גרופ שמחזיקה ממשלת בריטניה ,  בשווי כולל של 70 מיליארד ליש"ט ,  יוצעו למשקיעים קטנים - כך דיווח עיתון  " טיימס "  הלונדוני.התוכנית ,  אשר קיבלה את השם  " הבונוס של העם ",  מגיעה לאחר שסקר של העיתון הבריטי הראה כי הפער בין תמיכת המצביעים בשמרנים לבין התמיכה בלייבור הידרדר לרמתו הנמוכה זה יותר משנה.לפי הסקר ,  לו היו נערכות הבחירות היום היתה מקבלת מפלגת השמרנים 39% מקולות הבוחרים ,  ואילו מפלגת הלייבור היתה מקבלת 33% .  מפלגת הליברל דמוקרטים היתה מקבלת 17%.ג'ורג' אוסבורן בכיר המפלגה השמרנית אשר הגה את התוכנית ,  אמר ל"טיימס ":   " הבנקים קיבלו את הבונוסים שלהם .  אנחנו רוצים לתת לציבור בונוס לאחר שהכסף שלהם סייע להציל את הבנקים ".  ממשלת בריטניה הזרימה 70 מיליארד ליש"ט לבנקים במהלך המשבר ,  ורכשה 84% מבנק רויאל בנק אוף סקוטלנד ו-43% מבנק לוידס .
 
קונים קולות :  מפלגת השמרנים בבריטניה מציעה למכור בזול את מניות הבנקים שבידי הממשלה
אוסבורן בכיר המפלגה השמרנית אמר ל"טיימס ":  צריך לתת לציבור בונוס לאחר שהכסף שלהם הציל את הבנקים

