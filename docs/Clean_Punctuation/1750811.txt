הקריירה של שני יצהרי בסכנה ? 
הזמרת ,  שכבר ראתה את הפסגה עם הלהיטים  " יא בינתי "  ו"כמה כמה ",  הסתכסכה עם מנהליה האישיים והמומנטום שלה נעצר לחלוטין .  מנהל היח"צ שלה : " בין הצדדים קיים נתק "
 דווקא כשהיא בשיא המומנטום שלה עם הלהיטים  " יא בינתי "  ו"כמה כמה ",  נקלעה הזמרת שני יצהרי למשבר חמור ביחסים עם מנהליה .  יצהרי ,  המנוהלת על ידי שם ברזילי ,  סיפרה כי היא מרגישה מרומה על ידי צוות הניהול שלה ובשלב זה קיים ביניהם נתק מוחלט .  גם מקורבים לברזילי אישרו שאכן קיים קרע רציני שמאיים על המשך שיתוף הפעולה .  יצהרי מצידה כבר קיבלה כמה הצעות לניהול והפקה ,  אותן היא תתקשה לבדוק ברמה הפרקטית שכן היא חתומה על חוזה וזכויות ההקלטה לא בידיה .  אחת ההצעות שקיבלה יצהרי היא מטל אהרון ואסף אטדגי ,  שהוא המנהל של מרגלית צנעני ועומר אדם .  בפועל ,  אטדגי כבר מינה את דקל דהרי בתור מנהלה האישי .
 יצהרי ,  בת 20 מראשון לציון ,  כבשה בסערה את מצעדי ההשמעות הקיץ עם הלהיט הענק  " יא בינתי ".  את השיר כתב טל רביב ללחן של תומר בירן .  זמן קצר לאחר מכן יצא הסינגל השני שלה , " כמה כמה ",  שגם אותו יצרו רביב ובירן .  לפני כחודש היא התארחה בהופעתו של ליאור נרקיס באמפי תיאטרון בקיסריה ונראה היה שהיא לגמרי בדרך לפסגה .
 אלא שבשבועות האחרונים נשמע מכיוונה שקט מחשיד שלא אופייני לקמפיין של אלבום ועתה מתבררת הסיבה .  עופר מנחם ,  מנהל יחסי הציבור של יצהרי ,  אמר לוואלה !  תרבות  ( הן בשם הזמרת והן בשם מנהליה )  : " בין שני יצהרי למנהליה קיים נתק וחילוקי דעות קשים .  בשלב זה איני יכול לפרט מעבר לכך וברגע שתהיה הודעה רשמית של הצדדים אני אשמח לשתף אתכם ". 
למרות זאת ,  דקל דהרי נשמע נחרץ יותר : " אני לא נכנס עכשיו לענייני חוזים וניירות ,  אני רק יכול להגיד לך שאסף אטדגי עובד עכשיו עם שני יצהרי והוא מינה אותי להיות המנהל האישי שלה ".  
" כן ". 

הקריירה של שני יצהרי בסכנה ? 
הזמרת ,  שכבר ראתה את הפסגה עם הלהיטים  " יא בינתי "  ו"כמה כמה ",  הסתכסכה עם מנהליה האישיים והמומנטום שלה נעצר לחלוטין .  מנהל היח"צ שלה : " בין הצדדים קיים נתק "
 
