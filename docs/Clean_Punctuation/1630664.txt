שער למישאלוב בבכורה בפאפוס
הישראלי שהגיע בשבוע שעבר כבש את השוויון ב-2:2 של קבוצתו מול דוקסה קטוקופיה .  לאריסה הפסידה ללא הישראלים
משה מישאלוב רשם הערב  ( ראשון )  בכורה חלומית במדי קבוצתו החדשה ,  פאפוס ,  כשכבש את שער השוויון במשחק החוץ מול דוקסה קטוקופיה וקבע את תוצאת הסיום ,  2:2 .  מישאלוב ,  שמיעט לקבל הזדמנויות באפולון לימסול ,  הושאל בשבוע שעבר לפאפוס והערב ערך את הופעת הבכורה כשפתח בחולית הקישור של הקבוצה והשלים 90 דקות מצוינות .  
כבר בדקה ה-10 הגיע הישראלי להזדמנות טובה ,  אך בעט מעל השער .  ארבע דקות מאוחר יותר דחק קיריאקוס חאיליס את שער היתרון לפאפוס .  דוקסה הכניסה בהפסקה את החלוץ גאורגיוס אלפרתריו וזה הגיב בצמד שערים בדקות ה-60 וה-66 שהפך את הקערה על פיה .  הרגע הגדול של מישאלוב הגיע בדקה ה-74 .  הישראלי ניצל בישול מצוין של אקס סכנין גבריאל לימה ,  שנכנס כמחליף ,  וכבש את השוויון .  
 *  לאריסה הפסידה 2:1 במשחק החוץ הקשה מול האלופה ,  אולימפיאקוס .  אנצו מארסקה  ( 37 )  ולוצ'יאנו גאלטי  ( 40 )  כבשו למארחת .  רומאו צימק  ( 81 )  סלים טועמה ושמעון אבוחצירא הפצועים לא נכללו בסגל למשחק .  

שער למישאלוב בבכורה בפאפוס
הישראלי שהגיע בשבוע שעבר כבש את השוויון ב-2:2 של קבוצתו מול דוקסה קטוקופיה .  לאריסה הפסידה ללא הישראלים

