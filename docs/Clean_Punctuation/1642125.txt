הכי דק ,  הכי מתקדם - והכי יקר 
מסכי LED חסכוניים בחשמל ומספקים תמונה איכותית יותר משאר מסכי ה-LCD ,  אך מחירם גבוה מאוד .  אתר WiseBuy בדק ודירג את המסכים מחמש הסדרות שנמכרות בישראל
 >  >  בחודשיים האחרונים כמעט שאי אפשר להתעלם מהפרסומים על פסגת הטכנולוגיה החדשה במסכי lcd דקים - המסכים המבוססים על נורות led .  השינוי העיקרי הוא בתאורה האחורית .  בעוד שבמסכי lcd רגילים מורכבת תאורה פלורסנטית ,  הרי שכאן מדובר בנורות led שאינן רק חסכוניות בחשמל בעשרות מונים ,  אלא גם מאפשרות ,  בשל גודלן ,  בניית מסכים בעובי דקיק של שלושה ס"מ ופחות .  מעבר לכך ,  לטכנולוגיית ה-led יש גם השלכות על איכות התמונה כמובן .  בין השאר ,  רוב מסכי ה-led מציגים רמת שחור גבוהה בסצנות הכהות וחלקם מצטיינים אף ביחס למסכי פלזמה .  שלומי עמיצור ,  עורך אתר wisebuy.co.il ,  המסייע בקבלת החלטות קנייה באמצעות סקירות מוצרים ,  מדריכי קנייה והשוואת מחירים ,  מסביר כי השיטה הזולה יותר ,  המכונה led edge ,  מתבססת על נורות הנמצאות בצדי המסך ,  שהאור שלהן מתפזר באופן שווה על כל שטח המסך .  בשיטה היקרה והאיכותית יותר ,  המכונה full led ,  הנורות מתפרסות על כל גב המסך ,  מה שמאפשר שליטה מדויקת ונקודתית ברמת התאורה באזורים שונים במסך בכל רגע נתון .  ראוי לציין כי העובי הדק במיוחד אפשרי בשיטת ה-led edge .  בדומה לכל טכנולוגיה חדשה שיוצאת לאור ,  מחירי מסכי ה-led אינם זולים ,  בלשון המעטה .  ואולם מחירם אינו נגזר רק מטכנולוגיית ה-led .  ראשית ,  מדובר במסכים הנמכרים בגדלים של 40-55 אינץ' .  בנוסף ,  הם בדרך כלל מצוידים גם בגאדג'טים שונים המאפיינים מסכים חדשים ,  בעיקר תכונות מזרימדיה שנועדו לנגן תכנים  ( תמונות ,  מוסיקה ,  סרטים )  מדיסק-און-קי או מחיבור לרשת המחשבים הביתית .  בדקנו את המסכים מחמשת סדרות ה-led שהספיקו לנחות בישראל כדי לסייע לכם לבחון איזה מסך הכי מתאים עבורכם .  כל המסכים נסקרו על ידי מומחי אתר wisebuy ,  והציון של כל אחד מהמסכים שוקלל מאיכות התמונה  ( 65% מהציון )  ,  איכות השמע  ( 20% )  ועיצוב ונוחות שימוש  ( 15% )  .  מצטיין באיכות תמונה וסאונד טושיבה רגזה 46sv685  >  >  טושיבה הצטרפה באיחור מה לשוק ה-led ,  אך ציידה את המסך בתאורת led מלאה ,  ולא ב-led edge כמו ברוב המסכים בקטגוריה .  התוצאה מרהיבה עם הצטיינות יתרה ברמת השחור :  בזכות הניגודיות הגבוהה ובעזרת מנגנון השליטה העצמאי על אזורי ההארה בגב המסך ,  הוא מצליח לטפל מצוין בסצנות חשוכות .  זה אחד המאפיינים שגורמים לביצועיו להידמות לאלה של מסכי פלזמה .  כמוהם ,  הוא לא מצטיין בתאורה סביבתית ,  אבל בחדר חשוך הוא מציג תמונה נהדרת .  איכות התמונה בשידורי טלוויזיה רגילים היא טובה ,  עם מעט פגמי דחיסה יחסית .  עם זאת ,  מנגנון החלקת התנועה מאכזב .  העיצוב נאה ,  אם כי אינו דק כמו של רוב המתחרות .  יתרונות נוספים :  שפע פרמטרים לכוונון תמונה ,  כניסות usb ו-sd להצגת מולטימדיה ,  מקלט dtt לקליטת שידורים דיגיטליים .  חסרונות נוספים :  ציפוי מבריק שמחזיר השתקפויות .  שורה תחתונה :  חוד החנית של טכנולוגיית ה-led אינו מאכזב בשידורי hd ,  אך לא מצטיין בשידורים רגילים .  ציון :  9.2 20,900 שקל מכלול תכונות מנצח פיליפס 46pfl9704  >  >  פיליפס מכנה את טכנולוגיית המסך שלה בשם led pro ,  בשל יותר מ-1,000 נורות led בגב המסך  ( full led )  .  שני היתרונות הראשונים הקופצים לעין הם ציפוי זכוכית לא מבריק ,  מה שמבטל את תופעת ההשתקפויות ורמת השחור שהוא מציג ,  שהיא ללא ספק מהטובות ביותר הן במסכי led והן במסכי פלזמה .  מנגנון הניגודיות הדינמית מפקח על כך היטב ומעניק שחור אמיתי בכל מצב .  החיסרון הוא שהאזורים הכהים נוטים לאבד פרטים עדינים ולהיאטם לגושים שחורים ,  ואולם הדבר יורגש בעיקר על ידי וידיאופילים .  מכל שאר הבחינות ,  איכות הצפייה מעולה .  מי שמתכוון לוותר על מערכת שמע ייעודית ,  ייהנה מסאונד מצוין יחסית למסכים דקים .  יתרונות נוספים :  מקלט dtt לקליטת שידורים דיגיטליים .  חסרונות נוספים :  איכות לא מלהיבה בשידורי sd והעובדה שאין תמיכה בכתוביות בנגן הסרטים .  שורה תחתונה :  יש הכל - החל באיכות התמונה ,  דרך הסאונד ועד הגאדג'טים .  חבל רק שהמחיר מאוד יקר .  ציון :  9 15,900 שקל הכי מעוצב סמסונג ua46b7000  >  >  הסנונית הראשונה של מסכי ה-led שהופיעה במחוזותינו קיימה את ההבטחה לחוויית צפייה יוצאת דופן מבין מסכי ה-lcd בכלל ומבין מסכי ה-led בפרט .  לצד חדות נהדרת של המסך ,  הניגודיות הגבוהה ורמת הגוון השחור מביאים את התמונה לשיא .  ב-hd הטיפול בצבעים מעולה .  על רמת החלקת התמונה ניתן לשלוט באופן ידני כדי ליצור איזון מותאם אישית בין החלקת התנועה לבי שמירה על המראה הריאליסטי .  המסך מתפקד גם כנגן מדיה לא רע ,  עם אפשרות להצגת תמונות ,  מוסיקה וסרטים דרך החיבור הקווי לרשת או ה-usb .  עובי המסך הוא דקיק במיוחד ,  אך בכל הקשור לאיכות הסאונד ,  זה בעוכריו .  למרות שהוא כולל שלושה רמקולים ,  הם קטנים ולא איכותיים .  יתרונות נוספים :  נגן מולטימדיה מנגן סרטי hd עם תמיכה ב-dnla וב-internet tv ;  תפריטים מהירים בעברית .  חסרונות נוספים :  אין חיבור scart .  שורה תחתונה :  תמורה טובה למחיר בכל מה שקשור לתמונה ולנגן המולטימדיה ,  אך כדאי להנמיך ציפיות באשר לסאונד .  ציון :  8.9 14,880 שקל יכולות מולטימדיה טובות 47sl90qr lg  >  >  lg כינו את סדרת מסכי ה-led שלהם borderless ,  בשל העיצוב האלגנטי שבו המסך והמסגרת סביבו נתונים באותו מישור ומאחורי זכוכית אחידה .  מעבר לסטייל ,  גם צפייה בשידורי hd נראית מצוין עם חדות גבוהה .  עם זאת ,  ראוי לציין כי אחת הציפיות הגדולות ממסכי led היא רמת שחור גבוהה ,  משימה שמסך זה מתקשה בה מעט .  מנגנון החלקת התנועה מתפקד היטב בדרך כלל ,  אך מפעם לפעם הוא  " משהק "  ומרצד לרגע .  המסך כולל כניסת דיסק-און-קי והצגת תמונות ,  מוסיקה וסרטים ,  ואפשר ליהנות גם מהתמיכה בהצגת כתוביות בעברית מקובץ srt נפרד .  בקשר לסאונד ,  גם כאן בשל דקותו של המסך והרמקולים ,  כדאי להשתמש במערכת חיצונית .  יתרונות נוספים :  bluetooth ;  תפריטים נוחים בעברית .  חסרונות נוספים :  אין חיבור scart ;  ציפוי הזכוכית המבריק תורם לחדות ולצבעים אך מכניס את גורם ההשתקפויות .  שורה תחתונה :  עיצוב אלגנטי ,  תפריטים בעברית ותמונה נהדרת ,  אך הווידיאופילים מביניכם שכבר קונים מסך led ,  יעדיפו כזה שעושה עבודה טובה יותר בעומק הגוונים השחורים .  ציון :  8.7 14,990 שקל מתאים בעיקר לשידורי hd שארפ lc52le700e  >  >  מי שישפוט מסך זה לפי הכיול בברירת המחדל שלו ,  אולי ימהר להחזיר את המוצר לחנות .  ואולם לאחר כיול וכיבוי הניגודיות הדינמית ,  המסך יציג את התמונה במלוא תפארתה ,  עם חדות וצבעים נהדרים וצבע שחור אמין ומפורט  ( אם כי פחות עמוק ,  יחסית )  .  גם בחדר מואר התוצאות טובות מאוד ,  ולמרות הפאנל המבריק - אין כמעט השתקפויות .  לעומת איכות התמונה הטובה בתכני hd ,  המסך לא עושה חסד עם שידורי טלוויזיה רגילים .  בגלל המתיחה ל-52 אינץ' ובנוסף לאופי התמונה החד ,  פגמי השידור ניכרים ובחלק מהערוצים לא נעים לצפות .  גם מנגנון החלקת התנועה לא מספק את הסחורה במקרה זה עדיף לכבותו .  גם הסאונד הכללי של המסך אנמי למדי .  יתרונות נוספים :  מקלט מובנה לשידורי טלוויזיה דיגיטליים .  חסרונות נוספים :  חיבור ה-usb אמנם מאפשר הצגת תמונות ונגינת מוסיקה ישירות מהמסך ,  אך אין תמיכה בנגינת סרטים ;  זווית הצפייה צרה ומעמד המסך אינו מסתובב .  שורה תחתונה :  שידורי hd נראים נהדר לאחר כיול ,  אך משידורי טלוויזיה רגילים כדאי להתרחק .  ציון :  7.7 17,900 שקל

הכי דק ,  הכי מתקדם - והכי יקר 
מסכי LED חסכוניים בחשמל ומספקים תמונה איכותית יותר משאר מסכי ה-LCD ,  אך מחירם גבוה מאוד .  אתר WiseBuy בדק ודירג את המסכים מחמש הסדרות שנמכרות בישראל

