לבייב ואריסון סוללים כביש
דניה סיבוס במגעים עם שיכון ובינוי לביצוע משותף של כביש 531 .  בוחנות כניסה לנעליה של שפיר לפרויקט בהיקף של כ-3 מיליארד ש'
ההיערכות ליום שאחרי שפיר צוברת תאוצה :  חברת דניה סיבוס ניהלה באחרונה מגעים ראשוניים עם קבוצת שיכון ובינוי לביצוע משותף של פרויקט כביש 531 ומסילת השרון - כך נודע ל-themarker .  
זאת ,  לאחר שהסכם הזיכיון של הזוכה במכרז ,  שפיר הנדסה ,  בוטל בשבוע שעבר בהסכמה בידי המדינה ,  וכן מתוך הנחה כי המדינה תחליט בימים הקרובים לבצע את הפרויקט במתווה זכייני  ( p.p.p )  ולא להוציאו למכרז קבלני חדש .  
לפי הערכות ,  מדובר בשותפות באחוזים זהים בחברת הפרויקט  ( spc )  ,  כאשר במקביל נבחנת האפשרות לצירוף חברה קבלנית נוספת באחזקת מיעוט .  ל-themarker נודע כי בין היתר ,  מדובר בחברת התשתיות הוותיקה אליקים בן-ארי - אשר שימשה קבלן המשנה בעבודות להרחבת הקטע המרכזי של כביש חוצה ישראל .  זאת ,  תחת חברת jv18 - זרוע הביצוע של הזכיינית דרך ארץ ,  שבה מחזיקות במשותף דניה סיבוס ושיכון ובינוי .  כמו כן ,  נבחנה האפשרות לצרף אל הקונסורציום גם את חברת  " גילי ויואל עזריה ",  שזכתה יחד עם דניה סיבוס במכרז לשדרוג כביש עוקף באר שבע  ( כביש 40 )  .  
דניה סיבוס סיימה לפני כשנתיים את מכרז כביש 531 במקום השני ,  לאחר שדרשה מהמדינה מענק הקמה בגובה של כמיליארד שקל ,  בנוסף על מענקים שוטפים קבועים בסך כ-1.8 מיליארד שקל .  זאת ,  לעומת שפיר שהגישה הצעה כוללת בסך 2.4 מיליארד שקל ,  לאחר שדרשה מהמדינה מענק בגובה 600 מיליון שקל בלבד .  דניה האריכה לפני כמה חודשים את ערבות המכרז שהעמידה ,  כך שתוכל להיחשב מציע שני רלוונטי במידה שהזיכיון של שפיר יופר .  
שיכון ובינוי ,  אגב ,  התמודדה במכרז 531 יחד עם חברת אשטרום ,  וסיימה אותו במקום הרביעי בלבד  ( לאחר קבוצת אלקטרה-ארנסון )  ,  לאחר שהגישה הצעה בהיקף כולל של כ-3.3 מיליארד שקל .  
המגעים בין דניה ,  מקבוצת אפריקה-ישראל ,  לבין שיכון ובינוי ,  מפתיעים לאור היריבות העסקית ארוכת השנים בין שתי הקבוצות שהתמודדו זו מול זו בכל המכרזים הגדולים האחרונים .  בשוק התשתיות שוררת תהייה באשר ליכולתן של דניה סיבוס או שיכון ובינוי לבצע את פרויקט כביש 531 בתנאי המכרז המקוריים .  זאת ,  משום התייקרות מרווחי הריבית ,  שייקרה את ההון לפרויקט ,  וכן מאחר שהצעת שיכון ובינוי במכרז היתה גבוהה ב-400-500 מיליון שקל מזו שהגישה דניה סיבוס .  
שפיר הנדסה ויתרה בשבוע שעבר על זכייתה במכרז לאחר שהתקשתה בהשלמת הסגירה הפיננסית של הפרויקט .  זאת ,  משום ייקור ההון בעקבות המשבר הפיננסי העולמי ,  ומשום שינויים תכנוניים שהמדינה סירבה לאשר  ( כמו שיקוע מחלף רעננה דרום )  .  
בחברת דניה סיבוס ובשיכון ובינוי הכחישו בתוקף את הדברים .
 
לבייב ואריסון סוללים כביש
דניה סיבוס במגעים עם שיכון ובינוי לביצוע משותף של כביש 531 .  בוחנות כניסה לנעליה של שפיר לפרויקט בהיקף של כ-3 מיליארד ש'

