גביע המדינה :  נתיבות הפתיעה את בית"ר/שמשון
סיבוב ז' :  הקבוצה מליגה א' גברה על יריבתה מהלאומית 0:1 .  הכח הביסה את הפועל ירושלים 1:4 ,  הרצליה - מכבי ב"ש 2:0
לא רק הגביע האנגלי העביר הילוך השבוע .  משחקי סיבוב ז' של גביע המדינה יצאו היום  ( שלישי )  לדרך ,  כאשר כל קבוצות הליגה הלאומית נכנסו לפעילות ,  עם חמישה מפגשים ישירים ביניהן .  
משחקי הצהריים לא סיפקו הפתעות .  עירוני קרית שמונה טיילה בעפולה עם ניצחון חוץ 0:3 .  עירוני רמת השרון הביסה את מכבי כפר קנא 1:6 .  עירוני אום אל פאחם מליגה א' עלתה לסיבוב ח' אחרי 0:7 על מכבי נצרת עילית מליגה ג' וגם הפועל ערד תחכה לקבוצות ליגת העל לאחר שגברה 1:3 על מכבי דלית אל כרמל .  
מאוחר יותר נרשמה ההפתעה הראשונה ,  כשעירוני נתיבות מליגה א' ניצחה את בית"ר/שמשון תל אביב 0:1 בחוץ והעפילה לסיבוב הבא .  במפגשים על טהרת הליגה הלאומית ומהם עלו לשלב הבא הפועל מרמורק  ( 1:2 על ראשון לציון )  ,  הכח עמידר רמת גן  ( 1:4 על הפועל ירושלים )  ומכבי באר שבע  ( 0:2 על מכבי הרצליה )  .
 המשחק האחרון לסיבוב זה יהיה ביום שישי ,  אז הפועל חדרה מליגה א' תארח את מכבי קביליו יפו מליגה ב' .
 הפועל עפולה  ( ליגה א' )  - עירוני קרית שמונה 3:0 
מוליכת הליגה הלאומית והמועמדת המובילה לחזור לליגת העל הגיעה לאיצטדיון בעפולה ,  למפגש מול הרביעית בליגה א' צפון ודילגה לסיבוב הבא .  תומר סוויסה  ( 8 )  ,  פטי נימבה  ( 20 )  ו-ויאם עמאשה  ( 35 )  כבשו כבר במחצית הראשונה ושלחו את האורחת לסיבוב הבא .  קבוצות ליגת העל ודאי יעדיפו להימנע ממפגש עם הקבוצה הצפונית בסיבוב ח' .  
בית"ר שמשון תל אביב - עירוני נתיבות  ( א' )  1:0
נתיבות מדורגת במרכז הטבלה בליגה א' דרום ,  כרגע הרחק ממאבקי העלייה ,  אבל הערב היא הפכה לסינדרלה של השלבים המוקדמים של הגביע עם ניצחון על יריבה מהליגה הלאומית ,  קבוצה שעצמה הייתה הסינדרלה של המפעל לפני מספר שנים .  שער בודד של איציק פרץ בדקה ה-13 העניק לקבוצה מהדרום ניצחון בשכונת התקווה ומקום בשלב הבא .
 לפני יותר משבוע נפגשו שתי הקבוצות בטדי ונפרדו ב-3:3 דרמטי ,  אך הכח הגיע הפעם לאחר שינוי מאסיבי בסגל וניצחה .  לירון דיאמנט בדקה ה-26 ,  אגם משיח בדקה ה-62 ,  שלומי סחייק בדקה ה-90 ואיציק בן סלמון בתוספת הזמן כבשו עבור המארחת ,  איציק כהן איזן זמנית בדקה ה-51 ועכשיו הסגולים ינסו להביא את הפורמה הזו גם לליגה .  
הפועל מרמורק - הפועל ראשון לציון 1:2
דרבי איזורי ,  סוג של התרגשות ,  ואיפה המשחק נערך ?  במגרשה הביתי של האורחת .  מרמורק אירחה בראשון לציון ,  אבל לא אפשרה ליריבתה להינות מיתרון הביתיות ,  ביצעה מהפך וניצחה .  מגלן אמנם העלה את הקבוצה מעיר היין ליתרון  ( 10 )  ,  אבל אלירן שחר  ( 53 )  ועידן שמש  ( 79 )  הפכו במחצית השנייה שומרו על רצף המשחקים של קבוצתם ללא הפסד ,  אחרי שערב המשחק הוא עמד על חמישה .  
סקציה נס ציונה - עירוני בת ים 1:3
נס ציונה ,  בהדרכת רפי כהן ובהנהגת זיו קבדה ,  נמצאת בתקופה טובה בליגה והמשיכה אותה גם בגביע ,  למרות הרחקה של דין רפאלי בדקה ה-48 .  יוסי אסייג כבש עבור המקומיים בדקה ה-17 ,  דניאל אלמו השווה בדקה ה-70 ,  אבל למרות שאז היא כבר שיחקה ב-10 שחקנים ,  נס ציונה ניצחה בזכות שערים של דור אלקבץ  ( 78 )  ועמאר מנצור  ( 86 )  .
 אחרי ארבעה משחקים ללא ניצחון בליגה ,  הקבוצה של תומר קשטן ,  נהנתה מההפוגה בגביע כדי להתאושש .  טל משעלי ,  המושאל מבית"ר ירושלים ,  כבש את השער היחיד במשחק בדקה ה-15 ובשרון יכולים להמשיך לחלום על שחזור הזכייה בגביע בדיוק לפני 20 שנה .
 מכבי הרצליה - מכבי באר שבע 2:0
דווקא כשבהרצליה חשבו כי עלו על דרך המלך ,  באה נסיגה משמעותית ביכולתם של השחקנים והקבוצה כבר עם ארבעה משחקי ליגה ללא ניצחון והחל מהערב ,  גם מחוץ למפעל השני בחשיבותו .  באר שבע השיגה שבע נקודות בארבעת משחקיה האחרונים בליגה הלאומית והיום המשיכה בכושרה הטוב כשמיקי עטיה כבש בפנדל בדקה ה-24 ועדי סופר כבש שער עצמי בדקה ה-39 כדי לקבוע את תוצאת המשחק .
 משחקים נוספים :
 הפועל אשקלון - מכבי השקמה/רמת חן 1:2  ( אחרי הארכה ) לאשקלון :  דודו אזולאי  ( 21 )  ,  בריאן מן  ( 100 )  .  להשקמה :  יחיאל חיאווי  ( 33 ) 
בני לוד - מכבי אום אל פאחם  ( א' )  1:3ללוד :  חמודי כיאל  ( 2 )  ,  יוסי אבולעפיה  ( 72 )  ,  רוג'רס קולה  ( 74 ) לאום אל פאחם :  יניב אברג'יל  ( 25 בפנדל )  
בית"ר כפר סבא  ( א' )  - עירוני כפר יונה  ( א' )  3:5  ( בפנדלים ,  לאחר 0:0 בתום 120 דקות ) 
מכבי נצרת עילית  ( ג' )  - עירוני אום אל פאחם  ( א' )  7:0לאום אל פאחם :  אשרף סולימאן  ( 31 )  ,  אמיר אבו עראר  ( 46 ,  49 ,  51 ,  75 )  ,  וואהב ברכאת  ( 48 )  ,  סלאח חאג'  ( 67 ) 
עירוני רמת השרון - מכבי כפר קנא  ( א' )  1:6לרמת השרון :  רועי סבג  ( 4 )  ,  משה בן לולו  ( 12 ,  80 )  ,  רותם שמול  ( 38 ,  47 ,  68 )   .  לכפר קנא :  עלי סולטן  ( 89 )  
הפועל ערד  ( א' )  - מכבי דליית אל כרמל  ( ג' )  1:3 לערד :  בר חביב  ( 26 )  ,  אשר ברוך  ( 77 )  ,  דוד פלס  ( 83 )  .  לדליית אל כרמל :  מאהר חסין  ( 75 ) 
מכבי עמישב פתח תקוה  ( א' )  - מ.ס .  כרמיאל צפת  ( א' )  1:0 לכרמיאל :  תומר תורג'מן  ( 52 )  
הפועל נצרת עילית - הפועל דליית אל כרמל 2:4לנצרת עילית :  ליאור לינדר  ( 39 )  ,  אלירן חודדה  ( פנדל ,  47 )  ,  מוטי כלטוב  ( 53 )  ,  יהודה זנו  ( 66 )  .  לדליית אל כרמל :  באסם מריח  ( 65 )  ,  אדהם מאיר  ( 85 ) 

גביע המדינה :  נתיבות הפתיעה את בית"ר/שמשון
סיבוב ז' :  הקבוצה מליגה א' גברה על יריבתה מהלאומית 0:1 .  הכח הביסה את הפועל ירושלים 1:4 ,  הרצליה - מכבי ב"ש 2:0

