אריסון מוכרת מיזם תחנת כוח ;  הרוכשים :  טרי ,  פרידמן ובן זקן
בלעדי בצל המאבק הציבורי שנוהל נגדה ,  מוכרת קבוצת שיכון ובינוי 60% ממיזם תחנת הכוח בבאר טוביה תמורת כיסוי עלויות בלבד ,  בסך 7.3 מיליון שקל .  הרוכשים :  קבוצת משקיעים בהובלת היו"רים לשעבר של רשות ני"ע וחברת החשמל ואנשי העסקים נניקשווילי ובן זקן
 >  >  שלוש שנים לאחר שנכנסה למיזם תחנת הכוח של ipm בבאר טוביה ,  מוכרת קבוצת שיכון ובינוי את אחזקותיה  ( 60% )  תמורת כיסוי עלויותיה עד כה בלבד - כך נודע ל-themarker .  הרוכשת המפתיעה היא קבוצת משקיעים שבה שותפים יו"ר רשות ניירות ערך לשעבר משה טרי ,  יו"ר דירקטוריון חברת החשמל לשעבר מוטי פרידמן ,  וכן קבוצת משקיעים בהובלת איל ההון אברהם נניקשווילי ואיש העסקים ג'קי בן זקן .  לפי מתווה העסקה ,  הקבוצה תשלם לשיכון ובינוי 7.3 מיליון שקל עבור העברת המניות בפרויקט .  אם התחנה תשלים בעתיד את שלב הסגירה הפיננסית - תקבל שיכון ובינוי בונוס של 4 מיליון שקל .  שותפות ipm מקדמת זה כמה שנים פרויקט להקמת תחנת כוח בגז טבעי באזור התעשייה של באר טוביה .  מדובר בתחנה בהספק של 413 מגה-ואט ,  שתוקם בהשקעה של כ-400 מיליון דולר על קרקע בשטח 62 דונם .  השטח נרכש מחברת גב ים מקבוצת אי.די.בי בעסקה המקנה לה אופציה להיכנס לשותפות בשיעור של עד 15% בשלב הסגירה הפיננסית .  עד 2008 החזיקו בזכויות הפרויקט תה"ל מקבוצת קרדן  ( 60% )  ,  לצד קבוצת ipm ,  שעמה נמנים חברת א .  אפשטיין מהנדסים של ד"ר יואב סרנה ,  גלובל פאוור של ניסן כספי ואהוד בן ש"ך ,  שותפות ps של עו"ד יהודה רוה וחגי מרום ,  וכן חברת שיקגו פאוור האמריקאית .  התמקדות בסולארי במארס 2008 רכשה שיכון ובינוי  ( באמצעות זרוע האנרגיה כחול ירוק )  את מניות תה"ל בפרויקט תמורת כמה מיליוני שקלים .  שיכון ובינוי היתה אמורה לשמש המשקיע הפיננסי בפרויקט ,  ולהעמיד סכומים נוספים כהלוואה  ( שתיחשב לחוב בכיר )  לאחר סגירת הליווי הפיננסי .  הקבוצה החלה בקידום ההליכים הסטטוטוריים הסבוכים - ואף נפגשה עם ספקיות הגז הטבעי למשק ,  כדי לגשש באשר לחתימה על הסכם רכישת גז טבעי .  בשבועות הקרובים אמורים היזמים להגיש את תסקיר ההשפעה על הסביבה ,  לקראת הדיון על הפקדת התוכנית להקמתה בוועדה לתשתיות לאומיות  ( ות"ל )  .  ואולם ,  עם התקדמות ההליכים נתקל הפרויקט בהתנגדות רחבה מצד יישובי הסביבה ,  ובראשם מועצת באר טוביה וקרית מלאכי .  אף שהפרויקט זכה לאישור משרדי הממשלה ,  טענו ראשי היישובים כי הקמת התחנה תסכן את תושבי הסביבה ,  משום שהמיקום שנבחר קרוב למפעלי התעשייה ולמכלי האמוניה הממוקמים שם .  בחודשים האחרונים הגבירו התושבים את צעדי המחאה ,  קיימו הפגנה מול משרדי קבוצת אריסון במרכז תל אביב ואף קטעו פעמיים את נאומיו של שר התשתיות ,  עוזי לנדאו ,  בכנסים מקצועיים .  הפגנות אלה התמקדו בבעלת השליטה בשיכון ובינוי ,  שרי אריסון ,  ובתדמית הקיימות הירוקה שאימצה הקבוצה .  במקביל הכריזה שיכון ובינוי ב-2009 כי תבקש למקד את פעילותה בתחום ייצור החשמל באנרגיות מתחדשות .  לשם כך היא ייסדה את החברה הבת סולאריה להתקנת מערכות פוטו-וולטאיות  ( p.v )  על גגות והיא גם מקדמת פרויקטים תרמו-סולאריים בדרום ובספרד .  לפני כשנתיים מכרה שיכון ובינוי את תחנת הקו-גנרציה  ( ייצור משולב של חשמל וקיטור )  שהחזיקה בשטח מפעל רפאל  ( 16 מגה-ואט )  .  במקביל ממשיכה הקבוצה להחזיק בתחנת הכוח אשקוגן ,  הממוקמת סמוך לנמל אשדוד .  התחנה מייצרת 26 מגה-ואט באמצעות מזוט .  בשיכון ובינוי מתכוונים להרחיב את הספק התחנה ל-100 מגה-ואט ולהסב אותה לשימוש בגז טבעי .  פרויקט זה עתיד להסתיים ב-2013 בהשקעה של כ-100 מיליון דולר .  טרי ,  שפרש מתפקידו לפני שלוש שנים וחצי ,  ופרידמן ,  שסיים את כהונתו בפברואר אשתקד ,  נחשבים לידידים קרובים ולמקורביו של ראש הממשלה ,  בנימין נתניהו .  נניקשווילי ובן זקן ,  אף הם היו בעלי זיקה לליכוד ,  שותפים כיום בחברת מנופים הבורסאית - אך עתידים להיפרד לאחר שבן זקן ושותפו חיים רביבו ירכשו את חלקו של נניקשווילי בחברה  ( 17% )  .  בנוסף ,  שותפים השניים באחזקות ברישיון הקידוח הימי  " מד אשדוד ".  את הרוכשים ייצג בעסקה משרד עורכי הדין הרצוג ,  פוקס ,  נאמן .  שיכון ובינוי יוצגה בידי משרד גורניצקי ושות' .
 
אריסון מוכרת מיזם תחנת כוח ;  הרוכשים :  טרי ,  פרידמן ובן זקן
בלעדי בצל המאבק הציבורי שנוהל נגדה ,  מוכרת קבוצת שיכון ובינוי 60% ממיזם תחנת הכוח בבאר טוביה תמורת כיסוי עלויות בלבד ,  בסך 7.3 מיליון שקל .  הרוכשים :  קבוצת משקיעים בהובלת היו"רים לשעבר של רשות ני"ע וחברת החשמל ואנשי העסקים נניקשווילי ובן זקן

