או שלא עושים בכלל
חברי סטודיו formuswithlove מעצבים רהיטים ידידותיים לסביבה וקוראים לכם להרכיב אותם בעצמכם ,  אבל רק באהבה
שם :  formuswithlove.se
כתובת :  http :/ /www.formuswithlove.se/news
ז'אנר :  אתר של סטודיו שבדי ,  שדוגל בעיצוב ידידותי לסביבה ועשייה בשיטת  " עשה זאת בעצמך ",  שכולה נעשית באהבה .
 עבור שלושת מקימי חברת  " צור אותנו באהבה "  השבדית ,  מלאכת העיצוב לא מתגמדת לכדי יצירת רהיטים ,  כלי תאורה ופתרונות אחסון ,  אלא מהווה כלי לביקורת חברתית נוקבת .  הסטודיו הצעיר והאנרגטי של המעצבים ג'ונאס פטרסון ,  ג'ון לופגרן ופטרוס פלמר ,  הוקם ב-2005 בשטוקהולם כדי לאתגר ,  לדבריהם ,  את הקונבנציונאלי .  השלושה מעצבים מוצרים בסיסיים ושימושיים ,  באופן פשוט ויעיל ,  תוך הדגשת אלמנטים כמו מחזור ,  רדימייד ועשה זאת בעצמך ,  כשהמוטו המרכזי של כל אלו הוא ליצור את  " הרהיטים של מחר ".  
שם הסטודיו הוא משחק מילים :  ניתן לקרוא אותו כ"מאיתנו באהבה "  - מה שככל הנראה משקף את הצהרת הכוונות של הסטודיו - עיצוב שנעשה באהבה ,  וגם כ"צור אותנו באהבה "  - מה שמרמז על הפריטים בהרכבה עצמית ,  שאותם יש להרכיב או  " ליצור האהבה ". 
מאז הקמת החברה ,  הם קיבלו עשרות מועמדויות לפרסים ,  ואף זכו בחלקם ,  כמו הפרס לעיצוב תאורה של מגזין Elle ב 2008 ,  עבור מנורת  ( Cord lamp EDIDA )  .  
מעבר לזה ,  הם הציגו בתערוכות עיצוב בניו יורק ,  מילאנו ,  ציריך ,  פריז ,  יפן ,  וכמובן בארץ הולדתם ,  שהיא גם מולדתה של ענקית הריהוט איקאה  ( אולי זה משהו במים שהם שותים )  .
 האתר עצמו פשוט מאוד ומחולק לשתי קטגוריות עיקריות :  חדשות ועבודות ,  כשהעבודות מחולקות לפי שנת יצירתן .  כדאי לשים לב לכורסה שעיצבו ב-2006 בהשראת אמנות קיפול הנייר היפנית ,  האוריגאמי .  
בשנת 2007 הם המשיכו בקו ייצור הכיסאות ,  אך הפעם הם שאבו השראה מ-route 66 ,  כביש החוצה את מדבר נוודה בארה"ב ,  שהיה מקור השראה גם ללא מעט סרטים ,  ספרים ושירים .  משענת הכיסא ,  שעיצבו בסטודיו בהשראת הכביש המפורסם ,  הולכת ומצטמצמת בסימטריות עד הקצה ונראית כמו קו אופק בנסיעה על הכביש הארוך .
 באותה שנה הסטודיו הטביע את חותמו בעולם עיצוב גופי התאורה ,  עם מנורת מדוזה המגיבה למגע יד אדם ,  ומשנה את צורתה לפי מידת הקרבה של הגוף למנורה .  
שנה לאחר מכן ,  בשנת 2008 ,  הם התחילו לפתח את המנורה שזיכתה אותם בפרס של מגזין Elle ואותה הם המשיכו לפתח בשנים הבאות .  המנורה מורכבת משני חלקים בלבד :  כבל חשמלי ונורה .  זהו .  הכבל עצמו עבר אדפטציה והפך לקשיח וניתן לכוונן ולהעמיד אותו בצורה המתאימה לצרכי הלקוח .  מעבר לזה ,  הם עיצבו חוצץ ייחודי לסטודיו Odengatan 21 שמורכב מצינורות פ ? ו ? ל ? יס ? ט ? יר ? ן ארוכים .  החומר הקצפי השטוח מגולגל לצינורות בגובה החדר ,  ונתלים צמודים מווים מהתקרה .  רצף הצינורות הרכים יוצר אפקט של וילון או מחיצה ,  ומוסיף אלמנט ייחודי לחלל פתוח כמו לופט .
 בשנת 2009 הם התחילו לעצב מגוון רחב יותר של מוצרים ,  ביניהם סט כלים בהשראת הקיץ השבדי ,  הכולל מימייה בצורת מגדל מים ,  קעריות בצורת סירות וכפות גדולות לסלט בצורת משוטים .
 למרות הרחבת תחום עיסוקם ,  חברי הסטודיו לא זנחו את עולם הישיבה האהוב עליהם ,  והכינו סט של כורסה ושולחן צד מתכווננים שנועדו לאפשר זרימה בחלל ;  משענת הכורסה המתכוונת מאפשרת להפוך אותו לכיסא בעוד שאת שולחן הצד ניתן להקטין ולהגדיל גם כן באמצעות החלקים המתכווננים .
 עם תחילת שנת 2010 ,  שלושת המעצבים היצירתיים אתגרו את עצמם בשני פרויקטים חדשים :  האחד נקרא כורסת swell ,  שפירושה סבבה ,  והשני הוא יצירת אקססוריז ביתיים .  
כורסת swell נולדה מתוך שיתוף פעולה עם מפעל לפופים .  המטרה הייתה להפוך את הפוף הלא נוח והילדותי ,  למעט יותר אקסקלוסיבי ושימושי על ידי הכנסתו לתוך מסגרת מתכתית המקבעת את צורתו ,  והופכת אותו לכורסה נינוחה ושיקית .  
האקססוריז הביתיים שעיצבו אינם כל כך פרקטיים ומשמשים יותר כנוי .  אחד מהם נקרא בוטניק  ואלה הם פרחי ענק העשויים מוויניל טבעי ומתנשאים לגובה של 2 מטרים ומעלה .  הקונספט מאחורי הצילומים לקטלוג האקססוריז הוא  " ארכיטקטורת הטבע "  שמעוררת בהם השראה .  כל האקססוריז ידידותיים לסביבה ופשוטים להרכבה ,  בתהאם לרוח הסטודיו .
 שימו לב למספר סרטי הווידיאו שמופיעים בחלק מהקטגוריות .  חלקם מציגים את תהליך העבודה ,  וחלקם הם מעין יצירות וידאו ארט יותר קונספטואליות .  כך למשל הסרט מסטודיו Odengatan 21 ,  בו רואים את המעצבים עוברים בין הצינורות שתלו מהתקרה ,  והיעילות של ההדגמה הופכת אותה למעט פרודית .  
כך גם סרטון ההדגמה של Man-size mekan ,  ערכה לבניית מוצרים הדומה באופן מפתיע למשחק ילדים .  הסרט ,  שצולם בטכניקת סוטפ-מושן ,  מראה באופן יעיל ומשעשע ,  כיצד לבנות כיסא או שידה מהערכה המכילה קרשי עץ מחוררים ומכסים למיניהם .
 אין בינתיים .
 באתר מופיעה רשימת חנויות ארוכה שמוכרת את מוצריהם ,  אך לא מצוין אם נעשים משלוחים לישראל .
 
או שלא עושים בכלל
חברי סטודיו formuswithlove מעצבים רהיטים ידידותיים לסביבה וקוראים לכם להרכיב אותם בעצמכם ,  אבל רק באהבה

