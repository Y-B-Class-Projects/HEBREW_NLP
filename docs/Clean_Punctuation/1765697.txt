דוידי מהמר על עסקי האנרגיה של ויסמן ובירן בארה"ב
אחרי שאלון USA איבדה 85% משוויה משיא ,  קרן פימי תשקיע 60 מיליון דולר באלון USA ואלון ברנדס באמצעות הלוואה והזרמת הון - ותקבל מניות באחת החברות ,  לפי בחירתה
 >  >  ביולי 2007 ,  תקופה קצרה לפני פרוץ המשבר בשווקים ,  העסקים של דודי ויסמן ,  דודו שרגא בירן וארגון הקיבוצים בתחום האנרגיה בארה"ב  ( המרוכזים באלון usa )  היו בשיאם .  אלון usa נהנתה מהגאות במרווחי הזיקוק שהקפיצה את שוויה ליותר מ-2 מיליארד דולר .  בנוסף על כך ,  זכה ויסמן בפרס יזם השנה היוקרתי של חברת הייעוץ הבינלאומית e & y .  המומנטום החיובי איפשר לויסמן ובירן להתניע את תוכניות ההנפקה של קבוצת אלון בניו יורק לפי שווי של 1.5-2 מיליארד דולר ;  התוכניות לא קרמו עור וגידים עד כה ומנעו מאפריקה ישראל ,  שהחזיקה אז כ-26% מאלון ,  לרשום רווחי הון של כ-200 מיליון דולר בגין מימוש חלק מאחזקותיה בעת ההנפקה - סכום שהיה מועיל לחברה .  שילוב קטלני של המשבר במרווחי הזיקוק שהחל במחצית השנייה של 2007 ,  עם רכישת בית הזיקוק krotz springs בלואיזיאנה במחצית הראשונה של 2008 במחיר גבוה של כ-430 מיליון דולר כירסם במרווחים .  ואם לא די בכך ,  בית הזיקוק המרכזי של החברה הושבת לתקופה ממושכת .  לאלון usa נגרמו נזקים ,  והתוצאה - שוויה נחתך בכ-85% .  כמו כן ,  ב-20 החודשים האחרונים ספגה החברה הפסד של כ-200 מיליון דולר .  אמנם לחברה יש מסגרות אשראי בנקאיות של כמה מאות מיליוני דולרים .  ואולם בעקבות ההידרדרות בעסקיה ,  קופת החברה התרוקנה כמעט לאפס ,  והונה העצמי הצטמק בעשרות אחוזים ,  כאשר מעליהם רובצים חובות לבנקים ולבעלי האג"ח של כ-950 מיליון דולר .  בחודש שעבר ביצעה החברה הנפקת מניות בכורה ב-40 מיליון דולר  ( 30 מיליון דולר מתוכם השקיעו הבעלים )  .  למרות זאת ,  לוויסמן ולבירן היה ברור כי ללא הכנסת שותפים חזקים שיזרימו הון לחברה ,  לא ניתן יהיה להחזירה לפסי הרווחיות ולדאוג להמשך תפעולה השוטף .  פרמיה של 10%-20% ויסמן ובירן מנהלים בחודשים האחרונים מגעים עם קרן פימי ,  בניהולו של ישי דוידי ,  לגבי השקעה באלון usa ובחברה-הבת אלון ברנדס  ( alon brands )  בהיקף כולל של כ-60 מיליון דולר .  כמו כן מתכוונים השניים להנפיק את אלון ברנדס בארה"ב לפי שווי של כ-200 מיליון דולר .  כפי שמסתמן ,  פימי תשקיע כ-30 מיליון דולר כהלוואה לאלון ברנדס לצורך פעילותה השוטפת ,  ולא לחברה האם אלון usa ;  הסיבה לכך היא לא להגדיל יותר מדי את המינוף שלה  ( שהגיע ל-15% בסוף ספטמבר )  ,  ושאר הסכום יושקע באלון usa או באלון ברנדס תמורת אופציות ומניות לפי בחירתה של פימי וללא קשר אם אלון תצליח להנפיק את אלון ברנדס .  ההשקעה צפויה להתבצע בפרמיה של 10%-20% לעומת שוויה הנוכחי של אלון usa הנאמד ב-300 מיליון דולר .  אלון usa פועלת בעיקר באמצעות שלושה מגזרים :  זיקוק  ( באמצעות הפעלה של חמישה בתי זיקוק )  ,  אספלט וקמעונות  ( החזקה והפעלה של מאות תחנות דלק וחנויות נוחות )  המרוכזים באלון ברנדס .  אלון usa סיימה את הרבעון השלישי של 2010 בהפסד של 15.6 מיליון דולר ,  לעומת הפסד של 26.6 מיליון דולר ברבעון המקביל אשתקד .  עיקר ההפסד נגרם לחברה בגין התוצאות החלשות של מגזר הזיקוק שרשם הפסד תפעולי של 52.6 מיליון דולר ,  בעוד מגזר האספלט רשם ברבעון החולף רווח תפעולי של 8.9 מיליון דולר .  הכנסותיה של אלון ברנדס בינואר-ספטמבר 2010 גדלו ב-29% ,  לעומת התקופה המקבילה אשתקד - ל-761.1 מיליון דולר .  דיווידנד של 800 מיליון שקל פימי ביצעה בשנה האחרונה השקעות בחברות השונות בהיקף של כ-200 מיליון דולר .  בפימי מעריכים כי אלון usa נמצאת כיום בנקודת זמן נכונה להשקעה ,  ובעלת פוטנציאל רב יותר להשבחת ערך  ( עם חזרתו לתפוקה מלאה של בית הזיקוק בדאלאס )  ,  מאשר הידרדרות נוספת .  העסקים של ויסמן ובירן מתרכזים בעיקר בתחומי האנרגיה ,  הקמעונות ונדל"ן .  פרט לאלון usa ,  האחזקות העיקריות של קבוצת אלון ,  הן אלון החזקות ברבוע כחול ישראל  ( לשעבר רבוע כחול ישראל )  ואלון חיפושי גז טבעי ,  שעיקר אחזקתה היא כ-4% מהזכויות של מאגר גז טבעי  " תמר "  באזור חופי חיפה .  נוסף על כך ,  מחזיקים ויסמן ובירן  ( באמצעות חברות פרטיות )  בחברת הנדל"ן רוזבאד העוסקת בנדל"ן מניב באירופה .  אלון החזקות ברבוע כחול ישראל עוסקת בהפעלת רשתות השיווק  " מגה ",   " מגה בעיר "  ו"שפע שוק "  ושולטת בחברות דור אלון ,  רבוע נדל"ן ונעמן .  בשנה האחרונה שינתה קבוצת אלון את המבנה שלה באמצעות מיזוג שתי החברות הבנות רבוע כחול ישראל ,  הפועלת בתחום הקמעונות ,  ודור אלון ,  העוסקת בתחנות דלק ובשיווק מוצרי דלק ושולטת ברשת החנויות am:pm .  המיזוג סייע לויסמן ובירן למשוך לקבוצת אלון דיווידנד גבוה של 800 מיליון שקל כדי לעמוד בהתחייבויותיה המוערכות בכ-2 מיליארד שקל .  ואולם ,  נראה כי התלות של אלון בדיווידנדים עלולה לפגוע באיתנותה הפיננסית של אלון החזקות ברבוע הכחול הסובלת ברבעונים האחרונים מנסיגה בתוצאותיה .  לפיכך ,  בסוף אוקטובר 2010 הורידו כלכלני חברת הדירוג מעלות את דירוג האשראי של אלון החזקות ברבוע כחול ישראל בשתי דרגות - מרמה של a פלוס עם תחזית דירוג שלילית ל-a מינוס עם תחזית דירוג יציבה . " הורדת הדירוג משקפת את ההערכה שרמת הסיכון הפיננסית של החברה גדלה עקב היחלשות מתמשכת ביחסים הפיננסיים הנובעת מהגברת התחרותיות בענף קמעונות המזון והוצאות נוספות בגין השקעות אסטרטגיות ",  הסבירו במעלות . " הורדת הדירוג משקללת גם הרעה נוספת בפרופיל החברה ועלייה במינוף שלה עקב הרכישה של דור אלון ותשלום דיווידנד של 800 מיליון שקל ".  במעלות מעריכים כי תחול שחיקה נוספת ביחסים הפיננסיים לאחר איחוד תוצאותיה הכספיות של דור אלון שמוזגה לתוך רבוע כחול ויצרה את אלון החזקות ברבוע כחול .  התגובה של אלון החזקות ברבוע כחול ישראל לא איחרה לבוא .  אלון ביקשה ממעלות להפסיק את המעקב אחר דירוג ההתחייבות של החברה והחליטה למנות במקומה את חברת מידרוג .  למרות התגובה החריפה להורדת הדירוג ,  נראה כי קיים בסיס לחשש של מעלות לירידה בביצועיה של אלון החזקות ברבוע כחול .  מהדו"חות הכספיים לרבעון השלישי של 2010 שפירסמה לפני כמה שבועות ,  עולה כי הרווח הנקי של אלון החזקות ברבוע כחול ירד ב-91% ברבעון החולף של 2010 .  ויסמן ובירן יכולים להיות מעודדים מהשיפור בתוצאותיה של דור אלון ולקוות כי התזרימים בגין מכירת הגז הטבעי מ"תמר "  יחלו להגיע כמה שיותר מוקדם .  ואולם ברוזבאד ,  הפועלת בעיקר בגרמניה ,  המצב ממשיך להיות קשה .  אף על פי שוויסמן ובירן הזרימו לחברה כ-75 מיליון שקל כדי לחלצה מהסדר חוב עם בעלי האג"ח ,  רשמה רוזבאד בינואר-ספטמבר 2010 הפסד של 40 מיליון שקל ,  והונה העצמי הצטמק לכ-29 מיליון שקל בלבד .
 
דוידי מהמר על עסקי האנרגיה של ויסמן ובירן בארה"ב
אחרי שאלון USA איבדה 85% משוויה משיא ,  קרן פימי תשקיע 60 מיליון דולר באלון USA ואלון ברנדס באמצעות הלוואה והזרמת הון - ותקבל מניות באחת החברות ,  לפי בחירתה

