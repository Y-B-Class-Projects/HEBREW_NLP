צה"ל הפציץ בעזה ,  פלסטיני נהרג
כלי טיס של חיל האוויר הפציץ חולייה של משגרי רקטות סמוך לחאן יונס ברצועת עזה .  על פי דיווח פלסטיני ,  חבר אחד בחוליה מוועדות ההתנגדות נהרג ו-5 נוספים נפצעו .  צה"ל : " החולייה עסקה בהכנות לשיגור רקטות "
  ( צילום :  רויטרס ,  עריכת וידאו :  רן צימט ) 
גורמים פלסטיניים דיווחו אמש  ( שלישי )  כי מטוסי חיל האוויר הפציצו חוליית משגרי רקטות מזרחית לחאן יונס ברצועת עזה .  על פי הדיווח ,  המטוס פגע באופן ישיר בחולייה ,  מה שהוביל למותו של אחד מחבריה ,  גי'האד א-סמירי ,  ולפציעתם של חמישה נוספים באורח לא ברור .  עוד דווח כי החוליה שהופצצה משתייכת לוועדות ההתנגדות העממית .  דובר צה"ל אישר את ביצוע התקיפה .  
גורם בוועדות ההתנגדות אישר כי החוליה שנפגעה משתייכת לארגון ואמר כי  " מדובר בהתקפה ישראלית פחדנית .  דמי השהיד ירדפו אחר הציונים והתגובה לפשע הזה ולכל פשעי הציונים תגיע ". 
אתמול נטלה הזרוע הצבאית של ועדות ההתנגדות אחריות לירי רקטת אר-פי-ג'י לעבר דחפור ישראלי שלטענתם  " חדר לשטח הרצועה סמוך לבית לאהיא בשעות הצהריים ".  בכרוז נטילת האחריות דווח עוד כי  " לוחמינו הגיבורים הצליחו לשוב בשלום לבסיסם לאחר ביצוע הפעולה ". 
ביום חמישי האחרון התפוצצה רקטת גראד שנורתה מרצועת עזה בשטח פתוח בעיר נתיבות .  כתוצאה מהפיצוץ אישה אחת לקתה בחרדה .  לא התקבלו דיווחים על נזק שנגרם מהפיצוץ .  אזעקת  " צבע אדום "  לא נשמעה בעיר ,  אך כן נשמעה ביישובים הסמוכים .  הירי הינו הראשון אל האיזור מאז סיום מבצע  " עופרת יצוקה "  לפני כשנה .  בתגובה תקף צה"ל מנהרות בדרום רצועת עזה .
 דובר צה"ל מסר בתגובה כי  " החולייה שהותקפה בדרום רצועת עזה עסקה בהכנות לשיגור רקטות אל עבר ישראל .  צה"ל לא יסבול ירי אל עבר שטח ישראל .  נפעל כנגד מי שמנסה לבצע פעילות שכזו ".  מצה"ל נמסר בנוסף כי חברי החולייה היו פעילים בוועדות ההתנגדות .
 
צה"ל הפציץ בעזה ,  פלסטיני נהרג
כלי טיס של חיל האוויר הפציץ חולייה של משגרי רקטות סמוך לחאן יונס ברצועת עזה .  על פי דיווח פלסטיני ,  חבר אחד בחוליה מוועדות ההתנגדות נהרג ו-5 נוספים נפצעו .  צה"ל : " החולייה עסקה בהכנות לשיגור רקטות "
 
