HOT והמועצה לשידורי כבלים ולווין יפגשו בבג"צ
בכבלים טוענים כי המועצה פעלה שלא בסמכות ובחוסר סבירות כשהורתה לאפשר למנויים להתנתק ללא קנס בעקבות הסרת ערוץ הולמרק
חברת HOT עתרה ביום חמישי האחרון נגד המועצה לשידורי כבלים ולווין ויושב ראש המועצה ניצן חן ,  בעקבות הנחיית המועצה לאפשר התנתקות מנויים ללא קנס כתנאי להסרת ערוץ הולמרק .  HOT טענה בעתירתה כי הוראת המועצה ניתנה שלא בסמכות ובחוסר סבירות .  כמו כן טוענת HOT כי ערוץ הולמרק היה זה שבחר להפסיק את שידוריו בישראל ועל כן אין להטיל את האחריות על החברה .  יחד עם העתירה הגישה HOT בקשה לצו מניעה להשהיית החזרת שווי ההטבה ללקוחות שהתנתקו .
 HOT ו-yes הונחו לפני כחודש לאפשר התנתקות מנויים ללא קנס במשך שלושים יום ,  בעקבות הסרת ערוץ הולמרק המשודר בחבילת הבסיס .  החברות טענו מאז כי החלטה זו פגעה בהן והובילה להתנתקות של מנויים רבים ,  גם לא על רקע הסרת ערוץ הולמרק .  בג"צ ידון בעתירה בתוך שבועיים .  
יושב ראש המועצה לשידורי כבלים ולווין ניצן חן מסר בתגובה : " טרם קיבלתי את העתירה ואומר רק באופן עקרוני כי חברת HOT יודעת היטב את מדיניות המועצה המיוסמת כבר משנת 2005 לפיה היא חייבת להביא ערוץ חלופי לערוץ הולמרק שישודר בחבילת הבסיס .  למועצה מוקנית הסמכות לדרוש מ-HOT לספק ערוץ חלופי ו-HOT ידעה היטב שברגע שהיא אינה מספקת ערוץ חלופי ,  עליה לאפשר התנתקות בלא קנס לצרכנים .  HOT אפילו לא טרחה ליידע את ציבור לקוחותיה על הזכויות שמגיעות להן ובכך צפצפה על החלטת המועצה ולכן אין לה אלא להלין על עצמה והחלטותיה התמוהות .  HOT לא טענה בשנים האחרונות ,  מאז שמדיניות זו מיושמת כי מדובר במדיניות בלתי סבירה ,  בלתי מידתית או כל שאלה אחרת על העדר סמכות כביכול ".  
מ-HOT נמסר ,  נתייחס לדברים בבית המשפט .
 
HOT והמועצה לשידורי כבלים ולווין יפגשו בבג"צ
בכבלים טוענים כי המועצה פעלה שלא בסמכות ובחוסר סבירות כשהורתה לאפשר למנויים להתנתק ללא קנס בעקבות הסרת ערוץ הולמרק

