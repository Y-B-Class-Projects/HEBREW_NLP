יושבים על הספסל
צעדי החירום ברשות השידור הביאו להורדתה מהאוויר של שירים ושערים בערבית שאינה משודרת מזה כשבועיים .  רשות השידור : " נעשים מאמצים לחדש את שידור התכנית "
 רשות השידור אינה משדרת את מהדורת  " שירים ושערים "  בערבית מזה שבועיים .  לוואלה !  ברנז'ה נודע ,  כי במסגרת צעדי החירום ברשות שהוחלו בשבועות האחרונים הוחלט על הורדת המהדורה ,  המשודרת מזה כ-30 שנה ללא הפסקה .  בימים אלו פועלים גורמים בקול ישראל ובהם מנהל הרדיו בערבית אדמונד סחייק להחזרת התכנית ,  על אף מצבה הכלכלי הקשה של הרשות .
 השבוע פנה יושב ראש מרכז השלטון המקומי שלמה בוחבוט להנהלת רשות השידור בדרישה להחזיר את התכנית לאוויר .  במכתבו כתב בוחבוט ,  כי הסרת התכנית אינה פגיעה במגזר הערבי בלבד ,  אלא מהווה חלק מתהליך מתמשך של צמצום נוכחות הפריפריה והקטנת החשיפה אליה .  לדברי בוחבוט ,  מאחר שרוב האוכלוסייה הערבית בישראל מתגוררת בנגב ובגליל ,  התכנית עוסקת בעיקר באירועי ספורט בפריפריה שאינם זוכים לחשיפה ראויה במקומות אחרים : " בעידן בו הערוצים המסחריים ,  הכבלים והלווין ,  שולטים בענף התקשורת ,  האזרח הקטן נאלץ לצרוך פנאי ,  תרבות וספורט בתשלום גבוה בעוד כיסו הולך ומתדלדל .  דווקא במציאות זו ערכו של השידור הציבורי ,  ובכלל זה הרדיו ,  הולך וגדל ". 
מראשות השידור נמסר : "  בשל הקיצוצים המתקיימים בימים אלו ברשות השידור בטלוויזיה וברדיו כאחד ,  הופסקו שידורים של מספר תכניות .  יחד עם זאת ,  נעשים מאמצים לחדש את שידור התכנית  " שירים ושערים "  ברדיו בערבית בקרוב ." 

יושבים על הספסל
צעדי החירום ברשות השידור הביאו להורדתה מהאוויר של שירים ושערים בערבית שאינה משודרת מזה כשבועיים .  רשות השידור : " נעשים מאמצים לחדש את שידור התכנית "
 
