התנועה לאיכות השלטון :  לאשר החוק להגבלת הוצאותיהם של שרים בחו"ל 
" דחייתה של הצעת החוק מוכיחה שוב את אטימותם המצערת של נציגי הציבור "
 התנועה לאיכות השלטון תובעת מועדת השרים לענייני חקיקה להסדיר הפיקוח על הוצאותיהם של שרי הממשלה בחו"ל.ועדת השרים החליטה אתמול להתנגד להצעת חוק ,  שלפיה שר האוצר באישור הממשלה יקבע כללים לפיקוח על הוצאות שרים היוצאים לחו"ל במסגרת תפקידם ותקרת הוצאות לשרים בחו"ל .  הצעת החוק הוגשה על ידי הח"כים :  נחמן שי ,  יואל חסון  ( קדימה )  ואריה אלדד  ( האיחוד הלאומי )  .  בהצעת החוק גם מוצע לקבוע סנקציה אישית לפיה במידה ושר חרג מהכללים מבלי לקבל מראש את אישור הממשלה לכך ,  הוא יישא באופן אישי בעלות החריגה.התנועה לאיכות השלטון טוענת כי  " תכליתה של הצעת חוק הינה למלא את ה"חלל הנורמטיבי "  בה פעלו עד עתה שרי הממשלה בעת השימוש בתקציב המדינה לצורכי נסיעתם לחוץ לארץ .  התנועה לאיכות השלטון קובעת כי  " הצעת החוק אשר הונחה על שולחנה של הוועדה ,  ביקשה לתקן פגם חמור זה ולהשיב מאמון הציבור בנציגיו .  הצעת החוק נועדה להוריד את שרי הממשלה ממגדל השן אשר בנו במו ידיהם ולהצטרף לעם אשר יושב למרגלותיו ".  לדברי התנועה  " דחייתה של הצעת החוק מוכיחה שוב את  " אטימותם "  המצערת של נציגי הציבור וזאת בהתעלמות מוחלטת מדו"ח מבקר המדינה .  הקופה הציבורית איננה בור ללא תחתית אשר מן הצד האחד מקצצת הממשלה מתקציבי החינוך והרווחה עקב המצב הכלכלי הקשה ומן הצד השני מסרבת להכיר באחריותם הציבורית של שרי הממשלה ובחובתם לשמש מודל לחיקוי לאזרחי המדינה בכל הנוגע לניצול ראוי של כספי הקופה הציבורית .
 
התנועה לאיכות השלטון :  לאשר החוק להגבלת הוצאותיהם של שרים בחו"ל 
" דחייתה של הצעת החוק מוכיחה שוב את אטימותם המצערת של נציגי הציבור "
 
