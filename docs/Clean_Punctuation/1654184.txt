מאשכול עד נתניהו :  מיהו רה"מ הכי מושחת ? 
לפי סקר שנערך באוניברסיטת חיפה ,  אהוד אולמרט נתפס כראש הממשלה המושחת ביותר בתולדות המדינה .  אחריו במצעד השחיתות :  נתניהו ושרון
ישראל היא מדינה מושחתת יותר מבעבר ,  וראש הממשלה המושחת ביותר בתולדות המדינה הוא אהוד אולמרט .  כך לפחות חושבים רוב הנשאלים בסקר שפורסם היום  ( רביעי )  ושיוצג מחר בכנס  " הדמקרטיה הישראלית במשבר ?  "  באוניברסיטת חיפה .  
לפי ממצאי הסקר ,  שנערך על ידי ד"ר דורון נבות וד"ר דפנה קנטי מאוניברסיטת חיפה והקיף 804 משתתפים המהווים מדגם מייצג של החברה הישראלית הבוגרת ,  70% מאמינים שישראל מושחתת יותר מבעבר .  עוד עולה מהסקר כי יותר ממחצית הנשאלים חושבים שמינוי אדם החשוד בפלילים לשר כפי שנעשה במקרהו של אביגדור ליברמן ,  הוא דוגמה לשחיתות .
 52% מהנשאלים חושבים שאהוד אולמרט הוא ראש הממשלה המושחת ביותר בתולדות המדינה .  לעומתם ,  17.8% סבורים שבנימין נתניהו הוא המושחת ביותר .  אחריו :  ראש הממשלה לשעבר אריאל שרון ,  עם 17% .
 לעומת ראשי הממשלה האחרונים ,  הנתפסים כמושחתים במיוחד ,  ניצב לוי אשכול ,  שרק 0.8% מהמשיבים מאמינים כי הוא מושחת .  אחריו במדרג הטוהר עומד יצחק שמיר ,  עם אחוז אחד ,  גולדה מאיר עם 1.7% ודוד בן גוריון עם 2.2% .
 למרות ההפרשים הגבוהים בין ראש הממשלה המכהן לקודמו ,  למעלה מ-50% סבורים שממשלתו הנוכחית של נתניהו מושחתת כמו ממשלת אולמרט .  כשהנשאלים התבקשו לדרג אך ורק את רמת השחיתות בממשלת נתניהו התברר כי 45% חושבים שהיא מושחתת במידה רבה .  עוד עולה כי כ-60% חושבים שכאשר נציגי הציבור מפרים את הבטחותיהם מתקופת הבחירות הם פועלים בצורה מושחתת . 
" בישראל יש גם בעיה של שחיתות וגם נטייה לראות התנהגויות דמוקרטיות לגיטימיות כמושחתות "  אמר ד"ר דורון נובות ,  אחד מעורכי הסקר .  לדבריו , " התפיסה הרווחת ש'כולם מושחתים' דווקא משחיתה את הציבוריות הישראלית ,  שכן אין התמקדות בבעיות המרכזיות ואין הבחנה בין רצוי ,  סביר ורע .  מעבר לכך ,  היא כמובן מעודדת יוזמות מסוכנות שרק ירעו את המצב ,  כפי שהיה לנו עם חוק הבחירה הישירה ". 

מאשכול עד נתניהו :  מיהו רה"מ הכי מושחת ? 
לפי סקר שנערך באוניברסיטת חיפה ,  אהוד אולמרט נתפס כראש הממשלה המושחת ביותר בתולדות המדינה .  אחריו במצעד השחיתות :  נתניהו ושרון

