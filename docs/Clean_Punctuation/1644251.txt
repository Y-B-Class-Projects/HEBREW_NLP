מתפוצצת מהשראה
הילה קריב מכנסת במטבח מפגש משמח בין בצק פיצה ,  בצל ,  בייבי פורטובלו וקרם פרש ביתי
מכירים את הרגעים האלו ,  שלא קורים תמיד וממש לא בכל יום ,  בהם אפיתם או הכנתם משהו והוא מתברר כממש-ממש מוצלח ?  ניסוי חדש ,  שחיברתם סתם כך ולא ציפיתם שיעלה כל-כך יפה ?  רגע שכזה עלה במטבחי השבוע ,  עת הוצאתי מן התנור מאפה פטריות ובצל .  חתכתי ,  הרמתי ,  הרחתי - זה נראה מעולה .  אבל כלום לא הכין אותי לרגע הקסום הזה ,  בו החיך פגש את החמימות מלאת הטעמים והמרגשת הזו שקרתה אחר-כך .  כמה ט ע י ם ! 
לא איזשהו חידוש מהפכני ,  רק מפגש משמח בין בצל מטוגן קלות עם פטריות והדבר הנפלא הזה ,  שנקרא קרם פרש ,  מעורבב עם מרווה וגרידת לימון .  נכון ,  לא הכי דיאטתי בעולם ,  אבל אוח ..  .  שווה כל קלוריה .
 קרם פרש - עוד משהו שתרמו הצרפתים למטבח העולמי - ניתן לקנות או להכין בקלילות בבית .  פשוט מערבבים כוס שמנת מתוקה עם כף של ריויון בצנצנת פשוטה ,  סוגרים עם המכסה ומניחים בטמפרטורת החדר למשהו כמו יום שלם או עד שהנוזל מסמיך מאוד ומקבל מרקם של שמנת חמוצה .  מתקבל קרם חלק ועדין ,  דומה לשמנת חמוצה אך ללא שום חמיצות ,  שיכול ללוות בשמחת אמת עוגות  ( בעיקר כאלו עם פרי )  ,  לשבח מרקים ופסטות ולהוות בסיס לרטבים .  עוד תכונה נהדרת יש לו - הוא אינו מתפרק בחום ולכן ניתן להסמיך איתו תבשילים .
 על פיצה ואבן שמוט :  בשביל להכין פיצה באמת שווה וקראנצ'ית ,  צריך אבן אפייה לתנור .  תפקידה של האבן הוא להעלות את טמפרטורת התנור ,  לדאוג לפיזור הומוגני של החום ובעצם לנסות ולדמות את התנור הביתי שלנו לתנור אבן אמיתי .  נכון ,  זה לא הדבר האמיתי ,  אבל התוצאה ממש טובה .
 ומה אם אין ?  מלהיטים את התנור לחום המקסימלי שלו כעשרים דקות מראש ומחממים בתוכו תבנית רחבה .  כשהפיצה מוכנה ,  מעבירים אותה על גבי נייר אפייה לתבנית ואופים עד להשחמה.ואם אתם בכלל לא מתעניינים בהכנת פיצה ביתית ?  השתמשו בבצק עלים או כל בצק אחר שתרצו ותקבלו בעמל די צנוע תוצאה של טארט משובח .
 לבצק הפיצה:1 כוס קמח לחם1/3 כוס מים חמימים + 1-2 כפות במידת בצורך1/2 כפית שמרים יבשים1/3 כפית מלח2 כפות שמן-זית1/4 כפית סוכר
לקרם פרש:בערך 100 גרם קרם פרשגרידה מחצי לימון קטן  ( או יותר ,  לפי הטעם וחוזק הלימון ) 4 עלי מרווה חתוכים דקיקמלח ופלפל טרי
לתערובת הפטריות:1/2 בצל אדום פרוס120 גרם פטריות פרוסות - אני השתמשתי בבייבי פורטובלו2 כפות שמן זיתמלח ופלפל
וגם :  מעט שמן זית לזילוף1-2 כפות גבינת פרמזן מגורדת1 כף פטרוזיליה קצוצה
אופן ההכנה:1 .  ממיסים את השמרים והסוכר ב-1/3 כוס מים ומניחים בצד לשתי דקות  ( זה נכון ,  אין צורך להמיס שמרים יבשים אבל זה עוזר להמסתם וגם נותן בטחון בקשר לטריותם )  .  
2 .  בינתיים מערבבים במעבד מזון בעל להב מתכת את הקמח והמלח .  תוך כדי פעולת המכשיר ,  מוסיפים דרך החור העליון את המים והשמרים ואחר כך את שמן הזית .  מוסיפים עוד כף או שתיים של מים במידת הצורך וממשיכים לערבב עד שמתקבל בצק רך ואחיד ,  ועוד חצי דקה נוספת .  לישה ארוכה יותר תיתן בצק לחמי יותר ופחות קריספי .  
3 .  מוציאים למשטח ולשים בידיים מעט ליצירת כדור חלק .  מעבירים לקערה משומנת קלות ומכסים .  מתפיחים במקום חמים כ-45 דקות או עד שהבצק מכפיל את נפחו .  
4 .  מכינים קרם פרש :  מערבבים הכל יחד .  טועמים ומתקנים תיבול .
 5 .  מכינים את הפטריות :  מחממים את השמן במחבת ומטגנים את הבצל עד שהוא מזהיב קלות .  מוסיפים את הפטריות ומתבלים .  מאחר שהם יעברו עוד בישול בתנור ,  כדאי לבשל אותם מעט פחות מהדרוש .
 6 .  מרכיבים :  מרדדים את בצק הפיצה ,  מורחים קרם פרש ומפזרים את תערובת הפטריות ,  מפזרים פרמזן ומזלפים מעט שמן זית .  
7 .  אופים כ-10-12 דקות בתנור שחומם מראש ל- 200 מעלות .
 8 .  מפזרים פטרוזיליה ונוגסים .
 הילה קריב הגיעה לניו יורק בעקבות בן זוגה והחלה ללמוד ב- French Culinary Institute .  בין היתר עבדה במקומות מוכרים ומובחרים כמו :  Balthazar bakery ,Union Square Cafe ו-Bouchon Bakery .  כיום ,  חיה בברקלי שבקליפורניה והספיקה לעבוד גם במסעדת Chez Panisse המפורסמת .
 
מתפוצצת מהשראה
הילה קריב מכנסת במטבח מפגש משמח בין בצק פיצה ,  בצל ,  בייבי פורטובלו וקרם פרש ביתי

