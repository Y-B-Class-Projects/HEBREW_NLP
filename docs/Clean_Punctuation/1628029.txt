שברנו את המונופול
כניסתו של ישראל היום לשוק העיתונות היומית נותנת אותותיה .  הממונה על ההגבלים העסקיים רונית קן הודיעה היום כי ידיעות אחרונות אינו נחשב יותר כמונופול
הממונה על ההגבלים העסקיים ,  רונית קן ,  הודיעה היום לידיעות אחרונות על ביטול הכרזתו כמונופול בשוק העיתונות היומית בשפה העברית .  ב-12 באפריל 1995 הכריז הממונה על ההגבלים העסקיים יורם טורבוביץ' על ידיעות אחרונות כבעל מונופולין באספקת עיתון יומי בשפה העברית .  ביום 13 באפריל 1999 הוכרזה ידיעות אחרונות בשנית כמונופול בשוק האמור לאחר שתוקף ההכרזה הראשונה פקע .  
רשות ההגבלים העסקיים מצאה כי כניסתו של ישראל היום לשוק הובילה לשחיקה משמעותית בנתחי השוק של ידיעות אחרונות ולשינויים מהותיים בשוק .  לפי חוק ההגבלים העסקיים ,  בעל מונופולין הוא מי שמספק מעל למחצית מכלל האספקה לשוק .  על פי ממצאי הבדיקה ,  ידיעות אחרונות מספקת פחות ממחצית מכלל האספקה ולכן אינה עוד בעל מונופולין .  
קן הבהירה לידיעות אחרונות כי התקשרויות בהסכמים עם נקודות מכירה קמעונאיות של עיתונים ,  אשר תוצאתן המסתברת היא בלעדיות למעשה ,  מלאה או חלקית ,  של ידיעות אחרונות בנקודות שעלולה לדחוק מתחרה של ידיעות אחרונות מנקודות מכירה ,  עשויות להוות הסדר כובל אסור על פי חוק ההגבלים העסקיים .  הממונה הבהירה עוד ,  כי התקשרויות של ידיעות אחרונות בהסכמים הנוגעים לפרסום ,  ואשר תוצאתן המסתברת היא כי מפרסם או קבוצת מפרסמים יפרסמו באופן בלעדי  ( בעיתונות כתובה )  בידיעות אחרונות עשויות אף הן להוות הסדר כובל .
 ידיעות אחרונות הגיש כבר ביולי 2008 בקשה לרשות ההגבלים העסקיים לבטל את מעמדו כמונופול בשוק העיתונות היומית בעברית .  בקשה זו של ידיעות אחרונות הינה משמעותית ביותר ,  משום שגלומה בה הצהרה על צמצום משמעותי בתפוצת העיתון .
 על-פי חוק ההגבלים העסקיים ,  מתוקף הגדרתו כמונופול מנוע ידיעות אחרונות מניצול לרעה של מעמדו בשוק באופן העלול להפחית את התחרות בעסקים או לפגוע בציבור .  בנוסף ,  נאסר עליו לקבוע רמת מחירי קנייה או מכירה בלתי הוגנים של הנכס שברשותו ,  צמצום או הגדלה של השירותים המוצעים על-ידיו שלא במסגרת תחרות הוגנת וכן קביעת יתרון בלתי הוגן ללקוחות או ספקים .
 
שברנו את המונופול
כניסתו של ישראל היום לשוק העיתונות היומית נותנת אותותיה .  הממונה על ההגבלים העסקיים רונית קן הודיעה היום כי ידיעות אחרונות אינו נחשב יותר כמונופול

