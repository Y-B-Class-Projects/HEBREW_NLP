צרפת : " לפעול חד-צדדית נגד אירן "
 שר החוץ הצרפתי הביע תקווה כי חבילת הסנקציות החדשה נגד אירן תתקבל באו"ם עד יוני .  לדבריו ,  אם ההצעה לא תעבור ,  ארה"ב ואירופה צריכות לפעול באופן חד-צדדי
החלטת מועצת הביטחון של האו"ם על סנקציות חדשות נגד אירן לא צפויה להתקבל לפני יוני ,  כך אמר היום  ( ראשון )  שר החוץ הצרפתי ברנאר קושנר במהלך מפגש של שרי חוץ בצפון פינלנד .  קושנר הוסיף שאם ההחלטה לא תעבור ,  על אירופה וארצות הברית לפעול לבדן .  
לדברי קושנר ,  צרפת ממשיכה בנחישותה להעביר באו"ם סנקציות נגד תכנית הגרעין האירני ,  אך תמיכתן של סין ורוסיה עדיין אינה בטוחה . " אנו מדברים ומדברים ,  מנסים להגיע להסכם על ידי משא ומתן ,  ובו זמנית עובדים על סנקציות .  לפני יוני ,  אני מקווה ,  אבל מי אני שאקווה או אחליט ",  אמר קושנר .  
אם ארצות הברית ,  בריטניה ,  צרפת וגרמניה לא יצליחו להעביר במועצה סנקציות נוספות ,  הרי שלדידו של קושנר ,  יש סיכוי גבוה שהאיחוד האירופי וארצות הברית יטילו סנקציות באופן חד-צדדי .  
קושנר הוסיף כי צרפת רוצה שחבילת הצעדים תכלול סנקציות נגד בנקים וחברות ביטוח אירניות ,  ושלילת אישורי נסיעה של אנשים ספציפיים .  אך היא לא תתמקד בעם האירני או בסקטור האנרגיה של המדינה . " אנחנו לא מדברים על חסימת ייצוא הנפט ממוצרי הורמוז ,  גם אם כמה אנשים אסטרטגיים חושבים על זה .  זה יהיה פשוט ,  ברור וכלכלי ",  אמר קושנר .  
שר החוץ הפיני אלכסנדר סטוב ,  המארח את שרי החוץ של אירופה וטורקיה בלפלנד ,  אמר כי מתפתח קונצנזוס באיחוד להטלת סנקציות חד-צדדיות ,  אך עדיין לא ידוע מה יהיה טיבן של הסנקציות  .  שרי החוץ צפויים לדון בנושא במפגשם הבא בעוד שבוע .
 
צרפת : " לפעול חד-צדדית נגד אירן "
 שר החוץ הצרפתי הביע תקווה כי חבילת הסנקציות החדשה נגד אירן תתקבל באו"ם עד יוני .  לדבריו ,  אם ההצעה לא תעבור ,  ארה"ב ואירופה צריכות לפעול באופן חד-צדדי

