דלפה פתיחת העונה האחרונה של  " אבודים "
 קטע וידאו בן ארבע דקות של פרק הפתיחה צץ ברשת ,  ארבעה ימים לפני מועד השידור .  ברשת ABC אישרו כי אכן מדובר בקטע מקורי .  אל דאגה ,  אין ספוילרים
אחד האירועים הגדולים של השנה בטלוויזיה האמריקאית זכה להפתעה לא צפויה - סצנת הפתיחה של הפרק הראשון בעונה האחרונה של  " אבודים "  דלף לרשת .  אתרי בידור ברחבי העולם דיווחו מיידית על האירוע ,  שמסעיר את עשרות חובבי הסדרה מסביב לגלובוס .  
פתיחת העונה של  " אבודים "  בארצות הברית מתוכננת ליום שלישי הקרוב ,  ה-2 בפברואר והיא תשודר בישראל ב-4 בפברואר בערוץ הוט 3 בכבלים .  ההוליווד ריפורטר מדווח כי דובר מטעם ABC ,  המשדרת את הסדרה ,  אישר כי הקטע המודלף הוא מקורי .  עוד מדווח האתר כי מנהלי הרשת נמצאים בהוואי ברגעים אלו ,  שם נערכת הקרנת בכורה חגיגית לפרק הפתיחה המלא וכי  " הם נשמעו די רגועים מכדי לעשות משהו בנידון ",  כפי שמדווח האתר . 
" אבודים ",  המשודרת בישאל ב-HOT ,  נחשבת לאחת הסדרות המצליחות בעשור האחרון .  רשת ABC הודיעה כבר בשנת 2007 כי במהלך עונת 2009-2010 הסדרה תסיים את תפקידה ולכן הציפיות סביב פרק הפתיחה של העונה השישית מרקיעות שחקים בקרב המעריצים ,  שזוכים כעת להצצה חטופה לקראת הצפוי להם .
 
דלפה פתיחת העונה האחרונה של  " אבודים "
 קטע וידאו בן ארבע דקות של פרק הפתיחה צץ ברשת ,  ארבעה ימים לפני מועד השידור .  ברשת ABC אישרו כי אכן מדובר בקטע מקורי .  אל דאגה ,  אין ספוילרים

