בקשה לייצוגית נגד HOT ו-yes :  ערוץ  " האח הגדול "  לא משודר חי
בבקשה לאישור התובענה ב-20 מיליון שקל טוען התובע כי הערוץ גם לא משודר במשך 24 שעות ברציפות
בקשה לתביעה ייצוגית נגד חברות hot ו-yes הוגשה היום לבית המשפט המחוזי בתל אביב בטענה שערוץ 20 המשדר את  " האח הגדול "  לא מועבר בשידור ישיר .  בבקשה לתביעה ,  שהוגשה על סך של כ-20 מיליון שקל ,  נטען שערוץ 20 מוקלט ומשודר בהשהייה של זמן מה .  נוסף על כך טוען התובע כי הובטח שידור במשך 24 שעות ,  אך תחת זאת פעמים רבות מופסק השידור .  עוד נטען בתביעה כי בשיחה שהוקלטה מול נציגת שירות של קשת הודתה הנציגה כי התוכנית משודרת בהשהייה של כמה דקות מטעמי צנזורה .  כאשר שאל אותה התובע האם מדובר בחמש דקות אמרה לו כי  " לא ,  פחות ,  אפילו פחות .  אני לא יודעת להגיד לך את הזמן ". בבקשת אישור התביעה כייצוגית כותב בא כוחו של התובע ,  עו"ד יאיר שפרן ,  כי  " מיד לאחר תחילת השידורים בערוץ התברר למבקש ולשאר רוכשי הערוץ ,  hot ו-yes גובות מהם כסף עבור הצפייה בערוץ ,  אך כלל אינן מספקות את השירות לו התחייבו .  בניגוד להתחייבות המשיבות בפרסומיהן בערוצי הרכישה שלהן באינטרנט ובטלוויזיה ,  הערוץ לא שידר 24 שעות ביממה ושידוריו הופסקו פעמים רבות ,  לעתים לפרקי זמן ממושכים ,  ועל גבי המסך הופיעה השיקופית 'השידור מופסק זמנית' או 'נפסל לשידור' .  בנוסף ,  בניגוד לפרסומי והתחייבויות המשיבות ,  הערוץ לא שידר בשידור ישיר כלל אלא היה שידור מוקלט הנתון לעריכה מצד הפקת התוכנית ".  עוד נכתב בתביעה כי  " ערוץ 20 לא שידר בממוצע ,  בהערכה צנועה ,  בין 12 ל-25 שעות בכל שבוע .  25 שעות שבועיות על פני 15 שבועות בהן שודרה העונה השלישית - מדובר ב-375 שעות ,  שהן כ-16 יום בהם הופסק השידור בערוץ במצטבר .  זמן לא זניח כלל ".   " יובהר ,  כי לא מדובר בהפסקת שידורי הערוץ בשעות הקטנות של הלילה ,  בהן ממילא שיעורי הצפייה נמוכים .  מדובר בהפסקת שידורי הערוץ בפריים טיים ,  קרי בשעות השיא של הצפייה בטלוויזיה ,  בשעות הערב ,  בין 4 ל-5 פעמים בשבוע למספר שעות .  במהלך השבוע ,  בין השעות 12:00 ל-23:00 הופסקו שידורי הערוץ לכמעט 30% מהזמן .  לא מדובר בהפחתה זניחה אלא בהפחתה משמעותית ביותר בשידורי הערוץ ".  התובע מציין כי אמנם הערוץ הוא של קשת ,  אך ההסכם נחתם מול הוט או יס וקשת אינה צד בעניין .  טענה נוספת שהועלתה היא כי השידור מופסק ברגעים המעניינים ביותר : " כמעט מיותר לציין מה רבה היתה אכזבתו של המבקש נוכח גילוי הפסקות השידורים והיות השידור מוקלט .  דווקא בזמנים המסקרנים ביותר ,  בעת שידור המשימות ,  בעת שידור המשדר המרכזי בערוץ 2 ,  ובעת אירועים מעניינים אחרים בבית ". לפיכך מבקש התובע מבית המשפט לאשר את התביעה כייצוגית ולהורות ל-hot ו-yes להחזיר לו את החלק היחסי שבו לא צפה ,  להוציא צו מניעה קבוע שיאסור על hot ו-yes להפעיל את ערוץ 20 במתכונתו הנוכחית שאינה תואמת את הפרסומים או לחילופין לשנות את הפרסום .  עוד מבקש התובע לחייב את הוט ויס בהוצאותיו ובשכר טרחת עורך דינו.מ-hot ו-yes טרם נמסרה תגובה .( ת"צ 5826-03-10 ) 

בקשה לייצוגית נגד HOT ו-yes :  ערוץ  " האח הגדול "  לא משודר חי
בבקשה לאישור התובענה ב-20 מיליון שקל טוען התובע כי הערוץ גם לא משודר במשך 24 שעות ברציפות

