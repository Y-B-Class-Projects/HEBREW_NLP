יו"ר דלק אנרגיה : " לוויתן משנה את כללי המשחק "
 בזמן ההכרזה על תגלית הגז בלווייתן ,  ישבו ראשי המגזר יחד מבלי לדעת על הממצאים .  יו"ר השותפה במאגר ,  יורם טורבוביץ' ,  אמר לנוכחים :  בעוד 10 שנים אנחנו יכולים להיות מיני מעצמת גז
המפגש עם ראשי חברות הגז והנפט נקבע מראש לצהרי יום רביעי מבלי לדעת שהדרמה הגדולה ביותר בשנתים האחרונות בענף תתרחש דווקא כשנהיה סגורים איתם באותו חדר .  וכך ,  ממש עם כניסתם לחדר של ארבעת המשתתפים - יו"ר דלק אנרגיה יורם טורבוביץ' ,  מנכ"ל ישראמקו יוסי לוי ,  מנכ"ל הכשרה אנרגיה אוהד מראני ובעל השליטה במודיעין צחי סולטן - הבורסה הפסיקה את המסחר בחברות השותפות במאגר לווייתן .  
טורבוביץ' ,  שהיה היחיד שידע מה עומד להתפרסם בתוך דקות בנוגע לקידוח לווייתן ,  היה אמנם עליז - אך אי אפשר היה לזהות אצלו שבקרוב יתברר סופית שישראל היא מעצמת גז .  הוא סירב לרמוז על הצפוי גם כשחבריו הפצירו בו לספר מה כתוב בהודעה שבאמתחתו וגם כאשר כולם נשבעו ששום פרט מידע לא ייצא מהחדר .  זה אילץ אותנו להתחיל בדיון תוך שהם בודקים מדי דקה-שתיים מה קורה בעולם החיצון - במיילים ובאינטרנט - ואם ההודעה על הממצאים מלווייתן כבר פורסמה .  
כשהגיעה העת ,  יצא טורבוביץ' מהחדר לכמה דקות .  כשהוא חזר עם חיוך רחב הכל כבר היה ברור .  טורבוביץ' החל להקריא את ההודעה : " קידוח לווייתן 1 הוא תגלית הגז הגדולה ביותר בעולם במים עמוקים בעשור האחרון .  במאגר נתגלה גז בהיקף של - 16 TCF בהתאם להערכות הקודמות ".  הוא קיפל את ההודעה לעיתונות ואמר : " לוויתן משנה את כללי המשחק ".  טורבוביץ' התכוון לכך שעכשיו אין יותר שאלה בנוגע להגעה של חברות בינלאומיות נוספות לישראל בקרוב וכן שמעכשיו ברור שישראל חייבת להיות יצואנית של גז ,  כי הרי הגז שכבר נמצא במאגר תמר מספיק לתצרוכת של ישראל לשנות דור .  
טורבוביץ' : " לווייתן ישמש עוגן שממנו אפשר להמשיך ולפתח .  לגז בלווייתן משמעויות גיאו-פוליטיות וכלכלית מרחיקות לכת .  בכל העולם אספקת האנרגיה היא נושא שממשלות יודעות למנף אותו ביחסים ביניהן .  מי שעשתה בזה את השימוש הכי יעיל ואינטנסיבי היא רוסיה .  כל מדינה שיש לה מאגרים כאלה יכולה ליהנות מהפירות של הנגישות הזאת .  כיום בישראל אנחנו יודעים רק לעשות ייצוא בטחוני ,  אבל נצטרך לעשות שיתוף פעולה בין המדינה למגזר העסקי כדי להגיע להשאה של היתרונות ".  
טורבוביץ' : " בעוד עשר שנים אנחנו יכולים להיות מיני מעצמת גז ואולי גם נפט  ( המקדח של לווייתן יגיע לשכבה שבה ניתן למצוא נפט בעוד כמה שבועות )  ,  שתעסיק רבבות עובדים בכל התחומים :  ההפקה ,  השינוע ,  ההנזלה .  תחום האנרגיה יהפוך לענף כלכלי אחד החשובים במדינה ,  והוא יביא להמון תקבולים במט"ח .  צריך להקים פקולטות לגיאולוגיה וצריך להכשיר מהנדסי נפט כמו שמפתחים ענף חדש .  הקשישים פה עוד זוכרים את חרם האנרגיה על ישראל ב-73' .  אנחנו נהיה עצמאיים ומשוחררים מתלות ,  יתרה מזאת - נהפוך לספקים ".  
לוי : " מה שיקרה בלווייתן יפתח פתח גדול מאוד בים התיכון .  אני רואה בים מבנים ענקיים למטרות נפט .  לווייתן הם פורצי הדרך .  אם הם ימצאו נפט בלווייתן זה ישליך הלאה ".  
סולטן : " האופי של התעשיה יכול לתפוס כיוון אחר של תעשיות עתירות אנרגיה ויכול להיות שנוכל לנצל את המקורות של הגז הטבעי לשם כך ".  
טורבוביץ' : " כשהאנרגיה זולה יותר ניתן להוזיל את מחירי המוצרים ולייצר יותר ".  
לוי : " הגז הטבעי בישראל הוא אחד הזולים בעולם .  בישראל משלמים 6 דולרים ל-1,000 רגל מעוכב גז ,  באירופה 8.7 דולרים וביפן 12 דולר  ( גז טבעי נוזלי )  .  

יו"ר דלק אנרגיה : " לוויתן משנה את כללי המשחק "
 בזמן ההכרזה על תגלית הגז בלווייתן ,  ישבו ראשי המגזר יחד מבלי לדעת על הממצאים .  יו"ר השותפה במאגר ,  יורם טורבוביץ' ,  אמר לנוכחים :  בעוד 10 שנים אנחנו יכולים להיות מיני מעצמת גז

