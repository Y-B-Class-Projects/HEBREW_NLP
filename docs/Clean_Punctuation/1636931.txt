רבעון חזק לבלאקרוק בעקבות רכישת BGI :  רווחיה של ענקית הקרנות זינקו פי 4 ברבעון הרביעי
רווחיה של בלאקרוק הסתכמו ב-256 מיליון דולר ,  לעומת 52 מיליון דולר ברבעון המקביל
בלאקרוק ,  חברת ניהול הקרנות הבורסאית הגדולה בארה"ב ,  דיווחה היום כי רווחיה זינקו בכמעט פי 4 ברבעון הרביעי של 2009 ,  לעומת הרבעון המקביל שנה קודם לכן ,  לאחר שרכשה את חטיבת ברקליס גלובל אינווסטורס  ( bgi )  של הבנק הבריטי ברקליס בשנה שעברה.רווחיה הרבעוניים של בלאקרוק הסתכמו ב-256 מיליון דולר במהלך הרבעון ,  או 1.62 דולר למניה ,  לעומת 52 מיליון דולר או 39 סנט למניה ברבעון המקביל שנה קודם לכן .  הכנסותיה של החברה זינקו ב-45% ל-1.54 מיליארד דולר ,  לעומת הכנסות של 1.06 מיליארד דולר ברבעון המקביל שנה קודם לכן.מנכ"ל בלאקרוק ,  לורנס פינק ,  הפך את בלאקרוק לחברת ניהול הקרנות הגדולה בעולם ,  המנהלת נכסים בסך 3.2 טריליון דולר - יותר מכל תעשיית קרנות הגידור יחדיו .  בשנה שעברה רכשה בלאקרוק את bgi תמורת 13.5 מיליארד דולר .  רכישת bgi ,  שהושלמה בדצמבר ,  הוסיפה 94 מיליון דולר לרווחיה של בלאקרוק ברבעון הרביעי - הרבעון הראשון מאז השלמת הרכישה . " המיזוג בין בלאקרוק ו-bgi זכה להתחלה חזקה ",  אמר פינק .
 
רבעון חזק לבלאקרוק בעקבות רכישת BGI :  רווחיה של ענקית הקרנות זינקו פי 4 ברבעון הרביעי
רווחיה של בלאקרוק הסתכמו ב-256 מיליון דולר ,  לעומת 52 מיליון דולר ברבעון המקביל

