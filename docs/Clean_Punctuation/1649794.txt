פרסם שירותי ליווי ברחבי ת"א ונעצר 
החשוד הסתובב ברחבי העיר וחילק מאות אלפי כרטיסי ביקור ,  המזמינים את העוברים והשבים ליהנות מפעילויות של מין בתשלום .  זאת בניגוד לחוק הזנות ,  האוסר הפצה של דברי תועבה
בן 36 נעצר היום  ( חמישי )  על ידי שוטרי הימ"ר בתל אביב ,  בחשד שהפיץ דברי תועבה באמצעות חלוקת כרטיסי ביקור של מסאז'ים ושירותי מין אחרים .  החשוד נראה כשהוא נוסע במונית ,  עובר בין מכוני ליווי בתל אביב ומחלק את כרטיסי הביקור .  
המשטרה עצרה את החשוד ומצאה ברשותו מאות אלפי כרטיסי ביקור ,  ארוזים בעשר אריזות .  החשוד הועבר לחקירה ושוחרר בערבויות בסיומה .  לאחר החקירה הגיעו חוקרי מחלק המוסר לבית הדפוס בדרום תל אביב ,  שם הודפסו כרטיסי הביקור ,  ובעל המקום עוכב לחקירה .  
חוק הזנות קובע כי חל איסור על הפצתם של כרטיסים אלה ,  המוגדרים בחוק כדברי תועבה .  עם זאת ,  בתל אביב מופצים מדי יום מאות אלפי כרטיסי ביקור המזמינים את העוברים והשבים ליהנות משירותי מין וממסאז'ים במכוני הליווי ובבתי הבושת השונים בעיר .  

פרסם שירותי ליווי ברחבי ת"א ונעצר 
החשוד הסתובב ברחבי העיר וחילק מאות אלפי כרטיסי ביקור ,  המזמינים את העוברים והשבים ליהנות מפעילויות של מין בתשלום .  זאת בניגוד לחוק הזנות ,  האוסר הפצה של דברי תועבה

