בעקבות המשבר ביוון :  הדולר מתחזק מול היורו ב-0.33% 
הדולר מתחזק על רקע ההערכות כי שרי האוצר האירופאים שייפגשו היום לא יחשפו פרטים לגבי הסיוע ליוון
הדולר מתחזק מול היורו הבוקר בעקבות משברי החובות של יוון ודובאי ,  ובשל הערכות כי שרי האוצר האירופיים לא יחשפו פרטים לגבי תוכנית הסיוע ליוון בפגישתם היום ומחר .  המסחר בין המטבעות רגוע יחסית היום ,  בעקבות חופשת השנה החדשה באסיה ויום הנשיאים בארה"ב.שער היורו יורד מול הדולר ב-0.33% ,  ל-1.358 דולר ליורו  קרוב לשיא של תשעה חודשים .  גם הלירה שטרלינג נחלשת מול הדולר ,  ב-0.37% ,  ל-1.56 דולר לליש"ט .  הדולר מתחזק מול הין ב-0.17% ל-90.114 ין לדולר .  מול הפרנק השווייצי מזנק הדולר ב-0.38% ,  ל-1.079 פרנק לדולר .  הדולר האוסטרלי נחלש מול הדולר האמריקאי ב-0.17% ,  ל-0.886 דולר אמריקאי לדולר אוסטרלי .  הדולר האמריקאי מתחזק מול הוון הדרום-קוריאני ב-0.4% ,  ל-1.156 וון לדולר .  הדולר האמריקאי מתחזק גם מול הדולר הקנדי ,  ב-0.23% ,  ל-1.052 דולר קנדי לדולר אמריקאי.היחלשות היורו היא על רקע התחייבות בכירי האיחוד האירופי מיום חמישי האחרון לסייע ליוון במקרה הצורך .  ואולם השרים לא הודיעו על סיוע כספי ליוון או ערבויות לאג"ח הממשלתיות של המדינה . " חברות גוש היורו יהיה מוכנות לנקוט פעולה נחושה ומתואמת ,  במקרה הצורך ,  כדי להגן על היציבות הפיננסית של גוש היורו כולו ",  אמר נשיא האיחוד האירופי ,  הרמן ואן רומפוי ,  במסיבת עיתונאים שנערכה לאחר פגישת מנהיגי האיחוד האירופי בבריסל.חששות בנוגע לחדלות פירעון של יוון הובילו את היורו לירידה של 9% מאז נובמבר .  יוון ,  המהווה 2.7% מהתמ"ג של גוש היורו ,  ששוויו כ-13 טריליון דולר ,  סבלה ב-2009 מגירעון בגובה של 12.7% מהתמ"ג שלה - הגבוה ביותר בהיסטוריה של גוש היורו ,  ויותר מפי ארבעה מהמגבלה של האיחוד האירופי ,  שהיא3% מהתמ"ג .
 
בעקבות המשבר ביוון :  הדולר מתחזק מול היורו ב-0.33% 
הדולר מתחזק על רקע ההערכות כי שרי האוצר האירופאים שייפגשו היום לא יחשפו פרטים לגבי הסיוע ליוון

