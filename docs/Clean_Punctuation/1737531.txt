 " לחשוש מחמאס ?  חששתי יותר מהנשק של צה"ל "
 פעילי שמאל וקרובי משתתפי  " המשט היהודי ",  התאספו מחוץ לתחנת המשטרה באשדוד ,  שבה נחקרים המשתתפים .  אמם של יונתן ואיתמר שפירא : " הם לא חששו מחמאס ,  אני לא מאמינה לחיילי צה"ל ,  הם יכולים להרוג כל אחד "
  ( צילום :  דו"צ ורויטרס ,  עריכה :  גדי וינסטוק ,  קריינות :  אביב אברמוביץ' ) 
עשרות פעילי שמאל התכנסו אחר הצהרים  ( שלישי )  מחוץ לתחומי משטרת אשדוד ,  שאליה נלקחו לחקירה הישראלים שהשתתפו ב"משט היהודי ".  הפעילים מחו על עצירת הספינה ועל המשך המצור על הרצועה ,  שלדבריהם  " הופך אותה לכלא גדול שאי אפשר להיכנס או לצאת ממנו ".  בתוך כך ,  הפעילים הניפו שלטים שבהם נכתב : " תרופות - סיכון ביטחוני ?  ",   " תנו לעזה לחיות ",   " המצור והבנייה בהתנחלויות הורסים את כולנו "  ו-"יהודים וערבים מסרבים להיות אויבים ". 
צביה שפירא ,  אמם של יונתן ואיתמר ,  שהיו על הספינה שביקשה לשבור את המצור על עזה ,  אמרה לוואלה !  חדשות כי בניה יצאו לכיוון הרצועה  " כדי להביע את התנגדותם למצור של ארבע שנים על עזה ולהראות שלישראלים יש עוד טיפ-טיפה מצפון .  הם מייצגים את המצפון ".  
האם הגאה הוסיפה כי  " כל הציבור בארץ אדיש .  לא אכפת לו משלילת זכויות מאנשים וממצור שמאמלל מאות אלפי אנשים .  הסיבה והמטרה של המשט לא היתה להביא את הפרוטזות והצעצועים ,  הסיבה היא למחות נגד המצור של האוכלוסייה בעזה .  איזה מדינה דמוקרטית עושה דבר כזה ?  " 
" רק מדינת ישראל מרשה לעצמה ",  הוסיפה שפירא , " מדינת ישראל שמראה שהיא הקורבן של השואה ,  היא היחידה שמרשה לעצמה לעשות מצור על אוכלוסייה שלמה .  רק מדינה קולוניאליסטית ורעה יכולה לעשות כזה דבר ובסוף אנו אומרים שאנו הקורבן ".  שפירא הוסיפה כי בניה לא חששו להיחטף בידי חמאס .  בנוסף סיפרה שפירא כי היא חששה שבניה יהפכו למטרה בידי כלי הנשק של צה"ל : " אני לא מאמינה לחיילי צה"ל ,  הם יכולים להרוג כל אחד ". 
נורית פלד-אלחנן ,  רעייתו של רמי אלחנן ,  המייצג את פורום המשפחות הפלסטיני-ישראלי למען שלום והיה אף הוא על הספינה ,  סיפרה כי היא  " מאוד מצטערת שהיתה רק ספינה אחת ולא אלף או מיליון ".  לדבריה בעלה החליט לצאת עם הספינה כי  " זה דבר מאוד חשוב ונעלה לעשות ,  להביע את המחאה נגד הכיבוש האכזרי של עזה .  כל המצור לא חוקי ,  לא לפי החוק הבינלאומי ולא לפי שום דבר .  אנחנו לא מכירים בכוחות הכיבוש ולא רוצים שום קשר איתם ".  לטענתה ,  הפעילים שעל הספינה החליטו לצאת למשט במקום לנסות להעביר סחורות לעזה דרך מעברי הגבול מכיוון  " שכוחות הכיבוש לא נותנים להעביר שום דבר דרך המעברים ".  היא מסרה כי בפעמים האחרונות שניסו להעביר מצרכים דרך מחסום ארז הם לא עברו ועדיין נשארו באחד המחסנים .
 לגבי החשש שהביעו בצה"ל' לפיו אם תצליח הספינה להגיע לעזה ייחטפו פעיליה בידי חמאס ,  אמרה פלד-אלחנן כי  " זה קשקוש מקושקש .  חמאס לא יחטוף פעילי שלום ,  חמאס יחטוף חיילים ומתנחלים .  בעלי היה בעזה בעבר ולא קרה שום דבר .  הפחד היחיד של הפעילים היה מחיילי הכיבוש שידועים באכזריותם ",  אמרה פלד-אלחנן .  
הבוקר השתלטו כוחות שייטת 13 על ספינת פעילי השמאל היהודים שעשתה את דרכה לעזה ,  והובילו אותה לנמל אשדוד .  מצה"ל נמסר ,  כי לא הופעלה אלימות מצד הנוסעים או מצד אנשי השייטת וכי ההשתלטות עברה בשקט .  על סיפון הספינה עשרה פעילי שמאל ,  בהם חמישה בעלי אזרחות ישראלית .  עם הישראלים נמנים טייס חיל האוויר יונתן שפירא ,  האב השכול רמי אלחנן וניצול השואה ראובן מוסקוביץ' .  חמשת הישראלים נלקחו לחקירה עם הגעתם לנמל אשדוד .  שאר הפעילים הזרים יגורשו מישראל בימים הקרובים .

" לחשוש מחמאס ?  חששתי יותר מהנשק של צה"ל "
 פעילי שמאל וקרובי משתתפי  " המשט היהודי ",  התאספו מחוץ לתחנת המשטרה באשדוד ,  שבה נחקרים המשתתפים .  אמם של יונתן ואיתמר שפירא : " הם לא חששו מחמאס ,  אני לא מאמינה לחיילי צה"ל ,  הם יכולים להרוג כל אחד "
 
