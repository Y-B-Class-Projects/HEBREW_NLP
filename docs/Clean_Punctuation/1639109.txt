פיאד בכנס הרצליה : " הפסיקו לחדור לשטחינו "
 ראש הממשלה הפלסטיני נאם בכנס הרצליה וקרא לישראל להפסיק את חדירות צה"ל לשטחים הפלסטינים . " הדברים צריכים להתרחש כדי להעלות את המחשבה שהכיבוש עומד להסתיים "
 סלאם פיאד ,  ראש ממשלת הרשות הפלסטינית ,  נאם הערב  ( שלישי )  בכנס הרצליה שנערך במרכז הבינתחומי וקרא לישראל להפסיק את חדירות צה"ל לשטחים הפלסטינים . " אני אומר שהגיע הזמן להפסיק את החדירות של צה"ל לשטחים שלנו ",  אמר פיאד . " הדברים צריכים להתחיל להתרחש כדי להעלות את המחשבה שהכיבוש הזה עומד להסתיים ".  
פיאד התייחס בצורה מעורפלת לירושלים ולמעמדה כחלק מהסדר קבע . " אם אנחנו מדברים על מאמץ לסיום הכיבוש ולהעניק לפלסטינים מדינה בשטחים שנכבשו ,  הרי ירושלים היא טריטוריה שנכבשה ב-1967 .  זו סוגיית הסדר קבע .  אנחנו שומעים הצהרות מפוליטיקאים ישראלים ,  שירושלים תהיה בירה בלתי מחולקת .  ירושלים היא חלק אינטגרלי משטחי 1967 שנכבשו ",  פסק פיאד .  
ראש ממשלת הרשות התייחס גם להתעקשות הפלסטינית להפסקת הבניה בהתנחלויות לפני תחילת המשא ומתן ואמר כי  " בסופו של דבר המשא ומתן נמשך כל כך הרבה זמן וההתנחלויות ממשיכות להיבנות .  אתם שואלים מדוע בית אחד כאן או גדר אחת שם כל כך מסעירים אותנו .  איך אפשר לחוש אמון שברגע שהתהליך המדיני יושק מחדש הוא יוכל לספק גם את הסחורה ,  כלומר את פתרון הסדר הקבע ?  אנחנו רוצים להיות מוכנים לאותה מדינה פלסטינית שעומדת לקום .  אנחנו מוכנים להקמת אותה מדינה ב-2011 ואנחנו רוצים לעשות הכל כדי להיות מוכנים .  יש הרבה נושאים לדאגה אך אנחנו שואבים עידוד כי הצלחנו להתקדם בשנתיים האחרונות בנושאי ממשל ,  משילות ,  ניהול כספי ונושאים רבים נוספים ".   
" הנתיב שעליו אנו צועדים צריך להגיע לכלל השלמה ב-2011 ",  הוסיף פיאד . " עד אז תהיה לנו כבר מסה קריטית של שינויים בשטח שעולים בקנה אחד עם עלייתה ולידתה של המדינה הפלסטינית .  אם התהליך המדיני לא יביא לסוף הכיבוש ,  המסה הקריטית של שינוי בשטח תפעיל כל כך הרבה לחץ על ישראל להסיר את הכיבוש .  אם נצליח ,  העולם יגיע למסקנה שלפלסטינים יש משהו שנראה כמו מדינה מתפקדת .  והדבר הלא נורמלי היחיד שיישאר באותה תקופה יהיה הכיבוש ". 

פיאד בכנס הרצליה : " הפסיקו לחדור לשטחינו "
 ראש הממשלה הפלסטיני נאם בכנס הרצליה וקרא לישראל להפסיק את חדירות צה"ל לשטחים הפלסטינים . " הדברים צריכים להתרחש כדי להעלות את המחשבה שהכיבוש עומד להסתיים "
 
