אניימה ואיינוגבה נחתו ?  דווקא אג'ידה ביקש לאחר
שוער הפועל פ"ת שנשאר מחוץ לסגל ניגריה חיכה לסוף אליפות אפריקה .  דני לוי : " אישרתי לו ,  לפני שידעתי שיוסי שקל נפצע "
 בהפועל פתח תקוה זועמים על שוער הקבוצה הניגרי ,  אוסטין אג'ידה ,  שרק לאחר הדחתה של נבחרתו בחצי גמר אליפות אפריקה הודיע שיאחר לחזור לארץ ,  וזאת למרות שידע שלא יכלל בסגל .  העובדה שהשוער השני יוסי שקל פצוע ,  רק הפכה את התנהלותו של אג'ידה לחמורה יותר מבחינתם של אנשי פתח תקוה . 
" הוא הודיע שינחת רק לפנות בוקר או מחר  ( רביעי )  ,  כך שגם אם הוא יגיע לאימון מחר ,  הוא יהיה עייף מאוד מהטיסות ",  מתחו גורמים בקבוצה ביקורת על השוער . " זה חוצפה וחוסר אחריות מצדו .  אם אניימה ואינוגבה נחתו ,  גם הוא יכל לנחות .  יש לו עניינים אישיים לסדר ?  אוקיי ,  הוא יכל לעשות אותם על חשבון האליפות במקום לשבת ביציע .  הוא בסך הכל שוער שלישי ,  אבל כנראה שהוא בחר להמשיך לנפוש במקום להגיע ארצה .  מעניין שהוא הודיע על כך לדני לוי רק בתום האליפות ".  דני לוי מסר בתגובה : " אני אישרתי לו לאחר ,  אבל זה קרה לפני המשחק מול בני יהודה ולפני שידעתי ששקל נפצע .  אחרי המשחק כבר היה מאוחר מדי ".  כזכור ,  נבחרת ניגריה שסיימה בשבוע שעבר את משחקיה במסגרת אליפות אפריקה כללה שלושה נציגים המשחקים בליגת העל שלנו :  שוער הפועל תל אביב וינסנט אניימה ,  שוער בני יהודה דלה אינוגבה ושוער הפועל פתח תקוה אוסטין אג'ידה .  השניים הראשונים ,  שנכללים בסגל ,  כבר נחתו לפנות בוקר בישראל .
 
אניימה ואיינוגבה נחתו ?  דווקא אג'ידה ביקש לאחר
שוער הפועל פ"ת שנשאר מחוץ לסגל ניגריה חיכה לסוף אליפות אפריקה .  דני לוי : " אישרתי לו ,  לפני שידעתי שיוסי שקל נפצע "
 
