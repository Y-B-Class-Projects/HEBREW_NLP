מים זולים ימתקו
היטל הבצורת ותעריפי המים שהתייקרו בשבוע שעבר גרמו לסערה ציבורית גדולה ,  אבל יש גם מי שנותר אדיש  ?  תושבי הקיבוצים והמושבים ,  המתנחלים ,  המגזר התעשייתי וחברות המים המינרליים .  אצלם המונה לא דופק - או לפחות לא באותו בקצב
 >  >  היה כבר מי שחזה כי בקרוב מאוד יהיו בודדים בלבד בישראל ,  כמו בעלי הון ונבחרי הציבור ,  שיזכו לשתות מים מהברזים .  שאר הציבור לא יוכל לשאת בעלויות ,  וייאלץ לרכוש עוד ועוד שישיות מים מינרליים בסופר .  זו ככל הנראה הגזמה פרועה ,  אבל העובדות מדברות בעד עצמן :  חשבון המים של משקי הבית זינק - ועוד יזנק - בתקופה האחרונה בעשרות אחוזים .  אבל לא כולם נפגעו - יש כמה מגזרים בישראל שהסערות הציבוריות סביב מחיר המים כמעט לא נגעו אליהם .  ינואר הביא עמו שתי בשורות עבור משקי הבית בישראל .  הבשורה הטובה היא שהיטל הבצורת שהוטל עלינו בחודשים האחרונים הוקפא עד אפריל - וייתכן שגם לאחר מכן ;  הבשורה הרעה היא שמשבוע שעבר נכנסו לתוקפם מחירי מים חדשים וגבוהים יותר ,  בלי כל קשר להיטל הבצורת .  כך זה עובד :  במקום גבייה לפי צריכה משפחתית כפי שהיתה נהוגה עד כה ,  מהחודש יש הקצבת מכסת מים לפי נפש של 2.5 קוב בחודש - 30 קוב בשנה .  חריגה מהמכסה תקפיץ את חשבון המים לגבהים חדשים .  בנוסף ,  יבוצעו שתי העלאות מחיר :  אחת כבר נעשתה החודש בשיעור של 25% והשנייה תתבצע ביולי בשיעור של כ-15% .  בסופו של דבר ,  ההעלאה הממוצעת בחשבון המים שלכם צפויה להגיע לכ-40% .  ובמספרים מוחלטים :  אם שילמתם עד היום בין 4.1 ל-6.5 שקלים לקוב לאדם  ( לפי ארבע נפשות במשפחה )  ,  מיולי תאלצו לשלם כ-9.5 שקלים לקוב .  אם תחרגו מהמכסה המקסימלית ,  תצטרכו לשלם יותר :  13.3 שקל לקוב .  התוספת לחשבון המים בשל חריגה מהמכסות יכולה להאמיר עד 80% יותר לעומת התעריפים הישנים - בהתאם לגודל המשפחה ולרשות המקומית שבה היא מתגוררת .  כך לדוגמה ,  בבית בנתניה שבו מתגוררות ארבע נפשות ,  חשבון המים לצריכת 20 קוב בחודש  ( צריכה משפחתית ממוצעת )  היה עד כה כ-150 שקל .  מינואר עד יולי הם ישלמו 200 שקלים בחודש .  ביולי ואילך הם ישלמו 228 שקל בחודש  ( ראו טבלה )  .  אבל מה שנכון עבור המשפחה הממוצעת ,  לא נכון עבור כולם .  יש משפחות וגופים שאצלם המונה לא דופק ,  או לכל הפחות לא דופק באותו הקצב .  אלה יכולים לנשום לרווחה ולא צריכים לדאוג מחשבון המים התופח .  במושבים ובקיבוצים משתלם לחרוג >  >  המגזר החקלאי לא נדרש לשלם את היטל הבצורת - יישומו במושבים ובקיבוצים נדחה עד לחודש זה כדי שהתושבים יתקינו מונים נפרדים .  אלא שבינתיים ההיטל הוקפא .  גם מהתעריפים החדשים והיקרים שהאוכלוסייה העירונית משלמת פטור המגזר החקלאי .  במושבים הכלולים בהגדרה זו גרים גם כמה מבעלי ההון בישראל ,  כמו שרי אריסון ,  ליאורה עופר ונועם לניר  ( מושב בני ציון )  וידוענים כמו רם לנדס וסיגל שחמון  ( רשפון )  .  אמנם מחירי צריכת המים הפרטית התייקרו כעת גם במגזר החקלאי ,  אבל התעריפים עדיין נמוכים משמעותית מאלה שבעיר :  עבור מכסה של 150 קוב לנפש לשנה  ( פי חמישה מהמכסה המותרת בעיר )  משלמים התושבים תעריף 7.8 שקלים בממוצע לקוב ,  כך לפי חישוב שערכה רשות המים .  זאת לעומת 9.5 שקלים בעיר  ( החישוב כולל את אגרת הביוב )  .  בניגוד לאוכלוסייה העירונית ,  במושבים ובקיבוצים דווקא משתלם לחרוג מהמכסה :  לאחר החריגה ישלמו התושבים על המים הפרטיים שלהם את התעריף המגוחך של מים לחקלאות - 1.5 שקלים לקוב בממוצע .  ההיגיון שבהקצאת מכסה אישית גבוהה יותר מזו הנהוגה בעיר הוא למנוע מהתושבים לבזבז מים - כדי לעבור לתשלום לפי תעריף חקלאי זול ,  וגם לתמרץ אותם להתקין מוני מים נפרדים שיורו מה היה השימוש לחקלאות ומה לצריכה פרטית .  אבל המציאות בשטח עובדת אחרת . " אנחנו משלמים על צריכה ביתית כמו כל אזרח במדינה ".  טוען יורם תמרי ,  רכז תחום המים בהתאחדות חקלאי ישראל . " בשנים האחרונות 150 קוב באמת לא מספיקים ,  לכן אנחנו נאלצים להשתמש במים מההקצאה החקלאית במחיר של 1.5 שקל לקוב .  הבריכות הן סיפור שולי בכל העניין - בריכת שחייה ממוצעת מכילה רק 900 קוב ,  ואלה מים שמשמשים בהם כל העונה . " צריך לזכור שבמושבים יש אנשים שאין להם חלקה חקלאית הצמודה לבית והם לא נהנים מהמחיר הנמוך ",  מוסיף תמרי . " ובקיבוצים משתמשים במים חקלאיים לשימוש ביתי רק כשאין מים אחרים .  כעת גם מפרידים שעונים ,  ועד אפריל הם צפויים להיות מותקנים .  מי שלא יתקין את המונים צפוי לקבל קנס כבד ".  אגב ,  הדוגמה של מושב בני ציון היא מעניינת במיוחד .  לדברי תמרי ,  במושב זה הצריכה הביתית הממוצעת היא 156 קוב לנפש - יותר מפי שניים מהצריכה במושבים אחרים ,  המסתכמת ב-60-80 קוב לנפש . " יש שם כנראה כמה בעלי חוות ,  שצורכים הרבה מאוד מים ",  הוא מסביר .  כמה מתושבי המושבים והקיבוצים מצאו דרך נוספת ליהנות ממים כמעט ללא הגבלה - ובלי תשלום .  יש תושבים שהתקינו על גג ביתם מיכל מים ,  בדרך כלל בצבע שחור ,  ובאמצעותו הם למעשה גונבים מים .  כך זה עובד :  אל המיכל מחובר צינור מים שמטפטף בקצב אטי במיוחד - פחות משמונה ליטר בשעה .  בקצב זה המונה לא קורא את יציאת המים .  מהמיכל יורד צינור אל הבית ,  ומאפשר שימוש של המים החינמיים לצרכים שונים .  אין נתונים ברורים על היקף התופעה ,  וכנראה מדובר בעיקר במגזר הערבי ובמושבים מסוימים .  גלעד פרננדס ,  סמנכ"ל כלכלה ברשות המים ,  מציג סיבה להפרש במחיר המים בין המגזר החקלאי לעירוני - עלויות החלוקה של המים בתוך היישובים : " המחיר בעיר כולל את עלות החלוקה של המים לבתים עצמם .  מנגד ,  הקיבוץ והמושב משלמים בעצמם את העלויות האלה ".  מי שדווקא צריך לדאוג מאוד מהתעריפים החדשים הם תושבי הערים - בעיקר אלה הגדולות וחזקות פחות .  לפי התעריף החדש ,  עיריות ישלמו עבור צריכת מים לגינון 10.25 שקל לקוב .  התעריף הקודם היה 9 שקלים בעיריות במקומות שבהן יש תאגידי מים ,  ובמקומות אחרים - 7.6 שקלים ,  ללא מע"מ .  עיריות כמו תל אביב ורמת גן יכולות אולי לעמוד במחיר הזה כדי להשקות את פארק הירקון ,  אבל במרכז השלטון המקומי מאיימים כי במקומות אחרים ,  עניים יותר ,  התושבים לא יוכלו ליהנות מפארק ציבורי גדול .  שלמה בוחבוט ,  יו"ר המרכז לשלטון מקומי וראש עיריית מעלות תרשיחא ,  מסכם את הנוסחה : " צריך להבין שכל שקל שהולך למים ,  משמעותו פחות לחינוך ,  לרווחה ולמשימות אחרות ".  תעשייה - מחיר נמוך ,  בינתיים >  >  המגזר התעשייתי נהנה כיום ממחירי מים מופחתים של 3.15 שקל לקוב .  במגזר זה נכללים לא רק מפעלי תעשייה שונים ,  אלא גם מלונות חמישה כוכבים עם בריכות שחייה .  עם זאת ,  בתוך ארבע שנים אמורים מחירי המים לתעשייה לעלות ב-170% .  כלומר ,  המחיר שלהם ישתווה לרף המחיר הגבוה שאותו משלמים הצרכנים הפרטיים על חריגה מהמכסה .  התעשיינים טוענים כי בכך הם יסבסדו את המים שצורך הציבור הרחב .  לפי חישובים שערכו בהתאחדות התעשיינים ,  מדובר בתוספת שנתית של חצי מיליארד שקל בהוצאות .  מי שייפגע בעיקר הם ענפי הטקסטיל ,  המזון ,  הבטון ,  האלקטרוניקה והכימיקלים . " אלה מפעלים החיים בשולי רווח צרים מאוד ,  ועלולים להגיע לאותם מצבים מוכרים כמו של תפרון ",  אומר אורן הרמב"ם מאגף הכלכלה בהתאחדות התעשיינים . " אין כאן שום קשר לחיסכון במים .  זו פשוט החלטת רגולציה הקשורה לשינויים מבניים במשק המים ,  ואנחנו נשלם את המחיר ".  בעוד שמפעלי התעשייה מלינים על עליות המחירים הצפויות ,  דווקא ענף אחד ימשיך ,  ככל הנראה ,  להרוויח כסף - ולא מעט :  מפעלי המים המינרליים .  כיום משלמות החברות על המים שהן רוכשות מהמדינה לפי מחיר נמוך של מים לתעשייה .  ככל הנראה ,  אם אכן המחיר יעלה ,  מי שיישא בכך הם הצרכנים .  האגודה לצדק חלוקתי עתרה לבג"ץ בעניין נגד רשות המים ושלוש החברות - נביעות ,  מי עדן ועין גדי - ודרשה לערוך מכרז בין מציעים שונים שיתמודדו על הזכות לשאוב מים מינרליים .  בתשובתה מודה המדינה שהחברות קיבלו חוזה לרכישת המים רק מפני שהן ביקשו . " צריך לזכור שחברות המים המינרליים לא מרוויחות הרבה ,  כי יש להן הוצאות על הולכה ,  העברה ,  הפצה ושיווק .  אם זה היה תחום כה רווחי ,  היו אחרים שהיו עומדים בתור לקבלת מים ",  אומר פרננדס .  עו"ד ליאור צמח ממשרד צמח-שאשא ,  שהגיש את העתירה ,  אינו מסכים עם פרננדס : " חברות המים המינרליים מקבלות את המים במחיר של תעשייה ,  ומוכרות לציבור הרחב במחיר גבוה .  הדבר היחיד שהן עושות זה לבקבק ולמתג את המים .  הצרכן משלם פעמיים - גם את העלאת מחיר המים וגם את מי השתייה שהוא קונה מהחברות ".  דיירי המגדלים כבר לא ייהנו מחשבון מים מופחת  >  >  עשירי ישראל שעברו בשנים האחרונות להתגורר במגדלי היוקרה באזור המרכז היו אמורים לחמוק מעליית מחירי המים - אלולא הדבר טופל .  בהיטל הבצורת וברפורמה במחירי המים הובאו בחשבון גם ההוצאות על מי הגינה ,  המחולקות בין הדיירים באופן שווה .  ואולם במגדלים יש שעון נפרד עבור המים המשמשים למיזוג אוויר ,  הסקה ,  גינון ,  מועדון הספא ובריכת השחייה .  החשבון הזה לא רשום על הדיירים ,  אלא על שם חברת האחזקה של הבניין .  והפלא ופלא ,  חברת האחזקה אינה נושאת בעול של היטל הבצורת ,  ואינה נכללת ברפורמה של עליית מחירי המים ,  משום שהיא מתשייכת למגזר התעשייתי ולא למשקי הבית .  כלומר ,  הדיירים העשירים יכלו לחרוג באופן חופשי מהמכסה המותרת בלי להרגיש זאת בחשבון החודשי .  איש ההיי-טק רפי גליק ,  שחשף את העניין בבלוג שלו ב-themarker cafe ,  ביקש מעיריית כפר סבא להעביר את צריכת מי ההשקיה בבית המשותף שלו לחברת אחזקה - אך כמובן נענה בשלילה .  בעקבות היטל הבצורת והעלאת מחירי המים ,  הוחלט שהדיירים במגדלי היוקרה יחויבו ככל התושבים בבניינים האחרים ,  וצריכת המים של הבניין תושת על כל הדיירים .  התנחלויות :  מחוץ לחוק המים  >  >  מקום שבו לא ירגישו את העליות במחיר המים הן ההתנחלויות שמעבר לקו הירוק .  הסיבה :  החוק הישראלי אינו חל מעבר לקו הירוק ,  מלבד במזרח ירושלים .  רק באריאל וקרני שומרון יעלה המחיר ,  כי בהן יש תאגיד מים . " בלשכה המשפטית של רשות המים נבחן העניין ",  אומר גלעד פרננדס ,  סמנכ"ל כלכלה ברשות המים .  מצבם של המתנחלים טוב לאין שיעור גם מזה של שכניהם הקרובים ,  הפלסטינים המתגוררים בגדה המערבית .  לפי נתוני ארגון בצלם ,  צריכת המים הממוצעת לאדם עירוני בגדה המערבית היא כ-66 ליטר לנפש ביום ,  בעוד שבישראל הממוצע הוא 235 ליטר לנפש ביום .  לפי בצלם ,  ישראל שואבת 80% מהמים באקוויפר ההר ואילו הפלסטינים משתמשים ב-20% בלבד .  ברשות המים דוחים את הממצאים וטוענים שבצלם הסתמכו על עדויות פלסטיניות ושהפערים בצריכה בין ישראל לרשות הפלסטינית נמוכים בהרבה .
 
מים זולים ימתקו
היטל הבצורת ותעריפי המים שהתייקרו בשבוע שעבר גרמו לסערה ציבורית גדולה ,  אבל יש גם מי שנותר אדיש  ?  תושבי הקיבוצים והמושבים ,  המתנחלים ,  המגזר התעשייתי וחברות המים המינרליים .  אצלם המונה לא דופק - או לפחות לא באותו בקצב

