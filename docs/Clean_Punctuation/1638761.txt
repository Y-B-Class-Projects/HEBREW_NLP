הרשות השנייה קוראת לזכייניות :  חיתמו על אמנה של אתיקה בתוכניות ריאליטי 
באמנה נקבע ,  בין השאר ,  כי אין להציג אנשים באופן מבזה או משפיל .  במקביל עורכת הרשות שימוע על הכמות המותרת לשידורי הריאליטי
 >  >  הרשות השנייה פנתה השבוע לזכייניות הטלוויזיה המסחרית והציעה להן לקבל על עצמן אמנה העוסקת באתיקה בתוכניות ריאליטי - כך נודע ל-themarker .  באמנה נקבעו הגבלות שונות שמטרתן שמירה על כבודם של מתמודדים בתוכניות ריאליטי .  בנוסף ,  הרשות תערוך שימוע לגבי שינוי הכללים המגבילים את היקף שידור תוכניות הריאליטי .  השינוי יכול להביא לכך שגופי השידור יוכלו לשדר פחות או יותר תוכניות ריאליטי לעומת המצב כיום .  באמנה שמציעה הרשות השנייה נכתב כי  " על מפיקי התוכניות לפעול לפי חוק ולעמוד בקני מידה בסיסיים של הגינות כלפי המשתתפים - תוך הבטחת שלומם ,  טובתם ,  כבודם ,  זכויותיהם וצלם האנוש שלהם ,  והימנעות מהצגה מבזה או משפילה שלהם .  הסכמה של המשתתף לביצוע משימה אין בה כדי להצדיק או לאפשר הפרה של אלה ".  בנוסף נכתב כי  " על ההפקה ליידע מראש את המשתתף ביחס לפעילויות העלולות להיות חלק מהתוכנית אשר עומדות בניגוד לאמונתו או להשקפת עולמו ".  סעיף נוסף ,  שעומד בסתירה לנעשה כיום בתוכניות כמו  " האח הגדול ",  קובע כי  " יש להקפיד על כך שהמתמודדים יקבלו זמן ומקום שבהם אינם נצפים ,  כדי להבטיח את שמירת כבוד האדם שלהם .  יש ליצור הפסקות יומיות באורך משמעותי ,  שבהן אין הקלטות ".  כלל נוסף קובע כי  " יש לנהוג בזהירות בחשיפה שעיקר תכליתה מציצנות ,  בעיקר בתחומים הנוגעים להעדפות והרגלים מיניים ,  למצוקות  ( על רקע אישי ,  כלכלי ,  רפואי וכו' )  או להתנהגות שלילית  ( מרמה ,  חוסר הגינות או אחר )  ".  כללים נוספים קובעים ,  בין השאר ,  כי אין לאסור על מועמד לעזוב את התוכנית ;  כי יש לנהוג ברגישות בהליך ההדחה ,  תוך התחשבות במודח ;  וכי יש לוודא שהמשתתפים כשירים נפשית ובריאותית .  סמנכ"לית טלוויזיה ברשות ,  אילת מצגר ,  אומרת כי  " תוכניות הריאליטי תופסות בשנים האחרונות מקום ניכר בלוחות השידורים .  מדובר בתוכניות בעלות שיעורי צפייה גבוהים ,  שמעוררות דיונים ופולמוסים ציבוריים .  על רקע זה ,  אנו סבורים כי יש להסדיר נושא זה בשיתוף כל הגורמים הרלוונטיים - לטובת הצופים והגופים המשדרים ,  ותוך הגנה על המשתתפים בתוכניות ".  לדברי מצגר ,  טיוטת האמנה הוכנה לאחר התייעצות עם נציגי הזכיינים וגורמי הפקה - והיא נשענת על דוגמאות מתעשיית הריאליטי בחו"ל וכן על מחקר אקדמי .  מצגר מדגישה כי הרשות אינה מעוניינת לקבוע כללים או תקנות בעניין ,  אלא להגיע להסכמה הדדית עם גופי השידור השונים .
 
הרשות השנייה קוראת לזכייניות :  חיתמו על אמנה של אתיקה בתוכניות ריאליטי 
באמנה נקבע ,  בין השאר ,  כי אין להציג אנשים באופן מבזה או משפיל .  במקביל עורכת הרשות שימוע על הכמות המותרת לשידורי הריאליטי

