פו : " כנראה שהגיל משפיע על בוסטון "
 פורוורד קליבלנד עקץ את חבריו לשעבר : " ההגנה לא דומה לזו שהייתה בעונת האליפות ".  נאש ציין 1,000 הופעות ב-NBA
האוהדים של פיניקס סאנס שרקו בוז כשהקבוצה בחרה את סטיב נאש ב-1996 .  הלילה  ( בין ראשון לשני )  הם קיבלו עוד הוכחה עד כמה הטעות שלהם הייתה גדולה לפני 14 שנה ,  כשהרכז הקנדי רשם את ההופעה ה-1,000 שלו ב-NBA בניצחון של פיניקס 106:120 על ניו אורלינס .  נאש ,  שקלע 13 נקודות ומסר 12 אסיסטים ,  הפך בכך לכדורסלן הפעיל העשירי שרושם את ההישג המרשים הזה .
" זה הישג בלתי ייאמן ",  החמיא מאמן הסאנס אלבין ג'נטרי לנאש ,  שכזכור שיחק גם שש עונות בדאלאס בין 1998-2004 . " 480 או 500 ההופעות של נאש כאן מרגישות כמו 650 בהתחשב בקצב בו הוא שיחק בשש השנים האחרונות .  כל הדברים שהוא עשה בקבוצה וכל מה שביקשנו ממנו והוא יישם .  נאש עבר מרחק עצום בפיניקס ".  גם חתן השמחה עצמו התרגש : " זה מדהים .  חלק ממני מרגיש זקן ,  אבל אם מישהו היה אומר לי בגיל 15 ,  16 ,  17 ,  שארשום 1,000 הופעות ב-NBA הייתי הופך למאושר ". 
השחקן שהכי נהנה מהמסירות של נאש הוא אמרה סטודמאייר ,  שקלע הלילה 36 נקודות ואסף 12 ריבאונדים ב-30 דקות משחק בלבד בדרך למשחק רביעי מתוך חמישה בהם הוא קולע לפחות 30  ( כשגם המשחק בו קלע פחות היה מול הלייקרס ,  בו קלע 29 )  .  סטודמאייר חזר לאחרונה אחרי פציעה ארוכה בעינו והוא טוען שהוא החלים לחלוטין . " זו התקופה הכי ארוכה בה הייתי מחוץ לכדורסל ",  אמר הפורוורד , " חזרתי בכושר טוב ואני מרגיש פנומנלי .  המהירות שלי חזרה וגם האייקיו של המשחק ,  הכול 100 אחוז ,  אז אני מרגיש נפלא ".  
במשחק נוסף שנערך הלילה ניצחה קליבלנד 93:104 את בוסטון בשיחזור של חצי גמר המזרח מ-2008 .  הקאבס נהנו מעוד ערב ענק של לברון ג'יימס ,  שקלע 30 נקודות ,  אסף שמונה ריבאונדים ,  מסר שבעה אסיסטים והוסיף שתי חטיפות ושלוש חסימות .  קינג ג'יימס התייחס לפציעה בעינו שנגרמה ממפגש עם קווין גארנט במהלך המשחק . " כואב לי הראש .  היה לי מזל שיכולתי לסיים את המשחק ",  אמר ג'יימס שקלע 24 מתוך 30 הנקודות שלו במחצית השנייה .  
הקאבס שמרו את בוסטון על אחוזים גרועים במחצית השנייה ,  כשהם קולעים רק 10 מתוך 41 הזריקות . " היינו אדירים בהגנה ברבע הרביעי ",  אמר ג'יימס , " הרבע האחרון הוא הזמן שלנו ,  בו אנחנו מעלים את רמת האגרסיביות שלנו .  זה בדיוק מה שעשינו גם הפעם ".  המשחק המצוין של ג'יימס העמיד אותו על ממוצע של 30.4 נקודות במשחקים מול בוסטון ,  כשיש רק שחקן אחד עם מאזן טוב יותר - מייקל ג'ורדן .
 למרות ההופעה הגדולה של ג'יימס ,  בחר מאמן בוסטון דוק ריברס להחמיא דווקא לשחקן אחר של הקאבס . " היה שחקן אחד ששלט במשחק לחלוטין וזה אנדרסון ורז'או ",  אמר ריברס על השחקן שקלע 17 נקודות וקלט 10 ריבאונדים , " כדורים חוזרים ,  פעילות ,  להיכנס לנו מתחת לעור ,  הוא עושה את מה שהוא צריך לעשות .  הוא פשוט תיסכל אותנו ,  הוא היה כל כך פעיל והזיז את הרגליים בזמן שאנחנו לא עשינו את זה ".  
הביקורת על בוסטון הגיע דווקא מכיוון לא צפוי ,  לאון פו ,  שזכה עם הסלטיקס באליפות לפני שנתיים והיום משחק בקליבלנד . " ההגנה שלהם לא דומה לזו שהייתה בקבוצה שזכתה באליפות ",  אמר פו שקלע שש נקודות , " כשאנחנו זכינו ,  זה לא נראה כך .  הרוטציה שלהם איטית והם לא יוצאים לקלעים ולא סוגרים כמו שאנחנו עשינו .  אני לא יודע אם הם לא מתאמצים מספיק או שזה פשוט הגיל שמשפיע עליהם ". 

פו : " כנראה שהגיל משפיע על בוסטון "
 פורוורד קליבלנד עקץ את חבריו לשעבר : " ההגנה לא דומה לזו שהייתה בעונת האליפות ".  נאש ציין 1,000 הופעות ב-NBA

