התעשיינים למשרד הביטחון :  לעצור את מכרז הנגמ"שים
בכיר בהתאחדות התעשיינים :  כ-3,000 עובדים יפוטרו בעקבות העברת הייצור של נגמ"שי העתיד של צה"ל לחברות אמריקאיות
 >  >  לפני כשבוע פירסם משרד הביטחון את המכרז לייצור הנגמ"ש החדש של צה"ל ,  הנמ"ר  ( נגמ"ש מרכבה )  .  המכרז מיועד לחברות זרות - כך אמר אתמול יהודה היימן ,  מנהל איגוד תעשיות מתכת ,  חשמל ותשתית בהתאחדות התעשיינים .  לדבריו ,  את מסמכי המכרז נטלו שלוש חברות ,  ג'נרל סיינמיקס לנד סיסטמס ,  טקסטרון ו-bea .  נציגי החברות ביקרו בנוסף בתעשיות הביטחוניות הישראליות ,  שמייצרות כיום את הנמ"ר ,  והבטיחו כי יבצעו אצלהן רכש עבור הנמ"ר ומערכות אחרות שייצרו .  עם זאת ,  בהתאחדות הטילו ספק ביכולת לאכוף על החברות הזרות רכש גומלין .  החברות המתמודדות אמורות להגיש את הצעותיהן עד סוף מארס ,  וההחלטה אמורה להתקבל במשרד הביטחון עד סוף מאי 2010 .  ההצטיידות בנמ"ר כאמצעי מיגון לחיל הרגלים החלה כאחד מלקחי מלחמת לבנון השנייה .  הוא פותח בישראל על פי הדרישות הספציפיות של צה"ל . " החשש שלנו הוא שהיום זה הנמ"ר ומחר זה יהיה טנק המרכבה ",  אמר היימן . " מדובר באותה פלטפורמה ,  ובתוך שלוש שנים לא ייצרו כאן את שניהם .  מהר מאוד יתברר למערכת הביטחון שהיא משלמת בארה"ב 30% יותר ,  ושבסוף התהליך ,  כשלא יהיו פה יותר תעשיות שמסוגלות לייצר פלטפורמות כאלה ,  ישראל תקבל את עודפי הצבא האמריקאי ,  במקום שיהיה לה הציוד החדיש ביותר ".  במשרד הביטחון הבהירו לתעשיינים שאין למשרד די תקציב להצטיידות ,  ולכן עליו להמיר חלק מההצטיידות השקלית בדולרית - מכספי הסיוע האמריקאי .  האמריקאים מחייבים את ישראל להשתמש בדולרים ברכש מחברות אמריקאיות . " חסרים 500 מיליון שקל בשנה כדי שפרוייקט הנמ"ר יישאר כאן .  מדובר ב-1% מתקציב הביטחון ",  אמר היימן .  לדבריו ,  העברת ייצור הנמ"ר יוביל בעתיד לאובדן יצוא ציוד הקשור בנמ"ר ב-1.5 מיליארד דולר בשנה .  מדובר בפגיעה קשה בתעשיית המתכת ,  המהווה 25% מהתעשייה הישראלית .  יותר מ-100 מפעלים קטנים צפויים להיסגר וכ-3,000 עובדים ייפלטו משוק העבודה הקשור בנמ"ר .  הנמ"ר מספק עבודה בהיקף של כ-2 מיליארד שקל בשנה לחברות ישראליות .  לפני כעשרה ימים שיגר נשיא התאחדות התעשיינים ,  שרגא ברוש ,  מכתב לשר הביטחון ,  אהוד ברק . " אני קורא לך לעצור את תהליך ההעברה לארה"ב ולבחון את השלכותיו האסטרטגיות ,  הצבאיות והכלכליות על מדינת ישראל ",  כתב ברוש .  לדבריו ,  הפרויקט מספק תעסוקה למאות מפעלים ,  רובם בפריפריה . " חייבת להתקבל החלטה לתקצב את הנמ"ר במאות מיליוני שקלים ,  כאינטרס לאומי .  בתום התהליך יתברר כי מדינת ישראל תמצא עצמה ללא כל יכולת בתחום פלטפורמות רק"מ  ( רכב קרבי משוריין )  יבשתיות ",  הוסיף .  ממשרד הביטחון נמסר בתגובה :  התוכנית היא להוציא ייצור של כמה ממרכיבי הנמ"ר לחו"ל .  עם זאת ,  הרכבת הנמ"ר תיעשה בישראל .  בנוסף ,  התקציב השקלי של פרויקט המרכבה  ( הנמ"ר וטנק המרכבה )  יעלה .  יהיה ביקוש גדול יותר לרכיבים ישראלים בנמ"ר ,  ולכן תהיה יותר תעסוקה .  יש לנו יכולת לספק לצה"ל יותר מרכבות ונמ"רים .
 
התעשיינים למשרד הביטחון :  לעצור את מכרז הנגמ"שים
בכיר בהתאחדות התעשיינים :  כ-3,000 עובדים יפוטרו בעקבות העברת הייצור של נגמ"שי העתיד של צה"ל לחברות אמריקאיות

