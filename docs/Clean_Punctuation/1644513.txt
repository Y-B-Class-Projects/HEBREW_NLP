מחלוקת בבנק הפדרלי :  לחץ להתחיל למכור אג"ח מגובות משכנתאות שנרכשו בזמן המשבר
פרוטוקול ישיבת הריבית האחרונה של הבנק המרכזי של ארה"ב חושף חילוקי דעות ;  מחלוקת גם לגבי תחזית האינפלציה
מספר חברים בועדת השוק הפתוח של הבנק הפדרלי  ( fomc )  תמכו בכך שהבנק המרכזי של ארה"ב יתחיל למכור אג"ח מגובות משכנתאות שרכש במהלך המשבר הכלכלי ,  ואשר הקפיצו את היקף הנכסים במאזני הבנק ליותר משני טריליון דולר .  כך לפי פרוטוקול ישיבת הריבית האחרונה של הבנק הפדרלי אשר פורסם היום .  עם זאת ,  חברים אחרים בוועדה הביעו חשש כי אם הבנק הפדרלי יתחיל למכור נכסים לפני שהתאוששות הכלכלה תהיה איתנה ,  הדבר עלול לפגוע בהתאוששות השווקים ובהתאוששות הכלכלה.עוד עולה מפרוטוקול הישיבה שהתקיימה בחודש שעבר כי במהלך הדיון הוצגו מגוון רחב של עמדות לגבי אסטרטגיית היציאה הרצויה מהצעדים שבהם נקט הבנק המרכזי כדי לתמוך בכלכלה ,  ובכלל זה הורדת הריבית לשפל.תחזית הבנק הפדרלי לכלכלה נותרה כמעט ללא שינוי לעומת התחזית הקודמת ,  והבנק עדיין צופה התאוששות מתונה של הכלכלה והמשך החולשה בשוק העבודה .  חברי הוועדה המשיכו להיות חלוקים בתחזית האינפלציה ,  כאשר מחנה אחד חושש מפני דיפלציה והשני מודאג מעליות מחירים.מוקדם יותר היום אמר נשיא הבנק הפדרלי של פילדלפיה ,  צ'רלס פלוסר ,  כי הבנק הפדרלי צריך להתחיל למכור אג"ח מגובות משכנתאות שרכש במהלך המשבר . " על רקע התנופה שצוברת התאוששות הכלכלה וחזרה של המדיניות המוניטרית למצב נורמלי ,  אני נוטה לתמוך בכך שנתחיל למכור חלק מאג"ח מגובות משכנתאות שרכשנו במקום להמתין לפירעון של נכסים אלו ",  אמר פלוסר בנאום היום .  דבריו של פלוסר סותרים לכאורה דברים שאמר יו"ר הבנק הפדרלי ,  בן ברננקי בשבוע שעבר ,  במסגרם הדגיש כי היה מעדיף צמצום איטי של היקף נכסי הבנק הפדרלי על ידי המתנה לפירעון האג"ח ,  אולם אף הוא הודה כי תיתכן אפשרות של מכירת נכסים במקרה של התאוששות מספקת של הכלכלה .  בתום הישיבה שהפרוטוקול שלה פורסם היום ,  אשר התקיימה לפני שלושה שבועות ,  הודיע הבנק הפדרלי כצפוי על החלטתו להותיר את הריבית בארה"ב בשפל של 0-0.25% ,  וחזר על הערכתו ,  בה דבק מאז חודש מארס ,  כי הריבית בארה"ב צפויה להישאר ברמה נמוכה באופן חריג לפרק זמן ממושך .  בהודעה שפירסם הבנק הפדרלי בתום הפגישה הביע הבנק אופטימיות זהירה בנוגע להתאוששותה של כלכלת ארה"ב . " מידע שהגיע לידי ועדת השווקים הפתוחים מאז פגישתה בדצמבר הצביע על כך שהפעילות הכלכלית בארה"ב המשיכה להתחזק וכי ההידרדרות בשוק התעסוקה נבלמת ",  נאמר בהודעת הבנק .  בהודעת סיכום הפגישה בחודש שעבר הבנק הפדרלי גם דבק בתוכניתו לסיים עד סוף חודש מארס את התוכנית שהשיק בינואר 2009 לרכוש אג"ח מגובות משכנתאות בסך 1.25 טריליון דולר .  בעקבות רכישות הנכסים שביצע הבנק הפדרלי ,  בהן גם אג"ח של ענקיות המשכנתאות פאני מיי ופרדי מאק בהיקף של 175 מיליארד דולר ,  גדל סך הנכסים במאזני הבנק המרכזי ל-2.24 טריליון דולר בסוף שנת 2009 לעומת נכסים בהיקף של 879 מיליארד דולר בתחילת שנת 2007 .  יו"ר הבנק הפדרלי ,  בן ברננקי ,  החל בשבוע שעבר בהצגת אסטרטגיית היציאה המתוכננת של הבנק המרכזי מהצעדים בהם נקט כדי לתמוך בהתאוששות הכלכלה האמריקאית ומריבית השפל בארה"ב .  בנאום שהציג לועדת השירותים הפיננסים של בית הנבחרים בארה"ב ,  אמר ברננקי הבנק הפדרלי מתכוון להתחיל  " עד מהרה "  להעלות את ריבית הדיסקאונט ,  שבה מלווה הבנק המרכזי כסף לבנקים מסחריים בקשיים ,  במסגרת חזרה לתנאים  " נורמלים "  יותר בשוק האשראי .  ברננקי מיהר עם זאת לצייין כי דבריו אינם מבטאים שינוי בתחזית המדיניות המוניטרית של הבנק . " עד מהרה ,  אנחנו צופים התרחבות מתונה של המרווח בין ריבית הדיסקאונט לבין הריבית על הלוואות קצרות מועד ",  ברננקי ,  אשר החל באחרונה בכהונתו השנייה בתפקיד יו"ר הבנק המרכזי של ארה"ב .  ברננקי ,  אשר הוכתר על ידי השבועון  " טיים "  בתור  " איש השנה "  של 2009 ,  אמר בשבוע שעבר גם כי  " קיימת אפשרות שהבנק הפדרלי ישתמש ברמת הריבית שהוא משלם לבנקים על הרזרבות ,  במשולב עם קביעת יעדים לגודל הרזרבות ,  כגורם שמוביל את עמדת המדיניות שלו ". הבנק הפדרלי משלם כיום לבנקים בארה"ב ריבית של 0.25% על רזרבות בהיקף של יותר מ-1.1 טריליון דולר שהם מחזיקים בבנק המרכזי .  ברננקי ציין בשבוע שעבר גם כי רמת הריבית שמשלם הבנק הפדרלי לבנקים על רזרבות עודפות שהם מחזיקים בבנק המרכזי עשויה למשך זמן מה לתפוס את מקומה של הריבית הפדרלי בתור היעד התפעולי העיקרי במדיניות .  העלאת הריבית תמריץ את הבנקים להחזיק סכומי כסף גדולים יותר בבנק המרכזי במקום להעניק אותם כהלוואות לחברות או משקי בית ,  העריכו פרשנים . " למרות שכלכלת ארה"ב עדיין זקוקה ,  נכון לעכשיו ,  למדיניות מוניטרית מרחיבה ביותר ,  בשלב כלשהו הבנק הפדרלי יצטרך להקשיח את התנאים הפיננסים על ידי העלאת הריבית ",  אמר ברננקי ,  לשעבר פרופסור באוניברסיטת פרינסטון ,  בשבוע שעבר .   הבנק הפדרלי הותיר את הריבית בארה"ב בשפל הנוכחי של 0%-0.25% מאז חודש דצמבר 2008 ,  והפך את הרכישה של נכסים לכלי המדיניות המרכזי שלו בהתמודדות עם המשבר הכלכלי .  במסגרת תוכניות של הבנק המרכזי להמרצת הכלכלה ,  אשר כללו בעיקר רכישת אג"ח מגובות משכנתאות ואג"ח ממשלתיות אמריקאיות ,  הזרים הבנק המרכזי יותר משני טריליון דולר לכלכלה .  בשלהי ינואר ,  ימים ספורים לפני סוף כהונתו הראשונה של ברננקי בן ה-56 כיו"ר הבנק הפדרלי ,  אישר הסנאט האמריקאי את מינויו לכהונה נוספת ,  ברוב של 70 תומכים מול 30 מתנגדים - ההצבעה הצמודה ביותר על מינוי לתפקיד זה מאז החל הסנאט לערוך הצבעה בנושא ב-1978 .
 
מחלוקת בבנק הפדרלי :  לחץ להתחיל למכור אג"ח מגובות משכנתאות שנרכשו בזמן המשבר
פרוטוקול ישיבת הריבית האחרונה של הבנק המרכזי של ארה"ב חושף חילוקי דעות ;  מחלוקת גם לגבי תחזית האינפלציה

