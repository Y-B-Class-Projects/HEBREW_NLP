בלאט : " אם יכולתי לפצות את האוהדים הייתי עושה זאת "
 מאמן מכבי תל אביב זעם על איבוד היתרון הגדול שהיה לקבוצתו נגד מכבי חיפה : " לא רואה סיבה למסיבה אחרי משחק כזה "
 צילום ועריכת וידאו :  קובי אליהו
את המשחק הערב  ( ראשון )  בין מכבי תל אביב ומכבי חיפה ביד אליהו ניתן בקלילות לחלק לשניים :  שלושת הרבעים הראשונים ,  והרבע האחרון .  30 הדקות הראשונות היו שייכות לצהובים ,  שהובילו בהפרשים שנעו בין 20 ו-30 נקודות ,  בעוד ברבע האחרון חיפה נזכרה להתעורר ,  החלה לנגוס ביתרון ,  ולבסוף הפסידה 101:92 בלבד .  סגנית האלופה ,  מנגד ,  רושמת ניצחון ליגה שמיני וממשיכה את המומנטום המצוין מהיורוליג .  ביום חמישי מחכה לדייויד בלאט ושחקניו מפגש ביתי עם חימקי מוסקבה שיהיה לפרוטוקול בלבד ,  אך כפי שמכבי תל אביב משחקת השנה קשה לדמיין את הצהובים מוותרים על התענוג לדרוס קבוצה נוספת .
" כל הכבוד לחיפה שלא ויתרו והמשיכו לשחק ",  החמיא בסיום דייויד בלאט לחברו ועמיתו ,  אלעד חסין . " זו קבוצה עם הרבה כישרון שצריכה לעלות בטבלה ,  אני גם מאמין שהם יעשו את זה וינצחו עוד הרבה משחקים ".  לאחר מכן עבר בלאט לדבר על קבוצתו שלו ,  והוא כלל לא היה נשמע מרוצה מנפילת המתח בסיום הרבע השלישי ומרבית הרבע האחרון : " אנחנו ,  מבחינתנו ,  צריכים להתנצל בפני האוהדים שבאו במזג אוויר כזה וראו אותנו רק ב-15 דקות .  אם היה אפשר לפצות את האוהדים על יתר 25 הדקות הייתי עושה זאת ,  אני פשוט לא יודע איך .  אני לא רואה פה שום סיבה למסיבה אחרי משחק כזה .  אנחנו קבוצה עייפה ,  אך למרות שאני לא מרוצה מהסוף אני חייב להגיד שאני מסתכל לאירופה ורואה מה קורה לקבוצות אחרי יורוליג ,  הן מפסידות משחקים בסוף שבוע לכל מיני קבוצות בינוניות ". 
הרגע הקשה של מכבי תל אביב היה כמה דקות לסיום ,  כאשר סופוקליס שחורציאניטיס נפל בצורה לא טובה על הפרקט ונפגע בברכו .  הסנטר היווני התקשה מאוד לדרוך על רגלו ,  נלקח לצילום בבית החולים אך מהבדיקות מסתבר שהוא לא סובל מפגיעה ברצועות .  
בכלל ,  הצהובים סובלים ממכת פציעות לא קטנה :  כששחורציאניטיס מעד ,  הוא נפל על רגלו של גיא פניני שסבל מפציעה בבוהן .  פניני נלקח גם הוא לבית החולים ,  אך הוא לא סובל משבר או סדק .  אם מוסיפים לפציעות הללו את המחלה של טל בורשטיין והפציעה בכתף של יניב גרין ,  וכמובן את דלקת הריאות ממנה סובל ריצ'ארד הנדריקס ,  מובן כי העבודה של בלאט כעת לא פשוטה .
 עוד לפני שנלקח לצילום ,  אמר פניני : " התחלתי טוב את המשחק יחד עם כל הקבוצה ,  זה בא לידי ביטוי גם מבחינת קליעה .  יותר חשוב שניצחנו וסיימנו במקום הראשון בסיום הסיבוב ,  אנחנו צריכים להישאר מקצוענים למרות שיש לנו כרגע רק משחקים לפרוטוקל .  אם נוריד את הרגל מהגז ולא נעבוד אז כשנצטרך את זה באמת בטופ 16 זה לא יהיה קל .  אנחנו רוצים לשמור על אותה רמת אינטנסיביות וקצב באימונים ,  אפילו אם המשחקים פחות חשובים ". 
מנגד ,  אלעד חסין לא ממש ידע מה לקחת מהמשחק הזה - את הפתיחה האיומה והמשפילה ,  או את הרבע האחרון המכובד בו קיצצה קבוצתו את ההפרש המפלצתי . " כדי להיות אופטימי ,  אני מסתכל על הרבע האחרון או על המחצית השנייה ,  נצטרך לשחזר את הרבע האחרון בהמשך .  פתחנו בחוסר ריכוז ועם יותר מדי כבוד למכבי ,  הם הריחו דם ובאו לטרוף .  דיברנו על עצירת הקלעים שלהם והם קלעו שבע שלשות ,  אז זה אומר הרבה .  עכשיו אנחנו מתעסקים במשחקים הבאים .  יש לנו עוד הרבה עבודה ,  אני לא מחפש תירוצים .  נחפש איך להתחזק ". 
חסין התייחס לכך שכולל המשחק הערב קבוצתו תחווה חמישה משחקים בתשעת הימים הקרובים ,  ודיבר על ההחלטה להירשם השנה למפעל היורוצ'אלנג' ,  בו תשחק פעמיים השבוע  ( בשל דחיית המשחק מול חימיק יוז'ני . " תמכתי מאוד בזה שהלכנו לאירופה אבל כל ההתנהלות של פיב"א היא שערוריה בעייני .  לא יכול להיות שקבוצה מאבדת דרכונים ,  לא מגיעה למשחק ומי שנענש זה אנחנו .  בסוף אנחנו מגיעים למשחק בבית מול חולון כשאנחנו אחרי שלושה משחקים בפחות משבוע .  ננסה לשמור את השחקנים טריים ,  נבוא מוכנים ברמה הטקטית ומה שיהיה יהיה ". 
מרקו קילינגסוורת' ,  מנקודות האור הבודדות של חיפה הערב ,  דיבר על הקאמבק בסיום : " האמנו לאורך כל המשחק שנוכל לחזור אליו ,  אפילו אחרי הרבע הראשון .  אנחנו צריכים לעבוד יותר על הריכוז שלנו ,  ומביטים הלאה לעבר המשחקים הבאים שלנו .  המאצ'-אפ עם סופו היה טוב ,  הוא שחקן גדול מאוד ,  הוא הקשה עליי מאוד אבל נהנתי מאוד מהמאצ'-אפ איתו ". 


בלאט : " אם יכולתי לפצות את האוהדים הייתי עושה זאת "
 מאמן מכבי תל אביב זעם על איבוד היתרון הגדול שהיה לקבוצתו נגד מכבי חיפה : " לא רואה סיבה למסיבה אחרי משחק כזה "
 
