ריו טינטו - נלחמת בהתערבויות ממשלתיות 
 >  >  בדומה לחברה המובילה בענף ,  גם ריו טינטו ,  השחקנית השלישית בגודלה בענף הכרייה העולמי ,  מתהדרת בשורשים בריטיים-אוסטרליים .  ריו נסחרת בשווי שוק של 147 מיליארד דולר ,  המגלם מכפיל של 14 על בסיס רווחיה ב-12 החודשים האחרונים ומכפיל 9 על בסיס רווחיה הצפויים ב-12 החודשים הקרובים .  ב-2008 רכשה ריו טינטו את השליטה יצרנית האלומיניום הקנדית alcan תמורת 40 מיליארד דולר .  בשנתיים שאחר כך התמקדה החברה במימוש נכסים כדי לממן את הרכישה .  בפברואר מכרה ריו טינטו שני מכרות אשלג בארגנטינה ובקנדה ואת מכרה עפרת הברזל קורומבה בברזיל תמורת 1.6 מיליארד דולר לואלה הברזילאית .  עם זאת ,  ריו מציינת בכל הזדמנות כי מיקודה המרכזי הוא בצמיחה ,  ולצורך כך היא הקצתה 3 מיליארד דולר ב-2010 .  בכסף השתמשה בין היתר להרחבת מכרות הברזל פילברה במערב אוסטרליה ולמימון מכרה עפרת הברזל סימנדו שבגינאה .  סיפור מכרות סימנדו מדגיש סיכון אחר בתחום הכרייה - הרגולציה הממשלתית .  אוצרות הטבע שכורות ענקיות הכרייה פרושים במדינות רבות .  כפי שממשלת ישראל דנה כיום בהעלאת שיעור התמלוגים על גז ונפט ,  חשופות ענקיות הכרייה העולמיות להתערבויות ממשלתיות .  מדינות מסוימות עלולות להלאים משאבי טבע ולהצר את פעילות החברה .  כך ,  למשל ,  שב-2008 הפקיעה ממשלת גינאה חלקים ממכרות סימנדו מידי ריו טינטו .  דוגמה אחרת לפיקוח הרגולטורי ניתנה רק באחרונה ,  עם טרפוד כוונתן של ריו ו-bhp להקים חברת ענק משותפת לכריית ברזל בערבות אוסטרליה ,  שהיתה צפויה לחסוך להן עלויות בסך 10 מיליארד דולר .
 
ריו טינטו - נלחמת בהתערבויות ממשלתיות 
nan
