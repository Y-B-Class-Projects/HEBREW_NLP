מכבי חיפה - הפועל כפ"ס :  גולסה יגיע למשחק
קשר מכבי חיפה יצפה במשחק ,  לאחר שהתנצל בפני האוהדים על שניסה לעבור ללאציו .  בוקארי צפוי לפתוח  ( 19:00 ,  5+ לייב ) 
צילום :  אדריאן הרבשטיין ,  עריכה :  דורון שטיין
קשר מכבי חיפה ,  אייל גולסה ,  יגיע הערב  ( שלישי )  למשחק בקריית אליעזר מול הפועל כפר סבא ,  במסגרת גביע המדינה .  ההחלטה התקבלה אצל הקשר הבוקר ,  לאחר שאתמול שוחח עם נציגי ארגון  " הקופים הירוקים "  והתנצל על מעשיו .  מוקדם יותר ,  כזכור ,  גולסה התנצל בפני האוהדים באמצעות הודעה רשמית שמסר לתקשורת במסיבת עיתונאים רשמית ביום שני .  כזכור ,  השחקן לא הגיע למשחק האחרון של הקבוצה מול הפועל באר שבע ולא היה ברור מתי יגיע בפם הראשונה לאצטדיון מאז החלה הפרשה במסגרתה נסע בחשאי לאיטליה כדי לחתום בלאציו .  
גורמים במכבי חיפה אישרו הבוקר את הפרסום שלשום לפיו סוכנו של הקשר ירון גלעדי הגיע להבנות עם עו"ד אודי שוכטוביץ' בנוגע לתנאי החוזה ל-4.5 שנים .  גולסה אמור לחתום על החוזה בימים הקרובים .  גלעדי אישר את הידיעה ואמר : " מבחינתי הכול סגור .  גולסה יהיה שחקן של מכבי חיפה בחמש השנים הקרובות ". 
אמש גולסה הוציא הודעה רשמית ובה אמר : " אני רוצה להתחיל בהתנצלות כלפי מכבי חיפה .  עד עכשיו לא דיברתי ,  אבל חשוב לי להתנצל גם בפני הקהל ,  בפני כל אוהד שנפגע .  אני שמח שזה מאחורי .  כולי מרוכז בחזרה מהפציעה ולחזור לכושר של תחילת העונה ". 
לאחר דבריו של גולסה ,  שוחח גם אלישע לוי עם התקשורת והתייחס תחילה לעניין הקשר הצעיר : " אני חושב שהפרשה מאחורינו .  אייל אמר את מה שצריך ואין סיבה להוסיף ולדון בזה .  אנחנו ממשיכים הלאה .  אמרתי בכל כלי תקשורת אפשרי שאנחנו שמחים שהפרשה מאחורינו וצריך להתקדם ". 
בנוגע לישראל זגורי ,  הסקאוט של פיורנטינה ,  יצר קשר עם סוכנו של השחקן ושני הצדדים רוצים לקדם את ההצעה לזמנו להתרשמות בקיץ הבא .
 לאחר שהסתיים עניין גולסה ,  עבר המאמן להתייחס למשחק הגביע נגד הפועל כפר סבא  ( שלישי ,  19:00 ,  שידור ישיר בערוץ 5+ לייב )  : " אנחנו אמורים להתמודד במשחק מאוד קשה .  אם נלך אחורנית ,  ונבחן את האופי של משחקי הגביע ,  הרי שמדובר במשחקים מאוד קשים .  יניב קטן הצליח לנצח את הפועל רמת גן רק בדקה ה-120 ולפני זה רמת גן העיפה את חיפה מהגביע .  אנחנו צריכים להתכונן כדי שלא יהיו הפתעות ואני מקווה שלא יהיו כאלו .  כפר סבא זו קבוצה שונה ,  אבל אנחנו מתייחסים אליה במלוא הרצינות .  זו קבוצה עם הרבה פוטנציאל שתגרום לבעיות ". 
לוי התבקש להתייחס גם לניצחונה של הפועל תל אביב באשדוד  ( 0:4 )  ואמר : " זה היה ניצחון קליל כי הפועל קבוצה מצוינת .  אמרתי לא פעם שהמאבק יהיה עד הסוף ,  בין שלוש קבוצות .  אני לא מקבל שהיריבות חלשות .  הפועל התקשתה נגד נתניה וזה היה משחק שונה .  במשחק כמו אתמול ,  או כמו זה שלנו נגד באר שבע ,  רואים את הפערים ". 
על הגרלת מוקדמות יורו 2012 ,  במסגרתה נקבע כי ישראל תפגוש את קרואטיה ,  יוון ,  לטביה ,  גאורגיה ומלטה ,  הוסיף המאמן : " אבי לוזון בעצמו אמר שזו הגרלה סבירה .  אין הגרלה קלה ,  אבל כשאתה מסתכל על שתי הראשונות אתה רואה שאתה לא יכול לקבל משהו יותר קל .  דעתי לא קובעת ,  אבל אני חושב שצריך למנות מאמן ישראלי .  אני לא פוסל מאמן זר - אם הוא מגיע מהרמות הגבוהות .  יש לנו סגל מאמנים מקומיים ברמה גבוהה ". 
להפתעת רבים ,  לא תרגל לוי באימון לקראת המשחק בגביע את הכובש המצטיין של הקבוצה ,  שלומי ארבטיימן ,  אלא דווקא את חלוץ הרכש הזר סאדאת בוקארי .  כזכור ,  ארבטיימן כבש שלושער במשחק הניצחון האחרון של חיפה 1:4 על הפועל באר שבע .  בוקארי עשוי לפתוח בחוד ,  לצידו של ולדימיר דבאלישווילי .  יניב קטן ,  בירם כיאל וג'ון קולמה ייעדרו עקב צהובים .  בכל מקרה ,  קולמה ,  שנטש היום את האימון ,  לא היה אמור לפתוח .
 הבלם שי מימון ימשיך לשבת על הספסל ,  כשבחיפה מסבירים זאת בכך שלוי רוצה לעלות עם ההרכב החזק ביותר שלו גם במשחקי הגביע .  נראה כי מימון ,  שהציג יכולת טובה במשחקים בהם שותף העונה ,  הופתע מההחלטה .
 חיפה תנסה להמשיך את השושלת שלה במפעל ולזכות בפעם השישית בתולדותיה בגביע המדינה ,  תואר בו לא זכתה ב-11 השנים האחרונות .  עד היום התמודדה חיפה שלוש פעמים במפעל הזה מול הפועל כפר סבא .  כל המשחקים הסתיימו בניצחונות של הירוקים מהכרמל .  המפגש האחרון מבין השלושה היה ב-2003 .  
יניב קטן הוא שחקן הסגל היחיד ששיחק אז וחיפה ניצחה 0:1 משער של מיכאל זנדברג .  קדמו לו שני מפגשים ב-1985  ( 1:0 )  ו-1995  ( 3:2 )  .  ואם כבר סטטיסטיקה ,  אלישע לוי יכול להיות רגוע מהנתון הבא :  חיפה עוברת את השלב הראשון ב-44 השנים האחרונות .  בפעם האחרונה שהודחה בשלב הזה ,  זה קרה בעונת 1964/65 .  המנצחת הייתה הפועל עכו מליגה א' .
 הרכב משוער :  ניר דוידוביץ' ,  אייל משומר ,  דקל קינן ,  ז'ורז'ה טשיירה ,  פיטר מסיללה ,  עלי עוסמאן ,  גוסטבו בוקולי ,  מוחמד גדיר ,  ליאור רפאלוב ,  ולדימיר דבאלישווילי ,  סאדאת בוקארי .
 אם יש שחקן אחד שבהפועל כפר סבא יכלו לסמוך עליו כמי שמסוגל להפתיע את ההגנה של מכבי חיפה ,  הרי שמדובר בסגן מלך השערם של הליגה שלומי אזולאי ,  שהבקיע העונה 11 שערים .  אזולאי ,  שגדל במחלקת הנוער של הפועל טבריה ,  לא נטל חלק באימון היום והאמור לערוך הערב אימון ריצה בלבד .  המאמן תומר קשטן מתלבט האם להכלילו בסגל .
  .  על פי התרגול באימונים השבוע ,  קשטן מתכוון לעלות עם רמי חליס וסמי אלקיים כמגנים .  גם עומר שוורץ נלקח בחשבון ,  אבל קשטן משנה את התוכניות משום שמוחמד גדיר יפתח בהרכב הירוקים ומעדיף להוסיף מימד של מהירות בצד השמאלי .  למאמן התלבטות נוספת באשר לבלם השני שיפתח לצדו של אלירן סיימון ,  כשג'ורג' בייסה אמור לעלות ,  אך גם נתן שקורי עשוי לפתוח .  
בקישור האחורי מקומם של עידן שום ואוהד אלגרבלי מובטח .  ההתלבטות היחידה היא בין אסי וסיהון לשקורי ,  במקרה שהאחרון לא יפתח כבלם .  בעקבות העידרותו של אזולאי ,  המאמן צפוי לעלות עם טל משעלי או אחמד מרעי בחוד .  חוליאן גרסיה ,  ששוחרר מהקבוצה וחזר אליה ,  לא צפוי לפתוח .  
הקבוצה תצא מחר לבית מלון בחיפה שם תערוך הכנות אחרונות למשחק .  במועדון זוכרים היטב שלמרות שהקבוצה נמצאת היום בליגה הלאומית ,  היא זכתה בגביע שלוש פעמים בעבר ,  הפעם האחרונה ב-1990 .  
הרכב משוער ,  הפועל כפר סבא :  יניב מזרחי ;  רמי חליס ,  ג'ורג' בייסה ,  אלירן סיימון ,  סמי אלקיים ;  עידן שום ,  אוהד אלגרבלי ,  נתן שקורי  ( אסי וסיהון )  ,  פטריק דופלה ,  בן מלכה  ( שי דוד )  ;  טל משעלי  ( אחמד מרעי )  .
 עדכון ראשון :  10:39 ,  08/02/10עדכון אחרון :  12:14 ,  09/02/10

מכבי חיפה - הפועל כפ"ס :  גולסה יגיע למשחק
קשר מכבי חיפה יצפה במשחק ,  לאחר שהתנצל בפני האוהדים על שניסה לעבור ללאציו .  בוקארי צפוי לפתוח  ( 19:00 ,  5+ לייב ) 

