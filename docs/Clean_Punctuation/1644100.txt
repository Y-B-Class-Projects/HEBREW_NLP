המכרז על הולילנד מתחמם :  פרשקובסקי משפרת את ההצעה אך בעלי האג"ח מעדיפים את עסקת רמי לוי
חברת פרשקובסקי הציעהה לרכוש את המתחם ב-110 מיליון שקל והיתר בעסקת תמורות
בעלי איגרות החוב של חברת נידר תומכים בהצעת רמי לוי וחברת נהור ,  המבקשים לרכוש את מתחם הולילנד בירושלים תמורת 145.5 מיליון שקל .  בישיבת נציגי בעלי האג"ח שהתקיימה היום במשרדי עו"ד ליפא מאיר ושות' ,  הגיעו למקום עו"ד שי צוקרמן ,  בא כוח בעלי האג"ח ,  איש העסקים רמי לוי ,  הנהלת חברת נהור וחברת פרשקובסקי שניסו לשכנע את מחזיקי האג"ח לתמוך בהצעותיהם.בדיון העירו נציגי חברת פרשקובסקי כי בכוונתם לשפר את ההצעה לרכישת המתחם ולהעלות את היקף התשלום במזומן מ-95 מיליון שקל ל-110 מיליון שקל .  יתרת התשלום תועבר בעסקת תמורות ותשולם בשיעור של 50%-70% מהתמורות בפרויקט מעל מכירות של 420 מיליון שקל.המתווה המשופר של חברת פרשקובסקי לא הרשים את הנוכחים ,  כמו כן לא ניתן היה לבחון אותה ברצינות היות והיא לא הוגשה באופן רשמי לבית המשפט . " עד היום ביקשנו עסקת 'תמורות' כיוון שהצעות שהוגשו במזומן לא היו גבוהות ",  הסביר נאמן החברה עו"ד אמיר ברטוב ממשרד ליפא מאיר , " הצעת המזומנים המוגשת כעת על-ידי רמי לוי וחברת נהור תואמת את הערכת השמאי שעמדה על כ-147 מיליון שקל ". חברת פרשקובסקי שיפרה את הצעתה מספר פעמים וכדי להוכיח את רצינותה ,  אף ציינה בדיוני בית המשפט כי בכוונתה להפוך את פרויקט הולילנד בירושלים לפרויקט הדגל של החברה .  על אף ניסיונות החברה ,  נראה כי למעט עסקת מזומנים בגובה זהה לזו שהגישו רמי לוי ונהור ,  ספק אם תתקבל הצעה אחרת ." אנו מקווים שבית המשפט ייתן החלטה במועד שקבע לגבי ההצעה הזוכה ",  הוסיף נאמן החברה עו"ד קובי אמסטר . " בנסיבות העניין אנו יכולים להיות מרוצים שלמרות כל הקשיים הניכרים שהיו בדרך ,  הצלחנו להביא לנושים הלא מובטחים ולמחזיקי איגרות החוב עסקה מצוינת שתניב תמורות מהנכס המרכזי ,  על אף היותו משועבד לבנק בחוב משמעותי ",  הוסיף .
 
המכרז על הולילנד מתחמם :  פרשקובסקי משפרת את ההצעה אך בעלי האג"ח מעדיפים את עסקת רמי לוי
חברת פרשקובסקי הציעהה לרכוש את המתחם ב-110 מיליון שקל והיתר בעסקת תמורות

