לגביע הספרדי חוקים משלו
ערב של הפתעות :  מאיורקה ללא אוואט הפסידה 2:1 לראיו ואייקנו .  אוסאסונה נכנעה להרקולס .  מלאגה ניצחה את חטאפה 
ההפתעות ממשיכות ליפול בשמינית גמר גביע המלך ואחרי שאתמול  ( רביעי )  הביסה רקראטיבו את אתלטיקו מדריד ,  גם הערב היה זה יומן של קבוצות הסגונדה .  ראיו ואייקנו ניצחה בביתה 1:2 את מאיורקה מצמרת הלה ליגה ואילו הרקולס אליקנטה ,  מוליכת הליגה השניה ,  ניצחה 1:2 את אוסאסונה .  1:2 הייתה גם התוצאה בה ניצחה מלאגה את חטאפה .  
דודו אוואט ,  כמו מרבית שחקני ההרכב הראשון ,  קיבל מנוחה מגרגוריו מנזאנו וישב 90 דקות על ספסל מאיורקה שהופתעה מול הקבוצה הקטנה של מדריד .  מיצ'ל כבש ראשון למארחים בדקה ה-16 ,  אך חוליו אלברז השווה כעבור חמש דקות .  פליפה מטיוני השאיר את מאיורקה ב-10 שחקנים בדקה ה-36 והמארחים ניצלו זאת כדי לכבוש את שער הניצחון מראשו של חואן קויאנטס שתי דקות לפני ההפסקה .  המארחים חיפשו להשיג יתרון משמעותי לפני הגומלין ,  אך קוראלס הציל את מאיורקה מספיגה כשהרחיק מהקו לקראת הסיום .  
מוליכת הסגונדה ,  הרקולס ,  עשתה את העבודה בבית מול אוסאסונה .  כריסטיאן הקפיץ את האוהדים המקומיים בדקה ה-17 ,  אבל חורחה גאלאן איזן בדקה ה-51 .  שער הניצחון הגיע כעבור בדקה ה-69 כשדל אולמו ניצל בישול של כריסטיאן .  חבייר פורטיו ,  שעבר השבוע מאוסאסונה להרקולס ,  שיחק 14 דקות כמחליף .  אוסאסונה תנסה להפוך את הקערה בשבוע הבא בפמפלונה ,  ואת המפגש הזה כנראה נקבל בעונה הבאה בלה ליגה .
 במפגש היחיד הערב על טהרת הלה ליגה הפתיעה מלאגה מהתחתית את חטאפה 1:2 .  הקבוצה של חואן רמון מוניז ניצחה רק פעמיים בליגה ,  אבל בגביע היא ממשיכה לעשות חיל .  אפונו כבש בבעיטה יפה לקורה ופנימה כבר לאחר 10 דקות ואדיניו הפורטוגלי הוריד את המארחים להפסקה ביתרון 0:2 .  האורחים הצליחו להשיג שער חוץ כשמילאן סטפנוב כשל בהרחקה והקשית לשערו הוא שער מצמק בדקה ה-67 .  שלוש דקות לסיום הרחיק דרק בואטנג כדור מקו השער של חטאפה והשאיר לקבוצתו סיכויים טובים לקראת הגומלין .
 
לגביע הספרדי חוקים משלו
ערב של הפתעות :  מאיורקה ללא אוואט הפסידה 2:1 לראיו ואייקנו .  אוסאסונה נכנעה להרקולס .  מלאגה ניצחה את חטאפה 

