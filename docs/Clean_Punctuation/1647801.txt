תקציר :  הפועל חולון - מכבי חיפה 72:73
מכבי חיפה קיוותה לעצור את המומנטום של חולון ,  אלא שמשחק גרוע נוסף של דבון ג'פרסון  ( 4 מ-15 )  הוביל להפסד 73:72 באולם הפחים
עריכת וידאו :  עידן גוראל
מחזור חג הפורים ,  שהוא גם מחזור 15 בליגת העל ,  נפתח כבר הערב  ( שבת )  ,  כשהפועל חולון ניצחה בביתה את מכבי חיפה 72:73 במשחק דרמטי במיוחד .  בעוד שמחר ייערכו ארבעה משחקים מוקדמים באווירה פורימית במיוחד ,  הערב קיבלנו משחק הפכפך ומשונה ,  שבסופו מסקנה אחת עיקרית :  הפועל חולון ממשיכה את המומנטום המוצלח שלה ,  ובימים בהירים במיוחד היא יכולה לראות את הפלייאוף העליון .  
כיאה לפורים ,  המשחק נפתח שמח ,  קצבי ועם קצב מטורף .  שתי הקבוצות רשמו 104 נקודות במספר על הלוח עם תום המחצית הראשונה ,  כאשר 18 מהן היו שייכות ליוני ניר ,  המצטיין בשורות חולון ,  שהמשיך את הכושר המצוין בו הוא מצוי .  אלא שאז הגיע הרבע השלישי ,  ואיתו גם הופיעו ההגנות משני הצדדים .  בעשר הדקות האלה קלעו השתיים 17 נקודות בלבד במשותף ,  מה שהביא למשחק צמוד במיוחד בסיום .  גם הרבע האחרון התאפיין בשלל החטאות ואיבודי כדור ,  כאשר בדקות ההכרעה הגיע גם ההבדל הגדול בין שתי הקבוצות :  הפועל חולון הלכה לאנטוניו גרייבס המצוין ,  בעוד חיפה לא מצאה גו-טו-גאי אמין ,  והפסידה .  
ואם בגו-טו-גאי עסקינן ,  קשה שלא להתייחס לדבון ג'פרסון .  מי שאמור להיות כוכבה הבלתי מעורער של סגנית האלופה רשם הערב משחק גרוע שני ברציפות  ( 4 מ-15 מהשדה )  ואם כך נראה הכוכב והסמל החיפאי ליציבות ,  הירוקים בבעיות .  אמנם זה הספיק להם כדי לכפות משחק צמוד ,  אבל אם חיפה רוצה להגיע הכי רחוק שאפשר ,  היא תהיה חייבת את ג'פרסון בכושר .  כרגע ,  הוא לא שם .
 חולון פתחה עם קלי וויקין ,  אנטוניו גרייבס ,  שון דניאל ,  יוני ניר וג'ון תומאס ,  בעוד חיפה עלתה עם עמית בן דוד ,  ריצ'ארד רובי ,  ג'ייסון ריץ' ,  דבון ג'פרסון ועידו קוז'יקרו .  המארחת פתחה חזק ,  ושלשה של וויקין העלתה אותה ל-2:7 מהיר.ג'ון תומאס ויוני ניר נתנו את הטון בצבע ,  אלא שחיפה נשארה בעניינים הרבה בזכות ג'ייסון ריץ' ,  שתפר חמש נקודות רצופות ,  בעוד שתיים נוספות של דבון ג'פרסון השלימו את המהפך הירוק ,  וחיפה עלתה ל-13:14.הדקות הבאות הפכו לדו קרב קליעות בין גרייבס וג'פרסון,כאשר שלשה של שון דניאל העלתה את חולון ל-18:22 .  הקצב המטורף נמשך עד סוף הרבע ,  כשגם מאמדו נדייה לקח חלק בחגיגה עם נקודות ראשונות בישראל ,  ובתום עשר הדקות הראשונות הובילה חולון 27:30 .
 ניר התחיל את הרבע השני בדיוק באותה נקודה בה סיים את הראשון ,  אלא שמנגד קם משה מזרחי היטב מספסל האורחת ,  ותפר שלשה שהעלתה את החיפאים ל-36:37 .  בשלב הזה הקצב המהיר מעט דעך וההגנות מעט התדהקו ,  אלא שעד מהרה שבו הקבוצות להפציץ מבחוץ ,  כאשר שלשה מוצלחת של יוני ניר סגרה מחצית מלהיבה ,  והורידה את חולון לחדרי ההלבשה בפיגור מינימלי ,  53:51 .
 הרבע השלישי נפתח צמוד גם כן ,  כשדבון ג'פרסון ניסה אך לא הצליח להיכנס למשחק ,  ושש דקות לתום הרבע הראה לוח התוצאות 57:57 .  בדקות הבאות החטיאו שתי הקבוצות בצרורות ,  וסאשה בראטיץ' שבר את דקות הבצורת עם שלשה ,  שאיזנה את התוצאה ל-60:60 .  ג'ייסון ריץ' ואנטוניו גרייבס המשיכו לבלות דקות רבות על הספסל בעקבות שלוש וארבע עבירותיהם בהתאמה ,  ועם העליה לרבע המכריע ותום עשר הדקות הנוראיות של הרבע השלישי ,  הובילה חולון 60:61 .
 אבי אשכנזי הבין שהוא לא ממש יכול להסתדר הערב ללא ג'ייסון ריץ' ,  והעלה את הגארד שלו לפתיחת הרבע האחרון .  מזרחי קלע במתפרצת ,  וקבע 63:64 לחיפה ,  שבע וחצי דקות לסיום .  אלא שבשלב הזה ההתקפה החיפאית שוב נתקעה ,  ובראטיץ' ניצל זאת כדי להעלות את חולון ל-63:69 ,  ארבע וחצי דקות לסיום .  גרייבס השיב את היתרון לחולון ,  ואיבוד כדור קריטי של ריץ' ,  40 שניות לסיום ,  העניק לחולון כדור ביתרון 70:71 .  חיפה ביצעה עבירה על גרייבס ,  שדייק רק פעם אחת מהקו ,  ו-27 שניות לסיום הובילו המארחים 70:72 .  חיפה איבדה כדור ,  אלא שיוני ניר איבד מיד בצד השני ,  וחיפה קיבלה כדור אחרון ,  14 שניות לסיום .  סגנית האלופה הלכה לריצ'ארד רובי ,  אלא שהזריקה של האמריקאי מצאה רק אוויר ,  ומנגד אבי אליהו קלע פעם אחת מהקו ,  והעלה את חולון ל-70:73 ,  4 שניות לסיום .  משה מזרחי לקח זריקה קשה ,  החטיא ,  וחולון עברה לשלב החגיגות .
 קלעו לחולון :  יוני ניר 20  ( 7 מ-8 מהשדה )  ,  אנטוניו גרייבס 14  ( 3 מ-3 ל-3 )  ,  סאשה בראטיץ' 11  ( 6 ריבאונדים ,  3 אסיסטים )  ,  ג'ון תומאס 10  ( 6 אסיסטים )  ,  קלי וויקין 7 ,  שון דניאל 5 ,  אבי אליהו 3 ,  יריב יצקן 3 .
 קלעו לחיפה :  ג'ייסון ריץ' 17  ( 5 אסיסטים ,  5 ריבאונדים )  ,  משה מזרחי 11 ,  עידו קוז'יקרו 11 ,  ריצ'ארד רובי 10 ,  דבון ג'פרסון 9  ( 4 מ-15 מהשדה ,  11 ריבאונדים )  ,  עמית בן דוד 5 ,  ממאדו אנדיאייה 5 ,  ג'סי פלוט רוסה 2 ,  דרור חג'ג' 2 .
 
תקציר :  הפועל חולון - מכבי חיפה 72:73
מכבי חיפה קיוותה לעצור את המומנטום של חולון ,  אלא שמשחק גרוע נוסף של דבון ג'פרסון  ( 4 מ-15 )  הוביל להפסד 73:72 באולם הפחים

