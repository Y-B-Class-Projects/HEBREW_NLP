רובי קין הושאל לסלטיק
חלון ההעברות האירופי נסגר :  האירי ינסה לקבל דקות משחק בסקוטלנד .  ווסטהאם צירפה את מידו ואילן ,  אדם ג'ונסון בסיטי
 *  רובי קין ,  29 ,  הושאל מטוטנהאם לסלטיק עד תום העונה .  האירי שכבש 91 שערים ב-226 הופעות בווייט הארט ליין איבד לאחרונה את מקומו בהרכב ואחרי צירופו של איידור גודיונסן ,  החליט הארי רדנאפ לאשר לקין לעבור כדי שיקבל דקות משחק .  
 *  סלטיק הייתה פעילה ביום האחרון של ההעברות כשהחתימה שלושה שחקנים חדשים ,  מלבד רובי קין :  אדסון בראפהייד ,  המגן הצעיר של באיירן מינכן ,  דיומנסי קמארה ,  חלוץ פולהאם ,  והקשר הצעיר של מאתרוול ,  פול סליין .  מנגד ,  שוחרר האוסטרלי סקוט מקדונלד למידלסברו .  
 *  מנצ'סטר סיטי רכשה את הקיצוני המוכשר של מידסלברו ,  אדם ג'ונסון ,  שחתם לארבע שנים וחצי במועדון .  על פי דיווחים ,  בורו קיבלה שישה מיליון ליש"ט תמורת השחקן .  
 *  חלוץ נבחרת דרום אפריקה בני מקארתי חתם סופית לשנתיים וחצי בווסטהאם .  גם מידו המצרי מגיע לאפטון פארק בהשאלה עד תום העונה ,  לאחר שדחה הצעת פורטסמות .  
 *  חלוץ שלישי שנחת היום  ( שני )  אצל הפטישים הוא אילן ,  הברזילאי של סנט אטיין חתם לשנתיים וחצי במועדון .  
 *  המגן הימני אלן האטון הושאל מטוטנהאם לסנדרלנד .  מנגד ,  חלוץ נבחרת צפון אירלנד דייויד הילי עזב את החתולים השחורים והושאל לאיפסוויץ' .
  *  צ'לסי השאילה לברנלי את הקשר האחורי הצעיר ,  ג'ק קורק בן ה-20 .  
 *  פולהאם החתימה את מגן אסטון וילה ניקי שורי ואת המגן הצעיר של ליברפול ,  כריסטופר בוכטמן ,  שמגיע לשנה וחצי .  
 *  חלוץ נבחרת גאבון ,  דניאל קוזאן  ( 32 )  ,  עובר מהאל סיטי ללאריסה היוונית ,  שם ישתף פעולה עם סלים טועמה ושמעון אבוחצירא .  
 *  ויקטור מוזס ,  ילד הפלא של קריסטל פאלאס ,  שהיה מבוקש על ידי מספר קבוצות באנגליה ,  חתם בסופו של דבר בוויגאן .  החלוץ בן ה-19 נרכש תמורת 2.5 מיליון ליש"ט .  גם החלוץ הבוליביאני מרסלו מורנו משחטאר דונצק סגר בוויגאן ,  בכפוף להשגת רישיון עבודה .
  *  אמנטינו מנסיני ,  הקשר הברזילאי שמיובש על ידי מוריניו ,  הושאל עד סוף העונה ליריבה העירונית ,  מילאן .  מארק ינקולובסקי שהיה אמור לעשות את הדרך ההפוכה ,  יישאר בסופו של דבר במילאן .  
 *  אחרי תומאס היצלספברגר ואייל גולסה ,  לאציו החתימה גם את מגן גנואה ,  ג'וזפה ביאבה בן ה-32 .  גם הבלם הברזילאי אנדרה דיאס נרכש מסאו פאולו תמורת 2.5 מיליון יורו וחתם לשלוש שנים וחצי .  
 *  אחרי שהעברתו למנצ'סטר סיטי נפלה ,  עובר מקדונלד מאריגה לאינטר .  הנראזורי שילמו חמישה מיליון יורו תמורת 50 אחוז מכרטיסו של הקשר הקנייתי של פארמה .  במסגרת העסקה ,  קיבלה פארמה גם מחצית מכרטיסו של הצרפתי ג'ונתן ביאביאני המשחק אצלה בהשאלה .  
 *  מרטין יורגנסן ,  הדני הוותיק של פיורנטינה ,  עוזב את איטליה בגיל 34 וחוזר לקבוצת נעוריו אראוס .  יורגנסן שיחק 13 שנה בסריה A .  
 *  פאלרמו וליברונו החליפו ביניהן שוערים בעסקת השאלה .  רוביניו הברזילאי נוסע לטוסקנה בעוד פרנצ'סקו בנוסי יירד לדרום איטליה .  
 *  בארי צירפה את החלוץ ההונגרי בן ה-19 ,  אנדרס גוסטוני ,  שהיה מבוקש באברטון וקבוצות אנגליות נוספות .  גם הקשר אלסיו ססטו הצטרף לבארי בהשאלה מויצ'נזה .  
 *  סיינה החתימה את המגן פרנצ'סקו פרטאלי ,  שחקנה בן ה-31 של טורינו מהסריה B .  
 *  חלוצה הארגנטינאי של בטיס ,  מריאנו פאבונה ,  חתם לשלוש שנים בקטאניה ,  שהלימה את העסקה בדקות האחרונות לפני סגירת החלון .  
 *  אודינזה החתימה את החלוץ הספרדי/שוויצרי אלכס גייחו ,  שחקנה בן ה-27 של רסינג סנטאנדר .  
 *  חלוץ דברצן ההונגרית ,  גרגלי רודולף ,  יצטרף בקיץ לגנואה .
  *  אדמילסון בן ה-33 חוזר לקבוצה שלישית בלה ליגה .  אחרי ברצלונה ו-ויאריאל ,  חתם הקשר עד תום העונה בסראגוסה ,  אליה הגיע מפלמייראס .  
 *  אחרי שצירפה אתמול את אסייר דל הורנו ,  חיזקה עצמה ויאדוליד כשהחתימה את הבלם הפורטוגלי הנריקה סרנו בן ה-24 ,  שחקנה של ויטוריה גימראייש .
  *  ספרטק מוסקבה רכשה את החלוץ הברזילאי ,  ארי  ( 24 )  ,  מאלקמאר ההולנדית .  
 *  האנובר מתחתית הבונדסליגה התחזקה משמעותית כששאלה עד תום העונה את ארונה קונה מסביליה ואלסון ,  הברזילאי משטוטגארט .  
 *  שאלקה צירפה את החלוץ השוויצרי הצעיר ,  מריו גברנוביץ' .  השחקן בן ה-20 נרכש מנוישאטל וחתם לשלוש שנים וחצי .  
 *  סבסטיאן דוברבייר ,  חלוצה הארגנטינאי בן ה-23 של קלוז' ,  חתם לארבע שנים וחצי בלוריין הצרפתית .  גם גרגורי בורילון הצטרף ללוריין .  הבלם בן ה-25 נרכש מסן ז'רמן תמורת 1.8 מיליון יורו .
  *  החלוץ הסלובקי רוברט ויטק עבר בהשאלה מליל לאנקרהגוצ'ו הטורקית .
 
רובי קין הושאל לסלטיק
חלון ההעברות האירופי נסגר :  האירי ינסה לקבל דקות משחק בסקוטלנד .  ווסטהאם צירפה את מידו ואילן ,  אדם ג'ונסון בסיטי

