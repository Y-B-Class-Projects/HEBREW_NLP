שירר : " לא אהיה המנג'ר הבא של ניוקאסל "
 כוכב העבר לא מבין את ההחלטה להיפרד מיוטון : " אני תוהה היכן הם חושבים שניוקאסל צריכה להיות ".  אלן פארדיו מועמד מוביל
בניוקאסל עדיין סוערות הרוחות סביב פיטוריו המפתיעים של כריס יוטון ,  אבל מי שמבהיר כי הוא בכל מקרה לא הולך להיות המנג'ר הבא הוא שחקן העבר של הקבוצה ,  אלן שירר .  כזכור ,  שירר כבר אימן את המגפייז במשך שמונה משחקים בעונה שעברה ,  אבל לא הצליח למנוע מהם לנשור לצ'מפיונשיפ .
" אני לא אהיה המנג'ר הבא של ניוקאסל ",  אמר שירר בראיון ל-BBC . " אני יכול להבטיח את זה .  אני תוהה ביני לבין עצמי היכן הם חושבים שניוקאסל צריכה להיות ואם הם חושבים שהם צריכים להיות יותר מאשר קבוצת אמצע טבלה ". 
שירר המשיך בדברי הביקורת שלו כלפי ההנהלה שהחליטה לוותר על יוטון ,  ואמר : " אני לא רוצה ללעוג לסגל ,  אבל הם לא הולכים לסיים בין שש או שבע הראשונות בליגה .  זו לא העונה של ניוקאסל .  כל מה שניוקאסל צריכה השנה לשאוף זה להישאר בליגה .  כרגע אני לא רואה סכנה שהם יירדו .  עבורי ,  כריס עשה עבודה טובה מאוד ". 
בינתיים השם החם להחליף את יוטון הוא אלן פארדיו ,  מאמן ווסטהאם לשעבר ,  שצפוי להיפגש עם הנהלת המגפייז ,  כאשר ההערכה היא שאם לא יקרה משהו יוצא דופן ,  הוא ימונה לתפקיד .  פארדיו עזב את סאות'המפטון באוגוסט ובעבר הדריך גם את רידינג וצ'רלטון .  בין השאר הוביל פארדיו את ווסטהאם לגמר הגביע ב-2006 אז הפסידה הקבוצה בפנדלים לליברפול .
 
שירר : " לא אהיה המנג'ר הבא של ניוקאסל "
 כוכב העבר לא מבין את ההחלטה להיפרד מיוטון : " אני תוהה היכן הם חושבים שניוקאסל צריכה להיות ".  אלן פארדיו מועמד מוביל

