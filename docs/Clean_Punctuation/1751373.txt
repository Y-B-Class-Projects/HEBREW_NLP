שואו ביזנס :  ראיון עם המפיק המוזיקלי כריס שואו
המפיק המוזיקלי כריס שואו עבד עם בוב דילן ומפנטז על רדיוהד ,  אבל עדיין בחר לעלות על מטוס לישראל כדי להפיק ללהקת הקולקטיב את אלבומה החדש .  ראיון
הרזומה של המפיק המוזיקלי ומהנדס הסאונד כריס שואו נראה כמו הטבלה של הבילבורד בימים שבהם אנשים קנו דיסקים בחנויות .  בעמוד המייספייס שלו הוא כותב  " הנה רשימה של אמנים שעבדתי איתם "  ואז מציין שהשמות הם ללא איזשהו סדר עדיפויות ,  כדי שאף אחד  משריל קרואו וג'ף באקלי דרך סופר פורי אנימלז ופאבליק אנמי ועד בוב דילן  לא ייעלב בטעות .  
לתוך הרזומה הזה ,  שהאמנים שנכללים בו מגיעים די בקלות לחצי מיליארד אלבומים ביחד ,  החליט שואו לזרוק את הקולקטיב .  הלהקה הישראלית החליטה שזה נורא נחמד שלואי להב עבד עם ספרינגסטין בסבנטיז ,  אבל אם הם רוצים לפרוץ החוצה  הם לא יסעו לאמריקה אלא יביאו את אמריקה לכאן ,  להקלטת אלבומם החדש ,  שצפוי לצאת במרץ 2011 .  
אז אמריקה ,  או כריס שואו במקרה הזה ,  מקבלת יום אחד הודעה במייספייס מלהקה שהוא לא מכיר ,  שמגיעה מארץ בה מעולם לא ביקר . " שמעתי את הדמואים שהם שלחו לי ,  הם היו מעולים ",  מספר המפיק בראיון לוואלה !  תרבות . " אז החלטתי ללכת על זה ".  
" תראה ,  הם היו נחמדים ,  פתוחים מאוד ,  ממושמעים ,  ממוקדים והם כמובן נשמעו מצוין כיאה ללהקה טובה מאוד .  במובן מסוים ,  הם הזכירו לי את הסופר פורי אנימלס בצורך שלהם לעשות הרבה דברים בבת אחת .  בנוסף ,  העבודה עם הקולקטיב גם נתנה לי תירוץ לבוא ולבקר בישראל ,  מקום שאף פעם לא הייתי בו ותמיד סקרן אותי .  אז הלכתי על זה ".  
" אירוני ,  אבל בסוף די לא הספקתי כלום .  עבדנו באולפן באופן אינטנסיבי מאוד ובשאר הזמן הייתי ביפו .  ביום חופש נסעתי לירושלים וזהו .  לצערי ,  אפילו לא הספקתי לשמוע מוזיקה ישראלית אחרת חוץ מהקולקטיב ,  אבל בסך הכל גיליתי רק דברים טובים  ציפיתי שתל אביב תהיה עיר לחוצה יותר ,  בגלל המצב הפוליטי ,  אבל גיליתי עיר די שלווה ,  אנשים ידידותיים וחמים .  לא ציפיתי שיהיה רגוע כל כך ".   
" העבודה איתו היתה מעל ומעבר למה שציפינו ",  מספר עידן רבינוביץ' מהקולקטיב . " בהתחלה מאוד חששנו :  אנחנו קבוצה של שבעה אנשים ולא ידענו איך יהיה להכניס עוד בן אדם ,  ועוד בן אדם שיש לו משקל .  בסופו של דבר זה היה מדהים גם ברמה האמנותית וגם ברמה האישית .  הוא הצליח לנווט אותנו לפתרונות שלא היינו מגיעים אליהם בלעדיו .  בנוסף ,  אחרי שלושה שבועות איתנו ,  הוא היה מפגר כמונו ".  
לדברי רבינוביץ' ,  הרזומה האמנותי של שואו בא לידי ביטוי בעבודה אך לא בהתנהלות . " הוא אדם מאוד בגובה העיניים ",  הוא מספר . " לפני שהתחלנו להקליט ,  בחזרות להקלטות ,  הוא ישב בשקט ואמר לנו 'חכו שנגיע לאולפן ,  שם תראו את האינפוט שלי' ובאמת שם  הוא היה אדם באמוק שמנצח על מקהלה של מכשירים ועבד באופן מעורר השראה .  היתה פעם שהקשבנו לשיר בווליום מטורף והוא הצליח לאתר איזשהו רעש שמפריע לו .  הוא התחיל לעבור ערוץ ערוץ וגילה צליל קטן של רוח ,  שנשמע לא משמעותי בכלל ,  אבל אותו זה הטריד .  היום ,  אני בטוח שהוא מכיר את האלבום טוב יותר מאיתנו ". 
לאחר הזמן האינטנסיבי שבילתה הלהקה עם שואו ,  התקרבו הצדדים וגם סיפורי העבר של שואו החלו לצוף :  פה אנקדוטה על העבודה עם בוב דילן על טייקים של שירה ב-"Love and Theft ",  שם סיפורים על צ'אק די ופאבליק אנמי . " ביום האחרון הלכנו להשתכר ",  מספר רבינוביץ' . " הוא היה גמור ואז כל הסיפורים הטובים התחילו לצאת ,  ועל חלק אני לא יכול לחזור .  הסיפור החביב עליי הוא על פלייבור פלייב מפאבליק אנמי .  כריס החליט שהוא מציב מכשיר הקלטה לידו במשך כל הסשנים ,  לא משנה מה הוא עושה .  פעם אחת ,  צ'אק די רצה להוציא סינגל מסוים ורצה שלא תהיה הפסקה בין השירים שבו ,  אלא שהיתה חסרה דקה וחצי של מוזיקה כדי שזה יגיע לאורך המתאים .  שואו עשה מיקס רק מהשטויות שפלייבור פלייב פלט במהלך הסשן וזה הפך להקדמה של אחד השירים .  זה רק קוריוז ,  אבל זה מדגים את העולם היצירתי של הבן אדם וכמה כל דבר משמעותי עבורו ".  
הביקור בישראל הוא באמת החוויה הצדדית שבהגעתו של שואו לכאן ,  מהלך די נדיר בקרב להקות ישראליות ,  שאו שמעדיפות לעבוד עם מפיקים מקומיים או נוסעות אל מפיקים בינלאומיים ומקליטים את האלבום בחו"ל .  בגלל ייחודיות המקרה כאן ,  גם הדינמיקה בין הצדדים היתה מעניינת .
" ביומיים הראשונים פשוט הסתכלתי עליהם ",  אומר שואו . " רציתי לדעת מי נגד מי שם  מי המנהיג ,  מי הבלגניסט ,  מי לא עושה כלום ,  מי הפועל השחור .  בקיצור  איך הסטריאוטיפים שיש באופן קבוע בלהקות עובדים בהרכב הזה .  רציתי גם להבין עד כמה הם יהיו פתוחים לרעיונות שלי ולשינויים שכדאי שיעשו בשירים שלהם .  לשמחתי ,  גיליתי שיש לנו קרקע משותפת שנבנתה בהרבה שיחות מקדימות ,  כדי שלא אטוס סתם בסופו של דבר .  אני יכול לומר שהם היו מאוד הרפתקנים ".  
" אלוהים ישמור ,  אני ממש לא אדם כזה ",  צוחק שואו . " אני עובד באופן מאוד דמוקרטי ,  אני לא דיקטטור .  הרבה להקות מבזבזות זמן עם המפיק על פרטים שלא משנים כלום והם לא ישפרו את השירים .  יש גם להקות בהן כותב המילים מצד אחד והמלחין מצד שני לא רואים זה את זה ,  והמפיק ,  שרואה את התמונה המלאה ,  הוא סוג של שובר שוויון במקרים אלו .  החבר'ה האלו של הקולקטיב מאוד ממוקדים ,  מאוד פתוחים ובאמת לא הייתי חייב לעבוד קשה .  פשוט הייתי צריך להיות המפיק וזה היה כיף ".  
" בהחלט .  כשאני מקשיב לאלבום ,  אני לא חושב עליו כעל אלבום מישראל .  זה אלבום עם שירים טובים .  בצעד הבא שלהם ,  אני חושב שהם צריכים לצאת מכאן ,  להשיג מנהל שיש לו קשרים מחוץ לישראל ולהתקשר עם חברת תקליטים ,  בוקינג ,  כל העסק .  המסע רק מתחיל עם אלבום טוב .  מצידי ,  אני אתן שירים שלהם לכל מיני חברים שלי בעמדות שונות ואני אנסה לעזור ,  אבל זה יותר תלוי בהם ובהופעות שלהם .  אני מאמין שהם יצליחו ". 
כאמור ,  אם עד היום הקשר היחיד בין הקולקטיב לבוב דילן היה העובדה ששני הצדדים מורכבים מרוב יהודי ברור ,  בא כריס שואו ושינה את המשוואה .  תחילת הקשר שלו עם דילן היתה בעבודה על השיר  " Things Have Changed "   ,  שנכנס לסרט  " Wonder Boys "  והביא לדילן את האוסקר ואת גלובוס הזהב .  שואו היה שם בתור מהנדס הסאונד והממקסס של השיר .  באופן די משעשע ,  מה שהביא לו את העבודה ,  זו דווקא האהבה המשותפת שלהם לז'אנר אחר :  ההיפ הופ . " למעשה ,  הסיבה שבגללה בוב העדיף אותי על פני אחרים היתה הרקע שלי במוזיקה שחורה ",  הוא מספר . " הוא ממש היה בקטע ".  
" תראה ,  הראו לו את תיק העבודות שלי והוא כלל לא מעט אמנים מהז'אנר שלו ,  שבין קאנטרי לרוק ובלוז ,  אבל רק כשסיפרו לו על העבודה עם פאבליק אנמי ,  א טרייב קולד קווסט וכאלו ,  הוא נדלק לגמרי .  בניגוד למה שחושבים ,  יש המון תכנון וארגון בעבודה על אלבומי היפ הופ .  פאבליק אנמי ,  במובן הזה ,  הם מקצוענים להדהים ביכולת שלהם לארגן שירים מורכבים ועמוסים לעבודת אולפן .  בוב ידע להעריך את זה ,  כמו גם את העובדה שהם כל הזמן ניסו לפרוץ גבולות ".  
" רוב מה שאומרים עליו מאוד לא נכון ,  חוץ מהגדולה האמנותית שלו .  הוא אמן עצום ,  בלי אח ורע .  עבדתי עם אמנים גדולים מאוד בקריירה שלי ,  אבל הוא פשוט מתנהל ברמה אחרת לגמרי .  ראיתי אותו משכתב שירים באולפן שהוא לא היה מרוצה מהם ותוך חמש דקות היה יוצא לו חומר ברמה שלאנשים לוקח חמש שנים לכתוב  "  .
" עם דילן אף פעם בעצם לא ידעת איך השיר צריך להישמע עד שהיית מקליט אותו .  הכל היה משתנה עד הרגע האחרון ,  כי בשבילו הכל מעטפת למילים ולכן הכל גמיש .  שיר מסוים היה יכול להתחיל באווירת וואלס ולהסתיים כשיר בלו-גראס ".   
" כבן אדם ",  מוסיף שואו , " בוב הוא אדם עם חוש הומור אדיר .  הוא אדם תובעני ,  אבל לא באופן מעיק .  קשה לעבוד איתו ,  אבל זה מאוד מספק .  הוא מלחיץ ,  אבל בצורה טובה וזה המחיר של לעבוד איתו וזה מחיר שאני יכול להגיד ששווה הכל .  כשאתה נכנס למשפחה הזו ,  אתה יודע שהוא מקיף את עצמו באנשים מסוימים כי הוא יודע מה הוא רוצה ". 
ההד שסיפק  " Things Have Changed ",  מהשירים היותר טובים של דילן בעשור האחרון ,  הביא להידוק היחסים בין שואו לדילן ,  כשהראשון נכנס לפמליית ההקלטה הקבועה של האחרון ונמצא שם גם ב-"Love and Theft "  וגם ב-"Modern Times ",  אלבומים אותם בחר דילן להפיק בעצמו ,  אחרי שמאס מעט בדניאל לנואה .  על היחסים ביניהם בשנים האלו סיפר שואו בהרחבה בראיון שהעניק למגזין Uncut לרגל גיליון שלם שהוקדש לדילן . 
" אין לך הרבה זמן לעשות את המיקס עם בוב ",  הוא אמר שם . " הוא פשוט שונא להיות באולפן ".  אבל האימרה שהכי מייצגת את דילן בעיניו היתה כששאל אותו האם הוא מנגן אי פעם את  " It's Alright Ma ,  I'm Only Bleeding "  בגרסתו המקורית . " תגיד ",  אמר דילן לשואו , " אתה לא רוצה לחיות את אותו היום שוב ושוב ,  נכון ?  ".   
" הסיבה שיש כל כך הרבה בוטלגים לדילן היא שהקלטת השיר היא תיעוד שלו וזהו ",  אומר שואו . " השיר ממשיך לחיות הרבה לאחר מכן .  במובן הזה ,  אני מרגיש שיש לי את הכבוד והזכות לשבת ליד האמנים ברגעים שבהם הם יוצרים .  יש בערך 4-5 אנשים שהיו עם דילן בזמן שהוא נתן את השכתוב האחרון באחד השירים ,  או שראו אותו מקליט עם מפוחית .  אני הייתי אחד מהם .  אני יכול למכור את עצמי באי-ביי עם הזיכרונות האלו ".  
" תראה ,  אם אתה עושה לעצמך כל מיני כללים בעבודה עם אמנים ,  אפשר להסתדר עם כולם .  תחשוב על זה שאמן מגיע לאולפן ,  אז הוא בעצם בא לעבודה והוא לא ממש רוצה לערוך שיחות פרטיות על חיי האהבה שלו .  הוא לא מצולם ,  לא מתראיין ,  הוא בא לנגן .  אז חוץ מזה שהם יכולים לסמוך על שאשמור על הפרטיות שלהם באופן מוחלט ,  אני גם לא נכנס לזה יותר מדי .  עם מי שכן היה לי סמול טוק ,  זה הלך נחמד מאוד .  קית' ריצ'רדס ,  למשל ,  הוא בן אדם נחמד ונורמלי לגמרי ,  הוא במקרה חבר בלהקה הגדולה בעולם .  אבל ברגע שהם נכנסים להקליט ,  אמנים הם היצורים הכי פגיעים בעולם ואתה שם רואה את הפגיעות הזו .  זה מאוד משמעותי ".  
" לא ממש .  בוא נגיד שגם אם היו ,  אין סיכוי שאתה מכיר אותם ". 
באלבום האחרון של דילן שואו כבר לא שותף . " הוא כן קרא לי ,  אבל זה היה בהתראה של שבועיים ולא מצאתי מקום ביומן ",  הוא מספר . " עבדתי על שני פרויקטים במקביל עם אמנים לא מוכרים ,  ולא יכולתי לעשות להם את זה ".  
" כי עבורי ,  גם להפיק את הקולקטיב חשוב לא פחות מלהפיק את דילן .  תחשוב על זה  הקולקטיב עובדים על תקליט שהוא מאוד חשוב להם ,  כנראה שיש להם הזדמנות שלא תחזור על עצמה ,  הם מוכנים להשקיע בזה כסף והם מחליטים להביא אותי .  זה כבוד מאוד גדול ואני צריך להוכיח את עצמי שם ,  לא פחות מבאולפן הגדול והמאובזר של האמן הגדול בעולם ".  
" המונח הזה 'מפיק' הוא מאוד כללי .  יש אנשים שלא עושים כלום והם נקראים מפיקים ויש כאלו שעובדים ממש קשה .  אינו הוא מפיק ממש ,  כי הוא הביא שינוי עצום ל-U2 ביחס לאיך שהיא נשמעה לפניו ואחריו ,  אבל אסור לשכוח - זה אומר דברים טובים על U2 ,  כי אלמלא הפתיחות שלהם כל הרעיונות שלו פשוט היו נתקעים בקיר .  אני ,  אישית ,  לא מסוג המפיקים שיזרוק את כל החומרים הישנים של הלהקה .  אני לא מספיק גדול כדי לעשות את זה ".  
" קולדפליי .  יודע מה ,  לא  רדיוהד ,  אבל הייתי מפחד לאללה .  כמו בהתחלה שלי עם דילן ,  הם מסוג האמנים שאתה כל כך מעריץ ,  שהייתי מתאכזב אם לא הייתי עומד בציפיות שלהם .  זה כמו שהביטלס היו קיימים .  גם מדילן פחדתי נורא בהתחלה ,  כי ראיתי שאני עומד להצטרף לרשימת שמות נורא גדולה ופחדתי לעשות את זה עם חרא שיר או אלבום .  למזלי זה לא קרה ,  אבל קרעתי את התחת בשביל זה ". 

שואו ביזנס :  ראיון עם המפיק המוזיקלי כריס שואו
המפיק המוזיקלי כריס שואו עבד עם בוב דילן ומפנטז על רדיוהד ,  אבל עדיין בחר לעלות על מטוס לישראל כדי להפיק ללהקת הקולקטיב את אלבומה החדש .  ראיון

