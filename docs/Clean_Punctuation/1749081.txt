התכוף : " בניגוד לפרסומים בעיתונות ההזמנות ל-BMC SANAYI הן בסכום של 250 מיליון שקל "
 החברה קיבלה הזמנות לפיתוח רכבים ממוגיני ירי עבור החברה הטורקית
היום פירסמה חברת התכוף ,  שבשליטת דוד אורון ,  כי בניגוד לפרסומים בעיתונות ,  צבר ההזמנות של החברה לשנים 2011-2010 אינו 300 מיליון שקל כפי שנכתב ,  אלא 250 מיליון שקל ,  כפי שפירסמה חברת התכוף בדיווחיה .  ההזמנות הן עבור bmc sanayi ticaret הטורקית ,  לשם פיתוח רכב ממוגן ירי ,  לייצור החלק המיגוני ,  לביצוע ניסויים שנדרשים במוצר וכן להמשך ליווי והכוונה טכנית להרכבת הרכב הממוגן .  בהודעה שפירסמה החברה ,  נמסר כי ישנה אופצייה להגדלת ההזמנה בעוד 100% .  שמעון שחם ,  מנכ"ל התכוף ,  הביע את תקוותו כי אופציה זו תמומש ,  והוסיף כי החברה תעשה כל שביכולתה להשביע את רצון הלקוח על מנת לממש את האופציה.אתמול הודיעה החברה כי קרן המנוף אוריגו ,  בשליטת גבי טרבלסי ,  תזרים לחברה 8 מיליון שקל ,  בנוסף ל-35 מיליון שקל שכבר הזרימה .  הכספים לשם כיסוי שיקים בסכום של 1.7 מיליון שקל שהעניקה החברה ,  אשר חזרו כתוצאה מתקלה שארעה עקב התארכות המשא ומתן עם אוריגו ,  כך נמסר מהחברה .  התכוף מיצרת כלי רכב ממוגנים ,  ומוצרי מתכת נוספים ביניהם מיכליות ונגררים .  מנכ"ל החברה הוא שמעון שחם .
 
התכוף : " בניגוד לפרסומים בעיתונות ההזמנות ל-BMC SANAYI הן בסכום של 250 מיליון שקל "
 החברה קיבלה הזמנות לפיתוח רכבים ממוגיני ירי עבור החברה הטורקית

