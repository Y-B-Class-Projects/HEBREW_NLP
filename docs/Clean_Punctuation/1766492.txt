מכתב לארבעה יזמים הייטקיסטים ערבים 
העצה הטובה שקיבלתי
לכבוד מר עימאד תלחמי - בבקום ,  מר אשכר נעימי - בבקום ,  גב' רים יונס - אלפא אומגה ,  מר מוחמד זחאלקה - mitsoft שלום חברים ,  קראתי את הראיון עמכם ב-themarker מיום 21/11/2010 והנני סבור שיש לכם אפשרות ליצור מנופים חדשים למגזר הערבי ,  אותו אני מכיר היטב .  בעבר הייתי סמנכ"ל משרד החינוך לעניין פיתוח ובינוי שעבד עם ראשי הרשויות המקומיות ,  כיום הנני יועץ ועדת החינוך והתרבות בכנסת ,  ולא מזמן הכנתי תוכניות אב לחינוך לחומש ולעשור בנצרת ,  באום אל-פאחם ,  ולמגזר הבדואי בדרום .  ברשותכם ,  אציע גישה אחרת :  אתם האנג'לים והיוסי ורדי של המגזר הערבי - פרצתם דרך וצברתם ניסיון ומקצועיות .  אתם וודאי יודעים כי ארבעה בתי ספר תיכונים ערביים נמצאים ברשימת עשרת בתי הספר הטובים ביותר בשיעור הזכאים לתעודת בגרות .  הצלחה יש למנף באופן רוחבי יותר .  השוואה עם המגזר היהודי היא טעות .  לא השוואה צריך ,  אלא מנופים ,  חדשנות ,  הזנקה ,  מחויבות וצמיחה מהשטח .  דלגו על שלבי הכאב והצער ועברו ישר לנושאים של מדע וטכנולוגיה ושל התמקדות בתחום הירוק  ( אקולוגיה ,  אנרגיות מתחדשות ,  איכות סביבה ,  קלינטק ,  מיחזור )  שהם המובילים בתחילת המאה ה-21 .  גבשו מתכונת ייחודית משלכם לגנים טכנולוגיים ביישובים שונים ,  כמו בנצרת ,  בשפרעם ,  באום אל-פאחם ,  בכפר קאסם  ( סמוך לפארק אפק )  ,  בעוספיה ודלית אל כרמל ,  ברהט ,  בבקה אל גרביה ועוד .  בתוכניות האב לחינוך הוצע ליצור קישור בין בתי הספר העל-יסודיים לתעשיות מודרניות ,  בהתאם לתוכניות הלימודים  ( לדוגמה ,  בנצרת עומדים להקים בי"ס תיכון חדש  " אלקפזה ",  ליד הר הקפיצה ,  שיהיה מבוסס על התחום הירוק ,  ומוצע ליצור קישור עם הגן הטכנולוגי החדש שמוקם שם )  .  פתחו במגזר את הגישה כי מיחשוב ותיקשוב הם אמצעי להשבחת החינוך ,  עם אופק תעסוקתי .  אתם צודקים ,  ההובלה לא תבוא מהדרג הפוליטי ,  אלא מהמרחב המקצועי ,  מהשטח ,  מאנשים כמוכם .  תיזמו  " שולחן עגול "  מקצועי שלכם וכמותכם ,  עם אנשי חינוך  ( כמו מחמוד דיאב מטמרה ,  שהיה סגן מנהל מחוז הצפון ,  עם סמיה בסול מעיריית נצרת ועם ראמז ג'ראיסי ,  ראש עיריית נצרת ,  למשל )  לחיזוק היוזמה .  אם תרצו ,  אני עומד לרשותכם .  בברכה נאמנה ,  ד"ר גדעון בן-דרור

מכתב לארבעה יזמים הייטקיסטים ערבים 
העצה הטובה שקיבלתי

