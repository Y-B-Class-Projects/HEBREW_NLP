רווחי BP צנחו ב-67% בעקבות הוצאות הקשורות לדליפת הנפט במפרץ מקסיקו
BP דיווחה כי עד כה הגיעו הוצאות הטיפול בתוצאות הדליפה ל-39.9 מיליארד דולר
ענקית הנפט  ,  אשר אחראית לדליפת הנפט החמורה ביותר בהיסטוריה של ארה"ב ,  דיווחה היום על צניחה של 67% ברווחיה הרבעוניים ,  וזאת לאחר שספגה הוצאה חד פעמית לפני מס של 7.7 מיליארד דולר הקשורה לדליפה במפרץ מקסיקו.הרווח הנקי של bp ברבעון השלישי הסתכם ב-1.8 מיליארד דולר ,  וזאת לעומת רווח של 5.3 מיליארד דולר ברבעון המקביל בשנה שעברה .  הכנסות bp בתקופה המדווחת צמחו ל-74.65 מיליארד דולר ,  לעומת הכנסות של 67.86 מיליארד דולר בתקופה המקבילה בשנה שעברה .  בניכוי סעיפים חד פעמיים ,  הסתכם הרווח של bp ב-5.53 מיליארד דולר ,  מעל לתחזיות אנליסטים לרווח של 4.60 מיליארד דולר.רוברט דאדלי ,  אשר החליף את טוני האוורד בתפקיד מנכ"ל bp ,  עושה מאמצים להביא להתאוששות במחיר מניית החברה ,  אשר צנח ב-35% מאז הפיצוץ שאירע בבאר הנפט מקונדו במפרץ מקסיקו ב-20 באפריל ,  וזאת באמצעות מכירת נכסים בשווי 30 מיליארד דולר והתמקדות בנושא הבטיחות .  אף שנשיא ארה"ב ,  ברק אובמה ,  הסיר את איסור הקידוח במפרץ מקסיקו ב-13 באוקטובר ,  הממשל האמריקאי עדיין צפוי לקנוס את bp ב-17.6 מיליארד דולר ולמנוע ממנה רישיונות עתידיים.bp מסרה כי ההוצאות על הטיפול בדליפת הנפט במפרץ מקסיקו הסתכמו עד כה ב-39.9 מיליארד דולר .  ברבעון השני של השנה ,  אשר היה הרבעון שבו החלה הדליפה ,  רשמה bp הפסד שיא של 32.2 מיליארד דולר . " התוצאות הרבעוניות ממחישות ש-bp נמצאת בדרך להתאוששות ,  לאחר התאונה הטראגית באסדת הקידוח דיפווטר הורייזון ודליפת הנפט שנגרמה כתוצאה ממנה ",  אמר דאדלי עם פרסום הדו"חות .  חשבונית בסך 1.9 מיליארד דולרחטיבת קידוחי הנפט של חברת מיצוי היפנית קיבלה חשבונית בסך 1.9 מיליארד דולר מ-bp ,  בגין עלויות ניקוי הדליפה במפרץ מקסיקו .  מיצוי אויל אקספלוריישן ,  המחזיקה ב-10% בבאר מקונדו הפגועה ,  קיבלה את חשבונית העלויות עד כה ,  לפי הודעת החברה.עוד נאמר בהודעת מיצוי כי בכוונתה להשעות את התשלום ל-bp בינתיים , " בהינתן החקירות המרובות הבודקות את העובדות והתנאים הנוגעים לתקרית ",  ובשל חוסר הודאות בנוגע לחבות המשפטית של מיצוי אויל .  מיצוי אויל נמצאת בשליטת הברוקראז' השני בגודלו ביפן ,  מיצוי .  החברה מעריכה כי עלויות ניקוי הדליפה המוטלות עליה בשל אחזקותיה בבאר הנפט ,  הסתכמו ב-1 מיליארד דולר עד סוף ספטמבר.מיצוי קו ,  החברה האם ,  פירסמה היום גם את דו"חותיה החציוניים .  הרווח הנקי של מיצוי הוכפל בחצי השנה שהסתיימה בספטמבר ,  והסתכם ב-183.2 מיליארד ין  ( 2.3 מיליארד דולר )  ,  הודות לעלייה במחירי הברזל והנפט .  הכנסות החברה במחצית הסתכמו ב-4.9 טריליון ין ,  עלייה של 6.1% .
 
רווחי BP צנחו ב-67% בעקבות הוצאות הקשורות לדליפת הנפט במפרץ מקסיקו
BP דיווחה כי עד כה הגיעו הוצאות הטיפול בתוצאות הדליפה ל-39.9 מיליארד דולר

