נחשפה :  וולוו S60
וולוו מגיעה אל הרגע המיוחל וחושפת רשמית את ה-S60 ,  ומבטיחה לתת פייט עיקש כנגד הקבוצה הגרמנית .  בקיץ בישראל
אחרי הצצות רגעיות וסרטוני יצרן ,  וולוו חושפת רשמית את ה-S60 .  השוודית תוצג בתערוכת הרכב בז'נבה ב-2 למרץ לרקע חידושים בתחום ההנעה ומערכות הבטיחות המשוכללות .  הפרט המעניין בהקשרה של ה-S60 הוא כי הצהרותיה למכונית דינאמית וספורטיבית ,  מעלות מחדש התכתשות היסטורית בשלהי שנות ה-90 ,  שם חשפה את ה-S40 ברוח שבחים מול ב.מ.וו סדרה 3 אלא שמשם יצאה כשידה על התחתונה .  האם הפעם יתגבש כאן מאבק מותח במפלס אחר ? 
ה-S60 החדשה מחליפה את הדור הקיים שנמכר בפריסה נרחבת קרוב ל-10 שנים ,  וזכה להצלחה סבירה בקבוצתו באירופה וגם בישראל .  להבדיל מהנוכחית שנבראה בדמותה של ה-S80 הבכירה  ( 1998 )  וולוו פסלה את הנכנסת על פי קווי המתאר של ה-XC60 ,  והמשיכה משם אל קבינה משופרת ,  עמוסה בפריטים טכנולוגים וסגנון מאופק באיכות הרכבה מוקפדת .  
מטבע יחסיה עם בעלת הבית לשעבר פורד ,  הפלטפורמה תהה משותפת לפורד מונדאו ,  אולם תזכה להבדלה בלתי-מורגשת בבסיס הגלגלים ובמימדים הכללים שהתכווצו במעט ,  והתארכו בנקודות בודדות בצורה לא משמעותית .  נוסף על כך ,  וולוו תציע את הסאלונית בשתי גרסאות כיול  רכה או ספורטיבית עם אופציה להנעה כפולה ,  ובהתאמה לחבילת אבזור תפורה על פי בחירת הלקוח .  
בחזיתה של הוולוו יחידות בנזין ודיזל בהגדשת טורבו המשרתות כיום את מרבית בנות-ביתה .  שתי יחידות בנזין על המדף כשלבכירה  ( כרגע )  מנוע 3.0 ל' 6 צילינדר המפיק כ-310 כ"ס ומאיץ בה ל-100 קמ"ש ב-6.5 שניות .  הגרסה המרכזית תצויד ב-203 כ"ס ממנוע 4 צילינדרים טורבו שייהנה מצריכת דלק משופרת ביחס למנועים קודמים .  בהיצע הדיזל תשווק וולוו מנועי 5 צילינדר טורבו בהספקים שנעים בין 165 כ"ס ל-205 כ"ס .  השידוך יהיה לתיבות ידניות 6 הילוכים או אוטומטיות ובהמשך הדרך תחבור ל-S60 תמסורת כפולת מצמד מדגם 'פאוורשיפט' .  מנועים נוספים מוקטני-נפח  ( 1.6 ל' )  יגיעו בהמשך השנה .  
לא נשכח כי הוולוו S60 היא הראשונה במשפחה החמושה במערכת הבטיחות PDS ,  סימול ל-Pedestrian Detection system הבולמת את המכונית במידה ומזוהה אפשרות לפגיעה בהולך-רגל ,  עליה תוכלו לקרוא בהרחבה בקישור המצורף .  וולוו מקווה למכור כ-90 אלף יחידות מה-S60 כבר בשנה הראשונה ,  את מחציתה תעשה ככל הנראה תחת בעלות החברה הסינית ג'ילי .  אלינו תגיע ה-S60 בסוף הקיץ הקרוב .
 
נחשפה :  וולוו S60
וולוו מגיעה אל הרגע המיוחל וחושפת רשמית את ה-S60 ,  ומבטיחה לתת פייט עיקש כנגד הקבוצה הגרמנית .  בקיץ בישראל

