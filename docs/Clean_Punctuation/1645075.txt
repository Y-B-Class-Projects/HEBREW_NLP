שלמה שרף החדש 
ההצלחה האחרונה של הנבחרת הגיעה עם מאמן שכונתי כמו שרף ,  אבל כזה שהביא לב .  לכן אורי שלף סבור :  ברקוביץ' מתאים
קשה להישאר אדישים לאור תצוגת התכלית שקיבלנו השבוע מאייל ברקוביץ במסיבת העיתונאים שזימן .  חלקכם בוודאי מסתכל עליו בזלזול ומוצא בפיו הגדול חיזוק לכל הדברים השליליים שחגו גם כך סביב שמו :  מגלומן ,  יהיר ,  חוצפן ,  הכל קטן עליו ,  חושב שכל העולם לרגליו ולא דופק חשבון לאף אחד .  האמת ,  חלקכם צודק ,  זה באמת האיש ,  זה שמשך לאיציק זוהר בביצים ,  זה שסירב ללחוץ לאוסטרים את היד לאחר התיקו ברמת גן ,  זה שלא רצה בהצלחת הנבחרת בעידן התחת של אברם וזה שצעק על המאמן של בנו כמו עוד  " ערס "  מהיציע .  הוא לא פוליטקלי קורקט ולא ממלכתי כמו שראוי שיהיה אדם במעמד של מאמן נבחרת ,  אין לו ניסיון ,  הוא לא מאמין בטקטיקה ,  הוא מוכר לנו פנטזיה בדמות כדורגל סקסי ,  והוא יהיה החבר של השחקנים ,  שזה המעמד הכי גרוע שמאמן יכול להיות בו מול השחקנים הישראלים כפויי הטובה .  והכי חשוב :  הוא כלל לא מועמד למשרת מאמן הנבחרת ..  .
 אבל בכל זאת ,  אחרי שצפיתי ,  פעמיים ,  במופע האימים של הקוסם ,  שמעתי על המועמדים הבדיונות שהוזה לו אבי לוזון והפנמתי את חוסר הכבוד שרוכש יו"ר ההתאחדות למאמנים הישראלים  ( מלבד לאחיינו גיא )  ,  הגעתי למסקנה אחת ברורה :  אייל ברקוביץ לא צריך להיות מאמן הנבחרת ,  הוא חייב להיות !  כל מי ששיחק כדורגל כמו שאייל אומר ,  כדורסל ,  כמו שאני אומר ,  או כל ענף ספורט אחר ,  יודע שלא המשמעת הטקטית היא זו שמנצחת משחקים ,  גם לא המערכים הגאוניים או ההרכב ההתקפי או ההגנתי .  מה שמנצח משחקים הם הדברים הקטנים ,  שמתבטאים לרוב ברעב ,  בתשוקה ובעיקר ברצון הבלתי נגמר לנצח ,  והאלמנטים הללו לא באים מאימונים חדשניים או מיכולת פיזית עדיפה .  הם מגיעים מהלב ,  ואת זה אייל ,  עם הרבה רעב ותשוקה ,  מנסה למכור לנו ,  אני נפעמתי וקניתי .
 ההצלחה ,  היחסית מאוד ,  האחרונה שהייתה לנבחרת  ( בכל זאת פלייאוף )  הייתה עם מאמן שגם הוא לא נופת צופים ,  יש שיכנוהו שכונתי ,  האיש שהשריש את הביטוי  " בן טיבוגה ",  הפרשן הנערץ ושק החבטות של הקוף ,  מר שלמה שרף .  תסתכלו על שלושת המאמנים האחרונים של הנבחרת .  לפעמים בלילה אני סופר אותם כמו כבשים ומיד נרדם ,  נילסן ,  גרנט ,  קשטן ..  לראשון היה פאסון ,  לשני היה תחת והרבה תירוצים ,  לשלישי האמת לא היה כלום ועם כולם היה מה זה משעמם ובנאלי .  ככה חשבנו לעבור את האריות מאירופה ?  איפה קצת תחכום ,  תעוזה ,  מעוף ? 
נבחרת ישראל נחותה מיריבותיה .  בשביל שהיא תעלה לטורניר הבא צריך לקרות נס .  טוב אולי לא נס ,  אבל צריך לקרות משהו ,  משהו אחר ,  אולי מישהו אחר ,  מישהו שלא רואה אף אחד ממטר ,  אחד שיטריף את השחקנים ,  שידבר אליהם בגובה העיניים ,  שידבר אליהם מהלב .
 
שלמה שרף החדש 
ההצלחה האחרונה של הנבחרת הגיעה עם מאמן שכונתי כמו שרף ,  אבל כזה שהביא לב .  לכן אורי שלף סבור :  ברקוביץ' מתאים

