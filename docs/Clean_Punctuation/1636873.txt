ארסנל מחכה לגיא אסולין
פיני זהבי יגיע לברצלונה בשבועיים הקרובים לנהל מו"מ להארכת חוזהו של הישראלי .  התותחנים מחכים בפינה ומעוניינים בשחקן
פיני זהבי ,  סוכנו של גיא אסולין ,  יגיע בשבועיים הקרובים לברצלונה כדי לנהל משא ומתן להארכת חוזהו של הישראלי .  אסולין יהיה שחקן חופשי בקיץ ועל פי הדיווח בעיתון  " ספורט "  הקטלאני ,  ארסנל מתכוונת להגביר את הלחץ במטרה להביאו ללונדון כשהמנג'ר ארסן ונגר מאוד מעוניין בשחקן .  
אסולין רוצה להישאר בברצלונה ,  אבל מעוניין לקבל יותר הזדמנויות בקבוצה הראשונה .  כזכור ,  בשל מספר פציעות ויציאתם של טורה וקייטה לאליפות אפריקה ,  זימן פפ גווארדיולה את הישראלי לאימוני הקבוצה הבוגרת ,  אך הקשר לא קיבל הזדמנויות לשחק מלבד הופעה אחת בגביע המלך .  
כאמור ,  ארסנל היא האופציה המובילה לצרף את אסולין אם המגעים עם ברצלונה לא יצלחו .  התותחנים כבר צירפו בעבר שני שחקנים צעירים ממחלקת הנוער של ברצלונה :  ססק פברגאס ופראן מרידה .  האחרון ישחק בעונה הבאה באתלטיקו מדריד .  
מלבד אסולין ,  ברצלונה צריכה לדון בהארכת חוזיהם של הצעירים ג'פרן ,  ג'ונתן דוס סנטוס וטיאגו .  גם השלושה הללו מבוקשים על ידי מספר קבוצות באי הבריטי .
 
ארסנל מחכה לגיא אסולין
פיני זהבי יגיע לברצלונה בשבועיים הקרובים לנהל מו"מ להארכת חוזהו של הישראלי .  התותחנים מחכים בפינה ומעוניינים בשחקן

