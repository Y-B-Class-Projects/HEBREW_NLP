וואליד באדיר הורחק משני משחקים
בית הדין פסק שקפטן הפועל תל אביב ייעדר גם נגד מכבי פתח תקוה בגין העלבת שופט .  ההתאחדות : " מוטב להם להפסיק לרוץ לתקשורת ביבבות בכל פעם שמשהו אינו לרוחם ".  נדחו ההאשמות כלפי מכבי תל אביב בגין קללות גזעניות
אנשי מכבי תל אביב ,  הפועל תל אביב ובית"ר ירושלים התייצבו ביום רביעי בבית הדין המשמעתי של ההתאחדות לכדורגל ,  למספר דיונים שונים ,  כאשר כל ההחלטות נדחו להיום  ( חמישי )  .
 שחקן הפועל תל אביב ,  וואליד באדיר ,  שלא שיחק מול בית"ר ירושלים בשל הרחקה ,  התייצב בבית הדין בגין העלבת השופט חיים יעקב בסיום המשחק מול הפועל עכו בשבוע שעבר  ( 1:1 )  .  היום פסק בית הדין כי באדיר יורחק לשני משחקים בפועל ,  כולל ההרחקה האוטומטית .  המשמעות :  באדיר יהיה מחוץ לסגל גם במשחק הקרוב נגד מכבי פתח תקוה .  בנוסף ,  בית הדין הטיל על באדיר עונש הרחקה על תנאי לשלושה משחקים למשך שנה .  
באדיר אמר אמש לדיין עמנואל סלע : " נכון שניגשתי לשופט ,  ואם הוא נעלב מדבריי אני מבקש סליחה .  לא אמרתי לו 'אתה לא נורמלי' ,  אלא שאלתי 'תגיד ,  הכל בסדר איתך ?  היום נתת את האליפות למכבי חיפה' .  אני פה בפעם הראשונה ,  אני הקפטן וזכותי לדבר עם השופט בסיום המשחק ". 
הדיין שאל את באדיר : " האם אתה חושב שהיית בסדר ?  יכול להיות שדבריך יגרמו לכך שבמשחק הבא האוהדים יזרקו חזיז כמחאה למעשים האלה ?  ".  באדיר השיב : " אולי הייתי עצבני קצת ,  ומה שאמרתי לא היה בסדר ".  
" מוטב להפועל תל אביב להפסיק לרוץ לתקשורת ביבבות בכל פעם שמשהו אינו לרוחה ",  הגיבה ההתאחדות לטענות האדומים . " האם גם כשליאור ז'אן הורחק ממכבי תל אביב משני משחקים ,  בעונש דומה ,  ולא שיחק בדרבי ,  היה זה חוסר יושר ?  שחקן שרץ אחוז אמוק אל שופט אינו מוסיף כבוד למועדון המפואר הפועל תל אביב .  מוטב שהפועל תל אביב יטפלו בזה במקום להכפיש ולהסית ". 
גם מכבי תל אביב עמדה לדין באשמת קריאות גזעניות של אוהדיה ,  לאחר ששופט הקו מחמוד מחאג'נה הפנה את תשומת ליבו של השופט אלי חכמון לקריאות 'מוחמד מת' מיציע הצהובים במשחק נגד בני סכנין .  המנהל אבנר טויטו יצג את מכבי תל אביב ,  והציג לדיין מסמך עליו חתומים ראשי סכנין והמאמן מרקו בלבול .  במסמך מדגישים אנשי סכנין כי לא שמעו קריאות כאלה במהלך המשחק .  לאחר דיון בנושא ,  זוכתה מכבי תל אביב מכל אשמה .  
טויטו שאל את מחאג'נה במהלך הדיון : " איך יכול להיות שהקוון הקרוב לא שמע ,  השופטים לא שמעו ואף אחד מבני סכנין לא שמע ,  ורק אתה ,  הקוון מרוחק מכולם שעמד כ-100 מטר בערך ,  שמעת את הקריאות האלה ?  ".  לשאלת הדיין ,  מתי שמע את הקריאות ,  ענה מחאג'נה : " שמעתי אותן במהלך המחצית הראשונה ".  ומתי דיווחת על כך לשופט הראשי ,  שאל הדיין ,  והקוון השיב : " סיפרתי זאת לאלי חכמון בסיום ,  כשעשינו את סיכום המשחק ".  הדיין שאל : " מדוע לא אמרת כלום במחצית ?  ".  מחאג'נה : " אין לי הסבר לכך ". 
טויטו שב ותקף את מחאג'נה : " אם אתה מרוכז במשחק ושמעת קריאות גזעניות ,  איך יכול להיות שהשופט הרביעי ,  היושב בנקודת האמצע וקרוב מאוד ליציע ,  לא שמע שום קריאות ?  ".   " אין לי הסבר לכך ",  אמר מחאג'נה המופתע .  בסיום הדיון ,  כאמור ,  הוחלט כי מכבי תל אביב לא תענש .  
מאמן הפועל עכו ,  ירון הוכנבוים ,  עמד לדין בגין התנהגות בלתי הולמת ,  לאחר שבדקה ה-80 במשחק נגד הפועל תל אביב הורה לכאורה למביאי הכדורים לעשות זאת בצורה איטית .  הוכנבוים הציג את דיסק המשחק והפנה את תשומת ליבו של הדיין לדיווח של שדרנית הקווים ,  שסיפרה בדקה ה-86 כי אנשי הספסל של עכו אמרו לילדים  " לקחת את הזמן ",  אך לא נאמר שם שהוכנבוים הוא זה שנתן את ההוראה . " ניתן לראות בדיסק כי מביאי הכדורים עושים עבודתם נאמנה ",  ציין הוכנבוים .  בית הדין לא התרשם מטיעוני המאמן וקנס אותו בסך 1,000 שקל על התנהגותו .  הפועל עכו ספגה בעקבות כך קנס בסך 5,000 שקל וקנס על תנאי בסך 5,000 שקל נוספים .
 הדיין חיים אלחדיף ניהל את הדיון של בית"ר ירושלים ,  בנוכחות המנהל מנחם נידם ומנהל מכבי תל אביב ,  אבנר טויטו ,  שהעביר ערב ארוך במקום .  עוד נכחו איתן שור ,  מנהל איצטדיון בלומפילד ,  והמשקיף יאיר גלילי .  על פי אנשי האיצטדיון ,  מדובר על השחתת כ-400-500 כסאות בשער 7 ,  וסך הנזק מוערך בכ-175 אלף שקלים שבית"ר סירבה לשלם עד כה .
 ההחלטה בנושא הכסאות נדחתה לפחות בחמישה ימים ,  עד אשר ראשי הנהלת חברת היכלי הספורט שמנהלת את איצטדיון בלומפילד ,  וכן הנהלת מכבי תל אביב ,  יציגו לבית הדין ולראשי בית"ר ירושלים את דו"ח השמאי .  היום תשלח מכבי תל אביב את הדו"ח לבית"ר ,  ולאחר מכן לקבוצה הירושלמית יהיו 5 ימים להגיב ,  ולאחר מכן ייתן הדיין את החלטתו בנדון .
 עוד לפני כן ,  המנהל שור הגיש לדיין שש תמונות ואמר : " על פי התמונות ,  בוצע פה פוגרום מכוון .  בגלל שזה יציע מנויי הפועל ,  נאלצתי להשתמש בכסאות ספייר שהיו לי .  כעת איאלץ להזמין כסאות מהמפעל ".  למעשה ,  שור דורש את עלות הנזק ממכבי תל אביב שאירחה את המשחק ולה חוזה מול הנהלת האיצטדיון ,  ואילו מכבי מעבירה את הדרישה לבית"ר ירושלים .
 נידם ,  נציגה של בית"ר ירושלים ,  הבהיר לדיין : " אנחנו לא מודים באשמה .  הכסאות נבנו בצורה לא נכונה וגם מנכ"ל האיצטדיונים ,  ניר פרצלינה ,  התריע על כך בישיבת היערכות לקראת המשחק .  בנוסף ,  אין לאף אחד הוכחה כי הכסאות היו שלמים לפני המשחק .  היכן הייתה המשטרה במהלך המשחק ?  שיעמידו אותנו לדין על גרימת נזק ולא על התפרעות אוהדים ,  הרי מכבי חיפה שילמה את הנזק לפני חודשיים ולא עמדה לדין ". 
עדכון ראשון :  17:53 ,  06/01/09עדכון אחרון :  09:05 ,  07/01/09

וואליד באדיר הורחק משני משחקים
בית הדין פסק שקפטן הפועל תל אביב ייעדר גם נגד מכבי פתח תקוה בגין העלבת שופט .  ההתאחדות : " מוטב להם להפסיק לרוץ לתקשורת ביבבות בכל פעם שמשהו אינו לרוחם ".  נדחו ההאשמות כלפי מכבי תל אביב בגין קללות גזעניות

