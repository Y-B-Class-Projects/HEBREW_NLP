חברת הביטוח לא התייחסה ללקוח - ותשלם פעמיים 
נקמת המבוטחים
 >  >  כמו כל תלמידי ישראל ,  גם ניצן מוקמאל בוטח בביטוח תאונות אישיות לתלמידים .  בהיותו כבן 13 נפגע ניצן בעינו הימנית בעת משחק כדורסל .  הפגיעה היתה קשה .  ניצן התעוור בעינו הימנית .  ניצן פנה למבטחת ,  חברת הביטוח כלל .  הוא מילא את טופס התביעה שלה וצירף את המסמכים הנדרשים .  לבקשת כלל שלח ניצן גם ייפוי כוח וכתב ויתור על סודיות רפואית .  ניצן המתין והמתין ,  אך תגובה עניינית לא התקבלה ,  למרות פניות חוזרות ונשנות מצדו .  כלל לא זימנה את ניצן לבדיקה רפואית ולא מינתה רופא לקביעת נכותו בהתאם לפוליסה .  כעבור ארבע שנים איבד ניצן את אורך רוחו והגיש את תביעתו לבית משפט השלום בחיפה .  וראה זה פלא - את מה שלא הצליחה כלל לעשות במשך ארבע שנים עלה בידיה לעשות בתוך שבועיים בלבד מהגשת התביעה לבית המשפט .  כלל מינתה סוף סוף רופא מטעמה לבדיקת נכותו של ניצן .  לרופא מטעם כלל נדרש פחות מחודש כדי לבדוק את ניצן ולקבוע את נכותו בשיעור 30% בשל העיוורון בעין ימין .  כלל ניאותה לשלם את תגמולי הביטוח בהתאם לאחוזי הנכות שקבע הרופא מטעמה ,  אך סירבה לצרף להם ריבית עבור השנים שחלפו מאז הגיש ניצן את טופס התביעה ועד להגשת התביעה לבית המשפט .  בפי כלל היתה טענה מקורית :  ניצן ,  טענה ,  זנח את תביעתו . " לא יעלה על הדעת ",  הוסיפה כלל ,  שניצן לא יברר את מצב התביעה .  טוב היה ,  קובעת השופטת חנה לפין הראל ,  אילו לא היתה נטענת טענת כלל שלפיה זנח ניצן את תביעתו .  לפי הפוליסה ,  כל שנדרש מהמבוטח הוא להגיש את טופס התביעה .  הפוליסה מעניקה לכלל את הזכות להפנות את המבוטח לרופא מטעמה .  בתום הבירור הרפואי ומשנקבעה הנכות ,  ממשיכה השופטת לקרוא מהפוליסה ,  היה עליה לשלם לניצן את סכום הפיצוי כמתחייב מהפוליסה .  כלל לא נתנה הסבר ,  ממשיכה השופטת ,  מדוע לאחר שהגיעה אליה פנייתו של ניצן לא שילמה לו את תגמולי הביטוח ומדוע לא הפנתה אותו לרופא מטעמה אשר יקבע את נכותו .  כלל היא זו שפעלה שלא כדין ,  ושלא טיפלה כיאות בתביעתו של ניצן ,  קובעת השופטת - ועליה לשלם ריבית כחוק גם בגין התקופה שעד להגשת התביעה לבית המשפט .  בנוסף לריבית החוקית הרגילה ,  ונוכח התנהלותה שלא כדין בטיפול בתביעה ,  מוצאת השופטת כי על כלל לשלם ריבית מיוחדת בשיעור של 12% נוספים לשנה ,  בשל אי תשלום תגמולי הביטוח במועד בחוסר תום לב .  כלל חויבה אם כן בתשלום ריבית וריבית מיוחדת על תגמולי הביטוח - בסכום של יותר מ-80 אלף שקל .  - הכותב הוא עורך דין ניצן מוקמאל נגד כלל ביטוח  >  > סוג הביטוח :  ביטוח תאונות אישיות לתלמידים התובע :  ניצן מוקמאל הנתבעת :  כלל חברה לביטוח מהות התביעה :  תביעה לתשלום ריבית וריבית מיוחדת על תגמולי ביטוח בגין נכות בשל תאונה טענת חברת הביטוח :  התלמיד זנח את תביעתו ,  ולכן אינו זכאי לריבית על תגמולי הביטוח השופטת :  חנה לפין הראל מבית משפט השלום בחיפה נפסק ביום 18.8.2010 :  כלל היא זו שפעלה שלא כדין ולא טיפלה כיאות בתביעת התלמיד ,  ועליה לשלם ריבית כחוק .  בנוסף ,  ובשל אי תשלום תגמולי הביטוח במועד בחוסר תום לב ,  הוטלה עליה ריבית מיוחדת בשיעור 12% נוספים לשנה .  הריבית והריבית המיוחדת הסתכמו ביותר מ-80 אלף שקל בתוספת הוצאות משפט ושכר טרחת עורך דין

חברת הביטוח לא התייחסה ללקוח - ותשלם פעמיים 
נקמת המבוטחים

