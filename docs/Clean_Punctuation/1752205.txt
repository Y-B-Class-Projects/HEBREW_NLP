אשראי הצרכנים בארה"ב גדל במפתיע בספטמבר ב-2.1 מיליארד דולר
חובות בעלי כרטיסי האשראי ירדו זה החודש ה-25 ברציפות - הרצף הארוך ביותר זה למעלה מ-40 שנה
אשראי הצרכנים בארה"ב גדל במפתיע בחודש ספטמבר ,  עלייה ראשונה זה שמונה חודשים ,  מסר היום הבנק הפדרלי .  אשראי הצרכנים גדל בספטמבר ב-2.1 מיליארד דולר ,  או בקצב שנתי של 1.1% ,  והסתכם ב-2.41 טריליון דולר .  תחזית הכלכלנים היתה לירידה באשראי הצרכנים .  עם זאת ,  נתוני חודש אוגוסט תוקנו כלפי מטרה לירידה של 2.5% לעומת ירידה של 1.7% שעליה דווח במקור .  חובות בעלי כרטיסי אשראי בארה"ב נפלו בספטמבר ב-8.3 מיליארד דולר ,  או קצב שנתי של 12.1% - ירידה חודשית 25 ברציפות - רצף הירידות הארוך ביותר מאז החל הבנק הפדרלי לפרסם נתון זה בשנת 1968 .  היקף ההלוואות לרכישת מכוניות ,  למימון לימודים וסעיפים נוספים ,  גדל בספטמבר ב-10.4 מיליארד דולר ,  או קצב שנתי של 7.9% .  מוקדם יותר היום מסר משרד העבודה האמריקאי כי שוק התעסוקה בארה"ב הוסיף בחודש אוקטובר 151 אלף משרות ,  עלייה ראשונה מאז חודש מאי .  כלכלנים צפו תוספת מתונה יותר של 70 אלף משרות .
 
אשראי הצרכנים בארה"ב גדל במפתיע בספטמבר ב-2.1 מיליארד דולר
חובות בעלי כרטיסי האשראי ירדו זה החודש ה-25 ברציפות - הרצף הארוך ביותר זה למעלה מ-40 שנה

