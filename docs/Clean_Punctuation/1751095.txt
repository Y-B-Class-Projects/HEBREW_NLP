רב מברוקלין הודה בסחיטת מנהל קרנות הגידור סטיבן כהן
דרש מכהן לתרום 4 מיליון דולר לבתי ספר דתיים שבניהולו בתמורה שלא יחשוף כי האחרון סחר לפי מידע פנים
רב מברוקלין בארה"ב הודה אתמול בבית משפט בניסיון סחיטה של המיליארדר סטיבן כהן ,  מייסד קרן הגידור sac קפיטל ואחד ממנהלי קרנות הגידור העשירים בעולם .  עורך הדין של הרב ,  מילטון בלקני ,  טען בבית המשפט כי מרשו ניסה לסחוט ארבעה מיליון דולר מכהן ,  שהונו האישי מוערך ב-6 מיליארד דולר ,  לאחר ששמע כי כהן  " עשיר ויהודי ". "הוא בסך הכל ניסה תוכנית טיפשית ",  אמר עורך הדין של בלקני בבית המשפט . " אתם רוצים להרשיע אותו בשיקול דעת לקוי ?  בעניין זה ,  אנחנו מודים היום באשמה ". הפרשה החלה בחורף שעבר ,  כאשר הרב בלקני פנה לקרן הגידור ואמר כי אדם שהתייעץ עמו בענייני דת ,  סיפר לו על מקרה של מסחר לפי מידע פנים של קרן sac .  הרב התחייב לא לחשוף את הפרשה בתנאי שקרן הגידור תתרום 2 מיליון דולר לשני בתי ספר יהודים בברוקלין ,  שאת אחד מהם מנהל בלקני.במקביל למשא ומתן שהתנהל עם בלקני ,  פנתה sac לבולשת הפדרלית  ( fbi )  אשר החלה לצבור ראיות על ניסיון הסחיטה .  בחודש פברואר הוגש כתב אישום נגד בלקני ,  ואתמול הוא כאמור הודה באישומים המיוחסים לו.אין זו הפעם הראשונה בה נשמעות טענות בדבר מסחר לפי מידע פנים שביצעה sac .  אשתו לשעבר של כהן ,  פטרישיה פינקה כהן ,  הגישה בחודש דצמבר האחרון תביעה נגדו בטענה כי בעלה לשעבר הסתיר ממנה מיליוני דולרים .  טענה זו אינה חריגה במקרי גירושים בין אנשים עשירים מאוד ,  אך הסיפור קיבל תפנית מוזרה מאחר שלטענת התביעה ,  חלק גדול מסכום זה הושג באמצעות מסחר על פי מידע פנים בשנות ה-80.התביעה טוענת כי ב-85' התוודה כהן בפני אשתו כי קיבל מידע פנים על עסקת ההשתלטות של ג'נרל אלקטריק  ( ge )  ועל חברת מוצרי האלקטרוניקה rca .  כהן אמר לאשתו באותם ימים כי השימוש במידע אינו חוקי וכי הוא גרף רווחים גדולים בהשקעה זו .  עסקה זו הובילה לחקירה גדולה בחשד לסחר במידע פנים ואישומים נגד בכירים ב-ge ואחרים .  בעדותו במסגרת החקירה ,  השתמש כהן בזכות השתיקה.לדברי פטרישיה כהן ,  בעלה לשעבר שיקר תחת שבועה בנוגע לשוויו האמיתי ,  ביצע הונאת דואר והסתיר ממנה ומבית המשפט בניו יורק מיליוני דולרים שהיו בבעלותו בשנות ה-90 ,  כדי להפחית את הפיצויים שקיבלה בתביעת הגירושים .  סעיפי התביעה הם הגרסה האזרחית של חוק rico ,  המשמש לתביעה נגד פשע מאורגן .  זוהי טקטיקה לא שגרתית במשפטי גירושים.החלון שנפתח לחייו הוא נדיר :  כהן כמעט שאינו מופיע בציבור .  הוא גר במגדל שן פרטי משלו - אחוזה המשתרעת על 56 דונם ,  שבה מגרש כדורסל ומשטח החלקה על קרח בגריניץ' קונטיקט .  הוא צבר גם את אחד מאוספי האמנות מהמאה ה-20 הגדולים בעולם ,  כולל יצירות מופת של ג'קסון פולוק ,  דמיאן הרסט ואן גוך ואדוארד מונק .
 
רב מברוקלין הודה בסחיטת מנהל קרנות הגידור סטיבן כהן
דרש מכהן לתרום 4 מיליון דולר לבתי ספר דתיים שבניהולו בתמורה שלא יחשוף כי האחרון סחר לפי מידע פנים

