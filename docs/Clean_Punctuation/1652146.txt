מי תהיה השטיח של ברצלונה ? 
כוכב העבר חואן אנטוניו קורבלאן מתייחס בטור מיוחד ליכולת של מכבי וריאל ,  ויודע :  ממילא לאף אחת אין סיכוי מול הבלאוגראנה
כשמגיעים משחקים כמו זה שייערך הערב בין ריאל מדריד למכבי תל אביב ,  תמיד כיף להיזכר במפגשים שנערכו בתקופתי כשחקן .  בזמני היו בכל שנה כמה משחקים שהייתי מחכה להם  כמו נגד וארזה ,  צסק"א מוסקבה ומכבי תל אביב .  תמיד הייתה הרגשה שזה סוג של התמודדות בין חברים .  היינו משחקים פעמיים בשנה במסגרת הקבוצות בינינו ,  ואז השחקנים היו נפגשים שוב גם בקיץ במסגרת הנבחרות .  זכורים לי בעיקר מוטי ארואסטי ומיקי ברקוביץ' ,  הייתה ביני לבינם אווירה מאוד ידידותית .  בזמנו ,  הימים של המשחקים נגד מכבי ,  בין אם התקיימו בתל אביב או במדריד ,  היו סוג של יום חג עבורי .
 המשחק שאני הכי זוכר היה הגמר בברלין של 1980 .  שיחקנו ממש רע במשך כל העונה ההיא ולא הצלחנו לגלות יכולת טובה ,  אבל בגמר הצלחנו לשחק מצוין ,  בעיקר בהגנה ,  ולעצור את מכבי .  בכל התקפה של מכבי שינינו הגנה והצלחנו להביא למגרש דברים שעבדנו עליהם במשך אותו שבוע .  זה היה אחד הרגעים הגדולים עבורי ,  כי היה מדובר באחד הניצחונות הגדולים שלנו .
 בחזרה להווה .  ריאל מדריד של השנה היא קבוצה בתהליך בנייה .  שוק השחקנים באירופה הוא בעייתי ולא קל למצוא שחקנים טובים ,  הטובים באמת נמצאים ב-NBA .  בגלל המדרגה שנוצרה בין השחקנים שבאירופה ,  קשה מאוד להתאים את הפאזל בבניית הקבוצה .  לריאל יש קבוצה טובה השנה ,  אבל אי אפשר להשוות אותה לקבוצה שהייתה לריאל לפני 20-25 שנה .  כשאני מסתכל על מכבי ,  אני רואה הרבה דמיון לריאל מדריד .  גם מכבי ,  כמו ריאל ,  נאלצת להחליף שחקנים בכל שנה .  המשבר הכלכלי הוא המציאות של רוב הקבוצות באירופה ,  ורואים כמה שזה פוגע בקבוצות .  
בעיה נוספת של ריאל השנה היא הקבוצה המדהימה שנבנתה בברצלונה .  אני לא רואה את ריאל מתחרה בברצלונה השנה .  לבארסה יש קבוצה גדולה עם שחקנים נהדרים .  גם ברמת האישית מדובר בשחקנים עם יכולות שפשוט לא נגמרות .  ריקי רוביו וחואן קרלוס נבארו נמצאים בכושר הכי טוב בקריירה שלהם ,  וזו ללא ספק הפייבוריטית שלי לזכייה גם באליפות בספרד וגם ביורוליג .
 לגבי המשחק עצמו ,  הייתי אומר ששחקני המפתח בריאל יהיו דווקא מרקו יאריץ' ואנטה טומיץ' .  אם ריאל תצליח להריץ אותם והם יבואו בכושר טוב ,  במכבי באמת אין מי שיוכל לעצור אותם .  ריאל היא קבוצה שיודעת לרוץ אם היא רוצה ,  ולדעתי היא תרצה לרוץ מול מכבי .  היצירתיות של שחקני ריאל תצטרך לבוא לידי ביטוי אם הבלאנקוס רוצים לנצח .  במכבי ,  לעומת זאת ,  יצטרכו לשחק קצת שונה ממה שהם רגילים .  הם יצטרכו לקחת את הזמן ,  אולי לנסות להאט את המשחק מעט והכי חשוב ,  לא לקחת זריקות רעות .  זו הדרך היחידה של מכבי לנצח .  יש לה חבורה מוכשרת של צעירים ושחקנים טובים בכל עמדה ,  אבל עדיין ,  אם שואלים אותי ,  הפייבוריטית לנצח היא ריאל מדריד ". 

מי תהיה השטיח של ברצלונה ? 
כוכב העבר חואן אנטוניו קורבלאן מתייחס בטור מיוחד ליכולת של מכבי וריאל ,  ויודע :  ממילא לאף אחת אין סיכוי מול הבלאוגראנה

