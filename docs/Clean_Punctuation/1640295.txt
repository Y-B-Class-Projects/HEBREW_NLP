ועדת השרים תכריע :  האם לספח את כביש 443
כחודש לאחר שבג"ץ הורה למדינה לפתוח את כביש 443 לתנועת פלסטינים ,  תדון ועדת השרים לחקיקה בהצעת החוק לספח את הכביש לישראל .  אישור חוק בנושא ימנע מפלסטינים לנוע בכביש 
" חוק סיפוח כביש 443 "  יגיע מחר  ( ראשון )  לדיון בוועדת השרים לענייני חקיקה .  על פי הצעת החוק ,  הכביש המחבר בין ירושלים למודיעין יסופח למדינת ישראל ,  דבר שיאפשר על פי חוק נסיעת ישראלים בלבד .  
הצעת החוק של ח"כ משה  ( מוץ )  מטלון  ( ישראל ביתנו )  ,  אליה הצטרפו 17 חברי כנסת מסיעות הימין והחרדים ,  הונחה על שולחן הכנסת בסוף דצמבר 2009 ,  בעקבות פסיקת הבג"ץ שהורתה למדינה לפתוח את הכביש לנסיעת פלסטינים .  
לפני כשנה וחצי הוציאו שופטי בג"ץ צו על תנאי שבו התירו את המשך מניעת תנועות הפלסטינים בכביש ,  על מנת שהמדינה תדווח על ההתקדמות בבניית כביש חלופי לתנועת כלי רכב ,  שישמש את הפלסטינים .  שופטי בג"ץ קבעו לפני כחודש כי למפקד הצבאי זכות להטיל מגבלות על תנועת כלי רכב בכלל ועל תנועת כלי רכב פלסטיניים בפרט ,  כדי להבטיח את ביטחון האזרחים הישראליים ,  אולם זאת אינה יכולה להיות מגבלה קבועה . 
" בהטלת מגבלות אלה ,  הופך כביש 443  הלכה למעשה  לכביש המיועד לתנועת כלי רכב ישראליים בלבד ,  אשר החלק הארי שלהם עושה את דרכו מן השפלה לירושלים ובחזרה ,  קרי  לצורך תנועה 'פנימית' ישראלית ",  כתב השופט עוזי פוגלמן בפסק הדין .  
כזכור ,  הכביש נסגר לתנועת פלסטינים לאחר פיגועי ירי שבוצעו כנגד נוסעים ישראלים בתקופת האינתיפדה השנייה .  לצורך בניית הכביש ,  שנסלל בשנות ה-80' הופקעו אדמות פלסטינים באזור .
 לדברי מטלון , " חוק זה בא לתת מענה לנסיעה בטוחה של ישראלים בכביש זה .  מעציבה העובדה שישנם בישראל החשים אמפטיה לנוחיותם של הפלסטינים באמתלות של דאגה לזכויות האדם ,  אך חייהם וביטחונם של אזרחי ישראל כלל אינם בראש מעיינם ".  
בדברי ההסבר של הצעת החוק נכתב כי  " כביש 443 הוא הכביש המרכזי בדרומה של נפת רמאללה ועורק התנועה הראשי ,  המחבר את הערים מודיעין ,  מכבים-רעות ויישובים נוספים עם ירושלים .  מאז פרוץ האינתיפאדה השנייה החל הצבא ,  ובצדק ,  לאסור על תנועתם של פלשתינים בכביש זה ברכב או ברגל ". 
בהמשך הצעת החוק ,  מתייחס ח"כ מטלון לנושא הפקעת אדמות האזור לסלילת הכביש : " חלק מהקרקעות הופקעו באופן חוקי .  הצורך לכך היה ,  כאמור ,  ביטחוני עקב אירועי ירי ,  בקבוקי תבערה ואמצעים נוספים שפגעו באזרחים ישראלים חפים מפשע .  הנסיעה בכביש היוותה סכנת חיים לנוסעים .  עקב כך החליטה מערכת הביטחון על סגירת הכביש לנסיעה של פלסטינים ובמקביל יצרה דרכים חלופיות לאותם תושבים פלסטינים כדי שיוכלו להגיע לכפרים שלהם הנמצאים בצידי הכביש ". 

ועדת השרים תכריע :  האם לספח את כביש 443
כחודש לאחר שבג"ץ הורה למדינה לפתוח את כביש 443 לתנועת פלסטינים ,  תדון ועדת השרים לחקיקה בהצעת החוק לספח את הכביש לישראל .  אישור חוק בנושא ימנע מפלסטינים לנוע בכביש

