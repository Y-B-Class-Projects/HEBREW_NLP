הבהלה למימד
ההצלחה העצומה של  " אווטאר "  פתחה את המירוץ ללהיט הבא שייצא בתלת מימד ,  מ"הארי פוטר "  ועד אפילו  " טיטאניק ".  אייל דץ שם משקפיים ועושה סדר
עכשיו כבר אפשר להכריז :  מדובר במהפכה .  ההצלחה האדירה של  " אווטאר "  עשתה את שלה ובקרוב אנו צפויים למבול של סרטים בתלת מימד .  מסתבר שבהוליווד הבינו מה מוכר ומיהרו להדביק את תווית ה-"תלת "  לסרטים ,  גם כאלו שבזמן עשייתם אף אחד כלל לא חשב שהדבר הבא הוא תלת מימד .  אפילו מפיקי  " דמדומים ",  להיט הערפדים ,  שוקלים מעבר לפורמט הלוהט .  
כמובן ש"אווטאר "  לא המציא את התלת מימד .  קדמו לו סרטי אנימציה רבים וגם מפיקים יצירתיים ,  כמו אלו של  " אליס בארץ הפלאות "   ( 18 במרץ בישראל )  שהבינו את הפוטנציאל שבתלת . " אווטאר "  פשוט גרם למפיקים האחרים להבין שהם גם יכולים לראות מזה הרבה מאד כסף ,  שזו מטרה שלוואלה !  תרבות אמנם קשה להזדהות איתה ,  אבל לא ניתן להתעלם מהטרנד .  
לכן הכנו לכם את הרשימה הבאה ,  הכוללת את הסרטים המדוברים ביותר כרגע להפקה בתלת מימד .  חלקם הוכרזו רשמית ככאלו  ( "הארי פוטר ",  למשל )  וחלקם רק בדיבורים  ( "רובוקופ ")  ,  אבל זה היופי במציאות המדומה :  אפשר לשים משקפיים ולראות את העתיד כבר כאן .
 אחד הסרטים המדוברים ביותר שיצאו לאקרנים באביב הקרוב הוא הרימייק לסרט משנת 1981 .  הסרט מבוסס על אחד הסיפורים הידועים של המיתולוגיה היוונית ומגולל את סיפור מאבקו של פרסאוס  ( סאם וורת'ינגטון )  בנו של זאוס  ( ליאם ניסן )  היוצא להצלת משפחתו והאנושות כולה . " התנגשות הטיטאנים "  היה אמור לצאת לאקרנים ב-26 במרץ 2010 אולם בעקבות מה שהוגדר על ידי וורנר בראדרס כ"ניסוי מוצלח בהמרה לפורמט של תלת מימד ",  נדחתה הפרמיירה של הסרט נדחתה ל-15 באפריל .  לפחות וורת'ינגטון ,  מהכוכבים האנושיים של  " אווטאר ",  מבין את ההחלטה .
 הסרטים הבאים בסדרת הקוסם שיצרה ג'יי קיי רולינג , " הארי פוטר ואוצרות המוות "   ( המחולקים לשני סרטים )  ייצאו גם הם בפורמט של תלת מימד .  על פי הודעת אולפני וורנר בראדרס ,  עלותו של כל סרט תתייקר ב-5 מיליון דולר בעקבות המעבר לתלת מימד ,  אולם הדבר צפוי להשתלם בקופות הקולנוע ,  שכן כרטיס לסרט בתלת מימד יקר משמעותית מכרטיס לסרט בפורמט רגיל .  בהתחשב בכך שסדרת הארי פוטר שלטה בטבלאות סיכום העשור של שוברי הקופות ,  נראה שהמהלך רק ישתלם לאולפנים .  הסרט הראשון בסדרה עתיד לצאת ב-19 בנובמבר 2010 ואילו החלק השני עתיד לראות אור ב-15 ביולי 2011 .
 נדמה שעם מסכת הדחיות והקשיים המלווים את יציאתו של הסרט הבא בסדרת סרטי  " ספיידרמן ",  אפילו כוכב העל בכבודו ובעצמו לא היה יכול להתמודד .  במהפכה מתוקשרת ומדוברת ,  אולפני סוני וחברת מארוול בעלת הזכויות על המותג זרקו את הבמאי סם ריימי ואת השחקן הראשי טובי מגוויר ,  שכרו את מארק ווב ,  במאי  " 500 ימים עם סאמר "  וקינחו בהכרזה על צאת הפרויקט בתלת מימד ,  שיווק אגרסיבי משהו לביצה שלא נולדה .  
על פי העלילה המתוכננת ,  יעסוק הסרט החדש בימי התיכון של פיטר פרקר הלא הוא ספיידרמן ויספר כיצד נעקץ פרקר על ידי עכביש רדיואקטיבי וקיבל את כוחות העל שלו .  תאריך היעד :  3 ביולי 2012 ,  אבל עם עברו של איש העכביש ,  לא היינו מסמנים ביומנים .
 זוכרים את השד הירוק והמגעיל מ"מכסחי השדים "?  כדי שתתחילו להתכונן להתחמק מהקיא שלו .  הדיווחים האחרונים מהוליווד גורסים כי לצד ההתקדמות בהפקת  " מכסחי השדים 3 ",  מעוניין הבמאי איוון רייטמן כי הסרט יצא בגרסת תלת מימד .  הסרט ,  שצילומיו אמורים להתחיל בקרוב ,  אמור להגיע לאקרנים במהלך שנת 2011 .  עדיין לא ידוע מי מהשחקנים המקוריים יככב אולם בשבוע שעבר אישר ביל מארי רשמית כי הוא בפנים .  מארי לא הסתפק בהצהרה ושיגר פצצה :  הוא עומד לככב בסרט בתפקיד אחד השדים .
 אולפני יוניברסל מעוניינים להפיק רימייק לסרט הקלאסי של סטיבן ספילברג מ-1975 ולשלב בתוכו ,  איך לא ,  תלת מימד ,  כל על פי דיווחים באתרי תעשיית הבידור בשבוע האחרון .  לטענתם ,  זוהי הזדמנות לחשוף קהלים צעירים ורעננים לסרט ,  באמצעות הפורמט התלת מימדי .  הדיווחים גם הציעו כריש מעניין למדי ככוכב הסרט :  טרייסי מורגן ,  שהתפרסם בעיקר בזכות היותו הכוכב המטורלל של הקומדיה המצליחה  " רוק 30 ". 
כבר שנים שמדברים על רימייק לשוטר העשוי מפלדה ,  אולם כרגע עושה רושם שהפרויקט לא מתקדם לשום מקום .  דבר אחד בטוח - התעשייה מאחורי הפרויקט מעוניינת בגרסת תלת מימד רווית אפקטים שישדרגו את יכולותיו של אלכס מרפי .  השמועות האחרונות בהוליווד מספרות כי הבמאי שיועד לפרויקט ,  דארן ארונופסקי  ( "רקוויאם לחלום ",   " המתאבק ")  החליט לנטוש את את ההפקה משום שהוא מתנגד לפורמט התלת מימד ומעדיף גרסה ריאליסטית יותר .  MGM טוענים מנגד כי ארונופסקי עדיין בתמונה .
 ג'יימס קמרון כבר הוכיח שהמאבק הגדול ביותר שלו הוא נגד עצמו ,  כשהביס עם  " אווטאר "  כמעט את כל השיאים שקבע  " טיטאניק ".  כעת ,  נראה שהוא מעוניין בסיבוב נוסף :  בחודש יולי אשתקד הכריז הבמאי על יציאתו מחדש של  " טיטאניק "  לאקרנים ,  הפעם בגרסת תלת מימד .  את התוצאה הסופית ניתן יהיה לראות לטענתו ב-2011 . " זה נראה מרהיב ",  אמר קמרון אחרי שראה קטע מתוך הסרט בגרסתו החדשה .  גורמים בהוליווד קצת יותר סקפטיים מקמרון הנלהב וטוענים שהפרויקט הגרנדיוזי נמצא עדיין בחיתוליו ומצד שני - כמה מהם טענו ש"אווטאר "  יהיה פלופ .
 
הבהלה למימד
ההצלחה העצומה של  " אווטאר "  פתחה את המירוץ ללהיט הבא שייצא בתלת מימד ,  מ"הארי פוטר "  ועד אפילו  " טיטאניק ".  אייל דץ שם משקפיים ועושה סדר

