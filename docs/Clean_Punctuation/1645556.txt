משרד התמ"ת : " ננקוט בהליכים כנגד מלונות המפרסמים מודעות עם מחיר מטעה ללילה "
 לפי משרד התמ"ת בתי המלון מפרסמים מחיר מסויים אולם כאשר הצרכן מתקשר מתברר כי המחיר האמיתי שונה
הממונה על הגנת הצרכן במשרד התמ"ת ,  עו"ד יצחק קמחי ,  הנחה את החוקרים במחוזות המשרד לנקוט בהליכים בהתאם לסמכות משרד התמ"ת נגד פרסומים עתידיים של מלונות אשר מטעים את הציבור ,  החל מחודש מרץ 2010.בעקבות פניות שהתקבלו בלשכת סגנית שר התמ"ת ,  ח"כ אורית נוקד ,  פנה עו"ד קמחי ,  למנכ"ל התאחדות סוכני הנסיעות  ,  יוסי פתאל ולמנכ"ל התאחדות המלונות ,  שמואל צוראל בעניין פרסומים מטעים של בתי מלון.מהתלונות עולה כי בפרסומים באתרי האינטרנט ובעיתונות בנושא תיירות פנים ,  מצוין המחיר ללילה בבית המלון .  כאשר פונה הצרכן ומבקש להזמין חדר בהתאם לפרסום מתברר לו כי קיימות דרישות ,  מגבלות או תנאים ,  המהותיים לעסקה ,  שלא הובאו לידיעתו בפרסום .  כך ,  למשל ,  דרישה למינימום לילות או דרישה למינימום לילות שמספרם אינו מצוין במודעה באופן בולט ועוד.עו"ד קמחי מציין כי במקרים כאלה ,  בהזמנה של מספר לילות נמוך יותר ,  הופך המחיר שפורסם במודעה ללא רלוונטי ומטעה . " פרסום מחיר ללילה ללא סייגים ברורים ,  כאשר לא ניתן לקבל את המחיר שפורסם ללילה בודד ,  מטעה לכאורה את הצרכן לגבי המחיר בניגוד להוראות סעיף 2 ( א )  בחוק הגנת הצרכן התשמ"א ,  1981  ( להלן החוק )  ",  טוען עו"ד קמי , " בנוסף ,  מהווה הדבר עבירה לכאורה גם על הדרישה בחוק לפרסום המחיר הכולל של השירות במקרה בו קיימת דרישה ברורה למינימום לילות ,  סך כל המחיר עבור כל אותן הלילות אותן נדרש הצרכן להזמין ". סגנית שר התמ"ת ,  ח"כ אורית נוקד האחראית על תחום הצרכנות ,  מציינת כי תנאי בסיסי לצרכנות הוגנת הוא שקיפות בפרסום . " המכתב של הממונה על הגנת הצרכן נועד למנוע את הפער הקיים ,  לכאורה ,  בין הפרטים המופיעים במודעה לבין אלו הניתנים לצרכן ,  כאשר הוא מתקשר לסוכנות הנסיעות ולבתי המלון ",  אמרה נוקד.הממונה על הגנת הצרכן מדגיש כי מודעת הפרסום צריכה להכיל באופן ברור את הפרטים המהותיים לעסקה ,  וכי דרישה למינימום לילות ומספר הלילות המינימלי הינם פרט/סייג מהותי הקובע את מחיר העסקה . " אי עמידה בדרישות אלה מהווה עבירה לכאורה על הוראות החוק ",  הדגיש.לפיכך ,  ביקש עו"ד קמחי מפתאל ומצוראל ליידע את הגופים אותם הם מייצגים ולהנחותם לפרסם באופן שקוף ותוך גילוי הפרטים המהותיים בעסקה וכן לתקן את הפרסומים ואת דפי האינטרנט.כמו כן הנחה הממונה על הגנת הצרכן במשרד התמ"ת את החוקרים במחוזות המשרד לנקוט בהליכים בהתאם לסמכות משרד התמ"ת נגד פרסומים עתידיים אשר מטעים את הציבור ,  החל מחודש מרץ 2010 .  מהתאחדות המלונות נמסר בתגובה כי ההתאחדות שבה ועדכנה את חבריה כבכל שנה על חשיבות ההקפדה לציין בבהירות התניות  ( אם ישנן )  לאורך שהות מינימאלי נדרש . " בהתאחדות לא נתקבלה ולו תלונה אחת בעניין זה .  והיה ויועברו לעיוננו תלונות ,  נתייחס אליהן במלוא הרצינות ",  מסרה התאחדות המלונות .
 
משרד התמ"ת : " ננקוט בהליכים כנגד מלונות המפרסמים מודעות עם מחיר מטעה ללילה "
 לפי משרד התמ"ת בתי המלון מפרסמים מחיר מסויים אולם כאשר הצרכן מתקשר מתברר כי המחיר האמיתי שונה

