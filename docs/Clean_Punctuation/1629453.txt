ירה בעת סכסוך חמולות ונשלח ל-7 שנים בכלא
צעיר מרהט ירה בחבר חמולה יריבה בעיר ופצע אותו .  בנוסף ,  הוא הורשע בשוד ,  בהכנת בקבוקי תבערה ובשיבוש הליכי משפט .  השופט : " על כל דבר שטות מתפתחת תגרה "
 בית המשפט המחוזי בבאר שבע גזר היום  ( רביעי )  עונש של שבע שנות מאסר בפועל על מוחייה אלכמלאת ,  בן 25 מרהט .  אלכמלאת הורשע בירי מכוון אל אדם במהלך סכסוך חמולות שהיה בישוב ,  בשוד מכולת ובקשירת קשר לביצוע פשע ,  הכולל הכנת בקבוקי תבערה ורכישת תחמושת לאקדח .  
השופט נתן זלוצובר החליט להחמיר בעונשו ונימק את הדבר בכך כי  " העבירות בהן הורשע אלכמלאת חמורות ומעידות על כך שהאיש הוא אלים ומסוכן .  הוא ביצע עסקאות בנשק ,  השתמש בנשק באופן אלים ופוגעני לצרכים של סכסוך בשבט ,  קשר קשר לייצור בקבוקי תבערה ורכישת כדורים לאקדח ,  הכל כדי להשתמש בתוצרי הייצור בסכסוך שתואר לעיל ".  השופט המשיך ואמר כי  " כמו כן הוא הורשע בעבירה של שיבוש מהלכי משפט ,  כאשר קיבל להסתרה בחזקתו אקדח ששימש לרצח בעת ניסיון שוד .  אמנם עבירה זו לא קשורה לסכסוך ,  אך מעידה על כך שהנאשם הפנים סולם ערכים עברייני .  על כל האמור יש להוסיף ,  כי הנאשם ביצע את עבירות האלימות בהן הורשע שעה שמתנהל בעניינו משפט בבית משפט השלום בגין עבירת אלימות אחרת בה הורשע ".   
" לצערי ",  הוסיף השופט , " אנו מורגלים בבית משפט זה בסכסוכי חמולות .  על כל דבר שטות מתפתחת תגרה ,  שמתפתחת לסכסוך בין משפחות ,  שמתפתח לסכסוך בין חמולות ואף בין שבטים .  לעתים הסכסוך מתחיל מדחיפות או קללות בין שני ילדים ,  שמתפתח לאלימות קשה בין בגירים רבים ואף לרצח שכמובן גורר נקמת דם שגוררת עוד נקמת דם ,  הכל כביכול כדי להגן על הכבוד שנפגע ,  כאשר הערך של קדושת חיי אדם ,  משקלו נמוך יחסית מול הערך של שמירה על הכבוד ".  השופט אמר כי  " בחברה מתוקנת מי שחש שפגעו בו שלא כדין פונה למערכת אכיפת החוק ומבקש את הגנתה .  הנאשם ,  כמו רבים אחרים דוגמתו ,  בחר באופן ברור ,  מוקצן ועברייני להתעלם מהחוק ,  תוך שמינה עצמו למי שישליט חוק וסדר על פי הבנתו בדרכים אלימות המתעלמות מהערך של קדושת חיי האדם .  מובן שאין להשלים עם התנהגותו האלימה ,  הבריונית והעבריינית של הנאשם ,  יהיה המניע לכך אשר יהיה ואפילו בעיני עצמו הוא מגן ,  כביכול ,  על משפחתו ונוקם בכך ,  לדעתו ,  את הפגיעה הנטענת בכבוד של משפחתו ".  
זלוצובר הביא בחשבון בגזר הדין את העובדה ,  שהאיש שנפגע מהכדורים שירה אליו אלכמלאת ,  לא נפצע באופן חמור מאוד וכן את העובדה שהוא הודה בעבירות שיוחסו לו .  בנוסף לשנות המאסר ,  הוא הטיל על אלכמלאת לפצות את הנפגע בסכום של 20 אלף שקלים .
 
ירה בעת סכסוך חמולות ונשלח ל-7 שנים בכלא
צעיר מרהט ירה בחבר חמולה יריבה בעיר ופצע אותו .  בנוסף ,  הוא הורשע בשוד ,  בהכנת בקבוקי תבערה ובשיבוש הליכי משפט .  השופט : " על כל דבר שטות מתפתחת תגרה "
 
