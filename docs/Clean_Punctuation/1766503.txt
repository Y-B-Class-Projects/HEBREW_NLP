מתעניין חדש ברכישת אזורים :  המיליארדר הגרמני לודוויג מרקל
בלעדי מרקל מכר בשנה שעברה את רציופארם לטבע .  משפחת מרקל נחשבת לאחת המשפחות העשירות באירופה ,  ומחזיקה בין השאר בענקית חומרי הבנייה היידלברג צמנט .  אביו של מרקל התאבד לפני שנתיים לאחר שנקלע לחובות
 >  >  הקרב על רכישת השליטה בחברת הנדל"ן אזורים ,  שבשליטת שעיה בוימלגרין ,  ממשיך.כפי שנחשף ב-themarker ,  בנק מזרחי טפחות ובוימלגרין קפיטל ,  החברה האם של אזורים ,  צפויים לפרסם בימים הקרובים פנייה לקבלת הצעות מידי מתעניינים באזורים ,  ולאחר מכן לבצע הליך מואץ של התמחרות כדי להשלים את עסקת המכירה במהירות האפשרית ;  לפי הערכות ,  תוך חודש .  ל-themarker נודע כי אחת הקבוצות הבולטות שמעוניינות להשתלט על אזורים ,  ומקובלת על מזרחי טפחות ,  מורכבת ממשקיעים גרמנים בראשות המיליארדר לודוויג מרקל  ( ludwig merckle )  ,  בנו של אדולף מרקל ,  נצר לאחת המשפחות העשירות באירופה ,  שהחזיקה אימפריה עסקית שכללה חברות כמו פניקס פארמההנדל  ( phoenix pharmahandel )  ,  רציופארם  ( ratiopharm )  ,  ענקית חומרי הבנייה היידלברג צמנט  ( heidelbergcement )  ויצרנית כלי הרכב קאסבורר  ( kassbohrer )  .  הונו של מרקל האב נאמד על ידי המגזין  " פורבס "  בסוף 2007 ב-12.8 מיליארד דולר .  ואולם למרות עושרו הרב ,  בתחילת 2009 אדולף מרקל שם קץ לחייו בשל חובות ענק ,  בעיקר בשל השקעה ספקולטיווית כושלת על נפילה במניות קונצרן הרכב הגרמני פולקסווגן ,  שהסבה לו הפסד של מאות מיליוני דולרים .  מלבד הקבוצה של מרקל ,  ידוע גם על קבוצת משקיעים צרפתית ,  שאף היא מנהלת מגעים עם מזרחי טפחות .  בדומה למרקל ,  הקבוצה הצרפתית מסוגלת להשלים את העסקה באמצעות הון עצמי .  בנוסף ,  כמה קבוצות ישראליות עדיין נותרו בתמונה .  מדובר ,  בין השאר ,  בחברת יו.קי.וואן של ליאו נואי ועמיר בירם  ( לשעבר מבעלי השליטה ומנכ"ל בריטיש ישראל )  ,  חברת קרדן נדל"ן מקבוצת קרדן של יוסף גרינפלד ,  אבנר שנור ואיתן רכטר ,  וכן דורוןאביב וצחי מרקור ,  הבעלים של חברת חניוני הצלחה .  בעבר הוזכרו כמתעניינות באזורים החברות קנדה ישראל וי.ח .  דמרי .  מזרחי טפחות הוא הנושה העיקרי של בוימלגרין קפיטל .  הבנק העניק לחברה ב-2006 הלוואה של כ-700 מיליון שקל ,  ששימשה את בוימלגרין לרכישת השליטה באזורים  ( 63.8% )  תמורת כ-1.2 מיליארד שקל .  כנגד ההלוואה שיעבד בוימלגרין את אחזקותיו באזורים למזרחי .  לפי המתווה המתגבש ,  הרוכש ישלם כ-300 מיליון שקל תמורת כ-51% ממניות אזורים .  כלומר ,  העסקה תתבצע לפי שווי חברה של כ-600 מיליון שקל - כ-10% יותר משוויה בבורסה .  בנוסף ,  מזרחי טפחות יישאר עם כ-13% ממניות אזורים ,  בשווי של כ-70 מיליון שקל .  ואולם ,  לצורך העסקה המניות לא יחושבו לפי השווי הנוכחי ,  אלא יגלמו פוטנציאל לאפסייד עתידי בעת רכישת המניות בידי המשקיע החדש בשווי גבוה יותר ,  כפי שייקבע בין הצדדים בהסכם .  שאר החוב ייפרס על פני תקופה ארוכה .  לפי הערכות ,  בוימלגרין ייוותר בלא אחזקות באזורים תמורת מחיקת חובותיו למזרחי טפחות ,  ואילו הבנק ימחק למשקיע החדש כ-150 מיליון שקל מהחוב של בוילמגרין כלפיו .  כנראה שמזרחי טפחות כבר ביצע הפרשות בגין אחזקותיו באזורים בהיקף דומה ואינו צפוי לבצע הפרשות נוספות .
 
מתעניין חדש ברכישת אזורים :  המיליארדר הגרמני לודוויג מרקל
בלעדי מרקל מכר בשנה שעברה את רציופארם לטבע .  משפחת מרקל נחשבת לאחת המשפחות העשירות באירופה ,  ומחזיקה בין השאר בענקית חומרי הבנייה היידלברג צמנט .  אביו של מרקל התאבד לפני שנתיים לאחר שנקלע לחובות

