המפרסמת הגדולה למגזר החרדי :  אלקטרה
סכום הכסף הגבוה ביותר הושקע בתת הקטגוריה ארגונים ועמותות .  משרד הפרסום המוביל הוא בולטון פוטנציאל עם תקציבים בשווי 22 מיליון שקל 
קטגוריית הארגונים והעמותות היא תת הענף בו הושקע סכום הכסף הגבוה ביותר בפרסום במגזר הדתי בשנת 2009- 7.7 מיליון שקל ,  כך עולה מנתוני יפעת בקרת פרסום .  נתוני יפעת הם במחירים מוערכים תוך הצלבה בין מסד הנתונים של יפעת הנשען על מחירי מחירון ובין ההוצאה לפרסום לשנת 2009 .  קטגוריית הארגונים והעמותות מובילה בדירוג שנה שלישית ברציפות עם ירידה של אחוז אחד ביחס להשקעה ב-2008 .  
קטגוריה זו מונה למעלה ממאתיים גופי צדקה ותרומות שמפרסמים בעיתונות הכתובה באופן כמעט בלעדי בשל היעדרם של הטלוויזיה והאינטרנט מבתים רבים של קהל היעד המפרסמים הבולטים בקטגוריה זו הם קופת העיר בני ברק ,  ארגון הוועד העולמי וועד הרבנים לענייני צדקה .  

קטגוריית הספרים נמצאת במקום השני עם הוצאה ריאלית לפרסום של 7.5 מיליון שקל ועלייה של 7% ביחס לשנה שעברה .  במקום השלישי נמצאת קטגוריית רשתות השיווק ,  שכלל לא נכנסה לעשירייה הראשונה ב-2008 עם הוצאה ריאלית לפרסום של 6.3 מיליון שקל ועלייה של 73% ביחס לשנה שעברה ,  העלייה הגדולה ביותר בקרב תת הענפים .  
המפרסם המוביל בקטגוריה זו הוא שופרסל עם המותג  " יש ",  תת הרשת למגזר החרדי שהשקיע השנה בפרסום 2.5 מיליון שקל באמצעות המשרד בולטון פוטנציאל .  במקום השני נמצאת רשת  " ברכת הארץ "  שמנצלת את החרם של רוב העיתונים על רשת  " שפע שוק "  שאינם מפרסמים אותה ובמקום השלישי  " שפע שוק "  עצמה עם השקעה של כמיליון שקל בפרסום באמצעות שפע שוק ממוקמת השנה במקום השלישי ומפרסמת בכמיליון שקל באמצעות שטרית מדיה גרופ ,  תוצאות אפקטיביות ואפיקים .  

קופות החולים נמצאות במקום הרביעי בדרוג תתי הענפים עם הוצאה ריאלית לפרסום של 5.2 מיליון שקל ועלייה של 17% מהשנה שעברה .  הדגש השנה היה על פרסום שירותי רפואה משלימים והמפרסמת המובילה בקטגוריה זו הייתה קופת חולים מאוחדת שפרסמה את שרותיה באמצעות משרד גל-אורן .  
במקום החמישי ישנה קטגוריית רשתות החשמל עם הוצאה של 4.9 מיליון שקל ועלייה של 16% מהשנה שעברה .  המפרסמת הדומיננטית בקטגוריה היא מחסני חשמל מבית אלקטרה המפרסמת ללא משרד פרסום בכ- 3.7 מליון שקל .  מפרסמת דומיננטית נוספת בקטגוריה היא טרקלין חשמל שהכפילה את תקציב הפרסום שלה השנה באמצעות טריו .
 
במקום השישי נמצאת קטגוריית הצרכנות עם השקעה של כ-4.6 מיליון שקל ועלייה של 10% מהשנה שעברה ,  במקום השביעי המכללות והסמינרים עם השקעה של 4.4 מיליון שקל ועלייה של 4% ,  במקום השמיני מוצרי החלב עם השקעה של כ-4 מיליון וצניחה של כ-32% ביחס לשנה שעברה ובמקומות התשיעי והעשירי קטגוריות הלימודים והבנקים עם השקעה זהה של כ-3.6 מיליון שקל וירידה של 1% ו-9% בהתאמה .
 קטגוריית התקשורת הסלולרית כלל אינה נכנסת לעשירייה הפותחת .  הפרסום בתחום זה חלש בשל ההגבלות החמורות על פרסום שירותי תוכן ותהליך הכשרות שעברו המכשירים ,  מה שהגביל באופן ניכר את ההיצע .  השנה אף נרשמת ירידה של כ-15% בפרסום בקטגוריה .  פרטנר היא המפרסמת הגדולה במגזר עם השקעה של כמיליון שקל באמצעות פרסום מימד .  

אלקטרה מוצרי צריכה היא המפרסמת הגדולה ביותר ב-2009 ,  עם השקעה של 4.4 מיליון שקל ועלייה של 11% מהשנה שעברה .  ההשקעה התמקדה בעיקר בפרסומות למחסני חשמל שהתפרסו על למעלה מ-500 עמודי פרסום עם מבצעים לראש השנה ולסוף השנה האזרחית .  אלקטרה גם פרסמה יותר מ-120 עמודי פרסום לאלקטרה מזגנים באמצעות קרימלובסקי כהן .  
קבוצת שטראוס ,  המפרסמת הגדולה במשק שמפרסמת באופן בלעדי באמצעות משרד הפרסום בולטון פוטנציאל ,  ממוקמת במקום השני עם השקעה של 4.3 מיליון שקל ועלייה של 8% מהשנה שעברה .  במהלך 2009 החברה קיבלה הכשר מהדרין על מוצריה .  
במקום השלישי בטבלת המפרסמים נמצאת תנובה עם השקעה של 4.2 מיליון שקל ועלייה של 47% מהשנה שעברה .  במקום הרביעי נמצאת חברת יוניליוור ישראל עם השקעה של 3.4 מיליון שקל וירידה של 3% ,  במקום החמישי סנו עם השקעה של 3.4 מיליון שקל וירידה של 7% ובמקום השישי החברה המרכזית למשקאות ,  יצרנית קוקה קולה ,  עם השקעה של 2.9 מיליון שקל וירידה של 13% מהשנה שעברה .  
רשת שופרסל במקום השביעי עם השקעה של 2.8 מיליון שקל ועליה של 153%  (  !  )  מהשנה שעברה שהתמקדה בפרסום רשת  " יש "  באמצעות בולטון פוטנציאל .  קבוצת אסם במקום השמיני עם 2.7 מיליון שקל וירידה של 14% מהשנה שעברה .  רשת ספרי  " אור החיים "  שהכפילה את מספר סניפיה ואת תקציב הפרסום שלה במקום התשיעי עם השקעה של 2.3 מיליון שקל גם הם באמצעות בולטון ועלייה של 113% משנה שעברה .  את העשירייה סוגרת רשת קו אופ-הריבוע הכחול שמפרסמת שפע שוק ,  כפר השעשועים וששת עם השקעה של כ-2.1 מיליון שקל ועלייה של 49% .  

משרד הפרסום המוביל הוא בולטון פוטנציאל עם תקציבים בשווי 22 מיליון שקל ועלייה של 18% מהשנה שעברה .  המשרד מפרסם בין היתר את רשת  " יש ",  רשת ספרי  " אור החיים ",  בנק מרכנתיל דיסקונט ומסוף 2009 גם את סלקום .  
משרד אפיקים במקום השני עם תקציבים בשווי 14 מיליון שקל וירידה של 5% משנה שעברה .  המשרד מפרסם בין היתר את אופטיקנה ,  עיריית בני ברק ,  שירותי בריאות כללית ,  פלאפון ועוד .  במקום השלישי משרד גל-אורן עם תקציבים בשווי 13 מיליון שקל וירידה קלה של 2% משנה שעברה .  במקום הרביעי פרסום מימד עם תקציבים בשווי 10 מיליון שקל וירידה של 19% מהשנה שעברה .
 נתי יעקבי ,  מנכ"ל יפעת בקרת פרסום : " המיתון כמעט שלא השפיע על מחירי המדיה במגזר הדתי .  המגזר ממשיך להיות אוטונומי בדפוסי הפרסום שלו ,  ויש נקודות ממשק מעטות בינו לבין הפרסום במגזר הכללי .  קטגוריות חזקות במגזר הכללי כמו סלולר ,  קוסמטיקה וביגוד כמעט שאינן מורגשות בפרסום במגזר ,  והפרסום באינטרנט החרדי ספג כרטיס אדום ". 

המפרסמת הגדולה למגזר החרדי :  אלקטרה
סכום הכסף הגבוה ביותר הושקע בתת הקטגוריה ארגונים ועמותות .  משרד הפרסום המוביל הוא בולטון פוטנציאל עם תקציבים בשווי 22 מיליון שקל 

