 " לא נראה ירידה באבטלה ב-2010 "
 לפי מיכאל שראל ,  הכלכלן הראשי של הראל ,  הצמיחה בישראל תהיה גבוהה מבארה"ב ובאירופה ,  והדולר והיורו ימשיכו להיחלש .  לדבריו ,  היציאה מהמיתון תלויה ביצוא ובפיחות המטבע
 >  >  בתחילת 2009 נראה היה שהעולם בדרך לקטסטרופה פיננסית .  ההרחבה המוניטרית המאסיבית שנקטו נגידי הבנקים המרכזים בעולם עדיין לא נתנה את אותותיה .  המזומן נדמה למלך .  עוד לפני תום 2009 הראו הנתונים הכלכליים כי העולם שב לצמיחה .  נדמה כי האסון הפיננסי שכל כך ציפו לו נדחה למועד מאוחר יותר .  האם 2009 שנפתחה בבכי ונסגרת בשמחה מעידה על 2010 ?  האם צריך לקנות מניות ,  למכור אותן או אולי בכלל רק להתפלל ?  ד"ר מיכאל שראל ,  הכלכלן הראשי של קבוצת הראל ביטוח ואחד ממומחי המאקרו בישראל ,  בוחן את שלושת התחומים שגרמו למשבר :  שוק הנדל"ן ,  המוסדות הפיננסיים והתחום הריאלי . " שוק הנדל"ן בארה"ב ואירופה היה הנפגע העיקרי במשבר ",  הוא אומר . " אחרי שלוש שנים של ירידה מצטברת של כ-30% במחירי הנדל"ן ,  מתחילה התאוששות אמיתית והדרגתית והתייצבות במחירים ".  לדברי שראל ,  מקור השיפור בכלכלה אינו בבנקים כי אם בהתערבות הממשלתית . " הרגיעה בשווקים הושגה תודות להבנה כי מקרה ליהמן ברדרס לא יחזור על עצמו ",  הוא אומר . " כתוצאה ממהלכי הממשלות ,  הסיכון כיום נתפש כמו הסיכון לפני המשבר ,  אבל המחיר הוא גבוה ומי שישלם אותו הוא דור העתיד . " לגבי האפיק הריאלי ,  הנתונים הכלכליים מצביעים על צמיחה חיובית במרבית המדינות האירופיות ובארה"ב .  נראה שבשלושת התחומים שגרמו למשבר - שוק הנדל"ן ,  המוסדות הפיננסיים והתחום הריאלי - המשבר הסתיים והאופק שלהם בטווח הקצר נראה טוב ".  גירעונות ענקיים כדי לצאת ממיתון אנו צריכים צמיחה .  אנחנו באמת בצמיחה ?   " התנאי הבסיסי לצמיחה הוא עלייה בביקושים .  זו משימה לא פשוטה לשנים הקרובות ,  שכן הממשלות נאלצות להתמודד עם גירעונות תקציביים ענקיים .  מדובר במצב פיסקלי מורכב מאוד שהמדינות באירופה וארה"ב לא יוכלו לשמור עליו לאורך זמן .  כבר כיום יוון וספרד מתחילות להתמודד עם בעיה זו . " בנוסף ,  בארה"ב למשל שיעור החיסכון של הצרכנים הוא 4% מההכנסה .  מדובר בשיפור לעומת המצב לפני כשלוש שנים ,  אבל השיעור צריך להיות כ-10% מההכנסה ,  כמו בישראל ".   " כדי להקטין את הגירעונות ,  הביקוש הממשלתי יצטרך להצטמצם ב-2010-2012 .  מהלך זה ייעשה בהדרגה כדי שלא ניפול למיתון - אבל הוא ייעשה .  מהלך זה ,  יחד עם תהליך של עלייה בשיעור החיסכון ,  לא יקל על הביקוש בשווקים ".  לטענת שראל ,  הנעלם הוא האופן שבו הגידול בשיעור החיסכון יקרה . " אם הוא יעלה בצורה הדרגתית ,  אז הצמצום בצריכה הפרטית יתרחש בקצב נמוך ויאפשר לשווקים להתרגל .  אם זה יקרה במכה אחת ,  אז באותה שנה נחווה מיני-מיתון ,  אבל זה כנראה לא יקרה ב-2010 ",  הוא אומר .  חשיפה נמוכה לסין שראל מעריך כי הצמיחה ב-2010-2015 בארה"ב תהיה בממוצע כ-2% ואילו באירופה היא תסתכם ב-1.5% ,  עם אפשרות למיתון באחת השנים .  הצמיחה הנמוכה בעולם תשפיע על היצוא מישראל . " הדרך ליציאה מהמיתון היא באמצעות יצוא ופיחות המטבע ",  אומר שראל . " מכיוון שמדובר במשבר עולמי ,  פתרון זה נכון לכולם ולכן היציאה תהיה הרבה יותר אטית .  התוצאה עשויה להיות כי בישראל הצמיחה תהיה יותר גבוהה מבאירופה ובארה"ב אך עדיין נמוכה מבעבר ,  כ-3.5% .  בנוסף ,  השווקים הראשונים שצפויים לצאת מהמיתון הם סין והודו ,  שהחשיפה של המשק הישראלי אליהם נמוכה ".  מהי המשמעות לשוק העבודה ?   " המיתון הזה היה צפוי ,  והחברות נערכו אליו והקטינו עלויות על ידי הורדות שכר ופיטורים .  ברבעון השלישי של 2009 שיעור האבטלה ירד מ-8% ל-7.8% ,  כתוצאה מגידול בעובדים במגזר הציבורי .  בכל שנה יש גידול טבעי של עובדים בשיעור של 1.7% .  אם נצרף את הנתון שעל הפריון לגדול בכ-1% נקבל כי כדי שהאבטלה תרד על הצמיחה לעובד להיות כ-3% .  לכן יש התייצבות באבטלה אך לא נראה ירידה ".  ההרחבה המוניטרית והריבית האפסית מעלות את השאלה אם האינפלציה חוזרת . " בחוק בנק ישראל נקבע כי יעד האינפלציה הוא 1%-3% .  המדיניות המוניטרית שהבנק מכתיב נועדה לעמוד ביעד זה לאורך זמן .  לכן אם יהיו לחצים אינפלציוניים הם יתורגמו לריבית גבוהה יותר ".  שראל מעריך כי האינפלציה ב-2010 תהיה 2%-2.5% ,  ושהריבית בסוף 2010 תהיה 2.5%-3% . " כבר כיום אפשר לראות כי המק"מ לשנה ,  שנסחר כיום בתשואה של 1.8% ,  מגלם ריבית של כ-2.5% בסוף 2010 ",  הוא מסכם .  מהי המשמעות לשער החליפין ?   " שער החליפין בשוק המקומי ייגזר מהתנהגות הדולר והיורו בעולם .  מכיוון שגם אירופה וגם ארה"ב צפויות להציג צמיחה אטית ,  מטבעות אלה צפויים להיחלש .  מגמה זו תישמר מעבר ל-2010 שכן הבנק הפדרלי לא ימהר להעלות ריבית .  היורו כבר כיום חזק מאוד ,  והעלאות הריבית בגוש היורו יתחילו רק אחרי שארה"ב תעלה את הריבית ".  

" לא נראה ירידה באבטלה ב-2010 "
 לפי מיכאל שראל ,  הכלכלן הראשי של הראל ,  הצמיחה בישראל תהיה גבוהה מבארה"ב ובאירופה ,  והדולר והיורו ימשיכו להיחלש .  לדבריו ,  היציאה מהמיתון תלויה ביצוא ובפיחות המטבע

