אמנדה אינטרנשיונל 
" אמנדה או ",  הטלנובלה מבית דורי מדיה כובשת גם את פולין והונגריה .  נדב פלטי : " אנחנו שמחים לגלות מה רבה ההשפעה שיש למוצר חוצה הגבולות הזה גם על קניינים בינלאומיים מנוסים "
 הטלנובלה  " אמנדה או "  בהפקת דורי מדיה קונטנידוס נמכרה לשידור בפולין והונגריה .  מכירות אלה מצטרפות למכירות אחרונות של הסדרה באירופה לסרביה ,  מקדוניה ,  קוסובו ואלבניה .  בסך הכל נמכרה הסדרה ל-36 טריטוריות בתוך שנה מיום השקתה . " אמנדה או "  מביאה את סיפורה של דיווה ,  שאיבדה את זהותה אחרי עימות עם צלמי פפראצי והיא מתעדת את חייה באופן אובססיבי במצלמת וידיאו אישית .  הסדרה זמינה לשידור בטלוויזיה ,  אינטרנט וסלולר ומככבים בה נטליה אוריירו  ( "בובה פראית ")  ולוסיאנו קסטרו  ( "לה לולה ")  .   נדב פלטי ,  מנכ"ל דורי מדיה גרופ מסר : " 'אמנדה או' נוצרה במטרה למשוך גולשים פוטנציאליים לאתר Novebox.com עם השקתו ,  ומבחינתנו המטרה הושגה בהצלחה רבה .  אנחנו שמחים לגלות מה רבה ההשפעה שיש למוצר חוצה הגבולות הזה גם על קניינים בינלאומיים מנוסים .  בשנים האחרונות אנחנו בדורי מדיה גרופ מחשיבים את תחום הניו מדיה כאחד מתחומי העיסוק המרכזיים שלנו ו'אמנדה או' הייתה המוצר חוצה הפלטפורמות הראשון שהפקנו על מנת לתת מענה לצרכים הגדלים של השוק המתפתח .  במהלך השנה האחרונה מאז השקתה של 'אמנדה או' פיתחנו מוצרים ייעודיים נוספים בתחום הניו מדיה דוגמת 'מגודלים' ואנחנו בטוחים שבקרוב מדינות נוספות מרחבי העולם יתוודעו להצלחות שלנו בתחום ". 

אמנדה אינטרנשיונל 
" אמנדה או ",  הטלנובלה מבית דורי מדיה כובשת גם את פולין והונגריה .  נדב פלטי : " אנחנו שמחים לגלות מה רבה ההשפעה שיש למוצר חוצה הגבולות הזה גם על קניינים בינלאומיים מנוסים "
 
