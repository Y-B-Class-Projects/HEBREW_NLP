 " פורבס ":  אופרה ווינפרי היא הידוענית ההוליוודית המשפיעה ביותר בעולם
במקום השני ברשימת המשפיעים של  " פורבס "  נמצא הבמאי שפילברג ;  עוד בעשיריה :  סולן יו טו בונו ובמאי אווטאר
בינואר פורסמה רשימת הידוענים המשפיעים ביותר של מגזין  " פורבס ".  במקום הראשון ברשימה נמצאת אופרה ווינפרי ,  בעלת אימפריית המדיה המשגשגת ,  מי שהוכיחה מספר לא מבוטל של פעמים שהיא מסוגלת להפוך ספרים לרבי מכר ,  סרטים לשוברי קופות ואורחים לכוכבים.במקום השני ברשימת הידוענים משפיעים נמצא הבמאי סטיבן שפילברג ,  האחראי בין היתר על סרטי  " אי-טי "  ו"רשימת שינדלר ".  במקום השלישי נמצא דוקטור אוז ,  אותו הכירה אופרה לצופי הטלוויזיה .  הדוקטור ,  המכונה  " הדוקטור של אמריקה ",  הוא מחבר של ספרי רב מכר והבעלים של תוכנית הטלוויזיה  " התוכנית של דוקטור אוז ",  תחת חברת ההפקות של ווינפרי.במקום הרביעי ברשימה של  " פורבס "  נמצא סולן להקת יו טו ,  בונו .  במקום החמישי ,  השחקן והבמאי קלינט איסטווד ובמקום השישי הבמאי מרטין סקורסזה .  הבמאי רון הווארד נמצא במקום השביעי ברשימה ושדרן הרדיו ראש לימבו במקום השמיני .  ראסל סימונס ,  המכונה  " מנכ"ל ההיפ הופ "  נמצא במקום התשיעי והבמאי ג'יימס קמרון ,  האחראי על  " טיטאניק "  ו"אווטאר "  סוגר את העשיריה.ליצירת רשימת עשרת המשפיעים ביותר בהוליווד ,  שיתף המגזין פעולה עם חברת המחקר אי פול מרקט ריסרץ' ,  אשר נתנה לנסקרים האמריקאים לבחור מבין 5,000 ידוענים את אלה שאותם היו מכנים  " משפיעים ".  

" פורבס ":  אופרה ווינפרי היא הידוענית ההוליוודית המשפיעה ביותר בעולם
במקום השני ברשימת המשפיעים של  " פורבס "  נמצא הבמאי שפילברג ;  עוד בעשיריה :  סולן יו טו בונו ובמאי אווטאר

