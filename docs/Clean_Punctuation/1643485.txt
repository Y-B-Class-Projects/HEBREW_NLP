נולד לניצחון
איך נראית מפת הלידה של אדם שהחליט ללכת עד הסוף בעקבות החלום ,  והצליח ?  האסטרולוגיה על עומרי כספי
עומרי כספי ,  השגריר הישראלי הראשון שלנו ב-NBA ,  נולד ב-22.6.88 ומפת הלידה שלו היא צירוף מעניין של כשרון ,  מזל ,  ומצב כוכבי מרתק וחד פעמי .  אין ספק שלכספי יש לא מעט כשרון בתחומו .  ראשית ,  נוכל למצוא כאן צמידות מקסימה בן ונוס הרגשית למרקורי ,  שאחראי על תנועה ותקשורת במזל תאומים  ( בעיגול חום )  .  צמידות זו מראה על יכולת לחבר בין תנועה ואקשן לדברים שאוהבים לבין הצלחה :  ונוס מייצגת אהבה ופופולאריות ,  ובצמידות למרקורי היא יוצרת צירוף מצוין במזל תאומים התקשורתי והדינמי .  הצמידות הזו יוצרת זווית חסרת מנוח עם כוכב מרס  ( בעיגול סגול )  שבמזל דגים ,  וחוסר שקט פנימי שצריך פעילות פיזית ומנטלית במינון גבוה במיוחד .  מרס ,  כוכב שאחראי על הדרייב והעשייה שלנו ,  יוצר זווית הרמונית לפלוטו  ( בעיגול תכלת )  ,  כוכב יצרי ואמביציוזי ,  וליופיטר  ( בעיגול אפור )  כוכב השפע ,  וזהו צירוף מצוין של יכולת לחבר את כל אי השקט והצורך הזה באקשן למצבים יצירתיים וממוזלים ,  ולתעל אותם נכון .
 אנו מוצאים כאן גם פן חסר מנוחה נוסף :  השמש ,  ה"אני האמיתי "   ( בעיגול כחול )  נמצאת במזל סרטן הרגשי ,  אלמנט שקשור בדרך כלל לבית ולמשפחה ,  כשהירח  ( בעיגול אדום )  שליט הסרטן נמצא במזל מאזניים האינטליגנטי והשכלתני .  הקונפליקט הזה יוצר גם הוא חוסר שקט פיזי ומנטלי וצורך לפרק מתחים ולחצים על ידי פעילות פיזית וספורטיבית ,  ויכולת לחבר בין רגשות לבין אינטלקט - בדיוק כמו החיבור שבין ונוס הרגשית למרקורי התקשורתי .  החיבור הזה עובד לטובתו במישורים שונים ,  ומשום כך כל פעילות שלו מורכבת הן ממעורבות רגשית גבוהה והן מאינטלקט .
 זווית הרמונית שיוצר הירח הרגשי עם יופיטר כוכב השפע ,  מעידה על יכולת ליהנות מדיאלוג הרמוני עם העולם ועם אנשים בכלל ,  וזווית הרמונית שיוצרת השמש עם פלוטו מראה שיש לו גם יכולת לפרק מתחים בצורה בונה ,  וליהנות מפירות נאים לאמביציה שלו .  שלושה כוכבים ניצבים ממש מול השמש ,  ויוצרים זוויות של עימות ,  כשכל אחד מהם מייצג השפעה אחרת על ה"אני "  של כספי .  הראשון הוא אורנוס התזזיתי ,  שגם הוא מביא איתו חוסר שקט פנימי ,  אבל גם יכולת להתנתק מכל מה שקורה בחוץ ,  ולהתמקד אך ורק במטרות הפנימיות שלו .  השני הוא סטורן הנוקשה ,  וזווית העימות שהוא יוצר עם השמש מראה על יכולת להיכנס למשטר חמור ומשמעת עצמית גבוהה .  אפשר לומר שכאן יש גם צד ביקורתי במינון גבוה מצדו של כספי ,  שדורש מעצמו את הכי טוב שאפשר ,  לא מתפשר ,  ואומר לעצמו את האמת  נוקבת ככל שתהיה .  
הכוכב השלישי הוא קצת שונה .  זהו נפטון הרגשי ,  ודווקא הוא עלול לקלקל מעט את השורה .  נפטון הוא כוכב מטשטש ומערפל ,  שעלול להביא איתו מעורבות רגשית גבוהה ומעין  " מסמוס "  של תהליכים אישיותיים ומשמעת עצמית גבוהה ,  בגלל סיבות רגשיות שאינן נראות לעין .  אפשר לומר שדרישות גבוהות מדי מצדו של כספי עצמו ,  עלולות להביא איתן באופן פתאומי צורך להתרחק ,  להתנתק ,  להיות עם עצמו ולהסתגר .  חשוב שלא להגזים בדרישות הגבוהות ובמשמעת העצמית שדורשת ממנו יותר מדי ,  כדי שלא להגיע למצבים שכאלה .
 ואחרי כל זה ,  נתבונן במה שעושים הכוכבים כרגע בשמים ,  ונתחיל מהשנה האחרונה :  ראשית ,  נתבונן בתהליך שעשה השנה אורנוס על מרס במפת הלידה של כספי  ( אורנוס באדום בצד שמאל של המפה ובאליפסה אדומה סביב מרס )  .  אורנוס הביא איתו ניתוקים שונים ,  כולל ניתוק משמעותי ממכבי ת"א ומארץ המולדת שלו ,  ושינוי כוון .  זה מה שעושה אורנוס ,  והוא עושה זאת דרך תהליך ארוך שלא תמיד נראה לעין ,  ואז  באנג !  אורנוס חובט ,  הניתוק מתאפשר ,  דרכים חדשות נפתחות ,  והאדם מוצא את עצמו באופן מהיר יחסית בפאזה אחרת .  התהליך הזה ליווה את כספי לאורך השנה ,  כשרק עכשיו אורנוס יוצא סופית מהזווית עם מרס במפת הלידה שלו ,  וכספי מוצא את עצמו כמו עליזה בארץ הפלאות ,  במאורתו של השפן .  
התהליך השני ואולי המשמעותי יותר ,  קשור לכוכב פלוטו  ( בעיגול שחור בראש המפה )  ,  שעבר למזל גדי לפני כעשרה חודשים .  גם השמש וגם הירח של כספי נמצאים במעלה הראשונה של המזלות שבהם הם שוהים - הירח במעלה הראשונה במאזניים ,  והשמש במעלה הראשונה בסרטן .  השפעתו של פלוטו היא עוצמתית וטוטאלית :  הוא שובר מציאות שאינה מתאימה יותר ,  הורס ,  ובונה אותה מחדש ,  ואם אתה מציית לעוצמתו של פלוטו ועושה את הצעדים הנכונים  תגיע רחוק .  
וכספי ?  הוא הקשיב מבפנים למה שהיה לכוכבים לומר לו ,  ציית ,  הלך עד הסוף בלי פחד  ואת התוצאה ראינו לאורך החודשים האחרונים במשחקו מעורר ההדים בסקרמנטו קינגס ,  וכשנבחר לנבחרת הרוקי'ס בארצות הברית ,  כבוד שרק מעטים זוכים לו בשלב הזה ,  אם בכלל .  אם נוסיף עבור אוהבי המיסטיקה שבינינו את השפעתה של הצמידות בין כוכב מרס  ( בעיגול סגול )  שאחראי על הדרייב והיכולת שלנו ,  לבין ראש הדרקון ,  שמייצג באסטרולוגיה קרמתית את הייעוד של כל אחד מאתנו ,  נראה שישנו מעין סימן גורלי שמצביע על דגש ייעודי מיוחד לכוכב הספציפי הזה .  כלומר :  זוהי אינה תופעה חולפת ,  וכוכב יופיטר וונוס שנכנסו לא מזמן למזל דגים ,  רק יחזקו את ההשפעה הזו בתקופה הקרובה .
 אז מה למדנו מכל זה ?  ראשית ,  שיש אנשים שיש להם בהחלט את המזל והיכולת להיות במקום הנכון ובזמן הנכון ולעשות את הדבר הנכון ,  בעיקר מבחינתם .  ושנית ,  אם אתה באמת מחובר לעצמך ולחלומות שלך והולך איתם עד הסוף  השמים הם באמת הגבול ,  כמו שאומר כספי בעצמו .  בהצלחה ! 

נולד לניצחון
איך נראית מפת הלידה של אדם שהחליט ללכת עד הסוף בעקבות החלום ,  והצליח ?  האסטרולוגיה על עומרי כספי

