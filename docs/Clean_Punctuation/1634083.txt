דויטשה בנק יעלה את שכר הבסיס ב-30% כדי שיוכל להוריד את הבונוסים
הבנק הגדול בגרמניה משנה את מבנה השכר של העובדים בהתאם לדרישות הרגולטורים בגרמניה
דויטשה בנק ,  הבנק הגדול בגרמניה ,  עשוי להעלות את המשכורות לעובדיו ב-30% ובכך להקטין את חלקם של הבונוסים בחבילת השכר - כך דיווחה סוכנות הידיעות בלומברג ,  על פי מקור מקורב לעניין.מרבית כוח העבודה של הבנק ברחבי העולם ,  המונה 78 אלף עובדים ,  יקבל העלאה קטנה בשכר הבסיס ,  אמר המקור ,  אשר סירב להזדהות ,  היות שהבנק עתיד להודיע לעובדים על השכר רק בפברואר.המהלך של דויטשה בנק לשינוי מבנה השכר נעשה בתגובה לדרישות הרגולטורים בגרמניה ,  אמר אתמול דובר הבנק ,  כריסטוף בלומנטל .  דויטשה בנק היה אחד מהבנקים שהתחייבו בחודש שעבר למשמעת עצמית בנושא השכר ,  בעקבות המלצות המועצה ליציבות פיננסית בבזל.קרדיט סוויס ,  הבנק הגדול בשווייץ במונחי שווי שוק ,  הודיע באוקטובר כי החל מ-1 בינואר יעלה את שכר הבסיס של 7,000 בכירים ,  ויתגמל אותם במענקי מניות ומזומן דחויים ,  ששוויים יהיה בהתאמה לביצועי החברה .  היום דיווחה בלומברג כי קרדיט סוויס יקצץ את הסכום הכולל אותו הוא מפריש לבונוסים בכל חטיבותיו ברחבי העולם ב-5% ,  כדי לסייע להתמודד עם עלויות מס הבונוסים בבריטניה .
 
דויטשה בנק יעלה את שכר הבסיס ב-30% כדי שיוכל להוריד את הבונוסים
הבנק הגדול בגרמניה משנה את מבנה השכר של העובדים בהתאם לדרישות הרגולטורים בגרמניה

