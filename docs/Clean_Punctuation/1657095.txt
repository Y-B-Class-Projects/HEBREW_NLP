מעשה טוב ביום - התנדבות לחג הפסח
וואלה !  וארגון חברה טובה עוזרים לכם להעביר את החג בכיף - השבוע שלל אפשרויות להתנדבות מהנה ברחבי הארץ ברוח החג ,  הצטרפו בזמן ובמקום הנוח לכם .  חג שמח ! 
אם במהלך הניקיונות לחג מצאתם בגדים שכבר לא מתאימים לכם ו/או חפצים שאינכם משתמשים בהם יותר בואו להעביר אותם הלאה למשפחות שזקוקות לפריטים אלו וישמחו מאוד לקבל אותם .  עמותת חברה טובה עוזרת לכם למצוא בית חם לכל הבגדים ,  הצעצועים ומוצרי החשמל שכבר לא בשימושכם .
 ניתן לתרום בנקודות איסוף הפזורות בכל רחבי הארץ בניהם :  צפת ,  חיפה ,  ת"א ,  כרמיאל ,  כפר סבא ,  ירושלים ,  רמלה ,  אשקלון ,  שדרות ועוד .
 מעון עלה בירושלים מזמין אתכם להעביר זמן איכות עם ילדים הסובלים מפיגור שכלי קשה ומנכויות פיזיות קשות .  לקראת החג ובמהלכו תוכלו לעזור בהעברת חוגים חגיגיים ולשמח מאוד את הילדים .
 בנוסף ,  דרושים למעון ליצנים רפואיים ומוזיקאים לפעילויות שונות במהלך כל השנה .
 בואו לחגוג את ליל הסדר באווירה חדשה ומהנה מאוד ,  עם קשישים מהמרכז הגריאטרי ארבל בפתח תקווה .  הנעימו להם את ליל החג בשירים וקריאת ההגדה ותיהנו יחד איתם בחג מרגש וייחודי .
 אלו"ט - האגודה הלאומית לילדים אוטיסטים מזמינה אתכם להצטרף לקייטנות פסח שיתקיימו במהלך חופשת החג בקיבוץ צובה שליד ירושלים ובכפר הירוק ,  ברמת השרון .  במהלך הקייטנות ייהנו הילדים משלל הפעלות כיפיות המותאמות לצרכיהם ,  ואתם תוכלו ללוות אותם ,  לתמוך ולעזור להם לבלות בקייטנות .
 עמותת אס.או.אס חיות באשקלון מארגנת יום אימוץ באשדוד וזקוקה לעזרתכם בטיפוח הכלבים והחתולים והצגתם בפני מאמצים פוטנציאלים .  כמובן שתוכלו גם לאמץ את הכלבים והחתולים במסגרת המשימה החשובה .
 
מעשה טוב ביום - התנדבות לחג הפסח
וואלה !  וארגון חברה טובה עוזרים לכם להעביר את החג בכיף - השבוע שלל אפשרויות להתנדבות מהנה ברחבי הארץ ברוח החג ,  הצטרפו בזמן ובמקום הנוח לכם .  חג שמח ! 

