ההסתדרות אישרה את בקשת ועד המנהלים בדיסקונט להכריז על סכסוך עבודה
עילת הסכסוך :  העסקתם של עובדים בדיסקונט באמצעות חברות חיצוניות
ההסתדרות נענתה לבקשת ועד המנהלים של והכריזה על סכסוך עבודה .  בתום 14 ימי  " צינון ",  המנהלים יוכלו להתחיל בשיבושים או אף בשביתה ,  אם עד אז לא יושג הסכם בינם לבין הנהלת הבנק.עילת הסכסוך :  העסקתם של עובדים בדיסקונט באמצעות חברות חיצוניות  ( מיקור חוץ )  .  בכך מצטרף ועד המנהלים בראשות יצחק אביזוהר לוועד הפקידים בראשות ריקי בכר ,  שכבר נמצא בסכסוך עבודה ,  בתגובה על כך שטרם נחתם הסכם קיבוצי בנוגע להעלאת שכר עובדי דיסקונט ל-2009 .  ועד הפקידים ניסה לשבש את העבודה בסניפי הבנק בצפון ובמרחב תל אביב לפני כמה ימים ,  אך ההנהלה פעלה כדי להחליש את עוצמת העיצומים באמצעות עובדים ארעיים המועסקים בבנק.ראש חטיבת עובדי הבנקים בהסתדרות ,  ציון שמע ,  פנה היום למנכ"ל דיסקונט ,  גיורא עופר ,  כי יפתח בדיונים אינטנסיוויים עם נציגי העובדים , " כדי להגיע לפתרון מוסכם ולא לגלוש לעימות מיותר ".  לדבריו ,  ההסתדרות והעובדים מוחים על הימנעותה של הנהלת הבנק ממסירת פרטים מלאים בקשר להיקפי ההעסקה והגדרת העיסוקים והתפקידים של העובדים המועסקים בבנק באמצעות חברות חיצוניות .  הנהלה גם לא נענתה לדרישתנו למסור דיווח שוטף על העסקת עובדים ארעיים ביחידת המחשוב ",  אמר שמע.דוברת הנהלת דיסקונט ,  שרית וייס ,  אמרה בתגובה : " אנו פועלים על פי ההסכמים החתומים ביננו לבין הוועד וההסתדרות .  נעשה כל מאמץ כדי להגיע לפתרון הסכסוך בהקדם האפשרי ". 

ההסתדרות אישרה את בקשת ועד המנהלים בדיסקונט להכריז על סכסוך עבודה
עילת הסכסוך :  העסקתם של עובדים בדיסקונט באמצעות חברות חיצוניות

