אי-ביי היכתה התחזיות :  צמיחה של 16% בהכנסות ;  רווח רבעוני של 1.35 מיליארד דולר
נפח התשלומים הרבעוני בשירות המקוון פיי-פאל - הגיע לראשונה למעל 20 מיליארד דולר
ענקית המסחר המקוון אי-ביי  ( ebay )  דיווחה היום על תוצאות כספיות טובות מהצפוי לרבעון הרביעי של 2009 הודות לצמיחה בשירות התשלומים המקוון פיי-פאל  ( paypal )  ובהכנסות מעמלות על מכירת פריטים באמצעות אתר המכירות הפומביות של החברה .  אי-ביי ,  המפעילה את אתר המכירות הפומביות הפופולרי באינטרנט ,  רשמה ברבעון רווח נקי של 1.35 מיליארד דולר ,  או 1.02 דולר למניה ,  לעומת רווח של 367 מיליון דולר ,  או 29 סנט למניה ,  בתקופה המקבילה בשנה הקודמת .  בניכוי הוצאות חד פעמיות ,  רשמה אי-ביי - המפעילה את אחד האתרים הוותיקים והמוכרים באינטרנט הפועל מאז שנת 1995 - רווח רבעוני של 44 סנט למניה לעומת רווח של 41 סנט למניה בתקופה המקבילה בשנה הקודמת .  תוצאות החברה עלו על תחזיות האנליסטים אשר צפו רווח לפני הוצאות חד פעמיות של 40 סנט למניה .  אי-ביי ,  אשר רכשה בשנת 2008 את חברת הסטארט אפ הישראלית פרודסיינסז  ( fraudsciences )  תמורת 169 מיליון דולר ,  רשמה בתקופה המדווחת הכנסות של 2.37 מיליארד דולר ,  צמיחה של 16% לעומת הרבעון המקביל ומעל לתחזיות האנליסטים להכנסות של 2.28 מיליארד דולר.החברה עצמה העריכה באוקטובר כי תרשום רבעון הרביעי רווח נקי של 28-30 סנט למניה ,  ורווח של 38-40 סנט למניה לפני הוצאות חד פעמיות .  באותה עת צפתה החברה כי תרשום הכנסות רבעוניות של 2.2-2.3 מיליארד דולר . " רשמנו רבעון רביעי חזק עם צמיחה דו-ספרתית בהכנסות הודות לביצועים יוצאים מן הכלל של פיי-פאל והתנופה בעסקי הליבה של אי-ביי ",  אמר מנכ"ל אי-ביי ,  ג'ון דונאהו ,  בעת פרסום הדו"חות . " פיי-פאל הגדילה באופן משמעותי את נוכחותה הגלובלית ,  ובראשונה ,  נפח התשלומים הכולל שלה ברבעון עלה על 20 מיליארד דולר ",  הוסיף .  במבט קדימה צופה החברה לרשום ברבעון הנוכחי רווח לפני הוצאות חד פעמיות של 39-41 סנט למניה על הכנסות של 1.63-1.68 מיליארד דולר .  מניית אי-ביי עולה ב-0.8% במסחר לאחר הסגירה ,  אחרי שסיימה את שעות המסחר הרגילות בוול סטריט בירידה של כ-4.5% .  בחודש נובמבר השלימה אי-ביי את מכירת השליטה בשירות הטלפוניה האינטרנטי סקייפ לקבוצת משקיעים פרטיים .  במסגרת העסקה ,  קיבלה אי-ביי סכום של 1.9 מיליארד דולר בתמורה ל-70% ממניות סקייפ .  בנוסף עשויה לקבל החברה 125 מיליון דולר נוספים בכפוף לעמידת סקייפ ביעדים שנקבעו מראש .  במסגרת העסקה ,  קיבלו מייסדי סקייפ נתח של 14% ממניות סקייפ .
 
אי-ביי היכתה התחזיות :  צמיחה של 16% בהכנסות ;  רווח רבעוני של 1.35 מיליארד דולר
נפח התשלומים הרבעוני בשירות המקוון פיי-פאל - הגיע לראשונה למעל 20 מיליארד דולר

