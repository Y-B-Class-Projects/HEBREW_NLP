הזרצקים סיימו במקום העשירי באולימפיאדה
צמד המחליקים האמנותיים רשם את הישג השיא שלו .  ראש המשלחת בוריס חייט : " עבודה נהדרת של המחליקים והמאמנת "
 צמד המחליקים הישראלי ,  אלכסנדרה ורומן זרצקי ,  סיים לפנות בוקר  ( שלישי )  במקום העשירי המכובד בריקוד על הקרח במשחקי החורף האולימפיים בונקובר .  השניים התחרו בריקוד החופשי ,  שהיה החלק השלישי והאחרון של התחרות ,  וכמו בשלביה הקודמים של התחרות הציגו תרגיל נקי ומרשים ,  כדי לשמור על המקום בו התמקמו אחרי שלב ריקוד החובה .  הזרצקים רקדו לצלילי מוסיקה מהסרט  " רשימת שינדלר ",  במטרה לשלב בתרגיל שלהם את ההיסטוריה של העם היהודי .  
בוריס חייט ,  ראש המשלחת הישראלית למשחקי ונקובר  ( ואביה של המאמנת גלית חייט )  ,  סיכם את הופעתו של הזוג הישראלי ואמר : " כולם עשו עבודה נהדרת ,  המחליקים וגם המאמנת .  זה לא הישג כל כך רע בשביל מדינה שאומרים עליה שהיא לא מדינת ספורט חורף .  המטרה העיקרית שלנו הייתה לסיים במקום העשירי ,  אבל ידענו בדיוק מי נמצא בתחרות הזאת וכמה קשה זה יהיה ".  
כבר בעוד שלושה שבועות יתחרו הזרצקים באליפות העולם שתתקיים בטורינו ,  ורק לאחר מכן יתחילו לתכנן את הקמפיינים הבאים ,  בהם הם יצטרכו מן הסתם לנצל את הניסיון שצברו כדי לבנות תרגילים מסובכים יותר .  על עתידו של הצמד אמר בוריס חייט : " אין כרגע יותר מדי זמן לנוח ,  הם ייצאו למחנה אימונים בניו ג'רזי וימשיכו משם לטורינו .  עכשיו עדיין מוקדם לדבר על מה שיקרה איתם אחר כך ,  הם יצטרכו להחליט על כך ביד בסיום העונה ".  
טסה וירטו וסקוט מואר הקנדים ,  שעלו למקום הראשון בתום חלקה השני של התחרות ,  שמרו עליו גם אחרי הריקוד החופשי בדרך למדליית הזהב ,  שהייתה הראשונה שהושגה על ידי צמד לא אירופי ב-34 השנים האחרונות .  מריל דייויס וצ'רלי וויט האמריקאים זכו במדליית הכסף ,  בעוד שהפייבוריטים הרוסים אוקסנה דומנינה ומקסים שבאלין נאלצו להסתפק במדליית הארד בלבד .
 אחרי שסימון אמאן השוויצרי זכה בדאבל בקפיצות הסקי משתי הגבעות ,  הוא פינה את מקומו לקופצים ממדינות שבהן הספורט הזה מסורתי יותר ,  לטובת התחרות הקבוצתית .  בתחרות הזאת מתחרים ארבעה קופצים עבור כל מדינה ,  כאשר שקלול הקפיצות של כולם קובע את התוצאה הסופית .  
במקרה הזה ,  אוסטריה הגיעה לתחרות כפייבוריטית הגדולה ביותר ,  וקופציה לא איכזבו כשזכו במקום הראשון ובהפרש משכנע מאוד על פני שאר הנבחרות .  למעשה ,  הקופץ הבכיר שלהם גרגור שלירנזאוור כבר ידע שמדליית הזהב מובטחת עוד לפני הקפיצה האחרונה שהייתה שלו ,  אבל זה לא הפריע לו לרחף ל-146.5 מטרים ,  הקפיצה הארוכה ביותר בתחרות .  אוסטריה למעשה שמרה על התואר בו זכתה במשחקי טורינו 2006 ,  והקרב החם יותר היה על שני המקומות הנוספים בפודיום .  נורבגיה הצליחה לצמצם פערים מגרמניה לקראת סיום ,  אבל זה לא הספיק לה ליותר ממדליית ארד ,  כאשר הגרמנים זכו בסגנות .  הפינים ,  שבדרך כלל מצטיינים בתחרויות האלו ,  סיימו הפעם במקום הרביעי בלבד .
 בתחרויות הסקי קרוס קאנטרי התקיימו לפנות בוקר מירוצי השליחים בספרינטים לגברים ולנשים .  במירוץ הזה ,  כל קבוצה מורכבת משני גולשים ,  שכל אחד מהם מבצע שלוש הקפות ,  ובסך הכל השניים מבצעים שש הקפות מהירות ומתחלפים בינהם .  
במירוץ לגברים הצליח פיטר נורטוג הנורבגי למחוק פער של 2.6 שניות מאקסל טייכמן הגרמני בהקפה האחרונה ,  ולהביא למדינתו של מדליית הזהב .  נורטוג היה הגולש הבולט באליפות העולם האחרונה עם שלוש מדליות זהב ,  אבל גם הוא עצמו הודה שהמדליה הזאת היא החשובה מכולן .  כל זה קרה יומיים אחרי שנורטוג פספס הזדמנות לזכות במדליה במירוץ ל-30 קילומטרים ,  שם הוא נפל קילומטר וחצי לפני הסיום .  הצמד הרוסי ,  ניקולאי מורילוב ואלכסיי פטוחוב ,  זכה במדליית הארד .  
בתחרות לנשים ,  הצמד השבדי שארלוט קאלה והאנה האג הובילו כמעט לאורך כל המירוץ ,  אבל נעקפו בהקפה האחרונה על ידי קלאודיה ניסטאד הגרמניה ,  שיחד עם סטלה סאחנבאכר הביאו מדליית זהב שביעית לארצן במשחקים .  חזובה וקורוסטלייבה הרוסיות זכו במדליית הארד .
 גולש הסקי האלפיני ,  מיכאל רנז'ין ,  ייכנס הערב  ( שלישי )  למעגל התחרויות בונקובר ויהיה הנציג הישראלי השלישי והאחרון במשחקים .  רנז'ין יתרה בקטגוריית הסלאלום הענק  ( ג'יאנט סלאלום )  ,  כאשר המטרה העיקרית שלו היא לסיים בין 30 הראשונים .  התחרות תצא לדרך ב-19:30  ( שידור ישיר בספורט 1 ויורוספורט )  ותורכב למעשה משני קטעים ,  כאשר בעל הזמן המשוקלל המהיר ביותר יהיה המנצח .  
רנז'ין ,  שסיים במקום ה-32 במשחקי טורינו 2006 ,  יהיה הגולש ה-73 מבין 103 גולשים בתחרות שצפוייה להיות ארוכה במיוחד .  בנוסף אליו ,  יתחרו בסלאלום הענק עוד כמה נציגים ממדינות שאין להן יותר מדי קשר לסקי כמו פקיסטן ,  סנגל ,  מרוקו ,  לבנון ,  איראן ,  הודו ואיי קיימן .
 1 .  ארצות הברית 7 זהב ,  8 כסף ,  10 ארד 
2 .  גרמניה 7 ,  9  ,  5 
3 .  נורבגיה 6 ,  3 ,  5 
4 .  קנדה 5 ,  4 ,  1 
5 .  שוויץ 5 ,  0 ,  2

הזרצקים סיימו במקום העשירי באולימפיאדה
צמד המחליקים האמנותיים רשם את הישג השיא שלו .  ראש המשלחת בוריס חייט : " עבודה נהדרת של המחליקים והמאמנת "
 
