נמרוד משיח נבחר לספורטאי השנה של הוועד האולימפי
גולש הרוח זכה גם למענק כספי של 40 אלף ש"ח .  יעקב טומרקין ואופיר הלוי הם הצעירים המצטיינים .  הוצגו הקריטריונים ל-2012
צילום וידאו :  קובי אליהו ,  עריכה :  עידן גוראל
ראשי הוועד האולימפי בישראל קיימו הערב  ( ראשון )  מסיבת עיתונאים בה הודיעו על ספורטאי השנה האולימפי לשנת 2010 והציגו את הקריטריונים לאולימפיאדת לונדון 2012 .  גולש הרוח נמרוד משיח ,  שזכה במדליית ארד באליפות העולם ודורג ראשון בדירוג העולמי בסוף שנת התחרויות ,  נבחר לספורטאי המצטיין ויזכה במענק כספי של 40 אלף שקלים .  
יחיעם שרעבי ,  מאמן הטאקוונדו שהוביל את בת אל גטרר ,  מוטי לוגסי וגילי חיימוביץ' לפודיומים זכה בתואר מאמן השנה .  יעקב טומרקין הוא הספורטאי הצעיר של השנה עם שתי מדליות באולימפיאדת הנוער ושתיים באליפות העולם לנוער .  גולשת הרוח אופיר הלוי הוכתרה לספורטאית הצעירה של השנה .
 הקריטריונים לאולימפיאדת 2012 הם די דומים לקריטריונים שהיו לאולימפיאדת בייג'ינג .  השינויים הבולטים הם בענפי השחייה והאתלטיקה ,  כאשר לספורטאים תהיה אפשרות לקבוע תוצאות A שהוגדרו לפי ההתאחדויות הבינלאומיות ,  כשבפעמים קודמות הקריטריון לצירוף שחיינים ואתלטיים היה מיקום .  הפעם בנוסף למיקום יש גם אפשרות לקבוע תוצאת A בתחרויות מטרה ולהסתפק בזה לקביעת קריטריון .
 בענפים אולימפיים בהם אין יותר מ-20 משתתפים ,  הוחלט כי ישראל תיצמד לקריטריון הבינלאומי הקל יותר .  שינוי זה יכול לשרת למשל את המתאגרף יוסף עבדלגאני ,  שמתחרה בקטגוריית משקל כבד ויוכל ליהנות הפעם מקריטריון קל יותר .  בשאר הענפים הקריטריונים נותרו די זהים לפעמים הקודמות ,  כשהמטרה של ראשי הוועד האולימפי היא לא לשלוח ספורטאים למען השתתפות בלבד אלא לצורך הבאת הישגים משמעותיים .  את הקריטריונים ניתן יהיה להשיג החל מה-1 בינואר 2011 ועד ה-15 ביוני 2012 .
 
נמרוד משיח נבחר לספורטאי השנה של הוועד האולימפי
גולש הרוח זכה גם למענק כספי של 40 אלף ש"ח .  יעקב טומרקין ואופיר הלוי הם הצעירים המצטיינים .  הוצגו הקריטריונים ל-2012

