מאסר עולם ליורה במרכז היהודי בסיאטל
מבצע פיגוע הירי במרכז היהודי בסיאטל נידון למאסר עולם ללא אפשרות לשחרור על תנאי .  בפיגוע שאירע לפני שלוש וחצי שנים נהרגה אישה אחת וחמישה בני אדם נפצעו
בית משפט גזר היום  ( חמישי )  עונש מאסר עולם על גבר שהורשע ברצח של אישה במהלך פיגוע ירי במרכז היהודי בסיאטל לפני כשלוש וחצי שנים .  בהתקפה נפצעו גם חמישה בני אדם נוספים .  
נאביד חאק פנה לבית המשפט לראשונה וטען כי אירוע הירי נגרם עקב מחלת הנפש שלא טופלה . " אני מבין שאתם כועסים ",  אמר חאק בן ה-34 . " הטרגדיה לא היתה מתרחשת אם לא הייתי מקבל טיפול רפואי גרוע ולוקה במחלת נפש ".  חאק גם התנצל על המקרה מעומק נשמתו ,  כך דיווח העיתון  " הסיאטל טיימס ".  
מספר ניצולים ובני משפחותיהם דיברו בפני בית המשפט טרם הקראת גזר הדין ,  וסיפרו כיצד האירוע הותיר את חותמו על חייהם .  שריל סטומבו ,  שעדיין סובלת מפגיעת כדור בבטנה אמרה לחאק  " אתה תשלם על בחירתך במשך שארית חייך ".  
גזר הדין היה פורמלי בלבד לאחר שחאק הורשע בחודש שעבר ברצח - עבירה שגוררת עמה מאסר עולם ללא אפשרות לשחרור על תנאי .  חבר המושבעים אף הרשיע אותו בעונש שנאה וחמישה סעיפי ניסיון רצח מדרגה ראשונה .  
במהלך המשפט עדי ראייה סיפרו כי חאק קרא קריאות נגד יהודים בזמן שפתח באש בתוך המרכז .  על פי דיווחי המשטרה ,  הוא פרץ למרכז כשהוא מצמיד אקדח לגבה של נערה בת 14 .  לאחר שנכנס הוא ירה בשישה עובדים של המרכז .  אחת מהן ,  פאם וכטר נהרגה לאחר שחאק רדף אחריה לתוך חדר המדרגות וירה בראשה .
 
מאסר עולם ליורה במרכז היהודי בסיאטל
מבצע פיגוע הירי במרכז היהודי בסיאטל נידון למאסר עולם ללא אפשרות לשחרור על תנאי .  בפיגוע שאירע לפני שלוש וחצי שנים נהרגה אישה אחת וחמישה בני אדם נפצעו

