יועצי השקעות זרים בדרך לישראל ?  ועדת הכספים של הכנסת אישרה תיקון חוק הפוטר אותם מקבלת רישיון
זאת בתנאי שיפעלו תחת חסות של מנהל השקעות ישראלי
ועדת הכספים של הכנסת אישרה היום את ההצעה לתיקון מס' 11 לחוק הייעוץ .  התיקון יאפשר לחברות זרות המורשות במדינת מוצאם לעסוק בייעוץ השקעות ובניהול תיקי השקעות בישראל גם מבלי שתחויבנה ברישוי ישראלי.לאחר שיאושר התיקון בקריאה שנייה ושלישית ,  תתאפשר פתיחה של השוק הישראלי לשירותי ייעוץ וניהול תיקים מחו"ל לכלל הלקוחות ,  תחת חסות של בית השקעות בעל רישיון מקומי שיישא באחריות מלאה להליך ולתוצאותיו .  בנוסף ,  התיקון יאפשר מתן שירותים אלה ללא רשיון וללא הגבלה ללקוחות מתוחכמים ,  כלומר כאלה הנהנים מבסיס הון רחב ,  מהתמחות ייחודית בתחום או מעיסוק שוטף בו באינטנסיביות גבוהה.עד כה ,  החוק אינו מאפשר לחברות זרות לשווק את עצמן בארץ ולהעניק את שירותיהן ביוזמתן למי שנמצא בישראל ,  גם אם חברות אלו פועלות על פי רישיון שניתן במדינת מוצא ,  ופונות לישראלים באמצעות המדיה האלקטרונית או בעת ביקורים מזדמנים בישראל ,  וגם כאשר החשבונות המנוהלים מנוהלים מחוץ לישראל .  בכך נמנעת האפשרות ממי שנמצא בישראל להיחשף לשירותים הניתנים על ידי גופים מקצועיים זרים שאינם מעוניינים לפתוח סניף בישראל אלא מעוניינים לתת את שירותיהם ממקום מושבם.במצב החדש ,  מנהל התיקים הזר יחויב בכל החובות שבעל רישיון ישראלי חייב כלפי הלקוחות לפי החוק - כגון בירור צרכי לקוח ,  חובת הזהירות ועוד ,  כאשר על מנהל התיקים הישראלי תוטל האחריות המלאה וחובת פיקוח ביחס לפעילות מנהל התיקים הזר במסגרתו.תיקון נוסף לחוק ,  העומד על הפרק ,  מרחיב את מספר הגורמים שלהם ניתן לייעץ ללא רישוי .  כיום החוק פוטר מרישיון מי שמעניק שירותי ייעוץ ללקוחות מוסדיים .  הרשות מציעה להרחיב רשימה זו ולקבוע קטגוריה הקרויה  " לקוח כשיר ",  בה יכללו ,  נוסף על הלקוחות המוסדיים ,  גם לקוחות יחידים העונים לשניים לפחות מתוך שלושת הקריטריונים :  שווי נכסים פיננסים כולל העולה על סכום של 12 מיליון שקל ,  מומחיות בשוק ההון ,  היקף פעילות מינימאלי של 30 עסקאות בממוצע ברבעון במהלך השנה האחרונה .  במקביל ,  מוצע להרחיב את הפטור האמור לא רק לשירותי ייעוץ השקעות אלא גם לשירותי שיווק השקעות וניהול תיקי השקעות .
 
יועצי השקעות זרים בדרך לישראל ?  ועדת הכספים של הכנסת אישרה תיקון חוק הפוטר אותם מקבלת רישיון
זאת בתנאי שיפעלו תחת חסות של מנהל השקעות ישראלי

