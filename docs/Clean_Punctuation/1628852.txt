אגייאר : " אשחרר את יצחקי אם ירצה "
 למרות שבבית"ר ירושלים לא ששים לשחרר את השחקן ,  הספונסר גומא אגייאר הבהיר כי לא יחזיק אותו בכוח .  השחקנים ניסו לנתח את ה-4:3 השני ברציפות בבלומפילד : " אנחנו בנויים על הברקות ,  נגד הגדולות זה לא מספיק "
 לאחר שספגו רביעייה שניה בתוך עשרה ימים בבלמופילד ,  בבית"ר ירושלים מבינים כי זו המציאות . " אין מה לעשות ,  אנחנו בנויים על הברקות ונגד הגדולות זה לא מספיק ",  סיפר שחקן בקבוצה . " גם מכבי ,  ובטח שהפועל ,  זה קבוצות עם דרך ושיטה שיודעות להתמודד גם עם חסרון של שחקנים ,  אנחנו התפרקנו פעמיים .  יש לנו מזל שגם מכבי וגם הפועל עשו כמה טעויות וזה נגמר בתוצאה לא מביכה ".  בבית"ר אמנם מתנחמים בכך ששיחקו עם עשרה שחקנים ,  אך שחקן אחר מספר כי  " עובדתית זה נכון ,  אבל כבר היינו בעשרה שחקנים וכל הטעויות של הפועל גרמו לנו לחזור למשחק ,  איך לא ניצלנו את זה ?  אלוהים יודע ,  אבל כנראה שפשוט הגיע להפועל לנצח ". 
בקבוצה ממתינים לראות אם אכן תגיע הצעה רשמית מהפועל תל אביב לגבי ברק יצחקי ,  כפי שהכריזו אנשי הפועל אתמול ,  אך לא צפויים להגיב לה בחיוב אלא אם הסכום יהיה גבוה במיוחד .  גורמים המקורבים לעסקה ינסו להפעיל לחץ על הקבוצה לשחרר את יצחקי אם תגיע הצעה ,  אך הספונסר גומא אגייאר הבהיר כי  " אשחרר את יצחקי רק אם הוא בעצמו יגיד לי שהוא רוצה לעזוב .  כל עוד הוא ירצה להיות פה אני לא אמכור אותו .  מי שלא רוצה לשחק פה - לא צריך ". 
בין אם יימכר יצחקי ובין אם לאו ,  בבית"ר לא מתכננים רכש בחלון ההעברות הנוכחי ,  בטח לא משמעותי .  בקבוצה לא מתכוונים כלל לבקש מהספונסר גומא אגייאר להשקיע סכומים נוספים העונה ,  אך לא מן הנמנע כי הוא יציע לעשות כן בעצמו .  בבית"ר מאמינים כי על ידי שחרור מספר שחקנים בהשאלה ומכירתם של חלק אם אכן יגיעו הצעות אטרקטיביות ,  יוכלו לסיים את העונה בצורה מאוזנת ולא בגרעון ,  שכרגע עומד על מספר מיליוני שקלים .
 בבוקר נודע כי בית"ר ירושלים תועמד לדין בעקבות זריקת חפצים לשדה המשחק בבלומפילד אמש ,  אך שעות מאוחר יותר הודיעו בהתאחדות כי התובע החליט לוותר על ההעמדה לדין לאחר צפייה חוזרת באירועים .  הקבוצה תועמד בכל זאת לדין בשל התפרעות אוהדיה במשחק נגד מכבי תל אביב בשבוע שעבר .
 
אגייאר : " אשחרר את יצחקי אם ירצה "
 למרות שבבית"ר ירושלים לא ששים לשחרר את השחקן ,  הספונסר גומא אגייאר הבהיר כי לא יחזיק אותו בכוח .  השחקנים ניסו לנתח את ה-4:3 השני ברציפות בבלומפילד : " אנחנו בנויים על הברקות ,  נגד הגדולות זה לא מספיק "
 
