הנושים נגד יוצר  " האח הגדול ":   " ינון קרייז מסלף התוצאות הכספיות של אנדמול "
 קרייז רשם קנייה חוזרת של אג"ח החברה כהכנסות
אנדמול ,  חברת ההפקות ההולנדית שבראשה עומד הישראלי לשעבר ינון קרייז ,  נתונה לביקורת גוברת מצד נושיה בגין החלטת החברה לבצע קנייה חוזרת של אג"ח שהנפיקה החברה - אשר נסחרות כעת במחיר זול יותר ממחיר הנפקתן - בניסיון לצמצם את חובותיה .  כך דיווח העיתון  " הוליווד רפורטר ".  קרנות הגידור סנטרברידג' ,  גולדן טרי ו-סנקטי אדוויזרס - המחזיקות ביחד כ-20% מאג"ח הבכורה של אנדמול - טוענות כי החלטת המנכ"ל קרייז לרשום את הרווחים של החברה מהקנייה החוזרת של אג"ח בתור הכנסות ,  היא בבחינת הנדסה פיננסית שנועדה להסתיר את תוצאותיה התפעוליות האמיתיות של החברה .  עם זאת ,  מקור המקורב לאנדמול - חברת ההפקות שיצרה את תוכנית הריאליטי המצליחה  " האח הגדול "  - אמר כי בחינה נרחבת של הסוגיה על ידי החברה העלתה כי אין כאן הפרה של תנאי ההסכם בין אנדמול לנושיה . " מדובר בסוגיה טכנית ,  ואנחנו מנסים להשיג פתרון שיספק את כולם ",  אמר המקור ל"הוליווד ריפורטר ".  לפי ההערכות ,  רכשה אנדמול חזרה עד כה אג"ח שהנפיקה בהיקף של כ-110 מיליון דולר .  קרייז ,  ישראלי שהיגר לארה"ב ,  היה בעבר עוזרו ויועצו הבכיר של חיים סבן ,  והפיק עמו כמה תוכניות טלוויזיה ,  בהן  " פאואר ריינג'רס ".  קרייז גם היה שותף של סבן בכמה מהשקעותיו בחברות מדיה ,  בהן פרוזיבן ,  סאט1 הגרמנית וקשת הישראלית .
 
הנושים נגד יוצר  " האח הגדול ":   " ינון קרייז מסלף התוצאות הכספיות של אנדמול "
 קרייז רשם קנייה חוזרת של אג"ח החברה כהכנסות

