אישום :  ניסו לרצוח את ראש מועצת טורעאן
על פי כתב האישום עבד עדוי ומועתצם עדוי החליטו להתנקש בראש המועצה היהודי כיוון שהוא  " שונא מוסלמים "  ומנסה לגבות כספים מתושבי הכפר
כתב אישום ובקשת מעצר עד תום ההליכים הוגשו הבוקר  ( שני )  בבית המשפט המחוזי בנצרת נגד עבד עדוי ,  בן 19 ,  וכנגד מועתצם עדוי ,  בן 22 ,  תושבי הכפר טורעאן ,  שניסו לרצוח את ראש מועצת טורעאן המכהן מטעם משרד הפנים ,  יעקב זהר  .  כתב האישום מייחס לנאשמים ניסיון רצח ,  קשירת קשר לביצוע פשע ועבירות בנשק .
 על פי כתב האישום ,  בתאריך ה-9 בדצמבר נסעו השניים ,  שהחליטו להתנקש בחייו של זהר ,  לבניין המועצה המקומית ביישוב וברשותם אקדח שאינו ברישיון .  בהגיעם לבניין העירייה ירד מועתצם מהרכב כשהוא חמוש ,  ופתח בירי לעבר רכבו של זהר .  לאחר שירה ארבע יריות לעבר הרכב נמלט מהמקום .  מן הירי נגרם נזק למכונית ולאחד מקירות העירייה ,  אך זוהר עצמו לא נפגע כיוון שלא היה ברכב .  
עבד עדוי ,  שנעצר בחשד למעורבות בפרשה לאחר שחזר למקום האירוע ,  התוודה על המעשה בפני מדובבים שונים בתא המעצר ,  ואף הפליל בוידויו את מועתצם .  הוא סיפר לאחר המדבבים כי הוא ומועתצם תכננו לבצע ירי לעבר ראש המועצה היהודי , " אשר שונא מוסלמים "  ומנסה לגבות כספים .  הוא אף סיפר כי הם ניסו לירות בו בעבר אך לא הצליחו .  עדוי הוסיף כי הוא גאה במה שעשה וכי  " כל הכפר תומך בו ".  למדובב אחר סיפר עבד כי הוא תודרך ש"לא משנה מה שיקרה בחקירה - שלא יודה ",  והוסיף כי אם הוא יגלה שמישהו אחר הלשין עליו הוא  " יחטוף ממנו דקירה ". 
בבקשת המעצר נכתב כי עבד ומועתצם ניסו להתנקש בזהר וכי אם ישוחררו , " קיימת סכנה מוחשית כי ינסו להשלים את מה שלא הצליחו הפעם ". 

אישום :  ניסו לרצוח את ראש מועצת טורעאן
על פי כתב האישום עבד עדוי ומועתצם עדוי החליטו להתנקש בראש המועצה היהודי כיוון שהוא  " שונא מוסלמים "  ומנסה לגבות כספים מתושבי הכפר

