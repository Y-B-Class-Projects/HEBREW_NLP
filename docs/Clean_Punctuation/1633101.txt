מנצ'סטר יונייטד - קבוצת הספורט היקרה בעולם ;  שווייה - 1.87 מיליארד דולר
19 מתוך 25 הקבוצות בעלות השווי הגבוה בעולם הן מליגת NFL ,  לפי מגזין  " פורבס "
 קבוצות ספורט רבות ספגו פגיעה בעקבות המיתון העולמי ,  מבחינת הכנסות ומבחינת שווי הקבוצה ,  אבל עבור הקבוצות העשירות יותר  החיים עדיין יפים .  בעיקר עבור מועדון הכדורגל מנצ'סטר יונייטד ,  קבוצת הספורט בעלת השווי הגבוה בעולם  לפי רשימת 25 קבוצות הספורט בעלות השווי הגבוה בעולם של  " פורבס ".  מנצ'סטר יונייטד ,  מועדון הכדורגל בליגת העל הבריטית ,  הגדיל את קהל המעריצים שלו ברחבי העולם .  שווי המועדון צמח ב-5% בין אפריל 2008 ואפריל 2009 והסתכם ב-1.87 מיליארד דולר .  הכנסות הקבוצה עלו ב-9% .  במקום השני ברשימת קבוצות הספורט בעלות השווי הגבוה בעולם נמצאת קבוצת הפוטבול דאלאס קאובויס האמריקאית ,  בעלת שווי של 1.65 מיליארד דולר .  הקבוצה ,  המשחקת בליגת nfl ,  היא רק אחת מבין 19 קבוצות מהליגה שנמצאות גם ברשימה .  במקום השלישי נמצאת קבוצת וושינגטון רדסקינס ,  גם היא מליגת nfl ,  עם שווי של 1.55 מיליארד דולר.במקום הרביעי נמצאת קבוצת הבייסבול ניו יורק יאנקיז .  במקום החמישי ניו יורק פטריוטס מליגת nfl .  במקום השישי נמצא מועדון הכדורגל ריאל מדריד .  במקום השביעי נמצאת ארסנל מליגת העל האנגלית ובמקום השמיני ניו יורק ג'יאנטס מליגת nfl .  את העשירייה הראשונה סוגרות הניו יורק ג'טס מליגת nfl ובמקום העשירי יוסטון טקסאנס ,  גם היא מליגת ה-nfl .
 
מנצ'סטר יונייטד - קבוצת הספורט היקרה בעולם ;  שווייה - 1.87 מיליארד דולר
19 מתוך 25 הקבוצות בעלות השווי הגבוה בעולם הן מליגת NFL ,  לפי מגזין  " פורבס "
 
