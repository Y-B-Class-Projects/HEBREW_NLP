ברק אישר :  מכללת אריאל תהפוך לאוניברסיטה
שר הביטחון מתקרב לישראל ביתנו ואישר לאלוף פיקוד המרכז להכריז על מכללת אריאל כאוניברסיטה .  ח"כ אלכס מילר : " הממשלה אישרה תקיעת יתד יהודית עמוקה בשומרון "
 האם שר הביטחון אהוד ברק מנסה להתפייס עם שר החוץ אביגדור ליברמן ?  ברק אישר היום  ( רביעי )  למכללת אריאל להיקרא אוניברסיטה ,  דבר שסירב לעשות עד כה למרות דרישות מצד ישראל ביתנו .  מלשכת שר הביטחון נמסר כי  " לאחר שהתקבלה הסכמתו של שר החינוך והיועץ המשפטי לממשלה ,  שר הביטחון אישר לאלוף פיקוד המרכז להכריז על המרכז האוניברסיטאי כאוניברסיטה .  זאת בכפוף לעמדת משרד המשפטים ". 
ממכללת אריאל נמסר כי  " אנו מברכים את העיר אריאל שהפכה היום לעיר עם אוניברסיטה רשמית ומוכרת בישראל .  כפי שישראל ביתנו הבטיחה עם הקמת הממשלה ,  בהתאם להסכם הקואליציוני ,  הופכת מכללת אריאל לאוניברסיטה וזאת בתוך פחות משנה מאז כינונה של הממשלה ". 
ח"כ אלכס מילר ,  יו"ר שדולת הסטודנטים בכנסת שאף מתגורר באריאל אמר כי : " לאחר מאבק ארוך ועיקש שהובלנו בישראל ביתנו ,  אישרה הממשלה תקיעת יתד יהודית עמוקה בשומרון וזריקת עידוד משמעותית לאקדמיה בישראל ".   
" ההחלטה לא רק מרחיבה את הנגישות להשכלה הגבוהה ,  היא גם מראה כי חרף מיקומה הרגיש ,  הצליחה העשייה האקדמאית באריאל לעמוד בקריטריונים הנוקשים הנדרשים כדי להפוך לאוניברסיטה ,  להוביל מצויינות ולרשום הישגים בינלאומיים ",  הוסיף מילר .
 בתגובה להחלטת ברק להפוך את מכללת אריאל לאוניברסיטה מסר ח"כ אחמד טיבי  ( רע"מ-תע"ל )  כי  " ברק ממשיך להכשיר את שרץ ההתנחלויות ונכנע לליברמן ולישראל ביתנו ".  לדברי ח"כ טיבי , " החלטתו של ברק תאיץ את החרם האקדמי על ישראל בעולם .  מפלגת העבודה מוכיחה שוב שהיא מכשול לפיוס בין שני העמים ". 
הפיכתה של מכללת אריאל לאוניברסיטה היא אחד מסעיפי ההסכם הקואליציוני בין ישראל ביתנו לבין הליכוד ,  אך היתה צריכה לקבל את אישורו של ברק בשל מיקומה ביהודה ושומרון .  בישראל ביתנו טענו שברק עיכב תהליך זה ולא הנחה את הצבא לחתום על האישור .
 
ברק אישר :  מכללת אריאל תהפוך לאוניברסיטה
שר הביטחון מתקרב לישראל ביתנו ואישר לאלוף פיקוד המרכז להכריז על מכללת אריאל כאוניברסיטה .  ח"כ אלכס מילר : " הממשלה אישרה תקיעת יתד יהודית עמוקה בשומרון "
 
