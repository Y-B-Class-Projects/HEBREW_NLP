מיטב בית השקעות - בחודש פברואר הריבית צפויה להישאר ללא שינוי ,  ברמה של 1.25%
רון אייכל : " אנו צופים כי בסוף 2010 תגיע ריבית בנק ישראל לכדי 2.5% "
 כזכור ,  בבנק ישראל הוחלט על העלאת את הריבית לחודש ינואר 2010 ב-25 נ"ב לכדי 1.25% .  הגורמים המרכזיים להחלטה זו היו :( 1 ) 	האינפלציה ב-12 החודשים האחרונים עמדה על 3.8% ובחודשים הקרובים תהיה גבוהה מהגבול העליון של היעד .  האינפלציה הצפויה לשנה קדימה נמצאת בחלקו העליון של תחום יעד יציבות המחירים .( 2 ) 	ההתאוששות בפעילות הכלכלית המקומית נמשכת .  עם זאת ,  ישנה אי ודאות לגבי עצמת ההתאוששות .( 3 ) 	ריביות נמוכות במשקים המרכזיים ברחבי העולם וצפי לכך שהן תישארנה נמוכות גם בחודשים הבאים .  יתר על כן ,  בנקים מרכזיים באירופה ובארה"ב מסירים בהדרגה את ההרחבה המוניטרית.כמו תמיד ,  טרם החלטת הריבית ,  מתקיים בבנק ישראל דיון מוניטרי מצומצם בו משתתפים הנגיד ועוד ארבעה חברי הנהלה בבנק ,  בו החברים ממליצים לנגיד לגבי גובה הריבית .  בדיון זה ,  שלושה חברים המליצו לנגיד להעלות את הריבית ,  כאשר משתתף אחד המליץ להותירה ללא שינוי.הטיעון בעד הותרת הריבית היה העובדה כי ההתאוששות של כלכלת העולם היא עדיין שברירית ,  ולפיכך מוטב להמתין טרם העלאת הריבית.בעד העלאת הריבית עמדו הטיעונים כי סביבת האינפלציה קרובה לגבול העליון של יעד יציבות המחירים ,  הן זו שחלפה והן הציפיות לשנה הקרובה .  יתר על כן ,  צוין כי העלאת הריבית מומלצת על רקע התבססות הפעילות הכלכלית והעלייה במחירי נכסים ,  ובכללם מחירי הדיור.לאחר העלאת הריבית לינואר ,  להערכת מיטב בית השקעות ,  בבנק ישראל יבחרו שלא לשנות את גובה הריבית לחודש פברואר .  זו תיתמך בגורמים הבאים :( 1 ) 	בעקבות העלאת הריבית נרשמה ירידה בציפיות האינפלציוניות לשנה ולשנתיים הקרובות .( 2 ) 	בחלקה ,  נתמכה הירידה בציפיות האינפלציוניות בכך שחל ייסוף בשער השקל כנגד הדולר והיורו .  מראשית השנה ,  התחזק השקל כנגד הדולר והיורו בשיעור של 2.3% ו-3.0% ,  בהתאמה .  יתר על כן ,  בימים האחרונים דווח על התערבות מחודשת של בנק ישראל בשוק המט"ח .( 3 ) 	מדד המחירים לצרכן לחודש דצמבר נותר ללא שינוי ,  לעומת צפי לעלייה שבין 0.2% לכדי 0.3% .  במיוחד ,  חלה הפתעה לאחר שנרשמה ירידה במחיריהם של חוזי שכר הדירה המתחדשים ,  שהיו אחד הגורמים להעלאת הריבית בחודש שלפני כן .( 4 ) 	אמנם ,  בשבועות האחרונים עודכנו תחזיות הצמיחה למשק כלפי מעלה ,  אך האינדיקטורים לפעילות הכלכלית הן בעולם והן בארץ לא מפתיעים במיוחד כלפי מעלה .( 5 ) 	יש לזכור כי מאחורי הקלעים בנק ישראל מגביר את היקפי הנפקות המק"מ שלהן משמעות של ריסון מוניטרי .  כך ,  בחודשים ספטמבר עד דצמבר ספג בנק ישראל סך של כ-7 מיליארד שקל ,  המהווה גידול של כ-9% במלאי המק"מ ." כאמור ,  לאור כל אלו ,  אנו צופים כי בשבוע הבא תיוותר הריבית המוניטרית ללא שינוי ,  ברמה של 1.25% .  כמו כן ,  אנו צופים כי בסוף 2010 תגיע ריבית בנק ישראל לכדי 2.5% ",  מסכם רון אייכל ,  כלכלן ואסטרטג ראשי במיטב בית השקעות .
 
מיטב בית השקעות - בחודש פברואר הריבית צפויה להישאר ללא שינוי ,  ברמה של 1.25%
רון אייכל : " אנו צופים כי בסוף 2010 תגיע ריבית בנק ישראל לכדי 2.5% "
 
