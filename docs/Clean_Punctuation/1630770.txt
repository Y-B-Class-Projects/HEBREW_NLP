כל מה שלא יקרה בעשור הקרוב
כולם מנסים לחזות איך ייראה העשור הקרוב בכל התחומים .  הנה כמה תחזיות אופטימיות מדי לתעשיית ההיי-טק - שכנראה לא צפויות להתגשם
2010 תשואות קרנות ההון סיכון נחשפות  >  >  שנים לאחר שנמנע איגוד קרנות הון סיכון הישראלי מלחשוף את תשואות הקרנות ,  מבין אהרון מנקובסקי ,  יו"ר האיגוד ,  שאין ברירה .  המשבר הכלכלי והיד הקפוצה שמפגינים המשקיעים המוסדיים האמריקאיים כלפי הקרנות הישראליות מובילים את הקרנות בפעם הראשונה לחשוף את תשואותיהן כצעד בונה אמון ,  בתקווה לסיום בצורת ההשקעות מאמריקה .  עכשיו מתגלה האמת לגבי הצלחתן של הקרנות .  2011 מסרבים לאקזיט של 200 מיליון דולר  >  >  קרן ההון סיכון jvp ,  אחת המשקיעות בחברת סיאנו מובייל של היזם אלון עירוני ,  מסרבת לאקזיט של 200 מיליון דולר מענקית האלקטרוניקה סוני ,  שביקשה לשלב את השבבים של סיאנו במכשירים הניידים שלה .  אראל מרגלית ,  מייסד jvp ,  אומר שהגיע הזמן שגם בקרנות הישראליות יבינו שאפשר להגיד לא להצעות כאלה ,  כי אפשר להביא חברות ישראליות גם לאקזיטים של מיליארד דולר .  2012 האייפון נכשל  >  >  שנתיים לאחר השקת האייפון בישראל ,  מודות חברות הסלולר כי נכשלו במשימה ולא הצליחו למכור יותר מ-100 אלף מכשירים .  בכיר באחת מחברות הסלולר אומר ל-themarker : " קיווינו שההייפ שיצרנו יעשה את זה ,  אבל לא הבאנו בחשבון את הכמות הרבה של המכשירים שכבר נקנו קודם לכן ואת העובדה שבמשכורת הממוצעת הנוכחית בישראל מעטים יכולים להרשות לעצמם לרכוש את המכשיר המבוקש ".  2013 מודו מתכננת הנפקה  >  >  דב מורן מודיע שהמודו הגיע למכירות של 200 מיליון דולר והוא מתכנן הנפקה .  זה קורה לאחר שבמאי 2011 ,  שנה לאחר השקתו של מודו דור 2 מצליח מורן לייצר את מודו 3 - הטלפון הסלולרי הזעיר בעולם שכולל מגוון עשיר של פונקציות ,  כולל צג מגע .  המכשיר נהפך ללהיט באירופה .  עוד ב-2013 - כמעט אף אזרח לא מסכים להירשם למאגר הביומטרי באופן וולונטרי .  השר מאיר שטרית נאלץ לבטלו .  2014 המכונית החשמלית לוהטת  >  >  שי אגסי מודיע במסיבת עיתונאים מיוחדת כי המכונית החשמלית נמכרת היטב בישראל ,  ותחנות ההטענה פועלות בכל רחבי המדינה . " התחייבתי לרנו למכור בישראל ובדנמרק 100 אלף מכוניות חשמליות עד 2016 ,  כלומר כ-10,000 מכוניות בשנה בישראל בחמש השנים הראשונות ,  ואנחנו עומדים בקצב בצורה משביעת רצון ",  הוא אומר .  2015 הצלחה לקרן הביוטכנולוגיה  >  >  המדען הראשי מפרסם נתונים שמצביעים על הצלחה מדהימה של קרן הביוטכנולוגיה הממשלתית .  הקרן ,  שהוקמה ב-2010 ושממשלת ישראל התחייבה להשקיע בה 80 מיליון דולר ,  מצליחה למשוך משקיעים זרים ולמנף את עצמה פי שלושה .  ענף מדעי החיים ממשיך לספק אקזיטים משמעותיים במאות מיליוני דולרים .  בקרנות הון סיכון הישראליות מבינים שעשו טעות כשלא הקדימו להשקיע בתחום .  2016 גוגל ומיקרוסופט מתרחבות  >  >  גוגל מקימה מרכז מו"פ שלישי בישראל .  הפעם באזור ראשון לציון .  במיקרוסופט ישראל מרחיבים את המרכז בהרצליה פיתוח .  מועמדים שמגיעים לראיונות עבודה במיקרוסופט מופתעים לגלות שבחברה החליטו להביא שולחנות ביליארד .  גם המקררים עמוסים בכל טוב בצורה שחריגה אפילו לענף ההיי-טק . " נמאס לנו שמהללים כל הזמן את גוגל ",  אומר משה ליכטמן ,  נשיא מרכזי הפיתוח של מיקרוסופט בישראל .  2017 עובדי ההיי-טק מתאגדים סוף סוף  >  >  ארגון חדש של עובדי היי-טק פורץ לתודעה ומצהיר ש"אי אפשר ככה יותר ".  הארגון טוען כי עובדי ההיי-טק נתונים ללחצים ומונעים מעצמם חיי משפחה תקינים .  המסרים של הארגון מחלחלים ואלפי עובדים חותמים על עצומה ואף באים להפגין .  חברת הכנסת שלי יחימוביץ' מרימה את נס הדגל .  כעבור חודשיים מצהירים 20 מנכ"לים בחברות היי-טק שונות כי הם מוכנים לשנות את המצב בחברה ולא יעסיקו עובדים אחרי 18:00 בערב .  2018 מודל הקרנות הגדולות לא עובד  >  >  בשלהי 2018 מגיעים בקרן ההון סיכון פיטנגו ,  הקרן הגדולה בישראל ,  להחלטה גורלית .  חמי פרס ורמי קליש ,  מייסדי הקרן ,  מחליטים להתוודות בפעם הראשונה כי מודל קרנות ההון סיכון לא עובד יותר עבור הקרנות גדולות .  חמי פרס אומר במסיבת עיתונאים : " המודל של קרנות הון סיכון גדולות במיוחד נכשל .  אנחנו עוברים לקרנות בהיקף של 150 מיליון דולר בלבד ".  2019 ללא דמי ניהול  >  >  בקרן גיזה יוצאים בהודעה לקונית לתקשורת שיוצרת לא מעט רעש בסצינה המקומית . " אנחנו מוותרים על דמי הניהול ",  אומר זאב הולצמן ,  יו"ר ומייסד גיזה .  אורי קירשנר ,  מנכ"ל הקרן ,  מודה בגילוי לב בשיחה עם themarker : " במשך שנים נהנינו מדמי הניהול .  חיינו די טוב מ-2% עמלה מתוך 150 מיליון דולר לשנה .  הגיע הזמן להסתפק במועט .  אפשר לוותר על דמי ניהול ולהפחית ב-carry  ( רווח על אחוזי הצלחה )  ".  2020 טוויטר ז"ל  >  >  קצת יותר מעשור לאחר שנולד ,  טוויטר נופח את נשמתו .  כתבי הטכנולוגיה נזכרים בערגה איך פעם ביז סטון ואחרים דיברו על חברה שעשויה להגיע להנפקה בשווי של מיליארדי דולרים .  טוויטר לא מצליח להפוך למוצר שמדבר למאסות של גולשים .  מה גם שב-2014 נולד שירות חדש שעורר סערה .  השירות מאפשר לחבר אלקטרודות מהמוח למחשב ,  כך שהמחשב לומד להכיר את העדפות הגולשים תוך שניות .   *  *  * הטור הוא סאטירי ואין לייחס לו שום משמעות אחרת

כל מה שלא יקרה בעשור הקרוב
כולם מנסים לחזות איך ייראה העשור הקרוב בכל התחומים .  הנה כמה תחזיות אופטימיות מדי לתעשיית ההיי-טק - שכנראה לא צפויות להתגשם

