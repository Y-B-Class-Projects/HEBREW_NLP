המדינה צפויה לאשר את הזרמת הגז ממאגר תמר לאשקלון - במקום לצפון
היקף הביקוש לגז טבעי מחייב את השותפות במאגר תמר להניח צינור תת-ימי חדש אל החוף  ?  האינטרס הכלכלי מניע לחצים להניח אותו בחוף אשקלון - אף שריכוז כל תשתיות הגז של המדינה באזור מסוכן מבחינה ביטחונית
 >  >  השותפות במאגר הגז הטבעי תמר פנו לפני כמה שבועות למשרד התשתיות בבקשה שיאשר להן להקים נקודת קליטה לגז שיזרימו לחופי ישראל ,  נוסף על זו שבאשדוד .  הסיבה לכך היא התחזיות האופטימיות ,  שלפיהן נפח הגז השנתי שיזרימו מהמאגר יהיה גבוה מהקיבולת שבצינור הקיים ,  המגיע לאשדוד ממאגרי ים תטיס מול חוף אשקלון .  לפיכך הציעו השותפות להניח צינור גז נוסף בחוף קצא"א שבאשקלון ,  ובמשרד התשתיות נוטים לאשר את הבקשה .  עם זאת ,  חוות דעת מקצועיות שהוגשו בעבר למשרד המליצו על הנחת צינור הגז ממאגר תמר אל מישור החוף הצפוני של ישראל - כדי לא לרכז את כלל אספקת הגז הטבעי למשק הישראלי באזור אחד בדרום ,  ועוד כזה הנמצא בטווח הרקטות מרצועת עזה.בכירים במשרד התשתיות ציינו כבר בעבר שקיים צורך בנקודת קליטה צפונית ,  ואף הגדירו את ריכוז צינורות הגז בדרום  " איום ביטחוני אסטרטגי ".  כיצד ,  אם כן ,  שינו את דעתם ?  תחזית אופטימית לאחר ביטול התוכנית המקורית להזרמת הגז מתמר לחוף דור שבמישור החוף הצפוני ,  החליטה מפעילת הקידוח ,  חברת נובל אנרג'י האמריקנית ,  לנצל את מתקן הפקת הגז הטבעי הקיים של ים תטיס מול חופי אשקלון .  זאת ,  כדי להעביר דרכו את הגז מתמר לתחנת קליטת הגז הקיימת בחוף אשדוד ,  באמצעות הצינור התת ימי הקיים בין ים תטיס לאשדוד .  מאגרי ים תטיס  ( מארי b )  ,  17 ק"מ מערבית לאשקלון ,  מספקים כיום למשק כ-3 מיליארד מ"ק  ( bcm )  של גז בשנה ,  והגז במאגר צפוי לאזול ב-2013 .  תוכנית הפיתוח של נובל כללה ,  לפיכך ,  הקמת אסדה נוספת על זו של ים תטיס והנחת צינורות תת ימיים מתמר ,  לאורך 140 ק"מ עד ים תטיס ,  במקום 90 ק"מ עד מישור החוף הצפוני .  על פי המתוכנן ,  עבודות הפיתוח יחלו ב-2011 .  הפרויקט צפוי ,  לדעת נובל ,  להסתיים כבר ברבעון הרביעי של 2012 .  באשר למאגר תמר ,  הודיעה נובל כי הזרמת הגז תבוצע מחמש בארות  ( כולל השתיים שכבר נקדחו במבנה )  ,  וכל באר תוכל להפיק כמות מרשימה של 200-250 מיליון קוב/רגל ליום ,  כלומר ,  תפוקה שנתית של bcm 12-9.5 .  עם זאת ,  הצינור הקיים בין אסדת ים תטיס לבין תחנת הקליטה בחוף אשדוד ,  וכן תחנת הקליטה עצמה ,  מוגבלים לקיבולת של כמיליארד קוב/רגל ביום בלבד - כלומר ,  לאספקה מרבית של 10 bcm בלבד בשנה ,  בהנחה שהגז מוזרם במשך השנה בכל שעות היממה .  משום שהמשק הישראלי לא צורך גז במשך כל שעות היממה ,  אלא בעיקר בשעות היום ,  נדרשות ספקיות הגז למנגנון סווינג ,  המאפשר בתשתית הקיימת הזרמה של 7-6 bcm בשנה בלבד .  אם השותפות יתחייבו למכירת גז בנפח שנתי גבוה יותר ,  התשתית הקיימת לא תוכל לאפשר זאת .  ואכן ,  בחלוף הזמן התברר כי שותפות תמר עשויות להגיע לקצה הקיבולת של התשתית הקיימת מהר משחשבו תחילה .  זה כשנה מנהלות השותפות משא ומתן למכירת 2.7 bcm בשנה לחברת החשמל .  במקביל ,  הן מנהלות משא ומתן למכירת 0.34 bcm בשנה לתחנת הכוח המתוכננת של דליה אנרגיות עם אופציה להכפלת האספקה ל-1.1 bcm בעתיד .  בנוסף ,  חתמו השותפות על הסכם עקרונות לאספקת 0.16 bcm לתחנת הכוח של דימונה סיליקט עם אופציה להכפלת הכמות .  תמר מנהלת גם מו"מ מתקדם עם החברה לישראל לאספקת 2.2 bcm לשנה ,  שישמשו לצורכי החברות הבנות של הקבוצה .  מגעים אלה ,  אם יתממשו לכדי הסכמים מחייבים ,  עשויים להביא את שותפות תמר באמצע העשור לאספקה שנתית של 6.2 bcm .  ואולם ,  במקביל ,  פירסמה חברת החשמל לפני ארבעה חודשים מכרז נוסף לאספקת גז במקום פחם - למקרה שבו תסב לשימוש בגז כמה מיחידות ייצור החשמל שלה בפחם .  מדובר במכרז לאספקת 2.24 bcm נוספים מדי שנה ,  אך החברה לא ציינה את מיקום התחנה אשר תוסב לגז .  לאחר שהחלה להיבחן האפשרות להסבת תחנת הכוח הפחמית המתוכננת באשקלון  ( d )  לתחנה המוסקת בגז טבעי ובגיבוי פחם ,  ולאחר שהוחלט על מיקום קליטת הגז מתמר בדרום במקום בחוף דור - פחתו הסיכויים כי יהיה מדובר בגז אשר יחליף את הפחם בתחנת הכוח בחדרה ,  וגברו הסיכויים כי זה ייועד לאשקלון .  למכרז זה היתה שותפות תמר היחידה שניגשה .  הכרזתה כזוכה בו תגדיל את כמות הגז שתידרש לספק ללקוחות בישראל ל-8.4 bcm בשנה ,  כמות גדולה מכדי שתוכל התשתית הקיימת לשרת .  סיכון ביטחוני וטכני למדינה לפיכך ,  הבחירה בחוף אשקלון עשויה לספק לשותפות תמר פתרון מהיר ,  זול ויעיל :  ראשית ,  הקמת תחנת הקליטה מתוכננת לאתר קצא"א שבדרום אשקלון .  מדובר באקס-טריטוריה סטטוטורית  ( שאינה כפופה להליכי רישוי סטנדרטיים )  ,  שתאפשר את זירוז הליכי רישוי הפרויקט .  מה עוד ,  שבאתר כבר קיימת הכנה תשתיתית לתחנות קליטה נוספות ,  לצד זו של ספקית הגז המתחרה emg ,  המוליכה אליו את הגז המיובא מאל עריש .  שנית ,  עלות הנחת צינור תת ימי מאסדת ים תטיס לאשקלון לאורך כ-20 ק"מ ובמים רדודים תהיה זולה לאין שיעור לעומת עלות הנחת צינור תת ימי מן המאגר למישור החוף הצפוני - 90 ק"מ  ( לפחות )  שמרביתם במים עמוקים .  זאת ,  כאשר לא ברורה כלל ההיתכנות הסטטוטורית של מתקן קליטה במישור החוף הצפוני ,  לאור התנגדות היישובים להקמת תחנה שכזו בשטחם ולנוכח חולשת הממשלה .  שלישית ,  סמוך לתחנת הקליטה המתבקשת באשקלון ,  עשויות שותפות תמר ליהנות בעוד כשש שנים מצרכן גז גדול - תחנת d של חברת החשמל - אשר עתידה לשרת את הצרכים השוטפים של משק החשמל הישראלי  ( base load )  ,  ולכן תזדקק לאספקה רציפה ואמינה של גז טבעי למשך מרבית שעות היממה .  אם תאושר הבקשה ,  צפויה עלות הפיתוח של מאגר תמר להתייקר בשנית בכ-500 מיליון דולר ולהסתכם בכ-3.5 מיליארד דולר .  זאת ,  למרות הכחשות השותפות בעבר כי עלות הפרויקט תגדל .  ואולם ,  הנחת הצינור הנוסף תאפשר לשותפות נובל אנרג'י  ( 36% )  ,  דלק  ( 31.25% )  ,  ישראמקו  ( 28.75% )  ואלון גז  ( 4% )  להרחיב באופן משמעותי את היקפי מכירות הגז מן המאגר כבר בשנים הראשונות לפרויקט - ולשפר באופן משמעותי את תזרים המזומנים שלו .  באשר לאינטרס הלאומי ,  לעומת זאת ,  התמונה שונה .  הנחת צינור גז נוסף בטווח הרקטות מעזה מרכזת באזור פגיע אחד את כל מתקני תשתית הגז העיליים של מדינת ישראל :  אסדת ים תטיס ,  תחנה לקליטת גז באשדוד ושתי תחנות לקליטת גז באשקלון .  מעבר להגברת הסיכון הביטחוני ,  קיים סיכון טכני ,  מכיוון שמערכת הולכת הגז היבשתית שוב תידרש לנייד את הגז הדרוש במרכז ובצפון דרך הצינור התת ימי הבודד מאשדוד ועד חוף דור .  חשיפה זו הופכת לסיכון מהותי במשק ,  שעשוי להתבסס בתוך שנים ספורות על שימוש בגז טבעי בשיעור של 70% לצורכי הפקת האנרגיה שלו .  במשרד התשתיות ערים לסכנה זו - ואף הביעו בעבר במפורש עמדה התומכת בצורך בהקמת תחנת קליטה צפונית .  ייתכן שהנטייה במשרד להסכים לבקשת שותפות תמר מותנית בהנחת תשתית הולכת גז צפונית ממאגר לווייתן העתידי ,  אם אמנם יוכח כתגלית מסחרית .  ואולם ,  בסוף השבוע סירבו במשרד להתייחס לדברים ,  והפכו את דרך ההתדיינות האסטרטגית לתמוהה עוד יותר .
 
המדינה צפויה לאשר את הזרמת הגז ממאגר תמר לאשקלון - במקום לצפון
היקף הביקוש לגז טבעי מחייב את השותפות במאגר תמר להניח צינור תת-ימי חדש אל החוף  ?  האינטרס הכלכלי מניע לחצים להניח אותו בחוף אשקלון - אף שריכוז כל תשתיות הגז של המדינה באזור מסוכן מבחינה ביטחונית

