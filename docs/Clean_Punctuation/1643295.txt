נשיאת השלום בתל אביב הורתה להפסיק להעביר תיקים פליליים לשופט דן מור
לאחר כמה החלטות של מור על שחרור חשודים ,  שלא מצאו חן בעיני המשטרה ,  הגיעו באחרונה נציגים בכירים מהמשטרה ללשכת השופטת זיוה הדסי-הרמן בכדי לדון באופן שבו מתייחס אליה השופט .  עם או בלי קשר לכך ,  הנשיאה החליטה באופן חריג שמור יטפל רק בתיקים אזרחיים
 >  >  אין זה סוד שרשויות התביעה רואות בשופט השלום בתל אביב דן מור מוקש להשלטת שלטון החוק .  מול רשות המסים פתח בחזית של זיכויים וגם האופן בו ביקר ,  שלא לומר השפיל אותה ,  עורר עליו את כעסה .  בתורנותו כשופט מעצרים לא עשה מור שום הנחה גם למשטרה .  כשהבין שאין די ראיות להמשך מעצר ,  החליט לשחרר חשודים .  משבר האמון בין המשטרה למור התרחש בסוף החודש שעבר כשמור שיחרר חשוד לאחר שנזף בשוטרים על מסדר זיהוי בלתי חוקי שערכו ,  לשיטתו .  מקרה זה ושחרורים אחרים של מור הביאו באחרונה כמה קצינים בכירים ממשטרת תל אביב לפגישה בלשכתה של נשיאת בית משפט השלום ,  זיוה הדסי-הרמן ,  כדי לדון עמה באופן שבו נוהג מור במשטרה .  לפני כמה שבועות ,  עם או בלי קשר ללחץ של רשות התביעה ,  נפגשה הדסי-הרמן עם מור ובפגישה הוחלט שהוא יעבור לטפל רק בתיקים אזרחיים .  כצפוי ,  בהנהלת בתי המשפט ניסו לגמד את הפרשה . " נשיאת בית משפט השלום תל אביב פועלת על פי צורכי המערכת ותפקודה .  במקרה זה ,  בעצה אחת עם כבוד השופט מור ,  הוחלט כי השופט מור ידון גם בתיקים אזרחיים מורכבים בשל היקף ידיעותיו וניסיונו העשיר בשמיעתם של תיקים מסוג זה ",  כך נמסר . " מדובר בהחלטה מנהלית הנגזרת מהעומס הרב הרובץ על בית המשפט בשמיעתם של תיקים אזרחיים ובצורך לקדם מועדי הדיון בהם ".  שופטי הערעור התעצבנו מור התעמת לא פעם עם תובעי רשות המסים ופרקליטות מיסוי וכלכלה בנוגע להתנהלות התביעה ולא היסס לזכות נאשמים בתיקים שהוגשו על ידיה .  המרמור ברשות היה גלוי ואף הוגשו בעבר כמה תלונות נגד מור לנציבת קבילות שופטים .  עם זאת מרשות המסים נמסר כי  " לא ידוע לנו על מהלך כזה או אחר ולא הפעלנו כל לחץ ואנו איננו קובעים את הפורום המשפטי בהליכים משפטיים ".  עורכי דין שמופיעים מול מור טוענים שהוא מצליף במי שהוא רואה לנכון - בהגנה או בתביעה .  בכתבה שפורסמה ב-themarker ביולי 2009 מתוארת הביקורת של מור כלפי הגורמים השונים אתם הוא בא במגע .  כך לדוגמה ,  לאחר שערכאת הערעור בראשות דבורה ברלינר ,  כיום נשיאת בית המשפט המחוזי בתל אביב ,  הפכה החלטה שלו והרשיעה נאשמים בעבירות מס ,  נשלחו הנאשמים למור לגזירת דינם .  מור שלא היה מרוצה מהחלטת ההרכב פסק עונשים שאינם מאסר בפועל .  שלא כמקובל ,  לא הרכין מור ראש בפני ערכאת הערעור ,  אלא הסתייג בגזר הדין מההכרעה .  שופטי הערעור הגדירו את האופן בו התנסח מור נגדם כ"מיותר ,  בוטה ואינו ראוי ".  בזיכוי מעבירת מס של רו"ח הורה מור לפרקליטות בתחילת המשפט להכין אישום חדש .  משלא עשו כמצוותו כתב בפסק הדין : " שוב ושוב אנו נתקלים במקרים שבהם אנשי רשות המסים ,  נציגי הפרקליטות ואלה העובדים בשירות הציבור ,  עושים בסמכויותיהם שימוש בלתי ראוי ,  כאילו הכללים נועדו לטובת ה'משחק' שלהם עצמם ,  ולא לטובת הציבור ".  מאיים על שוטרים במעצר טענות השוטרים נגד מור התעצמו באחרונה ,  אך כבר באוקטובר 2008 נקלעו היחסים למשבר .  מור היה אמור לדון כשופט מעצרים בהארכת מעצרה של פקידת דואר שנחשדה בעבירה של יבוא קוקאין לישראל .  בשל טעות לא הובאה החשודה לבית המשפט מכלא נווה תרצה .  מור סירב לבקשות המשטרה להמתין להבאת החשודה והורה לשחררה כי היא מצויה במעצר בלתי חוקי .  בהחלטתו ציין כי  " בית המשפט כפוף לחוק ואם בית המשפט לא ישמור על החוק מי יעשה זאת ?  "  במשטרה לא האמינו .  השוטרים רצו למחוזי ,  אך שם נדחה הערר על ההחלטה .  הם לא התייאשו וביקשו ממור עיון חוזר בהחלטה .  מור הודיע לנציגי המשטרה שאם החשודה לא תשוחרר בתוך זמן קצר ממעצר ,  השוטרים ימצאו את עצמם במעצר בגין הפרת הוראת בית משפט .  במקרה אחר ,  בראשית 2008 ,  שיחרר מור למורת רוחה של המשטרה ,  את העבריין יעקב אלפרון אך המחוזי הפך את החלטתו .  מור עלה באחרונה מחדש לכותרות בזיכוי המהדהד בפרשת הפדופיליה שנחשפה בערוץ 10 .  לפני כשנתיים פותו אנשים מבוגרים בצ'טים לפגוש נערות צעירות .  כדי להגיע אל אותם פדופילים ,  ניהלה תחקירנית התוכנית של דב גילהר צ'אט בזהות בדויה של קטינה בת 13 וקבעה להיפגש עם החשודים .  אלא שבמקום קטינה בת 13 פגשו החשודים בדב גילהר עצמו ,  שהטיח בהם האשמות קשות ולא נתן להם כמעט להגיב לדבריו .  כשסיים גילהר את נאומיו ,  אזקו השוטרים את החשוד ולקחו אותו לתחנת המשטרה לעיני הקהל שצפה במעצר בשידור חי בטלויזיה .  מור זיכה את אחד הנאשמים בפרשה מניסיון לבצע מעשה מגונה ,  מפני שלטענתו ערוץ 10 טמן לנאשם מלכודת .  לאורך הדרך שמר מור על עקביות ,  כמו באותו מקרה בינואר 2008 ,  אז שיחרר את מי שהוגדרה המטפלת המתעללת מרמת השרון שעניינה נחשף ב"כלבוטק ".  השופט זעם על האופן בו נוהלה החקירה המשטרתית דרך כלי התקשורת . " השאלה היא האם לאחר כל הפרסום ,  יש עדיין מקום לחקירה בתנאי מעצר ,  והתשובה לכך שלילית ". 

נשיאת השלום בתל אביב הורתה להפסיק להעביר תיקים פליליים לשופט דן מור
לאחר כמה החלטות של מור על שחרור חשודים ,  שלא מצאו חן בעיני המשטרה ,  הגיעו באחרונה נציגים בכירים מהמשטרה ללשכת השופטת זיוה הדסי-הרמן בכדי לדון באופן שבו מתייחס אליה השופט .  עם או בלי קשר לכך ,  הנשיאה החליטה באופן חריג שמור יטפל רק בתיקים אזרחיים

