יממה לאחר הוזלת התעריף :  התפטר הדח"צ ברשות החשמל 
 >  >  רישאר בן חיים ,  הדירקטור החיצוני במליאת רשות החשמל ויו"ר ועדת המשנה אשר המליצה על הוזלת תעריף החשמל ,  הודיע אתמול על פרישתו מהתפקיד בתום כשנה וחצי בלבד של כהונה .  בן חיים ,  המכהן גם כסמנכ"ל הכספים של חברת נמלי ישראל  ( חנ"י )  ,  ביקש להשתחרר מתפקידו כבר לפני כחודש וחצי ,  אך שוכנע להישאר עד סיום אישור בסיס התעריפים החדש של חברת החשמל .  ברשות החשמל אישרו כי בן חיים הודיע על רצונו לפרוש מתפקידו ,  וציינו כי יו"ר רשות החשמל ,  אמנון שפירה ,  מצר על העזיבה ומביע הערכה עמוקה לתרומתו לרשות החשמל ולמשק החשמל .  בתוך כך ,  נודע ל-themarker כי מועמדותו של רו"ח אופיר בוכניק לתפקיד הדח"צ השני במליאה לא אושרה בידי ועדת המינויים במגזר הציבורי  ( ועדת שפניץ )  .  זאת ,  משום החובה לייצוג נשי של מחצית מחברי הדירקטוריון בחברות וברשויות הממלכתיות .  לפיכך נותרת רשות החשמל בלא דח"צים ,  ובנוכחות שלושה חברי מליאה בלבד .  זאת ,  כאשר גם כהונת נציגת משרד התשתיות במליאה ,  חגית בן חמו ,  עתידה להסתיים בעוד כחודשיים .
 
יממה לאחר הוזלת התעריף :  התפטר הדח"צ ברשות החשמל 
nan
