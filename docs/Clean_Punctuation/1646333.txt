דמי שכירות לחווה ? 
האם בקרוב יצטרכו הזורעים והקוצרים בפארמוויל להתחיל לשלם עבור השימוש במשחק ? 
האם משחק הרשת המצליח פארמוויל עומד להתחיל לגבות תשלום על השימוש בו ?  אי-מייל שהופץ בין חובבי המשחק הודיע כי זינגה ,  החברה המפתחת את פארמוויל ,  עומדת לסגור אותו לקהל הרחב בסוף מרץ ולהתחיל לגבות 5.99 דולר לחודש עבור השימוש בו .  הפיכת מודל ההכנסות מהמשחק לתשלום חודשי הייתה משפיעה על יותר מ-75 מיליון איש המשתמשים בו  כמות ההופכת את פארמוויל ,  העובד דרך הרשת החברתית פייסבוק ,  למשחק הרשת הפופולרי ביותר בעולם .
 אתר farmvillefreak.com ,  המוקדש להתעסקות במשחק ,  פרסם את השמועה המדאיגה ,  שגרסה שבמסגרת השינוי יצא המשחק ממצב של בטא ויוסיף פיצ'רים והרחבות שונות לשחקנים המשלמים .  השמועה התקבלה בספקנות ,  ובירור שנערך בעקבותיה גילה שאין בה אמת .  נציג רשמי של זינגה אישר לאתר הטכנולוגיה CNET כי אין כל כוונה להתחיל ולגבות תשלום על השימוש בפארמוויל ,  ובכך נתן צפירת הרגעה לשחקנים המכורים .
 כבר כיום מצליחה חברת זינגה להרוויח לא מעט כסף מפארמוויל ומשאר משחקי הרשת שהיא מפעילה .  מודל ההכנסות של החברה מתבסס על מכירת כלי משחק דמיוניים  ( Virtual Goods )  ועל שיתופי פעולה ופרסומות המופיעות במשחק .  עם זאת ,  החברה ספגה ביקורת קשה לפני מספר חודשים ,  כשהתברר שכמה משיתופי הפעולה שלה הם עם חברות מפוקפקות הגורמות לגולשי המשחק להוציא את כספם בעורמה .  זינגה הבטיחה אז לנתק את הקשרים עם גורמים אלו .  החברה גייסה לאחרונה 180 מיליון דולר ממשקיעים ,  וייתכן כי היא מתכננת הנפקה בעתיד הקרוב .
 
דמי שכירות לחווה ? 
האם בקרוב יצטרכו הזורעים והקוצרים בפארמוויל להתחיל לשלם עבור השימוש במשחק ? 

