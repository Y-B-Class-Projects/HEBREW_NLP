מקוששים נדבות בכנסת
ועדת העבודה והרווחה של הכנסת קוראת לאוצר להעביר סכום של 20 מיליון שקל שיאפשר פעילות תקינה של רשות השידור בחודשיים הקרובים .  נציג האוצר בדיון התנגד
ועדת העבודה והרווחה קוראת לאוצר להעניק מימון ביניים לרשות השידור לחודשיים הקרובים כדי לאפשר לעובדי הרשות ,  ההנהלה והאוצר למצות את המשא ומתן לסיום צעדי החירום והעיצומים שהוחלו בעקבותיהם .  סכום הביניים הדרוש מוערך בכ-20 מיליון שקל שיאפשרו פעילות תקינה בחודשים מרץ ואפריל כולל ההוצאות המיוחדות בתקופת פסח .
 בישיבה משותפת שקיימה היום הועדה עם ועדת הכלכלה לדיון בהשלכות העיצומים ברשות השידור קראו הנוכחים לראש הממשלה להתערב בדחיפות בנושא ולפעול לאלתר להאצת הדיונים בין העובדים וההנהלה .  נציגי משרד האוצר שנכחו בדיון הזכירו כי כבר ב-2007 העניק האוצר מימון ביניים של כ-40 מיליון שקל על חשבון הסכום שהוקצה למימון הרפורמה ,  על מנת לאפשר לצדדים למצות את המגעים ,  אולם אז לא הגיעו הצדדים להסכמה ועל כן לא סביר שעתה יוענק מימון נוסף .
 יושב ראש ועדת העבודה חבר הכנסת חיים כץ  ( ליכוד )  אמר בפתח הדיון : " השידור הציבורי חשוב מדיי מכדי להשאיר אותו ללא טיפול מקצועי ,  ישיר ואינטנסיבי .  ועדת העבודה נכנסה לעובי הקורה על מנת למנוע פגיעה בזכויות העובדים של רשות השידור .  יש להחזיר את העובדים לעבודה .  יש להשיב את כל הצדדים בסכסוך בסד זמן מהיר ולפתור את הבעיות ".  יושב ראש ועדת הכלכלה אופיר אקוניס קרא שוב לקדם את הצעת החוק שלו לסגירת ערוץ 33 על מנת להפחית בהוצאות הרשות .
 
מקוששים נדבות בכנסת
ועדת העבודה והרווחה של הכנסת קוראת לאוצר להעביר סכום של 20 מיליון שקל שיאפשר פעילות תקינה של רשות השידור בחודשיים הקרובים .  נציג האוצר בדיון התנגד

