דאגה בשווקים :  בורסות אירופה בשפל
שוקי המניות באירופה הגיעו לשפל של 7 שבועות לאחר ירידות שערים חדות של 6% בתוך שבוע וחצי .  בורסת פריס ירדה היום בקרוב ל-2% נוספים
בורסות אירופה נסגרו במגמה שלילית ,  זו הפעם השישית בשבעה ימי המסחר האחרונים ,  ונסגרו בשפל של כמעט שבעה שבועות ,  על רקע נתוני מקרו כלכליים מאכזבים שפורסמו היום בארה"ב - הכלכלה הגדולה בעולם .  מגזר הנפט ,  התרופות והמכוניות הובילו את הירידות .  
בורסת לונדון נסגרה בירידה של 1.4% ;  פרנקפורט ירדה ב-1.8% .  פאריס איבדה 1.9% .  מדד דאו ג'ונס סטוקס 600 הכלל אירופי ירד ב-1.1% לרמתו הנמוכה ביותר מאז ה-12 בדצמבר ,  והשלים בכך ירידה של 6% מהשיא של 2010 שרשם ב-19 בינואר ,  וירידה של 3.7% מתחילת השנה .  
גם בוול סטריט לא נהנים הערב מאופטימיות :  החזית המקרו כלכלית בארה"ב סיפקה חדשות מאכזבות היום לאחר שהזמנות למוצרים בני קיימא בארה"ב גדלו בדצמבר בשיעור נמוך באופן ניכר מהתחזיות ,  ומספר תביעות האבטלה הראשונות ירד בשיעור נתון מהצפוי .  
הזמנות למוצרים בני קיימא גדלו ב-0.3% בחודש שעבר - עלייה חודשית ראשונה מאז ספטמבר - ל-167.9 מיליארד דולר ,  מסר היום משרד המסחר האמריקאי .  תחזית הכלכלנים היתה לעלייה של 2% בהזמנות .  בניכוי הזמנות למוצרים בני קיימא בתחום התחבורה ,  נרשמה עלייה של 0.9% בהזמנות - מעל לתחזיות הכלכלנים אשר צפו עלייה של 0.5% .  משרד המסחר בארה"ב גם תיקן לאחור את נתוני ההזמנות למוצרים בני קיימא לחודש נובמבר לירידה של 0.4% לעומת עלייה של 0.2% שעליה דיווח במקור .  

דאגה בשווקים :  בורסות אירופה בשפל
שוקי המניות באירופה הגיעו לשפל של 7 שבועות לאחר ירידות שערים חדות של 6% בתוך שבוע וחצי .  בורסת פריס ירדה היום בקרוב ל-2% נוספים

