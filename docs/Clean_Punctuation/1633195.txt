שנתיים אחרי המחיקה :  זלקינד ינפיק שוב את אלקטרה מוצרי צריכה לפי שווי של 1.5-1.3 מיליארד ש'
את ההנפקה צפויה להוביל חברת לאומי ושות' חיתום ,  והיא צפויה להתבצע במהלך החודשים מארס-אפריל 2010
גרשון זלקינד ,  הבעלים של קבוצת  ,  מנסה בימים אלה להחזיר שוב למסחר בבורסה את החברה הבת אלקטרה מוצרי צריכה ,  המנוהלת על ידי יקי ודמני .  זאת אחרי שאלקו מחקה את החברה מן המסחר בבורסה לפני כשנתיים וחצי ,  כשהיא נסחרה לפי שווי של למעלה מ-800 מיליון שקל.המחיקה של אלקטרה מוצרי צריכה בוצעה בעקבות מחזורי מסחר הנמוכים במניית החברה והפסדים מתמשכים של פעילות ייצור המזגנים באירופה ,  שהוצאה מתוך החברה .  כעת מנסים באלקו להנפיק כמה עשרות אחוזים מאלקטרה מוצרי צריכה לפי שווי של 1.3- 1.5 מיליארד שקל .  ראשי אלקו כבר החלו בפגישות עם החתמים ,  כשאת ההנפקה צפויה להוביל חברת לאומי ושות' חיתום ,  בניהולו של עופר גרינבאום .  ההנפקה צפויה להתבצע במהלך החודשים מארס-אפריל 2010 ותתבסס על דו"חות השנתיים של החברה ל-2009.במהלך המחצית הראשונה של 2008 ניהלה אלקטרה מוצרי צריכה מגעים עם לאומי ושות' וקרן מרקסטוןלגבי השקעה בחברה בשיעור של כ-20% לפי שווי של 1.5-1.2 מיליארד שקל ,  אולם המגעים הללו לא הבשילו לכדי עסקה.אלקטרה מוצרי צריכה עוסקת בשלושה תחומים :  מוצרי צריכה ,  קמעונאות ותקשורת ומחשבים .  במסגרת התחומים הללו עוסקת החברה ביבוא ובשיווק של מוצרי צריכה חשמליים לרבות מזגנים ,  מחשבים ומכשירי טלפון סלולרי בישראל .  נוסף לכך מחזיקה אלקטרה בזכיינות ברשת למכירת המזגנים כוכב הקור וכן בחברת המחשבים תגה .  החברה מעסיקה כ-1,900 עובדים .  אלקטרה מוצרי צריכה סיימה את ינואר-ספטמבר 2009 עם הכנסות של כ-1.9 מיליארד שקל ,  בדומה להכנסות בתקופה המקבילה ב-2008 .  הרווח תפעולי התזרימי של החברה עלה במהלך תשעת החודשים הראשונים של 2009 לעומת ב-4.5% ל- 129.2 מיליון שקל לעומת התקופה המקבילה ב-2008 .  אלקטרה יצרה במהלך ינואר-ספטמבר 2009 תזרים מזומנים מפעילות שוטפת של 84.1 מיליון שקל .  בשורה התחתונה סיימה החברה את תשעת החודשים הראשונים של השנה ברווח נקי של 98 מיליון שקל ,  המשקף רווח שנתי של כ-130 מיליון שקל ,  בהשוואה לרווח של כ-77 מיליון שקל ב-2008 .
 
שנתיים אחרי המחיקה :  זלקינד ינפיק שוב את אלקטרה מוצרי צריכה לפי שווי של 1.5-1.3 מיליארד ש'
את ההנפקה צפויה להוביל חברת לאומי ושות' חיתום ,  והיא צפויה להתבצע במהלך החודשים מארס-אפריל 2010

