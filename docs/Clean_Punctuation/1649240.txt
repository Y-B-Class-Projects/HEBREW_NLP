ארגנטינה :  גודוי קרוז בראש
הקבוצה הקטנה ממנדוזה תפסה את המקום הראשון ,  אחרי 1:2 על לאנוס .  אינדפנדיינטה במקום השני ,  0:1 לריבר על סן לורנצו
המחזור השביעי בליגה הארגנטינאית על סף סיום ועדיין קשה לקבוע מי הן המועמדות לאליפות .  עונת הקלאוסורה משוגעת מתמיד ,  כאשר הגדולות ממשיכות לאכזב וקבוצות הצמרת האחרות של השנים האחרונות עסוקות בעיקר בגביע הליברטדורס .  כל זה מאפשר לגודוי קרוז הקטנה להוליך את הטבלה אחרי ניצחון 1:2 על לאנוס ,  ולאינדפנדיינטה לחלום על חזרה לימי הזוהר עם 0:1 קטן על טיגרה ומקום שני .
 גודוי קרוז - לאנוס 1:2
עם שלושה שערי חובה בלבד ויעילות רבה של שחקני ההתקפה ,  עונת הבכורה של עומאר אסאד כמאמן נפתחה בהצלחה גדולה .  גודי קרוז עלתה ליתרון משער של הקולומביאני חאירו קסטיז'ו  ( 36 )  ,  סנטיאגו סאלסדו איזן עבור לאנוס  ( 57 )  וקרלוס סאנצ'ז האורוגוואי הכריע את המשחק  ( 73 )  .
 טיגרה - אינדפנדיינטה 1:0
אחרי הניצחון בדרבי על ראסינג ,  הקבוצה של אמריקו גאז'גו השיגה המשכיות עם שלוש נקודות בוויקטוריה .  דאריו גאנדין החמיץ פנדל בדקה ה-11 עבור אינדפנדיינטה ,  אבל אנדרס 'קוקי' סילברה הכריע עם שער הניצחון בדקה ה-57 .  טיגרה עם הפסד שלישי העונה ועדיין ללא ניצחון ביתי .
 אסטודיאנטס - ארחנטינוס 1:0
הפינצ'ה ,  שהציבו לעצמם למטרה לשמור על גביע הליברטדורס ,  עלו כמובן ללא הקפטן חואן ורון שטס עם הנבחרת לגרמניה ,  והופתעו במגרשם על ידי ארחנטינוס .  את שער הניצחון ,  באופן אירוני ,  הבקיע בדקה ה-33 דווקא חוסה לואיס קלדרון בן ה-39 ,  שכבר הודיע במהלך העונה שעברה על פרישה כשלבש את מדי אסטודיאנטס ,  אך לבסוף שב למגרשים והעניש את הקבוצה בה נחשב לסמל .
 בנפילד - קולון 1:3
האלופה הנחילה הפסד בכורה בטורניר לקבוצה מסנטה פה ,  למרות חסרונו של החלוץ סבסטיאן פרננדז .  רובן רמירז ,  שחקן קולון לשעבר ,  הבקיע שער אדיר בחצי מספרת בדקה ה-14 וכריסטיאן גרסיה קבע 0:2 בדקה ה-32 .  אסטבן פוארטס הוותיק צימק עבור קולון בבעיטה חופשית בדקה ה-86 ,  אבל המילה האחרונה הייתה של רמירז ,  שהשלים צמד עם מבצע אישי נאה בתוספת הזמן .
 ריבר פלייט - סן לורנצו 0:1
קלאסיקו המאכזבות במונומנטל הסתיים בניצחון דחוק לריבר פלייט ,  כשהצרות של דייגו סימאונה בצד השני רק הולכות ומתעצמות .  דווקא הילד פקונדו אפראנצ'ינו ,  שנכנס כמחליף בדקה ה-69 ,  הכריע את המשחק בחלוף חמש דקות וחגג את שעער הבכורה שלו בבוגרים .  ניצחון ליגה שני העונה לריבר ,  הפסד רביעי לסן לורנצו .
 אתלטיקו טוקומן -ניואל'ס אולד בויס 1:1לטוקומן :  חואן פאבלו פריירה  ( 90 )  .  לניואל'ס :  מאוריסיו ספרדוטי  ( 63 ) 
צ'קאריטה - חימנסיה לה פלאטה 1:0לחימנסיה :  הרנן אנסינה  ( 86 ) 
עוד ביום שלישי ,  המחזור השביעי של הקלאוסורה סיפק ללא ספק את אחד המשחקים הגדולים והמותחים בשנים האחרונות ,  ולבטח הטוב ביותר העונה ,  אחרי שבוקה ג'וניורס סיימה ב-4:4 במשחק החוץ שלה נגד ולז סארספילד .  אז מה היה לנו במשחק הזה ?  שני שערים של סנטיאגו סילבה ,  החלוץ האורוגוואי והופעה טובה של מרטין פאלרמו ,  שאותת למראדונה על יכולתו ,  אחרי שער שכבש ,  אבל החמיץ פנדל ,  ובכל מקרה הוא הישווה את שיא הכיבושים של המועדון  ( 218 )  ,  ששייך לרוברטו צ'רו ,  שעד היום היה הכובש המצטיין של בוקה ,  שיא שהחזיק בו מאז 1938 .
 גארי מדל כבש את השער המאוחר של בוקה  ( 89 )  ,  שהוציאה נקודה מהמפגש והיא מדורגת רק במקום ה-11 .  ולז ,  לעומתה ,  שומרת על המקום הראשון למרות התיקו ,  אבל קולון וגודוי קרוז ,  שעדיין לא שיחקו ,  יוכלו לעבור אותה אם יסיימו לפחות בתיקו .
 ולז הובילה 0:1 בדקה ה-12 אחרי שויקטור זפאטה כבש ,  אבל בוקה חזרה עם שלושה שערים ,  כשלוסיאנו מונזון  ( 37 )  ,  פאלרמו  ( 39 )  וניקולס גאיטן  ( 56 )  העלו אותה ליתרון 1:3 .  מכאן ולז הראתה שהיא לא נבהלת מפיגור ,  כשסילבה כבש פעמיים  ( 64 ,  82 )  וחואן מנואל מרטינז  ( 75 )  הוסיף שער ,  כשולז הובילה כבר 3:4 ,  אבל אז כאמור הגיע שער הניצחון של מדל ,  שהשאיר את בוקה עם נקודה .
 במשחקים נוספים ארסנל ניצחה 2:3 את רוסאריו סנטרל .  חאבייר ז'אקוצי  ( 17 )  ,  מאורו אובולו  ( 21 )  וסרחיו סנה  ( 61 )  כבשו לארסנל ,  מילטון קראגליו  ( 10 )  ולוצ'ו פיגרואה  ( 79 )  הבקיעו לרוסאריו .  ראסינג והוראקן סיימו ב-1:1 ,  אחרי שאדוארדו דומינגז כבש בזמן הפציעות את שער השוויון של הוראקן .  קלאודיו ביילר כבש את היתרון לראסינג כבר בדקה ה-15 .
 עדכון ראשון :  3/3 11:20

ארגנטינה :  גודוי קרוז בראש
הקבוצה הקטנה ממנדוזה תפסה את המקום הראשון ,  אחרי 1:2 על לאנוס .  אינדפנדיינטה במקום השני ,  0:1 לריבר על סן לורנצו

