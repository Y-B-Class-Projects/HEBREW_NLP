אבא ואבא יכולים להיות שקטים
שר התמ"ת :  החל מספטמבר זוגות חד מיניים יהיו זכאים למימון שהות ילדיהם במעונות יום ,  משפחתונים וצהרונים
סוף לאפלייה בין זוגות שונים בתחום המימון למעונות יום ,  משפחתונים וצהרונים .  שר התמ"ת ,  בנימין בן אליעזר ,  הודיע היום כי החל מ-1 בספטמבר השנה יהיו זוגות חד מיניים זכאים למימון שהות ילדיהם במסגרות חינוכיות אלה .
 מנהלת האגף למעונות יום ומשפחתונים במשרד התמ"ת ,  תמר אלמוג ,  אמרה כי האגף ייערך לשינוי לצורך קבלת סיוע מהמדינה במימון שהיית ילדים למשפחות חד מיניות במעונות היום במשפחתונים ובצהרונים המוכרים על ידי משרד התמ"ת .  לדבריה ,  הנהלים לעניין סבסוד אוכלוסיה זו ייקבעו על בסיס חוק הפונדקאות ,  חוק האימוץ ונהלי משרד הפנים בכל הקשור לסטטוס האישי של בני הזוג .  באוכלוסיית הזכאים לסבסוד נכללו עד כה הורים שכירים ,  הורים עצמאים ,  משפחות חד הוריות ,  הורים לומדים ,  עולים חדשים תושבים חוזרים ומובטלים .
 בן אליעזר אמר כי אין שום סיבה למדיניות שהיתה קיימת עד כה ,  לפיה משפחות עם זוג הורים חד מיניים שהוגדרו כתא משפחתי על ידי המדינה ,  לא יזכו להטבות ממשרד התמ"ת במעונות יום ,  משפחתונים וצהרונים .  המהלך יוכל להיטיב עם המשפחות וייאפשר להורים להצטרף למעגל העבודה ,  ביחד עם פתיחה של אפשרויות תעסוקה נוספות בפניהם ". 

אבא ואבא יכולים להיות שקטים
שר התמ"ת :  החל מספטמבר זוגות חד מיניים יהיו זכאים למימון שהות ילדיהם במעונות יום ,  משפחתונים וצהרונים

