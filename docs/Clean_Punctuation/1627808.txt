אבישי סמולר הגיע לפסגת הכדוריד האירופי 
השחקן הישראלי חתם לשנתיים בקבוצת הפאר הגרמנית למגו ,  ויעבור לשורותיה אחרי שיסיים את העונה הנוכחית עם וצלאר 
אבישי סמולר ,  שחקן נבחרת ישראל בכדוריד ,  הגשים היום  ( שבת )  את שאיפותיו של כל שחקן כדוריד באירופה ובעולם ,  כשחתם בקבוצת פאר בבונדסליגה .  סמולר ,  שמשחק כיום בוצלאר ,  גם היא מהליגה הטובה בעולם ,  יעבור בסיומה של העונה הנוכחית ללמגו ,  שנחשבת לאחת מקבוצת הפאר של הליגה הגרמנית .  
למגו ,  שנוסדה בשנת 1911 ,  זכתה בשתי אליפויות ושלושה גביעים בגרמניה .  חוץ מזה ,  היא זכתה בגביע ההתאחדות האירופית ב-2006 וגם בגביע אירופה למחזיקות גביע .  בשורותיה משחקים כיום חמישה זרים ,  שניים מהם שחקני נבחרת איסלנד שזכתה במדליית הכסף במשחקים האולימפיים בבייג'ינג .  
סמולר ,  שגדל בהפועל ראשון לציון ,  אמר לאתר הרשמי של למגו : " בשבילי ,  מדובר בשינוי חשוב כדי להתפתח כשחקן .  הרגשתי מצויין בוצלאר ,  אבל הגיע הזמן לצעד הבא ".  סמולר ,  שמשחק בתפקיד קיצוני ימני ,  אמור להתמודד על מקום בהרכב של למגו עם פלוריאן קרמן הגרמני .  למגו מדורגת כיום במקום השביעי בבונדסליגה  ( לאחר 18 מחזורים )  בעוד שוצלאר ,  קבוצתו הנוכחית של סמולר ,  מדורגת במקום ה-12 .  

אבישי סמולר הגיע לפסגת הכדוריד האירופי 
השחקן הישראלי חתם לשנתיים בקבוצת הפאר הגרמנית למגו ,  ויעבור לשורותיה אחרי שיסיים את העונה הנוכחית עם וצלאר 

