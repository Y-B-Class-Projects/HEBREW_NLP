חדש על המסך
הכינו את השכפ"צים ,  כי שני סרטים על מלחמת עירק עולים הערב על המסך הגדול : " מטען הכאב ",  הזוכה הגדול של טקס האוסקר האחרון ,  ו"השליח "  של הישראלי לשעבר אורן מוברמן
זהו סרטו הראשון באורך מלא של הישראלי לשעבר אורן מוברמן ,  שגם כתב את התסריט  ( עם אלסנדרו קאמון )  והיה מועמד עליו השנה לאוסקר .  אף שהסרט נקרא  " השליח "  בלשון יחיד ,  יש בו למעשה שני שליחים .  אלו הם וויל  ( בן פוסטר )  וטוני  ( וודי הרלסון ,  שהיה מועמד אף הוא לאוסקר על עבודתו בסרט )  ,  שני חיילים בצבא האמריקאי ,  שנדרשים להודיע למשפחות על נפילתם של יקיריהם .  השניים נאלצים לשמור על קור רוח ובעיקר על ריחוק רגשי ,  אך מכל המשימות שבהן עמדו בעבר ,  זו מתגלה כקשה ביותר .
 מן הביקורות :  גם אם לא גרף פרסים כמו  " מטען הכאב ",  זכה  " השליח "  בהערכה תקשורתית גדולה .  הניו יורקר כתב כי הסרט עשוי להפליא ומצליח גם לרגש וגם לבדר מדי פעם .  יו.אס.איי טודיי הוסיף כי מדובר בסרט מפעים שיש בו תצוגות משחק מופלאות ,  ובעיתונים רבים שיבחו הן את יכולות הכתיבה של מוברמן ואת יכולות הבימוי שלו .
 ציונים :  רוטן טומייטוס  90 ,  מטאקריטיק  77 .
 במאי :  אורן מוברמן ,  שחקנים :  וודי הרלסון ,  בן פוסטר ,  סמנתה מורטון ,  סטיב בושמי  ( 105 דקות )  .
 הזוכה הגדול של טקס האוסקר האחרון ,  שגרף שישה פרסים ,  ובהם לסרט ,  לבמאית  ( קתרין ביגלו )  ולתסריט  ( מרק בואל ) .הסרט ,  שמגיע לארץ תשעה חודשים לאחר הקרנתו הראשונה בארצות הברית ,  מציג בצורה אינטנסיבית וריאליסטית את סיפורה של יחידת עלית בחיל ההנדסה האמריקאית ,  המסכנת את חייה כדי לפרק פצצות בלבה של עירק .  עבודתם של החברים בה מאלצת אותם לבחון את גבולות האומץ ,  הנאמנות והאנושיות ,  ומובן שגם משפיעה על חייהם האישיים .
 מן הביקורות : " מטען הכאב "  היה הסרט האהוב השנה על הביקורות האמריקאית ,  והיא מי שדחפה אותו ,  למרות כישלונו הכלכלי ,  לפרס האוסקר .  בין השאר הוכתרה דרמת המלחמה כסרט הטוב של השנה בידי איגודי המבקרים של ניו יורק ,  לוס אנג'לס ,  בוסטון ,  שיקגו וסן פרנסיסקו ,  והוגדרה שוב ושוב כסרט הטוב ביותר על מלחמת עירק ובכלל כאחד מסרטי המלחמה הטובים בכל הזמנים .
 ציונים :  רוטן טומייטוס - 97 ,  מטאקריטיק - 94 .
 במאית :  קתרין ביגלו ,  שחקנים :  ג'רמי רנר ,  גאי פירס ,  דיוויד מורס ,  אנתוני מאקי  ( 128 דקות ) 

חדש על המסך
הכינו את השכפ"צים ,  כי שני סרטים על מלחמת עירק עולים הערב על המסך הגדול : " מטען הכאב ",  הזוכה הגדול של טקס האוסקר האחרון ,  ו"השליח "  של הישראלי לשעבר אורן מוברמן

