מיצובישי ,  סטנדרט אירופה
הקרוסאובר הקומפקטי החדש מיפן יחשף בגרסתו האירופית בתערוכת ז'נבה יחד עם שם שונה  מ-RVR יהפוך ל-ASX
לפני מספר שבועות חשפה מיצובישי העולמית את הקרוסאובר הקומפקטי RVR המיועד לשוק היפני .  עתה ,  משגרת השלוחה האירופית את גרסתה המקומית לרכב הפנאי שיחשף בתערוכת ז'נבה ,  אלא שזה יענוד שלוש אותיות אחרות  ASX ,  יוצע במגוון רמות גימור וישתלב תחת רכב הפנאי הוותיק אאוטלנדר כמתמודד ליונדאי טוסון ,  פולקסווגן טיגואן ואחרים .  
טרם נחשפו מידותיו המוחלטות של הASX זולת אורכו שעומד על כ-4.3 מ' .  אולם ,  יש להניח שלאור מיצובו לא עסקינן ברכב גדול במיוחד או מפואר שחורג מן הקבוצה .  תא הנוסעים יכיל סידור הושבה לחמישה אנשים  ( ללא שורה שלישית )  והמראה החיצוני שואל את הדקורציות המוכרות מכל משפחת מיצובישי הגדולה ,  לרבות הפרונט האגרסיבי של האיבו .  
על מרווח גחון אפקטיבי כנראה שמיותר לדבר ,  וודאי שלא כנגד החזות האופנתית שהוא מחזיק בה .  בהיבט ההנעה בחזית ,  מספרת מיצובישי על אכלוס מנוע 1.8 ל' טורבו-דיזל בתקן 'יורו 5' שיפיק כ-150 כ"ס וישודך לתיבת שישה הילוכים ידנית .  מנגנון 'עצור וסע' ישולב אף הוא להפחתת תצרוכת הדלק ושיעור פליטת ה-CO2 .  
בשלב זה לא מפרסמת מיצובישי אילו יחדות כוח ותיבות הילוכים תופענה במקביל למה שנמסר ,  עת יעלה ה-ASX לכבישי אירופה בסוף האביב הקרוב .  גם אלינו צפוי הקרוסאובר להגיע ,  אולם טרם נמסר מהיבואנית כלמוביל מתי זה יקרה .
 
מיצובישי ,  סטנדרט אירופה
הקרוסאובר הקומפקטי החדש מיפן יחשף בגרסתו האירופית בתערוכת ז'נבה יחד עם שם שונה  מ-RVR יהפוך ל-ASX

