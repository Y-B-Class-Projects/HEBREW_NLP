סלקום מצנזרת בהסכמה
סלקום משיקה חמישה מסלולי חסימת תכנים באינטרנט הסלולרי ,  תוך שיתוף פעולה עם אינטרנט רימון
סלקום תצנזר לכם את האינטרנט ,  אבל רק אם תרצו בכך .  החברה תשיק ב-14 במרץ מיזם בשם  " המסלול הירוק ",  שמטרתו לאפשר להורים לבצע חסימת תכני אינטרנט במכשירי סלולר של ילדיהם ובמחשבים שמחוברים לרשת של סלקום .  השירות יוצע בעלות של 4.9 שקל בחודש לחבילה שמיועדת עבור מכשירי סלולר ,  ו-14.9 שקל בחודש עבור מודם סלולרי או נתב ביתי .  לדברי סלקום ,  המערכת עליה מבוסס  " המסלול הירוק "  משתמשת לא רק ברשימות כתובות ,  כי אם גם במנגנון שמאפשר חסימה לתכנים ספציפיים בתוך האתרים .  
מערך החסימה יכלול 5 שלבים .  בשלב הראשון ,  יש חסימה של תכנים פורנוגרפיים ,  עירום ,  אלימות קשה ,  סמים והימורים .  בשלב השני נחסמים גם תכנים שנוגעים לחיי לילה ו"אופנה חושפנית ".  השלב השלישי חוסם בפני הלקוח גישה לאתרי שיתוף וידאו ושידורי טלוויזיה .  בשלב הרביעי נחסמים אתרים שלא מוכרים על ידי המערכת .  השלב האחרון מונע גישה לכל האתרים למעט  " אתרים מקצועיים ותורניים ".  
" המסלול הירוק "  הינו שיתוף פעולה עם חברת  " רימון "   ספק אינטרנט שמתמחה ביצירת גישה מבוקרת לרשת ,  וזמין כעת לקווים הרגילים של סלקום .  בעתיד השירות צפוי להיתמך גם על ידי מסלולי  " טוקמן ".  

סלקום מצנזרת בהסכמה
סלקום משיקה חמישה מסלולי חסימת תכנים באינטרנט הסלולרי ,  תוך שיתוף פעולה עם אינטרנט רימון

