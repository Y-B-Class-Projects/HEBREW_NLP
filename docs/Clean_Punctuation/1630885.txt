קייטה : " זה נס ,  לא האמנו שאפשר לחזור מ-4:0 "
 קשר נבחרת מאלי התרגש אחרי ה-4:4 נגד אנגולה .  מאמן המארחת ,  מנואל ז'וזה : " מהגלולות המרות שבלעתי בקריירה "
 בדקה ה-79 של משחק הפתיחה של אליפות אפריקה אמש בלואנדה  ( ראשון )  בין אנגולה למאלי ,  נראה היה שהנבחרת הביתית בדרך לניצחון גדול ומרשים .  האנגולים הוליכו 0:4 נגד חבורת כוכבים כסיידו קייטה ,  ממאדו דיארה ופרדי קאנוטה ,  אבל אז החל אחד הקאמבקים הגדולים של השנים האחרונות בטורניר רשמי וגדול וכשהשופט שרק לסיום ,  הורה לוח התוצאות על 4:4 .
" זה נס ",  אמר סיידו קייטה ,  שנכנס כמחליף במהלך המחצית הראשונה וכבש את הראשון והשלישי בקאמבק המופלא , " זה דבר נדיר ברמות הגבוהות של הכדורגל ,  אבל אנחנו צריכים להישאר עם הרגליים על הקרקע ולזכור את כל הטעויות שעשינו .  הראנו במשחק הזה גם החולשות שלנו וגם את הנקודות החזקות .  אם הייתי אומר לכם שאני מאמין שאפשר לחזור מ-4:0 ,  הייתי משקר .  חשבנו שאולי נוכל לצמק ל-4:2 ,  אבל לא יותר ".   
" בכל 42 שנות הקריירה שלי לא ראיתי דבר כזה ",  אמר מאמן אנגולה המאוכזב ,  מנואל ז'וזה , " היינו צריכים לנצח את המשחק הזה .  התיקו הוא כמו הפסד מבחינתי .  זו אחת מהגלולות המרות ביותר שנאלצתי לבלוע במהלך הקריירה שלי ". 
בלם אנגולה ,  קאלי ,  הוסיף : " אני כל כך עצוב ומאוכזב .  אין הסבר לאיבוד של יתרון כל כך גדול .  אבל אנחנו צריכים להרים את הראש ולהגיב היטב במשחק הבא ". 

קייטה : " זה נס ,  לא האמנו שאפשר לחזור מ-4:0 "
 קשר נבחרת מאלי התרגש אחרי ה-4:4 נגד אנגולה .  מאמן המארחת ,  מנואל ז'וזה : " מהגלולות המרות שבלעתי בקריירה "
 
