אובמה :  השבת האמריקאים לעבודה - עדיפות עליונה של הבית הלבן
בנאומו השבועי הביע אובמה שביעות רצון מנתוני התמ"ג ,  אך אמר כי הגירעון בתקציב מאיים על התאוששות הכלכלה
השבתם של כמה שיותר אמריקאים לעבודה היא העדיפות הראשונה של הבית הלבן לשנת 2010 ,  כך אמר היום נשיא ארה"ב ,  ברק אובמה .  לדבריו ,  צמצום הגירעון התקציבי מהווה גם הוא סוגיה חשובה שיש לטפל בה.בנאומו השבועי ברדיו ובאינטרנט דיבר אובמה על התקדמותה של כלכלת ארה"ב ,  וציין כהוכחה לכך את נתוני התמ"ג שפורסמו אתמול ,  אשר הצביעו על צמיחה בקצב שנתי של 5.7% בתמ"ג ברבעון הרביעי .  עם זאת ,  הוסיף אובמה כי הוא מודע לכך שרבים מתקשים למצוא עבודה . " המשימה שלנו היא לא רק להצמיח את הכלכלה ,  אלא להצמיח משרות לאנשים שרוצים אותן ,  ולהבטיח שהמשכורות של אלה שעובדים - יעלו ",  אמר אובמה.אובמה קרא לריסון ה"גירעונות בתקציב שצברנו זמן ממושך מדי ",  ואמר כי חובותיה של ארה"ב מהווים איום מיידי על התאוששות הכלכלה .  בנאומו ציין אובמה את חוק  " pay-as-you-go "   ( לפיו קיצוצי מסים ילוו בקיצוצים בהוצאות הממשלה או בהעלאת מסים במקומות אחרים ,  במקום הגדלת הגירעון )  שהונהג בשנות ה-90 ,  ואשר הוביל לעודפים בתקציב בסוף אותו עשור.הוא אמר כי ביטולו של החוק על ידי הקונגרס הוא שהוביל לגירעון בסך 1.3 טריליון דולר שירש כשנכנס לתפקידו בשנה שעברה . " השבת החוק הזה יסייע לנו לחזור למסלול ",  אמר אובמה על החוק ,  אשר אושר בסנאט ביום חמישי ,  וטעון עדיין את אישורו של בית הנבחרים .
 
אובמה :  השבת האמריקאים לעבודה - עדיפות עליונה של הבית הלבן
בנאומו השבועי הביע אובמה שביעות רצון מנתוני התמ"ג ,  אך אמר כי הגירעון בתקציב מאיים על התאוששות הכלכלה

