רדיו יהודה ושומרון ישנה את שמו ל  " גלי ישראל "
 ניצחון לרשות השידור בבית המשפט : " רדיו ישראל "  ישנה את שמו ל  " גלי ישראל ".  בכיר ברשות : " אנחנו מאוד מרוצים מהחלטה שהפכה אותם ללונה פארק אזורי ,  כמו אשקלונה "
 תחנת הרדיו האזורית ביהודה ושומרון תשנה את שמה ל  " גלי ישראל ".  בדיון שהסתיים לפני שעה קלה בבית המשפט המחוזי בפתח תקווה הודיעה התחנה על שינוי השם ,  בהמלצת נשיאת בית המשפט המחוזי בפתח תקווה השופטת הילה גרסטל .  לדברי אחד הנוכחים בדיון ,  בית המשפט יצר בדיון אווירה לפיה השם  " רדיו ישראל "  קרוב מדי לשם  " קול ישראל "  והמליץ לשנות את השם .  עם זאת ,  השופטת גרסטל הודיעה כי אין בכוונתה להכנס לסוגיה המשפטית והמליצה לצדדים להגיע לפשרה מחוץ לאולם .
 הצדדים נידונו מחוץ לאולם ובין השמות שהוצעו היה גם  " רדיו ארץ ישראל "  אולם לבסוף נבחר השם שהוצע על ידי אנשי רדיו יהודה ושומרון .  השופטת גרסטל הביעה תמיכה בשם וקבעה בהחלטתה כי זה יהיה השם החדש .  כמו כן העניקה השופטת חודש של היערכות לתחנה החדשה לשם שינוי שמה .
 שני הצדדים הביעו סיפוק מההחלטה ולדברי בכיר ברשות השידור , " אנחנו מאוד מרוצים מהחלטה שהפכה אותם ללונה פארק אזורי ,  כמו אשקלונה ". 
בכיר ב  " גלי ישראל "  אמר לוואלה !  ברנז'ה : " אם אנחנו לונה פארק אז הם רכבת הרים בדרך להתרסקות .  חבל שהם בזבזו כספי ציבור שעה שאין להם יכולת לשלם משכורות .  המשימה העיקרית הושגה - שמנו כולל את 'ישראל' בניגוד למה שהם רצו ". 

רדיו יהודה ושומרון ישנה את שמו ל  " גלי ישראל "
 ניצחון לרשות השידור בבית המשפט : " רדיו ישראל "  ישנה את שמו ל  " גלי ישראל ".  בכיר ברשות : " אנחנו מאוד מרוצים מהחלטה שהפכה אותם ללונה פארק אזורי ,  כמו אשקלונה "
 
