מהיום :  נוסעים עם אורות דולקים גם ביום
חובת הדלקת אורות ביום בכבישים בינעירוניים חלה על כל סוגי הרכב הפרטיים .  הקנס על נסיעה בלי אורות עומד על 100 שקלים ו-2 נקודות ברישיון הנהיגה
החל מה-1 בנובמבר ,  חלה חובת הדלקת אורות בשעות היום בכבישים בינעירוניים .  התקנה תהיה תקפה לכל אורך תקופת החורף עד ה-31 למרץ 2011 ,  והיא כוללת את כל סוגי כלי-הרכב הפרטיים .  נהגי מוניות ומשא כבד נדרשים להדליק את האורות גם בכבישים עירוניים .  במשרד התחבורה מדגישים כי רוכבי אופנועים חייבים לנסוע באורות דולקים במשך כל ימות השנה בכבישים עירוניים ובינעירוניים .  
על פי דובר משרד התחבורה אבנר עובדיה ,  הקנס על נסיעה ללא אורות על פי המחויב בחוק יגבה מהנהגים החורגים מכך 100 שקלים ועוד 2 נקודות ברישיון הנהיגה .  יחד עם זאת ,  וכמו בכל מעבר בין העונות ,  משטרת ישראל תקציב תקופת הסתגלות מסוימת ומוגבלת של יום-יומיים לכל היותר ,  למי שמתקשה להיערך לשינוי הנדרש .
 
מהיום :  נוסעים עם אורות דולקים גם ביום
חובת הדלקת אורות ביום בכבישים בינעירוניים חלה על כל סוגי הרכב הפרטיים .  הקנס על נסיעה בלי אורות עומד על 100 שקלים ו-2 נקודות ברישיון הנהיגה

