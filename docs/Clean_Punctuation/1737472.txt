שנתיים לאחר התמוטטות ליהמן ברדרס טרם הוגשה תביעה פדרלית אחת נגד בכירי וול סטריט
הרשות לני"ע נמנעה מאזכור בכירים ספיציפיים גם כאשר הגישה תביעות נגד חברות פיננסים
שאלה עקבית מאז המשבר הפיננסי ב-2008 ,  היא מדוע הממשל אינו מגיש תביעות נגד בכירים במגזר הפיננסי בגין חלקם בהתמוטטות חברות כמו בר סטרנס או ליהמן ברדרס וההשקעות המסוכנות שהובילו לחילוץ ענקיות כמו aig ,  פאני מיי ופרדי מאק .  כיצד ייתכן כי חברות בשווי מיליארדי דולרים יתמוטטו לפתע ,  ואף אחד לא ישא בנטל האחריות ? בשימוע בפני ועדת המשפטים של הסנאט בשבוע שעבר ,  הביע הסנאטור הדמוקרטי טד קאופמן מדלאוור את התסכול בבית המחוקקים לגבי היעדר נבלים מזוהים בעומדים בבסיס המשבר בשל השנתיים האחרונות . " לא ראינו כמעט תביעות של מנהלים וחברי דירקטוריונים בוול סטריט - אותם אנשים שהובילו את המדינה אל פי תהום ",  אמר קאופמן ,  והוסיף , " מדוע ?  ". השופטת אלן סיגל הובל מבית המשפט המחוזי בוושינגטון הביעה תסכול דומה לגבי ההסדר בין הרשות לניירות ערך בארה"ב  ( sec )  ,  לבין סיטי ,  בגין ההצהרות הכוזבות של הבנק בנוגע לחשיפתו לני"ע מגובי סאבפריים  ( משכנתאות ללווים בעייתיים בארה"ב )  .  בתביעה מתייחסת הרשות מספר פעמים ל"הנהלה הבכירה "  שקיבלה מידע על גידול בהפסדי תיק ההשקעות של הבנק ,  אך אף מנהל לא מוזכר בתביעה .  השופטת אישרה את ההסדר ,  אך הביעה תמיהה לגבי חוסר יכולתה של הרשות לזהות לפחות אילו מבכירי סיטי קיבלו את המידע .  השופט ציינה כי  " הרשות כושלת בכך בחובתה כלפי הציבור.בשימוע בסנאט ,  רוברט קוזאמי ,  מנהל האכיפה ברשות ,  העיד כי באחרונה הרשות הרבה יותר אגרסיבית בתביעותיה נגד וול סטריט .  הוא הזכיר כדוגמה את תביעת ההונאה שהוגשה נגד גולדמן ,  ויושבה מאוחר יותר תמורת תשלום של 550 מיליון דולר על ידי הבנק .  אך גם בתביעה נגד גולדמן לא הוזכר אף בכיר באופן ספיציפי כנאשם ,  ורק הסוחר פבריס טורה הוזכר בשמו.הרשות הגישה אישומים נגד בכירי חברת המשכנתאות קאנטריווייד פייננשל בגין הונאה והצהרות כוזבות ,  ובין היתר האשימה את המנכ"ל לשעבר ,  אנג'לו מוזילו ,  במסחר לפי מידע פנים .  אך האישומים הם אישומים אזרחיים ,  הנחשבים בציבור כחמורים פחות ,  כיוון שאינם יכולים לכלול עונשי מאסר .  גם נגד בכירי ליהמן ברדרס ככל הנראה לא תוגש תביעה פלילית ,  אם בכלל ,  אלא רק אזרחית.סיבה אפשרית אחת להיעדר תביעות נגד בכירים היא פסיקת בית המשפט העליון בארה"ב בנוגע לג'פרי סקילינג ,  מנכ"ל אנרון לשעבר ,  המגבילה תביעות נגד בכירים בגין הפרת משרות אמון לושאי שוחד ותשלומים בלתי חוקיים בלבד .  כיום בלתי אפשרי להגיש תביעות נגד בכירים בארה"ב בגין פעולות שנויות במחלוקת הכרוכות בחוסר כנות מסויימת ,  אלא אם אותו אדם הרוויח אישית מאותן פעולות ,  על חשבון החברה והציבור.ועדת המשפטים של הסנאט תקיים היום שימוע בנוגע לחקיקה חדשה שתאפשר תביעות בגין שחיתות והונאה גם נגד מי שלא הרוויחו אישית מהונאתם .  עם זאת ,  גם אם חקיקה שכזו תתקבל ,  היא לא תחול על עבירות שבוצעו לפני כניסתה לתוקף .
 
שנתיים לאחר התמוטטות ליהמן ברדרס טרם הוגשה תביעה פדרלית אחת נגד בכירי וול סטריט
הרשות לני"ע נמנעה מאזכור בכירים ספיציפיים גם כאשר הגישה תביעות נגד חברות פיננסים

