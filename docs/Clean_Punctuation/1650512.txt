ועד עובדי אל על :  ההנהלה מונעת מדיילי הקרקע לצאת להפסקת אוכל
זאת על רקע פיטוריהם של הדיילים הזמניים ;  ההנהלה : " הטענות אינן נכונות "
 עימות נוסף בין ההנהלה לנציגות העובדים באל על :  נציגות העובדים טוענת ,  כי הנהלת אל על אינה מאפשרת לדיילות ודיילי קרקע בנתב"ג לצאת להפסקת אוכל ,  בגלל מחסור בכח אדם שנוצר עקב פיטורי דיילות ודיילי קרקע זמניים בשבוע שעבר .  ההנהלה דוחה את הטענות ומאשימה את נציגי העובדים בדיסאינפורמציה.מזכ"ל נציגות העובדים ,  יוסי לוי ,  אמר כי מדובר בדיילות ודיילי קרקע אשר מאיישים את דלפקי הצ'ק אין של החברה בטרמינל הנוסעים בנתב"ג .  לדבריו הם קיבלו הוראה מראש האגף בתחנת ישראל ,  שלא לעזוב ולצאת להפסקת אוכל ,  ובמקום זאת הם מקבלים כריכים ושתיה במקום . " זו פגיעה בתנאי העסקתם של העובדים ,  לא ניתן לכך יד ". לטענת לוי ,  נוצר מחסור בדיילות ודיילי קרקע ,  משום שהחברה פיטרה בשבוע שעבר כ-150 דיילות ודיילי קרקע זמניים ולא הספיקה עדיין להשלים הכשרה של כח אדם חדש.בהנהלת אל על אמרו היום בתשובה כי  " הטענות אינן נכונות וההיפך הוא הנכון .  אל על מקפידה על זמני המנוחה והפסקות האוכל של הדיילות והדיילים ובנוסף על אלה מקבלים הדיילות והדיילים ארוחה קלה נוספת בשעות העבודה ". יצויין כי המחלוקת בין הצדדים היא על עבודתם של דיילים ודיילות זמניים אשר סיימו ב-31 לדצמבר 2009 תקופה של חמש שנות עבודה לפחות באל על והיו צריכים לעזוב את החברה .  תקופת עבודתם הוארכה בחודשיים - עד ה-28 לפברואר ,  כדי לאפשר להנהלה ולנציגות העובדים לנסות ולהסכים על המשך העסקתם.עפ"י התוכנית שנדונה בין הצדדים ,  עלתה האפשרות להאריך את העסתקם בעוד שנתיים ולחלק מהם להעניק קביעות .  אלא שבין ההנהלה לנציגות העובדים התגלתה מחלוקת לגבי מי יהיה זכאי לקבלת מעמד של קביעות.בעוד נציגות העובדים דרשה להעניק את המעמד לדיילים ודיילות וותיקים אשר משרתים חמש שנים לפחות בחברה ,  ההנהלה ,  בראשותו של סמנכ"ל לקוחות ,  דוד מיימון ,  ביקשה דווקא לתת את הקביעות לדיילים ודיילות צעירים יותר אשר עובדים פחות מחמש שנים.עפ"י נתוני רשות שדות התעופה  ( רש"ת )  אל על הטיסה כ-3.5 מיליון נוסעים ב-2009 ותפסה נתח שוק של כ-34% מכלל הנוסעים בתעופה הבינלאומית בשנה החולפת בנתב"ג .
 
ועד עובדי אל על :  ההנהלה מונעת מדיילי הקרקע לצאת להפסקת אוכל
זאת על רקע פיטוריהם של הדיילים הזמניים ;  ההנהלה : " הטענות אינן נכונות "
 
