אירן :  התחלנו היום בייצור דלק גרעיני
אירן הודיעה הבוקר באופן רשמי על התחלת פעולות העשרת האורניום ברמה גבוהה של 20% .  במערב זועמים : " לא נותר אלא לנקוט בסנקציות בינלאומיות ".  אך טהרן הבהירה כי היא עדיין מוכנה לקיים את עסקת החלפת דלק 
 ( צילום :  רויטרס ;  עריכה :  גדי וינסטוק ;  קריינות :  אילן שניג ) 
הטלוויזיה הממלכתית באירן דיווחה הבוקר  ( שלישי )  כי היום החל תהליך העשרת האורניום ברמה גבוהה במתקן הגרעיני בנתאנז . " היום החלנו לייצר דלק גרעיני מועשר ,  ברמה של 20% ,  בנוכחותם של פקחי הסוכנות הבינלאומית לאנרגיה אטומית ",  נמסר בהודעה רשמית מטעם הממשל .  אך דובר משרד החוץ מסר כי ארצו עדיין מוכנה לבצע החלפת דלק אם דרישותיה ייענו .  
ההודעה ,  אשר נמסרה גם לסוכנות לאנרגיה אטומית ,  היא תוצאה של הנחיה ישירה מצד נשיא המדינה מחמוד אחמדינג'ד שהורה להאיץ את תהליך העשרת האורניום כחלק מהפעלת כור המחקר האירני בבירה טהרן .  הוראתו של אחמדינג'ד להעשיר את האורניום עומדת בניגוד להסכם הפשרה ,  שגובש בין סבא"א ושש המעצמות והוצע לאירן ,  לפיו רוב מאגר האורניום האירני יישלח להעשרה במדינה אחרת ויוחזר לה בצורת של מוטות דלק לשימוש בכור למטרות רפואיות .
 יחד עם זאת ,  דובר משרד החוץ האירני ראמין מהמנפרסט אמר כי טהרן עדיין מוכנה לעסקת החלפת דלק אם דרישותיה ייענו .  מהמנפרסט הוסיף כי כוונות המערב להתקדם לקראת סנקציות לא תעזור לצדדים להתקדם מעבר למשבר .  
על פי גורמים במערב ,  החלטתה של אירן לייצר דלק גרעיני מועשר בריכוז גבוה מעמידה בספק רב את היכולת להגיע להבנות כלשהן עם המדינה ועשוייה להאיץ גם את תהליך הטלת הסנקציות על המשטר בטהרן במטרה למנוע את המשך התחמשותה הגרעינית .
 אירן מעשירה כיום דלק ברמה של 3.5% ,  וזקוקה לדלק מועשר ברמה של 20% כדי להפעיל את כור המחקר בטהרן .  לייצור פצצה אטומית דרוש דלק מועשר ברמה של 90% .  לדברי מומחים ,  תהליך ההעשרה ל-20% אורך כשנה ודורש שימוש ב-2,000 צנטריפוגות במתקן בנתאנז .  אך מעבר מהעשרה של 20% ל-90% ייקח רק כחצי שנה ודורש בין 500 ל-1,000 צנטריפוגות .
 בתגובה להודעת אירן ,  אמר הבוקר דובר הפנטגון כי ארצות הברית רוצה שמועצת הביטחון של האו"ם תאשר החלטה בתוך שבועות על מנת לאפשר הטלת סנקציות חדשות על אירן
שר ההגנה האמריקאי אמר אתמול בתגובה להצהרת הכוונות של אירן כי סירובה לקבל את הסכם העשרת האורניום לא משאיר לקהילה הבינלאומית ברירה אלא להטיל סנקציות נוספות על הרפובליקה האיסלמית .
" אנו עדיין חייבים למצוא אפשרות בדרכי שלום לפתרון הנושא הזה .  הדרך היחידה שנותרה בשלב זה ,  כך נראה לי ,  היא מסלול הלחץ שידרוש מכל הקהילה הבינלאומית לעבוד יחד ",  אמר רוברט גייטס במהלך מסיבת עיתונאים בפריז עם שר ההגנה הצרפתי הרווה מורין .  מורין אמר כי צרפת וארצות הברית מאוחדות בדעתן : " אין לנו ברירה אלא לעבוד יחד על צעדים אחרים ".  
שר החוץ הצרפתי ברנר קושנר הצטרף לשורת המבקרים כשקרא להודעת אירן  " סחיטה ",  והוסיף : " הדבר היחיד שאנו יכולים לעשות הוא ,  למרבה הצער ,  להטיל סנקציות ,  לאור זאת שהמשא ומתן אינו אפשרי ".  קושנר הוסיף כי סין ,  חברה במועצת הביטחון של האו"ם עדיין לא משוכנעת כי יש צורך בסנקציות .  
ייצור הדלק ,  שצפוי להתחיל באופן פעיל בשעה 1 בצהרים היום  ( שעון אירן )  ,  הוא אחד מבין כמה צעדים עליהם הודיע השבוע ראש הסוכנות לאנרגיה אטומית במדינה .  בין היתר נמסר כי אירן תקים 10 מתקנים נוספים להעשרת אורניום בשנה הקרובה .  פרשנים העריכו הלילה כי עיתוי העלאת ההילוך בתכנית הגרעין האירנית אינו מקרי והוא מתרחש ערב תקופת החגיגות לציון יום השנה ה-31 למהפכה האיסלמית בטהרן .
 
אירן :  התחלנו היום בייצור דלק גרעיני
אירן הודיעה הבוקר באופן רשמי על התחלת פעולות העשרת האורניום ברמה גבוהה של 20% .  במערב זועמים : " לא נותר אלא לנקוט בסנקציות בינלאומיות ".  אך טהרן הבהירה כי היא עדיין מוכנה לקיים את עסקת החלפת דלק 

