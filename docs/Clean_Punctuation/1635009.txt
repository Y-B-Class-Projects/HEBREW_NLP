לא רק לונדון :  ירדן תובעת את יו"ר הכנסת
התובע הכללי בממלכה אישר תביעה של ארגון משפטנים נגד ראובן ריבלין וכן נגד ח"כ אריה אלדד בעקבות התבטאויותיהם כי ירדן היא המדינה הפלסטינית . " מדובר בפגיעה בביטחונה של ירדן "
 ארבעה עורכי דין ירדניים הגישו תביעה לתובע הכללי בממלכה נגד יושב ראש הכנסת ראובן  ( רובי )  ריבלין ונגד ח"כ אריה אלדד  ( האיחוד הלאומי )  בגין התבטאויות לפיהן ירדן היא המדינה הפלסטינית .  כלי תקשורת ערבים דיווחו אתמול  ( חמישי )  כי התובע הכללי אישר את התביעה והודיע כי ינקוט בצעדים המשפטיים הנדרשים .  טרם נקבע מועד לדיון .
 דובר  " איגוד עורכי הדין הירדנים למעקב אחר פשעי האויב  ( ישראל  נ.י )  ",  העו"ד חכמת רוואשדה ,  מסר כי התובע הכללי אישר באופן רשמי את התביעה נגד ריבלין ואלדד לאחר שהאיגוד שבו הוא חבר הגיש אותה לפני כשבועיים . " ריבלין ואלדד אמרו שיש לראות בירדן מולדת לפלסטינים ",  מסר . " דבריהם התפרסמו בעיתונות הישראלית ,  הירדנית והעולמית ". 
רשאוודה הסביר מדוע דברי אלדד וריבלין כה פגעו בהם : " אנו סבורים שהדברים מהווים פשע והם מסכנים את ביטחונה של ירדן ,  שכן הם מחייבים שינוי של החוקה ומחיקתה של ירדן .  עניין זה הוא בסמכותו של התובע הכללי ".  לדבריו ,  בשבוע הבא הוא וחבריו יתנו  " עדות "  בפני התובע הכללי ,  בה יסבירו את תביעתם .  הוא הוסיף עוד כי לארבעת עורכי הדין שהגישו את התביעה הצטרפו כבר 100 עורכי דין .
 בחודש מאי 2009 קראו כ-15 חברי פרלמנט ירדנים לממשלתם לנתק את היחסים עם ישראל - זאת בעקבות הצעת החוק של ח"כ אריה אלדד ,  לפיה ירדן תהיה מדינתם העתידית של הפלסטינים . " ההצבעה על ההצעה בכנסת מעידה כי ההנהגה בישראל לא מאמינה באמת בשלום ולא מכבדת את הסכמי השלום ",  כתבו חברי הפרלמנט הירדנים .
 בתגובה להצעת החוק ,  זימן גם שר החוץ הירדני נאסר ג'ודה את השגריר הישראלי לשעבר יעקב רוזן לשיחה ,  בה גינה בחריפות את ההצעה .  שר החוץ הירדני אמר לשגריר הישראלי כי מדובר בדברים חמורים המנוגדים להסכם השלום בין ירדן לישראל .  כמו כן ביקש לברר אם הדברים מייצגים את עמדתה הרשמית של ממשלת ישראל .  רוזן השיב בשלילה ואמר כי מדובר בהצעה פרטית לסדר היום של חבר כנסת וכי ממשלת ישראל דבקה בהסכם השלום .
 
לא רק לונדון :  ירדן תובעת את יו"ר הכנסת
התובע הכללי בממלכה אישר תביעה של ארגון משפטנים נגד ראובן ריבלין וכן נגד ח"כ אריה אלדד בעקבות התבטאויותיהם כי ירדן היא המדינה הפלסטינית . " מדובר בפגיעה בביטחונה של ירדן "
 
