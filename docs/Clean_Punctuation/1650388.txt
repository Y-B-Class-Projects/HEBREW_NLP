לאחר שלא מונה לתפקיד הממונה על הביטוח ושוק ההון :  אריק פרץ עוזב את משרד האוצר
פרץ הצטרף לאגף שוק ההון לפני כתשע שנים וכיהן בסגן בכיר בארבע השנים האחרונות
אריק פרץ ,  סגן בכיר לממונה על שוק ההון ,  ביטוח וחיסכון ,  הודיע היום לסגן שר האוצר ,  יצחק כהן ,  ולמפקח על הביטוח ,  פרופ' עודד שריג ,  על כוונתו לפרוש מתפקידו בחודשים הקרובים.אריק פרץ מכהן מזה כארבע שנים כסגן בכיר לממונה על שוק ההון ,  במסגרת תפקידו ריכז את תחום הרגולציה ,  הרישוי והפיקוח על חברות הביטוח ,  קרנות הפנסיה וקופות הגמל ואת מחלקת שוק ההון באגף.פרץ  ( 36 )  ,  בעל תואר בוגר בכלכלה ,  חשבונאות ומשפטים ותואר מוסמך במנהל עסקים ומשפטים מהאוניברסיטה העברית ,  הצטרף לאגף שוק ההון במשרד האוצר לפני כתשע שנים ושימש בתפקידים שונים ,  ביניהם ,  כמנהל מחלקת קופות גמל ,  מנהל מחלקת יציבות חברות הביטוח ועוד .  בנוסף ,  משמש פרץ כדירקטור בבורסה לניירות ערך בתל אביב.פרץ היה שותף בקידום רפורמות ומהלכים שונים שהוביל אגף שוק ההון ,  בהן יישום הרפורמה בשוק ההון ,  הגדלת דרישות ההון מחברות הביטוח ,  פיתוח מחשבוני המידע לציבור  ( פנסיה ,  גמל וביטוח )  ,  קופת גמל בניהול אישי ועוד .  כמו כן ,  כיהן פרץ כחבר בועדת חודק ושימש כראש צוות ניהול המשבר הגלובלי באגף.סגן שר האוצר ,  יצחק כהן ,  הביע צער על ההחלטה .  לדבריו , " פרץ הוא נכס לאגף שוק ההון ולמשרד האוצר ,  הוא מהווה דוגמא ומופת למינהל איכותי וערכי בשירות הציבורי בישראל ". הממונה על שוק ההון ,  ביטוח וחיסכון ,  פרופ' עודד שריג ,  אמר כי יכולותיו האישיות של פרץ ניכרות בתרומתו המקצועית לכל תחומי העשייה של האגף בעיצוב שוק ההון בישראל .  בתפקידו יצר אריק תשתית ארגונית מקצועית שתהווה בסיס להתמודדות האגף עם האתגרים העתידיים ". 

לאחר שלא מונה לתפקיד הממונה על הביטוח ושוק ההון :  אריק פרץ עוזב את משרד האוצר
פרץ הצטרף לאגף שוק ההון לפני כתשע שנים וכיהן בסגן בכיר בארבע השנים האחרונות

