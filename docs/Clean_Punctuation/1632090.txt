חגיגות ה-70 של איגרא 
מי שעבר ביום שלישי בנמל התעופה באילת ודאי התפלא לנוכח אנשי העסקים שנחתו בעיר הדרומית .  אנשי העסקים לא בא להתחמם בקרני השמש ,  אלא למסיבת ההפתעה ליום הולדתו ה-70 של איש העסקים יואב איגרא .  ההפתעה כמעט והתגלתה כאשר סולי סקאל ,  שהגיע לעיר כמה שעות לפני האירוע ,  נכנס לאחת המסעדות בעיר וגילה להפתעתו שאיגרא יושב בה .  סקאל שחשש כי איגרא יראה אותו ויתחיל לברר בנוגע לסיבת הימצאו באילת ,  חמק מהמסעדה לתדהמת המלצרים .  המסיבה נערכה במלון הרודס .  בתוכנית האמנותית : " חיים שכאלה "  עם עמוס אטינגר .  חברו הקרוב של איגרא ,  יהורם גאון ,  עלה לבמה וסיפר שלל מעשיות מהעבר המשותף .  הלילה הסתיים במסיבת ריקודים של שירי להקת אבבא בביצוע להקת ווטרלו .  חגג :  דוד פתאל ,  שותפו של איגרא במלון הרודס  ( איגרא מחזיק ב-50% מהמלון )  ,  ומי שקיבל לידיו את ניהול המלון .  הדרימו :  ליאורה עופר ,  זאב בוים ,  ג.יפית ,  משה גאון ,  יורם גלובוס ,  משה טרי ,  עו"ד יהודה רווה ,  יגאל בריטמן ומשה ממרוד .
 
חגיגות ה-70 של איגרא 
nan
