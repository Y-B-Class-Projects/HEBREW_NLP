האחים זרצקי הבטיחו מקומם בונקובר
צמד מחליקי הקרח הישראלי סיים במקום השביעי באליפות אירופה באסטוניה .  תמר כץ לא תסע למשחקים האולימפיים
אליפות אירופה בהחלקה אומנותית הסתיימה הערב  ( שישי )  בטאלין שבאסטוניה ,  כאשר אלכסנדרה ורומן זרצקי רשמו את הופעתם הטובה בקריירה במעמד הזה ,  כסיימו במקום השביעי .  לצמד האחים היו שאיפות גדולות יותר בתום היום השני מבין שלושה ,  אז דורגו במקום השישי ,  אלא שבתום החלק האחרון שהיה הריקוד החופשי ,  הם חזרו למקום השביעי הכללי .  הקריטריון הישראלי להשתתפות באולימפיאדת ונקובר היה מקום 1-10 בתחרות הזאת ,  והם עמדו בו כמו שצריך .  
מי שאכזבה בתחרות הזאת הייתה תמר כץ ,  שהתחרתה ביחידות והייתה יכולה להסתפק גם במקום ה-14 כדי להשיג קריטריון צעיר למשחקי ונקובר .  בסופו של דבר כץ דורגה במקום ה-21 ,  ולא הצליחה להתברג בין 20 המחליקות הראשונות שעלו לשלב הבא של התחרות .  
ביום שני הקרוב תוצג במשרדי הוועד האולימפי המשלחת הישראלית למשחקי ונקובר 2010 ,  שתכלול שלושה ספורטאים ,  המחליקים אלכסנדרה ורומן זרצקי וגולש הסקי האלפיני מיכאל רנג'ין .
 
האחים זרצקי הבטיחו מקומם בונקובר
צמד מחליקי הקרח הישראלי סיים במקום השביעי באליפות אירופה באסטוניה .  תמר כץ לא תסע למשחקים האולימפיים

