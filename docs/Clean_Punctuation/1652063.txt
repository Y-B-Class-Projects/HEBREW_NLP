אנליסט ?  איש שיווק פלוס לקוחות 
 >  >  לא מעט אנשים נדהמו אתמול כאשר קראו שיובל בן זאב ,  המוכר להם מהטלוויזיה ומהעיתונות כאנליסט ומנתח מניות סימפטי וחייכן ,  לקח הביתה ב-2009 שכר של יותר מ-8 מיליון שקל - שכר שמקבלים בדרך כלל רק מנכ"לים העומדים בראש חברות עם מאות עובדים ומחזורי מכירות של מיליארדי שקלים .  לכאורה ,  הסיפור של בן זאב מיוחד .  רוב השכר שקיבל הוא השתתפות ברווחים של חברת ברוקראז' שהקים יחד עם עוד שני חברים :  השלושה עזבו את לידר לפני 7 שנים ,  הקימו חברה חדשה במסגרת קבוצת כלל פיננסים וקיבלו כ-40% מהבעלות .  השכר השוטף של בן זאב הסתכם ב-720 אלף שקל ,  וכל השאר הוא חלקו ברווחי השותפות .  אלא שסקירה של שאר השוק מראה שבן זאב לא יוצא דופן .  במספר לא קטן של בתי השקעות ,  בהם מיטב ,  ד"ש ואחרים ,  הסכימו החברות הגדולות להקצות בין 20% ל-50% מרווחי פעילות המסחר עבור בודדים וצוותים הכוללים גם סוחרים וגם אנליסטים ,  כדי שאלה יעברו אליהם .  אחרים ,  כמו חיים ישראל במריל לינץ' ,  דן הרווארד ואלון גלזר אמנם לא הפכו לשותפים ,  אבל הם זוכים לפי הערכות לחבילות שכר ובונוסים שיכולים להגיע למיליוני שקלים בשנה ויותר .  זו כמובן רמת השכר בישראל :  בניו יורק ולונדון יכולה חבילת התגמול הכוללת של אנליסטים בכירים להגיע למיליוני דולרים .  מה כה מיוחד בעבודה של אנליסט ?  המנתחים הפיננסיים הזוכים לשכר של מיליוני דולרים הם אנליסטים המכונים  " סל-סייד "   ( sell side )  :  עבודות הניתוח וההמלצות שהם מנפקים מחולקות ללקוחות ולציבור הרחב .  הם שונים ממנתחי  " ביי-סייד "   ( buy side )  ,  העובדים אצל מנהלי השקעות והמלצותיהם נותרות סודיות וצמודות לחזה .  לא רק זאת ,  ההמלצות של האנליסטים המכונים  " סל-סייד "  נמסרות ללקוחות בחינם ללא שום תשלום .  אז איפה כאן המודל העסקי ?  התשובה היא שאנליסטים כמו בן זאב הם אנשי שיווק המשתמשים במקצועיות הפיננסית שלהם כדי לגייס לקוחות לבית ההשקעות בו הם עובדים .  זה הולך כך :  האנליסט מכסה חברה ,  הלקוח מתרשם ומעוניין לפתוח עמו ערוץ תקשורת - ובתמורה הוא מבצע את עסקותיו באמצעות חדר המסחר של בית ההשקעות בו האנליסט מועסק .  רוצים לדבר עם בן זאב  ( או כל אנליסט אחר )  באמצע הלילה ?  רוצים להתייעץ עמו מה המשמעות של הדו"ח האחרון של בנק הפועלים ?  רוצים להיות הראשונים שאליו הוא יעביר את ההמלצה הטרייה הבאה שלו ?  בסדר גמור ,  זה לא עולה כסף ,  אבל תצטרכו לפתוח חשבון ולבצע פעילות קנייה ומכירה משמעותית בחברת הברוקראז' של כלל פיננסים .  עכשיו השכר של אנליסטים בכירים מתחיל להיות הגיוני יותר .  הם אמנם עושים עבודת ניתוח פיננסי ,  אבל את התמורה הם מקבלים כדי להביא לקוחות ,  כדי שהלקוחות יבצעו הרבה עסקות וישלמו הרבה עמלות .  ושיווק הוא שיווק :  אנליסטים שהפכו את עצמם למותג באמצעות ניתוחים ותחזיות מוצלחות ,  רושם מקצועי ועבודת יחסי ציבור יעילה ,  מצליחים להביא לקוחות רבים .  את המכה הגדולה הם עושים כאשר הם עוברים מבית השקעות אחד לשני ,  ומביאים יחד אתם את הלקוחות הנאמנים שלהם .  בכך האנליסטים הבכירים לא שונים מעורכי דין ,  רופאים ,  כדורגלנים וטאלנטים בטלוויזיה .  לכולם יש לקוחות שבאים אחריהם ,  והמעסיק משלם עבור הלקוחות הללו .  אבל האם האנליסטים פוגעים בהערכות ,  התחזיות והדירוגים שלהם ?  האם תג ה"קנייה חזקה "  שהם מנפיקים באמת שווה משהו ?  עשרות מחקרים שבוצעות בארה"ב מראים שלא .  בממוצע ,  אנליסטים לא מצליחים להכות את השוק .  הם אמנם מצליחים לחזות לא רע את רווחי החברות ,  אבל נכשלים בחיזוי מחירי המניות בעתיד  - " מחיר היעד "  שלהם לא שווה הרבה .  באחד המחקרים היותר מעניינים אפילו לא נמצא קשר בין הדיוק של התחזיות לבין התגמול של האנליסט .  אך מה זה חשוב ?  אם יש לך מוניטין ,  אם יש לך מותג ,  אם יש לך קהל מעריצים שהולך אתך לכל מקום ,  אם אתה מוכן לנצל הזדמנויות ולקפוץ לבית ההשקעות שמוכן לשלם - אתה עושה כסף גדול .
 
אנליסט ?  איש שיווק פלוס לקוחות 
nan
