משכורת 13 :  לכו על זה
המדור שידרדר אתכם לשבור חסכונות בשביל פריט אחד שווה במיוחד .  והשבוע  סניקרס של דיור לגברים .  כולה 3400 שקלים והן שלכם 
" לבישת סניקרס גבוהות עם חליפה ,  מפרקת את המראה ,  וזה חשוב .  אני אוהב את הריאקציה בין נעליים גבוהות לבין מכנסיים .  זה כמו שרוולים מופשלים למכנסיים מחוייטים ",  הסביר לפני כמה חודשים כריס ואן אש ,  המעצב הראשי של Dior Homme ,  את אחד מחוקי הסטייל שלו למגזין הגברים  " דיטיילס ".  האמת היא ,  שהוא עושה יותר מאשר רק ליישם את הכלל על עצמו ולהפגין בהופעות ציבוריות שידוכים מגרים במיוחד בין חליפות גזורות היטב לסניקרס במאות דולרים ;  בשם אותו מראה דקונסטרוקטיבי ,  ואן אש חתום על עיצובן של כמה מהנעליים הספורטיביות המסעירות שנצפו בקולקציות גברים .  תמיד עתירות דיטיילים וסגירות אלטרנטיביות ,  הנעליים בעיצובו הפכו תוך זמן קצר למעוררות אובססיה בכת הלא רשמית והבועטת של מכורי הסניקרס .
 השילוב הזה ,  בין הספורטיבי לאלגנטי ,  בין הנוקשה לנינוח ,  הוא אחד המאפיינים העיקריים בכתב היד של ואן אש ,  ובקיץ 2010 נלקח רחוק אף יותר .  הקולקציה הנוכחית של דיור הום ,  שהיא מופת של תחכום המרסק את החלוקה המסורתית בין הפנים והחוץ של הבגד ,  יוצרת שכבות ושקיפויות המשחררות את הצללית .  על מסלול התצוגה ,  המכנסיים הקלילים והבלוניים והטון האווירי של הבגדים אוזנו היטב על ידי כך שנתחבו לתוך סניקרס מוצקות ובנויות היטב בצבעים שורשיים של בז' ,  אפור ,  שחור ולבן .  הנעליים האלו ,  ששרוכיהן נרכסים בהצלבה בולטת ויש להן רוכסן כסוף בעורפן ,  הן ביטוי יצירתי מושלם של פריט בעל סגנון לא מחייב לכאורה ,  אבל כזה שמעורר המון תשומת לב .  לפחות המשלוח מחו"ל מחייב לגמור עם זה בתשלום אחד .
 
משכורת 13 :  לכו על זה
המדור שידרדר אתכם לשבור חסכונות בשביל פריט אחד שווה במיוחד .  והשבוע  סניקרס של דיור לגברים .  כולה 3400 שקלים והן שלכם

