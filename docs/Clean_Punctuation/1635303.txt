קרן הקולנוע בעקבות יאיר לפיד : " דוחה את דבריו של יהונתן סגל "
 בעקבות הדברים שפרסם לפיד בטורו ,  לפיהם סגל הציג את סרטו  " אודם "  כהשוואה בין הכיבוש לשואה ,  הודיעה הקרן כי תשקול את צעדיה מול הפקת הסרט שכבר זכה לתמיכה מטעמה
הקרן לקולנוע ישראלי יוצאת באופן חריף נגד הפקת סרט בתמיכתה .  הסרט המדובר הוא  " אודם ",  בכיכובן של קלרה חורי ונטלי עטיה ובבימויו של יהונתן סגל ,  לשעבר כוכב  " אסקימו לימון "  ובמאי סרטים בהווה .  העילה למתקפה היא דברים שהובאו אמש  ( שישי )  בטורו של יאיר לפיד ב"ידיעות אחרונות ".  לפיד ציטט דברים שכתב סגל בחוברת השיווק של הסרט לפיהם  " לקח לא מעט שכנועים עד שקרן הקולנוע הישראלי אישרה סיפור שאומר שהכיבוש גרוע יותר ממה שישראל הודתה אי פעם ואפשר להשוות אותו לשואה ".  על סמך דברים אלה ,  יצא לפיד נגד עצם מימונו של הסרט על ידי גוף ממשלתי הנהנה מכספי ציבור כמו קרו הקולנוע הישראלי .  
בתגובה מסרה הקרן ,  שבראשה עומד כתריאל שחורי ,  כי התסריט המקורי שהגיש סגל לא כלל את ההשוואה האמורה . " הציטוט ,  שיש בו סילוף עובדות ושימוש ציני בשמה של הקרן ,  מופיע במסמך מכירה שיווקי שהוכן לצורך גיוס משקיעים ",  נכתב בתגובה . " בתסריט שאושר על ידי הקרן אין כל הד לדברי 'הפרשנות' של הבמאי ,  שאותם דוחה קרן הקולנוע הישראלי .  עבור הקרן ,  הטקסט היחיד הקובע הוא התסריט שהוגש לה ".  
לטענת הקרן ,  הוגשו שתי גרסאות לתסריט .  בגרסה הראשונה שתי גיבורות הסרט הן יהודיות ואילו בגרסה השניה מדובר בפלסטיניות .  שתי הגרסאות אושרו ,  אולם ללא קשר להשוואה אותה עושה סגל בחוברת השיווקית .  
עתה אומרים בקרן הקולנוע כי יישקלו צעדים נגד סגל והפקת הסרט : " הקרן מחויבת לחופש יצירה מלא ,  אך מקפידה שהסרט ישקף נאמנה את התסריט שאושר וקיבל את תמיכתה .  הקרן תבחן את כל הפרסומים שנעשו בהקשר לסרט זה ותשקול צעדיה מול המפיקים ויוצרי הסרט ",  לשון ההודעה .  
סרטו של סגל ,  שביים בעבר את  " קשר עיר "  שזכה בפסטיבל חיפה והתחרה בפסטיבל ברלין ,  נמצא בשלבי צילומים בימים אלו ,  לאחר שזכה בשנה שעברה למימון מחברות בינלאומיות שונות .  הסרט נע קדימה ואחורה בזמן ומספר על מערכת יחסים סבוכה בין שתי נשים פלסטיניות ,  המחליטות להתגנב לילה אחד לירושלים .  פניותיה של וואלה !  תרבות לסגל ,  על מנת שימסור תגובה ,  נותרו ללא מענה עד לשעת פרסום הידיעה .
 
קרן הקולנוע בעקבות יאיר לפיד : " דוחה את דבריו של יהונתן סגל "
 בעקבות הדברים שפרסם לפיד בטורו ,  לפיהם סגל הציג את סרטו  " אודם "  כהשוואה בין הכיבוש לשואה ,  הודיעה הקרן כי תשקול את צעדיה מול הפקת הסרט שכבר זכה לתמיכה מטעמה

