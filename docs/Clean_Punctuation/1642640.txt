ליגה א' :  משולש פראי בצמרת הדרום
השקמה  ( 0:1 בחולון )  והפועל חדרה  ( הפסד 1:0 בנתיבות )  נותרו קרובות להרצליה ,  שניצחה את מבשרת .  בצפון :  ניצחונות לאום אל פאחם וג'ת
הפועל הרצליה המתינה בסבלנות רבה עד שמשחקיהן של יריבותיה לצמרת יושלמו ביום שישי ,  ואז היא שבה למקום הראשון אחרי ניצחון 0:3 משכנע על הפועל מבשרת ציון במחזור ה-18 של ליגה א' דרום .  הבשורות הטובות עבורה הגיעו מנתיבות .  שם ,  ספג שייע פייגבוים הפסד ראשון כמאמן הפועל חדרה  ( לאחר ארבעה ניצחונות רצופים )  .  מכבי השקמה רמת חן ניצחה בחוץ את צפרירים חולון ונותרה קרובה אף היא להרצליה במרחק של שלוש נקודות .  
הפועל הרצליה - מבשרת ציון 0:3
פתיחת המשחק הייתה של הרצליה ,  שבדקה ה-14 עלתה ליתרון כשעוז אחדות דחק פנימה .  בתחילת המחצית השנייה התאזן המשחק ,  אך בדקה ה-65 הוא הוכרע מעשית כשעופר סהר קיבל כדור על סף רחבה ומ-18 בעט בחצי גובה לפינה פנימה .  בדקה ה-78 יניב דוד סגר את הסיפור עם השלישי .  
עירוני נתיבות - הפועל חדרה 0:1 
פייגנבוים רשם ארבעה ניצחונות רצופים מאז הגיע לחדרה ,  אבל המומנטום נעצר באחד המגרשים הקשים במחוז הדרום .  נתיבות ,  שהקשתה את החיים על הפועל באר שבע בגביע ,  השיגה ניצחון מצוין שסיבך את העניינים בצמרת .  שער של מאור פחימה בדקה ה-20 חרץ את גורל המשחק .
 צפרירים חולון - השקמה 1:0 
בשבוע שעבר אכזבה השקמה עם תיקו בנתיבות שהרחיק אותה מהמוליכות ,  אך בעקבות הפסדה של חדרה ,  חיים שאבו וחבריו חוזרים לעניינים .  שער הניצחון הגיע בדקה ה-90 כשיחיאל חיוואי דחק מקרוב .  
שאר התוצאות :  
הפועל נחלת יהודה - מכבי יבנה 0:0 מכבי עמישב פ"ת - הפועל ערד 0:0 בני טייבה - מכבי קרית גת 0:1 מכבי קרית מלאכי - בית"ר כפר סבא 0:2 הפועל כפר שלם - עירוני כפר יונה 3:3
במחוז הצפוני נשמר הסטטוס קוו בצמרת כאשר שתי המוליכות השיגו ניצחונות חוץ בתוצאה זהה - 1:2 .  עירוני ג'ת גברה על טירת הכרמל בעוד עירוני אום אל פאחם עשתה את העבודה מול הפועל כפר קנא .  הפועל עפולה עלתה למקום השלישי בזכות ניצחון חוץ 0:2 על מכבי טמרה .  בתחתית ,  הצליחה בני ג'דידה להשיג ניצחון שני בשלושת המחזורים האחרונים ושלישי בסך הכול מפתיחת הליגה ,  0:2 על אסי גלבוע .
 הפועל בני ג'דידה - הפועל אסי גלבוע 0:2
נועלת הטבלה מג'דידה השיגה את ניצחון הליגה השלישי שלה העונה והשני בשלושת המחזורים האחרונים ,  הפעם 0:2 על הפועל אסי גלבוע ,  וצימצמה את הפער מהקו האדום לארבע נקודות .  כארם שיבל ויניב בן יוסף כבשו לזכות ג'דידה ,  שאירחה את המשחק בכאוכב בשל עונש רדיוס שעומד נגדה .
 טירת הכרמל - עירוני ג'ת 2:1 
קבוצת התחתית ,  שנאבקת נגד הירידה לליגה ב' ,  הצליחה להקשות את החיים על המוליכה של דני ניראון ,  אבל הנקודות הולכות בסופו של דבר לג'ת .  יוסי ג'נאח כבש את הראשון לג'ת בדקה ה-22 ,  אשרף אלעל ביסס את היתרון  ( 73 )  ,  אך שתי דקות לאחר מכן החזיר וויאם זידאן את טירה למשחק אך לא יותר מזה .
 הפועל כפר קנא - עירוני אום אל פאחם 2:1 
120 הדקות ששיחקה אום אל פאחם מול סכנין באמצע השבוע השפיעו על שחקניו של סמיר עיסא ,  שהתקשו בדרך לניצחון ששמר על מרחק סביר של שלוש נקודות מג'ת הראשונה .  
שאר התוצאות :  
מ.ס .  כרמיאל צפת - בני טמרה 2:3מכבי אום אל פאחם - עירוני טבריה 1:1עירוני קרית אתא - מכבי כפר קרע 0:1מכבי טמרה - הפועל עפולה 2:0 מכבי צור שלום - מכבי כפר קנא 1:1

ליגה א' :  משולש פראי בצמרת הדרום
השקמה  ( 0:1 בחולון )  והפועל חדרה  ( הפסד 1:0 בנתיבות )  נותרו קרובות להרצליה ,  שניצחה את מבשרת .  בצפון :  ניצחונות לאום אל פאחם וג'ת

