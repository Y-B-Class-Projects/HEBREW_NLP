שמים לזה פופ 2
מנערי אינדי ועד נסיכות מיינסטרים ,  מסופרגרופ אקספרימנטלי ועד מלך ההיפ הופ - קבלו את 15 אלבומי השנה של אלון עוזיאל 

" מה תרצה לעשות כשתגדל ?  "  ו-"האם תהיי אשתי ותחלקי איתי את חיי ?  "  הם שתי שאלות שלא היינו מקבלים כמעט באף אלבום ,  שכן בדרך כלל אנשים שמביעים רגשות כל כך בסיסיים וקלישאתיים ראויים לבוז ובטח שלא להערכה .  אך לברדפורד קוקס ,  הסולן של דירהאנטר והאיש שעומד מאחורי אטלס סאונד ,  מותר להגיד מה שהוא רוצה .  אצלו הצ'יזיות אף פעם לא תישמע מלוקקת או ממוחזרת ,  כנראה כי הוא אחד מהמוזיקאים הכי מעמיקים שפועלים כיום .  בדיוק כמו בדירהאנטר ,  גם המוזיקה של אטלס סאונד ,  ובפרט ב"לוגוס ",  היא עמוסת שכבות ,  מקסימה במלודיות ,  מפוצצת בקסם חולמני ונשמעת טיפה שונה בכל האזנה .  רק שבניגוד לדירהאנטר ,  אטלס סאונד מתעלמת מהקיום של דיסטורשן ומשחקי כוח  כדי שנוכל גם להירגע בתוך כל המורכבות הזו .
 
כמעט כל סיכומי השנה שהיו עד עכשיו כללו את אלבום הבכורה של הגירלז .  בכל מקום ציינו שהלהקה הזו לא עושה שום דבר מיוחד ,  אבל את מה שהיא כן עושה ,  היא עושה הכי טוב .  אני לא לגמרי מסכים עם ההבחנה הזו .  כלומר ,  הגירלז באמת מצוינים אבל גם די מיוחדים .  אז נכון ,  מדובר בלהקת אינדי-פופ ,  וכן ,  המבנה של השירים שלהם כלל לא ראוי לאזכור ,  אבל יש בהם משהו מיוחד שמתבלט מעל לכל :  האופטימיות הלא תמימה הזו ,  שלא שמעתי בשום מקום בעבר .  משהו בקיום הכללי של הטקסטים ,  אופן השירה ,  המלודיות וצורת ההגשה של הגירלז הוא מרענן ומקסים .  לא משנה כמה אזכורים לאירועים טראומטיים יהיו בשירים שלהם או איזו מנגינה לא מעודדת תצא להם מהכלים ,  ההרגשה שהמאזינים יצאו איתה תמיד תהיה חיובית ואופטימית .  סוג של  " אל תדאג ,  הכל לטובה ",  אבל כזה שלא מגיע מאנשים שבא לי להרוג בסקילה .
 
קרן או מסרבת לעמוד במקום .  היא והיה יה יה'ז רוצים להיות להקה שתיזכר בספרים וכל אלבום שלהם מקדם אותם יותר ויותר למטרה הזו .  ב-"Its Blitz "  הברוקלינאים הנצחיים האלו זורקים אצבע משולשת לכל שונאי הפוזה ומראים לנו שמוזיקה היא עניין אופנתי ושזה יותר מבסדר להתאים את הצליל שלך לזמן הנוכחי .
 
בגיל 40 ג'יי זי הרבה יותר מרדן משאי פעם היה .  הג'יגה תמיד היה חד ,  היד שלו תמיד היתה על הדופק ולא היה רגע בעשור האחרון שהוא לא ידע יותר טוב מכולנו מה יהיה הדבר הבא .  אבל הבלופרינט השלישי הוציא ממנו משהו שלא היה בו מאז הבלופרינט הראשון של 2001 .  תקראו לזה רעב דורסני ,  הבנה של המשחק ,  בגרות או האגו שהתנפח למימדים כמעט משיחיים ,  אבל ג'יי זי מסתכל על ההיפ הופ באופן אחר לגמרי מכל ראפר אחר .  מבחינת הג'יגה ,  ההיפ הופ הוא לא עוד ז'אנר מוזיקלי ,  הוא המוזיקה כולה והראפ לא מוביל שינוי חברתי  הוא החברה עצמה .  
כשהוא מצמיד אמני אינדי כמו Empire of the Sun לחיקו ,  כשהוא נכנס באוטו-טיון הפופלרי לא בכדי להיות מגניב אלא בכדי להצהיר שהוא לא מרשה לכל הנתינים שלו לקחת חלק בהרס האוזניים שלהם ,  או כשהוא מכסה את  " Forever Young "  לא בכדי לעשות מוב של דידי וליצור להיט אלא כי הוא מבין את הערך האירוני ,  המרגש והשטותי שבלהשתמש בו  כשהוא עושה את כל הדברים האלה ,  ג'יי זי מוכיח שהאמת בידיו .  ובדיוק כמו שהוא עצמו אמר :  הוא כבר לא מנהל את הראפ ,  הוא מנהל את המפה .
 
היא מושפעת מג'יימס מרפי ,  היא הגרסה הבריטית והמלכותית של Uffie ,  היא פועלת לפי המסורת של מייק סקינר ,  היא מגה בייב ואלבום הבכורה שלה הוא לא פחות ממדהים .  אלמלא העובדה שחצי מהשירים בו יצאו כבר לפני שנה או שנתיים ,  היא אפילו היתה מגיעה למקום גבוה יותר .
 
את ההערצה שלי לארט ברוט אני דואג להדגיש בכל רגע נוכחי .  אדי ארגוס ,  הסולן ,  הוא האיש הכי מדהים ,  שנון ומבריק שפועל היום .  הלהקה שמאחוריו גם לא פראיירית .  היא תמיד יודעת לספק לו פזמונים סוחפים ,  קולות רקע כיפיים ומוזיקה Pאנקית מעולה שמפוצצות במלודיות . 
" Art Brut Vs .  Satan "  הוא האלבום השלישי של ארט ברוט ,  ולמרות המיקום הגבוה והמוצדק שלו במצעד השנה ,  מדובר בריליס הכי חלש של הלהקה .  אולי זה בגלל שפרנק בלאק הגיע להפקה ,  ובמקום לקדם את הסאונד של ארט ברוט ,  שמלכתחילה מושפע בטירוף  ( ובאופן חיובי )  מהפיקסיז ,  משך אותם קצת יותר מדי למחוזות שלו במקום לתת להם לצמוח באמת .  אבל ,  למרות הכל ,  אלו ארט ברוט ,  והאלבום עדיין מתעלה על רוב הדברים שם בחוץ .  הטקסטים הם מהחזקים ביותר שקיימים  ( ומתרכזים בעיקר באהבה למוזיקה )  ,  הגיטרות דופקות ומעבירות אדרנלין ,  וארגוס הוא ארגוס ,  שזה הכי חשוב .  
ואגב ,  אם כבר הזכרנו את פרנק בלאק ,  חייבים לציין את הביקור הקרוב של הפיקסיז אצלנו ולשאול את כולם אם לא כדאי להרגיע את ההתלהבות .  פאק ,  הפיקסיז היו מעולים בזמנם ,  אבל תתקדמו כבר .  אתם צריכים לדרוש הופעה של ממשיכי דרך כמו ארט ברוט ,  ולא להמשיך לחבק את הנוסטלגיה .
 
בזמן שאנחנו קוראים כתבות באינטרנט ,  מדרגים אלבומים ,  מעבירים ביקורת ומשחקים אותה חשובים ,  אנשים כמו פיבר ריי באמת עובדים על לקדם את המוזיקה  להקפיץ אותה עוד שלב ,  להפוך את האלקטרוניקה לדבר הכי חם וקר בו זמנית ולדאוג שלאנשים כמונו יהיה על מה לדבר .
 
כמו שגרגמל שנא דרדסים ,  כך אני שונא ילדים .  אני לא מדבר על בני עשרה ,  אלא על ממש ילדים  כאלו שנולדים ,  עושים רעש ,  מלכלכים ומפילים את האווירה .  אוון אשוורת' ,  קאסיוטון פור דה פיינפולי אלון בשבילכם ,  שונא ילדים לא פחות ממני .  הוא מפחד מהם ,  לא רוצה אותם בסביבתו ונמאס לו שכולם מצפים ממנו להביא כאלו לעולם .  כמו שביל מהאר אמר , " יש מספיק אנשים בעולם ,  אנחנו לא בונים עכשיו את העולם מחדש אחרי השיטפון ".  את האלבום האחרון שלו הקדיש אשוורת' למלחמה התמידית הזו שיש לנו ,  שונאי התינוקות ,  אל מול רוב אנשי העולם ,  והוא עשה זאת עם טקסטים מקסימים ,  קומוניקטיביות חסרת תקדים ,  והאווירה המדכדכת הזו שאנחנו כל כך רגילים לקבל ממנו .

" It's Not Me ,  It's You "  הוא אלבום פופ מושלם .  הוא איכותי ,  שובר קופות ומאחוריו עומדת אישיות אדירה .  אפשר לזמזם את כל השירים שבו עם ההאזנה הראשונה ובשלישית כבר יודעים את כולו בעל פה .  הוא כיפי ונוקב בו זמנית והכי חשוב  לא נמאס ממנו לרגע ואפשר לשמוע אותו שוב ושוב .  עכשיו רק צריך לקוות שאלן לא תעמוד במילה שלה ותפסיק לשחרר מוזיקה .  היא חשובה מדי לשפיות שלנו .
 
מיקצ'ו אנד דה שייפס הם העתיד .  אני לא יודע אם הטענה הזו תתבטא באלבומים הבאים שלהם או של מיקצ'ו עצמה או אם פשוט יקומו להם המון ממשיכי דרך שלא בהכרח ידעו ממי הם מושפעים .  אבל הצליל הכי חדש ומסקרן של 2009 הגיע באלבום  " Jewellery "  והוכיח ,  בפעם המיליון ,  שלהקות צעירות הן אלו שצריך לשים אליהן לב ,  כי הן אלו שמביאות את הבום הגדול .
" Jewellery "  הוא לא יצירה פשוטה .  יהיו כאלו שיקראו לה טרחנית אפילו ,  אבל זה סתם כי לא יהיה להם כוח להתמודד עם כל מה שהולך בה .  בשמיעות ראשונות ,  כל השירים נשמעים כמו עיסה אחת כאוטית של רעש וביטים ,  אבל מתישהו ,  כשמתחילים להבין מה הולך שם ,  הדעה משתנה .  בעצם ,  היום אני לא יכול להבין מה היה כל כך מבולגן בעיניי בהתחלה .  פתאום אני קורא את מיקצ'ו כמו בלוג :  מדובר בבחורה צעירה עם טונה של השפעות וכישרון ,  שהחליטה לקחת קצת מכל דבר שהיא אוהבת  אלקטרוניקה ,  אינדי-רוק ,  Pאנק ,  היפ הופ ,  נויז וכו'  ולערבב הכל למשהו שלא יישמע כמו שום דבר אחר ,  ובטח שלא כמו כל התערובות האחרות שהכרנו עד היום .  בעצם ,  כשמתרגלים אליה ,  המוזיקה של מיקצ'ו היא פופ קליט שצריך לקבל קאברים באמריקן איידול .  טוב ,  הגזמתי ,  אבל הבנתם את הרעיון .

" שום מקום לא מרגיש כמו הבית ",  שרים הפורמר גוסטס ,  הסופרגרופ של הסצנה האקספרימנטלית ,  הכוללת את ג'יימי סטוארט משיו שיו ,  ניקה רוזה מ-Zola Jesus ופקדי רופרט מ-This Song Is a Mess But So Am I .  ואכן ,  כשהם ביחד הם חוזרים אל בית ההשפעות שלהם ,  אל האלבום השני של ג'וי דיוויז'ן ואל הפחדים הראשוניים שלהם  אלו שגרמו להם במהלך השנים להיות קיצוניים כל כך ,  לעשות כל כך הרבה רעש ולרגש המוני אנשים .

" אף אחד לא ממש מבין מה אומר המושג 'אנטי-פולק' ,  אבל אם יש כזה דבר ,  אני חושב שאני היחיד שעושה אותו .  מכל האנשים שהעיתונות הגדירה כיוצרי אנטי-פולק ,  אני היחיד שבאמת משלב את רוח הנגד של Pאנק עם מוזיקת פולק קלאסית ",  אמר לי ג'פרי לואיס בראיון שערכתי איתו לפני מספר חודשים .  ואכן ,  האלבום החדש שלו מוכיח את הטענה הזו בדיוק .  
לואיס מעביר מסרים על החברה ,  על עצמו ,  על הרצון לשינוי ,  ותוך כדי מלטף בשירים שאפשר לשיר סביב המדורה .  כלומר ,  אם היה מקום להדליק בו מדורות בניו-יורק הזו שלואיס כל כך מזוהה איתה . " 'Em Are I "  הוא השיא של הז'אנר הצדדי שלואיס עצמו יצר .  כל שיר פה מצוין ,  אין אף פילר ,  והגיוון המוזיקלי מצליח לנוע בין רגעים שמזכירים את הסטרוקס ,  כמו  " Slogans ",  לבין שירים אקוסטיים שקטים ,  כמו  " To Be Objectified ".  הכל מרגש באופן יוצא דופן ופשוט להחריד .
 
כמה שאני אוהב את  " See Mystery Lights "  של Yacht ,  אני לא הולך לדבר ולו לרגע אחד על הקונספט שמרכיב את האלבום .  בכנות ,  אני לא לגמרי מבין אותו והוא נשמע לי ,  על הנייר ,  קצת מטופש .  ובכל זאת ,  מדובר באלבום סופר חשוב ומגה יפה .  הוא מרכז את כל התהפוכות שהיו באלקטרוניקה של DFA בשנים האחרונות .  הוא נשמע כמו משהו שיבינו הרבה יותר בעוד שנתיים והוא מעביר את התחושות הכי טובות שיש גם לרגליים וגם לראש .
 
אלוהים כאן .  עם ג'קט עור .  יש לו כמויות של מסרים להעביר ,  האשמות לזרוק ואנשים לפייס .  האיש היחיד שצריך לגרום לכם ליראה ולדרוש מכם להשתחוות בפניו  בעשור הזה כלל ובשנה הזו בפרט  הוא ג'וליין קזבלנקס .  אלבום הסולו שלו הוא לא רק מדהים ,  הוא גם מבזה כל אלבום אחר שמעיז לשלב סינתיסייזרים ורוק ,  או סטייל ופוזה עם פרצוף שהוא לא של קזבלנקס .  כולה שמונה שירים קיבלנו באלבום ,  אבל כל אחד מהם הוא פצצה שלא ניתן להתחרות בה .
 
סביב האלבום האחרון של אנימל קולקטיב ישנו קונצנוס חסר תקדים .  כמעט לאף אחד אין ספק שמדובר באלבום השנה .  הוא גם יפה בצורה לא הגיונית וגם חדשני ,  מורכב ומעניין יותר מכל דבר אחר שיצא השנה .  ובסך הכל ,  2009 היתה מוצלחת ,  ככה שזה לא עניין של מה בכך .  
רבות נכתב על האלבום הזה ואין לי מה לחדש ;  רק להגיד שכל מה שהאחרים אומרים הוא כנראה נכון ,  ושלא משנה מה  עד שלא תשמעו אותו בעצמכם לא תוכלו לדמיין איך הוא נשמע .  אז יאללה  אם עוד לא עשיתם את זה ,  תנטשו כל דבר אחר שיש לכם בחיים ,  ותתרכזו ב-55 הדקות הכי מדהימות שאפשר למצוא היום על פלסטיק .
 
שמים לזה פופ 2
מנערי אינדי ועד נסיכות מיינסטרים ,  מסופרגרופ אקספרימנטלי ועד מלך ההיפ הופ - קבלו את 15 אלבומי השנה של אלון עוזיאל

