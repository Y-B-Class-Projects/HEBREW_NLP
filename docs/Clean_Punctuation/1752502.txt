בית"ר ירושלים : " עד יום רביעי ישוחררו שחקנים בכירים "
 קורנפיין ומלמיליאן נפגשו ,  פרננדז ,  איילי ,  עידן טל וסטיבן כהן על הכוונת .  המאמן מכה על חטא :  טעיתי שלא העפתי שחקנים לפני
בבית"ר ירושלים קמים הבוקר  ( ראשון )  לעוד שבוע מדוכדך ולחוץ ביותר .  זאת לאחר הפסד מביש במסגרת המחזור התשיעי של ליגת העל 2:0 להפועל פתח תקוה באצטדיון טדי ,  במשחק שנערך ללא קהל עקב עונש שקיבלה בית"ר בעבר .
 יושב ראש בית"ר איציק קורנפיין ומאמן הקבוצה אורי מלמיליאן נפגשו היום  ( ראשון )  בצהריים ודנו במצב הקבוצה .  על פי האתר הרשמי של הקבוצה , " במהלך הפגישה הועלו מספר אפשרויות ,  כשהסבירה ביותר היא שחרור של מספר שחקנים ,  חלקם בכירים ,  שייקבעו על ידי מלמיליאן .  עד ליום רביעי הקרוב תתקבל החלטה מי יהיו השחקנים שישוחררו מהקבוצה ".  השמות שעל הפרק הם דריו פרננדז ,  סטיבן כהן ,  סרג' איילי ועידן טל .
 נראה כי שחרור השחקנים היא הבעת אמון במאמן ובביקורת על השחקנים .  מקורבי המאמן סיפרו אתמול כי  " אורי עשה חשבון נפש גדול אחרי המשחק והבין שהוא עשה טעות קשה ולא אופיינית לו כשבניגוד למה שהוא מאמין בו הוא השאיר על הדשא ובכלל בסגל שחקנים שלדעתו לא צריכים לשחק כדורגל בצורה שהם מתנהגים ". 
כשאורי מלמיליאן דיבר אתמול על  " שביתה איטלקית "  הוא התכוון בעיקר לדריו פרננדז וסטיבן כהן שנכנסו כמחליפים ,  אך למעשה מדובר בבעיה שאופפת את בית"ר תקופה לא קצרה ומקורה ב"מחנאות "  בתוך הקבוצה בין הישראלים לזרים ובין חבורת הצעירים לשחקנים וותיקים יותר .  בבית"ר אמרו אתמול כי  " הבעיה היא שיש הרבה שחקנים שנגררים אחרי זה ובגלל זה נוצר כל הבלאגן .  צריך לעקור את הגורמים העיקריים ואלה שמדרדרים את כולם ".  
על איציק קורנפיין מופעלים בשבועות האחרונים לחצים גדולים מאנשים המעורים במועדון ומקורבים להעיף או לפחות להשעות עד להודעה חדשה את עידן טל ודריו פרננדז .  לטענת אותם גורמים ,  השניים אחראים על חלק בלתי מבוטל מההידרדרות בקבוצה ,  הן ברמת מערכת היחסים ביניהם והן ברמת ההשפעה שלהם כשחקנים מובילים על סגל השחקנים הצעיר של הקבוצה ,  שבעקבותיהם הרבה שחקנים מרשים לעצמם הרבה מעבר למה שמותר להם .  
ההבדל בין השניים הוא שלעידן טל דווקא יש קואליציה תומכת לא קטנה בתוך המועדון והחלטה להשעות או להעיף את פרננדז היא הרבה פחות בעייתית מבחינת המועדון ,  אף על פי שכלכלית עידן טל חתום בקבוצה רק עד לתום העונה ואילו לפרננדז חוזה לשנתיים נוספת מעבר לעונה הנוכחית .
 דבר אחד בטוח :  אורי מלמיליאן לא מתכוון להתפשר ומתכוון לעמוד על שלו .  ההערכות בבית"ר הן כי מלמיליאן וקורנפיין סיכמו כבר על שמות השחקנים שלא צריכים להיות במועדון אך כרגע יבדקו בבית"ר את כל האופציות מבחינה חוזית וההשלכות של פעולות כאלה לפני שיעשו זאת בצורה רשמית .
 בתוך כך ,  מקורביו של המאמן הבית"רי הוסיפו ואמר כי מלמיליאן טען : " אני מתחרט שלא העפתי שחקנים לפני חודש וחשבתי שהם עברו משהו בכדורגל ויש להם כבוד למקצוע .  טעיתי ,  ואני לא מתכוון לחזור על זה אם אשאר .  הכי כואבת לי העובדה שאין שחקנים האלה טיפת ערך לזה שהם לובשים את החולצה של בית"ר .  זה הא"ב של להיות שייך לבית"ר ירושלים ".  אגב ,  בסיום המשחק נשאל מלמיליאן על העובדה ששחקנים מהסוג עליהם הוא מדבר לא היו חלק מקבוצות קודמות שאימן והמאמן ענה : " אתה צודק ,  זה לא צריך היה להיות ככה מלכתחילה ונטפל בזה בהתאם ". 
כשחושבים על איך יוצאים ממצב כזה ,  קשה לראות פתרון באופק ,  במיוחד כאשר כולם יודעים שבסוף השבוע יש משחק חוץ נגד הפועל תל אביב בבלומפילד .  גורם במועדון אמר : " כמו שנראינו אתמול אם אפשר היה לא להופיע ולהפסיד טכני היה טוב ,  אבל בסופו של דבר ,  בית"ר בבלומפילד זה משחק אחר לגמרי ,  סגנון משחק אחר לגמרי ודווקא אולי משחק כזה יחזיר את הכוחות כמו ה-3:3 בחיפה .
" פרננדז צריך לעשות חשבון נפש ,  אבל צריך לזכור שעד הדקה ה-65 שהוא נכנס הקבוצה לא תיפקדה וזה יהיה לא רציני להפיל עליו הכל .  יש קאדר גדול של שחקנים שיורים לעצמם ולקריירה שלהם ברגליים ",  הוסיף אותו גורם . " זה לא עניין של מאמן או בית"ר אלא העובדה שכמו שהם נראים כבר לא יהיה להם ביקוש בליגת העל והם יילחמו על פרמיות של כמה מאות דולרים בליגה השנייה והשלישית ויבכו על הרגע שבמקום לתת את הכל בבית"ר הם התעסקו בשטויות ולא התרכזו בכדורגל .
 אסור לדבר בכלל על המעמד של אורי ",  אמר הגורם . " איציק לא יפטר ושאורי ירגיש את הגב של איציק ,  ויש כזה ,  הוא גם לא יתפטר .  צריך להביא כבר את הניצחון ודברים יתחברו .  כשמנצחים ,  אפילו האפסנאי הוא מספר אחד וכשמפסידים נכנסים בכולם .  צריך להוריד את הראש ולעבור את זה ". 
שחקן בקבוצה חיזק את הדברים של אותו גורם ,  ואמר : " הכל נכון ,  אין תירוצים ואין יותר מה להסביר .  יותר נכון ,  אנחנו אפסים ,  זה ההסבר הכי מדויק למה שקורה .  אורי ?  אם הוא מדבר לפני משחק שלוש פעמים על גיא צרפתי ואומר לשים עליו עין ולא לתת לו חופש והוא השחקן הכי פנוי במגרש אז זה אומר הכל .  גם אם מאיר הרוש  ( אפסנאי הקבוצה )  היה מאמן זה כבר לא מה שאנחנו צריכים להביא למגרש ".  התחושה הזאת ליוותה את מרבית השחקנים אחרי המשחק וכולם מרגישים שכדור השלג הזה מביא את הקבוצה לחוסר יכולת לתפקד .  עם זאת ,  שחקנים בקבוצה לא חוסכים ביקורת גם מהמאמן ואומרים כי  " כל אחד רואה שכריסטיאן אלברז בקושי יכול לרוץ ואלי דסה חייב לשחק על בצד ימין ולהביא רעננות .  ממחנה האימונים הוא היה הכי טוב בקבוצה ואין סיבה שאלברז יהיה במקומו .  כל מי שפצוע או לא בכושר לא צריך לשחק .  יש סגל גדול עם שחקנים רעבים וברגע שמעלים פצועים או כאלה שלא בכושר זה מעליב שחקנים אחרים ופוגע בהם ". 
אגב ,  בסיום המשחק פנו אנשי בית"ר לסקאוט הפועל תל אביב אסי דומב ,  ואמרו לו : " מעניין .  מה רשמת בדו"ח ,  אמרת להם להיזהר ולשחק זהיר ?  ".  דומב גיחך ואז אחד מאנשי בית"ר פנה אליו ואמר לו : " תרשום בדו"ח שלוש מילים : " אל מלא רחמים ". 
עדכון ראשון :  10:00עדכון אחרון :  14:30

בית"ר ירושלים : " עד יום רביעי ישוחררו שחקנים בכירים "
 קורנפיין ומלמיליאן נפגשו ,  פרננדז ,  איילי ,  עידן טל וסטיבן כהן על הכוונת .  המאמן מכה על חטא :  טעיתי שלא העפתי שחקנים לפני

