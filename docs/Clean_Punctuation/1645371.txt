למה ומדוע המאבק בין ארה"ב לסין 
ברק אובמה ,  נשיא ארה"ב הצונח בסקרים ,  החליט להיות נאמן לעצמו  ( אולי גם בגלל אותם סקרים )  ובחר לבסוף לארח את המנהיג הטיבטי ,  הדלאי למה ,  בוושינגטון ביום חמישי ,  חרף כעסם ומחאתם של הסינים .  מאחר שאנו משתייכים לעם היהודי והדאגה מושרשת בגנים שלנו ,  סביר שאנו רואים זאת כתגובה הולמת ל"לא "  הסיני בנוגע לחבילת הסנקציות החדשה שארה"ב ובעלות בריתה רוקמות נגד אירן .  אבל הסיפור בין וושינגטון ,  בייג'ין והדלאי למה עתיק מהגרעין האירני .  מדובר במלחמות בין גדולים .
 באוקטובר שעבר בחר אובמה לפסוח על הביקור של הדלאי למה בארה"ב כדי שלא לקלקל את הביקור הרשמי הראשון שלו כנשיא ארה"ב בסין .  אבל ביקורו של אובמה בסין ,  כך הובן ,  היה מאכזב מבחינת האמריקנים ,  ומאז ,  יש לציין ,  אנו חוזים רק בהידרדרות ביחסים .  הסיבה ,  כמעט כרגיל ,  היא שלושת ה ? T המפורסמים :  Taiwan ,Tibet ו ? Trade - טיבט ,  טייוואן ומסחר .  בעיקר המסחר .  המלחמה המסחרית בין סין לארה"ב מתבטאת במכות שמחטיפות המעצמות זו לזו :  וירוסים במחשבים ,  מלחמה בגוגל מצד הסינים ,  סנקציות כלכליות ,  וכמובן האסטרטגיות הבלתי ישירות ,  כמו התיק האירני .
 שני הנשיאים ,  ברק אובמה והו ג'ינטאו ,  לא יכולים היום לגלות אצילות זה כלפי זה .  לאובמה יש בחירות אמצע קדנציה על הראש  ( שלא מבשרות טובות )  ,  ואילו הנשיא הסיני צריך להסביר למיליונים רבים מדוע צריכה סין לממן את החובות של ארה"ב .  ועוד כשזו מוכרת נשק לטייוואן .  
נזכיר בנקודה זו שהלגיטימיות של המשטר הסיני מבוססת על הצמיחה המטורפת ועל הגאווה הלאומית ,  מה שמסביר למה הו ג'ינטאו לא יכול להחריש לנוכח מכירת הנשק לטייוואן ומדוע בייג'ין בחרה לנתק את היחסים הצבאיים עם וושינגטון .  
מי שעוקב אחר הסינים מופתע לגלות כי הם בוחרים לאחרונה להקשיח את הטון .  דיפלומטים מערביים מסבירים כי בעבר ,  בכל פעם שהיה מתעורר סכסוך בנושא טייוואן או טיבט ,  אזרחים סינים הם שהשמיעו את המחאה ,  כביכול לא השלטון .  היום השלטון בכבודו ובעצמו אינו מהסס לאיים בסנקציות נגד וושינגטון .  הסינים מבינים שיש להם היום יכולת לא רק להשפיע ,  אלא גם להפריע .  
סין ,  הכלכלה השלישית בעולם ,  תהפוך בקרוב להיות השנייה .  אבל ,  כמו שהצהיר נשיא ארה"ב ,  הם לא עומדים להסתפק במקום השני .  הסינים החליטו ללכת על כל הקופה .  בוועידת האקלים בקופנהגן הבחינו גם האירופאים בשינוי הטון הסיני .  כשפנו הנושאים ונותנים האירופאים לסינים בהצעה ,  השיבו להם האחרונים כי לפני הכל צריכים האירופאים להסיר את האמברגו שלהם על מכירות נשק ,  אחרת יפסיקו לרכוש מהם .  זה היה איום שלא היה קשור כלל לנושא האקלים .
 אז מה צריך לעשות עם בייג'ין ?  יותר ויותר קולות במערב סבורים כי הגיע הזמן להקשיח את הטון ולהפגין אחידות מערבית מול סין .  אחרי הכל ,  סין לא תוכל לצמוח תוך התנתקות מהעולם .  להפך .  בפאריס ,  למשל ,  משוכנעים כי התלכדות מול בייג'ין תביא אותם להיכנע .  גם בסוגיית הגרעין האירני .  ואולי זו הסיבה לכך שגם בוושינגטון בחרו להקשיח בתורם את הטון .  לפני חודשים התעלם אובאמה מנושא זכויות האדם ודחה פגישה עם הדלאי למה .  היום שב נושא זכויות האדם של תושבי טיבט לאג'נדה של הממשל .  בעקבות הפגישה עם הדלאי למה צפויה החרפה בהתבטאויות ,  אבל במבט עמוק יותר סביר כי גם להידרדרות בין שתי המעצמות יש גבול .  הן עדיין תלויות זו בזו .
 
למה ומדוע המאבק בין ארה"ב לסין 
nan
