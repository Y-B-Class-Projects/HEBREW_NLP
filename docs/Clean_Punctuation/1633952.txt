מהפכת המפעיל הווירטואלי יוצאת לדרך
יום חשוב בענף התקשורת הישראלי :  שר התקשורת חתם על תקנות המפעיל הוירטאולי - רפורמה שתאפשר כניסת שחקנים חדשים לענף על בסיס תשתיות התקשורת של החברות הקיימות
יום חשוב בענף התקשורת במשק הישראלי המבשר תחרות חדשה בשוק הסלולר .  משרד התקשורת מודיע כעת כי השר משה כחלון חתם על תקנות המפעיל הוירטואלי ,  MVNO - רפורמה שתאפשר כניסה של שחקנים חדשים לענף הסלולר על בסיס תשתיות התקשורת של החברות הקיימות .  
החל מרגע החתימה ,  חברות יכולות לפנות ולבקש רישיון MVNO .  החברות יצטרכו להגיע להסכמה מסחרית עם המפעילות הקיימות ,  ואם הסכמה כזו לא תושג בתוך 6 חודשים יתערב המשרד בתהליך ,  כפי שמוסבר בהודעה : " המתחרים החדשים ,  צפויים להתחרות באמצעות תעריפים זולים מאלה של החברות הסלולריות שכן בהיעדר הסכם עם בעל תשתית ,  יקבע שר התקשורת את המחיר של השימוש ברשת החברה הסלולרית על ידי המפעיל הווירטואלי בהתבסס על עלות + רווח סביר ".  
השר כחלון הוסיף : " אין ספק שהצרכן הישראלי הוא המרוויח האמיתי ממהלך זה .  אני צופה כי עם כניסתם של מפעילים וירטואלים ,  תתחזק התחרות בענף הסלולר ,  ובתגובה החברות הסלולריות יצטרכו להיאבק על כיסו של הצרכן ,  לחזר אחריו ,  ולהציע לו תוכניות משופרות .  אני מעדיף שמקבלי הרישיון יגיעו להסכם ומחיר מוסכם עם החברות הסלולריות הקיימות ,  ושלא יהיה צורך בהתערבותי .  יחד עם זאת ,  בהיעדר הסכמה אממש את סמכותי ואקבע את התנאים לצורך מתן השירות לציבור בהקדם ".  
המשרד קובע כי חברות הקשורות בחברות הסלולר ,  כמו למשל שופרסל ונטוויז'ן ,  שהן אחיות של חברת סלקום בתאגיד IDB ,  לא יוכלו לבקש בשלב זה רישיון MVNO .  על פי המשרד ישנם מספיק מתעניינים אחרים בפעילות בענף הסלולר במודל וירטואלי ,  כפי שאמר מנכ"ל המשרד עידן בר טל : " מהפניות אלינו בעת האחרונה ,  אנו מאמינים שגופים שונים יממשו את רצונם להיכנס לתחום ולהפוך למפעילים סלולריים .  זהו שלב חדש בתחרות בתחום הסלולר שיפעל בעיקר לטובת הצרכן הפרטי ".  
בחצי השנה האחרונה חברות רבות פנו אל המשרד בבקשה לרישיוןן MVNO ,  ביניהן 012 סמייל ,  חברת הדואר וכן מועדון הלקוחות חבר ,  רשת הום-סנטר ,  וחברת איתוראן .  
רפורמת ה-MVNO מקודמת על ידי משרדי הממשלה כבר משנת 2005 וההמלצה להכניס מפעילים חדשים לשוק בדרך זו עלתה בכל ועדה מקצועית שכינס המשרד .  מסיבות שונות עד כה הרפורמה לא יצאה לפועל .
 
מהפכת המפעיל הווירטואלי יוצאת לדרך
יום חשוב בענף התקשורת הישראלי :  שר התקשורת חתם על תקנות המפעיל הוירטאולי - רפורמה שתאפשר כניסת שחקנים חדשים לענף על בסיס תשתיות התקשורת של החברות הקיימות

