גם לסמסונג מגיע נקסוס ? 
לאחר שסמסונג הודיעה כי תחשוף טלפון אנדרואיד בתחילת נובמבר ,  שמועה מבוססת טוענת כי מדובר יהיה ב-Nexus 2
האם גוגל מתכננת לחשוף טלפון דגל נוסף לקראת השקת הגרסה החדשה של מערכת ההפעלה הסלולרית Android ?  הבלוג Androidandme גורס שכן ,  וכי מדובר יהיה במכשיר של חברת סמסונג .  על פי הכתוב בבלוג ,  מדובר יהיה במכשיר הראשון שישתמש ב-Gingerbread  ( אנדרואיד 2.3 )  .  
השמועה הנוכחית תואמת הן את האסטרטגיה אותה חשפה גוגל בתחילת השנה  השקת מכשיר דגל שעל פיתוחו היא מפקחת עם גרסאות חדשות של מערכת ההפעלה ,  על מנת להראות את כוחה של המערכת .  כמו כן ,  סמסונג כבר פרסמה כי תחשוף מכשיר אנדרואיד חדש ב-8 בנובמבר .  
עם זאת ,  יש לזכור כי טלפון הדגל הקודם שניסתה גוגל להשיק ,  ה-Nexus One של חברת HTC ,  לא זכה להצלחה רבה כששווק דרך גוגל עצמה ,  ואי-ההצלחה גרמה לחברה לנטוש את רעיון השיווק הישיר .  כמו כן ,  ביולי השנה אמר מנכ"ל גוגל ,  כי החברה איננה מתכננת מכשיר נקסוס נוסף .  האם מדובר היה בהטעיה ,  או שמא Androidandme טועים ?  נדע בשמיני בנובמבר .  


גם לסמסונג מגיע נקסוס ? 
לאחר שסמסונג הודיעה כי תחשוף טלפון אנדרואיד בתחילת נובמבר ,  שמועה מבוססת טוענת כי מדובר יהיה ב-Nexus 2

