מנורה במגעים לרכישת מגרש ב-35 מיליון דולר 
בלעדי המגרש נמצא ברחוב ז'בוטינסקי ויש בו זכויות בנייה למגדל של כ-30 אלף מ"ר .  המוכרים הם אנשי העסקים שלמה מנדלבאום ויחזקאל גונצ'רובסקי ,  בעלי השליטה בחברת גטר גרופ
 >  >  חברת הביטוח מנורה מבטחים ,  מנהלת משא ומתן מתקדם לרכישת מגרש בשולי מתחם הבורסה ברמת גן ב-35 מיליון דולר  ( כ-127 מיליון שקל )  .  בכוונת החברה להרוס את הבניין הקיים כיום על המגרש ולבנות מגדל שישמש את משרדי החברה .  המגרש נמצא ברחוב ז'בוטינסקי 23 ,  מזרחית לדרך אבא הלל סילבר וסמוך למגדל משה אביב ,  ויש בו זכויות בנייה למגדל של כ-30 אלף מ"ר בנוי .  העסקה משקפת מחיר של 4,250 שקל למ"ר מבונה .  כיום יש על המגרש מבנה בן ארבע קומות בשטח של כ-8,000 מ"ר המשמש את משרדיה של החברה הציבורית גטר גרופ ,  שעוסקת בתחום הצילום והדפוס ,  ובין היתר ,  מייבאת לישראל את מוצרי אגפא .  גטר גרופ שוכרת את המשרדים תמורת 71 אלף דולר בחודש  ( כ-35 שקל למ"ר )  .  המוכרים הם אנשי העסקים שלמה מנדלבאום ויחזקאל גונצ'רובסקי ,  בעלי השליטה בגטר גרופ .  המחיר שעליו מדובר הוא גבוה יחסית למקובל באזור הבורסה ברמת גן - כ-3,800 שקל למ"ר .  זאת ,  שכן מדובר בפרמיה שמשלמת חברה הקונה מגרש לבניית מגדל לשימוש עצמי ,  לעומת חברה שקונה את הנכס לצורך השקעה מניבה מדמי שכירות .  בשבוע בעבר הודיעה חברת גטר גרופ כי היא מנהלת משא ומתן לרכישת נכס ב-65 מיליון שקל ,  שאליו היא תעתיק את פעילותה .  מדובר בנכס באזור המרכז שנמצא בשלבי הקמה ראשוניים ובו כ-8,000 מ"ר בנוי .  הסכום כולל את עלות הרכישה וההתאמות שיש לבצע בבניין לצורכי החברה .  לא מגדל המשרדים האחרון במתחם במתחם הבורסה נותרו עוד כמה מגרשים שמיועדים לבנייה של מגדלי משרדים .  הבולט שבהם הוא מגרש בן שישה דונמים שבבעלות רוגובין תדהר וחברת אביב של דורון אביב ודפנה הרלב .  זכויות הבנייה מייעדות את המגרש למגדל משרדים בשטח של כ-42 אלף מ"ר בנוי .  כיום משמש המגרש כחניון ,  אבל קבוצת רוגובין-אביב נמצאת בתהליך של קבלת היתר לדיפון וחפירה ,  שלהערכתה יושג בעוד כחצי שנה ובניית המגדל תסתיים בעוד כארבע שנים .  בנוסף ,  לחברת הנדל"ן המניב אמות יש באזור מגרש בן שלושה דונמים ,  שעליו ניתן לבנות מגדל בן 30 אלף מ"ר .  החברה נמצאת בהליך תכנוני כדי להגדיל את זכויות הבנייה ב-22 אלף מ"ר נוספים .  ממנורה לא נמסרה תגובה .  את תגובתה של גטר גרופ לא היה ניתן להשיג עד שעת סגירת הגיליון .
 
מנורה במגעים לרכישת מגרש ב-35 מיליון דולר 
בלעדי המגרש נמצא ברחוב ז'בוטינסקי ויש בו זכויות בנייה למגדל של כ-30 אלף מ"ר .  המוכרים הם אנשי העסקים שלמה מנדלבאום ויחזקאל גונצ'רובסקי ,  בעלי השליטה בחברת גטר גרופ

