לארה"ב אין מספיק חשמל למתקפת המכוניות החשמליות
ההצלחה של המכוניות החשמליות בארה"ב תלויה בביקוש של הצרכנים - אך גם בתשתיות שהעיריות צריכות לקדם
ניו יורק טיימס  >  >  אם למכונית החשמלית יש עתיד בארה"ב ,  כנראה שהוא יתחיל בסן פרנסיסקו .  תקנות הבנייה בעיר יעודכנו בקרוב כדי לכלול את הדרישה שבכל מבנה חדש תהיה עמדת הטענת מכוניות .  מול בניין העירייה כבר נמצאות בשימוש כמה עמדות שבהן נטענות מכוניות בעלות מנוע כלאיים .  בעמק הסיליקון הסמוך מזמינות חברות עמדות טעינה למגרשי החניה שלהן מתוך אמונה כי עובדיהן יהיו הראשונים לרכוש את המכוניות החשמליות כאשר יגיעו לאולמות התצוגה .  במשרדי חברת החשמל pg & e ,  שוקדים המנהלים על יצירת  " מפות חום "  של שכונות שבהן קיים חשש כי הביקוש למכוניות חשמליות ייצור עומס יתר על רשת החשמל . " יש כאן מומנטום אדיר ",  אמר אנדרו טאנג ,  מנהל ב-pg & e .  בעוד שיצרניות הרכב נערכות להשקת סדרות ראשונות של כלי רכב חשמליים עוד השנה ,  נראה כי המכוניות יזכו לסביבה תומכת רק במספר מצומצם של ערים בארה"ב .  בערים כגון סן פרנסיסקו ,  פורטלנד וסן דייגו ,  השילוב בין מודעות סביבתית להתלהבות מטכנולוגיות חדשות מעורר עניין ציבורי במכוניות .  חשמלית למעמד הבינוני הגל הראשון של מכוניות חשמליות צפוי להתחיל להימכר בסביבות דצמבר ,  כשניסאן תשיק את הליף  ( leaf )  ,  מכונית חשמלית המיועדת לחמישה נוסעים ומסוגלת לנסוע כ-160 ק"מ עם מצבר טעון ותתומחר למשפחות במעמד הבינוני .  כמה אלפי דגמי ליף שיוצרו ביפן יושקו במרכזים עירוניים בקליפורניה ,  באריזונה ,  בוושינגטון ,  באורגון ובטנסי .  במקביל ,  תשיק ג'נרל מוטורס את השברולט וולט ,  מכונית המסוגלת לנסוע 65 ק"מ לפני שמנוע הבנזין שלה נכנס לפעולה . " זה עומד לשנות את התעשייה שלנו ",  אומר קרלוס גון ,  נשיא ומנכ"ל ניסאן .  הוא צופה כי 10% מהמכוניות שיימכרו ב-2020 יהיו חשמליות .  בינתיים ,  חברות החשמל נערכות לשיתוף פעולה עם יצרניות הרכב ומדינות בחוף המערבי מתמקדות בסוגיות הכרוכות בכך :  התמודדות עם סוגיות המחיר והטבות המס ,  מציאת מיקומים לתחנות טעינה ובמקרים מסוימים גם שדרוג רשתות החשמל המקומיות .  נציבות התשתיות הציבוריות בקליפורניה ,  שפועלת מסן פרנסיסקו ,  כינסה חברות חשמל ,  יצרניות רכב וחברות להקמת תחנות טעינה במאמץ דחוף לנסח את חוקי הדרך החדשים .  מרבית תשומת הלב שהוקדשה למכוניות החשמליות סבבה סביב העיצוב ,  העלות והביצועים .  אך ההצלחה או הכישלון עשויים לנבוע מעניינים פשוטים בהרבה ,  כגון משך הזמן שיידרש לבעלי המכוניות כדי לצלוח את הביורוקרטיה העירונית הדרושה כדי להתקין עמדת טעינה בביתם .  כשנשיא נציבות התשתיות בקליפורניה ,  מייקל פיבי ,  חכר מיני קופר חשמלית ,  נדרשו לו שישה שבועות של ביקורים של מתקינים ופקחים לפני שיכול היה לחבר את מכוניתו החדשה בביתו . " זה היה מתיש ומתסכל ,  ובטח לא משהו שיכול לפעול על בסיס המוני ",  אמר פיבי .  טענות מסוג זה אינן מקובלות פה .  סן פרנסיסקו היא בית לא רק לאוכלוסיית מאמצים מוקדמים של טכנולוגיות ,  אלא גם לחברות כגון קולומב טכנולוג'יס ובטר פלייס ,  המפתחות את הרשתות ואת התוכנות המאפשרות לחברות החשמל לנהל את טעינת המכוניות .  טסלה מוטורס ,  חברה מעמק הסיליקון שמייצרת מכוניות חשמליות ,  מסרה כי מכרה 150 דגמי רודסטר ב-109 אלף דולר ליחידה באזור מפרץ סן פרנסיסקו .  אחד הלקוחות רכש את דגם הספורט היוקרתי ברגע שחזר מנסיעת המבחן . " שאלנו אותו איך שמע על טסלה ומדוע קנה את המכונית ",  אמרה רייצ'ל קונרד ,  דוברת טסלה . " הוא ענה ,   ? ובכן ,  לשלושה חבר'ה נוספים בשכונה שלי יש כאלה' ".  בברקלי ,  עיר הידועה באחריות הסביבתית שלה ,  אחת מכל חמש מכוניות הנמכרות כיום היא פריוס ההיברידית .  אם יזכו המכוניות החשמליות לקבלת פנים כה חמה בשנים הקרובות ,  הדבר עשוי ליצור בעיות . " אם נאפשר התקנת עמדות הטענה לכל דורש ,  האם רשת החשמל תקרוס בכמה מהשכונות ?  "  שאל טאנג ,  מנהל חברת החשמל .  הוא אמר שצריכת החשמל של מכונית היא פי שלושה מזו של בית ממוצע בסן פרנסיסקו .  טאנג פועל כדי לוודא שהדבר לא יקרה באמצעות מעקב אחר המכוניות החשמליות הנמכרות בצפון קליפורניה .  בהמשך השנה ,  תוביל pg & e פרויקט ניסיוני של  " טעינה חכמה ",  שבו יחוברו 200 מכוניות לתחנות טעינה מיוחדות שמאפשרות לחברת החשמל לשלוט בביקוש לחשמל בכל רגע נתון .  רוברט היידן ,  יועץ לעיריית סן פרנסיסקו בנושאי תחבורה נקייה ,  אמר כי העיר מקווה להתקין 60 תחנות טעינה בחניונים ציבוריים עד סוף השנה ו-1,000 תחנות נוספות באזור המפרץ עד 2011 .  באורגון ,  קבוצת יועצים פועלת למציאת פתרונות לתחנות הטעינה ולסוגיות נוספות .  מרכז התחבורה החשמלי של גוגל כדי להימנע מבעיות באזורים שבהם יש ריכוזים גדולים של מכוניות חשמליות ,  בכירים בחברות חשמל אמרו כי יעודדו אנשים להטעין את מכוניותיהם בשעות הלילה או להשתמש במוני חשמל חכמים שמסייעים לשלוט בביקוש . " אנחנו מנסים להיערך מראש כדי שהשנאים שמגיעים לאותם בתים ושכונות יהיו חזקים מספיק ",  אמר דאג קים ,  מנהל בחברת החשמל סאותרן קליפורניה אדיסון ,  המספקת חשמל לאזור לוס אנג'לס .  כמה מומחים לתחבורה מביעים ספקות לגבי הצלחתן של המכוניות החשמליות ,  בעיקר בגלל העלות הגבוהה של המצברים ושל התקנת עמדות הטעינה הביתיות .  דן ספרלינג ,  מנהל המכון למחקרי תחבורה באוניברסיטת דייוויס ,  קליפורניה ,  העריך כי מצבר טיפוסי למכונית חשמלית יעלה ליצרנית הרכב 12 אלף דולר וכי יחידת הטענה של 240 וולט תעלה למשק בית לפחות 1,500 דולר .  ללא סבסוד נדיב , " המכוניות החשמליות לא יסחפו את השוק ולא יהוו נתח שוק משמעותי בעתיד הנראה לעין ",  אמר ספרלינג .  למרות הספקנות ,  בוושינגטון מקצים תקציבים רבים למהלך ,  כולל הלוואות של מיליארדי דולרים לפורד ,  ניסאן וטסלה מוטורס .  במסגרת תוכנית התמריצים לכלכלה האמריקאית בשנה שעברה ,  כמעט 200 מיליון דולר נועדו לתמוך בהשקת ליף של ניסאן ,  שתכלול התקנת 13 אלף תחנות הטענה בערים באורגון ,  בוושינגטון ,  בקליפורניה ,  באריזונה ובטנסי בשנה הקרובה .  אם המכוניות החשמליות יזכו להצלחה ,  הרווח יהיה גם של הצרכנים וגם של החברה .  מנועים שפועלים על מצברים הם יעילים יותר ממנועי בנזין .  כל ק"מ של נסיעה במכונית חשמלית עולה כשליש לעומת נסיעה במכונית בנזין ,  כך טוענים תומכי המכוניות החשמליות .  משרד האנרגיה האמריקאי טען כי המכוניות החשמליות פולטות פחות גזי חממה הקשורים להתחממות כדור הארץ מאשר מכוניות מסורתיות ,  אף כי הדבר תלוי במידה משמעותית באופן שבו מיוצר החשמל .  בטרם יגיעו מכוניות הניסאן ליף והשברולט וולט לאולמות התצוגה ,  תיערך נסיעת מבחן באזור המפרץ ,  באופן מוגבל .  גוגל ,  שנמצאת בדיונים עם יצרניות הרכב לגבי שימוש בתוכנה שלה לניהול אנרגיה ,  פאוור-מיטר ,  נהפכה למעין מרכז לתחבורה חשמלית .  במטה גוגל במאונטין וויו ,  כמה עובדים מגיעים לעבודה בטלסה רודסטר ורבים נוספים בצי של מכוניות פריוס ששייך לחברה .  העובדים מחנים במגרש חניה המקורה בפאנלים סולאריים ומטעינים את מכוניותיהם באחת מ-100 תחנות הטעינה הזמינות .  בסן חוזה הסמוכה ,  הקצתה העיר מקומות חניה למכוניות חשמליות והתקינה תחנות טעינה .  במטה אדובי הסמוך ,  הציג אחד המנהלים תריסר תחנות טעינה בחניון החברה .  18 תחנות נוספות יותקנו השנה . " איש אינו רוצה להישאר מאחור ",  אמר ריצ'רד לואנתל ,  מנכ"ל קולומב טכנולוג'יס . " אנחנו מתכוננים להסתערות של ביקוש ". 

לארה"ב אין מספיק חשמל למתקפת המכוניות החשמליות
ההצלחה של המכוניות החשמליות בארה"ב תלויה בביקוש של הצרכנים - אך גם בתשתיות שהעיריות צריכות לקדם

