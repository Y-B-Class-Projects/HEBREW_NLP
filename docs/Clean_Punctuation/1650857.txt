שוודית שופעת :  קוניגסג אגרה
יצרנית מכוניות הספורט המסחררת הפיקה גרסה נוספת לתערוכת ז'נבה  אגרה .  910 כ"ס יפשירו את הקרחונים בסקנדינביה ? 
 ( צילום ועריכה :  יצרן ) 
רק למקרה שזה פרח מזכרונכם ,  יצרנית ה'על' קוניגסג יודעת לעשות עוד כמה דברים חוץ מלהפריז ביכולתה לרכוש מותגים משתקמים  ( ע"ע סאאב )  .  אז למרות שבסופו של מהלך הפסידה את היצרנית השכנה לה לקבוצת ספייקר המאוחדת ,  היא הגיעה לתערוכת הרכב בז'נבה עם הראש למעלה ,  ועם ההרגלים בדיוק במקומות הנכונים על מנת לשחרר את המכונית האחרונה שלה לעת זו - קוניגסג אגרה .  
האגרה ( Agera )  משמעות המילה ביוונית  - " נצחית ",  מבוססת על משפחת ה-CC ,  ובפרט על הקוני CCX .  חטיבת העיצוב עטפה את הגברת בסממני ספורט שאולים מהמשפחה הנוכחית ומדורות העתיד .  כך למשל בחזית יישמה שזירת נורות LED רציפות  ( אור-יום )  ,  בתי התאורה נראים מחודדים יותר לעומת סדרות ה-CC ,  והפגושים התעגלו להדגשת האגרסיות .  תא הנוסעים גם הוא מועשר בתכניו ,  וכולל לוח מחוונים ספוג בגוון כחלחל מסורתי ,  אך לראשונה בתעשיית הרכב עושה שימוש בצינורות זעירים  ( נאנוטיוב )  המקרינים את אורם כלפי הדפנות וחוסכים שימוש באלקטרוניקה .  
בממד הביצועים והדמיון ,  קוניגסג שומרת על התכונות המאפיינות את כל מכוניותיה ומאכלסת בקרביה של האגרה מנוע מופרע ,  עם מספרים פי כמה מופרכים .  מאחרי כתפיו של הנהג שוכנת יחידת בנזין מרכזית 32 שסתומים בנפח 4.7 ל' V8 כפולת מגדשי-טורבו מוגדלים ,  המפיקה תחזיקו חזק ..  .  910 כ"ס ב-6,850 סל"ד ,  ולמעלה מ-112 קג"מ ב-5,000 סל"ד .  
על משקל יבש של 1.3 טון ובתמיכת תמסורת חצי-אוטומטית בת 6 הילוכים ודיפרנציאל מוגבל החלקה ,  המערכת הבנזינית מאיצה באגרה ל-100 קמ"ש ב-3.1 שניות ,  ל-200 קמ"ש ב-8.9 שניות ,  ועד מהירות מקסימלית עוקרת איברים של כ-405 קמ"ש - אם כי את הנתון הזה קוניגסג טרם בדקה רשמית .  כדי לא להכנע תחת המכללים והכבישים ,  קוניגסג השתילה לאגרה סט בולמים משופר בשילוב מנגנוני עזר לבלימה ,  משיכה ויציבות ,  וכן דיסקים מחורצים בקוטר 15 אינטש בשני הקצוות .  
את האגרה תוציא קוניגסג במספרים מאוד מוגבלים  ( כ-20 בשנה )  ,  אך מי שביקר לאחרונה בתערוכת הרכב בז'נבה ייתכן שהספיק לרכוש אחת במחיר של כמה מאות אלפי יורו .  רק נקווה  ( לטובתו )  שהוא מכיר מקרוב כמה רינגים באירופה בהם אפשר למצות את הפוטנציאל הגלום בה .
 
שוודית שופעת :  קוניגסג אגרה
יצרנית מכוניות הספורט המסחררת הפיקה גרסה נוספת לתערוכת ז'נבה  אגרה .  910 כ"ס יפשירו את הקרחונים בסקנדינביה ? 

