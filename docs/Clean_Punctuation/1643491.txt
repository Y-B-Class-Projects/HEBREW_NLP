מה שעובד
ספרי הבישול ואביזרי המטבח הנחשקים של Sonoma Williams נוחתים בארץ .  בין העולים החדשים :  סבון לכלים מפונקים בניחוח בזיליקום ויוז'ו
כל בשלן מקומי שנקלע בחייו לאחת מחנויות הענק של הרשת האמריקאית Williams Sonoma ,  המתמחה בעזרי בישול וקולינריה ,  מכיר את הדילמה  מבחר עצום ומסנוור של גאדג'טים מעוצבים למטבח ,  מדפים שלמים של ספרות קולינריה איכותית ועוד המון אביזרי בישול ואפייה שישדרגו כל מטבח .  הבעיה מתחילה כשההיגיון משתלט על התשוקה ;  ספרי בישול עבי כרס ,  אבן תנור או סירי מתכת יצוקים ,  הם לא בדיוק משהו שנעים להסתובב איתו בהמשך הטיול ,  ובטח לא יעשו טוב למשקל המזוודה .
 בחנות הקונספט Kitchenworks בנחלת בנימין ,  המיועדת לחובבי הבישול ,  החלו לייבא שורה של מוצרי Williams Sonoma היישר מארצות הברית .  אמנם אי אפשר להשוות זאת לשפע המוצע בחנויות המקור ,  אבל בעלי החנות מספרים כי מגוון הפריטים גדל ממשלוח למשלוח ,  והכל תלוי בתגובות הלקוחות למוצרים .  בינתיים עשו עלייה לישראל ספרי הבישול הידועים של הרשת ,  שמוצעים כאן במחיר 179 שקלים ,  מגבות מטבח שמחירן מתחיל מ-19 שקלים ,  סבוני כלים בניחוחות בזיליקום ,  יוז'ו ,  יסמין או לבנדר במחיר 69 שקלים  ( למי שממש רוצה לפנק את הצלחות שלו )  ,  סט תבניות אפייה ב-369 שקלים ,  קופסאות פח צבעוניות עם שוקולדים ועוגיות ב-129 שקלים ,  אבן תנור לפיצה ב-169 שקלים ופעמון זכוכית לכיסוי עוגה ב-198 שקלים .  
Kitchenworks - נחלת בנימין 115 ,  תל אביב .  03-5186288שעות פתיחה :  א'ד' 09:0018:00 ,  ה' 21:00-09:00 ,  ו' 14:00-09:00

מה שעובד
ספרי הבישול ואביזרי המטבח הנחשקים של Sonoma Williams נוחתים בארץ .  בין העולים החדשים :  סבון לכלים מפונקים בניחוח בזיליקום ויוז'ו

