אין ארוחות חינם
הצעת חוק חדשה נגד ישראל היום :  תיאסר חלוקת עיתונים בחינם .  ח"כ מרינה סולודקין ,  שהגישה את ההצעה : " חינמונים עלולים לפגוע בחופש הביטוי "
 המלחמה נגד העיתון ישראל היום ,  שבבעלות המיליארדר שלדון אדלסון ,  מתחממת :  ח"כ מרינה סולודקין  ( קדימה )  הגישה בסוף השבוע הצעת חוק האוסרת על חלוקת עיתונים בחינם .  הצעת החוק הועברה לבדיקת הלשכה המשפטית של הכנסת לפני שתונח על שולחן הכנסת .  
לפי הצעת החוק ,  תוגבל הפצת עיתון בתפוצה ארצית בחינם לתקופה של שנה אחת בלבד .  עם זאת ,  מוצע לאפשר הפצת עיתון כזה בחינם לתקופה בלתי מוגבלת למוסדות המדינה ולמוסדות ציבור אחרים .  בדברי ההסבר להצעת החוק נכתב : " התופעה של הפצת עיתונים בתפוצה ארצית בחינם במשך תקופה ארוכה פוגעת קשות בעיתונות הכתובה ,  ועלולה להביא בעתיד להופעת מונופולים בתחום זה ולפגיעה קשה בחופש הביטוי ".  
לדברי סולודקין , " עיתונים המופצים בחינם יוצרים תנאי תחרות לא שווים ולא הוגנים כלפי עיתונים אחרים ,  המופצים בתשלום .  זאת ועוד ,  הפצתו בחינם של עיתון בתפוצה ארצית במשך תקופה ארוכה עלולה לגרום לפשיטת רגל של עיתונים המופצים בתשלום .  אזרחים יוכלו להכיר רק את הדעות וההשקפות של בעלי העיתון המופץ בחינם שמממנים את הדפסתו והפצתו .  לכל הדעות וההשקפות האחרות לא יהיה ביטוי בעיתונות הכתובה ".  
הצעת החוק תועלה להצבעה בקריאה טרומית רק באפריל 2010 ,  עם פתיחתו של מושב הקיץ של הכנסת - אלא אם סולודקין תבקש לקבל פטור ולהקדים את הדיון למושב החורף ,  שיסתיים באמצע מארס 2010 .  
סולודקין נמנית עם 19 חברי הכנסת שחתמו לפני כמה שבועות על הצעת חוק האוסרת על תושב זר להיות בעל שליטה בעיתון ישראל .  הצעת חוק זו הוגשה ביוזמתם של הח"כים דוד רותם  ( ישראל ביתנו )  ,  יואל חסון  ( קדימה )  ודניאל בן סימון  ( העבודה )  .  מטרתה היא למנוע מאדלסון מלהיות בעל השליטה ב"ישראל היום "  כל עוד אינו תושב ישראל .  
את הצעת החוק הזאת יזם עופר נמרודי ,  המוציא לאור של  " מעריב ",  שנפגש לפני כחודשיים עם כמה חברי כנסת בהם רותם ,  חסון ובן סימון .  בשבוע שעבר אמרו רותם וחסון כי לא יבקשו לקצר את הליכי החקיקה ,  כך שהצעת החוק תועלה להצבעה בקריאה הטרומית בתחילת מארס 2010 ,  לפני שהכנסת תצא לפגרת פסח .
 
אין ארוחות חינם
הצעת חוק חדשה נגד ישראל היום :  תיאסר חלוקת עיתונים בחינם .  ח"כ מרינה סולודקין ,  שהגישה את ההצעה : " חינמונים עלולים לפגוע בחופש הביטוי "
 
