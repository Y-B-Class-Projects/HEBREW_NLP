ברק : " אי אפשר שלא להתרשם מכיפת ברזל "
 בפתח ישיבת סיעת העבודה בירך שר הביטחון על הניסיונות המבצעיים המוצלחים במערכת כיפת ברזל . " בשנים הקרובות נמצא עצמנו עם כיפת ברזל מעל ואגרוף הברזל של צה"ל "
 שר הביטחון אהוד ברק נשא היום  ( שני )  דברים בפתח ישיבת סיעת העבודה .  ברק אמר כי  " חזינו הבוקר בצילומים של כיפת ברזל .  גם מי שעוסק הרבה שנים בפיתוח לא יכול היה שלא להתרשם מההישג היוצא דופן ".  ברק הודה  " למי שהוביל אותנו לכך ,  קודם כל לחברינו עמיר פרץ שיזם את התכנית ".  
ברק הוסיף כי  " בשנים הקרובות נמצא עצמנו עם כיפת ברזל מעל ואגרוף ברזל של צה"ל ,  שיוצרים ביחד הגנה ".  ברק אמר כי  " אתמול עלה עניין הגדר בדרום .  נעשתה עבודת הכנה מקיפה וסוכם על תוכנית עבודה מדורגת .  הגדר דרושה כדי שהמאמץ המשותף לעצור את ההברחות מצד מצרים ויאפשר לשלוט בצורה נכונה וראויה יותר ".  ברק סיכם ואמר כי  " גם הגדר וגם כיפת ברזל אלו לא דברים שנראה מחר ומחרתיים אך אנו בדרך חשובה לעתיד ". 
בהתייחסו לתהילך השלום אמר ברק כי  " אנחנו בשבועות חשובים לתהליך המדיני .  היועץ לביטחון לאומי ג'יימס ג'ונס יגיע השבוע והשליח המיוחד ג'ורג' מיטשל יגיע בשבוע הבא והניסיונות להניע תהליך רציני כדי שנוכל לעבור מדיבורים על משא ומתן לקיום משא ומתן נמצאים בעיצומם ".  ברק אמר : " אני מאמין ומקווה שזה ייצא לפועל ושנראה את ישראל והפלסטינים נכנסים למשא ומתן מדיני אינטנסיבי ". 

ברק : " אי אפשר שלא להתרשם מכיפת ברזל "
 בפתח ישיבת סיעת העבודה בירך שר הביטחון על הניסיונות המבצעיים המוצלחים במערכת כיפת ברזל . " בשנים הקרובות נמצא עצמנו עם כיפת ברזל מעל ואגרוף הברזל של צה"ל "
 
