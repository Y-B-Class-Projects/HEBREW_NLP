רבני יש"ע : " רדיפת המתנחלים - סוף הציונות החילונית "
 הרב יצחק שפירא ,  החשוד במעורבות בהצתת המסגד בכפר יאסוף ,  שוחרר ובוועד רבני יש"ע טוענים כי הדבר מוכיח את  " הרדיפה המתמשכת של ציבור המתנחלים ,  המזכירה ימים אפלים בתולדות שנאת ישראל "
  ( צילום :  יצחק סברדלוב ,  עריכה :  דורון שטיין ) 
בוועד רבני יש"ע הגיבו היום  ( חמישי )  על שחרורו של ראש ישיבת  " עוד יוסף חי "  הרב יצחק שפירא שנעצר בחשד למעורבות בהצתת המסגד בכפר יאסוף .  לדבריהם , " ועד רבני יש"ע מזועזע מהרדיפה המתמשכת נגד ציבור מתיישבי יש"ע ורבניו ,  שהגיעה לשיאה במעצר המשפיל של ראש ישיבת 'עוד יוסף חי' הרב יצחק שפירא ,  המזכירה ימים אפלים בתולדות שנאת ישראל .  אלפי תלמידיו ומאות אלפי המתיישבים וציבור נאמני התורה והארץ ,  ילחמו נגד מזימות מעין אלה המקרבות יותר מכל את סוף עידן הציונות החילונית .  וכאשר יענו אותו כן ירבה וכן יפרוץ ". 
מוקדם יותר היום דחה בית המשפט המחוזי בירושלים את ערעור המשטרה והורה לשחרר ממעצר את הרב יצחק שפירא ,  ראש הישיבה ביצהר .  הרב שפירא נעצר שלשום בחשד שידע כי מספר תלמידים מישיבתו הציתו את המסגד ביאסוף ולא דיווח על כך .  אמש החליט בית משפט השלום בירושלים לשחרר ממעצר את ראש הישיבה ,  אך המשטרה ערערה על ההחלטה .  
עם זאת ,  בית המשפט הותיר למשטרה את האפשרות לערער על החלטתו לבית המשפט העליון .  עוד לפני החלטת בית המשפט ,  אמר עו"ד נפתלי ורצברגר ,  המשמש כפרקליטו של שפירא כי  " ככל הידוע לנו ,  כל האישומים המיוחסים לרב שפירא אינם מוכרים כעבירה במדינת ישראל .  אין חובת דיווח על מעשה שעשה מישהו אחר במדינה שלנו  זהו נוהל שנהוג רק במדינות טוטליטריות ". 
בתוך כך ,  בית משפט השלום בירושלים שחרר היום למעצר בית שני קטינים נוספים מההתנחלות יצהר ,  שנחשדים במעורבות בהצתת המסגד .  לדברי פרקליטם ,  עו"ד יהודה שושן ,  המשטרה ביקשה לשחררם למעצר בית למשך שלושה חודשים .  כמו כן ביקשה המשטרה לקיים דיון במעמד צד אחד יחד עם אנשי השב"כ על מנת להבהיר את מסוכנותם של העצורים .  עו"ד שושן ועו"ד יאיר נהוראי התנגדו בשם העצורים להליך וטענו כי הוא אינו חוקי שכן אין מדובר במעצר מנהלי .  השופט קיבל את טענת הסניגורים וקבע כי הקטינים ישוחררו למעצר בית למשך עשרה ימים .
 עו"ד שושן אמר לוואלה !  חדשות כי  " כפי שראינו פרשייה זו דומה לפרשייה בה נעצר קטין לפני כשבועיים ושוחרר עוד באותו יום .  הפעם הרחיקו גורמי החקירה לכת והשתמשו בדו"חות סודיים של השב"כ שאין בהם ממש .  גם מעצר זה הסתיים בלא כלום ". 
שני הקטינים נעצרו בליל רביעי שעבר בישיבת  " דורשי יחודך "  ביצהר .  השניים נחקרו על ידי השב"כ .  יומיים לפני כן נעצרו ארבעה צעירים  ( שלושה בגירים וקטין )  בחשד למעורבות בהצתה ובריסוס כתובות גרפיטי בשטח המסגד .
 עדכון ראשון :  15:08

רבני יש"ע : " רדיפת המתנחלים - סוף הציונות החילונית "
 הרב יצחק שפירא ,  החשוד במעורבות בהצתת המסגד בכפר יאסוף ,  שוחרר ובוועד רבני יש"ע טוענים כי הדבר מוכיח את  " הרדיפה המתמשכת של ציבור המתנחלים ,  המזכירה ימים אפלים בתולדות שנאת ישראל "
 
