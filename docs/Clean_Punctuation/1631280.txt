פרס ,  דנקנר ועופר יוצאים לטיול שנתי בצפון
הנשיא פרס ייצא היום ביחד עם 30 מבכירי המשק למוקדי תעשייה ערבים בעיר נצרת ובסביבותיה .  בין המטיילים :  עידן עופר ,  נוחי דנקנר ,  גליה מאור ,  ציון קינן ואחרים
בכירי המשק יקבלו השבוע מנה מרוכזת של המיגזר הערבי .  ביוזמת נשיא המדינה ,  שמעון פרס ובהשתתפותו ,  יוצאים הבוקר כ-30 מבכירי המשק לסיור משותף בנצרת וסביבתה .  אוטובוס הבכירים יכלול ,  בין השאר ,  על פי לשכת הנשיא ,  את נוחי דנקנר ,  גליה מאור ,  ניר גלעד ,  ציון קינן ,  יוסי ורדי ,  דני ימין ,  יוסי בכר ,  חיים גבריאלי ,  מאיר ניסנזון ,  רונית פישמן ודן פרופר .  גם אם חלקם יגיע עצמאית ,  הם ייפגשו בצפון לסיור משותף במוקדי תעשיה ערבים .
 ביום חמישי מתוכננים ראשי המשק להצטופף בלשכת ראש הממשלה ,  בנימין נתניהו ,  כחלק מפורום התייעצות לשילוב המיגזר הערבי במשק .  הם ישמעו על הצורך להגדיל השקעות ולשלב ערבים אקדמאים בעסקיהם ויתבקשו להשמיע תשובות .  לנתניהו הוזמנו ,  בין השאר ,  דב לאוטמן ,  נוחי דנקנר ,  עידן עופר ,  אלי הורוביץ ,  עופרה שטראוס ,  אלי יונס ,  מיקי פדרמן ואנשי עסקים מהמיגזר הערבי . 
" המטרה היא לשים על השולחן את הפיתוח הכלכלי של המיגזר הערבי ושילובו במשק ",  אמר איימן סייף ,  מנהל הרשות לפיתוח כלכלי של המיגזר הערבי במשרד ראש הממשלה . " זו פעם ראשונה שייערך דיון בדרג כה בכיר בנושא המיגזר העסקי הערבי ",  הוסיף .
 לדבריו ,  במיגזר 35 אלף עסקים ,  חלקם קטנים מאוד עם פוטנציאל צמיחה שצריך לדעת לממש אותו .  המיגזר הערבי נהנה מהעדפה בחוק עידוד השקעות הון ובמסלולי תעסוקה והכשרה מקצועית ,  אולם אלה לא הובילו עד כה לשינוי מהותי במצבו .
 אחד הפרויקטים המידיים שייצאו לדרך הוא הקמת קרן השקעות למיגזר הערבי ,  בהיקף משוער של כ-200 מליון שקל ,  שתשקיע בחברות הזנק ובחברות בשלות .  כ-15 קבוצות ניגשו למיכרז - יהודיות ,  ערביות ,  משולבות וזרות . " הקבוצות כוללות אנשי עסקים מהשורה הראשונה ,  חלקם בעלי נסיון בניהול קרנות השקעה וקרנות הון סיכון ,  אנחנו מרוצים מרשימת המתמודדים ",  אמר סייף .
 המדינה תשקיע בקרן 80 מיליון שקל והיזם שייבחר ישקיע את השאר .  המדינה מצפה לפחות להשקעה דומה מהיזם .  עם זאת ההערכה ,  כי חלק מהקבוצות יציעו השקעה גדולה יותר כדי להבטיח את זכייתן במיכרז .  במהלך פברואר ייבחר הזוכה והקרן תתחיל לעבוד .
 יעד נוסף שיוצג לראשי המיגזר העסקי הוא שילוב נשים ערביות בעבודה .  היעד של משרד ראש הממשלה עומד עם 4,000-2,000 נשים בשנה .  כיון מועסקות 65 אלף נשים ערביות מתוך 350 אלף נשים בגילאי עבודה .  החסם העיקרי שנמצא הוא העדר מקומות עבודה .
 אחד היעדים של הרשות הוא שילוב אקדמאים ערבים בתעסוקה בגוש דן .  לצורך זה ,  הוקמה עמותת קו משווה שלאוטמן עומד בראשה .  בשנה וחצי האחרונות בוצעו באמצעותה השמות של 200-180 אקדמאים בחברות פרטיות . " מה שחשוב זה השינוי התפישתי בגישת החברות ",  אמר סייף .
 לדבריו ,  שילובם בממשלה נמצא בעליה והגיע ל-7%  ( כ-4,100 עובדים )  ,  כאשר ישנה החלטת ממשלה להגיע ל-10% עד 2012 .
 הרשות לפיתוח המיגזר הערבי סימנה 100 חברות בתחומים דוגמת מזון ,  מיכשור רפואי ,  ביוטכנולוגיה ,  תוכנה ותרופות ,  שבכוונתה לסייע להן להפוך מקטנות לבינוניות וגדולות .  לצורך זה הוכנה תכנית משותפת עם מכון היצוא . " איתרנו 120 עסקים קטנים שלא מייצאים .  אנחנו בוחנים את פוטנציאל היצוא שלהם ,  ונעניק להם ליווי כדי שיתחילו לייצא ולהשתלב בשוק העולמי ",  אמר סייף .
 
פרס ,  דנקנר ועופר יוצאים לטיול שנתי בצפון
הנשיא פרס ייצא היום ביחד עם 30 מבכירי המשק למוקדי תעשייה ערבים בעיר נצרת ובסביבותיה .  בין המטיילים :  עידן עופר ,  נוחי דנקנר ,  גליה מאור ,  ציון קינן ואחרים

