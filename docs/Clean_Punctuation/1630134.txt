דוחא :  דוידנקו מצא את הנוסחה
המדורג שישי בעולם ניצח בפעם השניה ברצף את פדרר ,  4:6 ,  4:6 ,  ועלה לגמר הטורניר ,  שם יפגוש את נדאל ,  שניצח את טרויקי
לאחר ששני המדורגים הראשונים צלחו אמש  ( חמישי )  את שלב רבע גמר טורניר דוחא  ( סך פרסים של מיליון דולר )  ,  היום הגיע שלב חצי הגמר ,  כשברקע כולם כבר ממתינים למפגש הקלאסי בין רוג'ר פדרר ורפאל נדאל .  עם זאת ,  כדי להגיע לשם צריך קודם כל לשחק את חצי הגמר ,  וראשון עלה למשטח בקטאר הטורפדו הספרדי ,  שפגש את ויקטור טרויקי  ( 29 בעולם )  ,  בן גילו של נדאל .
 המדורג שני בעולם לא נתקל בקשיים מיוחדים במערכה הראשונה ,  ניצל שלוש מארבע נקודות השבירה שלו וניצח 1:6 קליל .  הסרבי עוד ניסה לחזור בסט השני ,  אלא שנדאל הגיש היטב ,  שבר פעמיים ,  וסגר עניין עם 3:6 ,  כעבור שעה ושבע דקות של משחק .  הספרדי מעפיל לגמר הטורניר ,  ולא תאמינו את מי יפגוש שם ..  .
 לא ,  זה לא יהיה רוג'ר פדרר .  השוויצרי ,  שהראה סימני חולשה עוד אתמול ,  ברבע הגמר מול ארנסט גולביס ,  פגש הערב את ניקולאי דוידנקו ,  וראה את הרוסי מציג טניס גדול ,  לכל אורך המשחק .  דוידנקו השיג 7  (  !  )  נקודות שבירה מול פדרר רק במערכה הראשונה ,  ועל אף שניצל רק שתיים מהן ,  זה הספיק כדי לנצח 4:6 .  פדרר עוד ניסה לשוב לעניינים במערכה השניה ,  אלא שמנגד דוידנקו פשוט לא אפשר לו .  
השוויצרי השיג שתי נקודות שבירה ,  פספס את שתיהן ,  ביצע אינספור טעויות בלתי מחויבות וראה את יריבו הרוסי ,  המדורג שישי בעולם ושלישי בטורניר ,  מנצח גם את המערכה הבאה באותה תוצאה ,  4:6 ,  ומעפיל לגמר אחרי שעה ועשרים דקות של משחק .  זהו הניצחון השני ברציפות של דוידנקו על פדרר ,  כאשר ב-12 המשחקים שקדמו לשני המפגשים האחרונים בין השניים ,  ידו של השוויצרי היתה על העליונה .
 
דוחא :  דוידנקו מצא את הנוסחה
המדורג שישי בעולם ניצח בפעם השניה ברצף את פדרר ,  4:6 ,  4:6 ,  ועלה לגמר הטורניר ,  שם יפגוש את נדאל ,  שניצח את טרויקי

