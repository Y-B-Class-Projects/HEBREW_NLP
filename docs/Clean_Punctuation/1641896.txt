דילה להזכיר
ארבע שנים אחרי ,  איל רוב עדיין מתקשה לעכל את מותו של הדוכס של ההיפ הופ ,  ג'יי דילה .  קבלו רשימה של 11 קלאסיקות לזכרו
מעצבן כמה שזה נכון ,  אבל מוות  במיוחד בהקשרים אמנותיים  צובע את המורשת של המנוח בצבעים שבחיים לא הבחנו בהם בעודו בחיים .  ג'יי דילה ,  ג'יי די ,  ג'יימס יאנסי .  כבר ארבע שנים .  בילאל ,  עוד אחד מהזמרים שחייבים לדילה את החיים שלהם הגדיר אותו כ"דיוק אלינגטון של ההיפ הופ ".  ממש כמו הדוכס ,  אחד מהמוסיקאים הגדולים של המאה הקודמת ,  דילה הביא פאסון ומלודיה להיפ הופ ,  וכמו גאון אחר ,  צ'ארלי מינגוס ,  לא בחל בשבירה שמאלה לכיוונים קצת פחות מובנים ,  שהוכרו בסופו של דבר כמהפכניים והפכו לקלאסיקה .  
בעשור האחרון לחייו דילה הבין משהו ככל שעשה יותר מוסיקה .  הוא הבין שהסוד הוא בפחות .  אחד מהסיפורים היותר טובים של ריימונד קארבר נפתח במשפט  " איש בלי ידיים בא לדלת למכור לי תצלום של הבית שלי ".  משפט שמקפל בתוכו סיפור שלם שהסתיים עוד לפני שהתחלנו לקרוא את הסיפור שנפתח איתו .  מעט זה הרבה .  קארבר ,  או לפחות העורך שקיצץ והידק את סיפוריו ,  היה אלוף בזה .  
דילה ,  מצדו ,  סיפר את האמריקנה שלו .  סיפר בהיפ הופ ,  בביט .  איש בודד שעושה מוסיקה בעיקר בשביל אחרים אבל כולה מגיעה ממנו .  דילה היה סוג של קארבר של ההיפ הופ .  הקלאסה שלו היתה בקטנה ,  בפערים האלו שאתה צריך להשלים בעצמך כשאתה קורא סיפורים של קארבר ,  כשאתה שומע ביטים של דילה .  כל פעם הם נקראים/נשמעים אחרת כי אתה אחרת .  
הרבה אנשים עשו להיטים טובים מדילה ,  אבל הוא הצליח לעשות שירים שנוגעים ,  בז'אנר שנסמך על יריית מילים על גבי ביט מונוטוני .  דילה היה הפיתול ,  הקיווצ'וץ' והמשיכה אחורה בחיוך של ההיפ הופ .  ההספק שלו היה בלתי נתפס .  הוא לא הפסיק לעבוד לשניה ממש עד הסוף .  היה קשה לבחור עשרה שירים מתוך כמות בלתי נתפסת של מוסיקה  ועוד כזו טובה ,  לעזאזל !   אז בחרתי 11 .  הרשימה שלפניכם היא סובייקטיבית .  היא רשימה של מעריץ ,  מאזין ודיג'יי .  אלו 11 השירים של דילה שאני אוהב במיוחד ,  ובגלל שזה דילה לכל אחד מוצמד עוד אחד .  יש עוד הרבה .  הרבה מאד .  אתם מוזמנים לצרף את שלכם .
 השיר הזה הוא היפ הופ .  לפחות כל מה שיפה בו .  הוא כזה היפ הופ שלא מפסיקים לצטט ממנו גם היום ,  15 שנה אחרי שיצא כסינגל .  לא בכדי החיבור של דילה בן ה-19 מדטרויט עם פארסייד של לוס אנג'לס הניב כאלו קלאסיקות ואלבום אחד מושלם , " Labcabincalifornia ".  פארסייד פתחו לדילה את הראש ביכולות שלהם ומשכו אותו לכיוונים מלודיים שעתידים היו להתפתח אצלו בהמשך המפואר שעוד ניצב לפניו .  אימאני ,  פאט ליפ ,  בוטי בראון וסלימקידי3 ידעו גם להביא בפלואו גם לשיר ,  ואת שניהם הם עשו עם הרבה נשמה .  מושלם .  אין מילה אחרת .  רוצו לשמוע .
 אולי שיר הבלוז הכי טוב בהיפ הופ .  דילה הניח כאן את התופים שיהיו מזוהים עימו שנים אחר כך והבאס .  הוא אולי היחידי שיכול לרגש עם ליין של באס .  הסגירה של הקלידים הרוטטים האלו ,  שתמיד נשמרו באופק שלו ,  הביאו לטרייב את אחד מהביטים הטובים כדי להפוך את השיר הזה יחד עם פיית אוונס בפזמון למה שהוא .  הסטייל הזה ,  שנוצר בחיבור בין קיו טיפ לדילה ,  יימשך גם באלבומם האחרון של טרייב , " The Love Movement "  ובקריירת הסולו של טיפ .  למצוא את הדרך .  ככה זה .
 דילה ידע לסובב דגימות .  והוא עשה את זה במהירות .  החיפוף הוא רק לכאורה .  הוא פשוט שמע תקליטים אחרת מרוב האנשים .  כמו את זה של אחמד ג'מאל ,  פסנתרן אצילי ומיוסר שקיבל פה טיפול מלכותי מדילה הצעיר ,  בן 22 ,  והביא לדה לה סול את אחד השירים הכי מזוהים עמם .  ברמיקס אפשר לשמוע את מוס דף הילדון בהופעה ראשונה בתקליט .
 הבייבי של דילה .  חברים מילדות .  בלוק אחד בדטרויט .  הרבה עשן .  הרבה חלומות שלא יתגשמו וחבר אחד שחוזר הביתה להגשים אותם .  רק עם סלאם וילג' ,  הרכב הילדות של דילה אפשר להרכיב עשירייה מנצחת .  בסוף בחרתי את שני אלו .  טיסת סול מהחלל החיצון עם הסאונד הזה שהפוג'יז העתיקו ב-"Ready or Not "  אבל הוא של דילה .  רק שלו .
 מי שלא מכיר , " Like Water for Chocolate ",  אחד מאלבומי ההיפ הופ הטובים בכל הזמנים .  זה רק שיר אחד מעולה ממנו .  יש עוד הרבה בפנים .  כולם עברו תחת ידיו של דילה .  אנשים כמו קווסטלאב מ"הרוטס "  ודיאנג'לו עברו באלבום הזה את הטובים שבשיעורי המוסיקה .  קומון צריך להיכנס לדברי הימים של הסול עם האלבום הזה .  השיר שנבחר גם מראה כי לבובי קאלדוול ,  זמר חיוור ונשכח ,  יש נשמה שאותה דווקא נזכור .  כי זה לא עניין של צבע ,  זה מה שעושים עם הדגימה וכמובן איפה חותכים .  יצירה .  נסיעה בזמן עם מוסיקה .  דילה הצליח ,  זה קורה ,  תודה לאל .
 היפ הופ זה עסק מלוכלך .  יש את אלו שעושים את העבודה ויש את אלו שמדברים עליה כשהם אוחזים נרגשים בפרס על פודיום .  זה ביט של דילה ,  כל מי שאוזניו בראשו שומע את זה .  ספק אם ג'ימי ג'אם וטרי לואיס שמעו את ג'וני מיטשל ,  אבל מה לעשות ,  הרבה יותר אנשים שמעו עליהם מאשר על האיש הצנום והחרוץ מדטרויט שהיה קבור במרתף שלו בין ערמות של תקליטים .  דילה הוציא את התשובה בשפה שהוא מכיר - רמיקס בשם Jay Dee Revenge .  נקמה היא מנה שעדיף להגישה קרה ?  לא במקרה של דילה .  אצלו זה תמיד חם .  גם כשהאגם קפוא .  ובכלל ,  איפה ג'ימי ג'אם וטרי לואיס ואיפה הוא .  הוא המשיך לחקור את העתיד של הסול עם אריקה באדו ,  בעוד אחד מהשירים האלו שמפרקים אותך ואתה רוצה עוד .
 לא יודע מה תפס אותי בקטע הזה .  דילה הוא הרבה יותר מוסיקאי מאשר ראפר ,  אבל יש חינניות באיך שהוא מפיל את המילים הסמי-גאגנסטא האלו ,  שניה באיחור כמו התופים שלו ,  על ביט מהונדס ומלוטש כיהלום .  וואג'יד וסאדיק הם תלמידיו המסורים וממשיכי דרכו של דילה .  השיר הזה הוא מין פרוזדור ארוך לתוך הגטו של דטרויט מכוסה בגרפיטי מכל השנים ,  ודילה ,  רזה מתמיד ,  הולך ונד בראשו יחד עם הביט ,  מהדק את אחיזתו בשקית התקליטים ,  חושב על הבא .
 עוף מוזר ומקסים בקורפוס היצירה הנוגה והמאתגר של דילה  השיר המפגר .  לא ברור מה קפץ על דילה כשהחליט ,  באיחור אופנתי ,  להפוך לחבר ב- N.W.A .  האיש שבדרך כלל לא יצא מהבית שם על פניו בנדנה אדומה ומדבר על פאק דיס ופאק דט ובעיקר מה הוא היה עושה לאנשים בכחול .  כנראה נפל על חרא חומר או אולי דווקא החרימו לו אחלה חומר  זה עדיין מפגר .  ומקסים .  אבל עדיין התופים זה הוא ,  החליל בטח הוא ,  אפילו הקול .  משהו בקול הקטן של דילה כשהוא על מיקרופון מגיע לבפנים גם כשהוא מדבר שטויות .  השטויות האלו דווקא יושבות כמו מסכה לפנים על גוסטפייס ,  אחד שיודע על מה הוא מדבר בנושאים של חוק וסדר ,  וכשנופלת לידו פנינת סול כמו זו שדילה הפיק לו ,  גוסט כבר יעשה ממנה שרשרת .
 הסטייל החדש .  דילה בחר להציג אותו באלבום הראשון שלו כמפיק אשר יצא בלייבל האנגלי ,  BBE .  סנאפ מיוסיק הוא קרא לזה  ( או שהיו אלה אולי המבקרים ,  אבל מה זה משנה )  .  תופים רפטטיביים ,  שבטיים ,  סאונדים מרוחקים והבאס הזה שמכסה על יללות גיטרה מעוננת  סרט נע של מפעל לביטים ששומר על נשמת הדיזל של עיר הולדתו . " Welcome to Detroit "  הוא קרא לתקליט הזה .  השיר הזה הוא הפסקה .  השיר השני הוא מה שקורה כשקורה משהו בהפסקה .  שמים לב .  ואז חוזרים הביתה עצובים עוד יותר .  עוד יום עבודה .  לא נורא ,  מחר יהיה עוד אחד .
 עוד אחד משיתופי הפעולה האלו שדוחפים את כל העניין הזה קדימה .  דילה מביא את ההנגדה בין תופי הביג ביט האלו ,  פריכים כמו נאצ'וס טריים ,  לבין דיגדוגי הגיטרה האלו .  ההושבה של שניהם מתאפשרת בזכות הקול הזה של קיו טיפ ,  שמדבר בדיוק על רגעים כאלו  כשאתה נוסע במכונית עם המוסיקה הנכונה ,  כזאת בשביל הראש .  כי כשנוהגים אפשר לרקוד רק עם הראש .  מוסיקת כביש .  דילה היה אלוף למרחקים ארוכים איתה .  האורח בקליפ זכה לקבל אף הוא הרבה מאד ביטים ,  ואין יותר מנוגדים מאשר האיש והתזזית באסטה ריימס והסטלה המאד עמוקה שדילה היה .  הו הא .
 עם הגב לקיר ועיניים מכוסות  זה השיר .  חייב להיות .  השיר הזה הוא דילה .  בוב דילה .  זו המורשת שלו .  המנוע הזה שבער בו עד שאיכל את עצמו בגלל המחלה האיומה הזאת .  יש בו את הגרוב ,  את העשן ,  את הסטלה ,  העצב ,  התקווה ,  הערסול של החלומות שניה לפני שמתעוררים .  יש בו תשובות להרבה מאוד שאלות שרק מוסיקה יכולה ליישב כשכבר אין מה להגיד יותר .  כל שכן לעשות .  בסוף זה שיר .  שיר אחד .  שלמות .  הבחירה השנייה היא הבי סייד של השיר הזה .  איך אמר את זה אריק איינשטיין  אותם פנים רק לא אותו הפרצוף .
 

דילה להזכיר
ארבע שנים אחרי ,  איל רוב עדיין מתקשה לעכל את מותו של הדוכס של ההיפ הופ ,  ג'יי דילה .  קבלו רשימה של 11 קלאסיקות לזכרו

