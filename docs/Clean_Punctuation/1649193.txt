מי יטפל בהצעה לחשיפת ההון של השרים ?  שר המשפטים יעקב נאמן - שיושפע ממנה במיוחד 
ההצעה לחייב את השרים בחשיפת מקורות הונם הועברה לוועדת השרים לענייני אתיקה ,  בראשות נאמן - שעמד בראש משרד עורכי דין גדול .  יולי תמיר : " מי ששלח את ההצעה לגלות בוועדה יודע שהיא לא תשוב "
  >  >  ועדת השרים לענייני חקיקה החליטה אתמול להעביר לדיון לוועדת השרים לענייני אתיקה ,  בראשות שר המשפטים יעקב נאמן ,  את הצעת חוק שתחייב את ראש הממשלה ,  השרים וסגני השרים לדווח למבקר המדינה על הונם ועל מקורותיו .  הדיווח למבקר ייעשה לפני הבחירה לכנסת ,  במהלך הכהונה וחמש שנים לאחר סיום הכהונה .  מי שיעבור על החוק ייקנס ב-250 אלף שקל .  לפי הצעת החוק שהוגשה על ידי הח"כים יולי תמיר  ( עבודה )  ,  ניצן הורוביץ  ( מרצ )  ויואל חסון  ( קדימה )  ,  מקורות ההון כוללים הכנסה משכר ,  רווחי הון ,  תקבולים על נכסי דלא ניידי ,  מתנות ,  ירושות ועוד .  תמיר מתחה ביקורת על החלטת ועדת השרים וטענה כי  " דחיית הצעת החוק היא ניסיון למנוע את העלאתה מבלי להיחשף לביקורת הציבורית .  מי ששלח את החוק לגלות בוועדת השרים לאתיקה יודע שהחוק לא ישוב משם ".  גורמים פוליטיים הביעו תמיהה על כך שהנושא הועבר לצוות שרים שיושפע מהצעת החוק .  יו"ר ועדת השרים ,  יעקב נאמן ,  פרש עם הצטרפותו לממשלה ,  לפני כשנה ,  ממשרד עורכי הדין הרצוג-פוקס-נאמן .  בכנסת מעריכים כי הממשלה תנסה לטרפד את הצעת החוק .  מסתמן כי גם בכנסת אין עדיין רוב בעד הצעת החוק .  לפני שלוש שנים הפילה מליאת הכנסת הצעת חוק שהגיש אז ח"כ סילבן שלום  ( ליכוד )  ,  המחייבת את נבחרי ציבור ונושאי משרות להעביר לנאמנות עיוורת את תיק ניירות הערך שלהם .  הצעת החוק אמורה היתה לחול על הנשיא ,  חברי הממשלה ,  חברי הכנסת ,  הרמטכ"ל ,  מפכ"ל המשטרה ,  נגיד בנק ישראל ובכירים במשרד האוצר .  כיום קיימת חובה ,  לפי הכללים למניעת ניגוד עניינים של שרים וסגני שרים  ( כללי ועדת אשר )  ,  על ראש הממשלה ועל כל שר וסגן שר להגיש הצהרת הון ולהסביר את המקורות הכספיים של הונם עם כניסתם לתפקיד ,  במהלך כהונתם ו-60 יום מסיום הכהונה .  ואולם נבחר ציבור המצהיר על הונו בפני מבקר המדינה ,  אינו חייב לעשות כן בטרם מינויו לתפקיד ,  ואף אינו חייב לשוב ולדווח למבקר .  הצעת החוק קובעת שלאחר חמש שנים מסיום תפקידו ,  יחויב שר לדווח למבקר המדינה על ההון שצבר ,  כך שאפשר יהיה להבטיח שלא עשה שימוש לרעה במעמדו הציבורי כדי לצבור הון .
 
מי יטפל בהצעה לחשיפת ההון של השרים ?  שר המשפטים יעקב נאמן - שיושפע ממנה במיוחד 
ההצעה לחייב את השרים בחשיפת מקורות הונם הועברה לוועדת השרים לענייני אתיקה ,  בראשות נאמן - שעמד בראש משרד עורכי דין גדול .  יולי תמיר : " מי ששלח את ההצעה לגלות בוועדה יודע שהיא לא תשוב "
 
