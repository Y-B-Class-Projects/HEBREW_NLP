אולי יקשיח במשהו את עמדת הממשל
לפנייתו של בנימין נתניהו אל סגן הנשיא ג'ו ביידן ,  בדבר הצורך להזהיר באורח אמין את אירן מפעולה צבאית אמריקנית ,  קדמו דיונים מדוקדקים בירושלים .  היא לא נאמרה כלאחר יד ,  אלא בעקבות ניתוח ההתפתחות בעמדת ארה"ב לנוכח מגמת ההתחמשות של אירן .
 חוגים בכירים בירושלים העריכו אמש כי ממשלו של ברק אובמה עבר כברת דרך חשובה מאז ההתבטאויות הצמחוניות הראשונות של ראשיו ועד לימים שבהם שר ההגנה וראש סוכנות הביון ,  ובעקבותיהם גם הנשיא עצמו ,  הדגישו כי  " כל האופציות על השולחן ". 
העולם ראה ברכה בסנקציות הכלכליות המורחבות שהטיל על משטר האייתוללות .  דיווחים הנתפסים במערב כאמינים סיפרו על קשיים גוברים והולכים לכלכלה ,  שהדאיגו את טהרן .  רישומם ניכר ,  ומבחינה זו המשכם ואף העמקתם חשובים כדי לבלום את מיזם הגרעין האירני .  הסנקציות הן תנאי נחוץ ,  אבל לא מספיק .
 להתבטאותו של נתניהו נוספו מרכיבים חשובים :  מסמכים שפורסמו העידו כי אירן מונעת ומשבשת כל יציבות במזרח התיכון ,  וגם בארצות רחוקות ,  בלי קשר ישיר לסכסוך הישראלי ? פלסטיני .  
זה זמן מה שנציגים ישראלים בדרג של שרים ,  שביקרו בחודשים האחרונים בוושינגטון ,  טענו באוזני בני שיחם כי לא הסכסוך הישראלי ? פלסטיני מזין את אי ? היציבות המשחקת לידי אירן אלא ההפך הוא הנכון - אם תיבלם אירן באפגניסטן ובלבנון ,  יגדלו הסיכויים להבנה מדינית בציר ירושלים ? רמאללה .
 חיזוק הרפובליקנים בבחירות ,  הכופה על אובמה להגיע לכלל הבנה עימם על גבעת הקפיטול ,  העניק אמינות לתקיפות האמריקנית כלפי טהרן .  הרפובליקנים מדברים על כך בראש חוצות ,  וגם חידוש זה מדרבן את הבית הלבן להחריף את ההתבטאויות כלפי מחמוד אחמדינג'ד .
 על יסוד רכיבים אלה הוחלט כי נתניהו יישא מסר זה לאמריקה ויביאו ישירות לסגן הנשיא .  היש סיכוי ?  בירושלים טוענים כי רק אם יהיה האיום הצבאי אמין - יש סיכוי שלא יהיה צורך לממשו .
 לא רבים תולים בו תקוות .  אך עליית המדרגה המכוונת בהתבטאותו של ראש הממשלה עשויה לקדם את אמריקה לעמדה בלתי מתפשרת כלפי מיזם הגרעין האירני ,  ואם ,  חלילה ,  לא תצלח - לא תפסיד ישראל דבר .
 
אולי יקשיח במשהו את עמדת הממשל
nan
