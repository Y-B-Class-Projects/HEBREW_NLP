הבינלאומי ישלם 40 מ' שקל על 20 דונם בראשל"צ 
גזית גלוב מוכרת את השטח ,  הסמוך לסניף איקאה ,  מאחר שהקרקע לא עברה שינוי ייעוד למסחר .  הבנק יעביר למקום את חברת המחשוב שלו
 >  >  הבנק הבינלאומי קנה מחברת גזית גלוב ישראל 20 דונם קרקע במתחם מעוין שורק בראשון לציון ,  שנמצא סמוך לסניף איקאה החדש בעיר ,  וזאת בסכום שמוערך בין 35-40 מיליון שקל .  בכוונת הבינלאומי להקים במקום מרכז ייעודי של יותר מ-10,000 מ"ר לחברת מתף ,  חברת המחשוב של הבנק .  מדובר בחלק משטח בייעוד לתעשייה בן 38 דונם ,  אותו רכשה חברת גזית גלוב במארס 2006 במסגרת מכרז של מינהל מקרקעי ישראל ,  מתוך כוונה להקים במתחם מרכז מסחרי סמוך לאיקאה .  החברה ,  שציפתה לקבלת אישורים מהירים להקמת המרכז המסחרי ,  שילמה 72 מיליון שקל למינהל על השטח ,  לא כולל מע"מ והוצאות פיתוח .  התוכניות של המקום התעכבו ,  בין היתר בגלל המאבקים המשפטיים שהתנהלו בעניין איקאה ,  ובמאי 2009 אישרה הוועדה המחוזית לתכנון ובנייה מחוז מרכז תוכנית מצומצמת לפיה השימוש המסחרי היחידי במתחם יהיה בהיקף 24 אלף מ"ר בלבד אותו תתפוס אך ורק איקאה .  כתוצאה מכך גזית גלוב נותרה עם הקרקע שייעודה תעשייה ,  עליה היא אינה יכולה לבנות מבנה מסחרי ,  ומאז היא מחפשת רוכשים לקרקע .  כעת ,  לאחר המכירה לבינלאומי ,  נותרה בידי גזית גלוב מחצית מהקרקע ,  בת כ-20 דונם נוספים ,  אשר גם לה היא מחפשת רוכשים .  ההערכה היא כי הבנק יוכל לשנות את ייעוד הקרקע ביתר קלות למשרדים ,  לעומת כוונתה המקורית של גזית גלוב שניסתה ,  כאמור ,  להסב אותה למסחר .  עיריית ראשון לציון אישרה באחרונה כי תאפשר הקמת משרדים במתחם .  הבנק הבינלאומי מחפש מזה זמן אתר חדש ל מרכז המחשוב של חברת מתף ,  שנמצא כיום במבנה מיושן בדרום תל אביב .  מרכז המחשוב מעניק שירותים לחמישה בנקים בהם הבנק בינלאומי ,  בנק מסד ,  בנק אוצר החייל ,  יובנק ובנק פאג"י  ( פועלי אגודת ישראל )  .
 
הבינלאומי ישלם 40 מ' שקל על 20 דונם בראשל"צ 
גזית גלוב מוכרת את השטח ,  הסמוך לסניף איקאה ,  מאחר שהקרקע לא עברה שינוי ייעוד למסחר .  הבנק יעביר למקום את חברת המחשוב שלו

