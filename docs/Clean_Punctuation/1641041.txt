שטייניץ אישר אתמול תקציב פיתוח בסך 2.8 מיליון שקל לרשות שדות התעופה
התקציב נועד למימון פרוייקטים לשידרוג מערך המסלולים ולשיפור בטיחות הטיסה בנתב"ג
הקבינט החברתי-כלכלי ,  בראשותו של שר האוצר יובל שטייניץ ,  אישר אתמול את תקציב הפיתוח של רשות שדות התעופה  ( רש"ת )  ,  בסך 2.8 מיליון שקל מ-2010 ואילך .  מדובר בתקציב תלת שנתי ,  שבמרכזו פרוייקטים אשר נועדו לשדרג את מערך המסלולים ולשפר את בטיחות הטיסה בנתב"ג.בין הפרוייקטים אשר כלולים בתוכנית החדשה :  הקמתו של מגדל פיקוח חדש בנתב"ג בעלות של 100 מיליון שקל ;  שדרוג מערך המסלולים בנתב"ג בעלות של כ-760 מיליון שקל ;  הקמת זרוע רביעית לטרמינל 3 בהשקעה של 758 מיליון שקל ;  מערכת בידוק ביטחונית חדשה hbs ;  והתקנת מכ"מ קרקעי ומערכת חיישנים להתראה מפני תחבורה יבשתית על המסלולים ,  בהשקעה של 30 מיליון שקל.עבודת שידרוג המסלולים אמורה להביא להכפלה של תנועת המטוסים ,  בתנאי בטיחות משופרים בנתב"ג .  המערך החדש יאפשר הפרדה בין המראות ונחיתות המטוסים ,  שתתבצענה לא אחת מול השניה ,  כפי שהמצב כיום .  ואילו הקמת זרוע נוספת לבניין הטרמינל ,  תאפשר גידול בתנועת הנוסעים בנתב"ג.מרשות שדות התעופה  ( רש"ת )  נמסר ,  כי  " רש"ת הציבה את סוגיית הבטיחות ושיפור התשתיות בראש סדר העדיפויות של מועצת המנהלים של רש"ת וההנהלה .  נושאים אלה עומדים במרכז תשומת הלב הניהולית של היו"ר עובדיה עלי והמנכ"ל קובי מור ". 

שטייניץ אישר אתמול תקציב פיתוח בסך 2.8 מיליון שקל לרשות שדות התעופה
התקציב נועד למימון פרוייקטים לשידרוג מערך המסלולים ולשיפור בטיחות הטיסה בנתב"ג

