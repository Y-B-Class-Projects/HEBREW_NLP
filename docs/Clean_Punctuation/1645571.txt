המל"ט המתקדם בעולם התגייס לשירות בצה"ל
חיל האוויר השיק היום בבסיס חיל האוויר בתל נוף את המטוס ללא טייס  " איתן "  המוגדר כמטוס המתקדם בעולם מסוגו .  המטוס מסוגל להגיע עד לאירן ולשהות באוויר במשך יממה
המל"ט החדש מבית היוצר של צה"ל והתעשייה האווירית הושק היום  ( ראשון )  בטקס קליטתו בבסיס תל נוף .  בנאום שנשא לרגל המאורע אמר מפקד חיל האוויר עידו נחושתן כי  " נתוניו של האיתן מתאימים לצרכי חיל האוויר ,  הן בכשירותו למשימות לטווחים רחוקים ועד לטווחים קרובים .  לאיתן תרומה פוטנציאלית חשובה וחיונית לשיפור גמישותו של החיל במימדי הזמן ,  המרחק ,  המקום והיכולות ". 
עוד נשא דברים בטקס ראש מנהלת פיתוח אמצעי לחימה ותשתיות במערכת הביטחון ,  שמואל קרן . " זהו רגע היסטורי עבור מערכת הביטחון .  האיתן הוא תמרור לפריצת דרך בבניית הכוח של צה"ל ",  אמר קרן .  נוסף אליו ,  נכחו בטקס בין היתר גם הרמטכ"ל לשעבר דן חלוץ ומנכ"ל אל-על ומפקד חיל האוויר לשעבר אליעזר שקדי .
 בצה"ל מגדירים את האיתן כמל"ט הטוב בעולם .  הוא מסוגל להגיע לטווח טיסה של מאות קילומטרים ,  שיאפשר לצה"ל להשתמש בו בפעילויות מבצעיות גם באזורים מרוחקים ,  כדוגמת אירן .  הוא מסוגל להרקיע ל-40 אלף רגל והוא בעל יכולת שהייה של כ-24 שעות רצופות באוויר .
 
המל"ט המתקדם בעולם התגייס לשירות בצה"ל
חיל האוויר השיק היום בבסיס חיל האוויר בתל נוף את המטוס ללא טייס  " איתן "  המוגדר כמטוס המתקדם בעולם מסוגו .  המטוס מסוגל להגיע עד לאירן ולשהות באוויר במשך יממה

