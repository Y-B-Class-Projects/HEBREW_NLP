דם צפוי להישפך ברחובות בנגקוק
מתנגדי הממשלה בתאילנד עורכים מבצע תרומות דם נרחב .  הם מתכוונים לשפוך אותו מחוץ לבניין הממשלה כאקט מחאה לאור התנגדותו של ראש הממשלה לקיים בחירות חדשות
 ( צילום:רויטרס ,  עריכת וידאו :  גדי וינסטוק ) 
אלפי חברי ארגון החולצות האדומות ,  המתנגדים לממשלת תאילנד ,  עמדו היום  ( שלישי )  בתור לתרום דם כחלק ממחאתם הפוליטית .  המארגנים מתכוונים לאסוף מיליון סמ"ק של דם ולשפוך אותו בצהריים מחוץ לבניין הממשלה בבנגקוק ,  כדי להפעיל לחץ על ממשלת אביסיט להתפטר . 
" אם אביסיט ממשיך להתעקש ,  למרות שאין לו דם על הידיים ,  הרגליים שלו תהיינה מלאות בדם ",  אמר אחד ממנהיגי הארגון .  
אתמול דחה ראש הממשלה את האולטימטום שלהם והודיע כי אין בכוונתו לפזר את הפרלמנט ולהכריז על בחירות חדשות . " הדם הוא קורבן סמלי כדי להראות את אהבתנו לאומה ,  ולהראות את רצינות כוונותינו ",  אמר אחד התורמים .  
בעיר הבירה התאילנדית עדיין נמצאים עשרות אלפי מפגינים ,  התומכים בראש הממשלה המודח טקסין שינאווטרה ,  אך היעדר אסטרטגיה ברורה ,  וחוסר יכולתם להשיג תוצאות ברורות ,  גרמה לרבים לעזוב .
 
דם צפוי להישפך ברחובות בנגקוק
מתנגדי הממשלה בתאילנד עורכים מבצע תרומות דם נרחב .  הם מתכוונים לשפוך אותו מחוץ לבניין הממשלה כאקט מחאה לאור התנגדותו של ראש הממשלה לקיים בחירות חדשות

