הירי נמשך :  2 קסאמים ורקטה נורו מעזה
למרות תקיפות חיל האוויר ברצועה בלילה ממשיך הירי מרצועת עזה .  שתי רקטות קסאם נפלו בשטחים פתוחים במועצה האיזורית שער הנגב.רקטה נוספת התפוצצה במועצה האיזורית אשכול
רקטה התפוצצה הלילה  ( שבת )  בשטח פתוח במועצה האזורית אשכול .  לא נמסר על נפגעים או על נזק .  כמו כן אזעקת צבע אדום לא הופעלה ביישובים הסמוכים .
 אמש נפלו שתי רקטות קסאם בשטחים פתוחים במועצה האיזורית שער הנגב .  לא נמסר על נפגעים או על נזק .  כוחות הביטחון פתחו בסריקות על מנת לאתר את מקום הנפילות .  אזעקת צבע אדום הופעלה ביישובים הסמוכים .
 הבוקר דיווחו הפלסטינים כי בתקיפות חיל האוויר הלילה על רצועת עזה נהרגו שלושה בני אדם ושניים נפצעו .  השלושה - אחד מהם נער בן 15 - נהרגו בתקיפה ישראלית על מנהרה מדרום-מזרח למעבר רפיח שבדרום רצועת עזה .  באותה תקיפה נפצעו שני פלסטינים .
 מטוסי חיל האוויר ביצעו שלוש תקיפות במספר יעדים ברחבי רצועת עזה .  על פי הדיווחים ,  המטוסים תקפו מטה ביטחוני בשכונת א-זייתון בעיר עזה .  בנוסף בוצעו שתי תקיפות בסמוך לבית הספר אל-מערי באזור קרארה שליד חאן יונס בדרום רצועת עזה .  כמו כן ,  דווח על תקיפה בצפון רצועת עזה וכן בסמוך למחנה הפליטים נוסייראת שבמרכז הרצועה .
 תקיפת חיל האוויר היוותה תגובה לירי הרב שבוצע אתמול מרצועת עזה בשעות הערב התפוצצה רקטת קסאם בשטח פתוח במועצה האזורית חוף אשקלון .  לא נמסר על נפגעים או על נזק .  התרעת 'צבע אדום' נשמעה ביישובים הסמוכים למקום הנפילה .  גם תשע פצצות מרגמה .  נורו אמש לעבר ישראל .  שלוש פצצות התפוצצו בשטח פתוח באזור גדר המערכת ,  מערבית ליישוב כפר עזה ,  שלוש נפלו באזור מסוף כרם שלום ושלוש האחרות נפלו בשטחים פתוחים .  בכל המקרים לא היו נפגעים ולא דווח על נזק .
 עדכון ראשון :  21:44

הירי נמשך :  2 קסאמים ורקטה נורו מעזה
למרות תקיפות חיל האוויר ברצועה בלילה ממשיך הירי מרצועת עזה .  שתי רקטות קסאם נפלו בשטחים פתוחים במועצה האיזורית שער הנגב.רקטה נוספת התפוצצה במועצה האיזורית אשכול

