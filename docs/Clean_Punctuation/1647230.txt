ערימה של שפיות
השחיתות המוקרנת בדרך כלל מפנקייק עוברת טרנפורמציה לגרסה נטולת ביצים .  אורן גולדפינגר מערבב ומטגן
אני מביט בתמונות שדנה צילמה ,  ששידרו שחיתות מתפרצת ,  וחשבתי לעצמי איך עכשיו אני אמור לשכנע אנשים שהפנקייקס האלה הם לא באמת ג'אנק פוד ?  הרי פנקייקס הם בדרך כלל חסרי ערך תזונתי לחלוטין ,  אבל כשמסתכלים על רשימת הרכיבים במתכון ,  מגלים שמבחינה תזונתית מדובר במתכון קצת יותר שפוי מזה המקורי ,  עתיר הביצים והשמן .  בפנקייקס האלה אין ביצים ואין שמן למעט השמן המוברש על המחבת ,  הם מקמח מלא ועדיין הם רכים ,  שמנמנים ועסיסיים .  
אצלנו בבית ,  פנקייקס זה פינוק של שבת ,  כשבא לנו ארוחת בוקר טעימה אבל אין ממש כוח להשקיע .  אז מכינים מהר בלילה ,  יוצקים למחבת ,  ויושבים בכיף על ערימה של פנקייקס חמים ומתוקים ,  עם סילאן או מייפל ,  למרות שאני בטח אחד האנשים היחידים שאוהבים לאכול פנקייקס ככה ,  כמו שהם .  מקסימום אני מוסיף קצת שקדייה  ( חמאת שקדים )  .  
המתכון שהבאתי הוא הבסיס לפנקייקס ,  עליו אפשר לעשות אינספור וריאציות :  להוסיף טחינה לקבלת פנקייקס חלבה ,  אבקת חרובים או קקאו לקבלת פנקייקס עוגת שוקולד ,  תותים ,  חמוציות ,  קפה ,  תפוח עץ מגורד וקינמון או שיבולת שועל .  וגם אפשר להכין אותם ללא גלוטן על ידי הוספת שקדים טחונים במקום הקמח וללא סוכר ,  ועדיין הם יצאו טעימים .
 חומרים:1 כוס קמח מלא1/2 כוס עמילן טפיוקה או קורנפלור1/2 שקית אבקת אפיה1/2 כוס סוכר חום או 1/3 כוס סילאןחלב סויה ,  לפי הצורךשמן חמניות ,  לטיגון
להגשה:סירופ מייפל/סילאןסירופ שוקולד/חרוביםפירות יערתותיםשקדייה
אופן ההכנה:1 .  מנפים לקערה קמח מלא ,  עמילן ואבקת אפיה .  מוסיפים את הסוכר או הסילאן ,  מערבבים ומוסיפים בהדרגה את חלב הסויה ,  עד שמתקבלת בלילה דלילה וחלקה ,  ללא גושים .
 2 .  מורחים בעזרת מברשת מעט שמן על המחבת ,  ומוזגים את הבלילה .  מטגנים מצד אחד עד שכל הפנקייק מתכסה בבועות ,  ואז הופכים בזהירות לצד השני .  מטגנים עד שהפנקייק זהוב .
 3 .  מגישים עם איזה סירופ שאוהבים ותותים או פירות יער .
 
ערימה של שפיות
השחיתות המוקרנת בדרך כלל מפנקייק עוברת טרנפורמציה לגרסה נטולת ביצים .  אורן גולדפינגר מערבב ומטגן

