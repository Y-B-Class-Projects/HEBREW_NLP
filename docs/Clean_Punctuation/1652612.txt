פיאט פונטו איוו :  מכונית חדשה או מתיחת פנים ? 
עם מנוע חלש וגיר מטלטל ,  לא פלא שכתב הרכב עצבני אם אתם רוצים את פיאט פונטו איוו ,  לכו על גרסת מנוע מולטיאייר עם תיבת הילוכים ידנית
השם שלה פיאט פונטו איוו .  זה מזכיר לי משהו .  משהו יקר וטוב .  מיצובישי לאנסר איוו .  האם פונטו איוו היא הגרסה הלוהטת של פונטו ?  התשובה שלילית איוו ,  רוצה לומר evolution ,  היא דור ההמשך של פיאט גרדה פונטו .  לא רבולושן ,  רק אבולושן .  רוצה לומר - לא מכונית חדשה אלא מתיחת פנים .  מה בהיצע בישראל משווקת פונטו איוו עם מנוע בנזין בלבד  ( בחו"ל יש גם דיזל )  .  אפשר לקנות כאן את המנוע הרגיל בנפח 1.4 ליטרים עם הספק מרבי - תחזיקו חזק - של 77 כ"ס .  המנוע השני ,  גם הוא 1.4 ליטרים ,  הוא מנוע חדשני שנקרא מולטיאייר .  ההספק המרבי משמעותי יותר - 105 כ"ס .  גרסה זו משווקת בינתיים רק עם תיבת הילוכים ידנית .  המחירים מתחילים ב-95 אלף שקל ל-77 כ"ס ידני ,  ממשיכים ב-100 אלף שקל ל-77 כ"ס עם תיבת הילוכים אוטומטית-רובוטית ,  ומטפסים ל-110 אלף שקל למולטיאייר 105 כ"ס ידני .  מה קיבלנו למבחן 1.4 אקטיב אוטומטית - שזה אומר 77 כ"ס עם תיבה רובוטית .  מה חדש בה פונטו איוו היא מכונית בנזין קונוונציונלית  ( לא היברידית )  ,  שמצוידת במנגנון  " עצור וסע ".  המנגנון הזה מכבה את המנוע בכל עצירה ומניע אותו מיד כשעוזבים את דוושת הבלם .  מה אנחנו חושבים על המנגנון הכיבוי סבבה .  שקט מוחלט ואין שום רעידות .  גם המזגן ממשיך לפעול  ( לפחות למשך העצירה ברמזור )  .  אבל לפעמים פונטו איוו ממהרת מדי לכבות את עצמה .  אתה מתחיל תמרון חנייה ,  עוצר לקראת שילוב לרוורס והיא מכבה את עצמה .  עכשיו עליך להרפות את הרגל מדוושת הבלם ולשלב שוב לרוורס .  איך לומר ,  זה לא יוצא לגמרי חלק .  היו צריכים להכניס שם איזה מנגנון השהיה או משהו שיעכב את הכיבוי עוד כמה שניות .  כמה חיסכון זה משיג לפי מדידות שנעשו בחו"ל - 8%-15% מצריכת הדלק והזיהום .  ככל שיש יותר פקקים ורמזורים ,  כך גדל החיסכון .  זה לא שהיא לא מתניעה מיד אבל זאת התנעת סטרטר רגילה ,  שאינה שקופה למשתמש כמו בטויוטה פריוס ההיברידית .  אז אם אתם שומעים לידכם ברמזור מישהו מניע את הפונטו החדשה שלו ,  דעו שזה לא הוא ,  זו היא .  הגיר שלה בפיאטית יש לומר  " דואלוג'יק ".  בעברית  " גיר מבאס ".  באנו אליו בטוב ,  אבל אני מצטער ,  זה לא זה .  הגיר מעצבן ,  העברות ההילוכים מטלטלות ,  לא חלקות ולא נעימות .  המנוע שלה 77 סוסים שרתומים לכרכרה אחת - זה נשמע המון .  אבל הכרכרה הזאת שוקלת יותר מטונה והיא אמורה לרוץ ב-100 קמ"ש פלוס וגם בעליות .  המנוע הזה של איוו זהה לזה של גרנדה פונטו ,  שעדיין משווקת במחיר מעט נמוך יותר  ( 97 אלף שקל לגרסה המקבילה )  .  החולשה העיקרית של המנוע היא היעדר מומנט בסל"ד נמוך .  זה לא מקרי שיחסי ההעברה של תיבת ההילוכים הם קצרים למדי - 100 קמ"ש = 3,100 סל"ד .  לפחות הוא לא קולני .  העצבים שלנו המנוע חלש מדי ,  הגיר הרובוטי מטלטל ויש לנו הרבה תירוצים לעצבנות .  העיצוב החיצוני שלה החישוקים נראים כמו משהו מהשוק של באר שבע ,  אבל חוץ מזה אין לנו תלונות רציניות .  החרטום פוזל לכיוון פיאט 500 ,  שינו את הגרפיקה של הפנסים וניסו להפוך אותה ליותר חשובה ויוקרתית .  ומה שהכי חשוב הוא שהם לא הצליחו לקלקל יותר מדי את העיצוב של גרנדה פונטו ,  שהיא מיני מזראטי .  העיצוב הפנימי שלה רק מלים טובות .  באמת קפיצה .  פונטו איוו היא מכונית עם קוקפיט סופר אסתטי שנעים להיות בו .  וזה לא רק העיצוב אלא גם איכות הגימור .  וזה לא רק איכות הגימור אלא גם איכות ההרכבה .  שום קרקוש ושום ציוץ .  היא נוחה למדי וגם מרווחת ,  מלפנים ומאחור .  נפח תא המטען נותר כשהיה - 275 ליטר .  לא מבריק .  גם כשמתחילים לנסוע לא נעלמת תחושת הנוחות .  פיאט פונטו איוו היא ההפך מפחנוע קטן וקופצני .  זאת מכונית נוחה ובוגרת ,  שעושה בקלות נסיעות ארוכות .  עוד משהו כפתור ה-city ,  שהופך את ההגה החשמלי למותאם לעיר - מיותר .  הרי גם כך ההגה קליל .  כפתור ה-asr מביא לביטול בקרת המשיכה .  זה שימושי כשרוצים לזנק בתנאי שלג או בוץ והצמיגים חייבים להחליק קצת בשעת הזינוק  ( אחרת לא נזוז מהמקום )  .  לעומת זאת ,  בקרת היציבות האלקטרונית  ( esp )  אינה ניתנת לניתוק .  המכונית מצוידת ב-hill holder ,  שאמור לאפשר זינוק חלק בעלייה - לא דבר טריוויאלי עם תיבת הילוכים רובוטית  ( תחשבו על זה - גיר ידני אבל ללא דוושת מצמד שעמה אפשר לתזמן את הזינוק )  .  ה-hill holder אמור להחזיק את המכונית שתי שניות במקום ,  אלא שהוא לא תמיד עובד .  לפעמים מידרדרים קצת לאחור .  כפתור ה-eco משנה את תזמון החלפת ההילוכים כדי לחסוך בדלק - אחרי הלחיצה תשתדל המכונית להעלות הילוכים כמה שיותר מוקדם .  הסיכום היסודות מוצלחים - שלדה ,  מתלים ,  מרחב פנים ,  איכות בנייה .  הפספוס הוא המנוע  ( החלש )  ותיבת ההילוכים  ( המטלטלת )  .  אז הסיכום הוא כזה :  לכו על פונטו איוו ,  אבל על גרסת מנוע מולטיאייר עם תיבת הילוכים ידנית .  תיקון במדור הקודם נפלו שתי טעויות :  1 .  מי שחוללה את מהפכת המסחריות המשפחתיות היא סיטרואן ברלינגו שהוצגה ב-1996 .  רנו קנגו הוצגה ב-1997 .  2 .  סיטרואן ברלינגו משווקת בישראל בדור החדש ובמקביל גם בדור קודם ,  שנקרא  " berlingo first ". 

פיאט פונטו איוו :  מכונית חדשה או מתיחת פנים ? 
עם מנוע חלש וגיר מטלטל ,  לא פלא שכתב הרכב עצבני אם אתם רוצים את פיאט פונטו איוו ,  לכו על גרסת מנוע מולטיאייר עם תיבת הילוכים ידנית

