קרקפת לוהטת
מעצב השיער יניב קצב מציג את האג'נדה שלו לקיץ הקרוב .  בתפריט :  הערצת מתולתלות ותוספות שיער בצורת צמה עבה
מעצב השיער והמאפר התל אביבי יניב קצב ,  זורם עם השרב ומשיק את מראות קיץ 2010 באווירת קירזול .  לשמחת המתולתלות הדגש העונה הוא עליהן ,  בלי פתיחת תלתלים או החלקות .  השיער החלק כמעט ונעלם ,  במקומו כובש את הקרקפת השיער המתולתל בגסות .  את מראה השיער המתולתל מציג קצב בתספורות קצרות ,  טבעיות ושובבות .
 בעלות השיער החלק יכולות לקבל השראה מליין תסרוקות מוקפדות ,  בסגנון שנות ה-40 וה-70 .  מראות השיער כוללים תסרוקות אסופות ,  עם תוספות שיער אוונגרדיות ,  בצורת צמות עבות במיוחד וקשתות שיער .
 גם סגנון האיפור משלב בין הטבעי לעשוי ,  ובין המוקפד למשוחרר והוא מתמקד בגוונים טבעיים או שזופים .  הגבות מחוקות ,  כמעט לחלוטין ,  והעיניים מגיעות כשהן מעושנות בעדינות או לחילופין מעושנות בעוצמה .  גם עם איפור השפתיים משחק קצב ומציג שפתיים חיוורות ונקיות לחלוטין לצד שפתיים חושניות בצבעים נועזים ומפתים כמו סגול ,  בורדו ואדום .
 
קרקפת לוהטת
מעצב השיער יניב קצב מציג את האג'נדה שלו לקיץ הקרוב .  בתפריט :  הערצת מתולתלות ותוספות שיער בצורת צמה עבה

