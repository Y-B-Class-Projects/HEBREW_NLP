הבורדל הבולגרי
עם מוזיקה צוענית ,  בעלים תוניסאי ואניס בלקני ,  נפתח בר-חמארה בולגרי על ידי אושיות האלכוהול בתל אביב
מאחורי בית הכנסת הגדול באלנבי ,  ברחוב הר סיני בתל אביב ,  הפכה פנינה שקטה לבר-חמארה בולגרי .  במקום שבו שכן בעבר הבר השכונתי  " סברנסקי "  נפתח השבוע  " שישקו ",  שמאיים להפוך לבר החם ביותר בתל אביב ,  ולו רק בגלל בעליו .  
את המקום פתחו שלושה אנשי אלכוהול בעלי שם ונסיון :  יוסי בוזנח - יו"ר איגוד המסעדנים לשעבר שהקים את מחלקת היין של חברת  " הכרם "  והיה מנהל היצוא של יקבי רמת הגולן ,  טל חוטינר - איש וויסקי וותיק שמעביר סדנאות ושגריר של כבוד מטעם חברת  " ג'וני ווקר ",  ואלעד דור - איש הבירה של החברה המרכזית למשקאות  ( "גינס , " קרלסברג "  ו"טובורג ")  שבבעלותו ה"טמפל-בר "  בחיפה .
" אווירה בלקנית עליזה ,  אוכל טוב ואלכוהול הם הקווים המנחים שלנו ",  אומר בוזנח , " אנחנו רוצים קו אחיד החל מהפן הקולינרי שיהיה מקצועי ויגובה בתפריט אלכוהול מהודק ,  ועד המוזיקה שתהיה צוענית ובלקנית ".  לשתיינים אין אופציה סטנדרטית עם שמות מוכרים .  לעומת זאת ,  כאן תנסו וודקה נמירוף ב-24/12 שקלים לצ'ייסר או שוט ,  וגם מסטיקה ,  או ראקייה ,  המשקאות האניסיים הבולגרים ב-10/20 שקלים ,  ויש גם שפריץ  ( יין לבן עם סודה )  מיתולוגי ב-22 שקלים .
 בוזנח הוא התוניסאי בחבורה ,  אבל את הצד הבולגרי מביא שישקו ,  קרוב משפחה רחוק ועב בשר של חוטינר ,  כשתמונה ענקית שלו מתנוססת על הקיר .  צמד האימהות הבולגריות של דור וחוטינר לקחו את אנשי המטבח תחת חסותן ולימד אותם לבשל ולהגיש צ'ושקה - פלפל ממולא בגבינה  ( בולגרית אלא מה )  עטוף בפירורי לחם ומטוגן ב-29 שקלים ,  לוטצינה  רצועות פלפל קלוי בתחמיץ ב-15 שקלים ,  וכמובן יש גם כיפתתא נא קבבצ'קה  שהוא קבב בולגרי במחיר 29 שקלים . 
" באנו לייצר חוויה ",  אומר חוטינר , " לכן ,  מי שיבוא עוד כמה חודשים לא יגלה פתאום שהצ'ייסר בעשרה שקלים עכשיו עולה 15 ,  והמנה ב-25 שקלים הפכה ל-30 ,  אנחנו רוצים שהמקום יהיה שמח ואטרקטיבי תמיד ". 
שישקו  חמארה בולגרית .  רחוב הר סיני 2 ,  תל אביב .  טלפון 03-5606406 .  שעות פתיחה א'-ה' ,  ש' 17:00 עד לקוח אחרון ,  יום ו' 11:00-17:00 .
 
הבורדל הבולגרי
עם מוזיקה צוענית ,  בעלים תוניסאי ואניס בלקני ,  נפתח בר-חמארה בולגרי על ידי אושיות האלכוהול בתל אביב

