טוטי מתחיל לקרוץ לנבחרת
השחקן ,  שפרש ממדי האזורי אחרי הזכייה במונדיאל ,  מדבר על אפשרות שיחזור : " אם ליפי יקרא לי ואם אהיה כשיר ,  אחזור "
 אוהדי נבחרת איטליה ,  שמשוועים להצלחה בדרום אפריקה ,  יכולים לשאוב עידוד מהעובדה ששחקן רומא ,  פרנצ'סקו טוטי ,  שפרש מהנבחרת אחרי המונדיאל ב-2006 ,  עשוי לללבוש שוב את מדי האזורי .  טוטי הודיע בצורה שאינה משתמעת לשני פנים כי במידה ויהיה כשיר ובמידה ויוחלט לזמנו ,  הוא יעמוד לרשות הנבחרת .
 כזכור ,  טוטי פרש מהנבחרת אחרי הזכייה בגביע העולם לפני ארבע שנים ,  אבל כעת הוא הודיע שהוא יהיה מוכן לחזור . " אני אחליט לגבי זה באפריל ",  אמר טוטי . " אם מרצ'לו ליפי יקרא לי ,  אם אני אהיה כשיר ואם הנבחרת תצטרך אותי ,  אני אגיע ",  הוא אמר ל'לה רפובליקה' האיטלקי היום  ( שבת )  .  ליפי מעריך מאוד את טוטי ,  אך עם זאת הוא אף פעם לא אמר שלשחקן מובטח מקום בסגל .  לא ברור עדיין איך הדברים של טוטי ישפיעו על הנבחרת ,  שכן מאוד יכול להיות שבמחנה האיטלקי לא יאהבו את העובדה שטוטי יגיע אחרי שנעדר מטורניר המוקדמות .  
שחקן נוסף שמועמד לחזור לנבחרת הוא לוקה טוני ,  שהצטרף השבוע רשמית אל טוטי ברומא אחרי שהושאל מבאיירן מינכן . " לא הגעתי לרומא רק לשם הגביע העולמי ",  הוא הבהיר . " כרגע המטרה שלי היא לכבוש הרבה שערים ולשחק טוב .  לאחר מכן נראה מה יהיה ביוני ". 

טוטי מתחיל לקרוץ לנבחרת
השחקן ,  שפרש ממדי האזורי אחרי הזכייה במונדיאל ,  מדבר על אפשרות שיחזור : " אם ליפי יקרא לי ואם אהיה כשיר ,  אחזור "
 
