יתומי צה"ל ישרתו בקרבי ללא צורך בחתימת הורה
שינוי בנהלי הגיוס לצה"ל של בנים למשפחות שכולות .  הורים שכולים לא יידרשו לחתום לבניהם על אישור מיוחד לשירות בקרבי .  להורים תהיה זכות וטו להפסיק את השירות הקרבי של בניהם בכל עת
צה"ל משנה את מדיניותו בכל הנוגע לגיוס יתומי צה"ל ובני המשפחות השכולות : " הצורך של ההורים לחתום על אישור לגייס את בנם או בתם לפני שהם מתגייסים ,  העלה את השיח הציבורי באשר לדילמה הבלתי אפשרית בה נמצאים ההורים ",  אמר היום אל"מ יאיר בן שלום ,  ראש מחלקת נפגעים באגף כוח האדם בצה"ל ,  במסגרת דיון מיוחד שנערך בנושא בוועדת חוץ וביטחון של הכנסת . 
" בסופו של דבר ,  החליט הצבא כי המיועד לשירות ביטחון ממשפחה שכולה יוכל להתגייס לשירות קרבי במידה שהוא ידרוש זאת .  ההורים לא יצטרכו לחתום ,  אלא שבידיהם תהיה זכות וטו להפסיק את שירותו הקרבי גם לאחר שהוא החל בו .  עם זאת ,  קצינת נפגעים תלווה את המשפחה לכל אורך הדרך ותקיים איתם דיאלוג בנושא ". 
על פי הנתונים שהוצגו לחברי הוועדה ,  מדי שנה מתגייסים 250 בנים למשפחות שכולות ,  מתוכם 40 מתנדבים לשירות קרבי .  עוד עולה כי בכל שנה נרשמים בין 4 ל-5 מקרים בממוצע בהם ההורים מסרבים לחתום לבניהם על אישור לביצוע שירות בעל אופי קרבי . " בפעמים רבות נסיבות הנפילה משפיעות רבות על הבן או האח להתגייס לאותה יחידה - הרבה פעמים אנחנו גם מקבלים בקשות לקבל את הנשק של האח .  הקושי אצל ההורים והאלמנות טמון בחשש מאובדן נוסף והדילמה הקשה היא בין זה לבין הרצון לאפשר לבן או לבת להגשים את רצונם ",  פירט בן שלום .
 כפי שפורסם לראשונה בוואלה !  חדשות ,  טרם קבלת ההחלטה נבחנו בצה"ל חלופות אחרות ובהן סירוב גורף על גיוס בני המשפחות השכולות לשירות קרבי ,  מתן חופש מוחלט לבן או לבת ללא התחשבות ברצון הוריהם וכן השארת המצב על כנו .  לבסוף ,  הוחלט כאמור על יצירת מסלול שירות ייחודי בו לא נדרשת הסכמת ההורים בתחילת השירות אך נשמרת בידיהם הזכות להפסיק את השירות המסוכן . " המציאות מלמדת אותנו שכשקורה משהו אנחנו נשארים בדיאלוג עם מי שנשאר בבית ,  עם ההורים והאחים ,  ולכן לא ניתן להתעלם מעמדותיהם ",  נימקו בצה"ל את ההחלטה .
" הידיעה לגבי זכות הווטו נמצאת בתוך המשפחה ומובאת לידיעתה מרגע שצו הגיוס מתחיל ",  הסביר בן-שלום . " זה לא חדש לא למתגייס ולא להוריו :  הנושא הזה נמצא על המדוכה כל הזמן .  במלחמת לבנון השנייה היו פניות מצד ארבעה הורים שכולים להוציא את ילדיהם מלבנון וכך עשינו .  לפני מספר חודשים הייתי אצל משפחה בכרמיאל והתוודעתי לסיטואציה קשה ביותר .  הייתי שם כיוון שהבן השלישי עומד להתגייס .  איני יכול לומר למשפחה כזו 'אם הילד רוצה הוא ילך ואנחנו מפקיעים מכם את היכולת להתערב בכך' - זו סוגיה מאוד חשובה ". 
יו"ר הוועדה ,  ח"כ צחי הנגבי ,  אמר במהלך הדיון : " מדובר בסוגיה קשה ,  טעונה ורגישה .  הנושא הקשה הזה קיבל עוצמה מיוחדת לאחר הטרגדיה הקשה שפקדה את משפחת רמון עם נפילת הבן אסף ". 
אלי בן שם ,  יו"ר יד לבנים ,  אמר בדיון כי  " ההחלטה שהתקבלה היום היא לא פשוטה כלל .  עם זאת ,  אנו מברכים על כך שצה"ל קיבל את עמדתנו כי יש לשים סוף להטלת האחריות הבלתי נתפסת לגורל הבנים על כתפיי ההורים השכולים ". 
יותם ,  אח שכול ,  שאחיו נהרג במלחמת לבנון השניה אמר בדיון : " אחי היה בסיירת אגוז .  גם אני מתגייס לשם .  עשיתי מיון כפול .  התקבלתי ליחידה במודיעין ,  אבל ידעתי שאלך לקרבי .  היום אין הרבה בני נוער שרוצים להתגייס ליחידות קרביות .  אני עובר בכל הארץ ומרצה ,  וכששומעים שכאח שכול אני מתגייס לקרבי זה ממש מדרבן אותם ". 

יתומי צה"ל ישרתו בקרבי ללא צורך בחתימת הורה
שינוי בנהלי הגיוס לצה"ל של בנים למשפחות שכולות .  הורים שכולים לא יידרשו לחתום לבניהם על אישור מיוחד לשירות בקרבי .  להורים תהיה זכות וטו להפסיק את השירות הקרבי של בניהם בכל עת

