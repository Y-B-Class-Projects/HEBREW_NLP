ניקוי ראש
אין ספק שאתם זקוקים לחופשה ,  רק אל תתמכרו לרעיון וזכרו לחזור ממנה בזמן - המציאות מחכה לכם .  סיפורו של בית אטריאוס - 6  
" תוכל לשכוח את כל הימים הרעים ובקלות למתוח שעה למיליון רגעים .  תוכל לברוח מאביך ,  מאימך ומשמך ,  אך אפילו בסוף העולם לא תוכל לברוח מעצמך "   ( אהוד מנור ,  מתוך מילות השיר  " בסוף העולם ")  .
 חייבת להיות משמעות מיוחדת לכך שהמספר הראשון המופיע בתנ"ך הוא המספר שש .  ולא רק שהוא המספר הראשון ,  הוא גם מופיע בפסוק הראשון ובמילה הראשונה שכן המילה 'בראשית' מחולקת לשתי מילים :  'ברא' ו-'שית' ,  ומשמעות 'שית' בארמית היא שש .  את העובדה שהמספר שש הנו מספר מיוחד מדגיש התנ"ך בפעם השנייה כאשר מתואר סיפור הבריאה בו אנו מגלים שאלוהים ברא את העולם בשישה ימים ואת האדם ביום השישי .
 לא פלא ,  אם כך ,  שדווקא המספר הזה מייצג הצלחות ,  את היכולת להשיג את הבלתי אפשרי ולהגיע להישגים ארציים וניצחונות .  מסיבה זו בקלפי הטארוט ,  המספר שש הוא מספר קסום ונפלא .  באופן פלאי ומסתורי ,  כבמטה קסם ,  הוא פותר את כל הבעיות והקשיים שנוצרו במספר חמש .
 אבל ..  .  יחד עם זאת המספר שש הנו גם מספרו של השטן  ( 666 )  ,  ושוב אנו פוגשים מצב בו האור והחושך נושקים זה לזה וכך מזהירים כי ההצלחה שהמספר שש מביא אתו ,  עלולה גם להוביל לאסון ולקשיים .  לאדם בגן עדן היה את כל הטוב שבעולם ,  אך בכל זאת משהו שם קרה והוא אכל מפרי עץ הדעת טוב ורע - וגורש .  מדוע הוא עשה את זה ?  כיוון שהוא לא הצליח להתמודד עם המספר שש כמו שצריך .
 המספר שש מביא עמו הצלחות ,  הישגים וניצחונות ,  אך הוא מביא עמו דבר נוסף :  הוא מביא את מה שקורה אחרי כל אלו .  כשאנו זוכים באותם ההישגים וההצלחות בחיינו משהו קורה :  אנו נפגשים עם השטן שבנו ,  עם הטבע האנושי ,  ומגלים שמייד לאחר הניצחון עולה בנו יצר הרע :  אנו רוצים לנוח על זרי הדפנה ,  להפסיק את העשייה ,  לעצור ,  וכך אנו עלולים לאבד את מה שהשגנו .
 סיפור גן עדן הנו המקור של יסוד האוויר .  כשאכלנו מפרי העץ  " טוב ורע ",  נולד יסוד האוויר ונכנס הגיון אל תוך מערך החיים שלנו .  להגיון יש אמנם צדדים בעייתיים ,  אותם הזכרתי בשני הקלפים האחרונים ,  אולם יש לו גם יתרונות ,  ומטרתה של סדרת האוויר היא לעזור לנו לפקוח את העיניים ולאפשר לנו לראות היכן אנו באמת עומדים .  בקלף שש חרבות כל אלו עומדים במבחן ,  כיוון שקלף זה מזמין אותנו לצאת לחופשה ,  לנקות את הראש ,  אך גם מזהיר שלא לשכוח לחזור מהחופשה ולהתמודד עם המציאות .
 לאחר המפגש עם האל אפולון שהתרחש בקלף הקודם ,  בו קיבל אורסטס את עצתו ואת ברכתו של האל שקרא לו להרוג את אמו ,  הגיע אורסטס לידי החלטה .  זו אמנם הייתה החלטה קשה ולא נעימה ,  אולם כעת היה ברור לו שעליו להרוג את אימו .  עליו לעשות את זה לא רק בגלל שחייו בסכנה ,  שכן היא רוצה להרגו ,  אלא כיוון שזו חובתו כמלך .  כיוון שהממלכה נמצאת בסכנה ,  עליו לעשות את המוטל עליו ,  אם לא למען עצמו ,  למען ממלכתו .
 מכל השלבים בסיפורו הטרגי של אורסטס ,  שלב זה של הסיפור הוא השלב ה"פשוט ",  בו כל שאורסטס צריך לעשות הוא להפליג הביתה .  דרך היבשה הוא לא יכול היה להגיע ,  עליו להסתיר את זהותו ,  ולכן היה צריך להאריך את מסעו ולהפליג בספינה .  
ההפלגה אמנם ארכה מספר ימים ,  אולם במהלך אותם ימים יכול היה אורסטס ליהנות מחופשה קצרה .  ההחלטה הקשה כבר הייתה מאחוריו ,  וביצוע ההחלטה נמצא לפניו ,  ועכשיו ,  סוף סוף בפעם הראשונה  ( והאחרונה )  בסיפור זה יכול אורסטס קצת לנוח .
 הארכיטיפ של הקלף
פירוש הקלף עוסק בחופשה ומסביר שלפעמים כדי למצוא פתרון ולהיות יעילים ,  עלינו לנוח ,  לצאת לחופשה ולהתרענן .  נכון ,  זה לא יפתור דבר וכשתסתיים החופשה נשוב לאותו מקום ממנו הלכנו ,  אולם כשנשוב ,  נהיה רעננים ומחוזקים ואז נוכל ,  בכוחות מחודשים ,  להתמודד שוב עם אותם המכשולים ולהתגבר עליהם .
 הארכיטיפ של הקלף עוסק בצד השני של המטבע ומזהיר כי קיימת בכולנו הנטייה להגזים ,  להפוך את מה שזמני לקבוע ,  להתמכר לו ולפספס את כל הרעיון העומד מאחורי חופשה .  חופשה ,  אגב ,  יכולה להיות גם בזוגיות וכך ,  לאחר קשר משמעותי שמסתיים ,  פעמים רבות יש צורך  " לצאת לחופשה ",  או במילים אחרות - לחפש סטוץ .  אך קלף זה מזהיר מפני הנטייה להפוך את הסטוץ למשהו מתמשך ,  וגרוע מכך להתחיל להאמין שהקשר יהפוך למשהו רציני .
 בקריאה
חופשה זהו מצב זמני בו נחים ,  נהנים ומנקים את הראש .  אולם ,  לאחר החופשה הכול נשאר בדיוק כפי שהיה ואנו חוזרים לאותם בעיות וקשיים שהשארנו מאחור .  ההבדל הוא שעכשיו ,  לאחר החופשה ,  אנו יכולים להתמודד עם הכול טוב יותר .  הראש שלנו נקי יותר ,  ואנו יכולים למצוא פתרונות חדשים ולבצע שינויים .
 קלף זה אמור להיות פשוט ,  קל ונעים ,  אבל ..  .  אסור לשכוח כי זהו קלף מסדרת מספרי השש ולכן יש כאן אזהרה :  העצה שהקלף נותן כאן היא מצוינת והשואל יכול לנוח ,  אולם עליו להיזהר מהנטייה לאמץ את המצב הזמני ולנסות להשאיר אותו כמצב קבוע בחייו .  פעמים רבות קלף יראה כי השואל אינו יכול להישאר בחופשה לנצח ולעליו לחזור אל המציאות .  
פירושו של הקלף תלוי באופן ישיר במצב בו אנו נמצאים לגבי נושא השאלה .  אם אנו נמצאים בתוך מצב קיים אשר מעיק עלינו ,  שואב מאיתנו אנרגיה ולוקח מזמננו ,  אז הקלף קורא לנו לקחת חופש כדי שנוכל לנוח ,  ליהנות ו"לנקות "  את הראש .  מצד שני ,  ייתכן שאנו נמצאים יותר מדי זמן במצב זמני ,  ייתכן שהתמכרנו לרעיון החופשה ואין לנו שום מוטיבציה לחזור למציאות .  במקרה כזה הקלף קורא לנו להתעורר ,  להפסיק את המצב הזמני ,  לחזור למציאות שלנו ולהתמודד עם הקשיים באשר הם .
 כקוראים ,  אנו צריכים במיוחד להיזהר ממצבים בהם הזמניות הופכת לדבר קבוע ,  תופעה בה נוכל לפגוש פעמים רבות כשיוצא קלף זה .  כך למשל נוכל לשאול את השואלת שלנו שהגיעה בגלל בעיות בזוגיות שלה :  כמה זמן אתם כבר נמצאים בקשר זוגי ?  ",  ותשובתה יכולה להיות : " אנחנו נמצאים בזוגיות שלוש וחצי שנים ".   " אם כך ",  נפסוק , " עליכם לצאת לחופשה .  לא אחד מהשני ,  כי אם אחד עם השני .  חיי היום יום מפריעים לכם ,  נשחקתם ,  וחופשה של שבוע אחד עם השני זה בדיוק מה שאתם צריכים ". 
אכן זו התשובה הנכונה לסיטואציה בה יוצא הקלף שש חרבות ,  אולם אז יכולה השואלת להפתיע אותנו ולהגיד : " כן ,  אבל ..  .  אשתו לא תיתן לו לעזוב את הבית לתקופה כל-כך ארוכה ".  אז נדע שטעינו באבחנה .  זהו לא מצב של זוגיות הצריכה חופשה והתרעננות .  זהו מצב של חופשה שהתארכה יתר על המידה והקלף במקרה זה בא לפקוח את עינינו ולהראות לנו שהזוגיות הזו לא הולכת לשום מקום ,  ושהגיע הזמן לחזור למציאות ולחפש בן זוג הרוצה זוגיות אמיתית ומחויבות .  
בזוגיות הקלף יכול לייצג סטוץ שהוא סוג של חופשה .  סטוץ אמנם יכול להתאים לשלב מסוים בחיים ,  אבל למרות שלעיתים אנו מפתחים ציפיות ,  בקלף זה הוא לא יתפתח למערכת יחסים רצינית .  במקרה כזה אנו צריכים להתעורר ,  לנפץ את הבועה ולהבין כי קיימת בנו הנטייה להתמכר לסטוץ וכי לא ניתן לבנות עליו לטווח ארוך .
 
ניקוי ראש
אין ספק שאתם זקוקים לחופשה ,  רק אל תתמכרו לרעיון וזכרו לחזור ממנה בזמן - המציאות מחכה לכם .  סיפורו של בית אטריאוס - 6 

