שחר פאר עלתה לרבע הגמר בטורניר פאריס
הישראלית ממשיכה את פתיחת העונה המוצלחת ,  וגברה 4:6 ,  3:6 על ספרם  ( 88 בעולם )  .  בשלב הבא תפגוש את ספארובה  ( 46 בעולם ) 
שחר פאר ממשיכה את פתיחת העונה המוצלחת שלה ,  ועלתה היום  ( חמישי )  לרבע הגמר בטורניר פאריס  ( סך פרסים 700 אלף דולר )  ,  לאחר שגברה בסיבוב השני על קרולינה ספרם הקרואטית  ( 88 בעולם )  4:6 ,  3:6 .  פאר ,  המדורגת 22 בעולם ,  נהנתה מאחוזי הצלחה טובים בהגשה  ( 70 אחוז בסרב הראשון )  ,  ושמרה על חבטות ההגשה שלה לאורך כל המשחק שלה .  מנגד ,  את שתי ההזדמנויות שלה לשבור את יריבתה פאר ניצלה ,  וכך השלימה ניצחון קליל תוך 70 דקות .
 בסיבוב הבא תפגוש פאר את לוסי ספארובה הצ'כית  ( 46 בעולם )  ,  מולה היא עומדת על מאזן של שני ניצחונות מול הפסד אחד .  ספארובה התייחסה למשחק מול פאר : " אנסה לדחוף אותה למשחק שלי .  ללחוץ קדימה ולשחק אגרסיבי ".  בעלייתה לרבע הגמר הבטיחה לעצמה פאר פרס כספי של 16,425 דולר ו-120 נקודות דירוג .
" אני שמחה שלא נשברתי בכל המשחק ",  אמרה פאר בסיום המשחק , " זו הפעם הראשונה שלי בטורניר הזה ,  ונחמד מאוד פה ,  ואני מקווה להמשיך הלאה .  הקהל פה אדיב ,  ותומך בי .  לא משנה מי היריבה שלי בסיבוב הבא ,  אבל כל משחק הוא קשה ומאתגר ". 

שחר פאר עלתה לרבע הגמר בטורניר פאריס
הישראלית ממשיכה את פתיחת העונה המוצלחת ,  וגברה 4:6 ,  3:6 על ספרם  ( 88 בעולם )  .  בשלב הבא תפגוש את ספארובה  ( 46 בעולם ) 

