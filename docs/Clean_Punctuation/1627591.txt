רם כספי מגונן על יעקב וינרוט : " כתב אישום על שוחד בשל גובה שכר טרחה הוא תקדים מסוכן למקצוע "
 כספי : " אני מכיר את וינרוט 30 שנה - הוא עשוי מטיטניום והוא יעמוד במבחן הזה "
" הופתעתי מכך שרשויות התביעה מצאו לנכון להגיש כתב אישום נגד עורך דין ,  שהעילה המרכזית בו היא שיעור שכר הטרחה .  בעיני ,  20 אלף שקל זה לא סכום נמוך עבור שני מכתבים ,  פגישה עם היועץ המשפטי ופגישת קדם בבית הדין ",  אמר עו"ד רם כספי בנוגע להחלטה מאתמול להעמיד לדין את פרקליט הצמרת ,  עו"ד יעקב וינרוט ,  בגין עבירות שוחד והלבנת הון .  שותף במשרד כספי ,  עו"ד נבות תל-צור ,  הוא בין מייצגיו של וינרוט אך כספי עצמו אינו עוסק בתיק.בפרקליטות טוענים כי בין וינרוט לוויטה התפתחה מערכת יחסים של  " יד רוחצת יד ",  שהתהדקה במשך השנים .  המשטרה לא הצליחה להוכיח שוויטה קיבל דבר מה מוחשי ,  כמו כסף למשל ,  מווינרוט .  לפי הראיות שבידי הפרקליטות ,  וויטה זכה לטיפול אישי של וינרוט בהסרת המכשולים שעמדו בפני קידומו המקצועי ,  וזאת מעבר לשכר הטרחה הנמוך יחסית ששילם - 20 אלף שקל ב-20 תשלומים חודשיים עבור שירותים משפטיים.מנגד ,  זכה וינרוט למה שהוגדר בכתב האישום  " גישה מיטיבה של ויטה ",  כזו שבאה לידי ביטוי בכריתת הסכמי מס חריגים עם ארבעה לקוחות כבדים של וינרוט ,  בהם מיכאל צ'רנוי ,  ארקדי גאידמק והיהלומן דן גרטלר .  שכר הטרחה של וינרוט מהסכמים עלה היה יותר מ-30 מיליון שקל - סכום השקול לתקבולי משרד וינרוט בשנה שלמה .  ויטה מואשם בקבלת שוחד ומרמה ,  והפרת אמונים ." זהו תקדים מסוכן למקצוע עריכת דין כשרשויות התביעה מתיימרות לקבוע את שכר הטרחה ועל יסוד זה לבנות כתב אישום של שוחד ",  אמר כספי . " לפי קו מחשבה זה ,  אם וינרוט היה גובה 40 אלף שקל הוא לא היה עומד לדין .  הרבה עורכי דין היו רואים את ה-20 אלף שקל כסכום גבוה ביותר .  אני נמנה עם אלה שמאמינים במערכת המשפט ויש לי יסוד סביר להניח שווינרוט יזוכה ".  כספי הוסיף כי  " ההחלטה של הפרקליטות היא שלא להעמיד לדין בגין הפרת אמונים .  אני מכיר את וינרוט 30 שנה .  אני יודע שהוא אינו עשוי מפלדה ,  אלא מטיטניום והוא יעמוד גם במבחן זה ". 

רם כספי מגונן על יעקב וינרוט : " כתב אישום על שוחד בשל גובה שכר טרחה הוא תקדים מסוכן למקצוע "
 כספי : " אני מכיר את וינרוט 30 שנה - הוא עשוי מטיטניום והוא יעמוד במבחן הזה "
 
