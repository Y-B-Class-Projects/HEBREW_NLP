מנצ'סטר סיטי הודיעה על הפסדים של 121 מיליון ליש"ט
הסיטיזנס שילמו השנה יותר במשכורות מסך הכנסותיהם ,  ורשמו את ההפסד הגדול ביותר בפרמיירליג מאז צ'לסי של שנת 2004
כשהגיע למנצ'סטר סיטי ,  הכריז המיליארד שייח מנסור כי ברצונו להפוך את המועדון לאחד הגדולים והמצליחים בעולם .  כדי לעשות כך שפכו הסיטיזנס כסף לכל עבר ,  והבוקר  ( שישי )  ,  מתברר כי מנצ'סטר סיטי רשמה את ההפסד הכלכלי הכי גדול של קבוצה כלשהי בפרמיירליג מאז צ'לסי בעונת 2004-2005 .  שייח מנסור ואנשיו הודיעו על הפסד כספי יוצא דופן של 121 מיליון ליש"ט בשנה האחרונה ,  כאשר דו"ח מפורט בן 85 עמודים לימד כי הקבוצה שילמה במשכורות  ( 133 מיליון ליש"ט )  יותר מסך מהכנסותיה  ( 125 מיליון ליש"ט )  .
 הגעתו של שייח מנסור אמנם הכניסה למועדון יותר כסף ,  כאשר סיטי רשמה רווחים של קרוב ל-40 מיליון ליש"ט יותר בהשוואה לשנה שעברה כמו גם עליה של 400 אחוז בעסקאות פרסום ,  אלא שהשורה התחתונה עגומה למדי . " המספרים הללו לא אמורים להפתיע אף אחד ",  אמר גארי קוק ,  מהנהלת הקבוצה . " אני די בטוח שהסכומים שראינו בחלון ההעברות האחרון לא יחזרו על עצמם בשנים הבאות ,  שכן כעת יש לנו סגל עמוק ותחרותי ". 

מנצ'סטר סיטי הודיעה על הפסדים של 121 מיליון ליש"ט
הסיטיזנס שילמו השנה יותר במשכורות מסך הכנסותיהם ,  ורשמו את ההפסד הגדול ביותר בפרמיירליג מאז צ'לסי של שנת 2004

