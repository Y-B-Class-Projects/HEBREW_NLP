מסביב לעולם בשבוע - קבלו את שנת הנמר
האיטי ממשיכה לקרוס ,  מאצ'ו פיצ'ו מוצפת ,  הכבאים הצרפתים רותחים ומישל אובמה מתלהבת מבעלה קצת יותר מדי .  זה היה השבוע בעולם - בתמונות
כמדי שנה ,  בכירי הכלכלה העולמית מתייצבים בדאבוס שבשוויץ לוועידה השנתית של הפורום הכלכלי העולמי  ( WEF )  .  סיסמתה של הוועידה השנה : " בנייה מחדש ,  תכנון מחדש וחשיבה מחדש ".  משתתפי הכינוס ינסו להגיע להסכמה גלובלית על מערכת כללים ,  שתמנע קריסה חוזרת של המערכת הפיננסית בהובלת הבנקים
יותר משבועיים אחרי רעידת האדמה הקטלנית בהאיטי ,  והסיוע לניצולים עדיין מתעכב .  תושבי סיטה דו סוליי ,  שכונת פחונים בפרבר בירת האיטי פורט או פראנס נאלצים לריב ולנהל קרבות אלימים בתור לחלוקת מזון
נשיא ארצות הברית ,  ברק אובמה ,  התייצב בפני שני בתי הקונגרס ונשא את נאום  " מצב האומה "  השנתי .  הוא התייחס בנאום בעיקר לנושאי הפנים ,  הבעיות הכלכליות והסוגיות שהביאו לצניחה באחוזי התמיכה בו .  בקהל הייתה לפחות צופה נלהבת אחת ,  הגברת הראושנה מישל אובמה ,  שהתלהבה מהנאום קצת יותר מדי
מאות כבאים צרפתים הפגינו מול משרדי הנציבות האיחוד האירופי בבריסל בדרישה לשיפור בתנאי עבודתם .  הכבאים רוצים שהאיחוד האירופי יאשר תקנות לגבי שעות העבודה שלהם
נשיא סרי לנקה מהינדה רג'פקסה זכה בכהונה נוספת,לאחר שקיבל 57% מהקולות בבחירות לנשיאות .  יריבו העיקרי של הנשיא ,  הגנרל סאראת' פונסקה אמר כי הוא לא מקבל את התוצאות והבטיח לערער עליהן .  היתה זו מערכת הבחירות הראשונה בסרי לנקה לאחר שלושה עשורים של מלחמת אזרחים בין הממשל למורדים הטמיליים .  במהלך מערכת הבחירות רג'פסקה ופונסקה רבו לזכות מי מהם תיזקף הבסת הנמרים הטמיליים
מטוס של חברת  " אתיופיאן איירליינס "  התרסק אל מי הים התיכון כ-5 דקות לאחר שהמריא משדה התעופה בביירות .  המטוס מדגם בואינג 737 ,  שעל סיפונו היו כ-90 בני אדם ,  היה בדרכו מביירות לאדיס אבבה .  המטוס המריא בעיצומה של סערה עזה ולאחר ההמראה ,  פקחי הטיסה נתנו לטייס הכוונה שתאפשר לו לעקוף את הרוחות .  אך חמש דקות לאחר מכן המטוס נעלם ממסכי הרדאר .  לא ידוע מה גרם לטייסים לטוס בכיוון הלא נכון
שחקן לבוש בתחפושת סאדו-מאזו אוחז בקלפי ובצילום של ראש ממשלת אוקראינה יוליה טימושנקו ,  כחלק מהצגה בעיר לביב שבאוקראינה .  טימושנקו תתמודד בעוד שבועיים בסיבוב השני לבחירות לנשיאות מול ויקטור ינוקוביץ'
רופאים צבאיים עושים את דרכם בשלג בכדי לבקר חולים שנלכדו בסופות בשלגים שירדו במחוז שינג'יאנג שבצפון סין .  עד כה נספו 20 בני אדם בקור המקפיא
הגשמים הכבדים שירדו בפרו גרמו לנהר הריו אורובמבה לעלות על גדותיו ,  להציף בתים באזור מאצ'ו פיצ'ו והביאו למותם של ארבעה אזרחים .  כ-2,000 תיירים שביקרו באתר העתיקות המפורסם נתקעו בו לאחר שמפולות בוץ חסמו את גישת הרכבות למקום
סחורה מוחרמת הוצתה על ידי אנשי מכס לציון  " יום המכס הבינלאומי "  בעיר קראצ'י שבפקיסטן .  ברגע שהמוכסים הלכו הצידה לנוח מיהרו המקומיים לשריפה בכדי לדוג ממנה אגוזי בטל ,  אחד מהסמים הנפוצים במזרח .  המוכסים שרפו ,  בין היתר ,  הרואין ,  אלכוהול ותרופות לא חוקיות
עשרות ילדים סינים הופיעו בתחפושת נמר לרגל חגיגות השנה החדשה ,  שנת הנמר ,  שתחל עם מולד הירח באמצע פברואר .  עד אז ,  נותרו לנו עוד כשבועיים ליהנות משנת השור

מסביב לעולם בשבוע - קבלו את שנת הנמר
האיטי ממשיכה לקרוס ,  מאצ'ו פיצ'ו מוצפת ,  הכבאים הצרפתים רותחים ומישל אובמה מתלהבת מבעלה קצת יותר מדי .  זה היה השבוע בעולם - בתמונות

