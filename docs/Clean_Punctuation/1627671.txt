גיל טייכמן ,  האיש שהאיר את מגדלי עזריאלי ואת גשר המיתרים ,  עושה את הכסף הגדול דווקא בחתונות
כיצד האיש שהתחיל מאפס ולא למד מעולם - הפך את עצמו למותג בלתי מעורער ? 
זה נראה כמו משימה בלתי אפשרית ,  אבל איש התאורה הצעיר ,  אז רק בן 31 ,  נמרץ ושאפתן - התעקש .  הוא ביקש לעשות משהו שלא נראה קודם לכן בישראל .  משהו גרנדיוזי :  שיהיה בגדול ,  במקום מרכזי ובולט וכמובן טלוויזיוני .  יעלה כמה שיעלה .  העיקר שכולם ידברו על  " הפרויקט החדש של גיל טייכמן ".  זה קרה לפני עשור בדיוק ,  והפרויקט המדובר הוא שעון בגודל 2,000 מ"ר שטייכמן הרכיב על מגדלי עזריאלי ,  מ-1,000 מנורות ומ-120 מטר של כבלים ,  שעון שנראה כמעט מכל נקודה בתל אביב .  ההצלחה היתה גדולה .  הפנים שלטייכמן כמעט לא מוכרים בישראל - לא מזמן ,  כשקנה שווארמה בדוכן תל אביבי כשהוא לבוש בחולצה שעליה הלוגו  " טייכמן ",  ביקש ממנו המוכר למסור דרישת שלום ל"גיל טייכמן ,  החבר שלי "  - אבל כיום קשה למצוא מי שלא שמע את השם .  אם מישהו פיספס במקרה ,  המשאיות שמתרוצצות בכבישי ישראל מזכירות לו בצהוב בולט על רקע שחור שטייכמן ותאורה הם שמות נרדפים .  שלושה אלמנטים באותו פרויקט סיפקו את הסחורה שטייכמן חיפש .  המועד - שיא האופוריה בעולם ,  עם מהפכת ההיי-טק ;  המיקום - מגדלי עזריאלי ,  שרק החלו אז לסמן את קו השמים של תל אביב ;  ובעיקר הטלוויזיה - שחיפשה אייקון להתחבר אליו בשידורים של חגיגות המעבר לאלף השלישי .  טייכמן הגה את הרעיון ששודר בלי סוף בערוץ 2 ,  השניות נספרו לאחור בכל יום ,  בכל שעה עד חצות בלילה של ה-31 בדצמבר 1999 ,  ואז הגיע הרגע שבו הספרות התאפסו ,  הזיקוקים הופעלו והשעון החל לספור קדימה .  אין ספק ,  טייכמן ,  כמו עזריאלי ,  הצליח בגדול במשימה של החדרת השם שלו .  כנראה שלא סתם הוא התחבר לאיש הנדל"ן הישראלי-קנדי הוותיק ,  שיודע גם הוא משהו על שיווק עצמי .  עזריאלי הרי שינה את שם הפרויקט שלו אחרי שהוקם מ"מרכז השלום "  ל"מרכז עזריאלי ",  והצליח למתג את המגדלים כסמל למדינת ישראל המתחדשת ,  התל אביבית ,  העומד בניגוד למגדל דוד הירושלמי ,  למשל ,  שמסמל את ארץ ישראל העתיקה .  למעשה ,  טייכמן ועזריאלי מבצעים יחד פרויקטים כבר כמעט 20 שנה .  כחשמלאי צעיר האיר טייכמן את השלט  - " כאן יוקם "  של עזריאלי ,  כשזה רק זכה במכרז על הקרקע .  אחר כך הוא האיר את המגדלים הנבנים והולכים ,  ומאז שאוכלסו המגדלים ,  בכל שנה מופיע עליהם פרויקט טייכמני גדול .  אחד מהם ,  לדוגמה ,  הוא  " דגל אורות התקווה ",  שבו נפרש דגל ישראל על המגדל המרובע בעזרת יותר מחצי מיליון נורות .  בכל פעם שהתקבלה תרומה ב-sm ,  נדלקה נורה נוספת ,  עד שהדגל הושלם .  הפרויקט הזה הצליח למתג את העמותה שעמדה מאחוריו ,  עמותת עלם בניהולה של נאוה ברק .  בשיא השפל הכלכלי-ביטחוני של 2001 ,  האיר טייכמן את המגדל המשולש בצבעי כחול לבן מנצנצים ומתחלפים עם הסיסמה  " זה בידיים שלנו ".  טייכמן המשיך להשתמש במגדלים ביצירותיו ,  ובשתי מערכות בחירות הציג עליהם את מדגם החדשות של ערוץ 10 .  טייכמן מעולם לא השתמש בשירותי יחצ"נות ,  אבל נראה שכלל אינו זקוק להם ,  שכן הוא יודע היטב איזו תדמית שלו הוא רוצה שתיחקק בציבור ,  ויודע כיצד להגיע אליה .  את השיטה הזו לפרסום עצמי הוא הגה כבר בתחילת דרכו ,  כשהיה מפרסם את עצמו על קופסאות גפרורים תחת הסיסמה  " גיל טייכמן מאיר לכם את הלילה ".  מי חשב אז על מיתוג או על פרסום ?  זה בכלל לא היה בתודעה .  כשאנחנו שואלים את טייכמן ,  בראיון ל-markerweek ,  מה דוחף אותו להרים בכל פעם פרויקט גדול ומקורי אפילו יותר מקודמו ,  הוא עונה בפשטות שמדובר באהבה : " המיזמים האלה הם הבייבי שלי .  כל דבר שמשלב טכנולוגיה ותאורה הוא פרויקט שאני נהנה לבצע ".  אבל זו לא רק ההנאה ,  יש לפרויקטים הענקיים האלה יתרון תדמיתי מובהק . " בוודאי ,  הקפיצה הגדולה שלנו הגיעה בסוף שנות ה-90 ,  בעזרת כמה פרויקטים לא שגרתיים .  זה סייע לנו ופיתחנו פער לעומת השוק ,  וגם הלקוחות מרוויחים מזה .  בסקרים עולה כי שלושת המבנים המוכרים בישראל הם הכותל המערבי ,  מגדלי עזריאלי והכנסת ,  בסדר הזה .  הפרויקט של עלם ,  לקחת דגל בגודל של מגרש כדורגל ולתלות אותו באוויר ,  הקפיץ את העמותה בתודעה המקומית .  היא היתה אחת העמותות אי שם ברשימה ,  והעפנו אותה לחמישייה הפותחת ".  יש בזה גם כסף או רק פרסום ?   " זה פרויקט שהשאיר הרבה כסף ומודעות בעולם האור ,  היו שם הרבה גאווה וניכוס הדגל .  אנחנו הראשונים שהתרמנו דרך שליחת הודעות sms .  זכינו בפרסים בקנה מידה עולמי על העיצוב הזה .  גם אחרי שעון המילניום ,  הגיעו פניות מכל העולם ומיזמים דומים נעשו על בניינים בצרפת ,  בגרמניה ובהונג קונג .  ספקים ויצרנים בעולם מכירים אותי ופרויקטים שלי מוכרים בעולם ".  כיום מנהל טייכמן מאות אירועים בשנה ,  עוסק בכל טווח התחומים של מקצועות התאורה ויש לו הכנסות של מיליוני דולרים ,  אבל הדרך שבה בנה את עצמו יכולה להעניק השראה ליזמים בתחילת דרכם :  הוא הצליח גם בלי בסיס כלכלי ,  השכלה או קשרים .  מה שהביא אותו למקום שבו הוא עומד כיום הם בעיקר הדרייב והרעב .  וטייכמן רעב תמידית .  להתקדם ,  לצמוח ,  להתרחב וכל הזמן להיות עוד יותר מעודכן ,  עוד יותר משפיע ועוד יותר מוכר .  אפילו במחיר של ויתור על הכנסות בטווח הקצר .  אף שלדבריו , " אין בעבודה הזו מספיק כסף לעומת רמות ההשקעה שהיא דורשת ",  ברור שהשיטה של טייכמן היא שהעשירה אותו והזניקה את החברה שלו :  שיווק עצמי בכל דרך ,  דיוק ומשמעת צבאית ,  ביטחון עצמי וכוחנות .  הוא הבין שאת השם הוא יעשה אמנם בפרויקטים הגדולים ,  אבל את הכסף ירוויח בעבודה הקשה של היום-יום - בחתונות ,  במסיבות של חברות היי-טק ובנקים ובאירועי בר מצווה .  הוא הבין שאנשים שישמעו שטייכמן האיר את המדינה בחגיגות ה-60 ושהוא מחובר למיזמי הענק על עזריאלי לא יחששו לשכור אותו למסיבה שלהם ,  ואפילו לשלם לו קצת יותר .  הוא מודה בזה : " כדי להוביל בתחום שלנו צריך להיות יצירתי ,  רעב לאתגר הבא ,  מלא אמביציה ועם המון אהבה והתמדה .  זה תחום שיש בו הרבה שחיקה .  אתה צריך כל הזמן לחדש .  זו דרך חיים .  אני שואב את ההשראה מהשטח ,  מהפנטסיות שלי ושל הלקוחות שלי וגם מהחסכים שלי ".  בימים האחרונים דוחף טייכמן מיזם שמוצג בכיכר רבין בתל אביב ,  שדומה במשהו לשעון המילניום מלפני עשור :  הקוסם חזי דין קורא תיגר על הפעלול המרשים של אמן האשליות האמריקאי דיוויד בליין ,  ששהה 63 שעות בתוך גוש קרח ענק .  דין יבצע את אותו פעלול במטרה לשהות בתוך הקרח יותר מ-63 שעות ובכוונתו לצאת ממנו הערב ,  בדיוק בחצות ,  עם הנשיקה של השנה הבאה .  טייכמן דואג ,  בין היתר ,  להארת האירוע .  הסכנות הגדולות הצפויות לדין הן דלילות האוויר ,  מצב שעלול לגרום תרדמת ,  והיווצרות של קרישי דם העלולים לפגוע בבריאותו .  לא רק מנורה שמטילה אור טייכמן ,  41 ,  נמצא בעסקי התאורה מאז שהיה בן 13 . " חיפשתי עבודה כדי שיהיה לי מספיק כסף לצאת למחנה קיץ בצופים ,  והתחברתי לחברת התאורה שהוזמנה עבור מסיבת הסיום של כיתה ח' .  עבדתי אצלם ארבע שנים ,  וככה נדלקתי על התחום ",  הוא נזכר .  כשהוא נשאל למיקומה של אותה חברה כיום הוא מצטנע , " הם עדיין עובדים ,  כמו כולם ",  הוא אומר ,  אך ברור שאת המעסיקים הראשונים שלו הוא עקף כבר מזמן .  המדרגה הבאה ,  כתלמיד תיכון ,  היתה כעוזר סאונד בתיאטרון החמאם ביפו ,  שם צבר ניסיון רב . " באחת העבודות התבקשתי לארגן תאורת שטח עם עשרה פנסים להצגה שנערכה בחוץ .  לקחתי את האתגר וסיימתי אותו עם 150 פנסים ".  גם במהלך השירות הצבאי ,  כשהפיק סרטי וידאו והדרכה לחיל רפואה ,  הוא המשיך לעבוד ולהתקדם . " אחרי הצבא החלטתי שזה מה שאני רוצה לעשות בחיים .  זו היתה תקופה שבה את התאורה הפיקו חשמלאים עם שרשראות תאורה ועם כמה קישוטים של יום העצמאות ".  חמוש ברכב פרטי ובכמה מנורות ,  הוא החל לתור אחר עבודות .  הוא פתח נישה שלא היתה קיימת בישראל ,  והציע תאורה מיוחדת לאנשים שחוגגים אירוע פרטי בגינה .  זה תפס .  לאט לאט הוא עבר מהבתים הפרטיים ומהגינות לאולמות ולגני אירועים . " רציתי להביא את מה שלמדתי בתיאטרון ,  לבטא את היכולת וליצור סגנון ,  טון ואווירה בכל מקום .  רציתי שתהיה אפשרות למקד את תשומת הלב בדברים שאתה רוצה להבליט ולטשטש את מה שאתה רוצה להצניע .  אני לא יודע איך להסביר את זה ,  יש לי מעין התגלות ,  אני מסתכל על משהו ויודע איך הוא צריך להיות מואר ",  אומר טייכמן שחושף משהו משיטות המכירה שלו .  טייכמן ייצר שוק במו ידיו . " הייתי מציע לאנשים להאיר להם את האירוע ,  והם היו אומרים לי  ? מה ,  אין אור באולם ? ' - הייתי צריך ליצור מודעות לכך שכדאי לשלם לתאורן גם כשכבר יש תאורה באולם ,  ולשכנע אנשים שמה שהם מקבלים זו אומנות או יצירה - ולא רק מנורה שמטילה אור .  עשינו דרך ארוכה עם הרבה שכנועים ",  הוא אומר . " כיום זה עולם אחר .  אנשים מבינים את ההשפעה שיש לאור על האווירה ועל המסרים .  לדוגמה ,  אור חזק במפעל ייצור ריחוק .  מנורה או אהיל קטן מעל שולחן יעניקו אווירה אינטימית .  אור חזק ומסנוור הוא אור חקירות שנותן תחושה שאתה לא שולט במה שקורה בסביבה שלך ,  הוא מעניק תחושה לא נוחה ,  ולכן הרבה פעמים אתה מתחיל לזמר .  אור נעים ועוטף גורם לך להרגיש מחובר .  אור צבעוני מעניק תחושה של שמחה ,  יותר מדי צבעוני זו כבר תחושה של מסיבה ".  גם כשמדברים על טעויות ועל פשלות ,  טייכמן יודע למנף אותן לטובתו : " הניסיון המצטבר שלי הוא כמות הכישלונות שאספתי לאורך הדרך .  היכולת שלי היא לעמוד מולן ולהפוך אותן להזדמנות .  רוצים לשמוע על פדיחות ?  ",  הוא שואל לפני שהוא יורה , " היתה לי לקוחה שחגגה אירוע ברביעי ,  אבל הזמינה אותו לחמישי .  שלוש שעות לפני המועד שאליו הוזמנו האורחים ,  היא התקשרה רועדת לשאול למה אנחנו לא במקום .  הרגעתי אותה ובשעתיים וחצי הקמנו הכל .  הארגון והיכולות הם הכוח שלנו ".  תקלה נוספת שהוא נזכר בה היתה כאשר שעות לפני מסיבת ההשקה של מגדל האופרה של אלפרד אקירוב ברחוב הירקון בתל אביב ,  התברר שהפועלים שהשלימו את עבודות הבנייה גנבו את הפנסים הצבעוניים שהונחו לאורך הקיר החיצוני .  בזמן הקצר שנותר לטייכמן ,  הוא הצליח לארגן רק תאורה לבנה ,  מה שגרם לו לחטוף צעקות מחברת ההפקה שאירגנה את האירוע .  תקלה נוספת התרחשה באירוע של עובדי חברת yes במדבר יהודה ,  שבו שיטפון מקומי סחף לו את כל הציוד ,  כולל משאית שנסחפה במורד הוואדי .  אבל התקלות האלה היו רק התבלין להצלחה הגדולה שהביאה התחרות ,  בדומה לכל שוק בצמיחה .  טייכמן הוא השם הכי חם בעולם התאורה ,  ואולם בשנים האחרונות נרשמה צמיחה יפה גם אצל המתחרים וטייכמן מתמודד על פרויקטים בשוק הפרטי והעסקי עם חברות כמו קילים ,  זילברבוים ,  מזוז ,  סימול ובטי בם .  הצפיפות בזירה הובילה לכך שלא פעם הוא נאלץ להוריד מחירים כדי לא לפספס עבודות . " לא בכל פרויקט הוא נדרש להאיר את חומות ירושלים .  יש דברים יותר פשוטים שמהם הענף מתקיים ,  ושם יש לו תחרות חזקה ",  אומר מפיק בתעשייה . " טייכמן נותן פייט רציני לתחרות ,  לא מרפה .  הוא יושב ללקוח על הראש עד שהפרויקט שלו .  הוא יכול לקחת פרויקטים לא רווחיים רק כדי להשאיר את הלקוח אצלנו ולמנוע זליגה למתחרים ",  מספר יוגי מזוז ,  מעצב תאורה . " הוא האדם עם האומץ הכי גדול שאני מכיר ,  לכן השם שלו קשור לפרויקטים הכי גדולים שנעשו כאן ".  למרות התגברות התחרות ,  בענף מספרים כי טייכמן מצליח לשמור על הבכורה : " כיום יש לטייכמן מתחרים בעבודות בודדות ",  אומר לוי . " אפילו באירועים גדולים יש כבר כמה מתחרים שיכולים לספק את הסחורה .  אבל אם מסתכלים על כל עולם התאורה ,  עם הפרויקטים הגדולים ,  היכולת לדלג מעל תקלות ,  החדשנות ,  היצירתיות והיקפי הפעילות - אין לו מתחרים ".  אין דמי ביטול התחרות נעשית צפופה ,  ואתה נחשב ליותר יקר מאחרים . " יש לקוחות שמפחדים להרים אלינו טלפון כי חושבים שאנחנו הרבה יותר יקרים .  המתחרים מנצלים את זה ומעלים את המחיר ,  כי חושבים שאנחנו לא במשחק .  אני לא יותר יקר מאחרים ,  אפילו להיפך .  זה אולי נראה כך כי אני חושב על כל ה'עזים' ,  כלומר המגבלות שיכולות לצוץ .  אבל אצלי אין הפתעות ,  כך שבסופו של דבר אני גם מקצועי וגם כלכלי יותר .  למשל ,  כשאני מעניק עצה בעולם האדריכלות - מלבד היופי והמקצועיות ,  אני מביא בחשבון גם את עלויות הרכישה ,  את החשמל ואת הבלאי . " בטווח הארוך ,  הלקוח שלי מקבל ערך מוסף גם אם העבודה שלי יקרה יותר .  למעצבים אחרים אין את הניסיון הזה .  יש לי לקוחות כבר הרבה שנים שיודעים להעריך את זה ויודעים לראות בי שותף לדרך ולתוצאה .  הם נותנים בי אמון מלא ,  הם לא שואלים אותי  ? איך ? ' ,  אלא  ? מתי ? ' ו'כמה זה עולה ? ' ".  אחד המיזמים הגדולים של טייכמן בשנים האחרונות היה  " להאיר את השמים "  בחגיגות ה-60 למדינה ,  רעיון שהגה וקידם בקרב ראשי העיריות ובכנסת .  בערב יום העצמאות הוצגו מופעי תאורה וקרני לייזר בשמונה ערים שונות בו-זמנית .  רשימת הציוד שנדרשה לאירוע היתה ארוכה ביותר ,  וכללה בין היתר 12 אלף זיקוקים ופצצות תאורה ,  320 נורות ,  60 מכשירי לייזר ,  55 מקרנים ו-25 גנרטורים .  אלה הופעלו על ידי 515 אנשי צוות שנעזרו בתשע צלחות לוויין ובשלוש ניידות שידור .  טייכמן גם הקים הדמיה של גשר המיתרים בירושלים באמצעות אלפי נורות - שנתיים לפני סיום העבודות במאי 2007 .  הוא הציב מנוף מיוחד בגובה 120 מטר במרכז הגשר ,  שדימה את התורן המרכזי .  ממנו נמתחו 66 מיתרים ,  שמוקמו בהתאם לסדר המיתרים המקוריים של הגשר .  על גבי המיתרים נמתחו כבלי תאורה שיצרו את צורת הגשר ודימו את גשר המיתרים התלוי ,  כפי שהוא נראה כיום ,  לאחר סיום העבודות .  דודו  ( שם בדוי )  ,  בכיר בעולם ההפקות שעובד עם טייכמן ,  אומר : " הוא הלך על כל עבודה ,  גם על עבודות שאינן רווחיות ,  רכש המון ציוד והתמקצע .  כיום יש פרויקטים שרק הוא יכול לבצע ,  לכן כל העבודות הגדולות נדבקות אליו .  בהפקה של אירועים גדולים אי אפשר לקחת סיכונים ,  יש לך יומיים להקים אירוע ואין הרבה מקום לטעויות .  לגיל יש את הניסיון ,  את הציוד ואת כוח האדם - והכל תמיד מוכן בזמן .  גם החדשנות והמקוריות מיקמו אותו כהכי חזק בתחום ".  שוקי וייס ,  החתום על הופעות זרות רבות בישראל ,  מספר על עשור וחצי של עבודה משותפת : " גיל לא מהסס להעז .  יש לו נשמה של אמן ,  והוא חי ונושם את התחום .  לפעמים זה גובל במגלומניה אבל ככה זה בתחום שלנו .  צריך לראות רחוק ובגדול .  אלה תכונות של הצלחה ".  אחת העבודות האחרונות המשותפות לוייס ולטייכמן היתה ההופעה של מדונה .  מלכת הפופ הגיעה עם תאורת במה מוכנה ,  אבל וייס היה צריך להאיר את המתחם שסבב אותה ,  שהכיל כ-50 אלף איש בכל אחת משתי ההופעות שקויימה הכוכבת . " זה היה כמו להאיר עיר שלמה ",  אומר וייס . " היינו צריכים להאיר את אחורי הקלעים ,  את מתחם ה-vip ,  את הקהל ,  את השבילים ,  את הגדרות ואת הקופות .  זו היתה עבודה בקנה מידה בינלאומי ,  וכמו תמיד ,  גיל סיפק אותה עם אפס תקלות ".  העשור האחרון הביא רוח גבית לתחום התאורה בישראל ,  שנהפך לחלק חשוב ביצירת האווירה באירועים פרטיים ועסקיים .  בענף מסכימים כי טייכמן אחראי על קפיצת המדרגה בתחום : " תמיד היו חברות תאורה והגברה ,  אבל כולן התעסקו באיך לגמור את החודש ",  אומר מזוז . " הן התפרנסו בעיקר ממופעי רוק קטנים .  גיל בא עם הרבה תיאבון ופתח תחומים חדשים ,  ייסד ענף שלא היה קיים ".  למרות ההתרגשות והגאווה שבפרויקטים הגדולים ,  טייכמן מדגיש כי  " הוא מתרגש גם מהאירועים הקטנים ומהאינטימיים שנוגעים בבטן .  אני לא רוצה לשכוח אותם .  אני מאמין בחיבור רוחבי לפס הרחב של לקוחות ",  הוא אומר .  טייכמן בוודאי לא רוצה לשכוח את הלקוחות הקטנים ,  מאחר שהם אלה שחתומים על נתח ניכר מההכנסות שלו .  הפקות גדולות הן יותר בגדר עניין של פרסום ,  תדמית ותודעה מאשר של שולי רווח .  הכסף מגיע דווקא מהאירועים הקטנים ,  היום-יומיים .  שמחות משפחתיות בגינה ,  בטבע או באולם ,  מסיבות חברה ,  אירועי השקה ותצוגות אופנה - הם שנותנים את הטון בעסקי התאורה .  אחד מאפיקי ההכנסה הקבועים של טייכמן הוא תאורה באולמות ובגני אירועים שציוד שלו מורכב בהם באופן קבוע .  כיום מוצבות מערכות תאורה שלו בעשרות גני אירועים ואולמות ,  בהם האחוזה במושב בית חנן ,  סטואה בקיבוץ געש ,  חצר נצר בקיבוץ נצר סירני ואולמות האירועים במלון סיטי טאוור בתל אביב .  נתח הכנסות משמעותי מגיע מאירועים פרטיים בבתים או בגני אירועים .  למרות התחרות בענף ,  טייכמן נהנה מההפקות הפרטיות היוקרתיות ביותר בשוק ,  כך מספרים מפיקים בתחום . " אני עובד עם כל הסלבס שממלאים את עמודי הרכילות ,  אבל אני לא אומר אפילו שם אחד ",  מציין טייכמן בגאווה לא מוסתרת .  אחרי שכבש נתח נכבד מ-50 אלף החתונות ומ-30 אלף מסיבות הבר מצווה שנערכות בישראל בכל שנה ,  אפשר לומר שלטייכמן יש מומחיות אנתרופולוגית קטנה לא רק בעולם הסלבריטאים המקומי אלא גם בציבור הישראלי בכלל .  הוא מספר על בני זוג שהתחתנו אצלו והתגרשו ואחר כך כל אחד מהם נישא שוב - למעשה הגבר נישא כבר בשלישית - כך שחמש החתונות שלהם היו בניהולו .  כשהוא מספר על זוג שביטל חתונה שעות לפני היציאה לשטח הוא אומר : " אין אצלי דמי ביטול ,  כי אני מאמין בבחירה חופשית ".  טייכמן גם יודע מצוין איפה יש קייטרינג מוצלח - ולחלופין ,  איפה לא לאכול אף פעם . " אני יודע איפה לאכול .  אם אני מאיר את האוכל בתאורה צבעונית ,  תשתדלו לא לאכול שם .  אוכל טוב צריך להיות מואר באור לבן ".  השירותים לתעשיית השמחות ניתנים לצד פרויקטים גדולים יותר ,  כמו פסטיבלים וירידים .  שוק ההפקות בתחום הפסטיבלים מגלגל כ-100 מיליון דולר בשנה והתאורה היא חלק אינטגרלי מההפקה .  בין האירועים הגדולים שנרשמו בתחום בשנה שחלפה :  פסטיבל ערד ,  פסטיבל גולדסטאר ,  פסטיבל האוכל  " טעם העיר "  ופסטיבל הבירה . " בכל העולם של השוק החווייתי - שבו אירועים המוניים ופסטיבלים - צריכים את הקבלנים הגדולים ביותר ",  אומר אלי לוי ,  מפיק אירועים בולט בזירה המקומית . " מעבר לגודל ,  למקצועיות ולבטיחות - אתה בוחר בקבלן לפי היכולת שלו להתמודד עם תקלות .  אלה אירועים שאין בהם מועד ב' .  יש בודדים שיכולים להתמודד עם משברים וטייכמן הוא הבולט שבהם ".  תחום נוסף שבו פעיל טייכמן הוא תאורה אדריכלית :  הגג של מגדלי אקירוב ,  בית ישפאר בהרצליה פיתוח ,  האתר ההיסטורי מבצר נמרוד השוכן למרגלות הר החרמון וקניון גבעת שמואל - מוארים מדי ערב בתאורה שלו . " הרעיון הוא לעצב בהתאם לאופי החלל ולסוג הצרכים של הלקוח ,  תוך התחשבות בחיסכון באנרגיה ,  בעלויות רכש ואחזקה ,  בנוחות ובהימנעות מוונדליזם ",  אומר טייכמן .  רס"ר צבאי מעל שולחן העבודה של טייכמן במשרד הצנוע שלו במחסני החברה שבמתחם תעשייתי ליד מחלף הסירה בהרצליה ,  תלוי הציטוט מסיפור הבריאה : " ויבדל אלוהים בין האור ובין החושך ".   " אלוהים ברא את האור ואת החושך ביום הראשון ",  מפליג טייכמן בפרשנויות . " האור הוא משמעותי בכל האמונות ,  הוא שמבדיל בין תקופות חשוכות למוארות ,  בין אפלה לזריחה ".  האם לתפישתו הוא דר באותה קומה יחד עם בורא עולם ?   " אני שליח שבא לעשות טוב לאנשים ",  הוא משיב בדיפלומטיות . " יש לי זכות גדולה לעסוק בשמחות של אנשים ברגעי השיא שלהם ולהיות שותף לחוויה שאני יכול להעניק .  עולם האור זה לקחת בד ציור וצבעים ולספר סיפור של רגשות . " קרן שמש שחודרת דרך החלון ,  שמאירה שדרת ברושים ,  יוצרת טקסטורה - כמו למשל זריחה מדהימה מעל הרי מרזוגה במרוקו או השתקפות של שמש על מים .  המצרים הקדמונים ידעו להכניס את האור לפירמידות באמצעות מראות .  כיום ,  אפשר לשחזר את האור בעולם המלאכותי וליצור את אותה התחושה ".  נראה שטייכמן מסוגל לספק תיאורים ציוריים על נפלאות האור מבוקר עד ליל ,  אבל ברור גם שלצד האמת הזאת יש אמת נוספת ,  של איש עסקים קר ומחושב שיודע בדיוק לאן הוא הולך וששולט בחברה שלו כמו רס"ר .  תשובותיו מדודות ,  כמעט צבאיות באופיין .  הוא לא מועד בלשונו ומשתדל שלא לשחרר אף פרט מיותר . " אני לא רוצה לרדת לנתונים ";   " אין טעם להתעמק במספרים ",   " עדיף להיראות טמבל ",  היו חלק מהתשובות שלו על שאלות שלא כל כך נוח לו שיתפרסמו ויסייעו למתחרים .  במהלך הראיון נכנסים עובדים למשרד כדי לקבל ממנו הנחיות לפני יציאה :  הבקיאות של טייכמן בפרטים יוצאת דופן .  הוא משרטט לטכנאי על נייר כיצד נראה מקום האירוע ,  איפה הכניסה ,  עד לאן יש לקדם את המשאית והיכן להציב כל פנס .  ביקור במשרדים שלו מגלה כי ממלכת טייכמן היא עדיין הצגה של איש אחד .  לחברה שלו הוא קורא  " בית ",  ואין פלא ,  הוא נמצא בבית הזה סביב השעון ,  וחוזר לביתו האמיתי פעמים רבות רק בבוקר ,  לאחר פריקת המשאיות .  טייכמן מעורה בכל פרט :  הוא מדריך את הנהגים ואת מנהלי הצוותים ,  בקי ברשימת ההזמנות ,  מבקר בשטח ,  נפגש עם לקוחות ,  מסתובב בתערוכות בחו"ל ,  מתעדכן ,  יוזם ולא נח לרגע .  שיטוט במחסן מגלה שהשם טייכמן מוצמד לכל פריט בציוד ,  מפנס קטן ועד לארגז ענק וכמובן ששמו מוטבע גם על המשאיות החונות בחוץ .  יכולות ההקמה ,  התפעול והעמידה בזמנים שעליהן מעיד טייכמן בולטות בשטח .  מפיקי אירועים גדולים וקטנים מעידים כי אצל טייכמן הכל דופק כמו שעון .  הדיוק ,  כך מסביר מנהל המכירות ,  רן שאבי ,  חילחל גם לבחירת העובדים : " אנחנו מקבלים יוצאי יחידות מובחרות וקיבוצניקים .  אנשים המתאפיינים במוסר ובאחריות ".  נקודה נוספת שמדגיש שאבי היא חלוקת התפקידים הברורה : " יש חברות שבהן הבעלים הם גם נהגי המשאיות ,  גם מנהלי הפרויקטים וגם מרכיבים את התאורה .  אצלנו זה שונה .  זה מנוהל כמו במבצע צבאי .  לכל אחד יש את התפקיד שלו .  יש נהגים ,  יש טכנאים ,  יש מנהלי צוותים ,  יש מנהלי פרויקטים ויש מנהל תפעול .  מנהל הפרויקטים מלווה את הלקוח לאורך כל הדרך ,  לצדו של מנהל הצוות שתחתיו ".  זבנג חזק כיצד החברה מתנהלת כשאתה לא נמצא ?   " כרגיל .  בניתי אותה כך שאף עובד או לקוח לא מחזיק נפח מהותי מדי בתוכה ,  כך שהיעדרותו לא תשתק את הפעילות .  הערכות ביצועיות תמיד מגובות ".  מה לגבי צמיחה באמצעות רכישות ?   " קנינו מתחרה לפני הרבה שנים .  כל הזמן יש דיבורים ובדיקות .  יכולת הייצור לא נמדדת בכמות הברזלים והפנסים שיש לנו ,  אלא בהון האנושי שיידע לתרגם את הפנסים ואת הציוד למכירה ללקוח ,  לבצע את העבודה היטב ולעמוד בלוח הזמנים ".  כיצד השפיע עליך המשבר הכלכלי לפני שנה ?   " בספטמבר 2008 חטפנו זבנג חזק .  אנחנו בין הענפים שנפגעים ראשונים .  כשיש מצוקה ולחץ ,  אנשים עוצרים פרויקטים .  גם ענף ההיי-טק ,  לקוח רציני שלנו ,  נפגע .  בינואר 2009 הגיעה המלחמה וטרפה שוב את הקלפים .  אבל האירועים חזרו במאי .  עוד לא חזרנו למספרים שלפני המשבר ,  אבל יש התעוררות .  חוזרים לעשות אירועים ולשמוח ".  איפה תהיה בעוד חמש שנים ?   " אני אגדל פי חמישה בחמש השנים הקרובות .  בכל פעם אני אומר את זה ובכל פעם זה מצליח לי ". 

גיל טייכמן ,  האיש שהאיר את מגדלי עזריאלי ואת גשר המיתרים ,  עושה את הכסף הגדול דווקא בחתונות
כיצד האיש שהתחיל מאפס ולא למד מעולם - הפך את עצמו למותג בלתי מעורער ? 

