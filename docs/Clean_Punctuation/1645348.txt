פוטאש ,  המתחרה בכיל ,  תשווק אשלג בהודו במחיר נמוך
החברה תשווק בהודו 600 אלף טונה ברבעון השני של השנה
 >  >  חברת קנפוטקס  ( canpotex )  ,  חברת השיווק המשותפת לשלוש יצרניות האשלג הקנדיות - pcs  ( פוטאש )  ,  אגריום ומוזאיק - חתמה על הסכם לשיווק 600 אלף טונה של אשלג תמורת 370 דולר לטונה .  קנפוטקס תספק את האשלג ברבעון השני של 2010 ללקוחות שכוללים את קורומנדל וטאטה .  חברת international ,  שהיא יבואנית האשלג הגדולה ביותר להודו ,  העריכה במחצית פברואר 2010 שכבר בראשית מארס 2010 יתפתח מחסור באשלג בהודו .  קנפוטקס נהגה עד השנה האחרונה לשווק להודו ולסין על פי חוזי הספקה ארוכי טווח ,  אלא שלפני שבועיים נאלצה קנפוטקס ,  שניהלה מו"מ קשוח עם חברות יבוא האשלג הסיניות ,  להכיר בעלייה בכוחם של הרוכשים ולחתום על הסכם לשווק 350 אלף טונה ,  כמות קטנה יחסית לכושר הייצור של שלוש החברות הקנדיות ,  במחירים של חוזים להספקה מיידית  ( ספוט )  .  קנפוטקס סירבה למסור על פי איזה מחיר נחתם החוזה ,  והסתפקה בהגדרתו כמחיר תחרותי.תיאור זה מרמז כי קנפוטקס לא הצליחה להשיג עסקה טובה יותר מחברת כימיקלים לישראל  ( כיל )  ,  שחתמה בסוף ינואר 2010 על הסכמים לשיווק 520 אלף טונה אשלג ב-2010 למפיצים אזוריים וליצרני הדשן חנקת האשלגן ,  תמורת 350 דולר לטונה ובתמורה כוללת של 180 מיליון דולר .  קודם לכן חתמה חברת השיווק הרוסית bpc על הסכמי שיווק אשלג במחיר זה .  ביל דויל ,  מנכ"ל pcs שהיא החברה הדומיננטית בקנפוטקס  ( 54% מהאשלג המשווק )  ,  העריך שכיל ו-bpc יתחרטו על העסקה בשל מחיריה הנמוכים ,  אולם נראה שעתה ,  ובניגוד לטקטיקה שנקט עד כה ,  הוא מעדיף להבטיח לעצמו נתח שוק בהודו בטווח הקצר - ולו במחיר שמגלם עלייה של 5.7% בלבד ביחס להסכמים בסין .  סין נהנית ממעמד נוח יותר במו"מ בשל גודל השוק שלה ,  ומפני שכושר הייצור העצמי של חברת qinghai salt lake potash הסינית הוכפל באחרונה ל-4 מיליון טונה בשנה ,  מה שהפחית את תלותה של סין ביבוא אשלג .
 
פוטאש ,  המתחרה בכיל ,  תשווק אשלג בהודו במחיר נמוך
החברה תשווק בהודו 600 אלף טונה ברבעון השני של השנה

