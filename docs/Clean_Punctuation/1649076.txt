הראל : " גוטמן יחתום על חוזה לשנתיים נוספות "
 בהפועל תל אביב מרוצים מהמאמן ,  שימשיך גם אם לא יזכה באליפות .  מאמצים להשאיר את נאתכו למשחק מול הפועל פ"ת
אלי גוטמן יחתום בימים הקרובים על חוזה חדש לשנתיים נוספות בהפועל תל אביב .  המאמן ,  שנמצא במועדון כבר שנתיים וחצי ,  מוערך מאוד על ידי הנהלת הפועל תל אביב ולמרות ההתנגדויות שהיו בעבר מצידו של אלי טביב ,  נראה כי כל הצדדים הגיעו להסכמה על גוטמן כמועמד הטבעי להמשיך בקבוצה ,  אם תזכה באליפות ואם לאו . " אנחנו מאוד מעריכים את אלי ואת עבודתו ",  אמר הבעלים מוני הראל . " בימים הקרובים נחתום על חוזה חדש לשנתיים .  אני באופן אישי מלא הערכה כלפיו ".  
בשורה קצת פחות טובה עבור גוטמן מגיעה מכיוונו של הקשר ביברס נאתכו ,  שאמור לסיים את חלקו במועדון בימים הקרובים ולעבור לרובין קאזאן .  בהפועל תל אביב חשבו לעכב את ההעברה עד תום העונה ,  אך ירדו מכוונתם ויקבלו עבור כרטיסו כ-650 אלף יורו .  בהפועל עושים כרגע מאמצים אחרונים לנסות ולהשאיר את נאתכו למשחק הקרוב מול הפועל פתח תקוה .  אם לא יצליחו בכך ,  הקשר אמור להמריא לרוסיה כבר בשבת ולהצטרף למועדון הטטרי .
 בעניין נוסף ,  בירמינגהאם המעוניינת באיתי שכטר ועוקבת אחריו כבר מספר שבועות ,  תנסה בקיץ הקרוב להעביר את החלוץ לשורותיה .  האפשרות העומדת בפני הקבוצה היא לנסות ולהחתים את השחקן על תקן מעמד חריג .  על פי החוק האנגלי ,  שכטר לא יכול לשחק בליגה האנגלית מכיוון שאין לו מספיק הופעות בנבחרת ואינו מחזיק בדרכון אירופי .  לטענת האנגלים קיימת עוד אופציה לבקש מעמד חריג עבור השחקן כפוטנציאל עתידי וכשחקן נבחרת ,  בתקווה  ( קלושה )  שההתאחדות האנגלית תיתן לו אשרת עבודה .
 מחר תחזור הקבוצה להתאמן לקראת ההתמודדות מול הפועל פתח תקוה ביום שני ,  כשדניאל דה רידר ודדי בן דיין אמורים להיבדק כדי לברר את כשירותם לקראת המשחק .
 
הראל : " גוטמן יחתום על חוזה לשנתיים נוספות "
 בהפועל תל אביב מרוצים מהמאמן ,  שימשיך גם אם לא יזכה באליפות .  מאמצים להשאיר את נאתכו למשחק מול הפועל פ"ת

