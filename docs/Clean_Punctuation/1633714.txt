דורסמן : " אני לא משיח ,  השחקנים נותנים את הנשמה "
 מאמן חולון חגג ניצחון בכורה ,  כשגבר על נהריה : " הרוח של הקבוצה חיובית .  המטרה להישאר בליגה ".  ג'ינו : " מאוכזב מאוד "
 צילום ועריכת וידאו :  נועם אשל
מי שהיה הערב  ( שני )  באולם הפחים בחולון ,  וודאי יכול היה להריח ריח של שינוי באוויר .  זה לא רק הניצחון 73:82 על עירוני נהריה ,  במה שהיה הנצחון הראשון של מיקי דורסמן מאז שב לתפקיד מאמן מחזיקת הגביע ;  חולון בעיקר הציגה הערב לראווה את קבוצתו החדשה ,  מחוזקת בסאשה בראטיץ' ,  אנטוניו גרייבס ,  ניב ברקוביץ' ושון דניאל ,  ונראה כאילו הסגל החדש ,  בצירוף המאמן החדש ,  עוד יניב פירות לחולונים ,  שפתחו את העונה בצורה נוראית .  נהריה ,  מצידה ,  נתנה משחק לא רע הערב ,  אבל ניכר היה שעליה להוריד מעט חלודה שהצטברה עם היציאה לפגרה .  אין ספק כי גם יעקב ג'ינו ביצע מספר שינויים לא רעים בקבוצתו ,  ובקרוב נדע האם גם אצלו זה יעבוד .
" היום שיחקנו ביחד .  הייתה נחישות ,  התחלנו לשחק פנימה והיינו מרוכזים - זה שם המשחק ",  אמר בסיום המאמן החדש-ישן של הפועל חולון ,  מיקי דורסמן . " הקבוצה הזו חיה מאנרגיה וכמובן שהקהל עוזר לה .  אני לא משיח ,  יש פה שחקנים שנותנים את הנשמה .  הרוח של הקבוצה חיובית וצריך לדעת לנהל אותם המטרה שלנו להישאר בליגה ,  אבל אנחנו רחוקים מאוד מהמטרה .  קודם כל נתחיל לנצח ואז יהיה בסדר ".  על הזרים החדשים אמר דורסמן : " גרייבס מאוד אוהב את הקהל וראו שהוא נהנה .  אני מאמין שגם סאשה  ( בראטיץ' )  ייכנס יותר לעניינים ,  אבל זה ייקח קצת זמן ". 
עוזר מאמן חולון ,  אבנר יאור ,  הוסיף : " היום ראינו מאמץ קבוצתי גדול .  זה לא קל לשלב את כולם בזמן קצר והיה לנו ברור שננצח את המשחק דרך ההגנה .  בחצי הראשון הלך פחות טוב ובחצי השני זה הלך הרבה יותר טוב .  זו התחלת הדרך בשבילנו .  בשורה התחתונה הצלחנו להחזיק את נהריה על סביבות ה-70 נקודות כמו שרצינו וזה מה שחשוב ". 
מנגד ,  מאמן נהריה ,  יעקב ג'ינו ,  ידע למי היה מגיע הניצחון הערב . " אני חושב שהקבוצה שרצתה יותר עשתה את הדברים במאני טיים נכון יותר ,  הגנתית והתקפית .  חולון הייתה טובה יותר ואני מאוד מאוכזב מצורת המשחק שלנו .  לא ציפיתי להתפרק ברבע הרביעי ולהרים ידיים .  מאוד קשה לשחק בלי שום משחק פנים וזה מאוד קשה ".  באשר לדימרקו ג'ונסון ,  ששיחק דקות מעטות הערב ,  אמר ג'ינו : " החזרנו אותו כי אביו נפטר וחשבתי שלא נכון לשחרר אותו בסיטואציה כזאת .  להוציא את ליאור שגב ,  אף אחד מהשחקני ספסל לא תרם מספיק ".  
" חולון שיחקו עם חמישה זרים והביאו שחקנים בהרבה כסף .  להביא שמות כמו שדורסמן הביא זה מה שחסר לנו ",  המשיך ג'ינו . " הסגל הנוכחי הוא טלאי על טלאי וכשאתה משחק עם שלושה זרים מאילוצים אז אין קבוצות פראייריות בליגה .  אנחנו נישאר בליגה ונעשה את המקסימום .  יש לנו קאדר לא רע בכלל אבל אנחנו עדיין חסרים זרים ". 

דורסמן : " אני לא משיח ,  השחקנים נותנים את הנשמה "
 מאמן חולון חגג ניצחון בכורה ,  כשגבר על נהריה : " הרוח של הקבוצה חיובית .  המטרה להישאר בליגה ".  ג'ינו : " מאוכזב מאוד "
 
