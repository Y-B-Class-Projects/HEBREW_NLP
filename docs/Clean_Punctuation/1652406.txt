תמר קרוון מלקטת
מדי שבוע מלקטת תמר קרוון ארועים אופנתיים אישיים משמעותיים ומארחת אורחים מרשימים במיוחד .  הפעם הסטייל הוא של נורית בת יער
בהקדמה לספרך על אופנה בישראל , " שיכרון עיצובים ",  כתב אלבר אלבז כי  " הייתה זאת את נורית שפתחת לי צוהר לעולם שלא הכרתי - עולם של חלומות ".  האם גם עבורך אופנה היא חלום ?   
" מבחינתי אופנה וכל תחומי העיצוב ,  האמנות ,  והיצירה האסתטית הם סוג של חלום .  הם מספקים פסק זמן מאפרוריות היומיום ומאפשרים לנו לנסוק לעולם הפנטזיה ,  שבו השיח והקונפליקטים מתקיימים בין צבעים וצורות ,  מרקמים וקומפוזיציות .  האופנה גם מאפשרת לנו להיכנס לנעליהן של דמויות חלומיות ולשחזר בדמיוננו סצנות מספרים וסרטים בתקווה שנצליח לחוות את שחוו גיבורי אותם סיפורי אהבה גדולים ".  
" ראיתי ביצירת הספר סוג של שליחות .  שכן ,  הוא אוצר בחובו ולמעשה מציל מאבדון ,  חלק נכבד מהתרבות הוויזואלית של ארצנו כפי שהיא מתבטאת ב- 60 שנות אופנה יצירתית .  בעיני זו שליחות והענקת שי לשוחרי העיצוב והאסתטיקה .  ולכל מי שעסק ,  עוסק ,  או יעסוק בהיבטים היצירתיים המגוונים של האופנה .  לשמחתי הספר פשוט נחטף ואנשים אינם חדלים להודות לי על כך שהענקתי להם את  " האוצר הזה ".  
" סבלנות ,  סובלנות ,  והסתגלות ".  
" חצאית טוטו מטול של בלרינות בעבור חוג הבלט בו השתתפתי .  בארץ לא היו אז דברים כאלה ".  
" טוניקת ה'כינרת' של משכית .  דגמנתי אותה בתצוגת סיום קורס הדוגמנות של משכית ,  צולמתי בה לפוסטרים של לשכת התיירות הממשלתית .  באייטיז הטוניקה הוצגה בתערוכת יצירות פיני לייטרסדורף במוזיאון ת"א לאמנות ,  ולפני מספר שנים גם בתערוכת משכית במוזיאון ארץ ישראל ברמת אביב ".  
" חליפת טקסידו של ארמני .  רכשתיה לאחר שמדדתי חליפה דומה של איב סן לורן ,  'ממציא' חליפות הטקסידו לנשים ,  והגעתי למסקנה שאולי זו של סן לורן היא מונח ,  אבל זו של ארמני מונחת .  
נורית בת-יער ,  מחברת הספר  " שיכרון עיצובים  אמנות האופנה בישראל 1948-2008 "  הייתה במשך 26 שנה כתבת האופנה של  " ידיעות אחרונות ".  נשואה לד"ר אברהם צוריאנו .
 בכל פעם שאבא שלי נוסע לפריז אני מבקשת ממנו לא לשכוח להביא לי את ה"ווג "  הצרפתי בשובו .  זו נהייתה מסורת שאין להפר .  גם אם הוא יגיע לשדה ברגע האחרון ,  הוא ירוץ וירכוש לי אותו במחיר של ,  לעיתים ,  איחור לטיסה .  בעבורי הווג הצרפתי הוא הרבה יותר ממגזין - פורץ גבולות ,  נונקומפורמיסטי ,  נוטף סקס ללא שמץ התנצלות ומעורר השראה .  מעבר להפקות האופנה ,  עד כמה שזה יישמע מופרך ,  הוא מרתק תרבותית ואינטלקטואלית .  
לכן ,  כשיצא לי לראות את הסרט על קארין רויטפלד ,  עורכת המגזין המחוננת  ( מתוך הסידרה REVEALED של ה-CNN )  התמוגגתי להיחשף לאישיותה החמה .  ובעיקר מהתגלית שהדבר הכי חשוב שקרה לה זה ש"הצלחתי עם המשפחה שלי ".  שני ילדיה הבוגרים אומרים ש"היא אמא שתמיד היתה מעורבת בחיינו ושיתפה אותנו באלו המקצועיים שלה .  היא מעולם לא ציפתה מאיתנו להיות דבר כזה או אחר ,  רק רצתה שנהיה מאושרים ".  כל מי שמרואיין בסרט חוזר ואומר שהכי כיף לדבר איתה ובמיוחד לשמוע אותה .  
נזכרתי ב"גיליון ספטמבר "  שראיתי לפני כחודשיים ,  סרט שהוא מעין רעיון שיווקי להאדיר את הווג האמריקאי ובמיוחד את הפקת גיליון ספטמבר שלו עתיר העמודים  ( ובעיקר מודעות )  .  שם ,  הניסיון להכיר את העורכת אנה ווינטור כשל כי גם הבמאי הבין עד כמה היא בלתי חדירה ,  נוקשה וכוחנית .  כפי שהווג הצרפתי הוא מראה של אישיותה של רויטפלד ,  כך הווג האמריקאי לזו של ווינטור .  מסחרי ,  אמריקאי במובן הרע של המילה ,  רוצה להיות בסדר עם כולם וסוגד לתרבות הסלב .  בכל סצנה שבה ווינטור מופיעה יש מועקה אך גם הקלה שטוב שאיני במחיצתה .  לעומת זאת ,  בסוף הסרט עם קארין רויטפלד ,  כל כך הוקסמתי שרציתי להציע לה חברות .
 היה זה ערב וולנטיינז .  למרות שבן זוגי לא רואה שום ייחוד ביום זה הוא החליט לשמח אותי ולעשות פעילות שאינה חביבה עליו כלל ,  לשוטט עימי באתרי קניות באינטרנט .  וכך ,  בעודי מקפצצת ומתלהבת ,  בעיקר מנעליים ותיקים ,  ובזמן שהוא מגלגל את עיניו לשמים ביאוש ,  ראיתי אותן ,  נעליים שהן כמו תכשיט ,  יצירתו של הגאון מרק ג'ייקובס .  בבת אחת שכחתי מכל מאות הזוגות ששוכנים אצלי והתאהבתי עד כדי קוצר נשימה שלווה בצווחות  " זהו פריט על של כל הזמנים !  ".  
יצירת המופת הציעה עצמה ב-70 אחוז הנחה ומשלוח מלונדון חינם לרגל חג האהבה .  האם הייתי צריכה עוד רמז שנועדנו להתאחד ?  נותרה רק מידה 38 ואני מידה 39 אך כף רגלי צרה ובאהבה - כך אני מאמינה - קורים ניסים .  בכל ערב פינטזתי עם מה ולאן אנעל אותן ונרדמתי בחיוך .  כשהשליח הגיע חיבקתי אותו כמו מכר יקר .  בפרפורי בטן פתחתי את הקופסה ,  ושם הן היו ,  מתבוננות בי כפי שהתבוננתי בהן ,  בערגה .  בעדינות הוצאתי אותן והחלקתי את כף רגלי פנימה אך ..  .  אבוי !  הן קטנות !  כן ,  זהו סיפור על התאהבות ,  על תשוקה חוצת גבולות  ,  על ציפייה לאיחוד ולבסוף ,  לצערי ,  על שברון לב .  אם נמצאת אי שם סינדרלה שרוצה את הסוף טוב לעצמה ומידת כף רגלה 38 אז הן פה ,  מחכות .  because if you love somebody ,  set them free .
 חולצה :  שרה בראון ;  ז'קט :  קלואה  ( יד שנייה )  ;  שורטס :  זארה  ( מלפני שנה שקוצרו )  ;  חגורת וינטג' :  ז'יבנשי ,  אוסף פרטי ;  תיק :  שאנל  ( של ג'יזל )  ;  נעלי פלטפורמה :  bebe .
 
תמר קרוון מלקטת
מדי שבוע מלקטת תמר קרוון ארועים אופנתיים אישיים משמעותיים ומארחת אורחים מרשימים במיוחד .  הפעם הסטייל הוא של נורית בת יער

