הורי הילדים שנפצעו בגולן : " לא היה גידור "
 הוריהם של שני הילדים שנפצעו אתמול מפיצוץ של מוקש ברמת הגולן ,  מביעים תרעומת נגד צה"ל . " האזור לא היה מגודר באופן המונע כניסה ולא היה במקום שלט אזהרה ".  צה"ל : " האיזור היה מגודר "
  ( צילום :  איתמר אלימלך ;  עריכה :  עידן גוראל ;  ספק גילי'ס ) 
הוריהם של שני הילדים שנפגעו אתמול  ( שבת )  מפיצוץ מוקש בהר אביטל שבצפון רמת הגולן ,  הביעו הערב תרעומת על טענות צה"ל ,  לפיהן האזור שבו אירע הפיצוץ היה מגודר .  בהודעה מיוחדת מסרו ההורים כי  " האזור לא היה מגודר באופן המונע כניסה ולא היה במקום שלט בולט וברור המזהיר מפני כניסת מטיילים .  רק בזכות השגחה עליונה ,  לא אירע אסון כבד יותר ". 
כתוצאה מהפיצוץ נפגעו בצהרים ילד בן 11 באורח בינוני ואחותו בת ה-12 באורח קל עד בינוני .  בני המשפחה נכנסו בשוגג לשדה המוקשים בהר אביטל סמוך לקיבוץ מרום גולן שבצפון הרמה .  כתוצאה מהפיצוץ נפגעו בנוסף שלושה בני אדם שנפצעו באורח קל ,  כולם כאמור בני משפחה אחת מרמת השרון שיצאה לטייל בשלג .
 הילדה שנפגעה סיפרה בבית החולים כי  " נסענו לראות שלג בגולן ,  בפעם השנייה בחיים .  אני זוכרת שהיה שדה גדול עם אנשים מסביב ,  ושיחקנו במשחקי שלג ואז שמענו פיצוץ ". 
שני הילדים פונו באמצעות מסוק לבית החולים רמב"ם בחיפה כשהם מורדמים ומונשמים והם הוכנסו לניתוחים .  מחקירה ראשונית עולה כי המשפחה הגיעה להר אביטל ,  החלה לטפס במעלה ההר ונכנסה בשוגג לשדה המוקשים ,  שהיה מסומן ומגודר .  הילד עלה על המוקש שהתפוצץ ,  ואביו הצליח לחלצו בכוחות עצמו . 
" הגענו עם המסוק למקום האירוע ,  חברנו עם ניידות של ניידות טיפול נמרץ של מד"א שבתוכן היו שני הילדים הפצועים עם חבלות בגפיים תחתונות והעליונות ",  סיפר דיוויד פישר פראמדיק מד"א לוואלה !  חדשות . " לילד היתה קטיעה של כף הרגל והילדה נפגעה מרסיסים בכל הגוף .  דאגנו שמצבם יהיה יציב בשטח ,  העלינו אותם למסוק וטסנו לרמב"ם ,  שם הוכנסו הילדים לחדר טיפול נמרץ ". 
עדי ראיה סיפרו ששמעו רעש פיצוץ והבחינו באב מחזיק את בנו .  בעת האירוע היו במקום מאות בני אדם .  למקום הגיעו חבלני משטרה וכוחות צה"ל וכן מתנדבי יחידת החילוץ גולן בפיקודו של אילן הס .  הס מסר ש"בכל שנה קורה שמבקרים חוצים שטחים שהם שדות מוקשים ולרוע המזל הפעם האירוע הסתיים בפיצוץ מוקש ". 
חיילי הנדסה מפיקוד צפון סייעו בחילוץ המשפחה משדה המוקשים שהיה קבור תחת השלג .  בצה"ל ובפיקוד צפון כבר החלו לתחקר את האירוע וכעת מנסים לברר מה גרם לקבוצת הילדים להיכנס לשדה המוקשים ,  על אף שהמקום מגודר וכן ישנם שלטים המזהירים מפני כניסה למקום . 
" אנו שבים ומזהירים לשים לב היטב מפני כניסה לאיזורים ממוקשים ",  אומרים גורמים צבאיים , " גם השטח באיזור הר אביטל מגודר היטב ".  מדובר ככל הנראה במוקשים שהונחו על ידי צה"ל בעבר ברחבי רמת הגולן ואחת הערכות מדברת על כך שהשלג באיזור הסתיר חלק מהשלטים וייתכן והילדים נכנסו לשטח בשגגה .
 מדובר צה"ל נמסר כי  " צה"ל מצר על האירוע שהתרחש בצפון רמת הגולן ומאחל החלמה מהירה לבני המשפחה .  האירוע הקשה התרחש בשדה מוקשים מגודר ומשולט כנדרש .  תכליתו של צה"ל היא לספק ביטחון ולאפשר לתושבי המדינה לטייל בביטחה לרבות לאורך הגבולות בצפון ובדרום וליהנות מנופיה של הארץ .  אנו מפצירים בציבור להישמע להוראות הביטחון ,  להימנע מכניסה לכל צורך שהוא הן לשטחי אש ,  לשדות מוקשים וכן לשטחי הרשות הפלסטינית ".  
מאז שעות הבוקר מאות אלפי בני אדם פוקדים היום את רמת הגולן וכן את אתר החרמון .  בכבישים ישנם עומסי תנועה ,  זאת בין היתר בשל העובדה שנהגים רבים מחנים את מכוניותיהם לצידי הדרך בכדי להשתעשע בשלג שהצטבר .  רבים נוסעים כשעל מכוניותיהם בובות שלג שיצרו ומזג האוויר שמשי .  אזורי יער אודם וחניון עין זיוון עמוסים .
 עדכון ראשון - 13:53

הורי הילדים שנפצעו בגולן : " לא היה גידור "
 הוריהם של שני הילדים שנפצעו אתמול מפיצוץ של מוקש ברמת הגולן ,  מביעים תרעומת נגד צה"ל . " האזור לא היה מגודר באופן המונע כניסה ולא היה במקום שלט אזהרה ".  צה"ל : " האיזור היה מגודר "
 
