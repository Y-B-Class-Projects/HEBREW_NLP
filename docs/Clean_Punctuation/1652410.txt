נשים :  רמת חן הדהימה את רמת השרון בחוץ
קבוצתו של דגן ניצחה 50:62 בפתיחת חצי גמר הפלייאוף בדרך ליתרון 0:1 .  אליצור רמלה ניצחה 95:100 את מכבי אשדוד בחוץ
אחרי משחק הגמר הלוהט של גמר גביע המדינה ,  בו זכתה לבסוף האלופה ,  אלקטרה רמת השרון ,  חזרה ליגת הנשים הערב  ( חמישי )  עם סדרות חצי גמר הפלייאוף ,  כשאותה רמת השרון פגשה את מכבי רמת חן האנדרדוגית ומכבי אשדוד אירחה את אליצור רמלה .  ברמת חן דיברו בימים האחרונים על כך שהם מקווים לתפוס את מחזיקת הגביע הטרייה לא מוכנה ,  וזה בדיוק מה שקרה ,  למרות פתיחת משחק חלשה מאוד של שחקניותיו של עדני דגן .  אלא שאותו דגן הוביל את רמת חן למחצית שניה נהדרת ,  קבוצתו הציגה משחק הגנה קשוח שמנע מהמארחת לקלוע במשך דקות ארוכות ,  ורמת חן הדהימה את רמת השרון עם ניצחון גדול ,  50:62 בחוץ ,  ולמעשה נטלה את יתרון הביתיות .  במשחק השני ,  הצליחה רמלה לעשות צעד ראשון חשוב כשניצחה 95:100 באשדוד אחרי משחק דרמטי והשיגה ניצחון חוץ כבר במשחק הראשון בסדרה .
 לאחר הזכייה שלהן בגביע המדינה ,  הגיעו שחקניותיה של אורנה אוסטפלד עם הרבה מומנטום ,  וניצלו אותו בפתיחה ,  כשהן מנצלות דקות רעות מאוד של רמת חן כדי לעלות ליתרון 17 .  כפי שלמדה היטב על בשרה רמת השרון מגמר הגביע מול רמלה ,  יתרון גדול הוא לא ערבון לניצחון ,  והמארחות איפשרו לרמת חן לחזור למשחק .  טיפני ג'קסון הניעה היטב את הכדור עבור האורחות ,  ואלו חזרו עד פיגור 5 בלבד במחצית .  
אוסטפלד ניסתה לשנות את המומנטום במחצית ,  אבל רמת חן המשיכה בשלה ,  עלתה ליתרון והוליכה 40:45 בסיום הרבע השלישי .  הקיפאון ההתקפי המוחלט של רמת השרון נמשך גם עם פתיחת הרבע האחרון ,  כששחקניותיה של אוסטפלד לא קולעות ב-4 הדקות הראשונות ,  ורמת חן ברחה עד יתרון 12 .  המארחות עוד ניסו לחזור ,  אבל עוד איבוד כדור איפשר לאורחות לייאפ קל ,  ורמת חן חגגה ניצחון גדול ומפתיע במשחק הראשון בסדרה ,  בדרך ליתרון ביתיות .
 קלעו לרמת חן :  קמיל ליטל 19 נקודות ,  ו-13 ריבאונדים ,  טיפני ג'קסון 16 ו-15 ריבאונדים ,  מיכל אפשטיין 13 ,  דומיניק קאנטי 11 ,  לימור פלג 3 .  לרמה"ש :  אמברוסיה אנדרסון 17 ,  שרי סאם 9 ,  קטיה לויצקי 7 ,  קיה ווהן 6 ,  לייני סלווין ומירב דורי 4 נק' כ"א ,  יעל אהרונוב 3 .  
המשחק נפתח בצורה חלשה מאוד מצד שתי הקבוצות ,  כשאשדוד עולה ליתרון מוקדם של 0:6 .  אלא שאז התעוררה רמלה ,  ובריצת 0:16 עלתה ליתרון דו ספרתי ,  כבר באמצע הרבע הראשון .  אשדוד נכנסה להלם ,  לא ירדה להגנה ,  ואיפשרה לאורחות מספר שלשות פנויות ,  שסייעו לרמלה להגיע עד 8:23 .  המארחות לא הרימו ידיים ,  ופצחו בריצה משלהן ,  של 7:21 ,  והפער עמד על 3 בלבד .  אשדוד הרגישה מצויין ,  הזריקות מחוץ לקשת התחברו ,  לייסי נכנסה לטירוף ,  והטיסה את אשדוד ליתרון 40:50 בהפסקה ,  כשברע השלישי היא קולעת לא פחות מ-36 נקודות  (  !  )  .  
עם פתיחת הרבע השלישי עלתה אשדוד ליתרון 15 ,  אבל דיאנה ג'קסון הצליחה לשמור את רמלה במשחק עם שלשה גדולה .  נועה רקנאטי ,  שחזרה אל תפקיד המאמנת אחרי התפטרותו של רועי אייזנברג לקחה פסק זמן ,  ורמלה חזרה קבוצה אחרת אל הפרקט ,  כשהיא מצליחה להשוות .  דווקא אז ,  איבדה אשדוד את הראש ,  איבדה כדור קריטי ועבירה בלתי ספורטיבית מטופשת של כריסטי תומאס ,  נתנה לרמלה את היתרון .  הקבוצה של נועה רקנאטי הצליחה לשמור את היתרון ואפילו להגדיל אותו עד לסיום ,  בו ניצחה 95:100 .
 
נשים :  רמת חן הדהימה את רמת השרון בחוץ
קבוצתו של דגן ניצחה 50:62 בפתיחת חצי גמר הפלייאוף בדרך ליתרון 0:1 .  אליצור רמלה ניצחה 95:100 את מכבי אשדוד בחוץ

