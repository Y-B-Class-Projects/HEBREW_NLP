מכה קשה לאובמה :  הפסיד הרוב המיוחס בסנאט
נשיא ארה"ב ברק אובמה במשבר וכעת הישג הפנים היחיד שלו ,  רפורמת הבריאות ,  בסכנה .  הגורם :  הפסד מועמדת דמוקרטית במסצ'וסטס נטל ממפלגתו את הרוב הגורף שהיה לה בסנאט
 ( צילום :  רויטרס .  עריכה :  יאיר דניאל ) 
מכה קשה לנשיא אובמה :  המועמד הרפובליקני סקוט בראון ניצח הלילה  ( רביעי )  את יריבתו הדמוקרטית מרתה קוקלי בבחירות למושב הסנאט של מדינת מסצ'וסטס .  המשמעות היא שמפלגתו של הנשיא אובמה איבדה את הרוב האוטומטי של 60 חברי סנאט .  
כתוצאה ,  לא תוכל המפלגה הדמוקרטית למנוע מיריביה הרפובליקנים לנאום נאומי 'פיליבסטר'- נאומים שאורכם חריג ומטרתם להתיש את יתר חברי הבית .  עקב כך ,  עשויים דיונים עתידיים בסנאט להיקלע לקשיים ,  ויכולתו של הנשיא אובמה לאשר את הרפורמה מרחיקת הלכת במערכת הבריאות האמריקאית מוטלת כעת בספק .
 ואילו המנצח סקוט בראון הזדרז להצהיר בנאום הניצחון שלו הלילה שהאמריקאים לא מעוניינים בשינוי מערכת הבריאות . " זה יעלה את המיסים ,  זה יפגע בביטוח ,  זה יגרום לאובדן מקומות עבודה ויכניס את האומה שלנו לחוב גדול יותר ",  אמר בראון .  
אובמה עצמו הזדרז להתקשר לבראון ולברך אותו על ניצחונו . " הנשיא אמר לסנאטור בראון שהוא מצפה לעבוד עימו על האתגרים הבוערים בכלכלה ,  בהם נאבקות משפחות במסצ'וסטס וברחבי אומה כולה ",  אמר דובר הבית הלבן רוברט גיבס .
 
מכה קשה לאובמה :  הפסיד הרוב המיוחס בסנאט
נשיא ארה"ב ברק אובמה במשבר וכעת הישג הפנים היחיד שלו ,  רפורמת הבריאות ,  בסכנה .  הגורם :  הפסד מועמדת דמוקרטית במסצ'וסטס נטל ממפלגתו את הרוב הגורף שהיה לה בסנאט

