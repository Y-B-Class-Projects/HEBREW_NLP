אש נפתחה על האוטובוס של נבחרת טוגו
מורדים אנגולים תקפו את הרכב שעשה דרכו לאליפות אפריקה במקלעים כבדים ,  שני שחקנים נפצעו .  האליפות תפתח כסדרה
אליפות אפריקה שתיערך באנגולה והקרבות שבה ,  הספורטיביים כמובן ,  יחלו רק ביום ראשון הקרוב ,  אבל מקרה מצער וקשה מאוד התרחש כבר היום  ( שישי )  כאשר יריות נורו אל עבר האוטובוס שהוביל את נבחרת טוגו לאליפות .  כתוצאה מהירי על האוטובוס נהרג הנהג ,  בעוד תשעה אנשים נוספים נפצעו בסך הכול .  מהדיווחים עולה ששניים מהתשעה הם שחקני הנבחרת :  קודיובי אוביאלה ,  שוער קבוצת החובבים הצרפתית GSI פונטיבי ,  ומגנה של קבוצת וסלואיי הרומנית ,  סרז' אקקפו .  בין שאר הפצועים נמנים אנשי הצוות של הנבחרת .
 אל האוטובוס ,  שעשה את דרכו מטוגו אל אנגולה דרך הרפובליקה הדמוקרטית של קונגו ,  נפתחה אש ממקלעי ירי כבד .  המתקפה הכבדה על האוטובוס נערכה כשזה נכנס לאזור קבינדה שבאנגולה ,  אחד מארבעה מקומות שמארחים את האליפות .  האזור עשיר מאוד בנפט ,  ומתרכזים בו מורדים אנגולים הדורשים עצמאות על החבל .  לפי הדיווח ביומון הצרפתי ,  ל'אקיפ ,  כנראה שאותם מורדים הם אלה שתקפו את האוטובוס .
" אני בסדר ,  אבל יש כמה שחקנים שנמצאים במצב רע מאוד ",  אמר חלוצה של נאנט ,  תומאס דוסבי . " אנחנו עדיין בבית החולים ,  הותקפנו כאילו אנחנו כלבים ונאלצנו להסתתר במשך 20 דקות מתחת למושבים כדי שהכדורים לא יפגעו בנו ".  המשחק הראשון של טוגו באליפות אמור להיערך ביום שני הקרוב ,  כאשר השחקנים עצמם ,  נשמעים לפחות ,  ככאלה שלא ממש ששים לשחק . " אנחנו לא חושבים כרגע כיצד נפעל ,  אבל זה נכון שאף אחד לא רוצה לשחק במצב כזה ",  הוסיף דוסבי ,  שייצג לא מעט שחקנים אחרים בדבריו , " אנחנו לא מסוגלים לשחק .  הדאגה הראשונה שלי נתונה לאנשים שנמצאים בבית החולים ". 
אלא שחרף המתקפה הברוטאלית מארגני האליפות החליטו לפתוח אותה בכל זאת במועדה ,  כך נמסר בהודעה שפרסם דובר האליפות .
 
אש נפתחה על האוטובוס של נבחרת טוגו
מורדים אנגולים תקפו את הרכב שעשה דרכו לאליפות אפריקה במקלעים כבדים ,  שני שחקנים נפצעו .  האליפות תפתח כסדרה

