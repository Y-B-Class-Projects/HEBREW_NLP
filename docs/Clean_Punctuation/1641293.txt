בני סכנין ניצחה את אום אל פאחם 0:2 בהארכה
בני סכנין התקשתה מאוד מול עירוני אום אל פאחם מליגה א' ,  למזלה ג'קו ערפאת התעורר בהארכה ,  וסידר פנדל לנסטיה צ'ה כדי לנצח 0:2 בדרך לסיבוב הבא בגביע .  ר"ג ניצחה בכרמיאל 0:1 ,  נצרת עילית ניצחה את ערד בפנדלים
שמונה משחקים מתקיימים היום  ( שלישי )  במסגרת סיבוב ח' בגביע המדינה ,  כאשר שלושה מהם כבר יצאו לדרך בשעות הצהריים .  המשחק המרכזי של הצהריים הפגיש בין עירוני אום אל פאחם מליגה א' צפון לבני סכנין לעיני 12 אלף צופים באצטדיון השלום באום אל פאחם ,  שצפו במשחק כדורגל בן 120 דקות בסיומו ניצחה בני סכנין 0:2 . " הייתה אווירה מדהימה ",  סיכם מרקו בלבול ,  מאמן סכנין ,  את המשחק . " בליגת העל אין אווירה כזו וזה עשה טוב למשחק .  לא היו הרבה מצבים ,  אבל הנענו את הכדור ושלטנו .  אום אל פאחם היא קבוצה ברמה של ליגה לאומית לפחות ,  וידענו שיהיה קשה ,  אבל מה שחשוב זה שעלינו ". 
הפועל רמת גן הפכה לקבוצה השלישית שעלתה לשלב הבא בגביע ,  אחרי שניצחה בחוץ את מ.ס כרמיאל צפת מליגה א' 0:1 .  הפועל נצרת עילית נקלעה לפיגור בהארכה בערד ,  השוותה ל-1:1 מול הפועל המקומית ועלתה בזכות ניצחון 4:5 בבעיטות-11 מטר .
 דקה 22 - ג'קו ערפאת מסכנין פרץ לרחבה ,  עבר שחקן הגנה אחד והופל על ידי השני .  השופט לא שרק לפנדל .  
דקה 31 - הזדמנות ראשונה לאום אל פאחם .  ראיד ג'בארין חטף כדור ועבר שחקן כדי לשחרר טיל מ-25 מטרים ,  הכדור פגע במשקוף ועף החוצה .
 דקה 40 - בעיטה חופשית לבני סכנין מ-25 מטרים אחרי שברכאת וואהב הכשיל את נסטה צ'ה .  הסלובני סובב את הכדור מעל למשקוף .  
דקה 49 - אום אל פאחם נותרה בעשרה שחקנים אחרי כניסה מסוכנת של אסי בן מוחא בחאלד חלאיילה .  
דקה 79 - מתפרצת לאום אל פאחם ,  שלומי אדרי פרץ מצד ימין לכיוון הרחבה ,  אבל בעט חלש לידיים של מאיר כהן .  
דקה 82 - הזדמנות לסכנין ,  חאלד חלאיילה מסר מצויין לצ'ה שהתמקם בצד הימני של הרחבה ,  אבל הסלובני בעט חלש מזווית נוחה לכיוונו של כהן .
 דקה 89 - ג'קו ערפאת קיבל כדור נוח לרחבה ,  אבל כמו בהזדמנויות הקודמות של קבוצתו ,  גם הוא בעט חלש מאוד לשער .  
דקה 100 - צ'טקוביץ' פרץ קדימה ושיחרר בעיטה מ-18 מטרים ,  אלא שהיא הייתה חלשה מדי וחלאיילה לא התקשה לקלוט .  
דקה 108 - שער !  מהראו אבו ריא הגביה כדור נהדר מצד שמאל ,  היישר אל ג'קו ערפאת שהתמקם ליד השער וכבש מקרוב .  0:1 לסכנין .  
דקה 110 - שער !  ג'קו ערפאת הוכשל ברחבה והשופט הורה על פנדל .  נסטיה צ'ה כבש בקלות מהנקודה הלבנה .  0:2 לבני סכנין .  
הרכב עירוני אום אל פאחם :  מג'די חאליילה ,  אשרף סולימאן ,  סלאח אלחאג' ,  אסי בן מוחה ,  וואליד עבאס ,  ראיד ג'בארין  ( אורן זילכה ,  82 )  ,  רמי עאמר ,  ברכאת ווהאב ,  מוחמד ג'בארין ,  נאביל נאסר א-דין ,  שלומי אדרי  ( כפיר בן דוד ,  82 )  
הרכב בני סכנין :  מאיר כהן ,  עלא אבו סאלח ,  טל חן ,  פטי יא יא ,  מהראן אבו ריא ,  עבאס סואן  ( קאדו ,  87 )  ,  נסטיה צ'ה ,  חמד גנאיים  ( ג'ורג'י צ'טקוביץ' ,  53 )  ,  חאלד חלאילה ,  ג'אקו ערפאת ,  לירן כהן
מ.ס .  כרמיאל צפת שממוקמת שישית בליגה א' צפון ,  עשתה היסטוריה קטנה כששיחקה לראשונה בסיבוב ח' של משחקי גביע המדינה ,  אבל כנראה שזה הספיק לה .  הפועל רמת גן ,  שבכל קמפיין גביע בשנים האחרונות זוכרת את הזכייה הדרמטית ב-2003 ,  הגיעה למשחק ללא עומר בוקסנבוים הפצוע במפשעה ,  כאשר עמית אוחנה הצעיר פתח בחוד על חשבונו של סרג' איילי .
 בסופו של דבר ,  מי שכבש את השער היחיד במשחק שהעלה את האורדונים לסיבוב הבא היה ג'ורג' דאטורו ,  שעשה את זה בדקה הרביעית .
 הפועל ערד נאבקת אמנם על חייה בליגה א' דרום ,  שם היא מדורגת לפני אחרונה .  עם זאת ,  יודעים בארד שגם האורחים מנצרת עילית לא נמצאים במצב אידיאלי ,  ואחרי שקבוצה מליגה נמוכה יותר הדיחה את מוליכת הלידה הלאומית ,  יש הרגשה באוויר שהכל אפשרי .
 זו בדיוק הסיבה שהמארחים הצליחו להחזיק מעמד כדי למשוך את המשחק להארכה ,  ובדקה ה-95 הגיעה הסנסציה עם שער יתרון של אלעד שרף ,  שקבע 0:1 לערד .  שמונה דקות לאחר מכן נצרת עילית הצליחה להשוות בעקבות פנדל מוצלח של אלירן חודידה .
 בסופו של דבר שתי הקבוצות נגררו להכרעה בבעיטות מ-11 מטרים ,  כאשר נצרת עילית ניצחה 4:5 .
 
בני סכנין ניצחה את אום אל פאחם 0:2 בהארכה
בני סכנין התקשתה מאוד מול עירוני אום אל פאחם מליגה א' ,  למזלה ג'קו ערפאת התעורר בהארכה ,  וסידר פנדל לנסטיה צ'ה כדי לנצח 0:2 בדרך לסיבוב הבא בגביע .  ר"ג ניצחה בכרמיאל 0:1 ,  נצרת עילית ניצחה את ערד בפנדלים

