ברננקי : " הבנק הפדרלי בודק את התנהלות גולדמן סאקס ביחס ליוון "
" חוזי נגזרים שמאפשרים להמר על כך שיוון תגיע לחדלות פירעון אינם מועילים ;  רשות ני"ע פתחה בבדיקה "
 יו"ר הבנק הפדרלי ,  בן ברננקי ,  אמר ביום השני של עדותו בקונגרס כי הבנק המרכזי בודק את התנהלות בנק ביחס ליוון . " אנחנו בודקים מספר שאלות לגבי חוזי הנגזרים של גולדמן סאקס עם יוון ",  אמר ברננקי היום בעדותו בפני ועדת הבנקאות של הסנאט .  ברננקי אמר עוד כי הבנק הפדרלי בודק באופן כללי את המסחר בחוזי cds שמאפשר לחבורת פיננסים ומשקיעים להמר על כך שיוון תגיע לחדלות פירעון .  לדבריו ,  מסחר זה  " אינו מועיל ",  והבנק הפדרלי כמו גם רשות ני"ע בארה"ב  ( sec )  החלו בבדיקתו .  ביום הראשון את עדותו בקונגרס ,  אמר אתמול ברננקי כי התאוששות כלכלת ארה"ב עדיין איננה בת קיימא ,  וכי מצב הכלכלה עדיין מחייב להשאיר את הריבית בארה"ב ברמה אפסית .  הריבית בארה"ב נמצאת בשפל של 0%-0.25% מאז דצמבר 2008 ." התאוששות מתמשכת תהיה תלויה בהמשך הצמיחה בביקוש במגזר הפרטי למוצרים ושירותים ",  אמר ברננקי אתמול בעדותו בפני ועדת השירותים הפיננסים של בית הנבחרים . " הבנק הפדרלי ממשיך לצפות כי התנאים הכלכליים - ובכלל זה ריבית נמוכה ,  אינפלציה מתונה ותחזית אינפלציה יציבה - יצדיקו רמה נמוכה באופן חריג של הריבית הפדרלית במשך פרק זמן ממושך ".  ברננקי אמר כי ישנם כמה סימני התייצבות ראשוניים בשוק העבודה - בהם ירידה בקצב אובדן המשרות ,  עלייה בתעסוקה במגזר הייצור וביקוש מוגבר לעובדים זמניים - אולם הוסיף כי מצבו של שוק זה עודנו חלש למדי . " חרף סימנים חיוביים אלה ,  שוק התעסוקה ממשיך להיות חלש למדי ,  ושיעור האבטלה עדיין קרוב ל-10% ויש מעט משרות פנויות ",  אמר ברננקי .  ברננקי ציין אתמול כי גם חל שיפור בתנאים בשוקי הפיננסים ,  וכי חל שיפור בזמינות המימון באמצעות אג"ח ומניות עבור חברות גדולות . " בניגוד לכך ,  הלוואות הבנקים ממשיכות להתכווץ ,  עקב הקשחה של תנאי האשראי וביקוש חלש לאשראי לאור חוסר הודאות הכלכלית ",  אמר ברננקי .
 
ברננקי : " הבנק הפדרלי בודק את התנהלות גולדמן סאקס ביחס ליוון "
" חוזי נגזרים שמאפשרים להמר על כך שיוון תגיע לחדלות פירעון אינם מועילים ;  רשות ני"ע פתחה בבדיקה "
 
