יבזורי על אשקלון : " אולי הם לא מכירים אותי "
 הגארד לעג להגנת היריבה .  ליובין על האפשרות שנעימי יגיע : " יש הרבה שחקנים שאני רוצה בקבוצה ".  בית הלחמי : " שיחקנו נורא "
 לא מעט קולות נשמעו בשנה האחרונה על כך שיכולותיו של גל מקל ,  מאז שחזר לשורות גלבוע/גליל ,  אינן בדיוק מה שהקבוצה מצפה ממנו .  מקל לא ממש הרשים השני המשחקים הראשונים שלו מול מכבי חיפה ומכבי תל אביב ,  אבל הערב  ( שני )  הוא הוליך את קבוצתו לניצחון 73:83 על עירוני אשקלון ,  כשהוא שולט ביד רמה על ההתקפה של האלופה ומסיים עם שלושה ריבאונדים פחות מהנדרש לטריפל דאבל- 11 נקודות ,  11 אסיסטים ו-7 ריבאונדים . 
" כשהם חזרו היינו צריכים להתאים את עצמנו אליהם ,  אבל גם במשחק כזה צריך לגלות אופי ולדעת לנצח ",  אמר מקל בסיום . " בשבוע הבא מול ירושלים יהיה משחק חזק מאוד והם יהיו גם טיפה לחוצים עם שני הפסדים .  אנחנו צריכים ליהנות מהמשחק הזה ,  לבוא משוחררים בכיף ולנסות לקחת את המשחק כי אנחנו מסוגלים ".  גיבור המשחק השני ,  דגן יבזורי אמר לאחר הניצחון : " אפשר להגיד שהשלשות שלי פתחו את ההפרש ,  ניצלתי את הבלבול באיזורית של אשקלון ,  אולי הם לא מכירים אותי ".  
מאמן האלופה ,  ליאור ליובין שמח על הניצחון ,  אם כי פחות על הרבע האחרון . " ניסינו פתרונות ולרגעים זה עבד יותר טוב ולעיתים פחות טוב .  הכי חשוב שהבטחנו את הניצחון ".  על אי שיתופם של גור פורת וליאו ליונס במשחק אמר המאמן : " השיקולים שלי מקצועיים נטו ,  אני מרגיש לנכון לא לשתף את פורת או ליונס .  זה לא הנחתה מלמעלה ,  אם היו קורים דברים לא רצויים ,  יכול להיות שהייתי משתמש בהם .  כרגע כל מי שבסגל אני יכול להשתמש בו .  מחרותיים יש אימון ואני יודע שליאו ליונס יהיה פה ".  על האפשרות שיובל נעימי יגיע לקבוצה מאר ליובין : " יש הרבה שחקנים שהייתי רוצה לראות בקבוצה שלי ,  יובל נעימי תחת חוזה ואני לא מתכוון להתייחס לזה .  אני מאוד מעריך ומכבד אותו אבל אני לא חזק בשמועות ". 
באשקלון ,  המצב לא פשוט .  הקבוצה ניצבת כרגע עם שלושה הפסדים משלושה משחקים ,  אבל גרוע מכך- עם חוסר תיאום ברור בין שחקניה .  במחזור הקודם מול אשדוד הציגה אשקלון משחק גדול של טים פיקט ,  אבל היום אותו פיקט התעסק בעיקר בזריקות מחוץ לקשת  ( 2 מ-10 לשלוש )  ,  ההגנה לא תפקדה ,  ואלמלא רבע אחרון חלש של הגליל ,  המשחק היה נגמר ב-20 הפרש . 
" בחצי הראשון שיחקנו נורא ",  הודה מאמן אשקלון ,  אריאל בית הלחמי . " אני לא רוצה להשתמש בביטוי שלא הופענו ,  כי זה קשקוש .  לא שיחקנו טוב ולא נראינו טוב ,  זה לא הכדורסל שאני רוצה לראות .  בחצי השני שזה נראה שעשינו מאמץ .  לא היינו יכולים לנצח פה עוד 20 שעות אפילו .  ידענו שאנחנו מביאים שחקנים שלא יהיה קל להכניס אותם לתוך תבנית של קבוצה ,  וידעתי שאני לוקח על עצמי אתגר לא קטן איתם ".  
ראשון טרנר ,  שהיה אחת מנקודות האור הבודדות הערב בקבוצה ,  אמר לאחר עוד הפסד : " זה זמנים קשים בשבילנו ,  אבל אם נתחיל להאשים שחקנים מסוימים זה יהיה בעיה לאורך כל העונה .  הדברים לא הולכים טוב וכולם צריכים לעבוד קשה .  היינו צריכים להילחם מההתחלה ,  אבל אי אפשר לצפות שהכל ילך לנו בקלות .  במשחקים האחרונים נכנסנו לבור בהתחלה ,  אנחנו לא צריכים לעבוד כל כך קשה כדי לחזור למשחק .  אם נשחק באותו אינטנסיביות מההתחלה ,  אז התוצאה תהיה שונה ". 

יבזורי על אשקלון : " אולי הם לא מכירים אותי "
 הגארד לעג להגנת היריבה .  ליובין על האפשרות שנעימי יגיע : " יש הרבה שחקנים שאני רוצה בקבוצה ".  בית הלחמי : " שיחקנו נורא "
 
