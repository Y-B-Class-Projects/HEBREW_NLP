מיצי אוסף עצמות
אם הבית מלא בעצמות שמיצי אסף מהרחוב אפשר להרגע ,  כי אולי הוא עושה זאת מתוך אהבה .  ריבי מאיר וריני חביב-עמירן ,  המומחיות לטיפול התנהגותי לחתולים ,  כאן בשבילכם
שלום רב ותודות על פנייתך .  חתולתך בת שש וזה אומר שהיא מאד צעירה ,  בערך בת 20 בשנות חיי אדם .  יש לה עוד שנים רבות ומאושרות יחד אתכם ולמעשה חתולים שחיים היטב חיים גם עד גיל עשרים פלוס .
 בניגוד לאמונה רווחת חתולים לא מתרחקים כדי למות ובמיוחד לא כאשר מדובר בחתול/ה פרטית .  החתולה שלכם ,  גם אם היא מבלה זמן לא מועט בחצר ,  היא שלכם באופן מלא .  זה אומר שהיא סומכת עליכם שתדאגו לה לעת זיקנה וגם תשגיחו ותעזרו לה בעזרת וטרינר בכל מכאוב ובעיה .  זו הסיבה שהיא תסיים את חייה אצלכם בבית  ( או חלילה במקרה הצורך במרפאה וטרינרית )  ,  ליד אהוביה האנושיים ,  אלו אשר היא חיה לצדם גם כיום .
 גם אם מדובר בחתולה שאיננה חברותית במיוחד ומתרחקת מאנשים זרים ,  אתם  " משפחתה "  וחשוב מאד עבורה הקשר איתכם .  במקביל אנא דאגו לה תמיד ,  גם כאשר אתם בחופשה ונעדרים מהבית וגם כמובן קחו אותה אתכם אם תעברו דירה .
 שלום רב .  לא ברור משאלתך מהו מקור השאריות .  אם מדובר במזון טוב ,  אשר אנשים טובי לב מחלקים לחתולים ברחוב ,  אז אין בכך כל בעיה למעשה ,  חוץ אולי מבעיה אסתטית .  
אם מדובר בשאריות מתוך פח זבל ,  אנא הקפידו לסגור את הפחים ברחוב ,  גם למען חתולים אחרים ,  כדי שהם לא יאכלו משהו מסוכן וייפצעו .  יחד עם זאת חשוב לתת לחתולים ברחוב ,  אם תוכלו ,  אוכל יבש באופן מסודר וקערות מים לצידן .  
בכל מקרה- האכילו את החתול שלכם במזון משובח באופן חופשי בבית  ( מים טריים תמיד לצד המזון )  וגם בשימורים לחתולים .  כך הוא יהיה שבע בכל עת ,  ולא יהיה לו צורך לחטט בפחים או לאכול שאריות .
 אם הכוונה היא לחלקי ציפורים או מכרסמים אשר החתול מביא הביתה ,  לא לכעוס עליו .  זו דרכו להביע את הקשר אליכם ,  והוא למעשה עושה משהו טבעי לחלוטין מתוך אהבה רבה .
 
מיצי אוסף עצמות
אם הבית מלא בעצמות שמיצי אסף מהרחוב אפשר להרגע ,  כי אולי הוא עושה זאת מתוך אהבה .  ריבי מאיר וריני חביב-עמירן ,  המומחיות לטיפול התנהגותי לחתולים ,  כאן בשבילכם

