פסגות סוגרת את תיק הנוסטרו ומוותרת על רווח פוטנציאלי של עשרות מיליוני שקלים בשנה
אמיר אייל מאינפיניטי :  הכסף הגדול שבניגודי עניינים הוא לא בנוסטרו אלא בקרנות נאמנות ותעודות סל
לאחר שיצאה פסגות מהחיתום ושיווקה את המהלך כצעד לעבר פחות ניגודי עניינים ויותר התמקדות בניהול כספי הלקוחות ,  מגיע תור מחלקת הנוסטרו להיסגר  ( מחלקת הנוסטרו מנהלת את תיק השקעות העצמי של בית ההשקעות )  .  נכון להיום הניבה פעילות הנוסטרו לבית ההשקעות רווח של עשרות מיליוני שקלים .  את ההחלטה על סגירת הנוסטרו קיבל רועי ורמוס לפני מספר חודשים כאשר ג'רמי בלאנק ,  נציג קרן יורק בישראל - בעלת השליטה בפסגות ,  נתן את ברכתו ליוזמה .  כאשר חתמה יורק עם קרן אייפקס על עסקת המכירה של פסגות היה ברור לשני הצדדים שהנוסטרו הוא לא חלק מהמשחק והוא ייסגר בקרוב . " לאחר סגירת פעילות החיתום ב-2008 ,  החלטנו לצמצם משמעותית את פעילות הנוסטרו כדי להתרכז בניהול השקעות של לקוחות בלבד ",  אמרו בפסגות .  את מחלקת הנוסטרו בפסגות מנהלים דוד אדרי ושי בן-דוד .  ניגודי העניינים הפוטנציאלים בין ניהול כספי לקוחות וניהול נוסטרו עצמאי יצרו לפסגות - כמו לכל בית השקעות אחר המנהל גם נוסטרו - בעיות רבות איתם נאלצה להתמודד .  זאת ,  למרות ההפרדה המוחלטת הקיימת בפסגות בין ניהול נכסי הציבור לניהול הנוסטרו .  החשש הוא שידיעה על רכישה או מכירה מתוכננת של ניירות ערך לקופות הגמל או לשאר המוצרים אותם מנהל בית ההשקעות תנוצל על ידי מנהלי הנוסטרו .  כדי להימנע מכך אסרו בפסגות על הנוסטרו לפעול במניות ובניירות ערך אחרים שמוחזקים בקופות ובתיקים המנוהלים.נכון להיום מכרה פסגות את רוב האחזקות שלה בתיק הנוסטרו ונשארו בו מספר ניירות ערך בודדים שצפויים להימכר בקרוב .  לאחר סגירת המחלקה יקימו אדרי ובן-דוד חברת חיתום שתחל לעבוד כבר בתחילת 2010 .  ההחלטה להימנע מפעילויות כמו חיתום פורקס ונוסטרו ,  שיוצרות ניגודי עניינים אינה ייחודית לפסגות .  קודם לה סגרה הראל פיננסים את מה פעילות החיתום שהייתה לה וקיבלה החלטה לא להכניס לבית ההשקעות פעילות נוסטרו .  עם זאת כקבוצה יש להראל פעילות נוסטרו שמרוכזת בחברת הביטוח.אמיר אייל ,  בעלים ויו"ר בית ההשקעות אינפיניטי ,  רואה במהלך של פסגות צעד נכון אך רחוק מלהיות מושלם  " מה שעשתה פסגות היא מקריבה פיון כדי לשמור על המלכה השמנה .  הם משווקים שהם מתרחקים מניגודי עניינים אבל הכסף הגדול שבניגודי עניינים הוא לא בנוסטרו ובחיתום אלא בקרנות נאמנות ובתעודות סל .  בתי ההשקעות מכניסים לתיקים של הלקוחות קרנות נאמנות שלהם ותעודות סל שלהם .  את זה הם לא פוטרים .  צריך להפריד לגמרי בין הפעילויות של ניהול תיקים וגמל ,קרנות נאמנות ותעודות סל .  זו הדרך היחידה ליצור לגמרי סביבה ללא ניגודי עניינים ". 

פסגות סוגרת את תיק הנוסטרו ומוותרת על רווח פוטנציאלי של עשרות מיליוני שקלים בשנה
אמיר אייל מאינפיניטי :  הכסף הגדול שבניגודי עניינים הוא לא בנוסטרו אלא בקרנות נאמנות ותעודות סל

