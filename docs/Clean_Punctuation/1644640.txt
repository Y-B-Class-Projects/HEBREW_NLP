שנה לתוכנית התמריצים האמריקאית :  אובמה מתעקש - הצלחנו להציל את הכלכלה מלהידרדר למצב גרוע יותר
אובמה : " התוכנית תשמור על 1.5 מיליון משרות ";  רק 6% מהאמריקאים מאמינים שהתוכנית סייעה ליצירת משרות
נשיא ארה"ב ברק אובמה הגן אתמול בנחרצות על תוכנית התמריצים בשווי 787 מיליארד דולר ,  ואמר כי היא תסייע לחלץ את העם האמריקאי מהמשבר הכלכלי החמור .  זאת בניגוד לדעת מפלגת הרפובליקנים שטענה כי התוכנית היתה בזבוז כסף .  אובמה וסגנו ג'ו ביידן פתחו אתמול במאמצים לשכנע את העם האמריקאי מלא הספקות כי תוכנית התמריצים היתה בעלת השפעה חיובית .  אתמול היה יום השנה להשקת התוכנית ,  שאושרה בקונגרס האמריקאי על ידי הרוב הדמוקרטי .  בנאום שנשא אובמה בבית הלבן אמר נשיא ארה"ב כי הוא מאמין שתוכנית התמריצים תשמור או תיצור 1.5 מיליון משרות השנה ,  לאחר ששמרה או יצאה 2 מיליון משרות עד כה .  המטרה של אובמה היתה להראות שתוכנית התמריצים - על אף היותה לא פופולרית - סייעה למנוע מכלכלת ארה"ב לשקוע לשפל גדול שני . " העבודה שלנו רחוקה מלהסתיים ,  אבל אנחנו הצלחנו להציל את הכלכלה מלהידרדר למצב גרוע יותר ",  אמר אובמה בנאומו .  אובמה צריך לעבוד קשה כדי לשכנע את העם האמריקאי בנחיצותה של תוכנית התמריצים ,  במיחוד לנוכח שיעור אבטלה בגובה 9.7% שנרשם בימים אלו .  סקר שערכו העיתון  " ניו יורק טיימס "  וערוץ cns ניוז מצא כי רק 6% מהאמריקאים מאמינים שתוכנית התמריצים יצרה משרות .  סקר אחר של cnn וחברת המחקר אופיניון ריסרץ' חשף כי מרבית האמריקאים מתנגדים לתוכנית .  שנה לתוכנית התמריצים ,  והמחיר שלה עלה .  משרד התקציבים של הקונגרס העריך כי לאחר שהתוכנית תבוא לסיומה ,  היא תעלה לציבור האמריקאי 862 מיליארד דולר בגלל פיצויי האבטלה אשר היו יקרים יותר ממה ששיערו בתחילה.נציגים של מפלגת הרפובליקנים שלחו לעיתונות בארה"ב הודעת דואר אלקטרוני ,  שלפיה ההערכות הראשוניות של הממשל מלפני שנה הראו כי שיעור האבטלה בארה"ב יעלה לרמה של 8% בלבד .
 
שנה לתוכנית התמריצים האמריקאית :  אובמה מתעקש - הצלחנו להציל את הכלכלה מלהידרדר למצב גרוע יותר
אובמה : " התוכנית תשמור על 1.5 מיליון משרות ";  רק 6% מהאמריקאים מאמינים שהתוכנית סייעה ליצירת משרות

