שוק ההון הבריטי מנסה להתמודד עם הסיכונים הטמונים בשיבה טובה
התאגדות חדשה של חברות ביטוח ,  קרנות פנסיה ובנקים בבריטניה פועלת ליצירת שוק למוצרים המבוססים על הסיכונים הפיננסיים הנובעים מגידול בתוחלת החיים בעולם
 >  >  התאגדות חדשה של חברות ביטוח ,  קרנות פנסיה ובנקים בבריטניה ,  שפועלת תחת השם llma  ( life and longevity markets association )  ,  חותרת ליצירת שוק מוצרים שיאפשר מסחר בסיכונים הפיננסיים הנובעים מהגידול בתוחלת החיים .  עם מייסדי האיגוד נמנים דויטשה בנק ,  ג'יי.פי מורגן צ'ייס ,  axa וחברת הביטוח הבריטית פרודנטל .  חברות ביטוחי החיים וקרנות הפנסיה מתמודדות עם סיכונים גדלים עקב התארכות תוחלת החיים .  גם קרנות הפנסיה סובלות מהתחייבויות תופחות לעמיתים .  בבריטניה לבדה מסתכמות ההתחייבויות ב-3.2 טריליון דולר .  חברות הביטוח חוששות מכך שבחלק גדול מהפוליסות שהנפיקו יש התחייבות לשלם קצבה מסוימת למשך כל שנות הפרישה .  העלייה בתוחלת החיים מחייבת אותן לשלם את הקצבה שנים רבות יותר ממה שתיכננו .  בכוונת llma ליצור מוצרים פיננסיים ומדדים שונים שייצרו נזילות וסחירות לסיכונים אלה .  מכשיר ההשקעה העיקרי יהיה דומה לאג"ח קטסטרופות - הנקרא אג"ח קאט  ( cat )  ושנחנך לפני כשמונה שנים בארה"ב .  אג"ח קאט הן איגרות המונפקות על ידי מבטחים כדי לגלגל חלק מהסיכונים שלהם .  אג"ח אלה מבטיחות למשקיעים בהן ריבית גבוהה יחסית ,  אך לפי תנאי האג"ח ,  אם מתרחש אסון באזור מסוים ובהיקף המוגדר מראש ,  מאבדים המשקיעים את הריבית על האג"ח ,  ובמקרים רבים הם עלולים לאבד גם את קרן ההשקעה כולה .  עד כה נהגו חברות הביטוח וקרנות הפנסיה לגדר עצמן באמצעות עסקות החלף בתחום תוחלת החיים  ( longevity swaps )  .  אלא שעסקות אלה פרטיות ונקודתיות ,  נעשות מחוץ לבורסה וקשה למכור אותן הלאה .  דן דוברי ,  מנכ"ל חברת gis המספקת פתרונות השקעה גלובליים ,  אומר כי יש התעניינות עולמית רחבה במיזם .  עם זאת ,  הוא מסייג את הדברים וטוען כי  " ייקח זמן עד שיהיה בשוק מוצר איכותי שישרת כראוי את המבטחים והמשקיעים כאחד ".  ישראל כבר חוותה משבר העלייה בתוחלת החיים היא אחד הגורמים המרכזיים למשבר הגדול שהתרחש בקרנות הפנסיה הוותיקות בתחילת העשור הקודם ;  משבר שהביא לצבירת גירעונות של יותר מ-100 מיליארד שקל .  ואכן ,  אחד הצעדים שננקטו כדי להתמודד עם המצב הוא העלאת גיל הפרישה לגברים ולנשים .  חברות הביטוח בישראל חשופות להתארכות תוחלת החיים על ידי ביטוחי המנהלים .  בשונה מקרנות פנסיה בפוליסות האלה ,  מבטיחות החברות למבוטחים מקדם קצבה מרגע הצטרפותם לפוליסה .  מקדם הקצבה קובע את גודל הקצבה שיקבלו מדי חודש ,  באמצעות חלוקת סך החיסכון שצברו בפוליסות ברגע פרישתם באותו מקדם .  לעומת זאת ,  בקרנות פנסיה מקדם הקצבה אינו מובטח ,  ומתעדכן עם השנים לפי תוחלת החיים .  חשיפה נוספת של חברות הביטוח לעלייה בתוחלת החיים היא דרך פוליסות הביטוח הסיעודי שהן מנפיקות .  זאת היות שככל שתוחלת החיים עולה ,  כך מתארכת תקופת ההתחייבות של חברת הביטוח למבוטחים שלה וגדל הסיכוי שיזדקקו לביטוח סיעודי .  כך גם גדלה השכיחות של מצבים שאנשים סיעודיים יצליחו לשרוד תקופה ארוכה יותר מבעבר ללא שיפור באיכות חייהם .  מצב כזה מגדיל משמעותית את הוצאות החברות המבטחות .
 
שוק ההון הבריטי מנסה להתמודד עם הסיכונים הטמונים בשיבה טובה
התאגדות חדשה של חברות ביטוח ,  קרנות פנסיה ובנקים בבריטניה פועלת ליצירת שוק למוצרים המבוססים על הסיכונים הפיננסיים הנובעים מגידול בתוחלת החיים בעולם

