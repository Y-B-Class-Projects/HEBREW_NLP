שר התחבורה :  יבואן שינסה למנוע יבוא מקביל - ייחסם מינהלית
ישראל כץ : " העובדה שישראל היא אי תחבורתי לא תחסום את התחרות כאן "
 אחרי שהעביר את תקנות היבוא המקביל ,  מכריז שר התחבורה ישראל כץ כי ימנע לחצים של יבואנים סדירים ויצרני רכב על דילרים בחו"ל כדי למנוע מהם למכור מכוניות ליבואנים המקבילים . " נקפיד שלא יהיה לחץ של היצרנים על דילר .  יצרן שיפעל בצורה כזאת ייחסם באופן מינהלי ,  ולא אהסס לעשות זאת .  העובדה שישראל היא אי תחבורתי לא תחסום את התחרות כאן .  נדאג לכך שהיבואנים והיצרנים לא ינקטו בתנאים שלא קיימים במדינות אחרות ". השר כץ אמר עוד כי  " חסכתי ליבואנים מיליונים של תשלומים ללוביסטים על הצלחה .  הם עצמם יצטרפו לתחרות וייבאו מכוניות במקביל ואנחנו יודעים גם על חברות ליסינג שנערכות לכך ". בכיר באחד הגופים המבקשים להיכנס ליבוא המקביל הוסיף כי  " הדילרים בחו"ל לא מוכרים מכוניות בלי אישור היצרן .  כדי לפתור הבעיה ,  את צריך להעביר את המאבק לתחום המדיני ולהפעיל את משרד החוץ ואולי את האיחוד האירופי ". אחרי שלוש שעות של דיון ולאחר שהתקנות אושרו ,  חייך השר כץ חייך חיוך רחב ואמר ל-themarker : " זה אחד התחומים שמשפיעים על ציבור רחב .  לא כל יום ניצבת עבורי אפשרות לפעול כשליח ציבור ולהתייצב במלוא העוצמה וההשפעה למען האזרח ". 

שר התחבורה :  יבואן שינסה למנוע יבוא מקביל - ייחסם מינהלית
ישראל כץ : " העובדה שישראל היא אי תחבורתי לא תחסום את התחרות כאן "
 
