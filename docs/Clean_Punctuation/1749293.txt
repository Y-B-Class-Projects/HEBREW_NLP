לאומית :  הרצליה לא מתרוממת
הקבוצה של סיני סיימה משחק שלישי ללא ניצחון אחרי 1:1 ביתי מול נס ציונה .  0:5 מוחץ לאחי נצרת על ג'ת ,  כפר סבא בפסגה
המחזור השמיני בליגה הלאומית נפתח היום  ( שישי )  ואיתו הבשורה על כך שהצמרת עדיין לוהטת ובוערת .  במשחק המרכזי הפסידה המוליכה ערב המחזור ,  עירוני ראשון לציון ,  2:0 להפועל רעננה בביתה של האחרונה ובאותה שעה ניצלה זאת הפועל כפר סבא ,  שה-1:3 שלה על הכח עמידר רמת גן החזיר אותה לעמדת ההולכה .  בתחתית ניצחה מכבי בם ים 1:2 את בית"ר/שמשון תל אביב .
 ביום שבת נפרדו מכבי הרצליה ונס ציונה ב-1:1 ואילו אחי נצרת מחצה 0:5 את עירוני ג'ת .  המחזור יושלם ביום שני עם המשחקים הבאים :  אחווה עראבה - הפועל הרצליה ,  בני לוד - עירוני רמת השרון ומכבי באר שבע - הפועל נצרת עילית .
 שתי הקבוצות ידעו שניצחון של ראשון ירחיק אותה מרעננה כדי שש נקודות ,  אך כנראה שרק הקבוצה הביתי הפנימה והניצחון שלה סייע לה לחלוף על פני ניסן יחזקאל ושחקניו .  אלון זיו כבש בפנדל בדקה ה-38 ולאחר מכן ראשון פגשה בהגנה הטובה בליגה ,  שספגה שער אחד בלבד עד כה ולא הסכימה לספוג פעם נוספת .  רז כהן חתם את התוצאה בדקה ה-90 .
 הפועל כפר סבא - הכח עמידר רמת גן 1:3
כפר סבא שמה סופית את ההפסד לרעננה לפני שבועיים מאחור והיום פתחה פער של שלוש נקודות בפסגה הלאומית בזכות ניצחון קל על אחת מהקבוצות הכי לא יציבות בליגה .  אלירן סיימון כבש עבור המארחת כבר אחרי 11 דקות ,  בנגיחה חזקה ומדויקת ,  ו-17 דקות לאחר מכן סיים חמודי כיאל התקפת מעבר מהירה עם כדור נוסף ברשת .  הכח קיבלה הזדמנות לחזור למשחק אחרי שריקה מעוררת מחלוקת לפנדל ,  אבל ניסים אסייג בעט לא טוב ובוריס קליימן הדף .  ישראל בן ישראל עוד צימק בדקה ה-88 ,  אבל הקבוצה שלו הפקירה את ההגנה בניסיון להשוות ופטריק דופלה חתם את התוצואה בתוספת הזמן ,  עם השער השישי שלו העונה .
 בית"ר/שמשון תל אביב - מכבי בת ים 2:1
מור גולן כבש בדקה ה-62 עבור המארחת ,  אבל משה אבוטבול ,  שנמצא בכושר כיבוש מצוין ,  הבקיע את השלישי שלו בשני המחזורים האחרונים  ( 79 )  והמהפך הושלם בדקה ה-90 עם שער של דנדי אוקוגו .  שלוש נקודות יקרות לבת ים ,  שלפחות בינתיים עושה צעד חשוב בבריחה מהתחתית .
 מכבי הרצליה ,  אחת הקבוצות המאכזבות של פתיחת העונה בלאומית ,  סיימה משחק שלישי ברציפות ללא ניצחון והיא ממשיכה להתרחק מהצמרת .  עבור נס ציונה היה זה משחק שישי ברציפות ללא הפסד ,  אך היא החמיצה הזדמנות פז להעפיל למקום השני בטבלה .  שני השערים נכבשו כבר בדקות הראשונות .  אריק רומאו הקמרוני העלה את האורחים ליתרון בדקה ה-12 ,  אך הבלם הוותיק עוז יפרח ששב להרכב איזן בדקה ה-24 וקבע את תוצאת המשחק .  הרצליה נותרה במקום השביעי עם 11 נקודות בלבד .  
מכבי אחי נצרת - עירוני ג'ת 0:5
אם מישהו תהה מי הקבוצה הבכירה של המגזר בליגה הלאומית ,  באו שחקני מכבי אחי נצרת והבהירו מהם פערי הרמות .  המארחים נמלטו לראשונה העונה מהקו האדום ,  אליו נכנסו בעקבות הפחתת תשע הנקודות ממאזנם בתחילת העונה .  שוקי נגר פתח את מסכת השערים בדקה ה-44 ובמחצית השנייה הצטרפו אליו כריסטיאנו דוס סנטוס  ( 49 )  ,  יובל שבתאי  ( 55 )  ,  אשרף סולימאן  ( 77 )  ורותם שמול  ( 79 )  שהלמו בג'ת האומללה .  

לאומית :  הרצליה לא מתרוממת
הקבוצה של סיני סיימה משחק שלישי ללא ניצחון אחרי 1:1 ביתי מול נס ציונה .  0:5 מוחץ לאחי נצרת על ג'ת ,  כפר סבא בפסגה

