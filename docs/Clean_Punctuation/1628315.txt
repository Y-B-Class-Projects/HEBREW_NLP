קורבן נוסף לשפעת החזירים :  צעירה בת 25
צעירה בת 25 ממגדל העמק שלא סבלה ממחלות רקע ,  מתה משפעת החזירים בבית החולים העמק בעפולה .  הצעירה התאשפזה לפני כשבוע אך מצבה הידרדר
צעירה בת 25 ממגדל העמק שלא סבלה ממחלות רקע מתה הלילה  ( שני )  משפעת החזירים בבית החולים העמק בעפולה .  הצעירה הגיעה לפני כשבוע לבית החולים ואושפזה מיד ביחידה לטיפול נמרץ .  בבית החולים העניקו לה את תרופת הטמיפלו ולאחר מכן אף תרופה נוספת .  
מבית החולים נמסר כי  " למרות כל הניסיונות והמאמצים ,  הלילה הידרדר מצבה והיא מתה ".  הצעירה היא הקורבן ה-81 בישראל מהמחלה .  
אתמול הודיע משרד הבריאות לקופות החולים ולבתי החולים כי ניתן לחסן את כלל האוכלוסייה בארץ מפני שפעת החזירים גם על ידי חיסונים שאינם מכילים את התוסף אג'ובנט שנועד לסייע למערכת החיסונית .  עד כה ניתנו חיסונים ללא אג'ובנט רק לנשים בהריון ולילדים עד גיל שלוש .
 
קורבן נוסף לשפעת החזירים :  צעירה בת 25
צעירה בת 25 ממגדל העמק שלא סבלה ממחלות רקע ,  מתה משפעת החזירים בבית החולים העמק בעפולה .  הצעירה התאשפזה לפני כשבוע אך מצבה הידרדר

