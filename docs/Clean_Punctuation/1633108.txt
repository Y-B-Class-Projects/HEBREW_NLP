החוב של סלון הכלות הולבש על עובד זוטר
צעיר בן 24 החל לעבוד בסלון בת"א ,  ולאחר מכן רשמו בעלי העסק את חשבונותיהם על שמו .  רק כשהגיעו אליו בעלי חוב ,  הבין הצעיר כי נפל קרבן לתרמית .  בעלי הסלון נעצרו ויובאו להארכת מעצר
בני זוג מחולון ,  בעלי סלון כלות ברחוב בן יהודה בתל אביב ,  נעצרו לפנות בוקר  ( ראשון )  בחשד לעבירות של זיוף ,  מרמה ואיומים .  במחלק הפשעים של מרחב איילון התקבלה לפני כחודש תלונתו של תושב בת ים בן 24 שסיפר לחוקריו כי לאחר שחיפש עבודה ,  העסיקו אותו בני הזוג כעובד כללי .  לדבריו ,  בעלי העסק טענו בפניו כי מאחר שהם מצויים בקשיים פיננסיים ,  הם החליטו לרשום את העסק על שמו וכך עשו .  
בנוסף ,  רשמו השניים את כל חשבונות החשמל ,  הארנונה והטלפונים הניידים על שמו של העובד .  כמו כן גייסו בני הזוג על פי החשד יועץ מס שהוציא חשבונות פיקטיביים על שם העובד והעסק .  העובד הסכים לבקשות בני הזוג ,  ובעקבות זאת קיבלו בני הזוג לאחר זמן מה לחשבון הבנק שלהם ,  החזרי מס של עשרות אלפי שקלים ודרשו אותם מהעובד .  כאשר החלו חובות העסק לתפוח ,  פנו בעלי החוב לעובד וכשהבין שנפל לתרמית ,  פנה הצעיר לבני הזוג שאיימו עליו ופיטרו אותו מהעסק .
 פרטי החשודים אותרו על ידי בלשי מרחב איילון ,  והבוקר הם נעצרו עם שני חשודים נוספים במעורבות בהונאה .  שמו של החשוד המרכזי ,  בעל העסק ,  נקשר גם למעשה שוד שבוצע בחולון לפני מספר חודשים .  כל ארבעת החשודים יובאו להארכת מעצר בבית משפט השלום בראשון לציון .
 
החוב של סלון הכלות הולבש על עובד זוטר
צעיר בן 24 החל לעבוד בסלון בת"א ,  ולאחר מכן רשמו בעלי העסק את חשבונותיהם על שמו .  רק כשהגיעו אליו בעלי חוב ,  הבין הצעיר כי נפל קרבן לתרמית .  בעלי הסלון נעצרו ויובאו להארכת מעצר

