רמי לוי וחברת נהור טרפו את הקלפים :  מציעים לרכוש את מתחם הולילנד תמורת 145.5 מיליון שקל במזומן
ההצעה שהגישו היא הטובה ביותר שהוגשה עד היום ומועדפת על נאמני חברת נידר ובנק לאומי
איש העסקים רמי לוי ,  מבעלי רשת הקמעונות  ,  הגיש את ההצעה הגבוהה ביותר לרכישת מתחם הולילנד בירושלים תמורת 145.5 מיליון שקל במזומן .  את ההצעה הגיש בשיתוף חברת נהור ,  חברת הבת של קאופרטיב דן .  חברת פרשקובסקי מתעקשת לרכוש את המתחם אך תידרש לשפר את הצעתה .  חברת נידר ,  העוסקת בייזום ובנייה של פרויקטים למגורים ולמסחר ,  נקלעה בסוף 2008 לחובות ולכן פנתה לבית המשפט בבקשה למתן צו הקפאת הליכים כדי למצוא הסדר להחזרת החוב לנושיה .  הנכס העיקרי של נידר הוא הקרקע בשטח של כ-20 דונם במתחם הולילנד בירושלים ובשטח זכויות לבנייה של 220 יחידות דיור  ( 264 יחידות עם הקלה )  ועוד כ-1,600 מ"ר המיועד למסחר וחניון תת-קרקעי .  חובה של החברה לנושיה עומד היום על 345 מיליון שקל ,  120 מיליון שקל מתוכם לבנק לאומי .  עד היום ,  הגישו מספר חברות הצעות לרכוש מתחם הולילנד ,  רובן בעסקות תמורות .  כך היתה חברת גינדי החזקות ,  ארלדן ,  חברת צרפתי ,  וי.ח דימרי .  כעת מסתבר כי ההצעות המובילות הן אלו שהגישו רמי לוי וחברת נהור והצעת פרשקובסקי .  בעוד שפרשקובסקי נדרשת לשפר את הצעתה ולהגיש הצעה לרכישת המתחם במזומן ,  הצעת רמי לוי טרפה את כל הקלפים הפתיעה את כל הנוכחים ומוסכמת על כל הצדדים.בדיון שהתקיים בבית המשפט ,  הציעה פרשקובסקי לרכוש את המתחם תמורת 95 מיליון שקל במזומן .  היתר בעסקת תמורות כאשר 80% ממכירת הדירות יועברו לקופת נושי החברה - מעל 400 מיליון שקל .  החברה טענה בדיון כי ההצעה שהגישה היא שוות ערך לסכום של 141.6 מיליון שקל.עו"ד עמיקם בן צבי שייצג את חברת נהור ,  טען כי ההצעה לא מבוססת : " כדי להגיע מ-95 מיליון שקל במזומן ל-141 מיליון שקל ,  יש עוד 45 מיליון שקל שהם באוויר .  אנו משלמים את כל ה-140 מיליון שקל במזומן ופה יש 145 מיליון תלויים באוויר ". גם בית המשפט לא התלהב מהצעת פרשקובסקי ונראה כי הטיל ספק בנכונות החברה ליישם את הבטחותיה . " התמהיל המוצע על ידי פרשקובסקי עלול ליצור מצב של העדר מוטיבציה למכור את היחידות שהחברה תבנה בסכום שיעלה על 400 מיליון שקל .  יש לקחת נתון זה במסגרת ההתמחרות ". נאמן החברה ,  עו"ד קובי אמסטר ,  אמר בתגובה להצעת רמי לוי ונהור : " הצעת רמי לוי היא העדיפה הואיל ומתוקף תפקידנו כנאמנים אנחנו שונאי סיכון מובהקים .  המאבק שלנו להתמחרות יניב לקופת הנשיה הכללית 15.5 מיליון שקל ".  בעמדה דומה החזיקה גם עו"ד טל גרדל בא כוחה של כונס הנכסים הראשי . " אני סבורה שההצעה במזומן שקיימת היום עדיפה בנסיבות העניין לאור העבודה שישי נושים רגילים בתמונה ". עוד "  עופר שפירא ,  בא כוחו של בנק הפועלים ,  אמר בדיון : " במצב הדברים הקיים שיש היום הצעות שהן מאד קרובות והצעה אחת היא הצעה במזומן שמכסה את החוב כולו לבנק ,  הבנק מעדיף את הצעת המזומן .  הוודאות יכולה לגבור על האי וודאות שבהצעה האחרת ". בתגובה לדברים ,  השיב יוסי פרשקובסקי מבעלי החברה : " אנו חברה עם 1,500 יחידות דיור ,  עם מוניטין שהולך לפנינו ,  יותר מעשרה פרויקטים בליווי בנק לאומי והפרויקט הזה הולך להיות פרויקט הדגל שלנו בירושלים .  אנו מתכוונים לבצע פרויקט יוקרתי כמיטב המסורת שלנו ולא מתכוונים לעשות מחטף .  כבר באוגוסט הגשנו ערבות .  עמדנו בתנאי ההתמחרות אחד לאחד לבוא היום ולשלם הכל במזומן זה לא אפשרי .  אם משווים את ההצעה שלנו לעומת ההצעה השנייה יש הפרש של 30 מיליון שקל ". 

רמי לוי וחברת נהור טרפו את הקלפים :  מציעים לרכוש את מתחם הולילנד תמורת 145.5 מיליון שקל במזומן
ההצעה שהגישו היא הטובה ביותר שהוגשה עד היום ומועדפת על נאמני חברת נידר ובנק לאומי

