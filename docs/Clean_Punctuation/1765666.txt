היכונו לסערה :  לקראת סוף שבוע גשום ומושלג
אמנם במהלך היום לא יחול שינוי ניכר בטמפרטורות ,  אולם על פי תחזית מזג האוויר כדאי להוציא את המגפיים מהארון .  בסוף השבוע ירדו גשמים בכל חלקי הארץ ויתכן כי ירד שלג בחרמון
לפני הסערה :  על פי תחזית מזג האוויר לימים הקרובים אולי נוכל להרגיש שהחורף סוף סוף כאן .  אמנם היום  ( חמישי )  לא יחול שינוי ניכר בטמפרטורות ויהיה מעונן ,  אולם כבר מחר ומחרתיים צפויה להיכנס לאזורנו סערה הצפויה להמטיר גשמים רבים בכל חלקי הארץ .  
בשירות המטאורולוגי מציינים כי החל מיום שישי ,  לראשונה העונה ,  תיכנס מערכת חורפית לאזורנו שתאופיין בירידה ניכרת בחום ,  גשמים עזים וסופות ערות .  הגשם יחל לרדת ביום שישי וייתכנו סופות רעמים בודדות .  
החזאי אורי בץ אמר לוואלה !  חדשות כי  " כמות הגשם שתרד בשבוע הבא במשך ארבעה ימים ,  תעבור את הכמות הממוצעת השנתית לחודש נובמבר ,  אם לא למעלה מכך .  שלג כבד יירד בחרמון מיום שישי בערב עד יום רביעי ולקראת בוקר יום שני ,  יירד גם שלג בהרי המרכז .  בימים שבת וראשון יהיה סוער מאוד מבחינת הרוחות ומהירותן תעבור את ה-100 קמ"ש ". 
בשבת יהיה גשום בעיקר בצפון הארץ ,  ינשבו רוחות עזות וקיים חשש לשיטפונות במקומות הנמוכים .  יש סיכוי כי אף ירד שלג בחרמון .  כמו כן ,  תחול ירידה משמעותית בטמפרטורות ובדרום הארץ יתחוללו סופות חול מקומיות .
 במהלך היום יגיעו הטמפרטורות ברמת הגולן ל-22 מעלות ובלילה הן יצנחו ל-11 בלבד ,  בחיפה ישררו 25 מעלות בשיא היום ו-14 בלילה ,  בתל אביב הטמפרטורות ינועו בין 24 ביום ל-14 בלילה ,  בירושלים יהיה קר עם 19 מעלות ביום ו-10 מעלות בלילה ,  בבאר שבע יורגשו טמפרטורות בגובה 25 ביום והן תצנחנה ל-10 במהלך הלילה ובאילת ישררו 25 מעלות ביום ו-16 בלילה .
 
היכונו לסערה :  לקראת סוף שבוע גשום ומושלג
אמנם במהלך היום לא יחול שינוי ניכר בטמפרטורות ,  אולם על פי תחזית מזג האוויר כדאי להוציא את המגפיים מהארון .  בסוף השבוע ירדו גשמים בכל חלקי הארץ ויתכן כי ירד שלג בחרמון

