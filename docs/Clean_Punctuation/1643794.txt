מה פשר מסיבת העיתונאים שמתכנן ברקוביץ' ? 
שחקן העבר ,  הרואה עצמו מועמד לאימון הנבחרת ,  נפגש עם גיורא שפיגל ולאחר מכן הציע אותו לאבי לוזון כחבר בצוות המקצועי
שחקן העבר אייל ברקוביץ' יכנס מחר  ( רביעי )  מסיבת עיתונאים במלון הילטון בתל אביב ,  בה הוא צפוי לדבר על עתידו המקצועי .  ברקוביץ' הוציא היום הודעה לעיתונות בה אין התייחסות לתוכן הדברים .  ברקוביץ' צפוי לדבר על סוגיית בחירת מאמן הנבחרת .
 אולי עקב כוונתו של ברקוביץ' לקיים את מסיבת העיתונאים ,  שוחח עימו יו"ר ההתאחדות אבי לוזון .  ברקוביץ' ,  ככל הנראה ,  הציע ללוזון למנות את גיורא שפיגל יחד איתו לצוות המקצועי של הנבחרת ,  אך כמובן עדיין לא ברור האם לוזון יסכים למהלך .  
לפני השיחה עם לוזון ,  נפגש ברקוביץ' במסעדה בהרצליה עם שפיגל ,  שאימן אותו בעבר במכבי חיפה ועימו הוא נמצא בקשר טוב .  ככל הידוע ,  ברקוביץ' ושפיגל שוחחו בעניין הנבחרת ומסיבת העיתונאים הצפויה . " ברקוביץ' הוא מכר ואנחנו נפגשים מפעם לפעם כדי לדון בעניינים שונים ",  אמר שפיגל לוואלה !  ספורט . " אין לי קשר לנבחרת ".  
יו"ר ההתאחדות אבי לוזון נפגש אמש  ( שני )  עם שפיגלר וביקש ממנו חוות דעת לגבי המאמנים רוברטו דונאדוני ורונאלד קומאן .  שפיגלר המליץ על השניים בדו"ח מיוחד ,  אך הודיע כי עדיין לא התקבלה תשובה סופית מהם בנוגע להצעה הכספית .  בינתיים ,  לקראת ישיבת המזכירות בשבוע הבא ,  הולכת ומתגבשת אופוזיציה בניסיון ליצור רוב כנגד המלצותיו של שפיגלר .  ללוזון יש כרגע רוב כמעט מוחלט למינוי מאמן זר ,  אך חלק מהחברים טוענים שיש למנות כזה אך ורק בסכומים ריאליים .
 בשלב הראשון ,  ינסו החברים לדחות כמה שיותר את מינוי המאמן ,  כדי שעד המשחק מול רומניה  ( 3 במרץ )  יעמוד מאמן ישראלי על הקווים ,  בתקווה שאולי הדבר ישנה משהו בתפיסתו של לוזון .  מספר חברי הנהלה שוחחו בימים האחרונים עם לוזון ,  וביקשו לברר מה התקציב הכולל שהופנה לטובת ועדת האיתור ,  שבה חבר כרגע רק מוטל'ה שפיגלר ,  והאם הוא מקבל שכר עבור עבודתו .  נראה כי הניסיון הזה נעשה בכדי לגרום ליותר חברי ההנהלה להצטרף לאופוזיציה .  
לוזון הודיע להם כי שפיגלר מקבל שכר במסגרת היותו עובד בהתאחדות לכדורגל ,  אך אותם חברי הנהלה טוענים כי העברתו מתפקיד אחד לאחר דורשת את אישור חברי המזכירות ,  מה שלא קרה בפועל .  אותו חבר הנהלה אמר : " שפיגלר מונה ללא המלצת מזכירות ודרשתי לברר מדוע .  על פניו ,  מינויו לא בר תוקף .  אינני מבין מה הטעם בוועדה אם היא מתגבשת לאחר שהוחלט מי יהיו המאמנים הפוטנציאלים ?  ".  גורם בהתאחדות אמר אמש : " בניגוד לכל אותן שמועות ,  שפיגלר מקבל שכר במסגרת עבודתו כעובד התאחדות ,  אנחנו לא חייבים לאף אחד דין וחשבון בעניין ". 
היום אמור שפיגלר להגיש את הדו"ח הסופי לגבי מועמדותם של דונאדוני וקומאן .  בניגוד לדעתו של לוזון ,  מספר חברי הנהלה סבורים כי בסופו של דבר שני המועמדים לא יתמנו לתפקיד בגלל הדרישות הכספיות .  ישיבת ההנהלה שהייתה מתוכננת להתקיים אתמול  ( 15 בפברואר )  נדחתה כיוון שלוזון ושטרן חלובה לא הגיעו להסכמות לגבי אופי הישיבה .  בין היתר ,  וכפי שפורסם בעבר ,  השניים לא הסכימו לגבי מספר חברי המזכירות .  חלובה : " נושא מאמן הנבחרת לא עלה בשיחה שלי עם לוזון .  נושא המאמן יבוא לידי הצבעה במזכירות ". 
עדכון ראשון :  15:34

מה פשר מסיבת העיתונאים שמתכנן ברקוביץ' ? 
שחקן העבר ,  הרואה עצמו מועמד לאימון הנבחרת ,  נפגש עם גיורא שפיגל ולאחר מכן הציע אותו לאבי לוזון כחבר בצוות המקצועי

