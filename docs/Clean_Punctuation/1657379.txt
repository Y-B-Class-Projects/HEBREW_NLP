הפועל ת"א - הפועל עכו :  גוטמן חושש מתרדמת נוספת
מאמן הפועל ת"א הזהיר את שחקניו משחזור הנפילה בקרית אליעזר במחזור שעבר .  האורחת מעכו מחפשת נס בבלומפילד
הפועל תל אביב ערכה היום את האימון המסכם לקראת משחק הליגה מחר נגד הפועל עכו  ( שבת ,  17:00 ,  ספורט1 )  .  למרות שבפני מכבי חיפה עומד משחק קל על הנייר נגד הפועל פתח תקוה ביום ראשון ,  האדומים רוצים להוריד את הפער מהפסגה לחמש נקודות בלבד ואולי להצליח להלחיץ את הירוקים .
 הסגל של אלי גוטמן ,  שהתקצר עם עזיבתו של ביברס נאתכו לפני מספר שבועות ,  קוצץ עוד יותר אחרי משחק הגביע נגד מכבי קביליו יפו ,  שגבה שני פצועים בדמותם של מהראן לאלאה וזוראב מנטשאשווילי .  העובדה לפיה דניאל דה רידר ממשיך להיות פצוע ,  תותיר מחר את המאמן עם אופציה התקפית אחת על הספסל ,  החלוץ ויקטור מרעי .  
מי שיחליף את מנטשאשווילי בהרכב הוא שי אבוטבול ,  שלמעשה פתח נגד יפו ומחר יחבור לאביחי ידין שחוזר מהשעיה בגלל צהובים .  בחלק הקדמי ימשיך בויאן ורוצ'ינה לקבל את האשראי אחרי שגם הוא פתח במשחק הגביע במקומו של לאלה .  החדשה המעט יותר טובה בכל הנוגע לתמונת ההרכב היא חזרתו של דדי בן דיין מהרחקה על חשבונו של גל שיש .
 באסיפת הקבוצה הזכיר גוטמן לשחקניו את משחק הליגה בשבוע שעבר נגד הפועל חיפה ואמר להם : " כולנו זוכרים את המחצית השנייה בקרית אליעזר ואני מבקש שהיא לא תחזור על עצמה .  אני מבקש ריכוז ולחץ על הכדור לאורך כל המשחק ".  גוטמן אף ביקש משחקניו סבלנות בהתקפה ,  זכר למשחק הקודם נגד עכו שהסתיים ב-1:1 והתריע בפניהם שהיריבה תגיע מחר לסגור את המשחק .  
הרכב משוער :  וינסנט אניימה ,  דני בונדר ,  וואלדי באדיר ,  דגלאס דה סילבה ,  דדי בן דיין ,  אביחי ידין ,  שי אבוטבול ,  גילי ורמוט ,  ערן זהבי ,  איתי שכטר ,  בויאן ורוצ'ינה .
 מאז התבוסה הביתית 3:0 לבית"ר ירושלים ,  נדמה כאילו הפועל עכו התאוששה .  לפני שבועיים ניצחו שחקניו של ירון הוכנבוים 0:1 קטן את הפועל רעננה בשרון ,  ובשבוע שעבר השיגו שלוש נקודות נוספות ,  עם אותה תוצאה ,  הפעם בביתם מול הפועל רמת גן ,  משער של רועי דיין .
 שני הנצחונות הרצופים שמו את העולה החדשה מהצפון בצד הנכון של הקו האדום ,  מרחק שלוש נקודות מהמקום שמוביל לליגת המשנה .  העכואים ,  שמחזיקים באחת מחוליות ההגנה הטובות ביותר בתחתית ,  יקוו לחולל הפתעה גדולה ,  בדומה ל-1:1 שהוציאו מהפועל תל אביב בפעם שעברה ששתי הקבוצות הללו נפגשו ,  בסוף חודש דצמבר .  
באסיפת הקבוצה דיבר המאמן ירון הוכנבוים בעיקר על האמונה ביכולת להפתיע בבלומפילד . " בואו נגרום להפועל תל אביב להילחם .  אם נדע לשמור על השער בחלק הראשון של המשחק ,  נצליח ". 
הוכנבוים אף הראה לשחקניו וידאו מהמשחק המפורסם של מכבי תל אביב בכדורסל נגד בדאלונה ,  המשחק הידוע שזכה לשם  " נס בדאלונה ובו מחקו הצהובים פיגור של 32 נקודות מהמשחק הראשון ,  ניצחו בפער זהה ובמשחק המכריע עלו שלב . " הכל פונקציה של אמונה .  אם נאמין בעצמנו נוכל להפתיע גם את הפועל תל אביב בבלומפילד ".  
הרכב משוער :  דודו גורש ,  ליאור ראובן ,  גבע ברקאי ,  איציק כהן ,  דודי פדלון ,  ליעד אלמליח ,  בן בנימין ,  טוני טננבוים ,  איברהים עבדול ראזאק ,  רועי דיין ,  אובודו אוקוצ'ה .
 
הפועל ת"א - הפועל עכו :  גוטמן חושש מתרדמת נוספת
מאמן הפועל ת"א הזהיר את שחקניו משחזור הנפילה בקרית אליעזר במחזור שעבר .  האורחת מעכו מחפשת נס בבלומפילד

