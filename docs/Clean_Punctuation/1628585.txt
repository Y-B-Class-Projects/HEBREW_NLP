ישראלום ממשיכה במסע מימושים :  מכרה ארבעה נכסים בתוך שבועיים תמורת 340 מיליון שקל
החברה שבשליטת מתיו ברונפמן ושולם פישר מכרה אתמול את נכס בצומת סגולה לווילאר תמורת 36 מיליון שקל
חברת ישראלום נכסים ,  שבשליטת מתיו ברונפמן ושולם פישר ,  ממשיכה לממש נכסים כדי להגדיל את הנזילות שתסייע לחברה לפרוע התחייבויות לבנקים ולבעלי האג"ח .  ישראלום דיווחה אתמול כי חתמה על מזכר הבנות למכירת מלוא זכויותיה במתחם של נכסים מניבים באזור התעשייה בצומת סגולה בפתח תקוה לחברת וילאר אינטרנשיונל של שלמה טיסר תמורת 63.2 מיליון שקל.בעקבות המימוש תרשום ישראלום רווח הון לפני מס של כ- 5 מיליון שקל ,  כשהעסקה כפופה להשלמת בדיקות הנאותות של ישראלום .  וילאר עוסקת בבניית מבני תעשייה ובהשכרתם ,  בניית מבני מגורים ומתן שירותי ארכיבאות.בעבור ישראלום מדובר במימוש רביעי בתוך שבועיים .  לפני כשבוע וחצי מכרה ישראלום לאמות השקעות של נתן חץ ומשפחת ורטהיים את זכויותיה בבית פלאפון שבגבעתיים  ( 67% )  ובמתחם קרגל באזור התעשייה הצפוני של לוד תמורת סכום כולל של 262.5 מיליון שקל .  לאחר מכן בשבוע שעבר מימשה החברה נכס מניב באזור תעשייה קרית מטלון בפתח תקוה לחברת אספן גרופ תמורת 2.15 מיליון שקל .  בסיכומו של דבר מימשה ישראלום נכסים ב - 341 מיליון שקל.המתחם בצומת סגולה משתרע על פני שטח של 45 אלף מ"ר ,  הכולל שישה מבני תעשייה בשטח בנוי כולל של 12 אלף מ"ר ,  המושכרים במלואם לשמונה שוכרים בתחומי התעשייה .  לישראלום היו הסכמי שכירות  ( ללא אפשרות של הגנה )  לתקופות של 4-10 שנים עם אפשרות להאריך את תקופות החוזה.מתחם זה הניב לישראלום ב - 2008 דמי שכירות שנתיים של 4.5 מיליון שקל ,  ושוויו ההוגן הוערך נכון לסוף 2008 ב - 57 מיליון שקל .  בניגוד לזינוקים של מרבית מניות הנדל"ן ,  מניית ישראלום ירדה ב 12% ב - 2009 והחברה נסחרת לפי שווי שוק של 98 מיליון שקל .
 
ישראלום ממשיכה במסע מימושים :  מכרה ארבעה נכסים בתוך שבועיים תמורת 340 מיליון שקל
החברה שבשליטת מתיו ברונפמן ושולם פישר מכרה אתמול את נכס בצומת סגולה לווילאר תמורת 36 מיליון שקל

