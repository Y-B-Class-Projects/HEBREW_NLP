תביעה בסך 600 מיליון דולר נגד פימקו :  הביאה לעליית מחירי אג"ח ממשלתיות כדי להשתלט על השוק
לפי התביעה ,  הגדילה פימקו אחזקותיה באג"ח ממשלתיות מסדרה מסוימת בפרק זמן קצר וגרמה הפסדים למשקיעים
פימקו ,  חברת ניהול קרנות האג"ח הגדולה בעולם ,  מתמודדת בימים אלה עם תביעה בסך 600 מיליון דולר בבית משפט בארה"ב .  זאת ,  לאחר שעל פי החשד הניעה את מחיריהן של אג"ח ממשלתיות ,  כדי להשתלט על הנפקתה של סדרה מסוימת.הסוחרים התובעים את פימקו ,  המנהלת נכסים בסך יותר מטריליון דולר ,  טוענים כי במהלך תקופה קצרה ב-2005 הגדילה פימקו את אחזקותיה בסדרה מסוימת של אג"ח ממשלתיות ל-10 שנים .  בתוך כך ,  אילצה משקיעים אשר החזיקו בפוזיציות שורט עליהן לשלם מחיר גבוה כדי לסגור את הפוזיציות ,  או לרכוש חוזים עתידיים יקרים כדי לכסות על הפסדיהם.התובעים טוענים כי פימקו השפיעה על המחירים כדי להשתלט על ההנפקה ,  כאשר בתוך שבועיים עלה הנתח שלה באג"ח הממשלתיות האלה מ-12% ל-42%.פימקו ניסתה לערער על השתתפותם של כמה משקיעים בתביעה ,  בטענה כי חלק מהסוחרים ,  אשר החזיקו בפוזיציות לונג על אג"ח אלה ,  היו אמורים להרוויח מעליית המחירים .  שלשום בלילה דחה בית המשפט את עתירתה .
 
תביעה בסך 600 מיליון דולר נגד פימקו :  הביאה לעליית מחירי אג"ח ממשלתיות כדי להשתלט על השוק
לפי התביעה ,  הגדילה פימקו אחזקותיה באג"ח ממשלתיות מסדרה מסוימת בפרק זמן קצר וגרמה הפסדים למשקיעים

