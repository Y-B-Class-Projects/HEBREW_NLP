מנכ"ל AIG לשעבר ,  מוריס גרינברג ,  יעיד בפרשת ההונאה בחברת ג'נרל רה שבבעלות וורן באפט
במשפט שנערך בעקבות ההונאה טענו הנאשמים כי העבירות בוצעו בידיעת באפט ,  אך לא הוגשו נגדו אישומים
מוריס גרינברג ,  לשעבר מנכ"ל חברת הביטוח האמריקית aig ,  ימסור ביום רביעי את עדותו לגבי הונאות פיננסית בחברת ג'נרל רה ,  ענקית ביטוח המשנה שבבעלות חברת ההשקעות ברקשייר התאוויי של וורן באפט ,  אשר בה היתה מעורבת גם חברת הביטוח aig.שופט בית המשפט העליון של מדינת ניו יורק ,  קרלוס ראמוס ,  הורה על גביית העדות בעקבות הודעת גרינברג משבוע שעבר כי יסכים להעיד במשפט על ההונאה שהחל בשנת 2005 בעקבות אישומים שהגיש משרד התובע הכללי של ניו יורק.במסגרת ההונאה הפיננסית בה מדובר ,  סייעה ג'נרל רה ל-aig לנפח את מאזניה הכספיים ב-500 מיליון דולר בשנים 2000 ו-2001 בניסיון להגדיל את שווי מניות החברה ,  ואשר הובילה בשנת 2005 להתפטרות גרינברג מתפקידו כיו"ר aig.במסמכים שהגיש לבית המשפט בשבוע שעבר ,  כתב גרינברג כי היות שחלפה התקופה בת חמש שנים הקבועה בחוק במסגרתה יכול הממשל להגיש נגדו אישומים פליליים בפרשה ,  החליט כעת לחזור בו מהחלטתו לבחור בזכות השתיקה במשפט ,  ולמסור את עדותו.בקיץ שעבר הסכים גרינברג ,  בן 84 ,  לשלם 15 מיליון דולר כדי ליישב אישומים נגד שהגישה רשות ני"ע בארה"ב  ( sec )  בגין ניפוח רווחי aig במחצית הראשונה של העשור.ארבעה מנהלים בכירים בג'נרל רה - בהם המנכ"ל לשעבר רונלד פרגוסון ,  הורשעו לפני כשנתיים בסעיפי הונאה פיננסית ,  קשירת קשר לביצוע עבירה ודיווחים כוזבים לרשות ניירות ערך .  בנוסף לארבעה ,  הורשע בפרשה גם מנהל בכיר לשעבר בחברת aig.עורכי דינם של הנאשמים טענו במהלך המשפט כי מרשיהם פעלו בידיעתו ובברכתו של וורן באפט .  גורו ההשקעות ,  שנגדו לא הוגשו אישומים כלשהם ,  הכחיש כי ידע על העסקות החשודות ועל ההונאה .  עורכי הדין מטעם ההגנה אף שקלו בשלב מסוים לזמן את באפט לדוכן העדים ,  אולם לא עשו זאת בסופו של דבר.ג'וזף ברנדון ,  מנכ"ל ג'נרל רה - ומי שנחשב ליורש אפשרי של וורן באפט בתפקיד מנכ"ל ברקשייר לאחר פרישתו ,  התפטר לפני כשנתיים מתפקידו בעקבות הרשעתם של בכירי החברה .  כנגד ברנדון לא הוגש כתב אישום ,  אולם לדברי התביעה היה שותף להונאה .
 
מנכ"ל AIG לשעבר ,  מוריס גרינברג ,  יעיד בפרשת ההונאה בחברת ג'נרל רה שבבעלות וורן באפט
במשפט שנערך בעקבות ההונאה טענו הנאשמים כי העבירות בוצעו בידיעת באפט ,  אך לא הוגשו נגדו אישומים

