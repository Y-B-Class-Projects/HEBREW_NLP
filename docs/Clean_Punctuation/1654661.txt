פרארי :  ה-GTO חוזרת
פרארי תשיב לחיים את השילוש המיתולוגי באמצעות הפרארי 599 פיוראנו .  בכורה רשמית בתערוכת הרכב בפריס בחודש ספטמבר
26 שנים אחרי שפרארי נטשה את הכינוי GTO  ( ראשי תיבות ל-Gran Turismo Omolagato )  ,  היא ערוכה להשיב את המותג מהעבר בתערוכת הרכב בפריס  ( דו-שנתית )  שנפתחת בראשיתו של הסתיו הרחוק .  היצרנית מאיטליה תשלח לסצינה הפריזאית שתי מכוניות מדגם הפרארי 599 פיוארנו GTB ,  אלא שהשתיים תוצענה במהדורה מוגבלת ,  ואת האחוריים יעטר השם GTO .  
הבסיס הצורני ל-GTO המחודשת נלקח מסדרת ה-XX הקיצונית ל-599 ,  לרבות רכיבים אקזוטים קלי-נפח שנספגו בחלל הנוסעים והמרכב החיצוני .  כך בין היתר הדיפונים על המעטפת שזורים סיבי-פחמן ,  תא הנוסעים ישיל עצמו מרכיבים לא נחוצים שמקורם בפיוראנו ,  ובתמורה לכך ,  תהיה ה-GTO קלה מה-599 הסטנדרטית בלפחות 80 ק"ג .  
בהיבט המכאני תהיינה המכוניות כמעט זהות .  ה-GTO תאמץ את תריסר הצילינדרים ו-48 השסתומים של מנוע ה-6.0 ל' היושב בחזית .  זה מחלץ מתחומיו כ-650 כ"ס ,  כלומר כ-30 כ"ס יותר מה-599 פיוראנו ,  ורק 10 כ"ס פחות מהמכונית החזקה ביותר של פרארי - אנזו .  
במתקן האימונים של קבוצת המירוצים במרנאלו מספרים על מיאוץ קלאסי ל-100 קמ"ש ב-3.5 שניות דרך תיבת הילוכים משופרת  ( שני מצמדים )  עם 7 יחסי העברה .  מהירות מרבית משוערת ?  יותר מ-340 קמ"ש .  
ה-GTO האחרונה שפרארי ייצרה הייתה ה-288 ב-1984 .  מכונית שנבראה משורשיה של ה-308GTB והתמקצעה כדי להתחרות על מסלולי המירוצים מול ילידות גרמניה .  פרארי ייצרה כ-275 חתיכות ממנה ,  אך כמעט כולן הגיעו לכביש הציבורי ולא ראו מסגרת תחרותית באף שלב בחייהן .  זו גם הייתה אחת המכוניות היחידות בהיסטוריה של פרארי  ( פרט ל-F40 )  שעשתה שימוש במנוע מוגדש-טורבו  ( V8 )  ,  להבדיל מהטמפרמנטיות האטמוספריות של הדורות האחרונים .
 
פרארי :  ה-GTO חוזרת
פרארי תשיב לחיים את השילוש המיתולוגי באמצעות הפרארי 599 פיוראנו .  בכורה רשמית בתערוכת הרכב בפריס בחודש ספטמבר

