הרשויות המקומיות מחריפות את המאבק
מיום ראשון ייפסקו שירותים שונים הניתנים למשרדי ממשלה ולא תפונה מהם אשפה ,  במחאה על הקיצוץ בתקציב הרשויות .  יו"ר השלטון המקומי : " האוצר מנסה לעשות 'הפרד ומשול' "
 הרשויות המקומיות מחריפות את צעדי המחאה שלהן על קיצוץ תקציביהן ,  והחל מיום ראשון יפסיקו את השירותים הניתנים למשרדי הממשלה הממוקמים בחלק מהערים .  בין השירותים אותם יפסיקו הרשויות למשרדי הממשלה יהיו גם פינוי אשפה .  צעד זה מגיע בעקבות ישיבה אשר התקיימה היום  ( חמישי )  ובה החליט מטה המאבק המשותף של מרכז השלטון המקומי ,  מרכז המועצות האזוריות ופורום ה-15 להחריף בהדרגה את המאבק .
 בנוסף בשבוע הקרוב יפגינו ראשי הרשויות ואלפי עובדים מול משרד האוצר בירושלים ויערכו תהלוכת מחאה ברחובות הבירה .  שבוע לאחר מכן יתקיים כנס חירום של בכירי הרשויות המקומיות וסגניהם ושל הפקידות הבכירה ברחבת הסינמטק בתל אביב .  לכנס זה מוזמנים גם ראש הממשלה ,  שר הפנים ושר האוצר .  
מטה המאבק אימץ את העמדה שהביע יו"ר פורום ה- 15 רון חולדאי ,  וציין כי הוא רואה בשר הפנים אחראי למצב ומצפה ממנו כי ימצא את הדרך לגרום לראש הממשלה ולשר האוצר להעביר את תקציבי החובה הממשלתיים בהיקף הנדרש .  ראש צוות המאבק מאיר כהן אמר בישיבה כי  " המאבק הוא על מתן שירותים בסיסיים לכל אחד מהתושבים .  ללא תקציבים מתאימים לא נצליח לתת שירותי רווחה וחינוך ".  
יו"ר מרכז השלטון המקומי ,  שלמה בוחבוט ,  אמר כי  " האוצר מנסה שוב לעשות 'הפרד ומשול' ,  אך הפעם זה לא יעבוד .  השלטון המקומי כולו מאוחד ויישאר מאוחד .  צר לנו כי האוצר מתעקש להוביל למבוי סתום ולמרות ההצהרות כלל לא מדובר על מתווה פשרה .  האוצר אינו מעוניין לתקצב את השירותים הממלכתיים כמו חינוך ורווחה ולצערי נראה שאנו רחוקים מפיתרון .  אנו לא ששים להפגנות ולמאבק ,  אך המחויבות שלנו היא לתושבים שלנו כי אחרת הם ישלמו הרבה יותר עבור המים והרבה יותר מסים .  אנו קוראים לראש הממשלה להתערב במשבר ". 

הרשויות המקומיות מחריפות את המאבק
מיום ראשון ייפסקו שירותים שונים הניתנים למשרדי ממשלה ולא תפונה מהם אשפה ,  במחאה על הקיצוץ בתקציב הרשויות .  יו"ר השלטון המקומי : " האוצר מנסה לעשות 'הפרד ומשול' "
 
