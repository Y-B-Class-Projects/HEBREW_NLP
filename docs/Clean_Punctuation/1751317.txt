מכבי חיפה :  אדרי נטש את האימון ,  יהיה בסגל להפועל ת"א
שוער מכבי חיפה סובל ממתיחה ,  גדיר התאמן .  ורד לא צפוי להיות בסגל להפועל ת"א .  לוי לשחקנים : " שכל אחד יציע את עצמו יותר "
 במכבי חיפה ערכו הבוקר  ( רביעי )  אימון נוסף לקראת המשחק נגד הפועל תל אביב ביום שני ,  משחק שבמועדון רואים בו מבחן רציני לקראת המשך העונה .  הבשורה העיקרית מהאימון הייתה חזרתו של מוחמד גדיר לאימונים מלאים ,  כשגם עידן ורד עושה סימנים ראשונים של התאוששות ,  וערך היום אימון אישי עם כדור בפיקוחו של מאמן הכושר רני גולדיג .  ורד יעבור בדיקה ביום ראשון אצל הרופא המנתח שלו ,  אבל בכל מקרה כבר ברור כי לא יפתח במשחק נגד הפועל תל אביב .  עלי עוסמאן ערך גם היום אימון מלא וצפוי להיות כשיר למשחק ,  כששני השחקנים היחידים שחסרו מהאימון הם אייל גולסה  ( נבדק על ידי רופא הנבחרת ד"ר מרק רוסנובסקי בגלל שברי מאמץ )  והחלוץ שלומי אזולאי שעבר בדיקות רפואיות בנבחרת ובמקומו תורגל בהרכב גדיר .  
באימון עצמו תורגלו שלושה שחקנים בהגנה  ( משומר ,  מימון ומסיללה )  כשבהרכב השני תורגלו בנאדו וקאנוטו ,  אך נראה כי דווקא האחרון יפתח נגד הפועל תל אביב .  בקישור תורגלו בוקולי ,  רפאלוב ,  קטן וקולמה ,  כשבחוד ההתקפה לצד גדיר שמחליף את אזולאי תורגל ולדימיר דבלאשווילי ,  שכבש את שער הניצחון נגד הפועל פתח תקוה .  
הקשר הגנאי הנבחן סיידו יא יא עושה רושם טוב באימונים ,  ובמועדון הבטיחו להחזיר לו תשובה בקרוב .  נראה כי היכולת הטובה שלו גורמת לאלישע לוי כאב ראש לקראת ינואר ,  משום שאז המאמן עשוי לצרף לפחות שני זרים .  במהלך האימון עצר אלישע לוי את הפעילות ואמר לשחקנים : " אני מבקש מכם שכל אחד ילמד להציע את עצמו יותר כדי לקבל את הכדור ,  שלא יווצר מצב שלבלם לא יהיה למי למסור ".  לוי גם התייחס למשחקה של הפועל תל אביב נגד שאלקה ואמר לשחקניו : " הגרמנים לא לחצו את מובילי הכדור של הפועל .  אנחנו ננסה ללחוץ אותם ולצאת קדימה ".  האימון התנהל באווירה חיובית ,  והשאלה הנוספת שעולה ממנו היא האם השוער ניר דוידוביץ' יהיה כשיר לקראת המשחק נגד הפועל תל אביב .  נראה כי החלטה סופית בעניין תתקבל ביום שישי ,  כשדוידוביץ' עצמו המשיך באימונים ובכל מקרה מסתמן כי הוא ישתייך לסגל למשחק .  במקביל ,  מחליפו אמיר אדרי נטש את האימון בגלל מתיחה בשריר הירך האחורי ,  אם כי בצוות הרפואי העריכו כי הוא יהיה כשיר למשחק ביום שני .
 
מכבי חיפה :  אדרי נטש את האימון ,  יהיה בסגל להפועל ת"א
שוער מכבי חיפה סובל ממתיחה ,  גדיר התאמן .  ורד לא צפוי להיות בסגל להפועל ת"א .  לוי לשחקנים : " שכל אחד יציע את עצמו יותר "
 
