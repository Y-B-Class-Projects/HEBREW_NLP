נמצאו תולעים באבקת מרק של קנור - מפעל יוניליוור ייבדק
אנטומולוג מומחה מטעם החברה קבע כי חדירת העש נעשתה זמן רב לאחר שהמוצר יצא את המפעל
משרד הבריאות יבדוק את מפעל יוניליוור בחיפה ,  בעקבות תלונת לקוח על הימצאות עובש ותולעים חיים באבקת מרק בצל קנור שרכש.המקרה התרחש בחודש שעבר ,  כאשר אברהם שמש מרמת גן ,  בן 72 ,  קנה אבקת מרק בצל של קנור במרכול סמוך לביתו .  על גבי המוצר צוין כי הוא יוצר ב-4 פברואר 2009 ותוקף השימוש ב-30 ינואר 2010 .  כשאשתו פתחה את הקופסה והסירה את כיסוי האלומיניום ,  היא גילתה עובש ותולעים בגדלים שונים המגיעים לכדי ס"מ.הזוג הכניס את הקופסה לשקית ניילון ,  יצר קשר עם שירות הלקוחות של חברת קנור וסיפר להם על המקרה .  החברה שלחה נציגים לבית המשפחה ,  ולדבריו ,  הציעה פיצוי של 1,000 שקל .  שמש סירב להצעה ועדכן כי הוא מתכוון לתבוע את החברה בגין המקרה בבית משפט.בנוסף ,  פנה שמש פנה למשרד הבריאות ועדכן אותם על הפגם במוצר .  משרד הבריאות שלח נציגים מטעמו שיבדקו את המוצר .  תוצאות המעבדה לאנטומולוגיה בירושלים של משרד הבריאות קבעו כי אכן כדברי שמש מכסה האלומיניום היה סגור מקורית ונפתח רק במעבדה ,  כשרק קטע קטן מאוד בחיבור לדופן הקופסה היה לא שלם . " על גבי מכסה האלומיניום נמצאה שכבת קורים עבה וכמות גדולה מאוד של זחלים של עש חיים .  במוצר עצמו נגיעות אדירה והמוצר הרוס לחלוטין "  נכתב בדו"ח .  עוד נטען כי הממצאים שאותרו בקופסה הצטברו במשך תקופה ממושכת מאד של מינימום מספר חודשים ושהמוצר הוכנס נגוע לקופסה .  מסקנה זו מנטרלת את האפשרות שהמוצר אוחסן בתנאים לא נאותים והם אלו שגרמו להופעת העובש והתולעים .  מסקנות הדוח קבעו כי  " הממצאים שהתגלו הינם גופים זרים בקופסה .  נגיעות במוצר קשה ביותר והוא אוכל כולו ומנוצל .  לכן זחלים החלו לנוע החוצה ויצאו מהפתח שהיה במכסה האלומיניום ליצור את שכבת הקורים ". ממשרד הבריאות נמסר כי  " הטיפול הועבר למחוז חיפה של משרד הבריאות לו שייך המפעל ,  להמשך בירור הממצאים .  לא נקבעה בדו"ח סיבת מקור התולעים .  הדו"ח תאר את הממצאים שנתגלו ". מחברת יוניליוור ,  משווקת מותג קנור ,  נמסר בתגובה כי : " לפני מספר שבועות פנה אלינו מר שמש בתלונה אודות אבקת מרק של קנור .  תלונתו טופלה על ידינו באופן מידי ואף נשלח אליו אנטומולוג מומחה לבדיקת המוצר ,  שאישר באופן חד משמעי כי חדירת העש נעשתה זמן רב לאחר שיצא את מפעלי חברתנו .  מדובר במוצר שיוצר במפעלינו לפני כשנה ולא יתכן כי העש חדר למוצר בשעת היצור.עוד מציינים בחברה כי  " עד היום לא נתקבלה בחברתנו כל פניה רשמית ממשרד הבריאות בנוגע למוצר כמקובל במקרים מסוג זה .  אנו דוחים את ממצאי בדיקת משרד הבריאות שהועברו אלינו ממערכת העיתון.כמובן שבמידה ותתקבל פניה רשמית ממשרד הבריאות בנושא ,  יבדקו ממצאי בדיקת המשרד אל מול הממצאים המצויים בידנו ונעדכן את ציבור הצרכנים בהתאם ,  חלק ממחויבותינו לציבור הצרכנים.חברתנו תמשיך לפעול לשביעות רצונם של צרכנינו ובשקיפות מלאה מולם ואנו מקווים כי ימשיכו ליהנות ממגוון מוצרי החברה גם בעתיד ". 

נמצאו תולעים באבקת מרק של קנור - מפעל יוניליוור ייבדק
אנטומולוג מומחה מטעם החברה קבע כי חדירת העש נעשתה זמן רב לאחר שהמוצר יצא את המפעל

