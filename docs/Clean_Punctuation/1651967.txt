שרלוק הולמס : " עניין של זהות "
 הבלש הנודע חוזר למדפים עם תרגום מחודש לשני קבצי הסיפורים הראשונים המגוללים את הרפתקאותיו .  קבלו טעימה עם הסיפור  " עניין של זהות "
" ידידי היקר ,"  אמר שרלוק הולמס בשעה שישבנו משני עברי האח בדירתו אשר ברחוב בייקר , " החיים מוזרים לאין ערוך מכל מה שמסוגל להמציא דמיונו של בן אנוש .  לא היינו מעזים להעלות על דעתנו דברים שלמעשה אינם אלא מציאות יומיומית .  לו יכולנו לעוף בעד החלון ,  יד ביד ,  לרחף מעל לעיר הגדולה ,  להסיר בלאט את גגות הבתים ולהציץ בכל אותם מעשים מוזרים המתרחשים בהם ,  בצירופי המקרים המשונים ,  בטוויית התוכניות ,  באי ? ההבנות המגוחכות ,  בהשתלשלויות המאורעות המופלאות המתרחשות מדור לדור ומובילות לתוצאות המוזרות ביותר  היינו למדים לדעת שכל סיפורי הדמיון ,  על מוסכמותיהם ותוצאותיהם הצפויות מראש ,  נראים תפלים וחסרי עניין בהשוואה אליהם ." 
 ? הו ,  איני בטוח בכך ,"  השבתי .   ? הפרשיות המתפרסמות בעיתונים הינן ,  בדרך כלל ,  משמימות והמוניות למדי .  בדיווחי המשטרה אנו פוגשים במידה קיצונית של ריאליזם ,  ואף על פי כן עלי להודות כי התוצאה אינה שובה את הלב ואף אינה מרהיבה .?   ? יש לנקוט מידה מסוימת של בררנות ושל שיקול דעת ,  אם רוצים להשיג את הרושם המיוחל של ריאליזם .  ומידה זו חסרה בדיווחיה של המשטרה ,  שבהם מושם ,  אולי ,  הדגש על מעלליו המשעממים של קצין המשטרה  אך לא על הפרטים שהם ,  בעצם ,  לב לבו של העניין .  היה סמוך ובטוח כי אין בנמצא דבר מה יותר בלתי שגרתי מאשר עניינים שבשגרה .?  
חייכתי וניענעתי בראשי .   ? אני בהחלט יכול להבין מדוע זו דעתך ,?  אמרתי .   ? מובן שבמעמדך כיועץ ומסייע בלתי רשמי לכל אותם האנשים בשלוש יבשות השרויים במבוכה גמורה ,  אתה בא במגע עם כל מה שהוא מוזר ויוצא דופן .  אבל יש לי רעיון  ?  נטלתי את עיתון הבוקר שנח על הרצפה  ? הבה נעמיד את דבריך במבחן מעשי .  הנה הכותרת הראשונה שבה נתקלתי .   ? מעשה אכזריות של בעל כלפי אשתו ?  .  הידיעה תופסת חצי טור .  אבל גם בלי לקרוא אותה אני יכול לדעת את כל הפרטים .  ישנה ,  כמובן ,  האישה האחרת .  המשקה .  אחר כך באה הדחיפה .  המכה .  החבורה שנגרמה !  האחות או בעלת הבית המגלה אהדה .  אפילו המשמים בסופרים לא יוכל להמציא סיפור כה תפל .?  
 ? צר לי לומר כי בחרת בדוגמה בלתי מוצלחת כדי להוכיח את טענתך ,?  אמר הולמס ,  נטל את העיתון והעיף בו מבט .   ? מדובר פה בפרשת פרידתם של הזוג דנדס ,  ובמקרה  נשכרו שירותי כדי להבהיר פרטים אחדים הקשורים בה ."  
 ? הבעל נמנה עם המתנזרים ממשקאות אלכוהוליים ,  לא היתה כל אישה אחרת ,  ותלונת האישה התמקדה בכך שאימץ לעצמו נוהג לסיים כל ארוחה בהוצאת שיניו התותבות מפיו ובהשלכתן לעבר אשתו  ותסכים עמי ,  כי אין זה סביר שמעשה כזה ייוולד בדמיונו של הסופר הממוצע .  
 ? קח קמצוץ טבק הרחה ,  דוקטור ,  והודה כי הצלחתי להפריך את טיעוניך בדוגמה זו שהבאת .?  
הוא הושיט לי את קופסת טבק ההרחה שלו ,  העשויה זהב עתיק ,  ובמרכז המכסה שלה קבועה אבן אחלמה ענקית .  הקופסה המפוארת עמדה בסתירה כה מובהקת להליכותיו הצנועות ולאורח חייו הפשוט ,  עד כי לא יכולתי שלא להעיר על כך .   ? אה ,?  אמר ,   ? שכחתי שלא התראינו זה שבועות אחדים .  זוהי מזכרת קטנה ממלך בוהמיה בתמורה לעזרה שהושטתי לו בפרשת איירין אדלר .?  
 ? והטבעת ?  ?  שאלתי והעפתי מבט באבן החן המרשימה שהבהיקה על אצבעו .  
 ? זוהי מתנתה של משפחת המלוכה של הולנד ,  הגם שהמקרה שבו סייעתי להם הינו כה עדין ורגיש שאיני יכול לספרו אפילו לך  אתה ,  שהואלת בטובך להעלות על הנייר אחת או שתיים מן הבעיות הקטנות שפתרתי .?  
 ? והאם אתה עוסק ברגע זה בבעיות כלשהן ?  ?  שאלתי בעניין .   ? אני מטפל בעשר או שתים ? עשרה בעיות ,  אך אין אף באחת מהן משום עניין מיוחד .  הן חשובות ,  אתה מבין ,  מבלי שתהיינה מעניינות .  לאמיתו של דבר גיליתי כי בדרך כלל דווקא המקרים הבלתי חשובים הם המספקים לנו כר נרחב להפעלת כושר ההבחנה ולניתוח מהיר של סיבה ומסובב ,  שבהם טמון כוח הקסם של כל חקירה .  הפשעים הגדולים יותר הם על פי רוב הפשוטים יותר ;  שכן ככל שחמור יותר מעשה הפשע ,  כן נוטה המניע להיות ברור יותר .  בפרשיות שבהן אני עוסק ,  פרט למקרה מסובך למדי שהופנה אלי ממרסיי ,  אין כל מאפיינים שיש בהם משום עניין .  ואולם אין זה מן הנמנע שבטרם יעברו דקות רבות  יהיה בידי דבר מה מוצלח יותר ,  משום שאם אינני טועה ,  אני מבחין כאן באחד מלקוחותי .?  
הוא קם ממושבו ,  ניצב בין הווילונות המוסטים והביט מטה ברחובה המשמים ונטול הצבע של לונדון .  הבטתי מעבר לכתפו ,  וראיתי אישה גדולה ורחבה ניצבת על המדרכה ממול ,  צעיף פרווה ארוך וכבד כרוך סביב צווארה ,  ונוצה אדומה ,  גדולה ומסתלסלת נעוצה בכובעה רחב התיתורה ,  שהיה נטוי מעל לאוזנה בסגנון הגנדרני נוסח הדוכסית מדבונשייר .  היא הציצה מתחת לשריון ענק זה לעבר חלונותינו במבט עצבני ומהסס ,  בעוד גופה מתנודד קדימה ואחורה ואצבעותיה משתעשעות בכפתורי כפפתה .  לפתע ,  בזינוק מהיר קדימה ,  כשחיין הקופץ ממקפצה ,  חצתה את הכביש בחופזה ,  ועד מהרה שמענו צלצול חד בפעמון .  
 ? כבר ראיתי סימני היכר דומים בעבר ,"  אמר הולמס והשליך את הסיגריה שלו אל תוך האש .   ? היסוס על המדרכה מעיד תמיד על מקרה הכרוך בעניינים שבלב .  היא מעוניינת בייעוץ ,  אך אינה יודעת אם אין העניין עדין מכדי לדון בו .  כאשר נגרם לאישה עוול כבד מידיו של גבר ,  היא אינה מהססת ,  וסימן ההיכר האופייני למקרה כזה הינו ,  בדרך כלל ,  חבל פעמון קרוע .  נוכל להניח בוודאות כי מדובר כאן בפרשת אהבה ,  ואולם העלמה אינה שרויה בכעס ,  אלא נבוכה או מודאגת .  אבל הנה היא מגיעה כדי לפתור את תהיותינו .?  
עוד הוא מדבר ,  נשמעה נקישה על הדלת ,  ונער השרת נכנס כדי להכריז על בואה של העלמה מרי סתרלנד .  הגברת התנשאה מאחורי דמותו הקטנה בשחורים כספינת סוחר שמפרשיה מתוחים מאחורי סירת ניווט זעירה .  שרלוק הולמס קידם את פניה באותם גינוני נימוס קלילים שבהם הצטיין ,  ולאחר שסגר את הדלת והושיב אותה בכורסה בלוויית קידה ,  סקר אותה באותו אורח מדוקדק אך פזור נפש האופייני לו .  
 ? האם אינך מוצאת ,?  שאל ,   ? כי קוצר הראייה שלך הופך את עבודת הכתבנות המרובה למייגעת מעט ?  ?  
 ? זה היה המצב בתחילה ,?  השיבה ,   ? אבל עכשיו אני יודעת את מקומן של האותיות מבלי שאצטרך להביט בהן .?  ואז ,  משחדרה משמעותם המלאה של הדברים לתודעתה ,  נרתעה בחלחלה והביטה בו מעלה כשפחד והשתאות חרו­תים בפנים הרחבות והחביבות .   ? אני רואה ששמעת עלי ,  מר הולמס ,?  קראה .   ? אחרת כיצד יכולת לדעת את כל הפרטים הללו ?  ?  
 ? אין זה חשוב ,?  אמר הולמס בצחוק ,   ? זהו עסקי לדעת דברים שונים .  אפשר שאימנתי את עצמי להבחין בפרטים שאחרים מתעלמים מהם .  שאם לא כן ,  מדוע באת להתייעץ איתי ?  ?   ? באתי לראותך ,  אדוני ,  משום ששמעתי עליך מפי מרת א ? ת ? ריג' ,  שאת בעלה מצאת בקלי קלות כאשר המשטרה וכל האחרים היו בטוחים שהאיש מת .  הו ,  מר הולמס ,  אני מקווה כי תוכל לעשות זאת גם במקרה שלי .  אני לא עשירה ,  אבל יש לי הכנסה משלי בגובה של מאה לירות לשנה ,  נוסף על הסכום הקטן שאני מרוויחה ממכונת הכתיבה שלי ,  ואת כל הסכום הזה הייתי נותנת כדי לגלות מה עלה בגורלו של הוסמ ? ר א ? נג ? ל .?  
 ? מדוע באת להתייעץ איתי בחיפזון כזה ?  ?  שאל שרלוק הולמס ,  כשקצות אצבעותיו צמודים אלה לאלה ועיניו נעוצות בתקרה .  שוב עלה אותו מבט נדהם ונפחד על פניה הריקות משהו של העלמה מרי סתרלנד .   ? כן ,  באמת יצאתי מן הבית בטריקת דלת חפוזה ,?  אמרה ,   ? מפני שכעסתי מאוד כאשר ראיתי באיזו קלות וחוסר דאגה התייחס מר וינדיב ? נק  כלומר ,  אבי  לפרשה .  הוא סירב לפנות למשטרה ,  וגם אליך סירב לפנות .  וכך ,  בסופו של דבר ,  מאחר שסירב לעשות דבר מה והמשיך לטעון כי לא אירע דבר ,  התמלאתי זעם רב ופשוט לבשתי את בגדי ובאתי היישר אליך .?  
 ? אביך ?  ?  שאל הולמס .   ? הכוונה בוודאי לאביך החורג ,  שהרי שם משפחתך שונה .?  
 ? כן ,  אבי החורג .  אני מכנה אותו אבי למרות שהדבר נשמע מגוחך  הוא מבוגר ממני רק בחמש שנים וחודשיים ."   " האם אמך עדיין בחיים ?  ?  
 ? הו ,  כן .  היא בחיים ובריאה ושלמה .  לא הייתי מרוצה כל כך ,  מר הולמס ,  כאשר אמא התחתנה שנית זמן קצר כל כך אחרי מותו של אבא ,  ועם גבר שצעיר ממנה בחמש ? עשרה שנים כמעט .  לאבא היה עסק שרברבות בדרך טוטנהאם קורט ,  ולאחר מותו הותיר אחריו עסק משגשג ,  שאותו המשיכה אמא להפעיל בעזרתו של מנהל העבודה ,  מר הרדי .  ואולם כאשר הכירה את מר וינדיבנק ,  אילץ אותה זה למכור את העסק  תחום כזה היה למטה מכבודו ,  מאחר שעסק בסחר יינות .  הם קיבלו תמורת המוניטין והזכות על העסק ארבעת אלפים ושבע מאות לירות  סכום שאפילו לא התקרב לסכום שיכול היה אבא להשיג לו היה בחיים .?  ציפיתי לגלות אותות של קוצר רוח בפניו של שרלוק הולמס למשמע הסיפור הלהגני וחסר השחר הזה ,  אך להפך ,  הולמס דווקא האזין לדברים במרב תשומת הלב .  
 ? ההכנסה הקטנה שלך ,?  שאל ,   ? האם מקורה בעסק ?  ?   ? לא ,  אדוני .  זו הכנסה נפרדת לחלוטין ,  שקיבלתי בירושה מן הדוד נד ,  באוקלנד .  הכסף מושקע במניות בניו זילנד ,  הנושאות ריבית של ארבעה אחוזים וחצי לשנה .  סכום הירושה הינו אלפיים וחמש מאות לירות ,  אבל אני יכולה להשתמש רק בכספי הריבית .?  
 ? הדברים מעניינים ביותר ,?  אמר הולמס .   ? אני מבין  מאחר שעומד לרשותך סכום כסף גדול כל כך ,  מאה לירות בשנה ,  וכן סכום הכסף שאת מרוויחה מעבודתך  כי את יוצאת לעתים לטיולים ונהנית ממנעמי החיים .  סבורני שאישה רווקה יכולה לחיות ברווחה מהכנסה של כשישים לירות לשנה .?  
 ? הייתי מסתפקת בהרבה פחות מזה ,  מר הולמס ,  אבל אתה מבין בוודאי שכל עוד אני גרה בבית ,  איני רוצה להיות לנטל עליהם ,  ולכן עומד כסף זה לרשותם כל עוד אני מתגוררת עמם .  מובן שזהו רק סידור זמני .  מר וינדיבנק מושך מדי שלושה חודשים את כספי הריבית שלי ומעביר אותם לידי אמא ,  ואני גיליתי כי אני יכולה להסתדר היטב עם סכום הכסף שאני משתכרת מכתבנות .  אני מרוויחה שני פני לגיליון ,  ועל פי רוב מדפיסה בין חמישה ? עשר לעשרים גיליונות ביום .?  
 ? אכן ,  הבהרת לי היטב את מצב הדברים ,?  העיר הולמס .   ? זהו ידידי ,  דוקטור ווטסון .  תוכלי לדבר בנוכחותו בחופשיות רבה ממש כמו בנוכחותי .  אנא ,  הואילי בטובך לספר לנו מהו הקשר שלך עם מר הוסמר אנג'ל .?  
סומק התפשט על פניה של העלמה סתרלנד ,  והיא מרטה בעצבנות את דש מקטורנה .   ? הכרתי אותו לראשונה בנשף של מתקיני הגז ,?  אמרה .   ? הם נהגו לשלוח כרטיסים לאבא כאשר היה בחיים ,  ולאחר מותו זכרו אותנו ושלחו את הכרטיסים אל אמא .  מר וינדיבנק לא הסכים שנלך לנשף .  בעצם ,  מעולם לא הסכים שנלך לכל מקום שהוא .  הוא נהג להתמלא חמה אפילו כאשר ביקשתי להצטרף למסיבה במסגרת בית הספר של יום ראשון .  אבל הפעם מנוי וגמור היה עמי ללכת  ובעצם ,  איזו זכות היתה לו למנוע זאת ממני ?  הוא טען שהאנשים שם אינם ראויים שנתרועע איתם  אבל כל חבריו של אבא התכוונו להשתתף בנשף .  והוא אמר שאין לי בגד הולם ללבוש  אבל היתה לי שמלת הקטיפה הסגולה ,  שמעולם אף לא הוצאה מן הארון .  לבסוף ,  כשכל טענותיו נדחו ,  נסע לו לצרפת בענייני עסקים ,  אבל אנחנו  אמא ואני בלוויית מר הרדי ,  שהיה בעבר מנהל העבודה שלנו  הלכנו לנשף ,  ושם פגשתי את מר הוסמר אנג'ל .?  
 ? אני מניח ,?  אמר הולמס ,   ? כי כאשר חזר מר וינדיבנק מצרפת ,  הוא כעס מאוד לשמוע שהלכת לנשף .?  
 ? אם לומר את האמת ,  הוא התנהג בסדר גמור .  אני זוכרת שצחק ומשך בכתפיו ,  ואמר שאין טעם למנוע מאישה את מבוקשה ,  מפני שבסופו של דבר תעשה כרצונה .?  
 ? אני מבין .  ובכן ,  בנשף מתקיני הגז פגשת ,  כפי שאמרת ,  אדון נכבד בשם מר הוסמר אנג'ל .?  
 ? כן ,  אדוני .  הכרתי אותו באותו לילה ,  ולמחרת בא לבקר אותי כדי לברר אם הגענו הביתה בשלום .  אחר כך נפגשנו איתו  כלומר ,  אני נפגשתי איתו פעמיים ויצאנו לטייל .  אבל אז חזר אבא מצרפת ,  ומר הוסמר אנג ? ל שוב לא יכול היה לבוא לביקור .?  
 ? לא ?  ?  
 ? טוב ,  אתה יודע ,  אבא לא אהב עניינים מן הסוג הזה .  הוא העדיף שלא לארח אורחים כלל ,  אם הדבר תלוי בו ,  ונהג לומר כי אישה צריכה להיות מרוצה בחוג משפחתה .  אבל אני תמיד אמרתי לאמא ,  כי אישה זקוקה לחוג משפחה משלה כדי להיות מרוצה ,  ולי עדיין אין חוג משפחה משלי .?   ? אבל מה באשר למר הוסמר אנג'ל ?  האם לא ניסה להיפגש איתך ?  ?  
 ? ובכן ,  אבא התכוון לנסוע שוב לצרפת בתוך שבוע ,  והוסמר כתב לי במכתבו כי מוטב לנו שלא נתראה זה עם זה עד שייסע ,  וכי כך בטוח יותר .  בינתיים יכולנו להתכתב ,  והוסמר אכן נהג לכתוב לי מדי יום ביומו .  אני הכנסתי מדי בוקר את הדואר הביתה ,  כך שאבא לא ידע דבר על אודות המכתבים ."   
" האם היית מאורסת לאדון באותה עת ?  "  
 ? הו ,  כן ,  מר הולמס .  התארסנו מיד לאחר הטיול הראשון שלנו .  הוסמר  מר אנג ? ל  עבד כקופאי במשרד ששכן ברחוב ל ? ד ? נהול ,  ו ..  ."   
" איזה משרד ?  ?  
 ? זו הצרה ,  מר הולמס ,  אינני יודעת .?  
 ? היכן הוא מתגורר ,  אם כן ?  ?  
 ? הוא ישן במקום עבודתו .?  
 ? וכתובתו אינה ידועה לך ?  ?  
 ? לא  פרט לכך שהמקום נמצא ברחוב לדנהול .?  
 ? לאיזו כתובת ,  אם כן ,  שלחת את מכתבייך ?  ?  
 ? למשרד הדואר ברחוב לדנהול :  הם הושארו שם עד שיבואו לקחתם .  הוא טען כי אם יישלחו המכתבים אל המשרד ,  ילעגו לו הפקידים האחרים על כך שהוא מקבל מכתבים מאישה .  הצעתי לו שאדפיס את המכתבים ,  כפי שהוא מדפיס את מכתביו ,  אך הוא סירב בכל תוקף ,  ואמר כי בשולחי אליו את מכתבי בכתב ידי  הוא חש שהמכתבים אכן מגיעים ממני ,  אך אם אדפיס אותם ,  יחוש כאילו מכונת הכתיבה מפרידה בינינו .  דבריו אלה מוכיחים ,  מר הולמס ,  עד כמה הוא אוהב אותי וכיצד הוא נוהג לתת את דעתו על פרטים קטנים .?  
 ? אכן ,  יש בכך כדי לרמז על דבר מה ,?  אמר הולמס .   ? מאז ומתמיד החזקתי באמיתה האומרת כי דווקא הפרטים הקטנים הם החשובים ביותר .  האם זכורים לך פרטים קטנים נוספים על אודות מר הוסמר אנג ? ל ?  ?  
 ? הוא ביישן מאוד ,  מר הולמס .  הוא העדיף לטייל איתי בשעות הערב מאשר בשעות היום ,  וגם טען כי הוא מתעב להיות גלוי לעין כול .  הוא נהג באדיבות רבה ובאיפוק .  אפילו קולו היה עדין ורך .  בנעוריו סבל מדלקת בגרון ומשקדים נפוחים ,  וכתוצאה מכך ,  כך סיפר לי ,  נחלשו מיתרי קולו ואורח דיבורו היה הססני ומלחשש .  הוא היטיב תמיד להתלבש ,  ובגדיו היו נאים ופשוטים ,  ואולם ראייתו היתה חלשה ,  כראייתי שלי ,  ולכן הרכיב משקפיים בעלי עדשות כהות ,  להגנה מפני קרני השמש .?  
 ? מה אירע אפוא לאחר שאביך החורג ,  מר וינדיבנק ,  שב אל צרפת ?  ?  
 ? מר הוסמר אנג ? ל חזר לבקר בביתנו והציע לשאת אותי לאישה עוד לפני שאבא יחזור מצרפת .  הוא היה רציני וחמור ואילץ אותי להישבע ,  כשידי מונחות על התנ ? ך ,  כי יהיה אשר יהיה  לעולם אשאר נאמנה לו .  אמא אמרה כי צדק בדרישתו זו להישבע לו אמונים ,  וכי זהו אות לאהבתו העזה .  אמא צידדה בו ממש למן ההתחלה ,  וחיבבה אותו אף יותר ממני .  ואז ,  לאחר שהציעו כי הנישואים ייערכו בתוך שבוע ,  התחלתי לשאול מה יקרה עם אבא ,  אבל שניהם טענו שאין צורך להתחשב באבא ,  ומוטב לספר לו על כך לאחר מעשה ,  ואמא הבטיחה כי תסדיר את העניין .  הדבר לא מצא חן בעיני במיוחד ,  מר הולמס .  זה נראה מגוחך למדי לבקש את רשותו ,  לאור העובדה שלא היה מבוגר ממני אלא בשנים ספורות ,  ואולם לא רציתי לעשות את המעשה בגנבה ,  ועל כן כתבתי אליו ,  לבורדו ,  שם נמצאים משרדי החברה ,  אך המכתב הוחזר אלי ממש בבוקר יום החתונה .?  
 ? המכתב לא הגיע אליו ,  אם כן ?  "  
 ? לא ,  אדוני ,  מפני שהוא יצא לדרכו אל אנגליה לפני שהמכתב הגיע לבורדו ."  
 ? הה !  כמה חבל .  אני מבין שקבעתם את טקס החתונה ליום שישי .  האם הייתם אמורים להתחתן בכנסייה ?  "  
 ? כן ,  אדוני .  אבל בטקס צנוע .  הוא אמור היה להיערך בכנסיית סנט סייביור ,  סמוך לקינגס קרוס ,  ואחר כך היינו אמורים לסעוד את ארוחת הבוקר במלון סנט פ ? נקרס .  הוסמר בא לקחתנו בכרכרה דו ? מושבית ,  אך מאחר שהייתי עם אמא ,  הושיב את שתינו בכרכרה והוא עצמו עלה על מרכבה בעלת ארבעה גלגלים ,  שהיתה כלי הרכב היחיד שנמצא ברחוב .  אנו הגענו לפניו אל הכנסייה ,  וכאשר הגיעה לשם המרכבה ,  המתנו שיצא ממנה ,  ואולם דבר לא התרחש ,  וכאשר ירד הרכב מתאו והציץ פנימה ,  התברר כי אין שם שום איש !  הרכב אמר כי אינו מסוגל להעלות על דעתו מה אירע לו ,  שהרי במו עיניו ראה כיצד נכנס אל המרכבה .  הדבר אירע ביום שישי האחרון ,  מר הולמס ,  ומאז לא שבתי לראותו ולא שמעתי ממנו דבר שיהיה בו כדי לשפוך אור על אשר אירע לו ."  
 ? אני סבור כי נהגו בך באורח מחפיר ,?  אמר הולמס .  
 ? הו ,  לא ,  אדוני !  הוא היה טוב לב וחביב מכדי לנטוש אותי בצורה כזו .  הרי כל הבוקר לא חדל לומר לי כי יהיה אשר יהיה ,  עלי לשמור לו אמונים :  וכי אף אם יתרחש דבר מה בלתי צפוי לחלוטין אשר יפריד בינינו ,  עלי לזכור תמיד כי הבטחתי לתת לו את ידי ,  וכי במוקדם או במאוחר יתבע את מימושה של ההבטחה .  היתה זו שיחה מוזרה ,  בהתחשב בעובדה שהיה זה בוקרו של יום החתונה ,  אבל הדבר שאירע לאחר מכן מעניק משמעות לדברים .?   ? אין בכך כל ספק .  את סבורה ,  אם כן ,  כי אירע לו אסון בלתי צפוי כלשהו ?  ?  
 ? כן ,  אדוני .  אני מאמינה כי הבחין בסכנה כלשהי ,  שאם לא כן  לא היה מדבר בצורה כזו .  ואחר כך ,  כך אני סבורה ,  אכן התרחשה הסכנה שאותה צפה .?  
 ? אבל אין לך שום מושג מה טיבה של אותה סכנה ?  ?  
 ? שום מושג .?  
 ? עוד שאלה אחת .  איך התייחסה אמך לעניין ?  " 
" היא כעסה מאוד ,  וביקשה שלא אשוב לדבר על כך לעולם ."   
" ואביך ?  האם סיפרת לו ?  ?  
 ? כן ,  ונראה כי הוא סבור כמוני ,  כי אירע דבר מה ,  וכי עוד אשוב לשמוע מהוסמר .  כפי שציין ,  איזה עניין יש למישהו להביא אותי עד לשערי הכנסייה ואחר כך לנטוש אותי ?  כמובן ,  לו לווה ממני כסף ,  או לו התחתן איתי והבטיח לעצמו את כספי ,  או ? אז היתה הצדקה לצעד כזה ;  אבל הוסמר היה עצמאי לחלוטין בכל מה שנוגע לכסף ,  וסירב אף להביט בפרוטה אחת מכספי .  ועם זאת ,  מה יכול היה להתרחש ?  ומדוע אינו יכול לכתוב ?  הו ,  אני ממש יוצאת מדעתי כשאני חושבת על כך !  ובלילה איני מסוגלת לעצום עין .?  היא משכה ממחטה קטנה מידוניתה ,  והחלה מתייפחת לתוכה בדמעות שליש .  
 ? אני מתכוון לחקור בפרשה למענך ,?  הבטיח הולמס וקם ממקומו ,   ? ואין לי כל ספק כי נגיע למסקנה נחרצת כזו או אחרת .  הניחי לי לשאת עתה בעול ,  ואל תחשבי על כך עוד .  מעל לכול ,  נסי למחות מזיכרונך את מר הוסמר אנג ? ל  בדיוק כפי שנעלם מחייך .?  
 ? אם כן ,  אינך סבור שאשוב לראותו ?  ?  
 ? חוששני שלא .?  
 ? מה אירע לו אפוא ?  ?  
 ? עלייך להותיר שאלה זו בידי .  הייתי רוצה לקבל ממך תיאור מדויק של האיש ,  וכן  אותם מכתבים שלו שתוכלי למסור לידי .?  
 ? פירסמתי מודעה ב'כרוניקל' ביום שבת שעבר בניסיון לאתרו ,?  אמרה .   ? הנה ההעתק ,  והנה ארבעה מכתבים שלו .?  
 ? תודה לך .  ומהי כתובתך ?  ?  
 ? רחוב ל ? יו ? ן 31 ,  ק ? מב ?  ? רו ? ול .?  
 ? אני מבין שכתובתו של מר אנג ? ל מעולם לא היתה ידועה לך .  היכן נמצא מקום עבודתו של אביך ?  ?  
 ? הוא עובד כסוכן נוסע של חברת ו ? סטהאו ? ז ומרב ? נק ,  יבואני היין הגדולים מרחוב פ ? נצ ? 'רץ' .?  
 ? תודה לך .  הבהרת היטב את בעייתך .  אנא ,  השאירי כאן את המסמכים ,  וזכרי את העצה שנתתי לך :  התייחסי אל הפרשה כולה כאל ספר חתום ,  ואל תניחי לה להשפיע על חייך .?  
 ? זה נאה מאוד מצדך ,  מר הולמס ,  אך איני יכולה לעשות זאת .  אני מתכוונת לשמור אמונים להוסמר .  הוא ימצא אותי מוכנה לקראתו כאשר ישוב אלי .?  
למרות כובעה המגוחך ופניה הריקות ,  היה דבר מה אצילי ומעורר הערכה באמונה הפשוטה של האורחת שלנו .  היא הניחה את צרור המסמכים הקטן שלה על השולחן ויצאה לדרכה ,  והבטיחה לשוב שנית בכל עת שתיקרא .  
שרלוק הולמס ישב מחריש במשך דקות אחדות ,  קצות אצבעותיו עדיין צמודים אלה לאלה ,  רגליו פשוטות לפניו ומבטו נעוץ בתקרה .  אחר כך נטל מעל האצטבה את מקטרת החימר הישנה והשמנונית ,  ששימשה אותו תמיד בתפקיד של יועץ ,  ולאחר שהצית אותה ,  נשען לאחור בכיסאו ,  וענני העשן הסמיכים והכחלחלים הסתלסלו מעלה ? מעלה ומבע של פיזור נפש מוחלט התפשט על פניו .   ? נושא מעניין מאוד למחקר ,  עלמה זו ,?  ציין .   ? אני מוצא שהיא הרבה יותר מעניינת מן הבעיה הקטנה שלה שהינה ,  בעצם ,  נדושה למדי .  אם תעיין במפתח העניינים שלי ,  תוכל למצוא מקרה דומה שאירע באנדובר בשנת 1877 ,  וכן דבר מה דומה שאירע בהאג בשנה שעברה ,  ואולם למרות שהרעיון עתיק יומין ,  הרי יש בו פרט אחד או שניים שיש בהם חידוש מבחינתי .  אבל העלמה עצמה  היה בה הרבה מן המאלף .?  
 ? דומני כי אתה רואה בה דברים רבים שנעלמו מעיני לחלוטין ,?  ציינתי .  
 ? הם לא נעלמו מעיניך ,  אתה פשוט לא הבחנת בהם ,  ווטסון .  לא ידעת במה להתבונן ,  ועל כן החמצת את כל הפרטים החשובים .  לעולם לא אצליח להבהיר לך את מידת החשיבות הטמונה בשרוולים ,  את מה שיכולות ללמד אותנו ציפורני האגודל ,  או אילו נושאים כבדי משקל עשויים להיות תלויים בשרוך של נעל חורפית .  עכשיו ,  אמור לי ,  מה הסקת מהופעתה של אישה זו ?  תאר לי אותה .?  
 ? ובכן ,  היא חבשה כובע קש רחב תיתורה בגוון כחול ? אפור ,  ונוצה בצבע חום ? אדמדם נעוצה בו .  היא לבשה מקטורן בצבע שחור ,  שחרוזים שחורים תפורים עליו ,  ואת שוליו מעטרים קישוטים קטנים בצבע שחור עז .  שמלתה היתה חומה ,  בגוון כהה מעט מגון הקפה ,  וצווארונה ושרווליה עוטרו בפרווה קטיפתית בצבע סגול .  כפפותיה היו בצבע אפור ,  ובאצבע יד ימין נראה חור שנוצר מרוב שימוש .  לא הבחנתי בנעליה .  היא ענדה עגילי זהב קטנים ועגולים שהשתלשלו מאוזניה ,  וכל הופעתה הכללית העידה על רווחה כלכלית במין דרך המונית ,  פשוטה וקלילה .?  
שרלוק הולמס ספק את כפיו רכות וצחק צחוק חרישי .   ? חי נפשי ,  ווטסון ,  אתה מתקדם בקצב נפלא .  אכן ,  אין ספק שהצלחת מאוד הפעם .  אמנם נכון הוא כי החמצת את כל הפרטים החשובים ,  אך הבנת את השיטה ואתה חד עין בכל מה שקשור בצבעים .  אבל לעולם אל תסתמך על הרושם הכללי ,  ידידי .  עליך להתרכז תחת זאת בפרטים .  מבטי הראשון מופנה תמיד אל שרוולה של האישה .  כאשר מדובר בגבר ,  מן הדין אולי להפנות את המבט הראשון אל הברך .  כפי שהבחנת ,  על שרווליה של אישה זו היתה פרווה קטיפתית ,  שהינה אריג מצוין בכל מה שקשור בהותרת עקבות .  הקו הכפול ,  מעט מעל לפרק היד ,  במקום שבו נלחצות ידיה של הכתבנית אל השולחן ,  נראה בבירור רב .  מכונת תפירה ידנית מותירה סימן דומה ,  אך רק על הזרוע השמאלית ,  ורק בצד הזרוע ,  הרחק מן האגודל ,  ולא סימן החוצה את החלק הרחב של כף היד ,  כסימן הזה .  אחר כך הבטתי בפניה ,  ומאחר שהבחנתי משני צדי האף בסימן שמותירים משקפי מצבט ,  העזתי להעיר את הערתי על אודות קוצר הראייה ועבודת הכתבנית ,  שדומה כי הפתיעה אותה מאוד .?  
 ? היא הפתיעה גם אותי .?  
 ? אבל הדבר הרי היה ברור כשמש .  אחר כך הופתעתי עד מאוד ועניינ ? י ניעו ? ר משגיליתי ,  כאשר הבטתי בנעליה ,  כי גם אם אין נעליים אלה שונות זו מזו ,  הרי שהיו מוזרות מאוד :  על חרטום של נעל אחת נראו מעט עיטורים ,  ואילו החרטום האחר היה פשוט וללא עיטורים .  בנעל אחת רק שני הכפתורים התחתונים מתוך חמישה היו רכוסים ,  ובשנייה  השני ,  השלישי והחמישי .  עכשיו ,  אמור לי ,  כאשר אתה רואה עלמה צעירה היוצאת מביתה כשהיא נעולה בנעליים מוזרות ,  שכפתוריהן רכוסים למחצה ,  בעוד ששאר לבושה נקי ומסודר  האם תתקשה להקיש מכך שיצאה את ביתה בחיפזון ?  " 
" ומה עוד ?  "  שאלתי ,  כשאני מגלה עניין רב  כדרכי תמיד  בתהליך החשיבה ההגיונית החד והברור של ידידי . 
" הבחנתי ,  בדרך אגב ,  כי כתבה פתק בטרם עזבה את הבית  אבל לאחר שכבר היתה לבושה .  כבר נתת את לבך לעובדה שכפפתה הימנית היתה קרועה בקצה האצבע ,  ואולם ככל הנראה ,  לא הבחנת בכך שגם הכפפה וגם האצבע היו מוכתמות בדיו סגולה .  היא כתבה את הפתק בחופזה והעמיקה מדי לטבול את עטה .  הדבר בוודאי התרחש הבוקר ,  אחרת לא היה הכתם מתנוסס בבהירות כזו על האצבע .  כל זה משעשע מאוד ,  אף כי פשוט וקל למדי ,  אבל עתה עלי לשוב לעניין עצמו ,  ווטסון .  התואיל לקרוא באוזני את תיאורו של מר הוסמר אנג ? ל כפי שהופיע במודעה ?  "  
קירבתי את פיסת הנייר הקטנה והמודפסת אל האור ,  וקראתי מתוכה :  
נעדר ,  מאז בוקר יום 14 בחודש ,  אדון בשם הוסמר אנג ? ל .  גובהו כמטר ושבעים סנטימטרים ,  מבנה גופו חסון ,  גון פניו חיוור ,  שערו שחור ,  עם קרחת קטנה במרכז גולגולתו ,  ולו פאות לחיים שחורות ושעירות ושפם ;  מרכיב משקפיים בעלי עדשות כהות ,  דיבורו רפה מעט .  באחרונה נראה לבוש פראק שחור ,  חזיית משי שחורה עם שרשרת שעון מזהב ,  מכנסי טוויד אפורים מאריג הריס וקרסוליות חומות מעל מגפיים נמוכים .  עבד במשרד שברחוב לדנהול .  כל היודע דבר ..  .
  ? זה מספיק ,?  אמר הולמס .   ? אשר למכתבים ,?  המשיך והעיף בהם מבט , " הם שגרתיים ביותר ,  אין בהם ולו רמז קל שבקלים באשר לטיבו של מר אנג ? ל ,  פרט לכך שפעם ציטט את בלזאק .  ואולם ישנו פרט אחד ראוי לציון ,  שאין ספק כי עמדת עליו ." 
 ? המכתבים מודפסים ,?  ציינתי .   ? לא זו בלבד שהם מודפסים ,  גם החתימה מודפסת .  הבט בחתימה הקטנה והברורה ,   ? הוסמר אנג ? ל' ,  המופיעה בתחתית העמוד .  המכתב נושא עליו תאריך ,  אבל שום כתובת לא מתנוססת בראשו פרט לכתובת הסתומה למדי :  רחוב לדנהול .  עניין החתימה מרמז על דבר מה  למעשה ,  מעיד בבירור על דבר מה ."  
 ? והוא ?  "  
 ? ידידי היקר ,  האם ייתכן שאינך רואה איזו משמעות מכרעת יש לו לגבי הפרשה כולה ?  "   ? לא ,  איני יכול לומר שאני רואה ,  אלא אם כן התכוון לפתוח לעצמו פתח שיאפשר לו להתכחש לחתימתו במקרה שתוגש נגדו תביעה על הפרת הבטחה .?  
 ? לא ,  לא בזה מדובר .  בכל אופן ,  אני עומד לכתוב עתה שני מכתבים שיש בהם כדי ליישב את הבעיה .  אחד מהם יישלח לאחת החברות בסיטי ,  והשני  לאביה החורג של העלמה הצעירה ,  מר וינדיבנק ,  ובו אבקשו לפגוש בנו כאן מחר בערב בשעה שש .  מוטב לנו שננהל את עסקינו עם קרובי המשפחה ממין זכר .  ועתה ,  דוקטור ,  אין אנו יכולים לעשות דבר בטרם תגענה התשובות למכתבים ,  מוטב לנו ,  אם כן ,  להניח עד אז לבעייתנו הקטנה .?  היו לי סיבות רבות כל כך להאמין בכוחות החשיבה ההגיונית של ידידי וביכולת הפעולה המופלאה שלו ,  עד כי חשתי כי ישנו בוודאי בסיס מוצק לדרך הבטוחה והקלילה שבה נהג בתעלומה יוצאת דופן זו שהתבקש לפתור .  רק פעם אחת חזיתי בכישלונו  היה זה בפרשת מלך בוהמיה ותצלומה של איירין אדלר :  אבל כאשר אני שב ומהרהר בפרשה המוזרה של  " חותם הארבעה "  ובנסיבות יוצאות הדופן הקשורות ב"חקירה בשני ",  ברור לי כי על הפקעת להיות סבוכה ומוזרה באמת ,  כדי שלא יוכל להתירה .  
עזבתי אותו כשהוא עדיין מעשן את מקטרת החימר השחורה שלו ,  ובלבי הביטחון כי כאשר אשוב לכאן בערב יום המחרת ,  אגלה כי הוא מחזיק בידיו את קצה החוט שיוביל אותו לגילוי זהות החתן הנעלם של העלמה מרי סתרלנד .  
באותה עת ריכז אליו את כל תשומת לבי מקרה רפואי חמור ביותר ,  ובמשך כל יום המחרת הייתי טרוד ליד מיטתו של החולה .  רק סמוך לשעה שש התפניתי ממלאכתי ויכולתי לזנק אל תוך כרכרה דו ? אופנית ולנסוע אל רחוב בייקר ,  כשאני חושש מעט פן אאחר את המועד ולא אספיק להיות נוכח בעת פתרונה של תעלומה קטנה זו .  ואולם משהגעתי ,  גיליתי את שרלוק הולמס בגפו ,  כשהוא מנומנם למחצה וגופו הארוך והרזה מצונף בתוך כורסתו .  סדרה מבהילה של בקבוקים ומבחנות וריחה החריף והמטהר של חומצת מימן כלורית הבהירו לי כי בילה את יומו כשהוא טרוד בניסויים כימיים שכה אהב .   ? נו ,  מצאת את הפתרון ?  ?  שאלתי בהיכנסי .  
 ? כן ,  זו היתה תחמוצת בריום דו ? גופריתית .?  
 ? לא ,  לא ,  אני מתכוון לתעלומה !  ?  קראתי .  
 ? אה ,  זה ?  חשבתי על החומצה ההידרוכלורית שבה הייתי טרוד .  מעולם לא היתה כאן כל תעלומה ,  אף כי ,  כפי שכבר אמרתי אתמול ,  היה בפרטים אחדים משום עניין .  הבעיה היחידה היא כי אין כל חוק ,  לצערי ,  שאפשר להפעיל נגד הנבל .?  
 ? מיהו אם כן ,  ומה התכוון להשיג בנטישת העלמה סתרלנד ?  ?  השאלה אך זה יצאה מפי ,  ועוד טרם הספיק הולמס לפתוח את פיו ולהשיב עליה ,  וכבר עלה באוזנינו קול צעדים כבדים בפרוזדור ,  ואחר כך נשמעה נקישה על הדלת .   ? זהו אביה של הנערה ,  מר ג ? יימס וינדיבנק ,?  אמר הולמס .   ? הוא כתב אלי כדי להודיעני שיהיה כאן בשעה שש .  היכנס !  ?  
האיש שנכנס אל החדר היה ברנש כבן שלושים ,  בעל קומה ממוצעת ומבנה גוף חסון ,  לחייו מגולחות למשעי ועור פניו חיוור ,  נוהגו אדיב ומתרפס ,  ולו זוג עיניים אפורות ,  חדות ונוקבות להפליא .  הוא ירה מבט שואל בכל אחד מאיתנו ,  הניח את מגבעתו המבהיקה על המזנון ,  ובקידה קלה החליק מטה אל הכיסא הקרוב ביותר .  
 ? ערב טוב ,  מר ג'יימס וינדיבנק ,?  אמר הולמס .   ? דומני שמכתב מודפס זה ,  שבו קבעת עמי פגישה לשעה שש בערב ,  נשלח ממך !  ?   ? כן ,  אדוני .  חוששני כי איחרתי מעט ,  אך אתה יודע שאיני אדון לזמני .  צר לי שהעלמה סתרלנד הטרידה אותך בעניין פעוט זה .  דעתי היא כי מוטב שלא לכבס כביסה מלוכלכת כגון זו ברבים .  היא פנתה אליך נגד רצוני .  אבל ,  כפי שכבר הבחנת ,  זוהי נערה רגשנית הפועלת על פי דחף ,  וקשה להניא אותה מדעתה לאחר שהחליטה לבצע דבר מה .  מובן שאיני מתנגד כל כך לכך שאתה תדע את הפרשה ,  מאחר שאינך קשור עם המשטרה ,  אך אין זה נעים לתת פרסום ציבורי למצוקה משפחתית .  מלבד זאת ,  זהו בזבוז של כסף ,  שכן כיצד יעלה בידך למצוא את הוסמר אנג ? ל זה ?  ?   ? להפך ,  אדוני ,?  אמר הולמס בשלווה .   ? יש לי סיבה טובה להאמין כי אצליח לגלות את מר הוסמר אנג ? ל .?  מר וינדיבנק נרתע בחלחלה ושמט את כפפותיו .   ? אני שמח מאוד לשמוע זאת ,?  אמר .  
 ? דבר מוזר הוא ,?  ציין הולמס ,   ? כי יהיו למכונת כתיבה מאפיינים המייחדים אותה ,  בדיוק כמו לכתב ידו של אדם .  אין שתי מכונות כתיבה הכותבות באופן זהה ,  אלא אם כן מדובר במכונות כתיבה חדשות .  ישנן אותיות הנשחקות מהר יותר מן האחרות ,  ויש אותיות הנשחקות רק בחלקן .  ועכשיו ,  מר וינדיבנק ,  אפשר שאתה מבחין בכך כי בפתק זה שלך מופיעה תמיד האות א ?  כשהיא מטושטשת מעט ,  וכי זנב האות ר ?  פגום מעט .  ישנם ארבעה ? עשר מאפיינים נוספים ,  אך אלה הם הבולטים ביותר .?  
 ? אנו מבצעים את כל התכתובת שלנו באמצעות מכונה זו ,  ועל כן התבלתה מעט ,?  השיב אורחנו ונעץ בהולמס מבט נוקב מעיניו הקטנות והנוצצות .   ? ועתה אראה לך דבר מה שהוא בבחינת מחקר מעניין ביותר ,  מר וינדיבנק ,?  המשיך הולמס .   ? בדעתי לכתוב ביום מן הימים מונוגרפיה קטנה נוספת על אודות מכונת הכתיבה והקשר שלה לפשע .  זהו נושא שהקדשתי לו תשומת לב מסוימת .  בידי כאן ארבעה מכתבים שהתקבלו מן האיש שנעלם .  כולם מודפסים במכונת כתיבה .  מסתבר כי בכל המכתבים הללו לא זו בלבד שהאות א ?  נראית מטושטשת וזנב הר ?  חסר ,  אלא אף ניתן להבחין בכך  אם תשתמש בזכוכית המגדלת שלי  כי כל אותם ארבעה ? עשר המאפיינים האחרים שהזכרתי קודם ,  מופיעים גם בהם ."  
מר וינדיבנק זינק מכיסאו ונטל את כובעו .   ? איני יכול לבזבז את זמני על שיחות הבל דמיוניות מסוג זה ,  מר הולמס ,?  אמר .   ? אם יעלה בידך לתפוס את האיש  תפוס אותו והודע לי על כך .?   ? בוודאי ,?  אמר הולמס ,  צעד לפנים ונעל את הדלת במפתח .   ? הנני מודיע לך ,  אם כן ,  כי תפסתי את האיש !  ?  
 ? מה ?  !  היכן ?  ?  צעק מר וינדיבנק ,  החוויר עד לשפתיו והעיף סביבו מבטים מבוהלים כעכברוש במלכודת .  
 ? הו ,  אין בזה תועלת  באמת שאין בזה תועלת ,?  אמר הולמס בנועם .   ? אין לך כל אפשרות להיחלץ ממצוקתך ,  מר וינדיבנק .  הרי המעשה שקוף כל כך ,  והמחמאה שחלקת לי ,  כשאמרת כי לא יעלה בידי לפתור בעיה כה פשוטה ,  היתה מפוקפקת ביותר .  כן ,  זהו זה !  שב לך ונשוחח על כך .?  אורחנו התמוטט אל תוך כיסא ,  פניו כפני מת ומצחו מכוסה בזיעה מבהיקה .   ? אי  אי ? אפשר להעמיד אותי לדין ,"  גימגם .  
 ? חוששני כי הצדק איתך .  אך בינינו לבין עצמנו ,  וינדיבנק ,  היה זה התעלול האכזרי ,  האנוכי וחסר הלב ביותר שנתקלתי בו מימי ,  אשר הוצא אל הפועל בדרך נקלית ונפשעת ביותר .  עתה ,  הנח לי לגולל באוזניך את השתלשלות העניינים ,  ואתה מוזמן לתקן אותי ,  אם אטעה .?  
האיש ישב מכווץ בכיסאו ,  ראשו שמוט על חזהו ,  כאדם שחרב עליו עולמו .  הולמס הניף את רגליו על פינת אדן האח ,  ובהישענו לאחור כשידיו נתונות בכיסיו ,  החל מדבר  יותר לעצמו ,  כך נראה ,  מאשר אלינו .  
 ? האיש נשא לו אישה מבוגרת ממנו בשנים רבות בשל בצע כסף ,?  אמר ,   ? וכמו כן ,  עשה שימוש בכספה של הבת כל עוד התגוררה איתם .  היה זה סכום כסף ניכר לגבי אנשים ממעמדם ,  ואובדן הכסף עלול היה לחולל שינוי ניכר ברמת חייהם .  כדאי היה להשקיע מאמץ כדי למנוע את אובדנו .  הנערה ניחנה במזג נעים וחביב ,  אך הפגינה רגשנות רבה ולבביות חמה בהליכותיה .  כך שברור היה כי עם סגולותיה הטבעיות וההכנסה שעמדה לרשותה ,  לא תישאר זמן רב ברווקותה .  ואולם נישואיה פירושם אובדן מאה לירות בשנה .  איזה צעד ,  אם כן ,  נוקט אביה החורג כדי למנוע זאת ?  הוא נוקט אמצעי שגרתי ביותר ,  ומחזיק אותה בבית ואוסר עליה לבוא בחברת אנשים בני גילה .  אבל עד מהרה הוא נוכח לדעת כי לא יוכל לנקוט אמצעי זה לעד .  היא מגלה מרדנות ועומדת על זכויותיה ,  ולבסוף מכריזה על כוונתה הנחרצת להשתתף בנשף ריקודים מסוים .  
 ? ומה מחליט אז האב החורג הפיקח לעשות ?  הוא הוגה רעיון שיש בו כדי להנחיל כבוד למוחו אך לא ללבו .  בשיתוף פעולה מצד אשתו ובסיועה ,  הוא מסווה את זהותו ,  מסתיר עיניים חדות מבט אלה שלו מאחורי משקפיים כהים ,  מסווה את פרצופו בעזרת שפם וצמד פאות לחיים שעירות ,  מנמיך את קולו הצלול ללחישה מרמזת ,  וכשהוא שם בנוסף על כל זאת את מבטחו בקוצר ראייתה של הנערה ,  הוא מציג את עצמו בפניה כמר הוסמר אנג ? ל ,  ומרחיק ממנה מחזרים אחרים על ידי כך שהוא עצמו מחזר אחריה ."   
" זו היתה רק בדיחה ,?  גנח אורחנו .   ? לא תיארנו לעצמנו שכל כך תיסחף ."  
 ? קרוב לוודאי שלא .  יהיו אשר יהיו פני הדברים ,  העלמה הצעירה הוקסמה לחלוטין ,  ומאחר שהיתה סמוכה ובטוחה שאביה החורג שוהה בצרפת ,  לא עלה על דעתה ולו צל של חשד כי מדובר במעשה הונאה .  תשומת לבו של האדון החניפה לה מאוד ,  ותחושתה זו התחזקה בשל ההערצה הנלהבת שהפגינה אמה .  אחר כך החל מר אנג ? ל לבקרה ,  שכן ,  ברור היה שיש להמשיך בהצגה ככל האפשר ,  אם ברצונם להשיג תוצאות ממשיות .  התקיימו ביניהם מפגשים ,  וכן הוחלט על אירוסים ,  אשר נועדו להבטיח מעבר לכל ספק כי הנערה לא תפנה את תשומת לבה אל מישהו אחר .  
 ? ואולם התרמית לא יכולה היתה להימשך לנצח .  הנסיעות המדומות לצרפת הכבידו עליו מאוד .  הצעד הברור היה אפוא להביא את העניין לידי סיום דרמטי ,  שיותיר רושם חזק ובל יימחה בלבה של העלמה הצעירה וימנע אותה מלחפש לעצמה מחזר חדש בעתיד הקרוב .  מכאן כל שבועות האמונים בספר התנ ? ך שאולצה להישבע ,  ומכאן גם ההתייחסות בבוקר יום החתונה לאפשרות כי דבר מה עשוי לקרות .  
 ? ג'יימס וינדיבנק ביקש להביא לידי כך שהעלמה סתרלנד תתחייב לשמור אמונים להוסמר אנג ? ל ,  ותיוותר באי ? ודאות באשר לגורלו ,  עד כי במשך עשר השנים הבאות לפחות לא תהיה מוכנה לקשור את גורלה בגורלו של אדם אחר .  הוא הביא אותה עד לדלת הכנסייה ,  ואז ,  מאחר שלא יכול היה להרחיק לכת מעבר לכך .  מצא לו פתרון נוח מאוד ,  ונעלם מן המקום באמצעות אותו תעלול ישן של עלייה למרכבה בדלת אחת ויציאה מן הדלת השנייה .  דומני שזו היתה השתלשלות העניינים ,  מר וינדיבנק !  ?  
בזמן שהולמס השמיע את דבריו ,  עלה בידי אורחנו להתאושש ,  ומשהו מביטחונו העצמי שב אליו .  עתה קם מכיסאו ,  והבעה של לעג צונן על פניו החיוורות .  
 ? אפשר שזו היתה השתלשלות העניינים ואפשר שלא ,  מר הולמס ,?  אמר ,   ? אבל אם אתה פיקח כל כך ,  אתה צריך להיות פיקח מספיק לדעת שאתה הוא שמפר עכשיו את החוק ,  ולא אני .  אני לא עשיתי מעולם כל דבר העלול לגרור תביעה ,  אך כל עוד אתה מחזיק דלת זו נעולה ,  אתה חושף את עצמך לתביעה שתוגש נגדך על תקיפה ומעצר בלתי חוקי .?  
 ? אכן ,  כפי שציינת ,  החוק אינו יכול לגעת בך ,?  אמר הולמס ,  סובב את המפתח ופתח את הדלת לרווחה ,   ? ואף על פי כן ,  מעולם לא ראיתי מישהו הראוי לעונש יותר ממך .  לו היה לעלמה הצעירה אח או ידיד ,  מן הדין היה שיטעים את כתפיך טעמו של השוט ,  חי יופיטר !  ?  המשיך ,  וסומק עלה על פניו למראה הבעת הלעג המריר שהסתמנה בפניו של האיש ,   ? אמנם חובותי ללקוחותי אינם כוללים זאת ,  אבל הנה ,  מונח פה שוט רכיבה ,  ואני חושב שאגרום לעצמי את העונג ו  ?  הוא צעד שני צעדים מהירים לעבר השוט ,  אך בטרם יכול היה לאחוז בו  נשמע קול דשדוש רגליים פראי על המדרגות ,  דלת חדר הכניסה הכבדה נטרקה ,  ומבעד לחלון יכולנו לראות את מר ג ? יימס וינדיבנק נמלט במורד הרחוב כל עוד נפשו בו .  
 ? זהו נבל חסר לב !  ?  אמר הולמס בצחוק ,  ושב והטיל את גופו אל תוך כיסאו .   ? הברנש יעבור ממעשה פשע אחד למשנהו עד שיבצע מעשה חמור באמת ויסיים את חייו על הגרדום .  מבחינות מסוימות לא נעדרה הפרשה עניין לגמרי .?  
 ? עדיין איני מבין לאשורו את כל תהליך הסקת המסקנות שלך ,?  ציינתי .  
 ? ובכן ,  למן ההתחלה ברור היה כי להוסמר אנג'ל זה צריך להיות מניע רציני ביותר להתנהגותו התמוהה .  ובאותה מידה ברור היה שהאדם היחיד היוצא נשכר מתקרית זו ,  עד כמה שניתן לראות ,  היה האב החורג .  אחר כך היה בעובדה ששני אנשים אלה מעולם לא נראו יחדיו ,  והאחד תמיד הופיע כאשר השני נעלם ,  כדי לרמז על דבר מה .  וכך גם המשקפיים הכהים והקול המוזר רמזו על תחפושת ,  וכך גם פאות הלחיים השעירות .  חשדותי קיבלו אישור על ידי הצעד המוזר שנקט בהדפיסו את חתימתו ,  דבר שהעיד ,  כמובן ,  על כך שכתב ידו היה מוכר לעלמה ,  וכי יכולה היתה לזהות אותו אפילו מתוך שתי מילים בלבד .  אתה רואה ,  כל עובדה כזו בנפרד יחד עם עוד עובדות קטנות נוספות  כל אלה העידו על מסקנה אחת ."  
 ? וכיצד אימ ? ת ?  אותן ?  "  
 ? לאחר שעליתי על זהותו של החשוד ,  לא התקשיתי למצוא אישור למסקנותי .  ידעתי באיזו חברה מועסק האיש .  לאחר שעיינתי בתיאורו המודפס של הנעדר ,  ניפיתי ממנו את כל הפרטים הנובעים מן התחפושת  פאות הלחיים ,  המשקפיים ,  הקול  ושלחתי אותו אל החברה .  ביקשתי מהם שיודיעו לי אם תיאור זה מתאים לאחד מן הסוכנים הנוסעים שלהם .  מאחר שכבר עמדתי על תכונותיהן המיוחדות של מכונות הכתיבה ,  כתבתי לאיש עצמו לפי הכתובת של העסק שבו הוא עובד ,  וביקשתי ממנו לבוא לביתי .  כפי שציפיתי ,  תשובתו היתה מודפסת ,  ואותם פגמים קלים ,  אך בעלי מאפיינים בולטים ,  התגלו גם בה .  באותו הדואר קיבלתי מכתב מחברת וסטהאוז ומרבנק אשר ברחוב פנצ'רץ' המודיע לי כי התיאור ,  על כל פרטיו ,  מתאים בדיוק רב לתיאורו של אחד העובדים שלהם ,  אדם בשם ג'יימס וינדיבנק ,  וזה הסיפור ,  voila tout !  "  
 ? והעלמה סתרלנד ?  ?  
 ? אם אספר לה את האמת ,  לא תאמין לדברי .  אולי זכור לך הפתגם הפרסי העתיק :   ? כל הנוטל לו גור נמרים  סכנה מרחפת על ראשו .  כמו גם על כל המנפץ אשליה מלבה של אישה' .  יש מן החוכמה וההיגיון בדבריו של חאפז ,  בדיוק כמו בדבריו של הורציוס  ולשניהם נהירות דרכי אנוש ." 


שרלוק הולמס : " עניין של זהות "
 הבלש הנודע חוזר למדפים עם תרגום מחודש לשני קבצי הסיפורים הראשונים המגוללים את הרפתקאותיו .  קבלו טעימה עם הסיפור  " עניין של זהות "
 
