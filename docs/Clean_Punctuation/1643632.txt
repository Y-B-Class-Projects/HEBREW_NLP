דיווח :  אברטון רוצה את אוסקר קרדוסו
חלוץ בנפיקה ונבחרת פרגוואי ממשיך למשוך תשומת לב .  בשלישי הטופיז יארחו את ספורטינג ליסבון  ( 20:00 ,  ספורט2 )  
" דיילי מייל "  הבריטי מדווח היום  ( שני )  שאברטון מעוניינת להחתים בקיץ הקרוב את בנפיקה ונבחרת פרגוואי ,  אוסקר קרדוסו .  החלוץ המתנשא לגובה של 1.94 מטר ,  צפוי להפוך לאחד מהשחקנים המבוקשים בקיץ הקרוב .  העונה הוא הספיק לכבוש כבר 17 שערי ליגה ונגד אברטון כבש שלושה שערים בשני המשחקים בהם נפגשו הקבוצות בשלב הבתים בליגה האירופית .
 צמד המשחקים בין אברטון לבין האימפריה הפורטוגלית הסתיימו ב-0:5 לזכות בנפיקה בבית וב-0:2 לזכותה באנגליה .  מחר  ( שלישי ,  20:00 ,  ספורט2 )  תפגוש אברטון יריבה אחרת מליסבון ,  ספורטינג ,  כשהפעם הפסד כפול ישלח אותה אל מחוץ למסגרת היבשתית .
 למרות המפגשים הקודמים והכואבים נגד בנפיקה ,  קשר אברטון סטיבן פינאר ,  אופטימי לקראת יריבתה העירונית : " בנפיקה היא קבוצה מצוינת שיכולה לשחק בקלות בליגת האלופות ,  אבל אני חושב שלמדנו איך לשחק נגד קבוצות לטיניות .  העובדה שכבר שיחקנו נגד קבוצה מהליגה של ספורטינג תעזור לנו ". 
הקבוצה הפורטוגלית נמצאת בעיצומה של עונה לא טובה ,  הרחק ממאבק האליפות ואחרי ארבעה הפסדים ותיקו בכל המסגרות .  ניצחון ישפר את מצב הרוח ,  אבל הירוקים-לבנים יהיו מרוצים מאוד גם מתיקו בגודיסון פארק .  

דיווח :  אברטון רוצה את אוסקר קרדוסו
חלוץ בנפיקה ונבחרת פרגוואי ממשיך למשוך תשומת לב .  בשלישי הטופיז יארחו את ספורטינג ליסבון  ( 20:00 ,  ספורט2 ) 

