נתניהו תומך במתן רישיון לחברת החשמל כספקית תקשורת
 >  >  ראש הממשלה בנימין נתניהו תומך במתן רישיון של ספקית תקשורת נתונים מהירה לחברת החשמל .  נתניהו מינה את מנכ"ל משרדו ,  אייל גבאי ,  לקדם את העניין .  משרד התקשורת מקדם בימים אלה שני רישיונות ניסוי לשירותי תקשורת לחברת החשמל .  הראשון הוא פרישת סיבים אופטיים עד בית הלקוח ,  שיספקו ללקוחות מהירות אינטרנט של 100 מגה-ביט בשנייה ,  בהורדה ובהעלאה .  בכוונת החברה לנצל את רישיון הניסוי כדי לחבר כ-150 בתי אב בקריית שמונה לאינטרנט במהירות כזו ,  בתוך כמה חודשים ממתן הרישיון .  שירות התקשורת השני שאותו חברת החשמל תבחן מכונה ran במסגרת השירות תאפשר חברת החשמל לחברות הסלולר להציב אנטנות סלולריות על עמודי חשמל מחוץ למרכזים עירוניים .  חברות הסלולר ישתמשו בתורן ובתשתית הסיבים של חברת החשמל על מנת לספק תמסורת - לחבר את האנטנה לליבת הרשת של חברת הסלולר .  לחברת החשמל יש כ-2,600 קילומטר של סיבים אופטיים ,  שכיום משמשים לצורכי תמסורת ובקרה פנימיים בלבד .  שר התקשורת משה כחלון מתכנן לאפשר לחברת החשמל לספק גם שירותי תקשורת על בסיס סיבים זה ובכך ליצור תחרות מול בזק ו-hot .
 
נתניהו תומך במתן רישיון לחברת החשמל כספקית תקשורת
nan
