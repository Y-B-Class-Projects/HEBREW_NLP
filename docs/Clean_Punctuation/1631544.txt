סימן נוסף להתאוששות בשוק הדיור האמריקאי :  חברת הבנייה KB הום חזרה לרווחיות לאחר 3 שנים
למרות הרווח ,  מניית החברה יורדת ב-5.5% בשל אכזבה מההזמנות החדשות מהחברה
kb הום ,  חברת הבנייה האמריקאית שסבלה בשנים האחרונות מהמשבר בשוק הנדל"ן ,  רשמה רווח ראשון זה כמעט 3 שנים ,  ואף עלתה על תחזיות האנליסטים .  למרות זאת ,  יורדת מניית החברה כעת בוול סטריט ב-5.5% ,  בגין אכזבה מההזמנות החדשות.kb הום ,  אחת מ-5 חברות הבנייה המובילות בארה"ב ,  דיווחה על רווח נקי בסך 100.7 מיליון דולר ברבעון הרביעי של שנת הכספים שלה ,  שהסתיימה ב-30 בנובמבר .  ברבעון המקביל בשנה שעברה דיווחה על הפסד בסך 307.3 מיליון דולר .  הרווח היה גדול פי 3 מתחזיות האנליסטים .  עם זאת ,  ללא הטבת מס בסך 191.7 מיליון דולר שהעניק הממשל האמריקאי לחברות בעקבות המשבר ,  רשמה החברה 91 מיליון דולר ברבעון האחרון .  הכנסות החברה צנחו ב-27% לסך 674.6 מיליון דולר.מנכ"ל kb הום ,  ג'פרי מצגר ,  אמר כי החולשה הכלכלית בארה"ב ,  שיעור האבטלה הגבוה ,  הפיגורים בתשלומי המשכנתאות והגידול בעיקולים ,  יכולים לפגוע בהתייצבות הנראית בימים אלה בחלק מאזורי ארה"ב .  kb הום מנסה להתמודד עם גל העיקולים ,  ששיעורם הגבוה פוגע במחירים בשוק ,  באמצעות השקת סדרת בתים זולים וקטנים יחסית .  עם זאת ,  דווקא סדרה זו איכזבה ,  ומספר ההזמנות החדשות של החברה עלה ב-12% בלבד ברבעון הרביעי ,  פחות מתחזיות האנליסטים ,  ופחות מזינוק של 62% שנרשם ברבעון השלישי .
 
סימן נוסף להתאוששות בשוק הדיור האמריקאי :  חברת הבנייה KB הום חזרה לרווחיות לאחר 3 שנים
למרות הרווח ,  מניית החברה יורדת ב-5.5% בשל אכזבה מההזמנות החדשות מהחברה

