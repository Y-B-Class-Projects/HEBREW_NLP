לא עשר
רוב מרשל ,  במאי הסרט  " NINE ",  התפתה לביים סרט שמבוסס על מקור קלאסי והעמיס בשואו ,  סטייל ובפנלופה קרוז בתחתונים .  חבל שהוא שכח עלילה וסיפור
השמות המתנוססים על גבי כרזת הסרט  " NINE "  ודאי ימשכו צופים רבים לאולמות הקולנוע .  אחרי הכל ,  בכמה סרטים ניתנת ההזדמנות לחזות בשבעת פלאי הקסם הקולנועי במחיר כרטיס אחד - פנלופה קרוז ,  הנוטפת בנשים ,  ניקול קידמן ,  נסיכת הקרח ,  מריון קוטיאר ,  צרפתיית המחמד ,  קייט הדסון המאמי ,  פרגי ,  הקול והשדיים ,  ג'ודי דנץ' ,  גם דיים וגם שחקנית גדולה ,  וסופיה לורן הקשישה ,  המלכה האם הקולנועית ,  בליהוק המעניק חותמת תו איכות לכאורה .  על כולן מנצח הנסיך ,  אם לא מלך השחקנים ,  דניאל דיי לואיס ,  עם סקס אפיל מעושן וסטייל .
 בראשית ,  כלומר ב-1963 ,  היה  " שמונה וחצי ו"NINE "  מבוסס על מחזמר מצליח שעלה בברודוויי שקיבל השראתו מהסרט המקורי .  המקור הוא סרט אוטוביוגרפי חושפני המגולל את חייו המקצועיים והאישיים של פליני ,  על הפנטזיות המיניות ,  זיכרונות הילדות ,  הסכסוכים הפנימיים ,  המשברים וגם המחיר הכבד שהם גובים . " NINE "  הוא תקציר חטיפי שלו .  
גואידו קונטיני הוא במאי איטלקי שמאחוריו להיטים רבים וגם כמה פלופים .  הוא ניצב בפני הפקה נוספת ,  שהכל וכולם  המפיק ,  הכוכבת הראשית ,  הניצבים ,  התפאורה והתלבושות  מוכנים ליריית הפתיחה שלה .  כולם ,  חוץ מהבמאי ,  או אם תרצו ,  אלוהים .  ואם אלוהים לא יגיד  " ויהי אור ",  או במקרה הזה ,  אקשן ",  כולם יכולים לקפוץ לו עד מחר ,  אבל בריאה ,  כלומר סרט ,  לא תהיה היום .  גואידו מעשן הרבה מדי ,  בוגד יותר מדי ,  משקר גרוע מדי וכותב פחות מדי ,  כך שלא פלא שביום הראשון לצילומים אין לו אפילו את המילה הראשונה של התסריט .  את הכאוס שבחייו מייצגות הנשים ,  על הסקאלה שבין המדונה לזונה :  אמא ,  אישה ,  פילגש ,  כוכבת-מוזה ,  עיתונאית מפתה ועוד נשים שעשו אותו למי שהוא .  להן הוא חב הכל ,  להן הוא סוגד ,  אך בהן הוא גם פוגע .
 ב"שמונה וחצי "  הנשים היו ייצוג של התוהו ובוהו ששלט בראשו של הגיבור ,  ואמצעי להאנשת התמה הגדולה של הסרט ,  וכנראה ,  גם של חייו המקצועיים של פליני  הוויתור על מימוש הפנטזיה הגברית לכבוש את המין הנשי .  זאת על מנת להיות מסוגל לחיות בעולם המציאותי ,  ולתפקד ,  כלומר לביים .  אולם סמכו על רוב מרשל ,  הבמאי של  " NINE ",  שכאשר קיבל על עצמו לביים את התסריט שכתב אנתוני מינגלה - הבמאי המנוח שלו גם מוקדש הסרט - הוא ידע שלתרגם כל דבר שקשור לפליני הוא הליכה על חוט תפירה דקיק .  אז למה לקחת על עצמך פרויקט יומרני כזה ?  כנראה מאותה סיבה שאנשים מתעקשים לבצע קאברים לביטלס .  הם כל כך מעריצים את המקור ,  עד שהם בטוחים שאהבתם תבוא לידי ביטוי ביצירתם .  הפיתוי ,  לטבול את הידיים בקערת הגאונות של פליני ,  מן הסתם היה גדול מדי ולפעמים צריך לדעת להגיד  " לא .  אבל מרשל הוא גם במאי הוליוודי ,  ומה שהפך את ה"כן "  שלו לבוטח ,  היה חתימותיהן של מיטב הכוכבות העכשוויות על החוזה ,  הכסף שנשפך על הלאנז'רי שלהן ,  ונוכחותו האוסקרית של דיי לואיס .  הרי אז מה אם התסריט מבולגן ?  קרוז ופרגי נוגעות בעצמן .
 אין ספק ש"NINE "  הוא סרט קולנוע ,  אבל בדיוק בגלל זה זהו סרט שאין כל טעם לצפות בו מחוץ לקולנוע .  זאת אומרת שהוא מפגן ראווה כיפי הנשען ,  כל כולו על שיערה המתנפנף של קידמן ,  על שדיה הנשפכים של פרגי ,  על הסקס הניגר מכל תנועה של קרוז ,  על שיעורי הכוריאוגרפיה המעולים שהן קיבלו ועל קולקציית ויקטוריה-סיקרט-פוגשת-בורדל-צרפתי שהן עוטות .  מה על שאר האלמנטים המרכיבים סרט ?  זה לא משנה .  מטרתו של מרשל היא לחרמן עד מוות את הצופים והצופות ,  לטשטש את יכולותיהם הקוגנטיביות למשהו כמו שעתיים ,  כדי שאולי לא יבינו שעבדו עליהם בסוף .
 האם שואו וסטייל הם התסריט החדש ?  גם אם לא ,  הוא בטוח מרכיב מרכזי בסרטי השנה האחרונה .  דוגמאות אחדות הן 500 ימים עם סאמר ,  לחנך את ג'ני "  ושרי ",  שיצאו לאחרונה .  במוצלחים פחות תקבלו תצוגת אופנה בלבד ,  ובמוצלחים יותר תתווסף אליה תובנה זעירה ואולי גם חיוך . " סינגל מן "  הוא דוגמה לסרט מופתי שהשתמש בוויזואליה ממיסה כדי להגיד משהו מעבר ל"שופוני ,  אני טום פורד המעצב הנודע ,  ואין מצב שסרט שלי לא ייראה כמו מיליון דולר ".  לעומתו ,  ל"NINE "  אין באמת מה להגיד חוץ ממה אתם רוצים ,  הבאנו לכם את ליגת העל בתחתונים וחזיות עם פאייטים ,  לימדנו אותן לרקוד ולשיר ,  עכשיו תשלמו ותיהנו ,  כי אנחנו צריכים להחזיר מלא כסף למחלקת הארט .  רוצים סיפור אמיתי ?  קחו בווידאו את  " שמונה וחצי ". 

לא עשר
רוב מרשל ,  במאי הסרט  " NINE ",  התפתה לביים סרט שמבוסס על מקור קלאסי והעמיס בשואו ,  סטייל ובפנלופה קרוז בתחתונים .  חבל שהוא שכח עלילה וסיפור

