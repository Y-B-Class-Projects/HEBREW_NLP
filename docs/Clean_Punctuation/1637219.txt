רווחי יונדאי זינקו כמעט פי 4 ברבעון הרביעי הודות לתוכניות תמריצים ברחבי העולם
רווחי החברה הסתכמו ב-945.5 מיליארד וון ברבעון הרביעי של 2009 ;  המכירות הקמעוניות של החברה עלו ב-14%
יונדאי מוטור ,  יצרנית המכוניות הגדולה בדרום קוריאה ,  רשמה זינוק של כמעט פי 4 ברווחיה ברבעון הרביעי של 2009 ,  הודות לתוכניות תמריצים ממשלתיות שסייעו להגדיל את מכירות החברה ברחבי העולם ב-52% .  הרווח הנקי של החברה עלה ל-945.5 מיליארד וון  ( 821 מיליון דולר )  ברבעון הרביעי לעומת רווח של 243.5 מיליארד וון ברבעון המקביל ב-2008 .  המכירות הקמעוניות של החברה זינקו ב-14% והסתכמו ב-3.2 מיליון יחידות ברבעון הרביעי .  יונדאי מתכננת להציג השנה שלושה דגמי מכוניות חדשים בדרום קוריאה - השוק הרווחי ביותר של החברה - כדי לסייע להתמודד עם סיומה של תוכנית תמריצים מקומית שהגדילה את הכנסותיה ב-63% ברבעון הרביעי .  יונדאי צפויה גם להרוויח מהחזרה נרחבת של דגמי מכוניות של טויוטה בארה"ב למוסכים ,  אשר עלולה לפגוע במוניטין החברה בארה"ב ואירופה .
 
רווחי יונדאי זינקו כמעט פי 4 ברבעון הרביעי הודות לתוכניות תמריצים ברחבי העולם
רווחי החברה הסתכמו ב-945.5 מיליארד וון ברבעון הרביעי של 2009 ;  המכירות הקמעוניות של החברה עלו ב-14%

