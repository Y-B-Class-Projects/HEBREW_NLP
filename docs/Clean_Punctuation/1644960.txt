 " אמריקן איידול ":  מתמודד הודח בשל חתימה על חוזה הקלטות
כריס גולייטלי נכנס לרשימת 24 המתמודדים הסופיים בתוכנית ,  אולם מנהלו לשעבר גילה להפקה כי הוא נמצא תחת חוזה בניגוד לחוקי התוכנית והוא הודח .  גולייטלי : " החוזה נגמר לפני האודישנים "
 רגע לפני שהעונה התשיעית של  " אמריקן איידול "  מתחממת עם 24 המועמדים הסופיים בתחרות ,  צצה לה שערוריה חדשה .  המתמודד כריס גולייטלי ,  שנמצא ראוי לעבור את  " שבוע הוליווד "  ולהיכנס לרשימת הפיינליסטים ,  הודח במפתיע והוחלף בטים אורבן ,  שאפילו לא הופיע בתוכנית עצמה .  
בהפקת התוכנית הסבירו שלאחר שנודע כי גולייטלי נבחר ,  מנהלו לשעבר יצר קשר עם התוכנית וטען כי גולייטלי נמצא תחת חוזה הקלטות ,  דבר האסור על פי תקנון התוכנית .  אלא שגולייטלי הסביר להפקת התוכנית כי החוזה פג כחודש לפני שניגש לאודישנים וכי למעשה בזמן השתתפותו בה - לא היה תחת חוזה .  אלא שעד שגם מנהלו לשעבר הודה בטעות ,  התוכנית הודיעה לאורבן שהוא עולה לשלב הבא . 
" מאז שנודע לי שנפסלתי ,  אני מנסה להשיג אותם והם מסננים את השיחות שלי ",  אמר גולייטלי הפגוע ל-USA Today . " זה לא הוגן .  אני לא יודע מה לעשות ".  לדברי גולייטלי ,  עורך דין מטעם התוכנית יצר עמו קשר וטען שהדחתו נבעה מכך שלא היה כן לגבי החוזה אותו חתם בעבר . " זה לא נכון כי פשוט לא הייתי תחת חוזה בזמן שנבחנתי בתוכנית ",  אמר גולייטלי . " אם זה מה שההפקה טוענת היא פשוט מכסה לעצמה את התחת ".  
בהפקת התוכנית הסתפקו בהצהרה קצרה בנוגע למקרה ואמרו כי  " הוחלט שכריס גולייטלי ייפסל כי אינו עומד בחוקי התחרות .  טים אורבן יחליף אותו ברשימת 24 המתמודדים ".  לדברי גולייטלי ,  הוא אינו מתכונן לנקוט בצעדים משפטיים . " אני לא רוצה לפגוע באף אחד .  אני רוצה את מה שמגיע לי ".  

" אמריקן איידול ":  מתמודד הודח בשל חתימה על חוזה הקלטות
כריס גולייטלי נכנס לרשימת 24 המתמודדים הסופיים בתוכנית ,  אולם מנהלו לשעבר גילה להפקה כי הוא נמצא תחת חוזה בניגוד לחוקי התוכנית והוא הודח .  גולייטלי : " החוזה נגמר לפני האודישנים "
 
