הפעם הלייקרס נעצרו אצל השופטים
שריקה מוזרה לעבירה בשניה האחרונה סידרה לטורונטו ניצחון 105:106 על הלייקרס .  דאלאס חגגה עם 78:128 על הניקס
לאורך העשור האחרון הקפידה ניו יורק ניקס להיות שטיחון נאה לליגת הכדורסל הטובה בעולם ,  אבל אפילו 19,418 הצופים שהתאספו במדיסון סקוור גארדן לא ציפו להופעה כה כושלת ומביכה מצד קבוצתם .  דאלאס מאבריקס הגיעה למנהטן ,  נכנסה לגארדן ,  הביסה את הניקס בתוצאה 78:128 ,  וחגגה את הניצחון הגדול ביותר בהיסטוריה של המועדון .  במשחק דרמטי שסגר את הלילה ניצחה טורונטו את לוס אנג'לס לייקרס 105:106 שניה לפני הבאזר .  
ניו יורק  ( 26:17 )  - דאלאס  ( 15:29 )  128:78
היה שלב בו דאלאס הובילה ב-53 הפרש ,  והניקס ,  בכוחות משותפים ובהמון נחישות ,  הצליחו לצמק את ההפרש .  הפעם האחרונה בה הניקס ניצחו את דאלאס הייתה ב-11 בינואר 2006 ,  ואף אחד ב"מכה "  של הכדורסל לא ציפה לניצחון ,  אבל גם לא לכזאת תבוסה כואבת .  דרו גודן קלע 15 נקודות והוריד 18 ריבאונדים ,  דירק נוביצקי וג'ייסון טרי קלעו 20 כל אחד ,  והמאבס רשמו ניצחון שמיני רצוף על ניו יורק .  דאלאס קלעה ב-58 אחוז מהשדה ,  12 מ-22 מחוץ לקשת ו-16 מ-17 מהקו ,  וה-104:149 על גולדן סטייט בינואר 1985 נשכח כלא היה בעקבות השיא החדש .  ג'ארד ג'פריס הוליך את המובסים עם 14 ,  דייויד לי ,  כהרגלו ,  היווה את עלה התאנה של הניקס עם 11 נקודות ו-14 ריבאונדים .  
וושינגטון  ( 29:14 )  - לוס אנג'לס קליפרס  ( 23:20 )  92:78
כריס קיימן קלע 20 נקודות ,  מרכוס קמבי הוסיף 12 וערימה של 19 ריבאונדים ,  והקליפרס יצאו מהעיר של אובמה עם ניצחון אלגנטי ,  כששישה משחקניה רושמים דאבל-פיגרס .  ראסל באטלר תרם 14 לקליפרס ,  בארון דייויס הוסיף 11 ו-11 אסיסטים ,  ורק ה-3 מ-16 מחוץ לקשת הותיר טעם מעט חמצמץ .  כבר עתה הקליפרס רשמו את מספר הניצחונות אליו הגיעו לאורך כל העונה שעברה .  אנטואן ג'יימיסון קלע 20 והוריד 10 ריבאונדם לוויזארדס ,  שהפסידו משחק שלישי רצוף .  ברנדון הייווד הוסיף 18 ו-12 ריבאונדים .
 המשחק ב"אייר קנדה "  היה צמוד מתחילתו ועד לשניה האחרונה שלו ,  ואיזו שניה משמעותית זו הייתה .  1:45 דק' לסיום הלייקרס עוד הובילו 101:105 ,  אלא שאז הגיע סל מטורף של אנדראה ברניאני ,  שגם סחט עבירה וצימק ל-105:104 .  הלייקרס המשיכו להחטיא ,  ו-1.2 שנ' לסיום החליט הידו טורקוגלו ללכת על כל הקופה וזה אומר לחדור לתוך הצבע עם הראש בקיר .  הטורקי נעצר על ידי פאו גאסול ,  והשופטים שרקו לעבירה ,  שבכלל לא בטוח שהייתה ובטח לא בשלב כל כך קריטי של המשחק .  טורקוגלו ניגש לקו וקלע פעמיים ,  וגם העובדה שקובי בריאנט נותר לבד בהתקפה האחרונה של הלייקרס לא ממש עזרה להם ,  וכוכב הקבוצה החטיא זריקה מטורפת לשלוש .  
ברניאני הוביל את הראפטורס עם 22 נקודות ו-8 ריבאונדים ,  כריס בוש  ( 13 ריבאונדים )  וג'ארט ג'ק הוסיפו 18 כל אחד ,  מרקו בלינלי סיים עם 15 .  כמו שחקני הראפטורס ,  גם קובי בריאנט לא נהנה מאחוזים מוצלחים במיוחד במשחק הזה וסיים עם 27 נקוודת  ( 11 מ-24 מהשדה )  אבל כמעט והשלים טריפל-דאבל כשהוסיף 16 ריבאונדים ו-9 אסיסטים .  פאו גאסול סיים עם 22 נקודות ו-9 ריבאונדים ,  אנדרו ביינום הוסיף 21 נקודות ו-9 ריבואנדים ,  וג'ורדן פארמר סגר את רשימת המובילים עם 17 נקודות .
 
הפעם הלייקרס נעצרו אצל השופטים
שריקה מוזרה לעבירה בשניה האחרונה סידרה לטורונטו ניצחון 105:106 על הלייקרס .  דאלאס חגגה עם 78:128 על הניקס

