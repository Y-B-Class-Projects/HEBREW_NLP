גוגל מתרחבת :  האפליקציות בתשלום לאנדרואיד יגיעו לישראל ול-11 מדינות נוספות
בסך הכל ,  תכפיל גוגל את מספר המדינות בהן יכולים משתמשי אנדרואיד לרכוש אפליקציות עבור המכשירים
גוגל תפתח את הגישה לחנות האפליקציות שלה עבור טלפונים המבוססים על מערכת ההפעלה אנדרואיד ל-12 מדינות חדשות ,  בהן ישראל - כך דיווח היום בלוג הטכנולוגיה הפופולרי טק קראנץ'.לפי הדיווח ,  גוגל תאפשר רכישה בתשלום של אפליקציות לטלפונים המבוססים על מערכת ההפעלה שלה במדינות הבאות :  ישראל ,  ארגנטינה ,  בלגיה ,  ברזיל ,  פינלנד ,  הונג קונג ,  מקסיקו ,  פולין ,  רומניה ,  רוסיה ,  סלובקיה ,  סינגפור ודרום אפריקה .  אתרים אחרים דיווחו כי החברה שוקלת גם להוסיף את שוודיה והונגריה לשוק האפליקציות לאנרואיד ,  הכולל כיום 14 מדינות.הכפלת מספר המדינות שבהן יכולים משתמשי האנדרואיד לרכוש אפליקציות מהווה התרחבות משמעותית מצדה של גוגל ,  לאחר שמכירות הטלפונים המבוססים על אנדרואיד עקפו ברבעון השני את מכירות האייפון והבלקברי .  חנות האפליקציות של גוגל לאנדרואיד כוללת כיום פחות מ-100 אלף יישומים ,  לעומת יותר מ-250 אלף אפליקציות בחנות המתחרה של אפל לאייפון ,  בשל הגישה המוגבלת של המשתמשים במדינות אחרות למכשיר .
 
גוגל מתרחבת :  האפליקציות בתשלום לאנדרואיד יגיעו לישראל ול-11 מדינות נוספות
בסך הכל ,  תכפיל גוגל את מספר המדינות בהן יכולים משתמשי אנדרואיד לרכוש אפליקציות עבור המכשירים

