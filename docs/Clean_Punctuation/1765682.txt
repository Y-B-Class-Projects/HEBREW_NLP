2.2 מיליון משתמשים ב-Waze הישראלית ;  גייסה 25 מיליון דולר
חברת הסטארט-אפ ,  שפיתחה תוכנת ניווט חינמית לטלפונים סלולריים ,  ביצעה את אחד הגיוסים הגדולים בענף בשנה האחרונה
 >  >  חברת הסטארט-אפ הישראלית ווייז  ( waze )  ,  המפתחת תוכנת ניווט חינמית עבור מכשירים סלולריים ,  הודיעה אתמול על גיוס 25 מיליון דולר מקרנות ההון הסיכון blue run ,magma ,vertex ו-qualcomm ventures .  זהו סבב הגיוס השני של החברה ,  לאחר שבמארס 2008 גייסה 12 מיליון דולר מאותן קרנות ,  למעט qualcomm .  החברה זכתה לתנופה בחודשים האחרונים ,  כשמספר המשתמשים באפליקציה שפיתחה הגיע ל-2.2 מיליון איש .  בווייז מסרבים לציין את השווי לפיו נעשה הגיוס הנוכחי ,  אך ניתן להעריך כי הוא גדול מ-100 מיליון דולר .  נועם ברדין ,  מנכ"ל החברה ,  אמר ל-themarker כי  " הגיוס נועד לבנות חברה בריאה ויציבה .  לא היינו מגייסים סכום כזה כדי למכור את החברה בעוד שנה ".  אהוד לוי ,  שותף מנהל בקרן ההון סיכון ורטקס  ( vertex )  ,  התייחס לגיוס המוצלח ואמר : " אנחנו רוצים ליצור מוביל עולמי שיישאר פה עוד הרבה זמן ".  ווייז ,  שהוקמה ב-2008 על ידי אהוד שבתאי ,  אמיר שינער ואורי לווין ,  פיתחה שירות המוגדר  " יישום ניווט חברתי ".  האפליקציה ,  שמשתמשת במידע הנאסף ממשתמשי התוכנה ומעדכונים שהם שולחים לחברה ,  נחשבת אחת מתוכנות הניווט הפופולריות בישראל ,  עם יותר מ-300 אלף משתמשים .  היכולת של ווייז להציג מידע עדכני ומפורט על מצב הכבישים ,  בנוסף למיקום הנהג ,  נסמכת על המידע שמזינים המשתמשים על ידי לחיצה על האייקונים הרלוונטיים במכשיר .  כך ,  יכולים כלל משתמשי האפליקציה להתעדכן בעומסי תנועה ,  מסלולי כבישים ,  תאונות ,  מחסומים ,  עבודות בכביש ואף מכמונות מהירות .  בחודשים האחרונים חל גידול משמעותי במספר המשתמשים באפליקציה בכל העולם . " 200 אלף משתמשים חדשים הצטרפו אלינו בכל חודש בחצי השנה האחרונה ",  אמר ברדין .  בעקבות הצמיחה במספר המשתמשים ,  טוענת החברה כי מאגר המפות שלה גדל ,  ועתה מתועדים כ-250 מיליון ק"מ של כבישים והשימוש הממוצע של הצרכנים באפליקציה הוא 300 דקות בחודש .  מכיוון שכל המפות ,  הנתונים ושאר המידע המוצג באפליקציה מגיעים מהמשתמשים ,  מגמת הצמיחה הזו מהותית להצלחת החברה .  שירות הניווט החברתי של ווייז פועל כיום ביותר מ-100 מדינות ,  והחברה מתכננת להעמיק את החדירה גם במדינות נוספות .  ורטקס ,  כמו שאר הקרנות שהשקיעו בסבב הגיוס הראשון ,  רואות כעת את פירות השקעתן הראשונית ,  עם הגידול העצום במספר המשתמשים שחוותה החברה .  לוי אמר כי  " ווייז היא בין החברות הישראליות היחידות שמשחקות במשחק הגלובלי ,  שהוא שילוב של הרשתות החברתיות עם שירותים מבוססי מיקום וטכנולוגיית gps .  ווייז ,  שנמצאת בצומת של שלושת הדברים ,  נהפכת לשחקן עולמי ".  ברדין רואה באפליקציית הניווט של גוגל לסמארטפונים  ( google maps navigation )  כמתחרה הישירה לחברה .  בדומה לאפליקציה של ווייז ,  גוגל מציעה למשתמשים להוסיף בעצמם מידע לשירות הניווט באמצעות תוכנת map maker .  עם זאת ,  ברדין הדגיש כי השירות של ווייז מכוון עבור שימוש היומיומי ,  והוסיף כי  " גוגל מנסים לפתור את בעיית החיפוש בעולם האמיתי .  אותנו מעניין איך לעזור למשתמשים להגיע לעבודה ".  מתחרה נוספת בתחום שירותי הניווט היא נוקיה ,  עם שירות ה-ovi maps ,  אך ברדין אמר כי בנוקיה הדברים נעשים ב"כוח ",  כאשר המיפוי נעשה על ידי עובדי החברה ,  וכי נוקיה אינה רואה את החשיבות שביצירת קהילה סביב המוצר שלהם .  מודל ההכנסות של ווייז ,  שהשמתו החלה לפני כחודשיים אך נמצא עדיין בשלבי ניסוי ,  כרוך במוניטיזציה של שירותי המיקום - חברות מסחריות יוכלו לפרסם באפליקציה את שירותיהן ,  בהתאם למקום בו נמצא המשתמש .  בחברה מסרבים בינתיים להתייחס להכנסות השנתיות של החברה ,  אך אומרים כי כבר כיום יש כמה חברות ישראליות המפרסמות בשוק הישראלי וכי  " הכוונה היא לייצר ערך עבור הלקוח וגם עבור המפרסם ",  על פי ברדין .  המשתמשים בווייז בישראל נחשפים כיום לסניפים קרובים של סופר-פארם ו-am:pm .  ווייז ציינה באחרונה כמה אבני דרך חשובות ,  בהן שחרור גרסה חדשה לאייפד וממשק לרשתות חברתיות כמו פייסבוק וטוויטר .  צעדים אלה מהווים אינטגרציה של תוכני אינטרנט עם תעשיית הרכב ועשויה להיות להם השפעה רבה . " סללנו את הדרך כדי להכניס את הרשתות החברתיות לרכב ",  אמר ברדין . " החזון שלנו הוא שכל מי שנכנס לרכב יפעיל את הווייז .  אנחנו מדברים כיום עם יצרניות הרכב ,  ופועלים על פי המודל שאומר שהרכב הוא מעין טלפון סלולרי ",  הוסיף .
 
2.2 מיליון משתמשים ב-Waze הישראלית ;  גייסה 25 מיליון דולר
חברת הסטארט-אפ ,  שפיתחה תוכנת ניווט חינמית לטלפונים סלולריים ,  ביצעה את אחד הגיוסים הגדולים בענף בשנה האחרונה

