 " הפחתת המע"מ לא תסייע לאזרחים "
 הכלכלנים של בתי ההשקעות המובילים מסכימים :  ההפחתה בשיעור נמוך של 0.5% לא תביא לירידת מחירים ותשאיר את מרבית הכסף בידי החברות . " הציבור יהנה רק מהקלות זניחות "
" כשמפחיתים מע"מ בשיעור נמוך של 0.5% בלבד ,  רוב הכסף נותר בידי החברות והציבור נהנה רק מהקלות זניחות כלומר רק במקומות בהם יש מחירים בפיקוח "  כך אומרת הכלכלנית הראשית של בית ההשקעות אי.בי.אי ,  איילת ניר .  הסיבה לכך היא שלעדכון מחירים יש עלות ולכן החברות לא יגלגלו לצרכנים את ההוזלה במוצרים .  
בנוסף ,  חברות רבות עשויות לשמור לעצמן את ההורדה במחיר באמתלה כי  " הורדת המע"מ בסך הכל מונעת את העלאות המחירים המתוכננות ולכן אין סיבה להוריד את מחירי המוצרים ". 
שר האוצר ד"ר יובל שטייניץ החליט להפחית את המע"מ ב-0.5% כבר בתחילת 2010 לרמה של 16% .  במשרד האוצר סבורים כי הפחתה זו תסייע להגברת הצמיחה במשק ולצמצום פערים .  ביולי 2009 העלה משרד האוצר את המע"מ ב-1% לרמה של 16.5% וכעת  " מחזיר "  המשרד חצי מההעלאה הזו לציבור .
 עם זאת ,  איילת ניר סבורה כי כשמפחיתים מע"מ בשיעור נמוך כל כך ,  אין לכך השפעה על מדד המחירים לצרכן . " השאלה היא מה מטרת משרד האוצר :  אם המטרה היא לעודד צמיחה ,  זה לא יקרה אם רק חלק קטן מההורדה יתגלגל לידי הציבור .  אם המטרה היא להשיב לציבור חלק מהכסף בשל עודף בגביית מיסים ,  עדיף היה לחכות לאמצע השנה ולהוריד את המע"מ באחוז שלם ". 
עמדתה של ניר מקבלת גיבוי עם מעמיתים נוספים : " להפחתת המע"מ מספר השלכות ",  כותב כלכלן המקרו של כלל פיננסים ,  אמיר כהנוביץ . " ההשלכה החשובה ביותר היא ההשפעה על מדד המחירים .  מע"מ נגבה כיום על כ-75% מהמוצרים במדד  ( דיור מהווה כ-20% והשאר זה בעיקר פירות וירקות )  .  לכן ,  על פניו הפחתה של 0.5% צריכה תיאורטית להביא לירידת המדד ב-0.375% ,  אלא שקיימת תופעה כלכלית שמכונה  " קשיחות מחירים כלפי מטה "  בה לא ממהרים סוחרים להוריד מחירים ".   
" אנו מעריכים שההפחתה תבוא לידי ביטוי לאורך תקופה של מספר חודשים ובסופו של דבר גם לא תבוא כולה לידי ביטוי אצל הצרכנים "  אומר כהנוביץ , " לכן מעריכים שתסתכם בסופו של דבר בירידה שנתית של 0.3% בלבד .  כלומר ,  אנו מעדכנים את תחזית האינפלציה שלנו ל-2010 מ-3.1% ל-2.8% .  לגבי ההפחתות בחודשים הקרובים ,  אנו מעדכנים את תחזית ינואר ופברואר מ-0.2% ל-0.1% ".  

" הפחתת המע"מ לא תסייע לאזרחים "
 הכלכלנים של בתי ההשקעות המובילים מסכימים :  ההפחתה בשיעור נמוך של 0.5% לא תביא לירידת מחירים ותשאיר את מרבית הכסף בידי החברות . " הציבור יהנה רק מהקלות זניחות "
 
