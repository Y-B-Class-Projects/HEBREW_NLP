משה ליאון ,  יו"ר הרשות לפיתוח ירושלים :  העיר סובלת מהיעדר תשתיות וחדרי מלון לתיירים
חל גידול של 50% בכמות התיירים שמגיעים לעיר במסגרת תיירות חד יומית ולנים מחוץ לירושלים
יו"ר הרשות לפיתוח ירושלים ,  משה ליאון ,  טוען במצגת לקראת ועידת התיירות של המרכז ללימודים אקדמיים ביריד i.m.t.m מחר ,  כי ירושלים סובלת מהיעדר תשתיות וחדרי מלון - דבר המקשה על שהיית תיירים בעיר וגידול בהכנסות מתיירות.לדברי ליאון ,  בשנים 1992-2008 ירדה השהייה הממוצעת של תייר בירושלים מ-3.7 לילות ל-2.9 לילות ,  כאשר חל גידול של 50% בכמות התיירים שמגיעים לעיר במסגרת תיירות חד יומית ולנים מחוץ לירושלים.מהנתונים שחשף ליאון עולה כי רק 5% מכלל התיירים בירושלים משתתפים באירוע תרבותי בעיר .  ירושלים ,  לגרסת ליאון ,  סובלת מהיעדר מדיניות ארוכת טווח לפיתוח התיירות בעיר .  בעיה נוספת נוגעת למיצובה של ירושלים כאתר תיירותי היסטורי בלבד ולא כעיר שניתן לבלות בה מעבר לחוויות הדתיות ההיסטוריות.ד"ר בנצי נחמן ,  מומחה לחדשנות בתיירות מהמרכז ללימודים אקדמיים ,  מוסיף שבירושלים לא נעשה מאמץ לפתח תיירות נישה או אירועים תרבותיים וכנסים בינלאומיים בכמות  " שתספק אפיק התעניינות נוסף לתיירים המגיעים לעיר ". ליאון מציין כי כושר הקיבולת המוגבל של העיר העתיקה מהווה אף הוא בעיה לפיתוח התיירות .  הוא סבור כי לעיר יש בסיס תיירות קבוע של הקהל הדתי ובמקביל צריך לפתח קהלי יעד חדשים כמו השוק הרוסי ,  כנסים ואירועים בינלאומיים ,  קולינריה ,  תיירות ירוקה ועוד.רו"ח ליאון ,  לשעבר מנכ"ל משרד ראש הממשלה ,  מציע אסטרטגיה לטיפול בגידול בתיירות בירושלים במעבר לדפוס עבודה שיווקי יותר מבעבר ויצירת חבילת תיירות של ירושלים וסביבותיה - דבר שיגדיל את שיעור הלינה בעיר והפעילות הכלכלית הנובעת מתיירות .  ליאון דוגל בליווי יזמים ומשקיעים בתיירות ,  באמצעות הרשות לפיתוח העיר ,  כתחנה שתפתור כל בעיות ותזרז הליכים .
 
משה ליאון ,  יו"ר הרשות לפיתוח ירושלים :  העיר סובלת מהיעדר תשתיות וחדרי מלון לתיירים
חל גידול של 50% בכמות התיירים שמגיעים לעיר במסגרת תיירות חד יומית ולנים מחוץ לירושלים

