גם אתם מקבלים בונוס של 378,600 דולר ? 
בנקאי ג'יי פי מורגן זכו לבונוסים בסכום שיא כולל של 9.3 מיליארד דולר ב-2009 .  סכום הבונוסים השנתי הממוצע לעובד חטיבת בנקאות ההשקעות - פי 7 מההכנסה השנתית של משק בית בארה"ב
ג'יי פי מורגן צ'ייס ,  הבנק השני בגודלו בארה"ב ,  הודיע כי יחלק לעובדי חטיבת בנקאות ההשקעות שלו בונוסים בסכום שיא של 9.3 מיליארד דולר עבור שנת 2009 ,  או סכום ממוצע של 378,600 דולר לעובד ,  תוספת של יותר מ-100 אלף דולר לעובד לעומת שנת 2008 .  סכום הבונוסים שיחולקו לעובדי החטיבה מהווה 33% מסך הכנסותיה בשנה שעברה - כמחצית משיעור של 62% מההכנסות שחולק כבונוסים בשנת 2008 .  
הבנק הקציב לכלל עובדיו בונוסים בסכום של 26.9 מיליארד דולר ,  גידול של 18% לעומת השנה הקודמת ,  ובונוס ממוצע של 129 אלף דולר לעובד .  לשם השוואה ההכנסה השנתית החציונית של משק בית בארה"ב הסתכמה בשנת 2008 במעט יותר מ-50 אלף דולר .  
מוקדם יותר ,  אמש ,  דיווח ג'י.פי מורגן כי רשם ברבעון הרביעי של 2009 רווח של 3.3 מיליארד דולר ,  או 74 סנט למניה - יותר מפי ארבעה מרווחיו בתקופה המקבילה בשנה הקודמת ,  ומעל לתחזיות האנליסטים לרווח של 62 סנט למניה .  עם זאת ,  הבנק החמיץ את התחזיות בשורה העליונה ,  ורשם בתקופה המדווחת הכנסות של 23.2 מיליארד דולר - גידול של 34% אך מתחת לתחזיות האנליסטים להכנסות של 27.2 מיליארד דולר .
 
גם אתם מקבלים בונוס של 378,600 דולר ? 
בנקאי ג'יי פי מורגן זכו לבונוסים בסכום שיא כולל של 9.3 מיליארד דולר ב-2009 .  סכום הבונוסים השנתי הממוצע לעובד חטיבת בנקאות ההשקעות - פי 7 מההכנסה השנתית של משק בית בארה"ב

