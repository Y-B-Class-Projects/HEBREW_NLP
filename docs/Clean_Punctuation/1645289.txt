בני סכנין - הפועל רמת גן :  באים אחרי ארבע
הקבוצה של בלבול ,  עם 4 ניצחונות ברצף ,  תארח את האורדונים ,  שהובסו 4:1 במחזור הקודם  ( א' ,  19:30 )  .  כהן יפתח בשער ר"ג
בני סכנין סיימה ביום שבת בערב את הכנותיה לקראת המשחק נגד הפועל רמת גן  ( ראשון ,  19:30 ,  אין שידור )  במסגרת המחזור ה-23 של ליגת העל באצטדיון דוחא .  סכנין מגיעה בכושר מצוין למשחק לאחר ארבעה ניצחונות רצופים בליגה ,  והיא רוצה בעיקר להמשיך את התקופה הטובה בה היא נמצאת ולהמשיך ולטפס במעלה הטבלה .
 באסיפת הקבוצה מהגליל דיבר המאמן מרקו בלבול בעיקר על המשכיות ועל העובדה שניצחון יכול להרחיק את הקבוצה מהתחתית הבוערת : " הכי חשוב זה לשמור על המומנטום החיובי ולהמשיך להציג מוטיבציה גבוה ואגרסיביות כמו שעשינו במשחקים האחרונים ". 
בצד המקצועי ,  בלבול יבצע כנראה שני שינויים .  הראשון הוא בעמדת המגן השמאלי כשבאסם גנאיים יעלה במקומו של מהראן אבו ריא ,  שהיה המגן הקבוע מתחילת העונה .  השינוי השני אמור להיות בהתקפה כשאחמד קאסום ירד לספסל ואת מקומו יתפוס ג'ורג'ייה צ'טקוביץ ,  שיעלה בפעם הראשונה בהרכב סכנין .  באצטדיון בדוחא יוצב מחר שעון אלקטרוני חדש .
 הרכב משוער :  מאיר כהן ,  עלא אבו סלאח ,  יא יא פטי ,  טל חן ,  באסם גנאים  ( מהראן אבו ריא )  ,  חיים בנון ,  חלאד חלאיילה ,  נסטיה צ'ה ,  לירן כהן ,  ג'ורג'ייה צ'טקוביץ ,  ג'קו ערפאת .
 הפועל רמת גן סיימה את הכנותיה לקראת משחק החוץ נגד סכנין .  ברמת גן מקווים לצבור שלוש נקודות ולברוח קצת מהחלק התחתון של הטבלה במיוחד אחרי התוצאות שהשיגו קבוצות התחתית במהלך השבת ,  אלא שברמת גן יודעים שהם ייתקלו במשוכה לא נמוכה בכלל ,  לאור העובדה שבני סכנין מגיעה בכושר מצוין למשחק ,  לאחר שניצחה את ארבעת משחקיה האחרונים .
 המאמן יובל נעים יחסר את הבלם אסי דומב ,  שלא החלים מדלקת בגיד האכילס וגם את הקשר תומר תייר ,  שקיבל זריקה לטיפול בפציעה במפשעה ונצטווה לנוח מספר ימים .  גם הבלם הצ'כי פאבל פרגל ,  שעדיין לא שיחק דקה במדי הקבוצה ,  ייעדר בשל פציעה בברכו ממנה הוא לא מצליח להתאושש .
 נעים מתכוון לבצע מספר שינויים בהרכב הקבוצה לעומת ההרכב שפתח בתבוסה 4:1 למכבי תל אביב בשבוע שעבר .  השינוי המשמעותי ביותר הוא חזרתו של השוער הוותיק רפי כהן אל בין הקורות על חשבונו של איתי ארקין הצעיר .  גולן חרמון ,  שסיים לרצות עונש הרחקה ,  יחזור לעמדת הבלם ויפתח לצידו של אלי לוי במרכז ההגנה .  שי חדד ואנדראה קלדיירה ישתפו פעולה בקישור האחורי כשסרג' איילי וג'ורג' דאטורו יפתחו בצוותא בחוד ההתקפה .
" זה משחק סופר קשה אבל כבר ראינו שאין משחקים קלים בליגה הזו ",  אמר המאמן נעים לוואלה !  ספורט . " נעשה את המקסימום כמו בכל משחק וננסה לעשות הכול בכדי לנצח .  זאת ליגה קשה ואין משחקים שאינם קשים עבורנו .  אנחנו יודעים שניצחון ייתן לנו הרבה אוויר לקראת ההמשך וזה יעזור לנו לברוח קצת מהחלק התחתון .  אבל צריך לזכור שמולנו תהיה יריבה שגם לה יש שאיפות ורצונות כך שהמשימה שלנו לא תהיה קלה ". 
הרכב משוער :  רפי כהן ,  קובי מוסא ,  גולן חרמון ,  אלי לוי ,  בני חדד ,  שי חדד ,  אנדראה קלדיירה ,  קרלוס צ'קאנה ,  עומר בוקסנבוים ,  סרג' איילי ,  ג'ורג' דאטורו .
 
בני סכנין - הפועל רמת גן :  באים אחרי ארבע
הקבוצה של בלבול ,  עם 4 ניצחונות ברצף ,  תארח את האורדונים ,  שהובסו 4:1 במחזור הקודם  ( א' ,  19:30 )  .  כהן יפתח בשער ר"ג

