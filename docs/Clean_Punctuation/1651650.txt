ראש ממשלת יוון : " אובמה הגיב בחיוב "
 ראש ממשלת יוון יורגוס פפאנדריאו אמר כי נשיא ארה"ב ברק אובמה הביע תמיכה במאמצים אותם נוקטת יוון לטיפול במשבר הפיננסי במדינה
ראש ממשלת יוון יורגוס פפאנדריאו אמר כי נשיא ארה"ב ברק אובמה הביע תמיכה במאמצים אותם נוקטת יוון לטיפול במשבר הפיננסי במדינה .  
פפאנדריאו אמר לאחר פגישתו עם אובמה אתמול בבית הלבן כי קיבל תגובה חיובית בנוגע ליוזמה האירופית להגביל את הספקולציות בשוק .  הנושא יהיה בראש סדר העדיפויות בפגישת ה-G-20 הבאה ,  אמר ראש הממשלה היווני . 
" אנחנו לא מבקשים חילוץ ,  אנחנו לא מבקשים סיוע פיננסי מאף אחד ",  אמר פפאנדריאו לכתבים ,  והוסיף : " מה שאנחנו עושים זה קודם כל זה לתקן את הכלכלה שלנו .  אנחנו נוקטים אמצעים כדי להשיב את הכלכלה היוונית למסלולה ".  
אובמה לא נשא דברים לאחר פגישתו עם פפאנדריאו .  ראש הממשלה היווני אמר כי תיאר בפני הנשיא את השינויים המבניים הנחוצים אותם הוא עורך בכלכלה היוונית ,  כולל קיצוצי ההוצאות הממשלתיות .  ראש ממשלת יוון נאם לפני יומיים בוושינגטון ,  במסגרת ביקור בן שלושה ימים בארה"ב ,  ודחק בנשיא האמריקאי לסייע לאירופה להיאבק בספקולנטים אשר לטענתו מערערים את היציבות בשוקי העולם ומאיימים ליצור משבר פיננסי חדש . 
" על אירופה ואמריקה להגיד :  'מספיק ודי' לאותם ספקולנטים אשר כל עניינם הוא התשואה המיידית ,  ומתעלמים לחלוטין מהתוצאות של ההימורים שלהם על המערכת הכלכלית כולה ",  אמר פפאנדריאו בנאום בוושינגטון שלשום . " אם המשבר באיחוד האירופי ייצור גרורות ,  הוא יוביל למשבר פיננסי חדש שישליך גם על ארה"ב ממש כפי שארה"ב השפיעה על העולם כולו לפני שנתיים ",  הוסיף פפאנדריאו .  פפאנדריאו ומנהיגים אירופים נוספים ,  ביניהם נשיא צרפת ניקולא סרקוזי ,  האשימו ספקולנטים בצמיחת עלות המימון של יוון .  גרמניה וצרפת מעודדות בימים אלה מתן הגבלות לספקולנטים אשר משתמשים בנגזרים כדי להמר נגד האג"ח היווניות - כך אמרו אתמול גורמים בכירים בממשלות גרמניה וצרפת . 
" עסקות ההחלף המשמרות את הספקולנטים הן פגע אשר רודף אחרי יוון ואחרי כולנו ",  אמר פפאנרדריאו .  על ארה"ב ואירופה להגביר את הרגולציה על פעילויות מסחר שכאלה או שכל בעיה קטנה עלולה להוציא את המערכת ,  שאינה יציבה דיה ,  מאיזון ".  

ראש ממשלת יוון : " אובמה הגיב בחיוב "
 ראש ממשלת יוון יורגוס פפאנדריאו אמר כי נשיא ארה"ב ברק אובמה הביע תמיכה במאמצים אותם נוקטת יוון לטיפול במשבר הפיננסי במדינה

