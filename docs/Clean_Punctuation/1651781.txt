פיליפ טרוסייה צפוי לאמן את חוף השנהב במונדיאל
הצרפתי בן ה-55 ,  שאימן מספר נבחרות אפריקאיות ,  יקבל את המינוי להדריך את הפילים בדרא"פ אחרי פיטורי חלילודז'יץ'
פיליפ טרוסייה יאמן את נבחרת חוף השנהב במונדיאל .  בכך ,  יחזור המאמן הצרפתי לקדנציה שניה בנבחרת אותה הדריך ב-1993 .  טרוסייה משמש כיום כג'נרל מנג'ר בקבוצת ריוקיו היפנית שראשיה הם אלה שהודיעו על כך שטרוסייה הסכים לקבל על עצמו את התפקיד לחוזה קצר מועד עד אחרי המונדיאל .  
טרוסייה בן ה-55 מוערך מאוד באפריקה .  הוא נהנה מקדנציות מוצלחות כמאמן ניגריה ,  בורקינה פאסו ודרום אפריקה .  המאמן ,  שזכה לכינוי  " רופא אליל לבן ",  הדריך את יפן בין השנים 1998 ל-2002 והוביל את הנבחרת לשמינית גמר המונדיאל הביתי .  
כזכור ,  חוף השנהב ,  שתפגוש במונדיאל את ברזיל ,  פורטוגל וצפון קוריאה ,  פיטרה את מאמנה הבוסני ואהיד חלילודז'יץ' בחודש שעבר אחרי שהפילים הודחו ברבע גמר אליפות אפריקה .  שמו של חוס הידינק ,  שיאמן את נבחרת טורקיה ,  נקשר כמועמד להגיע לחצי שנה ולהדריך את הנבחרת במונדיאל ,  אך בסופו של דבר טרוסייה הוא זה שיקבל את המינוי .
 
פיליפ טרוסייה צפוי לאמן את חוף השנהב במונדיאל
הצרפתי בן ה-55 ,  שאימן מספר נבחרות אפריקאיות ,  יקבל את המינוי להדריך את הפילים בדרא"פ אחרי פיטורי חלילודז'יץ'

