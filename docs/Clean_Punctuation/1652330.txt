ריקוד הציפורים
יאיר ניצני ,  יזהר אשדות ,  רפי גינת ,  צופית גרנט ,  רונה קינן ,  דורי מנור ,  נתן דטנר ,  אודיה קורן ,  רועי בר-נתן ושחר סגל בעונה החדשה של ציפורי לילה בגלי צה"ל
ציפורי לילה ",  רצועת הלילה היוקרתית של גלי צה"ל מתחדשת .  התכנית ,  המשודרת בתחנה הצבאית כבר 35 שנה ,  תיפרד בקרוב מהרצועות הקיימות והחל ב-25/4 יתיישבו מגישים חדשים מדי לילה בחצות ליד המיקרופון .  מדובר במהלך משמעותי ראשון של אתי אנטה בתפקיד ראש מחלקת התרבות של התחנה הצבאית .  בין מגישי  " ציפורי לילה "  בעבר ישנם יאיר לפיד ,  אברי גלעד ,  ארז טל ,  גדעון רייכר ואחרים .
 יאיר ניצני ויזהר אשדות יגישו מדי יום א' את ציפורי לילה מוזיקליות .  זו הפעם הראשונה בה השניים מגישים תוכנית ביחד .  בתוכנית יושמעו אלבומים חדשים ,  רגעים בלתי נשכחים בתולדות המוסיקה ,  השניים ישוחחו על גאדג'טים ותופעות מוזיקליות .  בשעה השנייה יתארח באולפן אמן חדש להופעת בכורה רדיופונית .  
מגיש  " כלבוטק "  העיתונאי רפי גינת יגיש מדי יום ב' את ציפורי לילה פליליות .  גינת יגיש לילה של סיפורים פליליים בחיבור למסוף המשטרתי ולניידות משטרה בשטח .  הדס שטייף ,  בוקי נאה ואראל סג"ל יגישו בתכנית פינות קבועות .  עוד בתכית :  שיחות על הפושעים הגדולים בקולנוע ,  שיחות עם מאזינים וראיונות אישיים עם דמויות מוכרות מעולם הפלילים והמשפט .
 בימי שלישי תשוחח צופית גרנט עם מאזינים במסגרת ציפורי לילה משוחחות .  גרנט תקשיב לחוויות ,  לסיפורים ולקשיים המלווים את חיינו .  בדרכה המיוחדת ובעזרת מומחים אורחים היא תפתח צוהר לנושאים רבים שהם טאבו בחברה הישראלית .
 המוזיקאית רונה קינן והמשורר דורי מנור יגישו בימי רביעי את ציפורי לילה מתפייטות .  התכנית תעסוק בשירה ושירים בנושאים מגוונים .  משירי חתולים ,  דרך שירי כביש ועד לשירי ג'וני .  באולפן הם יבצעו ,  יקריאו וישמיעו שירים בנושא הנבחר לצד אורח מוכר ה"מאוהב "  בנושא ,  למרות שאין זה כלל מתחום עיסוקו .
 נתן דטנר ואודיה קורן הם היחידים שימשיכו לעונה נוספת של התכנית ,  עם ציפורי לילה עושות עניין ,  שתשודר מדי יום חמישי .  הנושאים שעל הפרק :  הוא והיא ,  חיי משפחה ,  אמנות ,  פולנים וכל מה שאפשר לצחוק עליו .
 שחר סגל ורועי בר-נתן יסגרו שבוע של צפרות מדי מוצאי שבת בחצות עם ציפורי לילה נוסטלגיות .  הניים יחזרו לגיבורים הבלתי נשכחים של התרבות הישראלית .  בכל שבוע הם יארחו באולפן אחד מכוכבי הבמה והמסך שכבר היו לאגדה ויספרו את הסיפורים שמעולם לא סופרו עליו ,  יסקרו את הרכילויות עליו ועל התקופה ואת דרכו לצמרת .
 
ריקוד הציפורים
יאיר ניצני ,  יזהר אשדות ,  רפי גינת ,  צופית גרנט ,  רונה קינן ,  דורי מנור ,  נתן דטנר ,  אודיה קורן ,  רועי בר-נתן ושחר סגל בעונה החדשה של ציפורי לילה בגלי צה"ל

