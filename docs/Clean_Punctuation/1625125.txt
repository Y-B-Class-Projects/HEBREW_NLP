הפועל פ"ת פנתה לבני יהודה בנוגע לאיציק עזוז
ביקשה לשאול את המגן עד תום העונה ,  גיא לוזון משהה את ההחלטה .  במועדון מצפים מההתאחדות שלא תרחיק את מחפוד
הפועל פתח תקוה פנתה היום  ( חמישי )  לבני יהודה תל אביב וביקשה לשאול את המגן הימני איציק עזוז עד תום העונה .  בשלב זה ,  המאמן גיא לוזון הודיע כי הוא משהה את ההחלטה .  בפתח תקוה מאמינים שהעובדה שעזוז לא מקבל קרדיט ממאמנו עשויה לגרום לו לעזוב את המועדון בו גדל .  גם עומרי קנדה עדיין מועמד לקבוצה .  בתוך כך ,  אלי מחפוד לא מוותר על האפשרות להביא גם את ג'וניור ויסה .  
כפי שפורסם לאחר המשחק מול מכבי חיפה אתמול ,  הקבוצה מעוניינת בקשר ישראל זגורי וכבר פנתה למכבי חיפה על מנת לברר את מעמדו .  כזכור ,  בזגורי מעוניינות גם הפועל עכו ואחי נצרת .  קובי דג'אני ,  ששוחח אתמול עם אלי מחפוד ,  הבין כי הקבוצה אמורה להחתים קשר אחורי .  אם זה יקרה ,  דג'אני יעזוב את הקבוצה .
 בפתח תקוה מצפים מההתאחדות לכדורגל שלא להרחיק את המאמן אלי מחפוד ,  זאת בטענה שהוא לא קילל את השופט אלא רק הביע ביקורות על העובדה שלא נשרקו מספר עבירות לזכות הקבוצה ,  שאחת מהן הייתה אמורה לזכות את הקבוצה בפנדל .  למחפוד יש הרשעה קודמת על תנאי מחודש אוגוסט ,  אז שימש כמאמן אחי נצרת . " מדובר באירוע שקרה סמוך לסיום .  לא השמעתי הערה מעליבה ",  אמר מחפוד . " אני מקווה מאוד שההתאחדות תתחשב בכך ".  כבר עתה ברור כי המאמן יועמד לדין ,  כנראה ביום רביעי הבא .
 
הפועל פ"ת פנתה לבני יהודה בנוגע לאיציק עזוז
ביקשה לשאול את המגן עד תום העונה ,  גיא לוזון משהה את ההחלטה .  במועדון מצפים מההתאחדות שלא תרחיק את מחפוד

