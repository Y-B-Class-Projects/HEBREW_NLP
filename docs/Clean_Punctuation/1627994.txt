בריינסוויי מדווחת על הצלחה בניסוי קליני בצמצום הזיות שמיעה בחולי סכיזופרניה - המניה עולה בכ-8%
התוצאות מראות על שיפור של 33% במדד הסימנים החיוביים של מחלת הסכיזופרניה ושיפור של 50% במדד התפקוד
בריינסוויי פרסמה דו"ח סופי המציג תוצאות טובות בבדיקת ייתכנות  ( feasibility test ) לטיפול בהפסקת הזיות שמיעה אצל חולי סכיזופרניה .  החברה החלה את הניסוי הקליני בפברואר 2009 ,  והוא נערך בבית החולים לבריאות הנפש בבאר יעקב .  בניסוי השתתפו 8 מטופלים ,  כאשר סך הכל נבדקו 11 מקרים במטרה לבחון את יעילות מכשיר ה-deep tms .  בעקבות תוצאות הניסוי עולה מניית בשיעור של 8.4% אחוז .  טרם העליות נסחרה החברה לפי שווי שוק של 394 מיליון שקלים.תוצאות הניסוי מראות שיפור של 33% במדד הסימנים החיוביים של מחלת הסכיזופרניה ,  הכולל בין היתר צמצום הזיות שמיעה ,  ושיפור של 50% במדד התפקוד שמדווחים אנשי הצוות הרפואי על המטופלים .  השלב הבא לאחר הניסוי הנוכחי הינו ביצוע ניסוי רחב יותר ,  הן על כמות מטופלים גדולה יותר והן ביותר מרכזים רפואיים .  רק הצלחה בניסוי הבא יביא את החברה למצב בו תוכל להתחיל את הליך רישוי המוצר לטיפול באינדיקציה הרלוונטית .  חשוב לציין כי בשלב זה עוד לא בוצעו ניסויים השוואתיים בין הטיפולים המקובלים כיום ובין מכשיר ה-deep tms ,  ולכן הצלחתו בשוק אינה ודאית.מכשיר ה-deep tms הינו מכשיר דמוי קסדה המולבש על גבי הראש ,  אשר מטרתו היא לעזור לטיפול במחלות ובהפרעות במערכת העצבים .  המכשיר של בריינסווי מסוגל לספק גירויים חשמלים לכל אזור במוח ולאפשר פעילות תקינה של הגוף .  המכשיר אמור להיות מסוגל לטפל במגוון של מחלות בעלות מאפיינים של פעילות בלתי סדירה של אזורים במוח .  החברה נמצאת במהלכם של כמה ניסויים קליניים לבדיקת הטכנולוגיה :  טיפול בהתמכרות לניקוטין ,  ניסוי בטיפול בחולי אלצהיימר ,  ניסוי לטיפול בחולי טרשת נפוצה ,  ניסוי לטיפול בהתמכרות לסם הקוקאין ,  טיפול במאניה דפרסיה ובאספקטים שונים של סכיזופרניה ,  החל מתסמינים שליליים  ( negative symptoms )  ועד הזיות שמיעה .
 
בריינסוויי מדווחת על הצלחה בניסוי קליני בצמצום הזיות שמיעה בחולי סכיזופרניה - המניה עולה בכ-8%
התוצאות מראות על שיפור של 33% במדד הסימנים החיוביים של מחלת הסכיזופרניה ושיפור של 50% במדד התפקוד

