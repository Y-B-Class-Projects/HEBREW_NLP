חדש על המסך
איש עם יותר מדי נשים ,  אישה עם יותר מדי עב"מים ,  ושלוש מחוות לאמא רוסיה :  חיילים בודדים בישראל ,  מכונות מלחמה בצ'צ'ניה ופנטזיה במוסקבה - כל אלה עולים הערב על המסך הגדול
אחרי  " מחוז 9 "  ו"9 "  מגיע הסרט האחרון מבית היוצר של הספרה הכי פורה בשנה שחלפה לה ,  אלא שהפעם  במקום עתיד מלא בחיזרים ,  יש לנו אמצע החיים מלא בנשים .  לאינטלקטואלים משווק סרטו החדש של רוב מרשל כהתכתבות עם פליני ,  לעם  כהמשך ל"שיקגו ",  אבל מאיזה צד של המתרס שלא תחשיבו את עצמכם ,  מובטח שלא תמצאו סרט עם מספר גדול יותר של נשים יפות משתמצאו ב-"Nine ".  
מדובר ,  אם כן ,  במיוזקל רומנטי שבמרכזו הבמאי גווידו קונטיני  ( דניאל דיי לואיס )  שמתקרב לגיל 50 ומוצא עצמו מרוקן נפשית ויצירתית  דבר שמפריע לאיזון העדין בין מערכות היחסים הרבות שהוא מנהל .  שכן ,  אם יש משהו שאין ממנו מחסור בחייו של גווידו זה נשים .  אלה כוללות את אשתו ,  לואיסה  ( מריון קוטיאר )  ;  המאהבת שלו ,  קרלה  ( פנלופה קרוז )  ;  המוזה שלו ,  קלאודיה  ( ניקול קידמן )  ;  מעצבת התלבושות שלו ואשת סודו  ( ג'ודי דנץ' )  ;  העיתונאית שעוקבת אחריו ,  סטפני  ( קייט הדסון )  ;  הזונה של ילדותו ,  סרגינה  ( פרגי )  ;  ולבסוף ,  אמו  ( סופיה לורן )  .  בקיצור ,  לגווידו יש צרות טובות .
 דבר הביקורת :  כנראה שלא תמצאו סרט עם קאסט שנראה יותר טוב ושעטור ביותר פרסים ,  אבל כל זה אינו מונע מסרטו של מרשל להיות כאוטי ונטול רגש .  
ציון ממוצא :  רוטן טומייטוס - 38 ,  מטאקריטיק  48 .  
במאי :  רוב מרשל .  שחקנים :  דניאל דיי לואיס ,  מריון קוטיאר ,  פנלופה קרוז ,  ניקול קידמן ,  ג'ודי דנץ' ,  קייט הדסון ,  פרגי ,  סופיה לורן  ( 126 דקות ) 
סרט מדע בדיוני המציג עצמו כמבוסס על אירועים אמיתיים  כולל פתיח של השחקנית הראשית ,  מילה ג'ובוביץ' ,  שמזהירה את הצופים שמה שהם עתידים לראות הוא מאוד מטריד ושבסוף הם יצטרכו להכריע בעצמם אם מה שראו אכן קרה או לא .  
מסתבר ,  על פי הסרט ,  שמאז שנות ה-60 מתקבלים אינספור דיווחים על אנשים שנעלמים באלסקה .  ה-FBI מעולם לא הצליח לפתור את התעלומה ,  עד שד"ר אביגייל טיילור  ( ג'ובוביץ' )  הגיעה לאזור .  לאחר שבעלה נרצח על ידי ישות מסתורית בעודו ישן לצדה ,  טיילור מחליטה לחקור כמה אנשים שעברו חוויה דומה ומגיעה למסקנה שהאחראים לרציחות ולהיעלמויות הם  כמובן  עב"מים .  אלא שהמסקנה הזו לא ממש עוזרת לה למנוע את ההיעלמות הבאה ,  הכאובה מכל .  
דבר הביקורת :  על אף שהוא מתגאה באירועים שיזעזעו את הצופים ,  המפגשים מ"הסוג הרביעי "  בנויים בצורה כה מרושלת שהם נראים כמעט שגרתיים .  
ציון ממוצע :  רוטן טומייטוס  18 ,  מטאקריטיק  34 .  
במאי :  אולאטונד אוסנסמי .  שחקנים :  מילה ג'ובוביץ' ,  אליאס קוטיאס ,  וויל פאטון  ( 98 דקות ) 
22 שנה חלפו מאז  " בלוז לחופש הגדול ",  סרטו הקודם של רנן שור ,  מנהל בית הספר לקולנוע כל שם סם שפיגל ,  ועתה הוא חוזר סוף סוף עם סרט חדש .  שלושת שחקניו הראשיים של הסרט  סשה אגרונוב ,  אנטון אוסטרובסקי ורותם זיסמן-כהן  זכו בציונים לשבח בפסטיבל ירושלים האחרון ,  ואגרונוב אף זכה בפרס אופיר על תפקידו .  
הסרט מספר את סיפורם של גלורי  ( אגרונוב )  וסשה  ( אוסטרובסקי )   שני חיילים בודדים המשרתים בגולני .  ערב אחד הם מקבלים אפטר ומצליחים להסתבך  ובגדול .  הם מושלכים לכלא בעוון בגידה וריגול ולאחר שכל בקשותיהם למשפט חוזר נדחות ,  הם מחליטים לחטוף את אחד הסוהרים כדי לגרום לרשויות להתייחס סוף סוף ברצינות לדרישותיהם .  אלא שמרגע זה ,  העניינים רק הולכים ומסתבכים עוד יותר .  
במאי :  רנן שור .  שחקנים :  סשה אגרונוב ,  אנטון אוסטרובסקי ,  רותם זיסמן-כהן ,  צחי גראד  ( 92 דקות ) 
מפגש פסגה שלישי בין ז'אן קלוד ואן דם ודולף לונדגרן כשהפעם מצטרף לחגיגה אלוף האגרוף לשעבר אנדרה ארלובסקי  שלושתם בתפקיד מכונת המלחמה האולטימטיבית ,  הלא היא היוניסול ,  או בעברית החייל האוניברסאלי .  
קבוצת טרורסטים צ'צ'נים מצליחה לשים את ידיה על הכור הגרעיני הפגום של צ'רנוביל ומאיימת לשחרר לאוויר העולם ענן רדיואקטיבי קטלני אם דרישותיה לא ייענו .  הנשק העיקרי שיש בידם הוא חייל אוניברסאלי שאיכשהו הם הצליחו לייצר  ( ארלובסקי )  ,  ולכן הסיכוי היחיד להציל העולם הוא להעיר מתרדמתו את לוק דברו ,  החייל האוניברסאלי המקורי  ( ואן דם )  .  אלא שאז מסתבר שכדי לבצע את משימתו יצטרך דברו להתגבר קודם כל על חייל אוניברסאלי נוסף ,  אויבו משכבר הימים  אנדרו סקוט  ( לונדגרן )  .  בקיצור ,  חגיגה של טסטוסטרון עם טאץ' ישראלי :  אקי אבני בתפקיד גנרל רוסי .  
במאי :  ג'ון היימס .  שחקנים :  בין ז'אן קלוד ואן דם ,  דולף לונדגרן ,  אנדרה ארלובסקי  ( 98 דקות ) 
דימה מייקוב  ( גרגורי דוברייגין )  הוא סטודנט צעיר שלומד באוניברסיטת מוסקבה וחולם על קצת כסף ,  אוטו יפה והזדמנות לצאת עם חברתו לספסל הלימודים ,  נסטיה  ( יקטרינה וילקובה )  .  ליום הולדתו הוא מקבל מאביו מכונית וולגה ישנה והנה  כל חלומותיו מתחילים להתגשם ,  הרבה בזכות העובדה שמסתבר שזו מכונית שיכולה לעוף .  אלא שבעודו מרחף להנאתו מעל פקקי התנועה של מוסקבה ,  מגלה דימה שכל חלום יכול להפוך לסיוט .  למזלו ,  לצדו עומד הברק השחור  גיבור חסר פחד ומורא שמוכן תמיד להגן על תושבי מוסקבה .  
במאי :  דמיטרי קיסליוב .  שחקינים :  גרגורי דוברייגין ,  יקטרינה וילקובה ,  איוון זהידוב  ( 80 דקות ) 

חדש על המסך
איש עם יותר מדי נשים ,  אישה עם יותר מדי עב"מים ,  ושלוש מחוות לאמא רוסיה :  חיילים בודדים בישראל ,  מכונות מלחמה בצ'צ'ניה ופנטזיה במוסקבה - כל אלה עולים הערב על המסך הגדול

