גם ילדות טובות יכולות לנהל משא ומתן
נשים שמבקשות העלאות שכר משלמות מחיר חברתי - אז מה ? 
 >  >  שנה לאחר סיום לימודי בקולג' ,  התראיינתי למשרת עוזרת מכירות בחברת פיין-וובר .  אחד הבוסים הציע לי משכורת של 24 אלף דולר בשנה .  בתגובה ביקשתי 27 אלף דולר .  הוא הוציא מחשבון ,  הקליד 3,000 ,  חילק ב-52 ,  והשיב , " זה רק 57 דולר יותר בשבוע ,  מה זה משנה לך ?  "  לכך השבתי : " בדיוק ".  פיין-וובר הסכימו לשלם לי 27 אלף דולר .  קיבלתי את ההצעה ,  ובמוחי ניטעה האמונה כי  " ילדות טובות יכולות לבקש ".  20 שנה לאחר מכן ,  אני מבינה שהיה זה מצב לא שגרתי במשא ומתן עם מעסיקים  - " ילדות טובות לא יכולות לבקש "  היה בדרך כלל ביטוי מתאים יותר .  בסוף 2004 עמדתי בראש מחלקה במריל לינץ' ופניתי להנהלה בבקשה להיות בעשירון העליון של מקבלי השכר בחברה .  נאמר לי שחרגתי מגבולי .  לכן לא הופתעתי כשקראתי ב"וושינגטון פוסט "  על מחקר אקדמי שכותרתו , " שכר ,  מגדר והמחיר החברתי של עמידה על המקח ".  המאמר גילה שגברים ונשים כאחד נוטים להעניש בעדינות נשים שמנהלות במשא ומתן להעלאה במשכורתן .  התפישה היא שנשים שמבקשות הן  " פחות נחמדות ".  אשה שמנהלת משא ומתן עלולה לשלם מחיר חברתי ,  שהולם את ממצאיה של הפסיכיאטרית אן פלס - כשאנו מעניקים משהו למישהו אחר ,  אנו נשיים ;  כשאנו מבקשים משהו ,  אנו לא .  כשגברים מבקשים משהו ,  הם אקטיביים ;  כשנשים מבקשות ,  הן שתלטניות .  זה מוסר כפול וצרה כפולה :  אם לא נבקש ,  לא נקבל ;  אם נבקש ,  יתרחקו מאתנו .  למרות הדילמה ,  עצתי לנשים נותרה :  בקשו מה שאתן רוצות .  אולי לא תקבלו ,  אך לא תעזבו בידיים ריקות .  לכל הפחות ,  תקבלו מידע .  במקרה של פיין-וובר ,  אילו החברה לא היתה מעלה את הצעתה הייתי מוותרת על המשרה .  מריל לינץ' לא העלו את שכרי ,  אך קיבלתי מידע בזמן ,  ועזבתי .  אני רוצה להיות  " בחורה טובה "  - להיות קשובה לצורכי האחרים .  אך אני צריכה גם לבקש את מה שאני רוצה .  הנאמנות לעצמי ,  ולכל הנשים ,  תלויה בכך .  הכותבת היא שותפה ומייסדת חברת ההשקעות רוז פארק אדווייזרס  *  *  *  הסוגיה :  נשים שמנהלות משא ומתן על שכרן מסתכנות בתשלום מחיר חברתי הפתרון :  בקשו מה שאתן רוצות ,  גם במחיר שאולי תשלמו הדרך :  כדאי לקבוע את המחיר שלך מבלי להתפשר - או שתקבלי את מבוקשך ,  או שתקבלי מידע חשוב harvard business monday morning מפרסומי בית הספר למינהל עסקים של אוניברסיטת הרווארד

גם ילדות טובות יכולות לנהל משא ומתן
נשים שמבקשות העלאות שכר משלמות מחיר חברתי - אז מה ? 

