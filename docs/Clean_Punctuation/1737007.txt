וול מארט מעוניינת לרכוש רשת מזון ומוצרי צריכה דרום אפריקאית ב-4.2 מיליארד דולר
הקמעונאית הגדולה בעולם מעוניינת להרחיב באמצעות הרכישה את פעילותה ביבשת אפריקה
וול מארט ,  הקמעונאית הגדולה בעולם ,  מעוניינת לרכוש את חברת מאס-מארט הדרום אפריקאית ב-29.8 מיליארד ראנד  ( 4.2 מיליארד דולר )  בעסקה שתוסיף לה 290 חנויות ב-13 מדינות באפריקה.מאס-מארט ,  רשת סיטונות המזון ומוצרי הצריכה הגדולה בדרום אפריקה ,  קיבלה הצעה לא מחייבת מוול מארט ,  שעשויה להוביל להצעה במזומן של 148 ראנד למניה ,  אמרה היום מאס-מארט .  מדובר בפרמיה של 9.8% על מחיר הסגירה של המניה ביום חמישי ,  היום האחרון שבו נסחרו מניות מאס-מארט ." דרום אפריקה ,  הכלכלה הגדולה ביותר ביבשת ,  מהווה הזדמנות להתרחבות לתוך אפריקה ",  אמר אנדי בונד ,  סגן נשיא בוול מארט המפקח על פעילות החברה באפריקה . " בדרום אפריקה יש דינמיקת שוק מעניינת ,  מגמות דמוגרפיות מבטיחות וכלכלה צומחת ",  אמר בונד .
 
וול מארט מעוניינת לרכוש רשת מזון ומוצרי צריכה דרום אפריקאית ב-4.2 מיליארד דולר
הקמעונאית הגדולה בעולם מעוניינת להרחיב באמצעות הרכישה את פעילותה ביבשת אפריקה

