אבוג'ן תקבל מיליוני יורו מהסכם רישוי עם ביוגמה הצרפתית 
 >  >  חברת אבוג'ן ,  שמפתחת טכנולוגיה מחשובית לאיתור רצפי דנ"א לצורך השבחת תכונות של זרעים ,  רשמה את ההצלחה המסחרית הראשונה שלה .  אבוג'ן חתמה על חוזה שבו העניקה לחברת ביוגמה הצרפתית רישיון בלעדי למחקר ופיתוח ומסחור של שני גנים שאותרו בידי אבוג'ן כבעלי פוטנציאל לשיפור רמות היבול והגברת העמידות ליובש בתירס .  אבוג'ן תקבל סכום של מיליוני יורו בשלוש השנים הקרובות .  מנכ"ל אבוג'ן ,  עופר חביב ,  אמר שהחברה עשויה לקבל סכומים נוספים תמורת עמידה באבני דרך של פיתוח ותמלוגים ,  כנראה 10%-15% מהפרמיה שתגבה ביוגמה בגין השבחת זרעי התירס .  החוזה נחתם בעקבות ההצלחה של ניסוי השדה בצמחי המטרה שנערך בידי ביוגמה בישראל ובארה"ב .  חביב הדגיש שזו הפעם הראשונה שבה אבוג'ן חותמת על הסכם רישוי לשימוש בגנים שכבר נבחנו בצמחי מטרה .  אבוג'ן מציינת שהתמלוגים ,  אם ישולמו לחברה ,  עשויים להגיע לעשרות מיליוני דולרים בשנה .  ואולם גם אם ביוגמה אכן תפתח מוצר מסחרי ,  הפיתוח צפוי להימשך מספר רב של שנים - ולכן התמלוגים אם בכלל לא ישולמו לאבוג'ן בשנים הקרובות .  אבוג'ן מחזיקה באופציית מכר שניתנת למימוש החל בספטמבר 2011 לחייב את מונסנטו ,  שמחזיקה כיום ב-11% ממניות החברה ,  לרכוש מניות נוספות של אבוג'ן תמורת 6.94 דולרים למניה ובתמורה כוללת של 12 מיליון דולר .
 
אבוג'ן תקבל מיליוני יורו מהסכם רישוי עם ביוגמה הצרפתית 
nan
