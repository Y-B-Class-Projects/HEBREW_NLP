האירופאים מתכוננים לעתיד עני יותר 
רבים מאזרחי אירופה זועמים על כך שהם נאלצים לשלם את מחיר המשבר וחוששים לעתידם .  למרות זאת ,  הם אינם מוכנים לפרק את האיחוד האירופי
ניו יורק טיימס  >  >  אנסטסיוס הארוס לא היה אדם שנהג לכעוס או לפחד .  בימים אלה תחושות אלה חולפות בו כל הזמן ,  לאחר שיוון נהפכה למוקד משבר החובות האירופי ,  שממשיך לזעזע את השווקים הפיננסיים ובא לידי ביטוי כעת בקיצוצים ממשלתיים ,  במצוקה אישית ובאי נחת מצד העובדים . " הפוליטיקאים אשמים ,  לא האזרחים ",  אומר הארוס ,  65 ,  שמשפחתו קיצצה את הוצאותיה  " לבסיסיות לחלוטין ",  בעיצומה של תוכנית הצנע הממשלתית .  לדבריו ,  התוכנית היתה צריכה להיות ממומנת על ידי הבנקים והספקולנטים שהציתו את המשבר ,  ולא מכספי האזרחים הפשוטים שבעיקר צפו מהצד בשטויות של השווקים הפיננסיים .  בסדרת ראיונות שנערכו ברחבי אירופה עם בעלי עסקים ,  ראשי איגודי עובדים ,  יזמים צעירים ,  עובדים וגמלאים ,  החששות שהביע הארוס שבו והדהדו .  רבים זועמים על כך שהם צריכים לשלם את החשבון על מה שהם רואים כהימורים פזיזים של בנקאים עשירים ,  שאיימו על המשרות ועל הכלכלה ,  ושמקשים כעת על דור שלם של צעירים להשיג את רמת החיים שממנה נהנו פעם הוריהם .  יש המודים בכך שייתכן שתרמו בעצמם למשבר ,  כשהוציאו מעבר ליכולתם ,  ואמרו שכנראה לא היתה אלטרנטיבה לחילוצם של הבנקים ושל מדינות כמו יוון ,  כדי להימנע ממשבר גדול יותר .  הם מוכנים ,  בחוסר רצון ,  לקבל את הקיצוצים בפנסיות ובמשכורות ,  בתנאי שהפוליטיקאים ,  שאותם הם רואים כשותפים לגרימת המשבר ,  ינקו במהירות את הבלגן בעצמם .  אבל למרות הבעיות ,  הם גם יצטערו אם האיחוד האירופי יתפרק .  ואולם ,  האתגרים רק נערמים ,  ככל שההתאוששות מאטה .  מהנציבות האירופית נמסר בשבוע שעבר כי הכלכלה מצטננת לאחר התאוששות חזקה יחסית שנמשכה עד האביב .  האבטלה היתה תקועה במשך חודשים בשיעור של 10% .  התנודתיות באג"ח של מדינות כמו אירלנד ופורטוגל חזרה לשווקים בספטמבר ,  בעיצומם של חששות כי הצנע יעכב עוד יותר את הצמיחה .  בראיונות אמרו כמה מבעלי העסקים והיזמים כי המשבר היה הזדמנות לעורר את החדשנות .  בגרמניה ,  איגודים ומנהלים הפחיתו את שעות העבודה ,  כדי למזער פיטורים .  בנקאי בספרד שאיבד את מקום עבודתו מנצל כעת את ההזדמנות למכור ברווח אלפי בתים שעוקלו .  עם זאת ,  בעוד שתוכניות הצנע מתחילות להיות מיושמות ברחבי אירופה ,  אפילו בני המזל מודאגים . " אנחנו חלק מדור שיודע שדברים יכולים להיעלם ",  אומרת מתילדה דונובן ,  29 ,  מנהלת יחסי ציבור צרפתייה .  אלה שיש להם פחות מזל מנסים לגמור את החודש ולרסן את החששות ממה שיקרה כשחסכונותיהם יאזלו .  חלקם מפחדים שילדיהם בני העשרה לא ימצאו עבודה ,  אפילו עם תעודה .  חרדות כאלה מעמיקות בכל פעם שהם רואים בנקאי מעונב שלא איבד את ביתו או נאלץ להקפיא כיכרות לחם כדי שהאוכל יספיק לכל השבוע .  אף שהצנע הוא תרופה נחוצה ,  אומר הארוס , " אנחנו צריכים גם להגן על זכויות האדם ". 

האירופאים מתכוננים לעתיד עני יותר 
רבים מאזרחי אירופה זועמים על כך שהם נאלצים לשלם את מחיר המשבר וחוששים לעתידם .  למרות זאת ,  הם אינם מוכנים לפרק את האיחוד האירופי

