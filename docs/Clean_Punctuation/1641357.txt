 " כיום הצרכנים מגיבים פחות לפרסום ויותר להמלצות של חברים ";  מנכ"ל Pursway מסביר איך עוקבים אחריכם
Pursway פיתחה אלגוריתם המנתח את מובילי דעת הקהל ומעצים את השפעתם על הקנייה של אחרים
הטכנולוגיה של חברת הסטארט-אפ הישראלית pursway  ( בעבר בשם datanetis )  עשויה לעניין לא מעט מנהלי שיווק ישראלים .  החברה השלימה בימים אלה סבב גיוס הון ראשון בהיקף של שישה מיליון דולר מקרן הון סיכון האמריקאית באטרי ונצ'רס .  הטכנולוגיה של pursway מאפשרת לזהות מובילי דעת קהל ולהעצים את השפעתם על החלטות הקניה של לקוחות נוספים .  לטענת החברה האלגוריתם שפיתחה שונה מטכניקות קיימות לכריית מידע  ( data mining )  וניהול קשרי לקוחות .  אלרי פפר ,  אחד המייסדים ומנכ"ל החברה מסביר בראיון ל-themarker כיצד עובדת הטכנולוגיה : " כולם יודעים שכיום הצרכנים מגיבים פחות לשיווק ופרסום ויותר להמלצות של חברים .  הטכנולוגיה שלנו יודעת לטפל בדיוק בנקודה הזו .  מנוע האלגוריתם שפיתחנו מנתח את המידע שנמצא בבסיס הנתונים של החברות .  הן יכולות להיות חברות סלולר ,  קמעונאיות ,  חברות פיננסיים וכו' ,  ומזהה את המשפיעים חברתית .  על ידי זיהוי המשפיעים אנחנו מסייעים לארגונים גדולים לתכנן מסעות שיווק שידברו ספציפית לאותם משפיעים .  מרגע שאתה מצליח לזכות באחד המשפיעים הוא מביא אחריו לא מעט מושפעים ". איך בעצם הטכנולוגיה שלכם פועלת ?   " פיתחנו אלגוריתם שיודע לזהות ברמת ודאות מאוד גבוהה מי המשתמשים המובילים בבסיס הנתונים של החברה .  אנחנו בוחנים אירועים שקרו בהיסטוריה הפעילות של הצרכן .  המטרה היא לזהות מי מהמשתמשים שייכים לאותו חוג חברתי.לא כל מי שמתקשר למישהו אחר הוא אכן משפיע עליו .  בנקודה הזו נכנסת לפעולה האלגורתמיקה שיודעת לנתח מאסות של נתונים ולזהות מי משפיע על מי ומה סתם מייצר רעש .  ההשפעה מתבטאת בפעולות .  למשל ,  האם משתמש מסויים רכש אייפון ולאחר מכן משתמשים נוספים שמכירים את המשתמש הראשון רכשו אף הם אייפון .  לא כל מי שיש לו הכי הרבה עוקבים בטוויטר הוא אכן בעל השפעה חזקה ". אם רכשתי אייפון מספקית סלולר ואשתי מנויה אצל ספקית סלולר אחרת ורכשה אייפון יש לכם בעיה ? "אנחנו לא מתיימרים לזהות את כל ההשפעה החברתית אבל היא קורית כל כך הרבה שאנחנו יודעים לאפיין אותה .  אנחנו יכולים לומר מי משפיע על מי באותה חברה .  ביצענו סקרים בחברות שבהן עשינו פיילוט והבחנו בצורה מאוד ברורה במשפיעים .  כשאתה משווק ללקוח רגיל אתה יוצר גל הדף ויראלי .  הכלל אומר שעל כל שלושה לקוחות שרכשו מוצר יגיע לקוח נוסף בממוצע וירכוש אף הוא מוצר .  כלומר כל לקוח מביא שליש לקוח נוסף .  אבל משפיע או מוביל דעה יביא בין שלושה לשבעה חברים .  באחד משיתופי הפעולה שלנו באירופה  ( ל-pursway יש שיתופי פעולה עם אורנג' ווודאפון ,  אבל פפר מסרב לנקוב בשם החברה שאליה הוא מתייחס בדוגמא הנוכחית )  - גילינו שכל מוביל דעת קהל מביא כ-3 לקוחות נוספים .  המעניין הוא ש-35% מהעוקבים/מושפעים לא הגיבו בעבר לשום הצעה שיווקית ".   מי אלו אותם אנשים משפיעים חברתית או מובילי דעת קהל ,  כאלו שיש להם הרבה חברים ?   " מסתבר שאנשים שהם הכי מקושרים לאו דווקא משפיעים יותר מאנשים רגילים .  מי שכן נחשב לאדם משפיע הוא מי שמתעניין יותר במוצרים .  שיש לו להט לגבי תחומי העניין .  לא כל אדם משפיע על כל התחומים .  משתמש יכול להשפיע על גאדג'ט או קרנות נאמנות ואחר על מוצרי אופנה ".  סיפורה של pursway ייחודי במובן שהיא הוקמה בשנת 2005 על ידי אלרי פפר ,  רן שאול ,  וגיא גילדור ,  אבל רק עכשיו משלימה סבב גיוס הון ראשון .  עד עתה החברה התנהלה כבוטסטראפ  ( חברת סטארט-אפ שמתנהלת במימון עצמי )  .  כיום יש לו שיתופי פעולה בשמונה מדינות בוודאפון ולדברי פפר בקצת פחות מדינות באורנג' . " הגענו למצב שהביקוש למוצרים שלנו מאוד גדל ולכן החלטנו לגייס כסף .  בחנו מספר הצעות ,  גם מקרנות אמריקאיות ,  אבל בחרנו בבאטרי כי היה לנו חשוב שלקרן תהיה בישראל נציגות מקומית .  אנחנו פותחים כעת משרדים בבוסטון ובלונדון ומחפשים עובדים חדשים .  כיום אנחנו מעסיקים 30 איש בחברה והתכנון הוא לגייס עשרה עובדים חדשים ".  החברה היתה עד עתה רווחית אבל לדברי פפר ההתרחבות מחייבת השקעה גדולה בשלב זה .  לחברה יש גם לקוחות ישראלים .  אחד מהם הוא רשת האופנה קרייזי ליין בעלת 70 חנויות אופנה בישראל .

" כיום הצרכנים מגיבים פחות לפרסום ויותר להמלצות של חברים ";  מנכ"ל Pursway מסביר איך עוקבים אחריכם
Pursway פיתחה אלגוריתם המנתח את מובילי דעת הקהל ומעצים את השפעתם על הקנייה של אחרים

