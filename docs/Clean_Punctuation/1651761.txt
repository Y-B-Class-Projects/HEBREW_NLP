האם החשודה :  בני הוזה ,  לא ניסיתי להרוג
לטענת האם החשודה בניסיון לנתק את בנה ממכשירי ההנשמה בביה"ח ,  תלונת הבן נובעת מהזיות שגרמו לו התרופות שנטל .  בדיון על הארכת מעצרה אמרה : " הוא חולם שרוצים לרצוח אותו "
" מהתרופות שבני מקבל ,  תמיד יש לו הזיות ,  וזו לא הפעם הראשונה .  הוא סיפר לבני המשפחה שהוא חולם על דברים ושרוצים לרצוח אותו ".  כך הגיבה בצהרים  ( רביעי )  האם החשודה בניסיון לנתק ממכשירי ההנשמה את בנה הסובל מניוון שרירים .  היא הכחישה את החשדות נגדה ,  ומעצרה הוארך ביום אחד .  במהלכו היא תעבור בדיקה פסיכיאטרית .  
בדיון הארכת מעצרה בבית המשפט השלום בחיפה טענה האם כי התרופות שמקבל בנה גורמות לו הזיות ובעבר גם סיפר לבני משפחתו שהוא חולם על קברו ושהוא עומד למות בגיל 18 .  בנוסף ,  טענה ,  הוא סיפר שמנסים לחנוק אותו .  טענה זו מקבלת חיזוק מגיסו ששוחח עם וואלה !  חדשות ואישר את הדברים .
 האם אמרה בדיון כי  " הבן שלי נכה ,  חולה ,  ואני מטפלת בו ,  רוב הזמן אני איתו ,  אני גידלתי ילדים ,  אני סועדת אותו ".  היא הוסיפה שנטל הטיפול בו מאז שנולד נפל על כתפיה ושהיא  " משקיעה בו את כל נשמתה ".  עוד אמרה האם כי היא מופתעת מהחקירה וביקשה שהמשטרה תיקח אותה לבית החולים ,  שם יסביר הבן את פשר התלונה .
 האם ,  מאחד היישובים הערביים בצפון הארץ ,  נעצרה אתמול בחשד שניסתה להרוג את בנה לאחר שזה התלונן בפני אחיות בית החולים כי ניסתה לחנוק אותו למוות .  בעקבות דיווחו עצרה המשטרה את האם בת ה-53 .  
גיסו של הנער התייחס בביטול להאשמות נגד האם והסביר את הגשת התלונה נגדה בחששו של הנער ממוות קרוב . " הילד הזה הגיע לגיל שעל סף סיום חייו ,  למי שחולה במחלה הזו ",  אמר . " בגלל זה הוא כל הזמן אומר לאשתי שהוא מדמיין שמחכה לו קבר ליד המיטה ,  ומישהו לבוש לבן בא לקחת אותו לגן עדן .  הוא כל הזמן מדמיין את הדברים הללו ". 
הבן חלה במחלת ניוון שרירים בגיל 11 ,  ומאז מצבו הולך ומידרדר ,  והוא מקבל חמצן באמצעות צינורית המוחדרת דרך גרונו .  הוא סיפר לאחות כי שלשום במהלך הלילה אמו ניסתה מספר פעמים לפגוע באספקת החמצן בגופו .  אחת האחיות העידה במהלך חקירת הפרשה כי אכן הבחינה שנרשמה ירידה בכניסת החמצן לגופו של הנער בשיעור של 50% מ-90% ל-45% .
 
האם החשודה :  בני הוזה ,  לא ניסיתי להרוג
לטענת האם החשודה בניסיון לנתק את בנה ממכשירי ההנשמה בביה"ח ,  תלונת הבן נובעת מהזיות שגרמו לו התרופות שנטל .  בדיון על הארכת מעצרה אמרה : " הוא חולם שרוצים לרצוח אותו "
 
