סופר פארם תקים מרכז לוגיסטי ב-30 מיליון שקל ליד צומת קסם
המרכז יוקם בפרויקט לב הארץ בשטח של 8,000 מ"ר
רשת סופר פארם תקים מרכז לוגיסטי בשטח של כ-8,000 מ"ר בפרויקט לב הארץ ,  שיוזם איש העסקים רוני יצחקי סמוך למחלף קסם .  עלות ההקמה מוערכת בכ-30 מיליון שקל.סופר פארם בחרה בחברת כמיפל להפעיל את המרכז הלוגיסטי וזו חתמה על חוזה שכירות מול חברת מינואט ,  בבעלות רוני יצחקי .  כמיפל תשכור עבור סופר פארם ,  שטח בהיקף של 8,000 מ"ר שמיועד להקמת המרכז הלוגיסטי.דמי השכירות מוערכים בכ-36-40 שקל למ"ר .  מכאן שמדובר בדמי שכירות שנתיים בגובה של 3.4 - 3.8 מיליון שקל .  החוזה הוא לתקופה של עשר שנים עם אופציה להארכה בשמונה שנים נוספות .  לכמיפל ישנה אופציה להגדיל את שטחי השכירות של סופר פארם ב-2,500 מ"ר נוספים.פרויקט לב הארץ נמצא בצומת קסם והוא מתפרש על פני 600 דונם ,  כאשר בשלב הראשון מפתחת מינואט בניהול של דודי קאופמן כ-260 דונם מתוכם .  רוב המתחם מחולק למגרשים בני 25-30 דונם המיועדים ללוגיסטיקה .  בנוסף ישנו במתחם שטח מסחרי הממוקם בקומת הקרקע של שני בניינים סמוכים ובו 7,500 מ"ר להשכרה שרובו מיועד למסעדות ובתי קפה שישרתו את המתחם .  בין היתר יכיל המתחם המסחרי גם סופרמרקט של אחת הרשתות הגדולות.בשטח המסחרי הושכרו עד עתה מסעדות ובתי קפה בהיקף של 1,500 מ"ר ברמות מחירים של 75-80 שקל למ"ר או 7% מהמחזור.ההשכרה של סופר פארם היא העסקה השלישית במתחם אחרי רשת ד"ר גב שאף היא שכרה כ-8,000 מ"ר לפני כשלושה חודשים ,  ועסקה נוספת של חברת טבת וחברת ח.י  ( lg )  ,  חברות הפצה ולוגיסטיקה ששכרו כ-12 אלף מ"ר וכבר פועלות במקום.העסקה בוצעה באמצעות חברת נדל"ן טק מקבוצת עטייה נכסים ,  המשווקת את הפארק .  את הפרויקט תכנן האדריכל צדיק אליקים.יש לציין שקובי מימון יוזם פרויקט אחר ,  גם הוא בסמוך למחלף קסם בשם לב ישראל ,  שכולל קניון ואלפי דירות אך אין קשר בין שני הפרויקטים .
 
סופר פארם תקים מרכז לוגיסטי ב-30 מיליון שקל ליד צומת קסם
המרכז יוקם בפרויקט לב הארץ בשטח של 8,000 מ"ר

