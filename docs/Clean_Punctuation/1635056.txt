כשנציגי ציבור יפקחו על נבחרי ציבור 
מלים בקבלנות
 >  >  שלשום הושבה הוועדה לשמירה על חופים ,  ומונה עוד נציג מטעם המשרד להגנת הסביבה לכל אחת מהוועדות המקומיות לתכנון ובנייה .  ואולם בנוסף לצעדים אלו מתגבשת בימים אלו בממשלה רפורמה כוללת במערכת התכנון והבנייה - והתחושה בנוגע אליה אינה טובה .  הצעד הזה ,  המכונה  " רפורמה ",  הוא למעשה שינוי תחיקתי אדיר של חוק התכנון והבנייה ,  שכולל כ-280 סעיפים ועוד מאות רבות של תתי סעיפים .  לכן ,  יותר משמדובר ברפורמה ,  מדובר במהפכה ,  שנכון לעכשיו ,  אף אחד לא יודע מה היא כוללת ומדוע היא מוסתרת .  מספר פרטים שכן ידועים על אותה מהפכה מחזקים את החששות ,  שמדובר בחוק פוגעני ,  שיש סיבות טובות להצניע את התהוותו עד לרגע האחרון .  הרבה מדובר ,  ובצדק ,  על נושא הוועדות המקומיות .  על פניו נראה ,  שראש הממשלה בנימין נתניהו מודע היטב לכך ,  שמדובר בגופים בעייתיים ,  ולראיה הניסיונות לפקח ולבקר אותם :  הכנסת שני נציגי ציבור לתוך הוועדות המקומיות ;  תוספת של נציג נוסף מטעם המשרד להגנת הסביבה ;  תוספת של ועדת ערר מחוזית לזו הקיימת ;  מתן סמכויות נרחבות לשר הפנים ,  שכוללות אפשרות לפזר ועדות מקומיות ולמנות ועדות קרואות במקום ;  התנגדויות לתוכניות ייבחנו ,  על פי ההצעה ,  על ידי חוקרים חיצוניים ,  ולבסוף - הקמת יחידה משטרתית שתחקור חשדות לשחיתות בוועדות .  בנוסף ,  הוועדות המקומיות יצטרכו לעבור תהליכי הסמכה על ידי משרד הפנים ,  שרק עם סיומו יתאפשר להן לפעול לפי הסמכויות הנרחבות שיקנה להן החוק החדש .  ריבוי כזה של חישוקים על הוועדות המקומיות ,  עד כדי אבסורד של מינוי של נציגי ציבור שיפקחו על נבחרי ציבור ,  אינו מהווה רק עדות לכך שבממשלה יודעים יפה שהוועדות המקומיות הן גוף בעייתי ,  אלא מעלה תהייה מתבקשת - אם הדבר כך ,  מדוע בכלל להרחיב את סמכויותיהן ?  התשובה לכך נעוצה מן הסתם בחשש של הממשלה לפגוע בפוליטיקאים המקומיים .  הבעיה ,  שהחישוקים הללו ,  למרות ריבויים ,  רופפים ביותר .  הנה ,  למשל ,  הוועדה המקומית נתניה נמצאת ברשימת הוועדות המקומיות המוסמכות ,  ואולם דו"ח מבקר המדינה מהשנה שעברה קטל את אופן התנהלותה בחריפות ;  שני נציגי ציבור ,  שיינתן להם מעמד הצבעה שווה בתוך גוף שכולל את כלל הרכב מועצות העיר ,  לא יוכלו לשנות הרבה ;  במשטרה לא ערוכים להקים את היחידה למלחמה בשחיתות בתחום .  הדבר הגרוע יותר הוא ,  שלמעט הליך ההסמכה מטעם משרד הפנים והתוספת של שני נציגי ציבור ,  לא רואים שום שינויים אמיתיים בוועדות המקומיות - לא בהרכבן ולא בהתנהלותן ואף לא באחריות האישית של חבריהן להחלטות שהם מקבלים .  לפיכך ,  אין שום סיבה שהתנהלותן הנוכחית תשתנה בעקבות החוק ,  וזו אכזבה גדולה .  ידוע שהתכנון והבנייה במישור המקומי חולה ,  והמהפיכה המתוכננת היא הזמן הנכון לרפא את המחלה .  במקום זאת ,  מעדיפים להשאיר את הבעיה ,  ובמקום לטפל בה לעומקה - לחבוש אותה בתחבושות .
 
כשנציגי ציבור יפקחו על נבחרי ציבור 
מלים בקבלנות

