אובמה : " נסיון הפיגוע - בשל כשל מערכתי "
 אובמה אמר בנאומו כי בידי רשויות הביטחון היה את המידע על המחבל הניגרי ,  אך מידע זה לא טופל כראוי .  בעקבות ניסיון הפיגוע ,  תוגברו אמצעי האבטחה בשדות תעופה בעולם
נשיא ארה"ב ברק אובמה אמר הערב  ( שלישי )  כי  " כשל מערכתי "  הוא זה שהוביל לנסיון הפיגוע בדטרויט .  אובמה ,  שנשא דברים במהלך חופשתו בהוואי ,  הוסיף כי המידע שהתקבל על כוונתיו של המחבל הניגרי לא עובדו כראוי ולא הועברו לסוכנויות המודיעין בארה"ב .
 אובמה הוסיף כי שיטת האבטחה הנהוגה כיום בטיסות שמובילות לארה"ב אינה מספקת ויש לפעול לשפרה .  אובמה הורה לבצע הערכה מחודשת של נהלי הבדיקות הביטחוניות לפני העלייה למטוס .  במקביל ,  ראשי ענף התעופה בארצות הברית מנסים לסגור את החורים באבטחה שאפשרו לעומר פארוק עבדול מוטלב ,  שהיה ידוע בדעותיו הקיצוניות ובקשריו לארגוני טרור ,  לעלות למטוס בערב חג המולד ,  כשברשותו חומרי נפץ .
 אתמול טענו נציגים של ארגון אל קאעדה כי הם עומדים מאחורי ניסיון הפיגוע הכושל במטוס שנחת בארצות הברית ביום שישי ,  וכי מטרתם היתה לנקום על ההתקפות האמריקאיות נגד אנשיהם בתימן .  בהודעה שפורסמה ברשת האינטרנט טענו אנשי אל קאעדה כי הם סיפקו למחבל הניגרי  " מתקן טכנולוגי מתוחכם ",  אולם הוא כשל בהפעלתו בשל תקלה תפעולית .
 אמצעי האבטחה בשדות התעופה ברחבי העולם הוחמרו בעקבות האירועים ,  ועיקר תשומת הלב מופנית לטיסות האמורות להגיע לארצות הברית .  בעקבות ההנחיות החדשות ,  טיסות התעכבו במשך כארבע שעות על מסלולי ההמראה ,  בזמן שהנוסעים עוברים בדיקות מחמירות .  בהתאם להנחיות החדשות ,  הנוסעים יורשו להעלות רק תיק יד אחד ומזוודה אחת לטיסה .
 
אובמה : " נסיון הפיגוע - בשל כשל מערכתי "
 אובמה אמר בנאומו כי בידי רשויות הביטחון היה את המידע על המחבל הניגרי ,  אך מידע זה לא טופל כראוי .  בעקבות ניסיון הפיגוע ,  תוגברו אמצעי האבטחה בשדות תעופה בעולם

