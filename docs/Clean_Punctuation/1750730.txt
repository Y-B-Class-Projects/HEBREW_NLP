דנג נתן בגונג
לואל דנג סחף את שיקגו ל-98:110 על פורטלנד עם תצוגת שיא של 40 נק' .קליפרס-ספרס 97:88 .  הורפורד האריך חוזהו בהוקס
שני משחקים בלבד נערכו הלילה  ( בין שני לשלישי )  בליגה הטובה בעולם .  הראשון הפגיש את שיקגו בולס עם דרק רוז הלוהט שלה למשחק בית מול קבוצה אחרת שנמצאת במומנטום מצוין היא פורטלנד טריילבלייזרס .  הבולס הנחילו הפסד ראשון לקבוצה מאורגון לאחר שלושה משחקים עם 98:110 .  במשחק נוסף גברה סן אנטוניו 88:97 על לוס אנג'לס קליפרס .
 לוס אנג'לס קליפרס - סן אנטוניו ספרס 97:88
הריעו לספרס שהשיגה ניצחון שני העונה .  הקבוצה של גרג פופוביץ' יצאה לפגוש את הקליפרס בסטייפלס סנטר וחזרה משם עם ה-W לאחר משחק בניצוחו של טוני פארקר .  הרכז הצרפתי חתם לפני מספר ימים על הארכת חוזה לארבע שנים תמורת 50 מיליון דולר ,  והוא ניפק משחק טוב מאוד של 19 נקודות ו-9 אסיסטים .
 ריצ'ארד ג'פרסון קלע 18 ,  בעוד גארי ניל הוסיף 16 נקודות מהספסל ,  טים דאנקן  ( 7 ריבאונדים )  ומאנו ג'ינובילי  ( 7 אסיסטים )  עם 14 נקודות כל אחד .  את הקבוצה מעיר המלאכים הוביל אריק גורדון עם 23 נקודות ו-11 אסיסטים ,  כרייס קיימאן צלף 18 נקודות והוריד 8 תפוחים ,  בלייק גריפין 17 ו-8 אגסים וריאן גומס עם 14 ,  אבל כל זה לא עזר לקליפרס שסופגים הפסד רביעי ברציפות והם ללא ניצחון מאז תחילתה של העונה הסדירה .
 לאחר ה-39 נקודות שקלע דרק רוז מול דטרויט ,  חסה הפעם הגארד בצילו של לואל דנג ,  שהיה זה שתקע הפעם משחק מהסרטים .  הפורוורד של שיקגו קבע שיא קריירה מרשים ביותר של 40 נקודות  ( 3 מ-5 ל-3 ,  11 מ-14 ל-2 ,  9 מ-11 מהקו )  והוביל את השוורים לניצחון שני העונה בשלושה משחקים .  רוז עצמו הסתפק ב-16 נקודות ולא פחות מ-13 אסיסטים .  שיקגו הקפידה לקלוע 32 נקודות ברבעים הראשון והשלישי כדי לשמור על יתרון של לפחות שבע נקודות במשלך כל המשחק .
" הכל עובר דרך דרק ",  אמר ג'ואקים נואה ,  סנטר הבולס , " אבל דנג לקח זריקות חופשיות והפיל לקרשים את פורטלנד ".  נייט מקמילין ,  מאמן הבלייזרס ,  היה מצידו מאוכזב מכמות הזריקות של היריבה : " אין שום תירוץ לכך שהם קלעו ב-60 אחוז נגדנו ". 
את פורטלנד הוליך למרקוס אולדריג' עם משחק נאה ביותר של 33 נקודות ,  ברנדון רוי הסתפק הפעם ב-17 נקודות ,  מרקוס קמבי עם 9 ושליטה בצבע של 11 ריבאונדים .  הבלייזרס נוחלים כאמור הפסד ראשון העונה וינסו להתאושש במשחק הבא שלהם נגד מילווקיף בעוד לבולס מחכה סדרת משחקים לא קלה - תחילה נגד היריבה המיתולוגית ,  הניקס ,  ואחר כך בוסטון ודנבר .  איך אומרים :  שיהיה בהצלחה .
  *  הסנטר אל הורפורד סיכם על הארכת חוזהו לחמש עונות נוספות באטלנטה בעבור סכום של כ-60 מיליון דולר ,  כך הודיע שחקן ההוקס . " זה נהדר לסיים את המשא ומתן ולהיות רגוע ושליו ",  אמר הורפורד לאחר החתימה . " בסופו של דבר זה מה שרציתי .  אני שמח להישאר בהוקס ולעזור לקבוצה לצמוח ". 

דנג נתן בגונג
לואל דנג סחף את שיקגו ל-98:110 על פורטלנד עם תצוגת שיא של 40 נק' .קליפרס-ספרס 97:88 .  הורפורד האריך חוזהו בהוקס

