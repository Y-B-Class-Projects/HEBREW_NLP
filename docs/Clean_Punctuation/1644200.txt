חשד :  סגנו של לחיאני נתן רישיון עסק תמורת שוחד
אורי בוסקילה ,  סגנו של ראש עיריית בת ים ,  נעצר בחשד לעבירות בתחום טוהר המידות .  לפי החשד ,  הוא היה מעורב במעשי השחיתות שבהם חשוד שלומי לחיאני .  מעצרו הוארך
המשטרה עצרה הלילה  ( רביעי )  את אורי בוסקילה ,  סגנו של ראש עיריית בת ים שלומי לחיאני ,  בחשד לעבירות בתחום טוהר המידות .  מעצרו של בוסקילה הוארך ביומיים בבית משפט השלום בראשון לציון .  בנוסף למעצרו של בוסקילה ,  נעצרו אמש שני מעורבים נוספים בפרשה .  
חוקרי היחידה הארצית למאבק בפשיעה כלכלית חושדים כי בוסקילה היה מעורב במעשי השחיתות שבהן חשוד שלומי לחיאני .  על פי החשד ,  בוסקילה העניק רישיון עסק לתחנת מוניות בעיר בתמורה לשוחד .  המשטרה חושדת ,  שני העצורים הנוספים שילמו את השוחד כאשר אחד מהם היה אחראי על תיווך העסקה והשני על התשלום .  
ראש עיריית בת ים נעצר לפני כחודש וחצי בחשד שניצל את מעמדו בעירייה ובוועדה המקומית לתכנון ולבנייה להשגת רווח כספי לו ולבני משפחתו .  
בעקבות אופן מעצרו של לחיאני ,  לעיני בני משפחתו ,  נמתחה ביקורת על המשטרה .  בעקבותיה ,  הודה מפכ"ל המשטרה ,  רב ניצב דודי כהן ,  במהלך דיון בוועדת הפנים של הכנסת כי  " המעצר בוצע בניגוד למדיניות ובניגוד להנחיות .  בסיטואציה שנוצרה הצוות לא מצא דרך טובה יותר לבצע את המעצר .  זה גרם נזק גם לראש עיריית בת ים וגם למשטרה .  היינו צריכים לגלות רגישות יתירה ,  אבל בסוף מבחן הראיות זה המבחן האמיתי ". 
עדכון ראשון :  08:00

חשד :  סגנו של לחיאני נתן רישיון עסק תמורת שוחד
אורי בוסקילה ,  סגנו של ראש עיריית בת ים ,  נעצר בחשד לעבירות בתחום טוהר המידות .  לפי החשד ,  הוא היה מעורב במעשי השחיתות שבהם חשוד שלומי לחיאני .  מעצרו הוארך

