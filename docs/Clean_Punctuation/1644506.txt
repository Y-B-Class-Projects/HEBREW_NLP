ביוון פנאתינייקוס עדיין שולטת
האלופה נקמה במארוסי על ההפסד ביורוליג ,  עם 68:82 11 להלפרין בניצחון אולימפיאקוס על פאוק .  גם בלאט במנצחים
המחזור ה-17 בליגה היוונית יצא הערב  ( רביעי )  לדרך כשבמוקד ,  כרגיל ,  המירוץ בפסגה של פנאתינייקוס ואולימפיאקוס .  הערב ,  המשחק המרכזי הפגיש את אלופת אירופה עם מי שמתיימרת להיות הצלע השלישית במירוץ ,  מארוסי ,  אלא שבסיום פנאתינייקוס השיגה ניצחון חשוב ,  68:82 .  כזכור ,  עד כה בשלב הטופ 16 פנאתינייקוס היא הקבוצה המאכזבת ביותר ,  בעוד מארוסי היא אחת המפתיעות שבהן ,  ובאירופה אף הצליחה לנצח את הירוקים של אובדרוביץ' .  אלא שהערב זה היה סיפור אחר ,  כשמרכוס הייסליפ ,  שהצטרף לא מזמן לשורות קבוצת הפאר מאתונה ,  הוביל חמישה שחקנים בספרות כפולות עם 15 נקודות .  ואסיליס ספאנוליס הוסיף 14 ,  וניקולה פקוביץ' 12 .  
עבור אולימפיאקוס זה הלך קצת יותר קל ,  כאשר הקבוצה של פנאיוטיס ינאקיס הפציצה 33 נקודות כבר ברבע הראשון ,  על מנת לקבוע את הטון לשארית המשחק מול פאוק סלוניקי .  זה נגמר ב-72:92 לזכות האדומים מפיראוס ,  שנהנו מ-13 נקודות של ג'וש צ'ילדרס ולינאס קלייזה .  יותם הלפרין הוסיף 11 נקודות ב-26 דקות ,  בעוד ניקולה וויצ'יץ' תרם 10 .  פנאתינייקוס ,  עם זאת ,  ממשיכה להוליך את הליגה היוונית עם מאזן של 1:16 ,  בעוד אולימפיאקוס נמצאת משחק אחד מאחוריה ,  עם 2:15 .  
מי שלא ממש נמנית על חבורת הצמרת היא אריס סלוניקי של דייויד בלאט ,  שניצחה הערב 83:97 את האחרונה בטבלה ,  איליסיאקוס .  אריס נהנתה מרבע שלישי מצוין וממשחק גדול של ג'רמי ריצ'רדסון ,  שהפציץ 30 נקודות באחוזים מצוינים .  גם מיכאליס קקיוזיס נתן משחק טוב ,  עם 16 .  לאחר הניצחון אריס עומדת על מאזן של 8 נצחונות ו-9 הפסדים .
 
ביוון פנאתינייקוס עדיין שולטת
האלופה נקמה במארוסי על ההפסד ביורוליג ,  עם 68:82 11 להלפרין בניצחון אולימפיאקוס על פאוק .  גם בלאט במנצחים

