חוק הנאמנות - גזענות או ציונות ? 
הממשלה תדון היום בהצעת חוק של  " ישראל ביתנו ",  לפיה כל ח"כ יצטרך להישבע אמונים למדינת ישראל כ"מדינה יהודית וציונית ".  האם זו הצעה ראויה או פסולה ?  טקבקו ,  גם בווידאו
ועדת השרים לענייני חקיקה תדון היום  ( ראשון )  בהצעת חוק שזכתה לכינוי  " חוק הנאמנות "  ותקבע האם ייערך שינוי בהצהרת האמונים של חברי הכנסת .  לפי ההצעה של ח"כ דוד רותם  ( ישראל ביתנו )  ,  כל חבר כנסת יצטרך להצהיר שהוא  " מתחייב לשמור אמונים למדינת ישראל כמדינה יהודית ,  ציונית ודמוקרטית ,  לערכיה ולסמליה ".  ההצעה מרחיבה את הנוסח הקיים היום ,  לפיו חברי הכנסת  " מתחייבים לשמור אמונים למדינת ישראל ".  
ההצעה גררה ביקורת חריפה מהצד השמאלי של המפה הפוליטית ,  ובעיקר מהמפלגות הערביות שטענו כי הצעת החוק היא  " המשך קמפיין הבחירות של  " ישראל ביתנו "  נגד הציבור הערבי ומנהיגיו ,  וניסיון להעניק לשרץ הגזענות והפאשיזם מעטה של לגיטימציה על ידי חקיקה ".  מנגד ,  ח"כ רותם טען כי הצעת החוק  " באה להבטיח שחברי הכנסת יתחייבו להיות נאמנים למדינת ישראל כמדינה יהודית ומי שלא ירצה להיות נאמן ,  יואיל שלא להיות חבר כנסת ". 
המתח בין ישראל הדמוקרטית וישראל היהודית נבחן שוב .  אנחנו שואלים אתכם  האם מדובר בהצעה לגיטימית ?  מצד אחד ,  על חברי הכנסת ,  כנציגי הציבור הנבחרים ,  להיות נאמנים למוסדות המדינה ,  לערכיה וסמליה .  מנגד ,  מדובר בהצעה הדורשת הזדהות עם ה"יהדות ",  חרף העובדה שכ-20% מאזרחי ישראל אינם יהודים .  האם מעתה חברי הכנסת שאינם ציוניים ,  בהם גם ח"כים חרדים ,  ייאלצו להצהיר על ציוניותם ?  האם ,  לדעתם ,  מדובר בצעד המותר במסגרת כללי המשחק הדמוקרטי או שמא מדובר בגזענות ?  טקבקו ,  גם בווידאו .
 
חוק הנאמנות - גזענות או ציונות ? 
הממשלה תדון היום בהצעת חוק של  " ישראל ביתנו ",  לפיה כל ח"כ יצטרך להישבע אמונים למדינת ישראל כ"מדינה יהודית וציונית ".  האם זו הצעה ראויה או פסולה ?  טקבקו ,  גם בווידאו

