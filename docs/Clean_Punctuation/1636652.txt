 " סימנס "  הגרמנית מנתקת קשרים עם אירן
הצלחה ללחצי המערב :  חברת הענק  " סימנס "  הודיעה שתנתק את קשריה המסחריים עם אירן על רקע כוונת המעצמות להטיל סנקציות על אירן .  היקף העסקים - 700 מיליון דולרים בשנה
ענקית האלקטרוניקה הגרמנית  " סימונס "  הודיעה אמש  ( שלישי )  כי תדחה כל עסקה עתידית עם אירן על רקע כוונת שש מעצמות המערב להטיל סנקציות על המדינה האיסלמית שמסרבת לעצור את תכנית הגרעין אותה היא מפתחת .  סימנס ,  הגדולה בחברות ההנדסה באירופה ,  היתה מודעת לרגישות נושא הייצוא לאירן ,  אמר מנהל החברה פיטר לושר ,  שציין כי החברה ייצאה לאירן רכיבים  " אזרחיים "  בלבד .
" לפני זמן מה הפחתנו בהיקף העסקים שאנחנו מנהלים עם לקוחות באירן ",  אמר לושר .  מועצת המנהלים של החברה החליטה שמחודש אוקטובר 2009 לא לקבל הזמנות מלקוחות באירן ,  הזמנות שכבר התקבלו יסופקו ,  הוסיף .  היקף ההכנסות של החברה באירן ,  שמייצרת מכונות עבור תעשיית ההיי-טק ,  נאמד בכ-700 מיליון דולרים מדי שנה ,  כשבשנה שעברה היו כ-0.7% מסך הכנסותיה .
 בשנת 1974 החלה סימנס בעזרת מהנדסים צרפתיים לבנות את הכורים הגרעיניים האזרחיים בבושהאר .  הכורים עמדו לקראת השלמה אלא שאז פרצה המהפכה האיסלמית והשאה הופל מהשלטון ,  מה שהפסיק את פעילותה של החברה בפרויקט .  הכור בבושהאר נבנה לאחרונה בסיוע רוסי לאחר עיכובים רבים והוא צפוי להחל בפעולתו בהמשך השנה .  
קאנצלרית גרמניה ,  אנגלה מרקל ,  אמרה אתמול כי למעצמות המערב הולכת ונגמרת הסבלנות כלפי אירן ותוכנית הגרעין שלה : " אין שום ספק שטהרן אינה מוכנה לשתף פעולה לפתרון המשבר ,  ולכן ב ",  אמרה מרקל במסיבת עיתונאים לאחר פגישה שערכה עם נשיא ישראל שמעון פרס . 
" זה הזמן למעשים ,  ואנחנו מצפים שצרפת ,  שתקבל לידיה בקרוב את תפקיד נשיאת מועצת הביטחון ,  תוביל סנקציות משמעותיות ",  אמרה מרקל ,  וציינה כי חודש פברואר יהיה קריטי לקבלת ההחלטות בנושא . " אנחנו מקווים שגם רוסיה וסין יצטרפו למהלך ,  אולם גם אם לא - יש לעשותו עם מי שמוכן להירתם ".  מרקל סירבה להתייחס לשאלה האם יש להציג בפני האירנים את האופציה הצבאית .  בתגובה לשאלת כתבים ישראלים היא אמרה כי הפתרון לבעיה צריך להיות דיפלומטי .  
מרקל נשאלה האם ניתן להשוות בין נשיא אירן מחמוד אחמדינג'ד לאדולף היטלר ואמרה כי  " העובדה שנשיא אירן מטיל ספק בזכות הקיום של ישראל היא בלתי מקובלת לחלוטין עבור קאנצלר גרמני ".  

" סימנס "  הגרמנית מנתקת קשרים עם אירן
הצלחה ללחצי המערב :  חברת הענק  " סימנס "  הודיעה שתנתק את קשריה המסחריים עם אירן על רקע כוונת המעצמות להטיל סנקציות על אירן .  היקף העסקים - 700 מיליון דולרים בשנה

