פחות מחודש אחרי הגיוס האחרון - נתנאל גרופ יוצאת לגיוס נוסף של כ-53 מיליון שקל
אג"ח של נתנאל לא מדורגות מציעות תשואה של 7.3%-9.8% ומגובות בבטוחות מחשבון עודפים של פרויקט בחולון
פחות מחודש אחרי שהשלימה גיוס של כ-53 מיליון שקל בהנפקת איגרות חוב מסדרה ב' - חברת הנדל"ן תנסה לגייס כ-50 מיליון שקל נוספים בהנפקה לציבור של סדרת איגרות חוב חדשה ,  סדרה ג'.כמו הסדרה הקודמת ,  גם סדרה זו אינה מודרגת .  איגרות החוב שיוצעו למשקיעים יהיו בריבית שקלית משתנה ובמח"מ של 3.9 שנים ,  כאשר המרווח שלהן יהיה 6.15% מעל שיעור הריבית של איגרת חוב ממשלתי 817 .  המכרז בהנפקה יהיה על המחיר של ניירות הערך ,  כך שהמחיר המינימלי יעמוד על 96 שקל לכל 100 שקל ערך נקוב ,  והתשואה האפקטיבית תנוע בין 7.3% ל-9.8%.כמו בגיוס הקודם ,  גם בגיוס זה ,  נתנאל תעמיד בטוחות כנגד החוב בדמות חשבון עודפים מפרויקט שלה בחולון .  על פי החברה ,  העודפים מהפרויקט נאמדים בכ-70 מיליון שקל .  בנוסף ,  החברה התחייבה לעמידה באמות מידה פיננסיות וכן לכך שלא תרחיב את סדרת אגרות בחוה החדשות.נתנאל גרופ הנשלטת על ידי משפחת נתנאל ,  עוסקת בייזום תכנון והקמת פרויקטים למגורים .  החברה נסחרת לפי שווי של כ-40 מיליון שקל .  את שלושת הרבעונים הראשונים של השנה ,  סיימה החברה עם רווח של 2 מיליון שקל מהכנסות של 47 מיליון שקל .  את 2008 כולה ,  חתמה עם הפסד של כ-14.8 מיליון שקל על הכנסות של 30 מיליון שקל .  ההון העצמי של החברה מסתכם בכ-58 מיליון שקל ,  כאשר המאזן שלה הינו כ-224 מיליון שקל .
 
פחות מחודש אחרי הגיוס האחרון - נתנאל גרופ יוצאת לגיוס נוסף של כ-53 מיליון שקל
אג"ח של נתנאל לא מדורגות מציעות תשואה של 7.3%-9.8% ומגובות בבטוחות מחשבון עודפים של פרויקט בחולון

