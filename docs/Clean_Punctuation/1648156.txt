הלמ"ס :  עלייה בפעילות הכלכלה הישראלית - גידול ביבוא חומרי גלם ,  ביצוא סחורות ובלינת תיירים בארץ
כמו כן ,  מספר המובטלים פוחת ,  רשתות השיווק והמזון מוכרות יותר והייצור בענפי המשק התרחב
הלשכה המרכזית לסטטיסטיקה פירסמה היום לקט אינדיקטורים כלכליים לשלושת החודשים האחרונים ,  אשר הצביעו על המשך עלייה בפעילות הכלכלה הישראלית .  נמשך הגידול המהיר ביבוא חומרי גלם ובייצור בענפי המשק .  כמו כן ,  מכירות המסחר הקמעוני והרכישות בכרטיסי אשראי המשיכו להתרחב .  יצוא הסחורות ולינות התיירים בארץ עלו גם ,  אם כי קצב הגידול הואט.שוק התעסוקה משתפר בקצב מתון :  מספר המובטלים ירד ל-7.4%שיפור קל נרשם גם בשוק התעסוקה לאחר שאחוז הבלתי מועסקים מתוך כוח העבודה האזרחי ,  ירד ברבעון הרביעי של 2009 לשיעור של 7.4% ,  לאחר שהגיע לשיעור של 7.7% ברבעון השלישי ול-7.8% ברבעון השני .  תשומת העבודה במשק ,  לפי נתונים מנוכי עונתיות ,  נותרה ללא שינוי בשיעור של 56.6% ברבעון הרביעי של 2009.הביקושים צוברים תאוצה :  הפדיון הקמעוני עלה ב-2.5% ;  יצוא הסחורות והיצוא התעשייתי עלו ב-15.5%מדד פדיון המסחר הקמעוני ,  שמהווה אינדיקטור לביקושים בשוק המקומי ,  עלה בנובמבר-דצמבר 2009 ב-2.5% ,  לאחר עלייה של 1% בחודשיים הקודמים .  מכירות רשתות השיווק  ( שהן שליש מפדיון המסחר הקמעוני )  ,  עלו מנובמבר 2009 ועד ינואר 2010 ב-7.8% בחישוב שנתי ,  בהמשך לעלייה של 4.5% בשלושת החודשים הקודמים .  מדד המכירות של רשתות המזון עלה ב-7.9% בחישוב שנתי ,  לאחר עלייה של 2.8% בשלושת החודשים הקודמים .  סך הרכישות של צרכנים פרטיים בכרטיסי אשראי עלו בנובמבר 2009 עד ינואר 2010 ב-8.7% בחישוב שנתי ,  בהמשך לעלייה של 9.1% בשלושת החודשים הקודמים.יצוא הסחורות  ( למעט יהלומים ,  אוניות ומטוסים )  עלה בנובמבר 2009 עד ינואר 2010 ב-15.5% בחישוב שנתי ,  זאת בהמשך לעלייה בולטת של 8.9% בחישוב רבעוני  ( 40.4% בחישוב שנתי )  בשלושת החודשים הקודמים .  גם היצוא התעשייתי עלה בשיעור זהה ,  בחישוב שנתי .  פירוט היצוא התעשייתי  ( ללא אוניות ,  מטוסים ויהלומים )  לפי עוצמה טכנולוגית ,  מצביע על עלייה בולטת ביצוא תעשיות טכנולוגיה מעורבת עילית  ( כימיה ,  מכונות ,  ציוד חשמלי וכלי הובלה )  ,  וביצוא תעשיות טכנולוגיה מעורבת מסורתית  ( כרייה וחציבה ,  גומי ,  פלסטיקה ומתכת בסיסית )  ועלייה מתונה ביצוא תעשיות טכנולוגיה מסורתית  ( מזון ,  הלבשה ,  טקסטיל ומוצרי נייר )  .  לעומת זאת ,  יצוא תעשיות טכנולוגיה עילית  ( אלקטרוניקה ,  תרופות וכלי טייס )  ירד.מדדי הייצור ממשיכים לעלות אך מאטים את הקצב :  יבוא חומרי גלם עלה ב-7.6% ומדד הייצור התעשייתי עלה ב-6.6%מדד הפדיון בענפי המסחר והשירותים  ( לפי נתוני מע"מ )  עלה בחודשים נובמבר-דצמבר 2009 ב-6.7% בחישוב שנתי ,  לאחר עלייה של 8.1% בחודשיים הקודמים .  במיוחד עלה מדד הפדיון בענף שירותים עסקיים ונדל"ן ,  ב-13.6% בחישוב שנתי .  לעומת זאת ירד במיוחד מדד הפדיון בענף מוסדות פיננסים ושירותי ביטוח ,  ב-11.9% בחישוב שנתי.מדד הייצור התעשייתי עלה בנובמבר-דצמבר 2009 ב-6.6% בחישוב שנתי ,  בהמשך לעלייה בחודשיים הקודמים בשיעור של 8.8% בחישוב שנתי .  מפירוט הנתונים לפי עוצמה טכנולוגית ניתן לראות כי היתה עלייה בולטת בתעשיות טכנולוגיה מעורבת מסורתית 23.5% בחישוב שנתי  ( 5.4% בחישוב רבעוני ) .יבוא חומרי גלם  ( ללא יהלומים וחומרי אנרגיה )  עלה בנובמבר 2009 עד ינואר 2010 ב-7.6% בחישוב רבעוני  ( 33.8% בחישוב שנתי )  ,  בהמשך לעלייה של 9.1% בחישוב רבעוני  ( 41.6% בחישוב שנתי )  בשלושת החודשים הקודמים .  יבוא מוצרי השקעה  ( ללא אוניות ומטוסים )  עלה ב-8.8% בחישוב רבעוני  ( 40.3% בחישוב שנתי )  ,  לאחר עלייה של 7.0% בחישוב רבעוני  ( 30.9% בחישוב שנתי )  בשלושת החודשים הקודמים.מספר לינות התיירים במלונות התיירות עלה בנובמבר-דצמבר 2009 וינואר 2010 ב-1.7% בחישוב רבעוני  ( 6.9% בחישוב שנתי )  ,  זאת לעומת עלייה של 10.4% בחישוב רבעוני  ( 48.7% בחישוב שנתי )  בשלושת החודשים הקודמים .  מספר לינות הישראלים בבתי מלון נותר ללא שינוי ,  לאחר ירידה של 1.4% בחישוב שנתי בשלושת החודשים הקודמים .
 
הלמ"ס :  עלייה בפעילות הכלכלה הישראלית - גידול ביבוא חומרי גלם ,  ביצוא סחורות ובלינת תיירים בארץ
כמו כן ,  מספר המובטלים פוחת ,  רשתות השיווק והמזון מוכרות יותר והייצור בענפי המשק התרחב

