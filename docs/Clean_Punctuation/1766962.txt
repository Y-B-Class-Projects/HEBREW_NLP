רבע מתקציב הפרסום הולך למדיה החברתית 
מפרסם השנה בדיגיטל :  בנק לאומי
 >  >  זה מתחיל מהראש ,  גליה מאור מנכ"לית הבנק ,  שמתעניינת בנושאים ונותנת להם דגש מיוחד גם בפגישות ההנהלה ,  ממשיך בהקצאת תקציבים יעודיים ,  בשפה הפרסומית ,  ועובר דרך מחלקות רבות :  מערך השיווק של בנק לאומי הצליח להדביק את האגפים האחרים בחיידק הדיגיטל .  השפה שבה מדברים בכירי הבנק ,  המטרות שהציבו לעצמם והתקציבים שהם מקצים לתחום ,  שמים כולם את האינטרנט בכלל והמדיה החברתית בפרט במרכז הפעילות השיווקית של הבנק .   תחת השם לאומי דיגיטל מפעיל הבנק ערוצים אינטרנטיים רבים :  פייסבוק ,  טוויטר ,  יוטיוב ,  אפליקציות אייפון ואייפד ,  פעילות יעודית לאחריות חברתיות ,  פעילות שיווקית לצעירים ולמבוגרים ,  פעילות גיוס עובדים בזירת משאבי אנוש ,  ומערך שירות לקוחות בטוויטר .  באוקטובר האחרון הודיע הבנק כי בשל גידול בפעילות הדיגיטל שלו במדיה החברתית הוחלט להפוך אותה לסעיף נפרד בעוגת השיווק ,  עם הקצאה של 12.5 מיליון שקל ב-2011 לפעילות בזירות אלה - הכפלה של תקציב לעומת 2010 .  מדובר במפרסם הראשון בישראל שמודיע על הקצאת תקציבים נפרדים לתחום ,  ומקדם את הנושא בתוך הבנק - בהדרכות בקרב העובדים - ומחוץ לבנק ,  במערך הקשרים עם הלקוחות והספקים .  לדברי ראש אגף השיווק של לאומי ,  תמר יסעור ,  מדובר ב-25% מתקציב הפרסום של הבנק . " הסכום אינו כולל רכש מדיה באינטרנט ,  אלא מוקדש נטו למדיה חברתית ,  לפעילות בפייסבוק ,  בטוויטר ,  בניית אפליקציות וכדומה ".  זוהי הפעם הראשונה שמפרסם ישראלי מפרסם בפומבי את נתוני השקעה בשיווק הדיגיטלי שלו .  לדברי יסעור , " המדיה החברתית נהפכה לאמצעי תקשורת מרכזי עבורנו בתחום השיווק .  קשה לי להאמין שיש חברות גדולות בישראל שהעולם הדיגיטלי והמדיה החברתית ,  בראשם פייסבוק ,  הם לא חלק מרכזי בפעילות השיווק שלהם .  בעולם של המדיה החברתית אנחנו מגלים בכל בוקר עוד זירה ועוד ערוץ ,  והתקציבים גדלים בהתאם ". 

רבע מתקציב הפרסום הולך למדיה החברתית 
מפרסם השנה בדיגיטל :  בנק לאומי

