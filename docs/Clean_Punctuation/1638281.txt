 " מים הם סוגיה פוליטית .  תמיד יש מי שנפגע "
 יו"ר מקורות אלי רונן סוגר קדנציה - וגם סוגר חשבונות : " הממשלה הכשילה את הקמת מתקן ההתפלה באשדוד "   ?   " גורמים משפטיים צריכים לבדוק את הבלעדיות של IDE בשוק ההתפלה "   ?   " מה עדיף ,  שלא יהיו מים או שיהיו מים במחיר גבוה מעט ממה שהאוצר דורש ?  "
  >  >   " למדינה יש אפשרות להמשיך לעשות סיבובים על מתקן ההתפלה באשדוד ,  אבל אנחנו צריכים להבין שב-2012 לא יהיו מים בישראל .  תראו את מזג האוויר שיש פה בינואר .  את המשבר שצפוי להתחולל במשק המים יכולה לפתור אך ורק מקורות "  - כך אומר יו"ר דירקטוריון מקורות ,  אלי רונן ,  בראיון פרישה ל-themarker .  רונן אומר את הדברים על רקע המחלוקת בין משרד האוצר למקורות סביב עלות הקמתו של מתקן התפלת מי הים באשדוד ,  אשר מעמידה בספק את הקמתו בידי החברה הבת מקורות ייזום .  זאת ,  לאחר שבמכרז מקביל שניהלה המדינה להקמת מתקן התפלה בשורק זכתה קבוצת ide והאצ'יסון ,  אשר הציעה מחיר מים של 2.01 שקלים לקוב .  על בסיס מחיר זה ,  ולאחר התאמות נדרשות בין תנאי שני הפרויקטים ,  החליט משרד האוצר כי ירכוש ממקורות מים מותפלים במחיר של 2.36 שקלים לקוב ,  בעוד שמקורות דורשת כי תקבל מחיר גבוה משמעותית של 2.86 שקלים לקוב .  אי אפשר להקים את המתקן בכל מחיר - מה עוד שהמחיר שאתם מבקשים תלוש מן המציאות וממחירי השוק . " אנו סבורים שההתאמות שנעשו למחיר המים שהוצע בשורק מחייבות בדיקה - וזו בקשתנו כרגע :  להבין על סמך מה נקבעו אותן התאמות .  אני מצפה להשוואה הוגנת .  במקביל ,  אנחנו בודקים את האפשרות לצמצם את עלויות המתקן .  כשאתה בא ואומר שאפשר לעבוד על בסיס צריכת חשמל מתחנת כוח פרטית - ולא מחברת החשמל - אתה מקבל מחיר שונה ,  וזה מה שנעשה .  לא היה לנו גז טבעי ,  לא יכולנו לשקלל זאת מלכתחילה ,  פעלנו לפי הספר - אבל ננסה להתקרב למחיר למחיר שהאוצר רוצה ".  אם היית בנעלי החשב הכללי באוצר ,  האם היית סוטה באגורה מהמחיר שקבעת ומשית זאת על הציבור ?   " הציבור צריך לשלם את המחיר הנמוך יותר ,  אבל כשאין לך מים - וצריך אותם מהר - מה עדיף ,  שלא יהיו מים או שיהיו מים עם פער מינימלי מהמחיר שדורש האוצר ?  התבססתי על רכישת חשמל מהרשת ,  ולכן לא היתה לי ברירה ,  אלא להקים את המתקן במתכונת הזאת .  האם עדיף שלא יהיו מים - ולא יהיו - מאשר להקים מתקן עם אי אילו אילוצים ?  "  העניין הוא שכבר מ-2001 אתם מנסים - ונכשלים .  גם בשנה שעברה התעכב הפרויקט חודשים מפני שניסיתם לבצע אותו בלי מכרז . " לכל אורך הדרך הכשילו את הקמת המתקן הזה ,  ובמתכוון .  חוות הדעת המשפטיות שהיו בידינו אמרו שהשותפות שלנו עם ג'נרל אלקטריק וברן היא שותפות אמת ,  שאינה דורשת מכרז ,  אבל מיד לאחר שבית המשפט אמר את דברו פירסמנו מכרז .  על אף שבממשלה ביקשו שנערער ,  לא עירערנו - והכנסנו את כל התעשיות הביטחוניות לבעיה ,  כי עכשיו גם הן ייאלצו לפרסם מכרזים .  כל מה שעשינו היה מתוך ניסיון לקצר את לוחות הזמנים ".  בחברת ide ,  השותפה במתקני ההתפלה שבאשקלון ובחדרה ,  טוענים כי לוחות הזמנים שקבעתם אינם ריאליים - והגישו לכם הצעה זולה מהותית מזו שזכתה . " ההצעה נפסלה ,  ואי אפשר להחזיק את המקל משני הצדדים .  הרצון של ide להיות גורם בלעדי בשוק ההתפלה ברור ,  וזה אפילו לגיטימי .  אני רוצה שהציבור יענה על השאלה האם זה נכון שכך יהיה .  שהציבור ישפוט ".  לדעתך בלעדיות שכזו היא מונופול ?   " אני מציע שהסוגייה תיבדק בידי גורמים משפטיים ".  פניתם אל הממונה על ההגבלים העסקיים ?   " אנחנו לא צריכים .  היא קוראת עיתונים ,  לא ?  " " שווי מקורות ייזום - מיליארד דולר"רונן ,  56 ,  השתחרר מחיל הים בדרגת אל"מ ומונה לתפקיד סמנכ"ל במשרד התחבורה .  משם עבר אל משרד התשתיות הלאומיות ,  שם שימש סמנכ"ל מדיניות ותכנון תשתיות ,  ראש מינהל הביוב ,  משנה למנכ"ל המשרד ומנכ"ל המשרד .  בפברואר 2007 מונה לתפקיד יו"ר חברת המים הלאומית .  את ההישגים בתקופת כהונתו מונה רונן לפי המבנה החדש של מקורות ,  שאושר לפני כשלוש שנים .  במבנה החדש נהפכה מקורות לחברה אם  ( מקורות מים )  שלה שתי חברות בנות - מקורות ביצוע ומקורות ייזום ופיתוח . " בניגוד למדינות הסובבות אותנו ,  שם מספקים מים יומיים בשבוע ,  מקורות המשיכה לספק מים לתושבי ישראל 24 שעות ביממה ,  כל השבוע .  ביצענו עשרות קידוחי בצורת והוצאנו לדרך את פרויקט המערכת החמישית לירושלים - הקו החדש להולכת מים לעיר ",  מתגאה רונן .  את חברת הביצוע הוא מגדיר  " אחת מחברות התשתית הטובות בישראל ".  לדבריו ,  החברה השלימה בתוך 22 חודשים את חיבור מתקן ההתפלה בחדרה לרשת הארצית בעלות של 450 מיליון שקל , " למרות קשיים סטטוטוריים בלתי רגילים ,  ועל אף שבעלי קרקעות ניסו לעשות עלינו סיבוב ".  ואולם  " גולת הכותרת ",  כלשונו ,  היא מקורות ייזום ופיתוח - זרוע היזמות העסקית של מקורות .  החברה ,  שנוסדה רק לפני שנתיים ומעסיקה 30 עובדים ,  תוכל לצאת כבר השנה להפרטה חלקית - והחל ב-2014 גם לעבור לשליטת גוף פרטי .  זאת ,  כשבידיה חמישה זיכיונות להפעלת מתקני טיהור שפכים ,  שותפות בהקמת מתקן התפלה בקפריסין בהיקף 60 מיליון יורו ,  הסכם להקמת מתקן סינון מים בארגנטינה ושיתוף פעולה בהונגריה עם חברה המטפלת בפחת מים .  בימים אלה מנהלת החברה משא ומתן מתקדם לביצוע פרויקט תשתית חלוקת מים בבירת טרינידד ,  בהיקף של 100-120 מיליון דולר . " יש לנו חברת ייזום יעילה וזריזה ,  שכבר נערכת להכנת תשקיף ולבדיקת נאותות ",  מתגאה רונן . " בממשלה תיכננו להנפיק 25% מהחברה באוגוסט 2010 ,  ואני הצעתי להגדיל זאת כבר עתה ל-49% ".  כשהוא מתבקש לנקוב בשווי החברה הוא משיב ללא היסוס : " כמיליארד דולר ".  ואולם שווי זה - אם הוא אכן ריאלי - מותנה בהפעלתו של מתקן ההתפלה באשדוד . " מקורות עמדה בהסכם השינוי המבני ככתבו וכלשונו ,  וכחלק מהסכם זה עזבו את החברה 300 עובדים ",  אומר רונן . " אני סבור שהסכמים צריך לכבד ,  כך שהממשלה היתה צריכה לאפשר לנו להקים מתקן התפלה - וזה עוד לא קרה ".  לאור המתרחש בחברת החשמל ,  מדוע צריכה הממשלה לאפשר למונופול מים להגדיל את אחיזתו במקטע הייצור ?   " מקורות היא לא חברת החשמל .  המונופול היחיד שלה הוא מערכת ההולכה - שהיא מונופול טבעי .  מרבית המים יסופקו בעתיד בהתפלה - ולכן לא נהיה מונופול בייצור .  במקביל ,  אנחנו עוזבים את תחום מתקני טיהור השפכים לטובת המגזר הפרטי ,  כי הפעילות בתחום זה לא כל כך אטרקטיבית .  המכרז להקמת מתקן טיהור בנבי-מוסא ,  שבו זכינו עם מנרב ,  הוא גבולי מאוד .  הלכנו עליו רק כדי לצבור ניסיון בתחום ".  ועד מקורות יוריד את השאלטר ?   " אני מקווה מאוד שיישבו אתנו וידברו אתנו - ואז לא נצטרך להגיע למקומות שאנחנו לא רוצים להגיע אליהם .  לא נראה לי שהעובדים יעשו זאת .  ארגון העובדים אחראי מאוד ".   " מנהל רשות המים הוא כמו מפקד טנק"כמי שהספיק לכהן בעשור האחרון בחמישה תפקידים שונים הקשורים למשק המים ,  רונן יכול לספק פרספקטיבה ראויה באשר לנסיבות שהובילו הקיץ את משק המים הישראלי על עברי פי פחת .  לדבריו ,  הגורם המרכזי למצב הוא סדרת ההחלטות הממשלתיות ששחקה בשנים 2002-2006 את יעד ההתפלה הלאומי . " הקונצפציה היתה שהתפלה יקרה ,  והיא אכן היתה יקרה באותם ימים ,  אלא ששכחו כי פיתוחים טכנולוגיים יכולים להוזיל אותה בעתיד .  לכן ניסו בממשלה ,  ובעיקר במשרד האוצר ,  להימנע מהתפלה בכל דרך ",  אומר רונן .  לטענתו ,  האוצר אחראי גם למתרחש כיום ברגולציה המסובכת על משק המים . " הדומיננטיות של האוצר חזקה מאוד ,  וזה בא לידי ביטוי בהחלטות ,  בכיוונים ובמדיניות ",  הוא אומר .  אבל כיום יש מנהל למשק המים :  פרופ' אורי שני ,  הניצב בראש רשות המים . " ברור שמי שעומד בחזית הוא מנהל רשות המים .  אבל שני הוא כמו מפקד טנק :  חצי גופו העליון חשוף ,  אך תחתיו יושבים עוד ארבעה חיילים שלכל אחד מהם יכולת לתרום להומוגניות של המערכת .  אם אחד מהם יעשה משהו אחר ,  אז הטנק לא יתפקד .  אנחנו נראה רק את המפקד שבצריח - ולכן הוא גם יהיה הראשון להיפגע ".  עד כמה מהותית המעורבות הפוליטית ברגולציה ?   " מים הם סוגיה פוליטית - ויש פה הרבה מאוד אינטרסים .  במקום שבו יש הרבה אינטרסים קשה לייצר הסכמה קולקטיבית ,  ולכן תמיד יש מי שנפגע ".  אז איך אפשר לפתור את המשבר כעת ?   " הממשלה החליטה על יעד התפלה של 750 מיליון קוב בשנה עד אמצע העשור הבא - וצריך לעמוד ביעד הזה .  אנחנו יכולים להמשיך לחשוב שנוכל לספק את המים רק ממקורות עיליים ,  אבל כשרמת החיים עולה והאקלים מתחמם והולך אפשר לסגור את הפער בין הביקוש להיצע רק באמצעות התפלה ".  מה לגבי אמצעי ריסון אגרסיביים ,  כמו היטל הבצורת ?   " סוגיית ההיטל היתה בעייתית .  הקמפיין הפרסומי שקרא לחיסכון במים הביא לבדו לירידה של יותר מ-10% בצריכה - כך שזה אמור היה להספיק .  לדעתי היה צריך לשקול לעומק את הטלת ההיטל ,  משום שהקמפיין כבר השיג את יעדיו וההיטל לא סייע לירידה נוספת בצריכה ".  השבוע יפשוט רונן את מדי השירות הציבורי בתום 38 שנים בצה"ל ובמסדרונות הממשלה . " אהבתי את כל מה שעשיתי ,  נהניתי מכל רגע ואמשיך ליהנות מן העשייה ",  הוא אומר ,  רגע לפני שיתמנה בקרוב לתפקיד באחת החברות הפרטיות בשוק התשתיות המקומי . " אני אופטימי מאוד באשר לעתיד משק המים ",  הוא מכריז . " לאחר הפעלת המתקנים בחדרה ,  בשורק ובאשדוד - הוא ייראה לגמרי אחרת ".  באשר לענף התחבורה בישראל ,  שבו החל את דרכו האזרחית לפני כ-16 שנה עם פרישתו מהצבא ,  משמיע רונן תחזית אופטימית פחות . " אני חושב שרכבת היא אמצעי תחבורה הכרחי וחיוני בישראל - כי רק היא תוכל לחזק את הנגב ואת הערבה .  אני חולק על דעתו של מי שסבור שאין בכך כדי להביא לפיתוח הפריפריה ",  הוא תוקף את עמדת האוצר ,  הבולם כיום את תוכניות הפיתוח של מסילות הרכבת . " מספר הנוסעים ברכבת גדל בשנה החולפת במיליון - על אותו מספר קרונות - אז איזו אינדיקציה נוספת צריך כדי להבין שיש לפתח את תשתית המסילה ?  "  שואל רונן בכעס . " אני חושב שבנקודה הזאת ראש הממשלה צודק - ויש ליזום תוכנית מקיפה לפיתוח התשתית המסילתית .  הוספת כבישים מעולם לא סייעה להקלה בנפח התנועה ".  

" מים הם סוגיה פוליטית .  תמיד יש מי שנפגע "
 יו"ר מקורות אלי רונן סוגר קדנציה - וגם סוגר חשבונות : " הממשלה הכשילה את הקמת מתקן ההתפלה באשדוד "   ?   " גורמים משפטיים צריכים לבדוק את הבלעדיות של IDE בשוק ההתפלה "   ?   " מה עדיף ,  שלא יהיו מים או שיהיו מים במחיר גבוה מעט ממה שהאוצר דורש ?  "
 
