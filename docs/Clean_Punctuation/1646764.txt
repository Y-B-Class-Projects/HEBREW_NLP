הקזינו הראשון של אדלסון בסינגפור צפוי להפתח ב-27 באפריל - מוקדם מהצפוי
לאס וגאס סנדס הודיעה על הקדמת הפתיחה לאחר שבשבוע שעבר הושק הקזינו הראשון בעיר - ריזורטס וורלד סנטוסה
לאס וגאס סנדס ,  מפעילת בתי הקזינו של המיליארדר היהודי שלדון אדלסון ,  הודיעה היום כי הקזינו הראשון שלה בסינגפור ייפתח כבר ב-27 באפריל ,  מוקדם מהצפוי .  בקזינו מרינה ביי סנדס ,  אשר נבנה בהשקעה של 5.5 מיליארד דולר ,  ייפתחו תחילה מלון בן 963 חדרים ,  חלק ממרכז הקניות והכנסים ,  וכמה מסעדות ,  לפי הודעת החברה .  הפתיחה הרשמית של הקזינו תהיה ב-23 ביוני ,  אז ייפתחו כל החנויות והמסעדות במתחם.ההודעה מגיעה זמן קצר לאחר שנפתח הקזינו הראשון בסינגפור ,  ריזורטס וורלד סנטוסה ,  של חברת גנטינג המתחרה .  ריזורטס וורלד נפתח ב-14 באפריל ,  עם חגיגות ראש השנה הסינית.העיתון  " סטרייטס טיימס "  דיווח היום כי בעוד שהחנויות והמסעדות במתחם הקזינו מלאות עד אפס מקום ,  מספר המבקרים בקזינו עצמו קטן מזה שנראה בבתי הקזינו במקאו עם פתיחתם.ב-2005 התירה סינגפור את ההימורים על פי החוק ,  במטרה להגדיל את נוכחות התיירים בה ולגוון את כלכלתה ,  אשר התבססה עד אז על ייצור ופיננסים .  כל אחד מבתי הקזינו הנפתחים בעיר צפוי להוסיף 2.7 מיליארד דולר סינגפור  ( 1.92 מיליארד דולר )  ,  או 0.5%-1% לתמ"ג של סינגפור עד 2015 ,  לפי הערכת הסוכנות לקידום התיירות של סינגפור .
 
הקזינו הראשון של אדלסון בסינגפור צפוי להפתח ב-27 באפריל - מוקדם מהצפוי
לאס וגאס סנדס הודיעה על הקדמת הפתיחה לאחר שבשבוע שעבר הושק הקזינו הראשון בעיר - ריזורטס וורלד סנטוסה

