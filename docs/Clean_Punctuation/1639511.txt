להקת המטאל קטטוניה תופיע בישראל
הלהקה השוודית הוותיקה תגיע למועדון הבארבי בתל אביב להופעה אחת ב-13 באפריל .  לא להתבלבל עם להקת הרוק ששרה על מאלדר וסקאלי
להקת הפרוג-מטאל השוודית קטטוניה תופיע בישראל .  הלהקה תגיע להופעה אחת במועדון הבארבי בתל אביב ב-13 באפריל .  את המופע מפיק ליאור קמלי ,  העומד מאחורי הופעותיהם בישראל של לס קלייפול מפרימוס וסנואי וויט .  
הלהקה השוודית הוקמה בשנת 1991 על ידי ג'ונאס רנקסה ואנדרס ניסטרום .  מאז הוציא ההרכב שמונה אלבומים והשנה נבחרה הלהקה לחמם את פורקיופיין טרי של סטיבן ווילסון בהופעותיהם באירופה .  בתחילת הקריירה של ההרכב ,  סולן להקת אופת' היה המבצע של קטעי הגרואלינג באלבומי הלהקה ,  אולם לאחר זמן מה הלהקה החליטה לשנות סאונד ולזנוח את סגנון השירה הכה מזוהה עם המטאל לטובת קולות נקיים .  
מחיר כרטיס למופע עומד על 159 שקלים ל-200 הרוכשים הראשונים .  לאחר מכן יעלה מחיר הכרטיס ,  אותו ניתן לרכוש באתר ההפקה .  כמו כן ,  אין להתבלבל עם להקת הרוק של קריס מתיוס מוולש שהתפרסמה עם הלהיט  " מאלדר וסקאלי "  והתפרקה בתחילת העשור .  

להקת המטאל קטטוניה תופיע בישראל
הלהקה השוודית הוותיקה תגיע למועדון הבארבי בתל אביב להופעה אחת ב-13 באפריל .  לא להתבלבל עם להקת הרוק ששרה על מאלדר וסקאלי

