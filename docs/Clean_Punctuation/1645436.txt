ואן דר סאר : " אני מרגיש שאני יכול להמשיך "
 השוער בן ה-39 האריך את חוזהו בעונה נוספת ביונייטד .  חברו לקבוצה ,  ווין רוני ,  על מאמן אנגליה קאפלו : " הוא נתן לי חופש "
 מנצ'סטר יונייטד החתימה הבוקר  ( ראשון )  את אדווין ואן דר סאר על חוזה לעונה נוספת ,  והשוער ההולנדי יישאר במועדון עד סיום עונת 2010/11 .  ואן דר סאר ,  שיחגוג יום הולדת 40 באוקטובר הקרוב ,  ספג אתמול שלושה שערים בהפסד לאברטון  ( 3:1 )  וקיבל ביקורות לא אופייניות על יכולתו לאחרונה ,  אך זכה להבעת אמון מצד אלכס פרגוסון והנהלת האלופה שדחקו בו לדחות את תכניות הפרישה ולהישאר באולד טראפורד .
" הייתי רוצה להמשיך לשחק ולכן החלטתי להאריך את החוזה שלי ",  אישר ואן דר סאר לאחר החתימה הרשמית . " המועדון רוצה אותי ואני שמח להישאר כאן .  אני בכושר טוב ואני מרגיש אני יכול להמשיך לעמוד בשער של יונייטד ".  לאחר מכן התייחס ואן דר סאר למשבר האישי שעבר עליו בחודש שעבר כשאשתו גילתה כי היא סובלת מדימום תוך-גולגולתי : " אלו היו בשורות קשות מאוד לכל המשפחה שעברה תקופה איומה ,  אבל אני שמח שמצבה מתחיל להשתפר ". 
בזמן שואן דר סאר חותם לעונה נוספת ביונייטד ומזמין לחץ מנבחרת הולנד לחזור ולעמוד בין הקורות במונדיאל הקרוב ,  חברו לקבוצה ווין רוני התייחס למאמן שלושת האריות . " כשקפאלו הגיע לכאן ביום הראשון ,  הוא היה מפחיד ",  אמר החלוץ הלוהט . " זה היה משוגע .  הוא היה עוצר את האימון כל שלוש שניות ,  מציב אותך בעמדה ואומר שכאן אתה צריך לעמוד .  הוא היה מזיז אותך באופן פיזי ,  זה היה ממש מאיים ". 
כשנשאל על ההשוואה בין קאפלו למאמן אנגליה הקודם סטיבן מקלארן ,  ענה רוני : " קאפלו שינה הכול .  אתה חייב להסתכל על עצמך ולראות אם אתה טועה ,  גם באימון .  הוא מקליט כל דבר .  הכול חייב להיות מדויק ".  יחד עם זאת ,  לא שכח רוני להחמיא למנג'ר : " הוא עושה עבודה פנטסטית ואנחנו מאוד שמחים שהוא מאמן אותנו .  קאפלו החזיר לנו את האמונה כקבוצה ונתן לי את החופש לשחק ".  רוני דיבר גם על קודמו של מקלארן ,  סוון גוראן אריקסון : " הוא היה כל כך רגוע שזה היה מוזר .  השחקנים היו אומרים לו מה הם רוצים לעשות ".  

ואן דר סאר : " אני מרגיש שאני יכול להמשיך "
 השוער בן ה-39 האריך את חוזהו בעונה נוספת ביונייטד .  חברו לקבוצה ,  ווין רוני ,  על מאמן אנגליה קאפלו : " הוא נתן לי חופש "
 
