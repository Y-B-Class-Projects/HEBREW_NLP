תינוק נפגע קשה לאחר שנכווה ממים רותחים
התינוק משך את הסיר שהונח על הכיריים בביתו שברמת השרון ונכווה כוויות קשות ב-40% מגופו .  הפראמדיק שטיפל בתינוק : " בכיתי יחד עם האבא "
 תינק כבן שנה נפגע הערב  ( שבת )  באורח קשה לאחיר שסיר עם מים רותחים נשפך עליו בביתו שברמת השרון .  צוות מגן דוד אדום פינה את התינוק ,  שסבל מכוויות קשות בפלג גופו העליון ,  לבית החולים שניידר בפתח תקוה .  
יורם שאלתיאל ,  פראמדיק ממגן דוד אדום - ירקון ,  שטיפל בתינוק סיפר לוואלה !  חדשות כי התינוק משך סיר שהונח על גבי הכיריים ונכווה קשות מהמים הרותחים שבתוך הסיר .  התינוק סובל מכוויות בדרגה שתיים ב-40% מגופו . 
" כשהגעתי לבית מצאתי את התינוק בזרועות אביו שניסה לטפל בו ",  סיפר הפראמדיק , " כל הטיפול בתינוק נעשה כשהוא בזרועות אביו ".  הפראמדיק סיפר על התחושות הקשות בבית : " זה היה מחזה נורא ,  בסוף הטיפול לא נותר לי אלא לבכות עם האבא ". 

תינוק נפגע קשה לאחר שנכווה ממים רותחים
התינוק משך את הסיר שהונח על הכיריים בביתו שברמת השרון ונכווה כוויות קשות ב-40% מגופו .  הפראמדיק שטיפל בתינוק : " בכיתי יחד עם האבא "
 
