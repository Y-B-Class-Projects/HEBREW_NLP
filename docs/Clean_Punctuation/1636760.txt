חשד :  גנבו כלי נשק ממפעל תחמושת וסחרו בו
הותר לפרסום כי עובד לשעבר במפעל נשק וחברו נעצרו בחשד כי גנבו כלי נשק ותחמושת רבה וניסו לסחור באמצעי הלחימה עם גורמים עבריינים .  מעצרם של השניים הוארך בארבעה ימים
 ( צילום:טל אנגלנדר ימ"ר מרכז ,  עריכת וידיאו :  גדי וינסטוק ,  קריינות :  אילן שניג ) 
המשטרה התירה לפרסום כי בעקבות חקירה סמויה נעצרו שני תושבים מראשון לציון החשודים בגניבת כלי נשק ממפעל לייצור נשק וסחר באמל"ח .  אחד החשודים הוא עובד המפעל לשעבר .  
החקירה החלה בנובמבר 2008 לאחר שנמצאו מספר כלי נשק גנובים בשטח פתוח בטייבה .  החקירה העלתה כי כלי הנשק שנמצאו הם חלק מ-170 כלי נשק שנגנבו מהמפעל .  החקירה התמקדה בעובדי המפעל בעבר ובהווה שהייתה להם נגישות לכלי הנשק .  מחומר החקירה עולה החשד כי שני העצורים ביקשו לגנוב את כלי הנשק ולמכור אותם לגורמים עבריינים .
 בחיפושים שנערכו במסגרת החקירה נתפסו כלי נשק רבים אשר הוחבאו במקום מסתור בסמוך למפעל ממנו נגנבו והוכנו להפצה וזאת לאחר שככל הנראה נגנבו ישירות מפס הייצור של המפעל .  כלי הנשק שנמצאו היו רובי צלפים ,  רובים ,  אקדחים ,  משתיקי קול ותחמושת .  השניים נחקרו תחת אזהרה ובנוסף נחקרה חברתו של אחד מהחשודים .  מעצרם הוארך בארבעה ימים .
 ראש מחלק השרון בימ"ר מרכז רפ"ק תומר כהן מספר כי הנשקים שנגנבו  " הינם חריגים ומסוכנים וישנה סברה שהגיעו לידי גורמים עבריינים ושכבר נעשה בהם שימוש פלילי ".  כמו כן טען כהן כי במשטרה נבדק החשד כי כלי הנשק הגיעו גם לידי ארגוני טרור או שימשו לפשעים לאומניים .  במשטרה מעריכים את שווי כלי הנשק שנתפסו בסכום של כ-250 אלף שקלים .
 בתגובה לשאלה  " כיצד לא הבחינו במפעל בכמות כלי הנשק הגדולה שנגנבה ממנו משך תקופה כה ארוכה ?  "   ענה רפ"ק כהן כי  " על פניו נראה כי הייתה פה תקלה ,  אך במהלך החקירה הנהלת המפעל וקצין הביטחון שלו שיתפו עמנו פעולה בצורה מלאה ומאז שונו והודקו הסדרי האבטחה במפעל ". 

חשד :  גנבו כלי נשק ממפעל תחמושת וסחרו בו
הותר לפרסום כי עובד לשעבר במפעל נשק וחברו נעצרו בחשד כי גנבו כלי נשק ותחמושת רבה וניסו לסחור באמצעי הלחימה עם גורמים עבריינים .  מעצרם של השניים הוארך בארבעה ימים

