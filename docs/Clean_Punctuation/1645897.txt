איש השיווק של פברואר - גיא פרוביזור
פרוביזור ,  מנכ"ל רשת עדן טבע מרקט ,  נבחר על ידי איגוד השיווק הישראלי בעקבות התרחבות הרשת דווקא בתקופת המיתון והגדלת נתח השוק והמודעות למוצרי בריאות ומזון אורגני
גיא פרוביזור ,  מנכ"ל ובעלים של רשת  " עדן טבע מרקט ",  נבחר על ידי חברי ועדת השיווק של איגוד השיווק הישראלי לאיש השיווק של פברואר 2010 .  התואר הוענק לפרוביזור בעקבות ההתרחבות של רשת המזון האורגני ומוצרי הבריאות לרשת קמעונאית בפריסה ארצית בשנה החולפת ,  על רקע המיתון במשק ,  ועל הגדלת נתח השוק והמודעות באופן כללי למוצרי בריאות ולמזון אורגני .  פרוביזור הוא ממייסדי הרשת ומכהן כמנכ"ל מאז הקמתה לפני כשש שנים .  קודם לכן הקים וניהל את רשת הויטמינים GNC .
 רשת  " עדן טבע מרקט "  הוקמה בשנת 2003 עם פתיחת הסניף הראשון באור יהודה ,  ובהמשך רכשה רשת הרבוע הכחול 51% ממניותיה והייתה המנוף לצמיחתה .  במהלך השנה החולפת פתחה הרשת שבעה סניפים והפכה לרשת בפריסה ארצית ,  הכוללת היום תשעה סניפים ברחבי הארץ .  בקרוב מתוכנן להיפתח סניף נוסף בתל אביב .  במקביל לאסטרטגיית ההתרחבות ,  השיקה הרשת מועדון לקוחות ,  אשר בימים אלו מצטרף אליו החבר ה-50 אלף .  חברי המועדון מהווים פדיון של 75% מכלל המחזור של הרשת .  בשנת 2008 מחזור המכירות של עדן טבע מרקט עמד על כ-80 מיליון שקל ובשנת 2009 כבר הגיע ל-200 מיליון שקל .
 
איש השיווק של פברואר - גיא פרוביזור
פרוביזור ,  מנכ"ל רשת עדן טבע מרקט ,  נבחר על ידי איגוד השיווק הישראלי בעקבות התרחבות הרשת דווקא בתקופת המיתון והגדלת נתח השוק והמודעות למוצרי בריאות ומזון אורגני

