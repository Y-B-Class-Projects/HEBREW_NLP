פישר השאיר את הריבית ברמה של 1.25%
בהתאם להערכות מרבית הכלכלנים ,  החליט בנק ישראל שהריבית במשק תישאר ללא שינוי - ברמה של 1.25% .  בחודש שעבר הועלתה הריבית ב-0.25%
הריבית במשק תישאר ללא שינוי ,  ברמה של 1.25% לאחר שבחודש שעבר הועלתה ב-0.25% כך הודיע בנק ישראל הערב  ( שני )  .  הודעת הבנק היתה בהתאם להערכת מרבית הכלכלנים המקומיים והזרים :  אתמול פרסמה ספקית המידע הפיננסי ,  בלומברג ,  סקר שכלל 15 כלכלנים כאשר 14 כלכלנים מתוכם סברו כי הריבית תוותר ללא שינוי .  הבנק היחיד שהעריך כי הריבית תעלה היה גולדמן סאקס .  ברקליס קפיטל - שלא השתתף בסקר - העריך גם הוא שריבית בנק ישראל תעלה ב-0.25% .  
לפני 10 ימים נודע כי מדד המחירים לצרכן לחודש דצמבר נותר ללא שינוי לאחר שבכל 2009 הסתכמה האינפלציה ב-3.9% - גבוה מיעד האינפלציה הממשלתי שעומד על 1%-3% .  בסיכום שלוש שנים ,  מסתכמת האינפלציה ביותר מ-11% .  עם זאת ,  ההערכות הן כי ב-2010 תשאר האינפלציה בתוך היעד .  
בנק ישראל היה הבנק הראשון מבין השווקים המפותחים שהעלה את הריבית  ( בספטמבר 2009 )  ובכך בעצם הכריז על כך שההאטה בישראל עושה תפנית וכבר אין צורך בריבית נמוכה כל כך .  עד ספטמבר 2009 ,  ובמשך חמישה חודשים ,  שררה במשק ריבית של 0.5% בלבד - הריבית הנמוכה אי פעם .  מאז ,  הספיק הבנק להעלות את הריבית שלוש פעמים .
 
פישר השאיר את הריבית ברמה של 1.25%
בהתאם להערכות מרבית הכלכלנים ,  החליט בנק ישראל שהריבית במשק תישאר ללא שינוי - ברמה של 1.25% .  בחודש שעבר הועלתה הריבית ב-0.25%

