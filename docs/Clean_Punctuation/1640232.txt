גייטס : " הגיע הזמן לגישה אחרת מול אירן "
 מזכיר ההגנה האמריקאי רוברט גייטס אמר כי הסכם על העשרת אורניום עם אירן לא ייחתם בקרוב וקרא לנקוט בטקטיקה אחרת כלפי המדינה .  שר החוץ הגרמני דחה אף הוא את תשובת אירן
מזכיר ההגנה האמריקאי רוברט גייטס המבקר בטורקיה אמר היום  ( שבת )  כי הוא לא צופה חתימה על הסכם העשרת אורניום בין אירן ולמעצמות המערב בקרוב ורמז שזה הזמן להתקדם בהטלת סנקציות נוספות על המדינה האיסלמית . " התחושה שלי היא שאנחנו לא קרובים להסכם ",  אמר גייטס לכתבים באנקרה .  דבריו של גייטס הם תגובה צוננת לדברי שר החוץ האירני מונשהר מותקי שאמר אמש כי ארצו אופטימית לגבי לגיבוש הסכם עם המעצמות לגבי העשרת הדלק הגרעיני שלה בחו"ל על מנת לקבל בחזרה אורניום מועשר למטרות אזרחיות .
" אם בכוונת אירן לקבל את ההצעה המקורית של מדינות המערב להעשרת אורניום מחוץ לשטחה ,  אני חושב שנוכל להגיב לכך ",  אמר גייטס שהוא הוסיף כי נשיא ארה"ב שפעל בצורה חסרת תקדים בכדי להגיע להבנות עם אירן  " מאוכזב "  מתשובתה . " בשטח הם לא עשו דבר בכדי להבטיח לקהילה הבינלאומית שהם מוכנים לפעול על פי האמנה למניעת הפצת נשק גרעיני או לחדול ממאמציהם להשגת נשק גרעיני ,  ולכן אני סבור שמספר מדינות צריכות לשקול מחדש אם לא הגיע הזמן לטקטיקה אחרת ",  אמר גייטס .
" מעצמות המערב נקטו תמיד במדיניות בשני מישורים  ראשית מנסים לפעול בדרך המשא ומתן ואם הדרך הזו לא עובדת ,  אז יופעל לחץ על אירן ",  אמר גייטס שהסביר כי  " מטרת הלחץ היא לגרום לאירן להתייחס ברצינות למשא ומתן ולעצור את פיתוח הגרעין שלה ",  הוסיף גייטס .  גם היועץ האמריקאי לביטחון לאומי ,  ג'ים ג'ונס התייחס לסוגיה האירנית ואמר בועיד הבמינכן כי  " הדאגה הבינלאומית חסרת התקדים ממחישה שעל אירן להכיר באחריותה לתכנית הגרעין שהיא מפתחת ,  או שיוחרפו הסנקציות נגדה ויהודק בידודה הבינלאומי ". 
גם שר החוץ הגרמני גואידו וסטרוולה איננו מרוצה מתשובת אירן להצעת מעצמות המערב .  וסטרוולה אמר היום כי אירן לא הצליחה להפיג את חששות המערב בדבר תכנית הגרעין שלה . " ידנו עדיין מושטת לעברם ,  אבל עד כה היא מושטת אל הכלום ",  אמר וסטרוולה . " לא ראיתי עדיין שום דבר שיגרום לי לשנות את העמדה הזו ",  הוסיף .  גם הממונה על יחסי החוץ של האיחוד האירופי ,  קת'רין אשטון אמרה כי על אירן להגיב לשאלות המערב בדבר תדלוק הכורים הגרעיניים שלה .
 אמש אמר וסטרוולה כי  " במהלך השנתיים האחרונות אירן בילפה ושיקרה באופן שיטתי ",  זאת כדי להימנע מקיום מו"מ רציני ומחייב על נושא העברת הגרעין אל מחוץ לטריטוריה האירנית . " יש לשפוט את אירן לפי מעשיה ,  ולא לפי דבריה ",  הוסיף .  עם זאת ,  ווסטרוולה ציין כי  " היה ותגיש אירן הצעה רצינית וחדשה ,  נסכים בהחלט לדון בה ". 
בתוך כך הביע וסטרוולה את תמיכתו בכינון צבא אירופי מאוחד . " המטרה ארוכת הטווח היא מצב בו משחק האיחוד האירופי את תפקידו בהפוליטי כגורם גלובלי ",  אמר וסטרוולה . " עליו להיות מסוגל להתמודד עם איומים באופן עצמאי ולהגיב במהירות ובגמישות תוך נקיטת עמדה אחידה ". 
שר החוץ האירני מנושהר מותקי אמר כי ארצו אופטימית לגבי לגיבוש הסכם עם המעצמות לגבי העשרת הדלק הגרעיני שלה בחו"ל על מנת לקבל בחזרה אורניום מועשר למטרות אזרחיות .  לדבריו , " אירן מתקרבת לגיבוש הסכם סופי שיהיה מוסכם על כל הצדדים ".  מותקי הוסיף כי חשוב שחלק מהאורניום האירני יועשר במדינה אחרת .
 עדכון ראשון - 12:01

גייטס : " הגיע הזמן לגישה אחרת מול אירן "
 מזכיר ההגנה האמריקאי רוברט גייטס אמר כי הסכם על העשרת אורניום עם אירן לא ייחתם בקרוב וקרא לנקוט בטקטיקה אחרת כלפי המדינה .  שר החוץ הגרמני דחה אף הוא את תשובת אירן

