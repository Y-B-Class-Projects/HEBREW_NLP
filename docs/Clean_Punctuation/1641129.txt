שני מטענים הושלכו לעבר כוח צה"ל בגדה
שני מטעני צינור הושלכו לעבר חיילי צה"ל שעסקו בפעילות מבצעית סמוך לבית לחם .  לא היו נפגעים .  גורמים בצבא אומרים כי המקרה מעיד על מוטיבציה גבוהה בקרב ארגוני הטרור לפגוע בחיילים
שני מטעני צינור הושלכו ואחד מהם התפוצץ הערב  ( שני )  סמוך לכוח צה"ל שעסק בפעילות מבצעית סמוך לאל-ערוב ,  דרומית מערבית לבית לחם .  לא היו נפגעים ולא נגרם נזק .  חבלן משטרתי שהגיע למקום ניטרל את המטען שלא התפוצץ .  כוחות צה"ל עורכים כעת סריקות באזור ,  ועד כה לא אותרו משליכי המטענים .  
מתחילת השנה הושלכו לעבר כוחות צה"ל 13 מטענים בכל גזרת יהודה ושומרון ובבקעת הירדן .  לדברי גורמים בצה"ל ,  המקרה מעיד על מוטיבציה גבוהה בקרב ארגוני הטרור לפגוע בחיילים .  
במהלך הלילה חשף כוח מילואים רובה מאולתר בבית אומר ,  דרומית מערבית לבית לחם .  במהלך פעילות צה"ל בשטחי הגדה נעצרו הלילה עשרה מבוקשים פלסטינים והועברו לחקירת כוחות הביטחון .
 
שני מטענים הושלכו לעבר כוח צה"ל בגדה
שני מטעני צינור הושלכו לעבר חיילי צה"ל שעסקו בפעילות מבצעית סמוך לבית לחם .  לא היו נפגעים .  גורמים בצבא אומרים כי המקרה מעיד על מוטיבציה גבוהה בקרב ארגוני הטרור לפגוע בחיילים

