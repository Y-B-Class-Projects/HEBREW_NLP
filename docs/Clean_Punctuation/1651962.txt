 " במשטרה חוקרים נערים בניגוד לחוק "
 לאחר שנפסלה הודאת הנער החשוד בדחיפת חברו סיסאי אשטו מגג בית הספר ,  הגישה הסנגוריה הציבורית מכתב הדורש לבחון את ההתנהלות הלא חוקית של משטרת נתניה מול הנער החשוד
הזעם בסניגוריה הציבורית על התנהלות המשטרה בפרשת מותו של הנער סיסאי אשטו עולה מדרגה .  ביום ראשון קראו בסניגוריה לפסול את הודאתו של הנער החשוד בדחיפת אשטו למותו ואת השחזור שערך ,  ואתמול ( רביעי )  שלחה הסניגורית הציבורית הארצית ,  עו"ד ענבל רובינשטיין ,  מכתב לראש חטיבת החקירות במטה הארצי ,  תת ניצב ורדה שחם ,  בו דרשה לקיים בדיקה דחופה בנוגע להתנהלות משטרת נתניה ,  המנוגדת ,  לכאורה ,  להוראות חוק הנוער . 
" על פני הדברים ,  במסגרת התנהלות זו הופרו באופן בוטה ,  בין היתר ,  זכות הקטינים להתייעצות מול הסניגור וזכותם לנוכחות הוריהם בחקירה ",  כתבה עו"ד רובינשטיין במכתב .  לטענתה ,  הנער החשוד נחקר ,  הודה ושיחזר את מעשיו עוד לפני שנפגש עם עו"ד ,  וזאת בניגוד לחוק .
 עוד נטען ,  כי אביו של הקטין לא הורשה להיות נוכח בחדר החקירות בעת שבנו נחקר ,  למרות שהיה נוכח בתחנת המשטרה . " נראה כי לא היתה כל עילה חוקית לפגיעה בזכות זו ",  טוענת רובינשטיין .  ההתנהלות הזו חזרה על עצמה ,  כך נטען במכתב ,  גם בעניינו של קטין נוסף שנעצר בפרשה . 
" עינינו הרואות כי אין המדובר בתקלה נקודתית ,  אשר גם לה ,  כידוע ,  עשויה להיות השפעה מכרעת על קבילות הראיות שנאספו בעקבותיה ,  אלא על התנהלות שיטתית המנוגדת להוראות חוק הנוער וחוק המעצרים ",  נכתב במכתב . " מבחנה האמיתי של מחויבות המשטרה לכיבוד החוק ולשמירה קפדנית על זכויותיהם של חשודים הוא דווקא בחקירות שעניינן חשד לביצוע עבירות חמורות .  במיוחד נכונים הדברים כשמדובר בחשודים קטינים ,  בנים למשפחות ממוצא אתיופי ,  אשר השפה העברית אינה שגורה בפיהם ".  
הנער אשטו נהרג בשבת בערב ,  לאחר שנפל מגג בית ספר ונפצע באורח אנוש בראשו .  צוות טיפול נמרץ של מגן דוד אדום שהגיע למקום נאלץ לקבוע את מותו .  בעקבות נפילתו עצרה המשטרה ארבעה נערים בגילאי 14 עד 16 ,  החשודים ששהו יחד עם אשטו ,  ובמשטרה חושדים כי הם שאפו גז מזגנים בצוותא .  בחקירת המשטרה סיפר אחד הנערים החשודים כי דחף את אשטו מהגג ,  תוך כדי שאיפת הגז .

" במשטרה חוקרים נערים בניגוד לחוק "
 לאחר שנפסלה הודאת הנער החשוד בדחיפת חברו סיסאי אשטו מגג בית הספר ,  הגישה הסנגוריה הציבורית מכתב הדורש לבחון את ההתנהלות הלא חוקית של משטרת נתניה מול הנער החשוד

