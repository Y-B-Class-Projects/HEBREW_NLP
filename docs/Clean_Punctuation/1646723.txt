נחשף מיזם השקעות סודי באפליקציות ווב 
אבי דומושביצקי וסאני סנילביץ' יבצעו מיקרו-השקעות בהיקף עשרות עד מאות אלפי דולרים בחברות אינטרנט ישראליות
 >  >  המיזם הסודי של אבי דומושביצקי ,  לשעבר מנהל בקרן באטרי ונצ'רס ,  וסאני סנילביץ' ,  מנהל קמפיין האינטרנט של הליכוד - נחשף .  מדובר במיזם השקעות סיד  ( seed )  בשם יתיר  ( yatir )  שנועד לבצע מיקרו-השקעות בהיקף של עשרות עד מאות אלפי דולרים בחברות אינטרנט ישראליות .  דומושביצקי וסנילביץ' הצליחו לקבץ כמה מהשמות המוכרים בזירת הסטארט-אפים הישראלית לטובת הקמת מועצה מייעצת:מייקל אייזנברג מקרן בנצ'מרק ;  ירון גלאי ,  היזם של חברת אאוטבריין ולשעבר היזם של קוויגו שנמכרה ל-aol עבור 363 מיליון דולר ;  מוטי שיינברג ;  עו"ד יהודה אוסטרומצקי ;  אייל הרצוג ,  היזם מאחורי מטה-קפה ;  אורי גל-ים ,  לשעבר מנכ"ל icq ישראל ;  קובי חדד מחברת kcs ;  ונתנאל יעקובסון ,  לשעבר מנהל בחברת פייסבוק .  דומושביצקי עזב את קרן באטרי ונצ'רס באחרונה ,  על פי הערכות בשוק ,  לאחר שלא הסתדר עם השותף סקוט טובין .  כיום הוא משמש כחבר דירקטוריון בשלוש חברות :  פרשפוינט ,  ניקולאוס וסיבידיה .  סנילביץ' שימש מנהל קמפיין האינטרנט של הליכוד ב-2009 .  הוא ליווה את בנימין נתניהו במשך שלוש שנים ושימש יועצו של ראש הממשלה לענייני טכנולוגיה ואינטרנט ,  עד שבמאי 2009 התפטר .  בינתיים ביצעו השניים שתי השקעות :  האחת בהיקף של 100 אלף דולר בשירות שמבצע אותנתיקציה במדיה חברתית ;  והשנייה - 180 אלף דולר בחברת סטארט-אפ שפיתחה מנוע חיפוש .
 
נחשף מיזם השקעות סודי באפליקציות ווב 
אבי דומושביצקי וסאני סנילביץ' יבצעו מיקרו-השקעות בהיקף עשרות עד מאות אלפי דולרים בחברות אינטרנט ישראליות

