צעיר מואשם בהברחת סמים בממרח חמאת בוטנים
הצעיר ,  תלמיד ישיבה בן 20 מארה"ב ,  מואשם שהבריח אקסטזי ומריחואנה מארה"ב לישראל בתוך קופסת וזלין וקופסא של חמאת בוטנים .  פרקליטו :  לא היו דברים מעולם
אחד המאכלים האמריקאים הידועים ביותר הוא כריך ריבה וחמאת בוטנים .  כתב אישום שהוגש אתמול  ( ראשון )  לבית משפט השלום בירושלים מציג שימוש אחר בחמאת בוטנים :  הברחת סמים .  
בכתב האישום ,  שהוגש נגד תלמיד ישיבה אמריקאי בן 20 ,  נטען שבתחילת ספטמבר הגיעו שניים ממכריו של תלמיד הישיבה לביתו ,  ביודעם שהוא מתכוון לטוס לישראל תוך כמה שעות ,  ונתנו לו סמים מסוג אקסטזי ומריחואנה ,  שהוחבאו בתוך קופסת וזלין וקופסא של ממרח בוטנים .  השניים הבטיחו לשלם לו כ-1,300 דולר עבור העברת הסמים בין חפציו .
 הנאשם החביא את הקופסאות בין חפציו וטס לישראל באותה טיסה עם שני מכריו .  בשדה התעופה בן גוריון מסר לשניים את הסמים .  לאחר מכן ,  קנה מהם מספר פעמים אקסטזי ,  ובמקרה אחד מכר סם לאדם אחר .  הוא נאשם בייבוא וסחר בסם מסוכן .
 פרקליטו של הנאשם ,  עו"ד אריאל עטרי ,  הכחיש את האישומים המיוחסים לו . " מדובר בפנטזיה קולינארית של המשטרה .  לא היו דברים מעולם ולא נתפס ולו גרם אחד של סם או חמאת בוטנים ",  אמר .
 
צעיר מואשם בהברחת סמים בממרח חמאת בוטנים
הצעיר ,  תלמיד ישיבה בן 20 מארה"ב ,  מואשם שהבריח אקסטזי ומריחואנה מארה"ב לישראל בתוך קופסת וזלין וקופסא של חמאת בוטנים .  פרקליטו :  לא היו דברים מעולם

