אקס-בוקס 360 נגד פשיעה
צעיר שהתחבר לאקס-בוקס לייב בקונסולה אותה גנב נעצר לאחר שהשוטרים הצליחו לאתר אותו באמצעות כתובת IP של המשתמש
אקס-בוקס 360 תעזור למשטרה המקומית שלכם לתפוס פושעים .  ג'רמיה גיליאם מברונקס נעצר כשהמשטרה המקומית ערכה חיפוש בדירתו ומצאה בה לפטופים ,  קונסולות משחק ומכשירי GPS גנובים .  והכל בגלל אחד האקס-בוקסים הגנובים .
 הטעות של גיליאם הייתה בכך שנכנס לרשת האקס-בוקס לייב מהמכשיר הגנוב .  בו בזמן ,  הנער ממנו נגנבה הקונסולה ,  ששיחק באקס-בוקס בבית של אחד מחבריו ,  ראה כי מישהו עם שם המשתמש שלו נכנס לרשת .  משפחת הנער התקשרה למשטרה ,  ואלה הצליחו לקשר בין כתובת ה-IP ממנה התחבר גיליאם לבין הבית של סבתא שלו .
 בבית ,  כאמור ,  מצאו השוטרים מספר רב של מוצרי אלקטרוניקה ,  כמו גם כרטיסי אשראי גנובים גיליאם כבר נחקר בעבר בחשד לשוד של מכוניות שלא ננעלו ,  והמוצרים שנמצאו אצלו בבית קשורים למספר פריצות לבתים .  

אקס-בוקס 360 נגד פשיעה
צעיר שהתחבר לאקס-בוקס לייב בקונסולה אותה גנב נעצר לאחר שהשוטרים הצליחו לאתר אותו באמצעות כתובת IP של המשתמש

