שני הצדדים יירדו מהעץ 
שטייניץ ועיני
 >  >  נכון ,  הפערים בין דרישת ההסתדרות לבין הצעת האוצר הם גדולים .  ראשי האיגודים המקצועיים קיימו השבוע כינוסים באווירה לוחמנית לצורך הפגנת שרירים לקראת השביתה המתוכננת .  השביתה ,  אם תפרוץ ,  תהיה אחת הבודדות שההסתדרות מאיימת לקיים בחמש שנות כהונתו של עופר עיני בראשה .  עיני לא רוצה שביתה .  הוא בעצמו התבטא כי  " הוועדים כיום מבינים שהשביתה כבר אינה אמצעי להשיג הטבות ".  אם כבר להיגרר לשביתה - הוא עושה הכל כדי שהיא תהיה קצרצרה ,  לצורך הפגנת כוח בלבד .  הוא יודע ששביתה ארוכה תחזור כמבומנג כנגדו :  היא תמריד את הציבור כנגד ההסתדרות לאחר שבעמל רב הוא הצליח לשקם במקצת את תדמיתה בעיני הציבור .  עיני הוא איש של קונצנזוס .  הוא מחובר היטב לכל מוקדי הכוח במדינה - החל בפקידי האוצר ,  דרך מרכזי המפלגות הגדולות וכלה בראשי המגזר העסקי ורבים מהטייקונים הישראלים .  בזכות קשריו הוא מסוגל לפתור משברים מסובכים  ( מפעל מכתשים אגן הוא הדוגמה האחרונה )  .  מאז פתיחת המשא ומתן הנוכחי על תוספת השכר לעובדי המגזר הציבורי ,  לפני חצי שנה ,  הוא מיעט לצאת בהכרזות .  אם לשפוט לפי כוח המיקוח של עיני ,  רצונו של האוצר לשמור על מערכת יחסים טובה עם ההסתדרות והעובדה שראש הממשלה לא מעוניין כעת בשביתה כי הוא זקוק לעיני כשותף ציבורי-פוליטי - אפשר להעריך כי האוצר יתקפל מעמדתו שלפיה תוספת השכר תהיה של 0.5% בשנה  ( ובסך הכל 1.5% לשלוש שנים )  .  פשוט אין לזה סיכוי .  גם עיני צפוי להתגמש .  זה אחד המקרים המובהקים שבו שני הצדדים אינם רוצים בעימות מתמשך .
 
שני הצדדים יירדו מהעץ 
שטייניץ ועיני

