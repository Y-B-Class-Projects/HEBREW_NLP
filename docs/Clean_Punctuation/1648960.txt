פרסומת אחת ודי
מי מכבס את מרגול ולמה מסטיקים זה עסק מפוקפק ?  סער גיט מפרסם אתכם ואיתכם
מלבד דירוגים שוליים ולא בהכרח מעניינים שמנסים לתת לפרסומות נפח ולהפיח את הריקנות הציבורית ששוררת מעליהן  ( אהמ אהמ ,  אהמ אהמ )  ,  עושה טוב לדעת שעוד מישהו שם עליהן עין ,  גם אם היא לא בהכרח ורודה .  ארגון  " ויצו "  בחר השבוע זה השנה השנייה את הטופ 10 הלא מחמיא של הפרסומות הסקסיטיות ביותר שהיו על המסך .  
לא מדובר בפידבק חם על פרסומות מסוקסות שמזילות מהן מסרים מיניים ,  אלא על דגש שחור שמדביק להן תוויות שליליות ,  ומכתיר אותן כפוגעניות ומעליבות .  ברשימה נמצאות גם פרסומות שבמבט ראשון נראות לכם ולמי שיצר אותן לא מזיקות לסביבה ,  אבל וועדת שופטות על טהרת הנשיות המתפרצת קבעה שעדיף היה להפוך אותן לפחות גסות .  
אתם יכולים לחשוב שזה מוגזם ,  פרימיטיבי או קטנוני כשאתם רואים ברשימה הזו את הפרסומת המבריקה עם החברות הבלונדיניות מהמירוץ למיליון ,  אבל נראה שההתייחסות הרצינית של  " ויצו "  לעניין מחפה על זה .  ביום רביעי ייערך הגמר החגיגי שבו תוצא לגרדום הפרסומת הבוטה של השנה .  לא נראה שמישהי מהמועמדות חושקת בכתר .  הבעיה שאין להן את היכולת לפרוש .
 מרגול יכולה להיות פרזנטור יעיל אם משתמשים בה נכון ,  ולא נופלים במלכודת שהסגנון המרגולי האגרסיבי שהעם מכיר מציב בפני פרסומאים .  לפרסם אבקות כביסה זה חתיכת תיק מתיש ומפהק ,  שהרבה עד כה לא הצליחו לסחוב על הגב באלגנטיות הרצוייה .  חברת הכביסה הלא מיינסטרימית  " אריאל "  בחרה בה כקלף שיווקי מסקרן לכאורה ,  אבל בפועל כישורי המשחק של מרגולינה מנפיקים פרסומת שהיא בעיקר מביכה .  התסריט שנרקם במיוחד עבורה הוא מתבקש - ועדיין היה צריך לעבור ליטוש לפני שהוא עולה לשידור .  אנחנו נמשיך לחכות לכוכב נולד 8 .
 לא מזמן העלה משרד ההסברה ,  אחד המשרדים הבעייתים והמושמצים בכחולבן ,  עוד ניסיון לעשות משהו טוב מעמדת הפתיחה הבעייתית ממנה הם מתחילים לעשות את אחת העבודות המורכבות והשחורות שיש .  כשאתה מנסה להגן על המדינה שלך ,  זה תמיד יצא קצת פופוליסטי וקצת בלתי ניתן לעיכול .  אם זאת ישראל ,  העבודה נהיית שחוקה ומעייפת יותר ,  ועם זה עולה האתגר ליצור מוצר הסברתי הולם .  לפעמים זה אפילו נראה כפוי טובה בגלל שזה בלתי אפשרי .  הרבה ציניות הופנתה לקמפיין הבזק האחרון שהמשרד העלה לשידור בכל הערוצים ,  זה שמנסה להראות שאנחנו לא זזים ממקום למקום עם גמלים .  אבל למרות ההאשמות והבוז ,  לא הכל שחור שם .  עם גישה ראוייה וכוונה טובה ונכונה דווקא יצא להם תשדיר שהוא גם קולע ,  גם משקף המציאות בצורה מספיק מדוייקת בחצי דקה וגם מצליח לתפוס .  אחר כך אל תגידו שאי אפשר לעשות עבודה טובה בהסברה .
 חברת מאסט הוציאה מוצר פרקטי ומבריק כאחד :  מסטיק עם טעם שלא נגמר אחרי שנייה וחצי .  היה להם פוטנציאל ליצור פרסומת שתכבד אותו ,  אבל במקום להיות מקוריים ומצטיינים הם בחרו לעשות אנימציה של פירות וירקות על מדף ולא למנף את מה שהיה להם ביד .  ערוץ הופ זה בדלת ממול .
 
פרסומת אחת ודי
מי מכבס את מרגול ולמה מסטיקים זה עסק מפוקפק ?  סער גיט מפרסם אתכם ואיתכם

