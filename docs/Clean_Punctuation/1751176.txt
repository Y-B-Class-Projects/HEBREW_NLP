המממנים הסודיים של הימין נערכים לבחירות לנשיאות ארה"ב
חששות הדמוקרטים התאמתו :  קבוצות ימין עצמאיות שמימנו את התעמולה נגדם באמצעות תורמים אנונימיים הכריזו כי היה זה רק חימום קנה לקראת הבחירות לנשיאות .  הדמוקרטים רוצים להשיב מלחמה ,  אך הבית הלבן מתנגד למימון של בעלי עניין וארגונים עצמאיים
ניו יורק טיימס  >  >  מסע הבחירות לקונגרס הסתיים כבר אתמול ביום הבחירות ,  אך אחת ההתפתחויות הבולטות שלו - הופעתן של קבוצות חיצוניות הממומנות על ידי תורמים אנונימיים ,  שמשתמשים בפרסום כדי להשפיע על המערכה הפוליטית - עושה את צעדיה הראשונים בלבד .  מסעות התעמולה האנטי-דמוקרטיים החריפים חיזקו את כוחן של שתיים מהקבוצות השמרניות הגדולות שסייעו לרפובליקאים .  כעת מתכננות קבוצות אלה להמשיך לקדם את סדר היום שלהן במושבי  " הברווז הצולע "  של הקונגרס - התקופה שבה חברי הקונגרס החדשים עדיין לא נכנסו לתפקידם לאחר שנבחרו - שתתחיל בעוד שבועיים .  הקבוצות הללו מניחות כבר את היסודות למתקפה אגרסיבית יותר במסע הבחירות לנשיאות ב-2012 .  נוכח התפתחות זו ,  בוחנים הדמוקרטים מחדש את תוכניותיהם הפיננסיות למסע בחירתו מחדש של נשיא ארה"ב ברק אובמה ,  ואת האיזון בשקיפות הנדרשת במימון הקמפיין .  נציגים של שני הארגונים הימניים - אמריקן קרוסרודס וקרוסרודס gps ,  שכבר הוציאו השנה כמעט 50 מיליון דולר על תעמולה ,  שרובם הגיעו מתורמים אנונימיים - אמרו כי הם ימשיכו לפרסם מודעות נגד הדמוקרטים גם לאחר הבחירות לקונגרס .  הנושאים העיקריים על סדר היום של הקונגרס יהיו הארכת קיצוצי המס של בוש והגירה . " הפרס שבו נזכה ב-2012 גדול יותר  ( מניצחון בבחירות לקונגרס )  ",  אמר רוברט דאנקן ,  יו"ר אמריקן קרוסרודס ,  שכמו gps הוקמה בעזרת אסטרטגים רפובליקאים כמו קרל רוב ואד גילספי . " תקענו את הדגל היטב ,  וכעת נשחק תפקיד גדול יותר ב-2012 ".  דבריו איששו את חששות הדמוקרטים ,  לפיהן קבוצות רפובליקאיות עצמאיות ראו בבחירות הנוכחיות רק חימום קנה לקראת הבחירות לנשיאות ב-2012 .  הדמוקרטים ויתרו על מימון מקבוצות לחץ התומכים בהגבלות חמורות יותר על מימון מסעות בחירות טוענים כי כוונת הקבוצות הימניות לשחק תפקיד פעיל יותר בשנתיים הקרובות ,  עלולה לפתוח את הסכרים לשיטפון של מימון אינטרסנטי משני הצדדים - שכן הדמוקרטים כבר החלו לקרוא בפומבי לתורמים הגדולים שלהם להגיב באופן דומה . " אם ככה ייראה מגרש המשחקים ,  אנו צריכים לשחק כדי לנצח ",  אמר מושל פנסילווניה אדוארד רנדל .  מה שיש לקבוצות הימין העצמאיות ואין לדמוקרטים השנה זה מערך מקצועני ומאורגן של קבוצות ממומנות להפליא ,  מחוץ למערכת המימון הרשמית של הקמפיין ,  שסדר יומן צר וממוקד בהבסת היריב .  דאנקן אומר שארגונו נמצא בעמדה להביס קשות את אובמה ומפלגתו ,  עם פרסום שירוץ במשך כל עונת הבחירות המקדימות למפלגה הרפובליקאית .  מימון המתקפה על אובמה על ידי גורמים חיצוניים אלה יאפשר למפלגה הרפובליקאית לשמור על הארנק שלה עד הבחירות לנשיאות - ועשוי לגרום למפלגה הדמוקרטית לבזבז חלק מהמימון שלה עוד בשלב מוקדם זה .  לפני שש שנים המצב היה הפוך - הדמוקרטים והליברלים הקימו רשת של קבוצות עצמאיות שגייסו והוציאו מאות מיליוני דולרים של תרומות מאיגודים מקצועיים ,  תאגידים ותורמים עשירים ,  כדי לתמוך בקמפיין של ג'ון קרי נגד יריבו הממומן טוב יותר הנשיא ג'ורג' וו .  בוש .  ההבדל הוא שארגונים אלה הוקמו כוועדות פוליטיות שנדרשו לחשוף את זהות התורמים בהתאם לחוקי המס .  ב-2008 החליט אובמה לוותר על מערכת מימון זו ,  ובכך הביא לגוויעת ארגונים אלה .  באמצעות קופה ענקית של תרומות קטנות מאזרחים פרטיים ,  אובמה התפאר ב"סוג חדש של פוליטיקה ",  שלא הסתמכה על כסף של  " גורמים אינטרסנטיים ".  השנה הגיב הנשיא ביתר חריפות להחלטת בית המשפט העליון ,  שרופפה את ההגבלות על מימון פוליטי של תאגידים ואיגודים מקצועיים .  הוא הכריז בנאום לאומה בינואר , " אני לא חושב שהבחירות באמריקה צריכות להיות ממומנות על ידי האינטרסנטים בעלי העוצמה של אמריקה ".  ואולם בכך פגע אובמה ביכולתו לקבל תמיכה בעתיד מקבוצות ליברליות שממומנות גם הן על ידי בעלי עניין רבי עוצמה .  הדמוקרטים שוקלים כעת מחדש את עמדתם בנושא .  הבית הלבן התמקד בהעברת חוק החשיפה ,  שמגביל קבוצות בעלות עניין המנסות להשפיע על מערכת הבחירות .  ואולם אסטרטגים המקורבים לאובמה שביקשו לדבר בעילום שם ,  אמרו כי הדמוקרטים רוצים למנוע מצב שבו עשרות מיליוני דולרים זורמים מקבוצות כמו קרוסרודס למימון פרסום נגד אובמה .  לדמוקרטים עדיין יש בעלי ברית חזקים באיגודים המקצועיים ,  שמוכנים להוציא עשרות מיליוני דולרים לטובתם .  ואולם איגודים אלה גמישים הרבה פחות ביכולת התמרון שלהם מארגונים כמו קרוסרודס ,  ויש להם גם ציבור מצביעים משלהם .  דיוויד אקלסרוד ,  יועץ בכיר של אובמה ,  סירב לדון בתוכניות עתידיות למימון הבחירות .  ואולם על קבוצות בעלי העניין הוא כתב ל"ניו יורק טיימס "  במייל : " הם הסיעו משאית ענקית מלאה במזומנים דרך פירצה בחוק ,  וקנו את הבחירות האלה .  אין פלא שהם עוברים עכשיו לקרב על הבית הלבן ".  על מועמדים ,  אנשי הקמפיין שלהם והמפלגות בארה"ב נאסר לתאם פעילויות עם כל קבוצה עצמאית המנסה לסייע להם בבחירות .  לפיכך ,  הבית הלבן אינו בעמדה המאפשרת לו לפעול להקמת ארגונים שכאלה .  הארגונים הליברליים הקיימים ,  כמו קומונסנס טן ,  הם הרבה פחות עשירים ממתחריהם השמרניים .  מגייסי התרומות של הדמוקרטים אומרים שכדי להתחרות ברפובליקאים ,  יידרש איתות פומבי שהממשל מוכן לראות בעין יפה פעילות כזו - או לפחות שלא ידבר בגנותה . " הבית הלבן צריך לאותת שהוא יקבל בברכה השתתפות נרחבת ועמוקה יותר של תורמים דמוקרטיים - והוא לא עשה כן עד כה ",  אמר הרולד אייקס ,  סגן ראש סגל הבית הלבן תחת הנשיא ביל קלינטון ,  שעמד בראש מאמצי הארגונים העצמאיים להריץ את קרי .
 
המממנים הסודיים של הימין נערכים לבחירות לנשיאות ארה"ב
חששות הדמוקרטים התאמתו :  קבוצות ימין עצמאיות שמימנו את התעמולה נגדם באמצעות תורמים אנונימיים הכריזו כי היה זה רק חימום קנה לקראת הבחירות לנשיאות .  הדמוקרטים רוצים להשיב מלחמה ,  אך הבית הלבן מתנגד למימון של בעלי עניין וארגונים עצמאיים

