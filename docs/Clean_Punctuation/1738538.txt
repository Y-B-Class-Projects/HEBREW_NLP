מאניה דיפרסיה :  על האלבום החדש של מאניק סטריט פריצ'רז
האלבום חדש של מאניק סטריט פריצ'רז מזגזג בין המנונים בומבסטיים לבין שירים משעממים .  את הפנינים שבו צריך לדלות בפינצטה 
" It's Not War )  Just the End of Love )  ",  הסינגל הראשון מהאלבום החדש של המאניק סטריט פריצ'רז , " Postcards from a Young Man ",  הוא המנון האצטדיונים הגדול ,  הגרנדיוזי והאפקטיבי ביותר שהם הוציאו זה שנים ,  והוא בקלות מצליח להתחרות עם ההמנונים הגדולים שלהם מימי קדם .  שיר הנושא ,  שבא אחריו באלבום ,  גם הוא להיט גדול ואופורי ,  מלא הוד והדר ,  שממשיך את הקו המתוזמר וההמנוני .  וכך גם  " Some Kind of Nothingness ",  בו מתארח איאן מקאלך ,  סולן אקו אנד דה באנימן ,  כשהוא מחוזק במקהלת גוספל נלהבת ,  שצצה כל כך הרבה פעמים לאורך האלבום עד שבא לירות בה .
 אחרי שלושה שירים ניתן לקבוע בוודאות שהמאניקס חוזרים באלבומם העשירי לפאזה הבומבסטית שלהם ,  המכילה להיטי רוק אצטדיונים ענקיים עם עיבודים מלאי כלי מיתר .  הבאסיסט/כותב הטקסטים ניקי ווייר הודה בראיון שהאלבום הזה מכוון למיינסטרים ולקהל כמה שיותר רחב ,  ואמר שהרעיון מאחוריו היה לעשות משהו כמו  " ואן היילן מנגנים סופרימז או קווין מנגנים אבבא ".  במילים אחרות ,  האלבום החדש חוזר לאווירה של  " Everything Must Go "  ו-"This Is My Truth Tell Me Yours "   האלבומים הנפוחים של המאניקס מסוף שנות התשעים .
 פעם נהגו מעריצי המאניק סטריט פריצ'רז לעשות הבחנה בין ה"אולד-מאניקס "  ל"ניו-מאניקס ".  לשם הבהרה :  ה"אולד-מאניקס "  היו להקה שהתאפיינה ברטוריקה מהפכנית ,  אידיאולוגיה מרקסיסטית ולוק גלאמי ,  והם שרדו במשך שלושה אלבומים ,  עד היעלמותו של ריצ'י ג'יימס אדווארדס - גיטריסט הקצב ,  כותב טקסטים והמוזה של הלהקה ,  שנעלם בפברואר 95' ,  אחרי צאת האלבום השלישי ,  The Holy Bible .  ה"ניו-מאניקס "  הוא כינוי גנאי לכל מה שבא אחר כך ,  זאת אומרת אחרי שהמאניק סטריט פריצ'רז הפכו מלהקה חתרנית ,  פרובוקטיבית ומלהיבה ,  ללהקת אצטדיונים משעממת ומעייפת שחולקת קהל עם דיוויד גריי .  
זאת החלוקה המסורתית ,  ורבים ממעריצי הלהקה המקוריים נטשו אותה לאחר שלושה אלבומים ,  התכחשו לניו-מאניקס ,  ואפילו התביישו בהם .  קל לבטל כל מה שהמאניק סטריט פריצ'רז עשו אחרי 95' ,  אבל האמת היא שהם הוציאו הרבה יותר אלבומים בלי ריצ'י מאשר איתו .  ועד כמה שזה מוזר ,  לפעמים נדמה שהחלוקה הישנה כבר לא רלוונטית .  הרי במהלך השנים הספיקו המאניקס לחזור לסאונד של האולד-מאניקס ובחזרה .  
ב-"Send Away the Tigers ",  שיצא לפני שלוש שנים ,  חזרו המאניק סטריט פריצ'רז לימי הגלאם והפוסי-מטאל של אלבום הבכורה המופתי שלהם , " Generation Terrorists ".  ובשנה שעברה יצא  " Journal for Plague Lovers "   אלבום מחווה לריצ'י ,  שהוקלט בעקבות שינוי הסטטוס שלו מנעדר למת ,  כמעט 14 שנה לאחר היעלמותו המסתורית .  האלבום כולו בוסס על טקסטים שריצ'י השאיר מאחור ,  והסגנון המוזיקלי כמובן כיבד את זכרו .
 שני האלבומים הללו החזירו לי את האמונה במאניק סטריט פריצ'רז ,  אבל נראה שזה היה בלתי נמנע שבאיזשהו שלב הם יעשו אחורה-פנה ויחזרו שוב לפאזה האחרת שלהם ,  הדשנה והמנופחת .  אחרי הכל ,  שני הצדדים הללו הם כבר חלק בלתי נפרד מהזהות של הלהקה ,  ונראה שבכל פעם שרוח הרפאים של ריצ'י נעשית מוחשית ומעיקה מדי ,  המאניקס מרגיעים את עצמם עם איזו תזמורת טובה .  
אם פעם הייתי מזדעזעת מעצם הרעיון ,  היום אני בגיל שאני יכולה לומר שזה לא בהכרח דבר רע - השאלה היא איך עושים את זה .  ואין מנוס מלהודות ש-"It's Not War )  Just the End of Love )  ",  הוא שיר אופורי די נהדר .  ההפקה הענקית ,  התזמור המפואר ,  הפזמון הסוחף  הכל עובד פיקס .  והקליפ ,  בו מגלם השחקן הוולשי מייקל שין שחקן שחמט המבוסס על דמותו של גארי קספרוב ,  הגומר טורניר שחמט במזמוזים על השולחן עם השחמטאית הרוסייה נגדה הוא משחק  ( אנה פריל )  ,  כמובן נועד להגדיל את האפיל המסחרי של השיר .  אבל זה לא תמיד עובד .
 האלבום מלא בשירים משעממים שנשמעים כאילו נשלפו מהבק-קטלוג של המאניקס  ( מהתקופה המביכה )  . " Golden Platitudes "  המתחזה לאפי ו-"I Think I Found It "  הם שירים מיותרים לחלוטין ;   "  ( The Descent  ( Pages 1  &  2 "  הביטלסי נשמע כמו שיר חלש של אואזיס ;   " Hazelton Avenue "  צ'יזי ברמות מעוררות צרבת  ( ומה שעוד יותר גרוע זה שהוא מזכיר את  " It Ain't Over til It's Over "  של לני קרביץ !  )  ;  והאמת שגם השיר עם איאן מקאלך די מחורבן .  
בהמשך האלבום מתאוששים המאניק סטריט פריצ'רז מכל הזבל הנפוח הזה לטובת עוד שיר רוק כמו שצריך :  ב-"A Billion Balconies Facing the Sun "  הופכת הגיטרה של הסולן/גיטריסט ג'יימס דין ברדפילד לזו של סלאש ,  ככל הנראה כדי לגרום לבאסיסט האורח ,  דאף מק'קייגן מגאנס נ' רוזס ,  להרגיש בבית .  זה מסוג הרגעים שעצוב במיוחד להיזכר בריצ'י  איך הוא היה נהנה להחליף טיפים על ספריי לשיער עם דאף .
 עוד שני שירים ראויים לציון הם  " Auto-Intoxication "   השיר הכי טוב באלבום - שמשלב את הגיטרות הנהדרות של ברדפילד עם הקלידים של אורח וולשי מכובד ,  ג'ון קייל  ( לא שאפשר היה לזהות אם זה לא היה רשום ברשימת הקרדיטים )  ,  ו-"The Future Has Been Here 4 Ever ",  שמזכיר את  " Making Plans for Nigel "  של XTC .  מה שטוב במיוחד בשיר זה שניקי ווייר שר אותו .  קולו העקום של ווייר תמיד מהווה אנטיתזה למזג ההרואי של ג'יימס דין ברדפילד ,  מה שאוטומטית מוריד את מפלס הבומבסטיות ,  וגם עושה חשק לשלוף מהמדף את אלבום הסולו של ווייר , " I Killed the Zeitgeist ". 
לסיכומו של עניין , " Postcards from a Young Man "  הוא אלבום מעורב ,  שצריך לשלוף ממנו את השירים הטובים בפינצטה .  קשה מאוד לצלוח את כולו מבלי להיחנק מרוב פומפוזיות ,  אבל יש בו גם כמה נקודות אור .  לקח לי כמה שנים להשלים עם זה ,  אבל כנראה שגם בניו-מאניקס יש משהו .
 

מאניה דיפרסיה :  על האלבום החדש של מאניק סטריט פריצ'רז
האלבום חדש של מאניק סטריט פריצ'רז מזגזג בין המנונים בומבסטיים לבין שירים משעממים .  את הפנינים שבו צריך לדלות בפינצטה

