עם 36 אלף דולר הכנסות - הסטארט אפ ורינגו בדרך להנפקה בנאסד"ק ;  יגייס כ-64 מ' ד'
ורינגו פיתחה מוצר המאפשר לצפות בווידיאו קליפ בעת המתנה למענה בסלולר ,  במקום לשמוע צליל רגיל
חברת הסטארט אפ הישראלית ורינגו  ( vringo )  מתכננת לגייס 64.3 מיליון דולר בהנפקה ראשונה בבורסת נאסד"ק ,  כך עולה מדיווח שנמסר על ידה לרשות ניירות ערך האמריקאית .  החתם בהנפקה צפוי להיות מקסים גרופ  ( maxim )  .  בין המשקיעים בחברה ניתן לציין את וורברג פינקוס  ( המשקיעה גם בנס טכנולוגיות )  שהשקיע בורינגו 12 מיליון דולר עבור 31.9%.החברה ,  שנוסדה בינואר 2006 ,  גייסה עד היום 17.3 מיליון דולר .  בתשעת החודשים הראשונים של 2009 היא רשמה הכנסות בגובה 36 אלף דולר ואפס הכנסות ב-2008 .  בנוסף ,  החברה רשמה עד היום הפסד תפעולי של 3.5 מיליון דולר והפסד נקי של 4 מיליון דולר בתשעת החודשים הראשונים של 2009.ורינגו פיתחה מוצר מיוחד לסלולר :  במקום לשמוע צליל בזמן ההתקשרות ,  ניתן לצפות בווידיאו-קליפ כדוגמת שיר ,  קטע מסרט או כל קטע וידיאו שהגולש הכין .  כל משתמש סלולר שיש לו מכשיר טלפון מתאים להצגת קובצי וידיאו יכול לגשת לאתר של ורינגו ,  להירשם ,  לקבל sms ,  להוריד את התוכנה למכשיר הסלולר - ולהוריד וידיאו רינגטון בתשלום .  ורינגו טוענת כי המוצר שלה תומך ב-300 מכשירי סלולר מסוגים שונים.בשנה החולפת הכנסות החברה היו 36 אלף דולר ובשנה הקודמת אפס .  ההפסד הנקי ב-2009 הסתכם ב-4 מיליון דולר .  היזם מאחורי החברה הוא ג'ון מדבד ,  לשעבר המייסד של יזראל סיד פרטנרס .  יש לציין כי בשנת 2009 לא היתה חברת סטארט-אפ ישראלית אחת שיצאה להנפקה בנאסד"ק .  כיום ישראל נחשבת למדינה השניה לארה"ב במספר החברות שנסחרות בנאסד"ק ,  אך המשבר הכלכלי טרף את הקלפים וחברות כמו אייבלסטר ואלמה לייזרס ,  כמו חברות אחרות ,  נאלצו לדחות את ההנפקה .
 
עם 36 אלף דולר הכנסות - הסטארט אפ ורינגו בדרך להנפקה בנאסד"ק ;  יגייס כ-64 מ' ד'
ורינגו פיתחה מוצר המאפשר לצפות בווידיאו קליפ בעת המתנה למענה בסלולר ,  במקום לשמוע צליל רגיל

