גוטמן : " עברנו שלב בצורה חדה "
 מאמן הפועל ת"א הגיב באיפוק ל-0:3 על הפועל חיפה בגביע .  בן דיין בספק לנצרת .  דורה על מצבו : " בבית שלי כואב לי יותר "
 צילום וידאו :  עמית גולדשטיין
עריכת וידאו :  איתי חסיד
הפועל תל אביב לא עבדה קשה הערב  ( רביעי )  בדרך לניצחון 0:3 בקרית אליעזר על הפועל חיפה .  כשהכרטיס לשמינית הגמר כבר ביד ,  האדומים יוכלו להתכונן למשימות הבאות :  משחק הליגה הביתי נגד אחי נצרת ,  הנסיעה לקאזאן וכמובן הדרבי .  הבשורות הרעות מהמשחק עבור אלי גוטמן הגיעו בדמות פציעה מוקדמת של דדי בן דיין ,  שמתח שריר ונטש לאחר תשע דקות .  המגן בספק למשחק נגד נצרת בשבת .  מי שייעדר בוודאות הוא גילי ורמוט שספג כרטיס אדום מטופש לקראת הסיום .  
המשחק הניב מספר תקריות שלא קשורות לכדורגל .  עוד לפני השריקה שמע עדן בן בסט שהוא לא נכלל בסגל ובתגובה בעט בדלת חדר ההלבשה .  החלוץ צפוי להיענש .  אוהדי הפועל חיפה קיללו את אחיו של הבעלים מוני הראל ואת היו"ר אמיר לובין .  העניינים התלהטו במהרה ,  אך הסובבים הפרידו בין הניצים .  גם אביחי ידין שישב ביציע בגלל פציעה הותקף על ידי אוהדי חיפה כשקפץ משמחה לאחר השער השלישי שכבש שכטר .
 אלי גוטמן ,  היה מאופק אך מרוצה עם תום המשחק . " זה ניצחון ,  0:3 על הפועל חיפה בחוץ - לא צריך להמעיט בזה .  זה לא היה משחק גדול ,  אבל עברנו שלב ועשינו את זה בצורה חדה .  זה מסוג המשחקים שבקלות אפשר להסתבך בהם ,  אבל גם אחרי שגילי ורמוט הורחק ראינו קבוצה ממושמעת ,  טקטית ,  נחושה ,  ואנחנו ממשיכים הלאה ".  בנוגע להרחקה עצמה ,  אמר המאמן : " התפלאתי .  אני משוכנע שזה היה גבולי ". 
מנגד ,  שלומי דורה היה מדוכדך מהטעויות הרבות שביצעה קבוצתו : " המשחק נגמר בדקה השניה ,  כשחילקנו את המתנה השבועית שלנו .  מנטלית היה לנו קשה לחזור כי הפועל תל אביב קבוצה טובה יותר ,  והיא עשתה את שלה .  זה הכדורגל .  השנה אנחנו סובלים מההגנה לא פעם ולא פעמיים ,  איבדנו המון נקודות על השטויות האלה .  יכול להיות שזה סימפטום של קבוצה צעירה ונאיבית ,  אבל יש פה חומר טוב לשנים הבאות .  אני לא לוקח את המשחק הערב כאינדיקציה ". 
דורה נשאל על מצבו הלא פשוט ,  ועל ההנחתה של ניצן שירזי מעליו ,  ואמר : " אולי אם הייתי במקום אחר היה כואב לי פחות .  בגלל שאני בבית שלי כואב לי יותר ,  ומבחינתי הכל יהיה כרגיל ".  כשנשאל מה יהיה תפקידו של ניצן שירזי במערכת ,  ענה המאמן החיפאי : " הוא יהיה היועץ של בעל הבית ,  צריך לדבר עם בעל הבית .  לא יצאתי לי לדבר איתו עדיין ".  לבסוף ,  כשנשאל על מעמדו ,  ענה דורה בפשטות : " לא ". 

גוטמן : " עברנו שלב בצורה חדה "
 מאמן הפועל ת"א הגיב באיפוק ל-0:3 על הפועל חיפה בגביע .  בן דיין בספק לנצרת .  דורה על מצבו : " בבית שלי כואב לי יותר "
 
