העוולה החברתית-כלכלית של העשור :  פגיעה בעובדים
משאל שערכה  " חברת אחרת אפשרית "  מדרג את העוולות החברתיות-כלכליות של העשור .  אל המקום השני הגיעה הפגיעה במערכת החינוך ובמקום השלישי - התרחבות הפערים החברתיים
העוולה החברתית הכלכלית המטרידה ביותר את הציבור היא הפגיעה במעמד העובדים .  כך עולה ממשאל שערכה  " חברה אחרת אפשרית ",  ארגון גג משותף הכולל 43 ארגונים חברתיים וסביבתיים .  המשאל ,  שנערך תחת הכותרת  " מצעד העוולות החברתיות- כלכליות של העשור ",  מראה ,  כי הציבור הישראלי חש בפגיעה בתעסוקה ובמעמד העובדים ומוטרד מכך .  522 מ-1,026 המצביעים בסקר באתר הארגון ציינו את הפגיעה בעובדים ובתעסוקה בעשור האחרון כפגיעה החברתית-כלכלית המטרידה ביותר את האזרחים .  הפגיעה במערכת החינוך והידרדרות שירותי החינוך הגיעו למקום השני בסקר ,  עם 477 הצבעות .  התרחבות הפערים החברתיים נבחרה כפגיעה השלישית בחשיבותה ,  עם 395 מצביעים .
 לדברי עו"ד טלי ניר ,  ממובילות חברה אחרת אפשרית , " משמעות הנתונים היא ,  כי למרות הפריחה הכלכלית שראינו עד המשבר הכלכלי האחרון ,  הצמיחה לא הייתה נחלת כל האזרחים ,  והגזרות הכלכליות שנכנסו לתוקף בשנים 2004-2002 ממשיכות להשפיע על מצבם הכלכלי של האזרחים ועל רווחתם עד עצם היום הזה .  המשבר הכלכלי רק חידד את הבעיה אף יותר ,  במיוחד לאור התחושה שבעלי האמצעים נפגעו הרבה פחות מהמשבר ,  בעוד שמצבם של בני המעמד הבינוני הלך והידרדר עם הפיטורים והקיצוצים במשכורות ".  
ניר הוסיפה ,  כי  " העובדה שהפרטת נכסי המדינה ,  כדוגמת הפרטת הקרקעות ,  צים ,  בז"ן ועוד הגיעה למקום גבוה יחסית ברשימה מעידה על חוסר האמון שרוחש הציבור כלפי ההנהגה שלו ,  ועל התחושה שמקבלי ההחלטות דואגים בראש ובראשונה לבעלי ההון ,  ולאו דווקא לאזרחים שמהווים את עמוד השדרה של הכנסות המדינה ממסים ". 
סקר חברה אחרת אפשרית נערך במסגרת קמפיין  " מצעד העוולות של העשור ",  בו הוזמנו גולשים לבחור שלוש מבין עשר הסוגיות החברתיות-כלכליות המטרידות ביותר לדעתם בעשור האחרון .  בחברה אחרת אפשרית חברים 43 ארגונים חברתיים וסביבתיים . " מצעד העוולות של העשור "  הוא הפרויקט השני של התנועה .  קדם לו מאבק  " תקציב הוגן הוא אפשרי ",  שקידם נושאים חברתיים-כלכליים לקראת הדיונים על תקציב המדינה וחוק ההסדרים לשנים 2010-2009 .  

העוולה החברתית-כלכלית של העשור :  פגיעה בעובדים
משאל שערכה  " חברת אחרת אפשרית "  מדרג את העוולות החברתיות-כלכליות של העשור .  אל המקום השני הגיעה הפגיעה במערכת החינוך ובמקום השלישי - התרחבות הפערים החברתיים

