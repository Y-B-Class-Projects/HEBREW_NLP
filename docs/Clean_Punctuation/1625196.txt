לפחות 23 הרוגים בסדרת פיגועים בעירק
סדרת פיגועים ,  רובם נגד עולי רגל שיעים ,  גרמה למותם של לפחות 23 בני אדם ברחבי עירק .  ההערכה :  קיצונים סונים מנצלים את החג השיעי כדי לערער את היציבות במדינה
לפחות 23 בני אדם נהרגו היום  ( חמישי )  בסדרת פיגועים שאירעו ברחבי עירק .  גורמים רשמיים במדינה מסרו שבין ההרוגים גם מנהיג אזורי שיעי ועולי רגל שיעים .  
תחילת גל הפיגועים בעיר הילה ,  שם פיצוצים בתחנת אוטובוס ובתחנת מוניות גרמו למותו של חבר מועצה והרגו -11 בני אדם נוספים .  כ-100 בני אדם נפצעו מהפיגועים .  
מאוחר יותר התפוצץ מטען חבלה באזכרה באיזור שיעי של בגדד וגרם למותם של חמישה בני אדם ולפציעתם של עשרים נוספים .  ובצידה השני של העיר ,  נהרגו ממטען צד שלושה עולי רגל שיעים שנטלו חלק בחג ה"אשורה ".  
ה"אשורה "  הוא תקופה של 40 יום המציינת את הפיכתו לקדוש של האימם חוסיין ,  נכדו של הנביא מוחמד .  כוחות הביטחון העירקים הגבירו בימים האחרונים את האבטחה במדינה מחשש להתקפות של מיליטנטים סונים במהלך החג .  
בשיאו של החג ,  ביום ראשון הקרוב ,  צפויים מאות אלפי שיעים להגיע לעיר קרבלה ,  כ-80 קילומטרים דרום-מערבית לבגדד .  מאז הפלישה האמריקאית לעירק בשנת 2003 ,  הפכו לא פעם עולי הרגל השיעים למטרות של קבוצות סוניות קיצוניות .  
עוד היום בעירק :  בעיר סמוכה לקרבלה נהרג אדם אחד ממטען צד ,  וחמישה בני אדם נפצעו .  בשני אירועים נפרדים בעיר הצפונית מוסול ,  נורו למוות שני אנשים ,  אחד מהם נוצרי .  לאחרונה אירעו מספר התקפות על כנסיות נוצריות בעיר מוסול ,  אחת הערים המגוונות אך גם המסוכנות ביותר בעירק .
 
לפחות 23 הרוגים בסדרת פיגועים בעירק
סדרת פיגועים ,  רובם נגד עולי רגל שיעים ,  גרמה למותם של לפחות 23 בני אדם ברחבי עירק .  ההערכה :  קיצונים סונים מנצלים את החג השיעי כדי לערער את היציבות במדינה

