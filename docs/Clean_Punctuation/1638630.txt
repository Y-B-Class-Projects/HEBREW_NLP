מאנסיני לא עוזב את מילאנו
רגע לפני סיום מועד ההעברות ,  הושאל הקשר הברזילאי מהאלופה אינטר ליריבה מילאן .  מאריגה הצטרף לנראזורי
השוק האיטלקי ,  שהיה הפורה והמעניין ביותר בחלון ההעברות של ינואר ,  היה גם זה שסיפק את המהלך המעניין של היום האחרון ,  רגע לפני סגירה .  מאנסיני ,  הקשר הברזילאי של אינטר שלא מצא את מקומו אצל ז'וזה מוריניו ,  הושאל הערב  ( שני )  עד סוף העונה דווקא ליריבה העירונית מילאן .
 בתחילתה ניסו שתי המילאנזיות לבצע עסקת חליפין ,  במסגרתה אמור היה מארק ינקולובסקי הצ'כי להצטרף לנראזורי ,  אך לבסוף הוסכם על השאלתו של הקיצוני הברזילאי בלבד .  למילאן ,  שהקדימה את מארסיי במאבק ,  תהיה אופציה לרכוש את מאנסיני תמורת שישה מיליון יורו בתום תקופת ההשאלה . " יש עוד כמה פרטים לסגור ,  אבל מאנסיני יצטרף אלינו ",  הודיע אדריאנו גליאני ,  סגן נשיא מילאן ,  מוקדם יותר היום . " ינקולובסקי ימשיך בקבוצה ".  
מאנסיני ,  ששותף העונה רק בשישה משחקי ליגה אצל מוריניו ,  יחבור ברוסונרי לאנדראה פירלו ,  קלרנס סיידורף וג'וזפה פבאלי ,  שעשו אף הם את המעבר הישיר מאינטר למילאן .  
אינטר ,  מצידה ,  לא הצליחה להעביר לשורותיה את כריסטיאן לדסמה ,  קשרה של לאציו ,  ועברה לאפשרות השנייה ,  מקדונלד מאריגה .  האלופה רכשה חצי מכרטיסו של הקשר הקנייתי בן ה-22 ,  שיצטרף לשורותיה באופן מיידי .  בתמורה ,  פארמה קיבלה מחצית מכרטיסו של החלוץ ג'ונתן ביאביאני .
 
מאנסיני לא עוזב את מילאנו
רגע לפני סיום מועד ההעברות ,  הושאל הקשר הברזילאי מהאלופה אינטר ליריבה מילאן .  מאריגה הצטרף לנראזורי

