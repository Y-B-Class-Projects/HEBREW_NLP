לקראת נאום ברננקי :  אסיה רושמת ירידות
המסחר במרבית בורסות המזרח מתנהל במגמה שלילית .  ירידות נרשמו במניות חברות הכרייה וכמו כן מניית נינטנדו נופלת ב-9.3% לאחר שהחברה הורידה את תחזית הרווח שלה ב-55%
מגמת ירידות נרשמת במרבית בורסות אסיה בהובלת מניות מגזר הכרייה לקראת נאומו של יו"ר הפדרל ריזרב בן ברננקי בוושינגטון היום ולקראת פרסום נתוני מקרו שעשויים להצביע על האטה בכלכלה האמריקאית .
 מדד msci לבורסות אסיה והפסיפיק ירד ב-0.8% .  בורסת טוקיו יורדת ב-1.5% .  בורסת סיאול יורדת ב-0.4% .  הבורסה האוסטרלית יורדת ב-0.4% גם כן .  בורסת הונג קונג עולה ב-0.1% .
 ברננקי צפוי לנאום בפני וועדת הבנקאות של הסנאט מאוחר יותר היום בעקבות ההשערות שהפדרל ריזרב מתכנן לרכוש עוד אג"ח ממשלתיות כדי לתמוך בהתאוששות הכלכלית .  היום יפורסם גם מדד מנהלי הרכש לאזור שיקאגו ,  ולפי ההערכות המדד ירד ב-55.5% בספטמבר לעומת 56.7 נקודות באוגוסט .
 ירידות נרשמות במניות מגזר הכרייה .  מחיר האבץ למסירה בתוך שלושה חודשים יורד ב-2.3% .  מחיר הנחושת יורד ב-1.4% .  מניית bhp ביליטון ,  חברת הכרייה הגדולה בעולם ,  יורדת ב-0.6% .  מניית ריו טינטו ,  חברת הכרייה השלישית בגודלה בעולם ,  יורדת ב-0.3% .
 מניית נינטנדו ,  יצרנית משחקי הוידיאו הגדולה בעולם ,  יורדת ב-9.3% - הירידה החדה מאז ינואר 2009 לאחר שהחברה הורידה את תחזית הרווח שלה ב-55% והודיעה כי לא תשווק קונסולות תלת ממדיות ניידות בזמן לעונת החגים בדצמבר .
 
לקראת נאום ברננקי :  אסיה רושמת ירידות
המסחר במרבית בורסות המזרח מתנהל במגמה שלילית .  ירידות נרשמו במניות חברות הכרייה וכמו כן מניית נינטנדו נופלת ב-9.3% לאחר שהחברה הורידה את תחזית הרווח שלה ב-55%

