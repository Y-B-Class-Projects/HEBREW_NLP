ליגת העל :  מכבי נתניה ניצחה 0:1 את הפועל באר שבע
השחקנים של עטר עצרו את רצף חמשת המשחקים ללא ניצחון .  ימפולסקי נכנס כמחליף בדקה ה-71 וכבש שלוש דקות אחר כך
אחרי שנחשבה להפתעה הנעימה של הליגה ופתחה בסערה את העונה ,  מכבי נתניה חטפה סטירה אחרי סטירה בשבועות האחרונים ,  כשהשבוע רצף חמשת המשחקים ללא ניצחון נעצר .  השחקנים של ראובן עטר ניצחו 0:1 את הפועל באר שבע והם בהחלט יכולים להיות שבעי רצון ממשחק טוב יחסית ,  שכלל לא מעט הזדמנויות ,  אבל בעיקר שלוש נקודות חשובות בניסיון לברוח מאיזור התחתית .
 בהפועל באר שבע ,  ששואפת להידבק לחלק העליון של הטבלה ,  לא יכולים לקחת הרבה מהמשחק הזה ,  כשגם הסטטיסטיקה שדיברה על כך שהקבוצה של ניר קלינגר לא ניצחה בקופסא מאז 1992 התיישרה עם המשחק עצמו .  את השער היחיד במשחק כבש דלה ימפולסקי ,  שנכנס כמחליף בדקה ה-71 והצליח להביא את השער שעטר כל כך היה זקוק לו .
 דקה 5 - פיראס מוגרבי הכניס כדור עומק נהדר לחן עזרא ,  שבעט כדור שטוח לפינה של אוהד כהן ,  אבל השוער ירד היטב לקרקע והדף לקרן .
 דקה 13 - מאור אסור הכניס כדור גדול לאחמד סבע ,  שעבר את הבלם ,  אבל השתהה בבעיטה מול אוהד כהן ,  והגנת באר שבע הצליחה להרחיק .
 דקה 17 - קרן לנתניה .  עומר פרץ הרים מצד ימין ,  עומרי בן הרוש התרומם מעל ההגנה של באר שבע ונגח את הכדור למשקוף .
 דקה 20 - נתניה המשיכה בלחץ אדיר על שערם של האדומים .  מאור אסור שוב מעורב בהתקפה ,  כשהפעם הוא הכניס כדור גדול לחן עזרא ,  שלבד מול כהן בעט חלש לידיים של השוער .  
דקה 35 - כוכב המשחק עד עכשיו ,  מאור אסור ,  בעט כדור חזק מ-20 מטר ,  אוהד כהן שוב ירד והדף לקרן .
 דקה 38 - הבליץ נמשך ,  ואיזו החמצה של אסור .  פיראס מוגרבי חדר מצד ימין והעביר כדור רוחב לרגל של הקשר ,  שמחמישה מטרים בעט סמוך לקורה של כהן .
 דקה 41 - ערבובייה בתוך רחבת באר שבע מוצאת את מוגרבי כשני מטרים עם הגב לשער ,  החלוץ ניסה להסתובב ולבעוט ,  אבל סוארס התעשת בזמן והרחיק לקרן .
 דקה 47 - כדור חופשי לבאר שבע :  רביבו סובב כדור שפגע בחלק החיצוני של העמוד ויצא החוצה .
 דקה 58 - מאור אסור קיבל כדור על קצה הרחבה ,  הסתובב ובעט חזק למרכז השער .  אוהד כהן הגיב בזמן והדף לקרן .
 דקה 74 - גול !  אחמד סבע פרץ באגף הימני ,  עבר את אופיר דוידזאדה והוציא כדור רוחב אל דלה ימפולסקי ,  שנכנס שלוש דקות קודם לכן ,  וזה גלגל מקרוב ,  0:1 למכבי נתניה .  
דקה 90 - בעיטה חופשית של ריקרדו פרננדש נעצרה אצל קרלוס אריאס ,  שהתעופף מצוין ומנע את השוויון של באר שבע .
 הרכב מכבי נתניה :  קרלוס אריאס ,  עדי נמני ,  עמרי בן הרוש ,  מריאנו קפוראלה ,  טל מעבי ,  קובי דג'אני ,  מאור אסור  ( דלה ימפולסקי 71 )  ,  עומר פרץ  ( ניר נחום 86 )  ,  חן עזרא  ( ליאוניד קרופניק 88 )  ,  פיראס מוגרבי ,  אחמד סבע .  
הרכב הפועל באר שבע :  אוהד כהן ,  אביתר אילוז ,  עודד גביש ,  וויליאם סוארס ,  אופיר דוידזאדה ,  ריקרדו פרננדש ,  ליאור ז'אן  ( איברהים בסיט 78 )  ,  דוד רביבו  ( יוסי תורג'מן 88 )  ,  מאור מליקסון ,  ליאור אסולין ,  ברנרדו ואשקונסלוס .
 
ליגת העל :  מכבי נתניה ניצחה 0:1 את הפועל באר שבע
השחקנים של עטר עצרו את רצף חמשת המשחקים ללא ניצחון .  ימפולסקי נכנס כמחליף בדקה ה-71 וכבש שלוש דקות אחר כך

