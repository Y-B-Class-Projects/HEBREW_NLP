גודס : " קשה לנו לעשות את הסוויץ' בין אירופה והליגה "
 מאמן ירושלים היה מרוצה מהתוצאה ,  לא ממש מהיכולת בניצחון על ראשל"צ : " זה חשוב מאוד ".  רועי חגאי : " גאה בשחקנים "
 צילום ועריכה :  נועם אשל
מתברר שהפועל ירושלים מגלה סימפטיה משונה למשחקים צמודים .  שבוע אחרי שאורי קוקיה ניצח את מכבי חיפה עם ריבאונד התקפה גדול ,  ומספר ימים אחרי שסגרו פיגור 14 הפרש כדי להשיג ניצחון חוץ ענק בספרד ,  התגברו הערב  ( שבת )  האדומים מעיר הבירה 95:101 על מכבי ראשון לציון ,  לא לפני הארכה והרבה דפיקות לב .  במהלך הרבע הרביעי איבדה ירושלים יתרון בן 11 נקודות ,  אלא שבדקות האמת היו לה את דיז'ון תומפסון ובעיקר את יוגב אוחיון על מנת להשיג את הניצחון החשוב ,  לקראת השבוע החשוב לא פחות .  ביום שלישי מחכה לירושלים גלאטסראי במסגרת היורוקאפ ,  ודבר אחד מסתמן כבטוח :  גם שם יהיה חם ,  חם מאוד .
" היה לנו תירוץ כביכול להיות שאננים ,  ואני מכיר את הסיטואציות האלו ",  אמר מאמן הפועל ירושלים ,  גיא גודס ,  עם תום המשחק . " ראשון עשו את הדברים הנכונים והרדימו את המשחק ,  וגרמו לנו להיות רגועים מדי .  לא שמרנו ,  וזה קורה לנו בעיקר בליגה .  כל עוד אנחנו מנצחים אני חותם גם על הדברים האלה ,  עדיף לשחק לא טוב ולנצח מאשר לשחק טוב ולהפסיד ".  
" היינו באופוריה אחרי הניצחון הגדול בספרד .  קשה לעשות את הסוויץ' מהארץ לאירופה ,  ועדיין לא הסתגלנו לזה ,  אבל אנחנו נלמד .  יוגב אוחיון משחק במלחה עם המון ביטחון וגם קולע מבחוץ ומהעונשין .  הגנתית הוא שומר כמו זר .  זה ניצחון חשוב לקראת ההמשך ",  הוסיף המאמן .  לקראת המפגש עם הטורקים ביום שלישי הקרוב ,  אמר גודס : " אחרי שעשינו את הניצחון הגדול בוונלסיה ,  עשינו 25 אחוז מהעבודה .  אם ננצח שלושה משחקים בבית ,  נעשה 100 אחוז מהעבודה .  יהיה קשה ,  אבל נקווה להמשיך במומנטום ". 
פו ג'טר ,  שדווקא לא היה בשיאו הערב ,  הוסיף : " היה משחק קשה ,  ידענו שיהיה קשה כבר כשחזרנו מולנסיה .  אנחנו צריכים להביא מנטליות של ניצחון לכל משחק .  נמשיך לעבוד קשה ולהיות הכי טובים שאפשר ,  כרגע אנחנו עדיין לא שם .  נצטרך להתייחס למשחקים יותר ברצינות ,  ולשחק כמו ביום שלישי האחרון ". 
מנגד התייצב רועי חגאי ,  עוזר מאמן ראשון לציון ,  למסיבת העיתונאים במקום אפי בירנבוים ,  שלא חש בטוב . " יש כמה אופציות להפתיע פה ,  צריך להגיע למשחק קרוב בדקות האחרונות ואז הלחץ עליהם .  הגענו לשם ,  אבל עשינו החלטות לא נכונות ",  סיכם חגאי . " אני גאה בשחקנים על המאמץ .  עשינו סיבוב ראשון לא טוב בבית אבל אנחנו קבוצה בריאה יותר עכשיו .  אנחנו רואים במשחק הקרוב ,  בשבת ,  נגד חיפה ,  משחק מפתח ".  
דלרון ג'ונסון ,  שפתח מצוין אך נחלש בדקות החשובות ,  הוסיף : " ידענו שיהיה משחק קשה ,  רצינו לגמור את זה בזמן החוקי ,  ובסוף היינו עייפים .  הם חדרו לסל ואנחנו לא עצרנו אותם .  רצינו לנצח גם בשביל הביטחון אבל נישאר עם ראש מורם כי שיחקנו טוב .  אנחנו במצב טוב יותר מאשר איך שהתחלנו את העונה .  הראינו שאנחנו קבוצה טובה הערב ". 

גודס : " קשה לנו לעשות את הסוויץ' בין אירופה והליגה "
 מאמן ירושלים היה מרוצה מהתוצאה ,  לא ממש מהיכולת בניצחון על ראשל"צ : " זה חשוב מאוד ".  רועי חגאי : " גאה בשחקנים "
 
