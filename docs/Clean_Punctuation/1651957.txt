מנכ"ל גוגל : " אנחנו קרובים לסיכום עם ממשלת סין "
 בנפרד הודיעה גוגל על דיגיטציה של מיליון ספרים עתיקים באיטליה ,  ובכלל זה כתבי גלילאו
מנכ"ל  ,  אריק שמידט ,  העריך היום כי ענקית האינטרנט תסיים בקרוב את המגעים המתנהלים עם ממשלת סין לגבי גורל עסקיה במדינה המאוכלסת בעולם .  במקביל ,  הודיעה היום גוגל על כוונתה לסרוק עד מיליון ספרים עתיקים מהספרייה הלאומית של איטליה ,  ובכלל זה כתבים של גלילאו גליליי ." אנחנו מנהלים מגעים פעילים עם ממשלת סין ",  אמר שמידט לכתבים בכנס מדיה שנערך באבו דאבי .  לדבריו ,  גוגל החליטה לא לפרסם את מצב המגעים ,  אולם הוסיף כי  " משהו צפוי להתרחש בקרוב ". גוגל הודיעה בינואר כי לא תסכים להמשיך לצנזר תוצאות במנוע החיפוש שלה בסין .  בנוסף ,  הודיעה החברה כי תשקול להפסיק את פעילותה בסין בעקבות פריצה לחשבונות דוא"ל בשירות ג'ימייל של פעילי זכויות אדם סיניים ,  שיוחסה לגורמים המקורבים לממשלה .  עם זאת ,  עד כה גוגל טרם ביטלה את הצנזורה על תוצאות חיפוש במנוע הסיני שלה ,  ולא מסרה מתי בכוונתה לעשות כן.גוגל השיקה את מנוע החיפוש שלה בסין בינואר 2006 ,  והסכימה להפעיל גירסה של מנוע החיפוש שלה בכפוף לחוקי הצנזורה המקומיים .  באותה עת ,  העריכה החברה כי היתרונות הטמונים בשיפור הנגישות של מידע לתושבי סין ורשת אינטרנט פתוחה יותר ,  עולים במשקלם על אי הנוחות הכרוכה בהסכמתה לצנזר חלק מתוצאות החיפוש.עם זאת ,  מצב זה השתנה ב-12 בינואר השנה ,  כאשר גוגל הודיעה כי לא תסכים להמשיך לצנזר תוצאות חיפוש ,  בעקבות הפריצה לחשבונות דוא"ל של פעילי זכויות אדם סיניים . " היתה התקפה ישירה נגד פעילי זכויות אדם באמצעות הונאת פישינג ,  במסגרתה גורמים של צד שלישי ניסו לפרוץ לחשבונות שלהם ",  אמר סגן הנשיא והיועץ המשפטי של גוגל ,  דיוויד דראמונד ." גילינו שהפעילים היו נתונים למעקב ,  וזה כבר היה משהו שלא היינו מוכנים לסבול יותר ".  פישינג  ( phishing )  היא אחת הגירסאות המתוחכמות והמרושעות של דואר זבל  ( ספאם )  ,  ותכליתה לאסוף מידע אישי מסווג של גולשים.גוגל ,  מפעילת מנוע החיפוש הפופולרי באינטרנט ,  הודיעה היום על כוונתה לסרוק עד מיליון ספרים עתיקים מהספריות הלאומיות ברומא ופירנצה למאגר הספרים הדיגיטלי גוגל בוקס  ( google books )  ,  במסגרת הסכם עם משרד התרבות של איטליה .  גוגל תכסה את עלויות הדיגיטציה של הספרים ,  שיכללו גם ספרות מדעית מהמאה ה-18 וספרות יפה מהמאה ה-19 .  זכויות היוצרים על כל הספרים כבר פקעו .  ספריות באיטליה כבר החלו בפרויקט משלהן להעברת הספרים לאינטרנט ,  וביצעו עד כה דיגיטציה של כ-285 אלף ספרים .
 
מנכ"ל גוגל : " אנחנו קרובים לסיכום עם ממשלת סין "
 בנפרד הודיעה גוגל על דיגיטציה של מיליון ספרים עתיקים באיטליה ,  ובכלל זה כתבי גלילאו

