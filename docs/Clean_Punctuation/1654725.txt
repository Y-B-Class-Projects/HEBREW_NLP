מסביב לעולם בשבוע :  דם ברחובות תאילנד
רחובות בנגקוק נצבעו אדום ,  בעוד שערים אחרות בעולם נצבעו ירוק לכבוד חג סיינט פטריק .  הצמד סרקוזי-ברוני הפגין זוגיות יציבה ,  ובאסיה גירשו שדים ורוחות רעות .  זה היה השבוע בתמונות
אחרי השמועות על כך שהרומן שקרלה ברוני-סרקוזי מנהלת עם כוכב פופ דחפו את נשיא צרפת לזרועות השרה לאיכות הסביבה ,  דיגמן הזוג הנשיאותי זוגיות מרשימה כשהצביע יחד בבחירות האזוריות בצרפת .  תוצאות הבחירות עשו לסרקוזי לא פחות צרות מהרכילות על חייו הפרטיים - מפלגתו נחלה מפלה .
 מנהיג פוליטי עם צרות יותר גדולות מסרקוזי הוא ראש ממשלת תאילנד .  השבוע הביעו מתנגדי הממשלה את מחאתם נגד הממשלה עם דם .  והרבה .  תומכיו של ראש הממשלה המודח טקסין שפכו ליטרים מדמם על שערי בניין הממשלה בבנגקוק ושערי ביתו של ראש הממשלה אבהיסיט .  המפגינים מבטיחים להשאר בבנגקוק עד שדרישתם תתקבל .
 לפחות שני מפגינים נהרגו השבוע במהומות סמוך לקבר מלכים אוגנדים שנשרף .  הקבר ,  שנמצא מחוץ לקמפלה ,  בירת אוגנדה ,  נבנה לפני 150 שנה עבור המלכים באזור בוגנדה והוא אתר מורשת של ארגון אונסק"ו .  עשרות בני אדם הפגינו ליד הקבר בניסיון למנוע מנשיא אוגנדה מלבקר במקום .
 בתמונה :  שוטר באוגנדה יורה באוויר כדי למנוע מהומות
חברים בתנועת נוער רוסית שתומכת בקרמלין ערכו השבוע עצרת מול שגרירות לטביה במוסקבה במחאה על מצעד של יוצאי הצבא הנאצי בריגה ,  בירת לטביה .  הצעירים לבשו בגדי חיילים סובייטים ונאצים ,  ונשאו שלטים עליהם כתוב  " יש להוציא להורג את הנאציזם ". 
33 הילדים שהיו מעורבים בניסיון של מיסיונרים אמריקאים למסור אותם לאימוץ בארצות הברית לאחר רעידת האדמה בהאיטי ,  הוחזרו השבוע למשפחותיהם בטקס רשמי במחנה של ניצולי הרעש .  
בתמונה :  אמו של אחד הילדים ,  יושבת עם בתה וארבעה ילדים אחרים .
 ילד נוסף שאוחד השבוע עם משפחתו הוא הבריטי בן החמש סאהיל סעיד שנחטף לפני כשבועיים מבית סבתו בפקסיטן .  סאהיל שוחרר לאחר שמשפחתו שילמה עבורו כופר בסך 110,000 ליש"ט לאלמונים בפריז .  יומיים אחר כך ,  עצרה משטרת ספרד שלושה בני אדם שחשודים כי קיבלו את הכופר .
 בערב הסעודית מתקיים השבוע פסטיבל הג'נדריה ה-25 ,  במסגרתו נערכים אירועים המציגים לראווה את התרבות והמסורת הסעודית .  אחד מאירועי השיא של הפסטיבל הוא מרוץ גמלים בהשתתפות כ-1,000 מתחרים .  הזוכים מקבלים פרסים בסכום כולל של מיליון ריאד במזומן .
 גם בנפאל ערכו השבוע מרוץ ,  אבל של סוסים .  לפי המיתולוגיה המקומית ,  מרוצי סוסים במגרש טונדהיקל שבבירת נפאל קטמנדו יעצרו את השד גורומפה ,  שעל פי האמונה חי במגרש ,  מלצאת ולגנוב את ילדי הכפר .  
בתמונה : " האלה החיה "  קומארי מובלת על ידי חיילים נפאלים לתצוגה במרוץ הסוסים .
 גם בבאלי התעסקו השבוע ברוחות רעות .  מאמינים הינדים בבאלי נשאו בובות ענקיות בשם  " אוגו אודו ",  המסמלות שדים ,  במהלך תהלוכה לציון  " נייפי ",  חג השתיקה הבאלינזי וראש השנה ההינדי .  רוב ההינדים הבאלינזם מבלים את היום בביתם בהרהורים ובשתיקה .
 אנשי דת מארצות הברית ערכו השבוע ביקור אצל חיילי הצבא האמריקאי באפגניסטן .  הם נשאו תפילה לשלומם וערכו יחד טקסים דתיים .  
 ( צילום :  אימג'בנק  GettyImages ) 
המונים ברחבי העולם חגגו השבוע את יום פטריק הקדוש ,  המציין את זכרו של הנזיר שהביא את הנצרות לאירלנד .  הם לבשו בגדים מסורתיים ,  צבעו עצמם בירוק ,  גדשו את הרחובות ובעיקר שתו הרבה בירה .
 
מסביב לעולם בשבוע :  דם ברחובות תאילנד
רחובות בנגקוק נצבעו אדום ,  בעוד שערים אחרות בעולם נצבעו ירוק לכבוד חג סיינט פטריק .  הצמד סרקוזי-ברוני הפגין זוגיות יציבה ,  ובאסיה גירשו שדים ורוחות רעות .  זה היה השבוע בתמונות

