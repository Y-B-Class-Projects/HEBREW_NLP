 " אחרי הסדר הפשרה עם ליאורה מרידור ,  ציפיתי שההסכמות ייושמו "
 בעקבות הסכסוך בין חבר הנאמנים לבין הוועד המנהל ,  הוקמה ועדה לשינוי חוקת האוניברסיטה  *  ואולם חבר הנאמנים בראשות רוברט גולדברג לא מקבל את המלצותיה - ומתכוון להציג המלצות אחרות  *   " אנחנו לא עובדים בשביל הוועד המנהל ",  אומר גולדברג
 >  >  אחרי כמעט שלושה חודשים של שקט יחסי באוניברסיטת תל אביב ,  מתחדש מאבק חבר הנאמנים של האוניברסיטה בוועד המנהל שלה ,  בראשות ד"ר ליאורה מרידור .  חבר הנאמנים לא מקבל את המלצות הוועדה לשינוי חוקת האוניברסיטה ,  שהוקמה בעקבות מסמך ההבנות שנחתם בין יו"ר חבר הנאמנים ,  רוברט גולדברג ,  למרידור בדצמבר והביא לסיום המאבק שהוביל גולדברג להדחת מרידור מתפקידה .  מהמלצות הוועדה שהגיעו לידי themarker עולה כי יישום ההסכמות בין השניים יהיה בעייתי .  במפגש השנתי של חבר הנאמנים במאי הקרוב ,  אמורים היו הנאמנים לאשר את ההמלצות .  ואולם גולדברג מתכוון להגיש לאישור המלצות שיוצעו מטעם חבר הנאמנים ,  במקום את המלצות הוועדה . " ההמלצות שצוות הוועדה הציג לא מקובלות ",  אמר גולדברג . " אחרי ההסכם עם מרידור ציפיתי שהעקרונות הבסיסיים שהסכמנו עליהם ישולבו בהמלצות .  הם באמת הוזכרו ,  אבל הם מלווים בתנאים שהופכים אותם ללא הגיוניים ליישום ".  עם זאת ,  באוניברסיטה מסבירים כי המלצות הוועדה עדיין נבחנות ,  עד להצגתן במפגש חבר הנאמנים .  התורמים הביעו מחאה גולדברג הוביל מתקפה חריפה נגד הוועד המנהל של האוניברסיטה בסוף 2009 ואף דרש להדיח את מרידור ,  בעקבות התפטרות הנשיא הקודם של האוניברסיטה ,  פרופ' צבי גליל ,  בשל דרישת הוועד .  קודם לכן ,  במארס 2009 ,  עורר הוועד תרעומת כאשר החליט למכור את אחזקות קרן ההשקעות של האוניברסיטה באג"ח ובמניות על אף התנגדות חברי ועדת ההשקעות של האוניברסיטה .  חבר הנאמנים מחה גם על סמכויותיו הרבות של הוועד המנהל לעומת סמכויותיו הדלות של חבר הנאמנים .  זאת כתוצאה מהשינוי בחוקת האוניברסיטה ,  בעקבות מתווה גרוסמן מ-2004 שהסדיר את יחסי הכוחות באוניברסיטאות .  המאבק פגע גם בגיוס התרומות לאוניברסיטה . " חבר הנאמנים היה כל כך נרגז שחלקם הפסיקו לתרום ",  אומר גולדברג ,  שמוסיף כי כמה תורמים גדולים הקפיאו תרומות בהיקף של  " מיליוני דולרים ".  בדצמבר חתמו מרידור וגולדברג על מסמך הבנות לסיום המאבק שבו הוסכם על הגדלת סמכות חבר הנאמנים ועל הקמת ועדה שמינה נשיא האוניברסיטה ,  פרופ' יוסף קלפטר ,  שתמליץ על שינויים בחוקת האוניברסיטה .  ממסקנות הוועדה שהוגשו החודש לקלפטר והגיעו לידי themarker עולה כי בחלק גדול מהמקרים בחרה הוועדה להשאיר את הסמכות הסופית בידי הוועד המנהל ,  או באופן דומה למצב כיום .  כך ,  בעוד שבין גולדברג למרידור הוסכם כי חבר הנאמנים ימנה שני חברים מטעמו בוועד המנהל ,  הוועדה קבעה כי הם ימונו רק על ידי ועדת חיפוש ובאישור הוועד המנהל . " ההליך עליו המליצה הוועדה הופך את התהליך למינוי שני החברים לכמעט בלתי אפשרי ולמעשה כמעט נותן לוועד אפשרות לסלק אותם .  אנחנו רוצים את הזכות למנות בוועד שני חברים בלי שאלות ",  אומר גולדברג .  גם ההסכמה בין מרידור לגולדברג ,  לאפשר לחבר הנאמנים להדיח חבר בוועד המנהל ברוב מיוחד ,  הוגבלה משמעותית בהמלצות הוועדה - שממליצה לאפשר זאת רק באמצעות דרישה בכתב של 30 חברים בקרב חבר הנאמנים ,  בחינה בוועדה המשפטית של חבר הנאמנים והקמת ועדת שימוע בת שישה חברים ששניים מהם יהיו חברי הוועד .  רק ברוב של שני שלישים בוועדה ניתן יהיה להדיח חבר מכהן - וגם זאת רק בתנאי שקיימות עילות מסוימות כמו הרשעה בעבירות קלון ,  ניגוד עניינים או מחלת רוח .  עם זאת ,  סוכם כי בחוקה יוצהר כי  " חבר הנאמנים הוא הגוף העליון באוניברסיטה ".  הוועדה גם לא ראתה עין בעין את המלצות הסגל הבכיר באוניברסיטה ,  כך שהמלצותיהם להעניק לסנאט האוניברסיטה את הסמכות לבצע שינויים בחוקה ,  לתת לחבר המנהל אפשרות להדיח את יו"ר הוועד ולשנות את הרכב ועדת החיפוש ליו"ר הוועד - לא התקבלו . " יש לנו את החוקה הגרועה בישראל"בתגובה למסקנות הוועדה הוחלט בחבר הנאמנים להציג בפני חברי הנאמנים ,  בכינוס השנתי שלהם במאי ,  המלצות שיוכנו באופן חד צדדי על ידי חבר הנאמנים . " אם הוועד המנהל יבחר בכך ,  הוא יוכל להציג את ההמלצות שלו וחבר הנאמנים יחליט למה להצביע .  האוניברסיטה תיאלץ לקבל את ההחלטות ",  אומר גולדברג . " חבר הנאמנים הוא הסמכות העליונה של האוניברסיטה .  הוועד המנהל צריך לעבוד עבור חבר הנאמנים ולא להפך .  אנחנו לא עובדים בשבילם .  במשך שנים הסמכות של חבר הנאמנים נלקחה ואנחנו נחושים להחזיר אותה ",  הוא מוסיף . " חשוב לי שהחוקה תהיה דומה לזו של האוניברסיטה העברית .  יש לנו את החוקה הגרועה ביותר בישראל .  אין אוניברסיטה בישראל שיש לה חוקה כמו זו שבתל אביב וחייבים לשנות אותה ".  יו"ר הוועדה היה פרופ' אורי צ'שנובסקי מבית הספר לכימיה באוניברסיטה וכיהנו בה נשיאת ויצ"ו רעיה יגלום מטעם חבר הנאמנים ,  איש העסקים ד"ר שוקי גלייטמן מטעם הוועד המנהל ופרופ' אינה וינר כנציגת רקטור האוניברסיטה .  היועצת המשפטית של האוניברסיטה ,  לאה כגן ,  שימשה מרכזת הוועדה .  מאוניברסיטת תל אביב נמסר בתגובה כי  " מדובר בעיצומו של תהליך לשינוי החוקה .  טיוטה של המלצות לשינוי החוקה הוגשה באחרונה לידי קבוצה קטנה של גורמים שדנים בה ,  ועליהם נמנים יו"ר חבר הנאמנים מר רוברט גולדברג ,  יו"ר הוועד המנהל ד"ר ליאורה מרידור ויושבי ראש ועדת החוקה של חבר הנאמנים .  טיוטת ההמלצות אמורה לקבל אישורים של גורמים נוספים עד לכינוס חבר הנאמנים בחודש מאי הקרוב ".  

" אחרי הסדר הפשרה עם ליאורה מרידור ,  ציפיתי שההסכמות ייושמו "
 בעקבות הסכסוך בין חבר הנאמנים לבין הוועד המנהל ,  הוקמה ועדה לשינוי חוקת האוניברסיטה  *  ואולם חבר הנאמנים בראשות רוברט גולדברג לא מקבל את המלצותיה - ומתכוון להציג המלצות אחרות  *   " אנחנו לא עובדים בשביל הוועד המנהל ",  אומר גולדברג

