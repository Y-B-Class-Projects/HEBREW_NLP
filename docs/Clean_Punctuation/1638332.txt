בסולם של 1 עד 10 ,  עד כמה אתה מוזר ? 
טוני שיי ,  המנכ"ל הצעיר של אתר המכירות המצליח זאפוס.קום ,  לא עורך ראיון עבודה במשרד כשהוא מגייס בכירים לחברה - הוא מזמין אותם לברביקיו עם המשפחה בסוף השבוע .  השאלה שמעניינת אותו בראיון היא  " מה התכונה הבולטת ביותר שלך שלאנשים יש רושם שגוי לגביה ?  "
  >  >   " ב-1996 ,  מיד אחרי הקולג' ,  שותפי לחדר ואני פתחנו חברה בשם לינק-אקסצ'יינג'  ( linkexchange )  ",  מספר טוני שיי ,  מנכ"ל המיזם האינטרנטי זאפוס.קום  ( zappos.com )  . " שנתיים חלפו ,  החברה צמחה ל-100 עובדים ומכרנו אותה למיקרוסופט ,  במה שמבחוץ נראה כמו עסקה מעולה - 265 מיליון דולר .  עם זאת ,  מרבית האנשים לא ידעו את הסיבה האמיתית שבגינה מכרנו .  זה קרה מכיוון שהתרבות הארגונית אצלנו נהפכה לבלתי נסבלת . " כשהקמנו את החברה היינו חמישה-עשרה עובדים ,  סטארט-אפ טיפוסי .  כולנו היינו נרגשים ,  עבדנו מסביב לשעון ,  ישנו מתחת לשולחנות ,  לא היה לנו מושג איזה יום היום .  לא הקדשנו תשומת לב רבה לתרבות הארגונית .  כשנהפכנו לחברה של 100 עובדים ,  אף שגייסנו אנשים מתאימים מבחינת כישורים וניסיון ,  פשוט פחדתי לצאת מהמיטה בבוקר והייתי לוחץ על כפתור הנודניק בשעון שוב ושוב .  הרגשתי שלא מתחשק לי להגיע למשרד .  התשוקה וההתלהבות ברחו מהחלון .  זאת היתה הרגשה מוזרה מאוד ,  כי אני הייתי ממייסדי החברה ,  ואם אני מרגיש כך ,  כיצד מרגישים העובדים האחרים ?  למעשה ,  זאת היתה הסיבה האמיתית למכור את החברה - איבדנו את התשוקה ".  מבחינה פיננסית ,  יכולת להפסיק לעבוד אחרי העסקה הזאת ,  והדרך להתמודד עם זה היא בעצם לשאול את השאלה :  מה היית רוצה לעשות אם היית זוכה בלוטו ?  ואתה החלטת להצטרף לזאפוס.קום . " כן ,  בתנאי אחד :  שאני לא עובד בחברה שתגרום לי לפחד להגיע למשרד .  כשהצטרפתי לזאפוס רציתי לוודא שאני לא חוזר על אותה טעות שעשיתי בלינק-אקסצ'יינג' בעניין התרבות הארגונית .  לכן ,  מבחינת כולנו התרבות הארגונית נמצאת בעדיפות ראשונה במעלה .  החלטנו שאם ניצור תרבות ארגונית טובה ,  רוב הדברים האחרים ,  למשל ,  בניית מותג סביב מתן שירות לקוחות ברמה הגבוהה ביותר ,  פשוט יסתדרו מאליהם ".  אז איך עושים את זה ?   " לפני כחמש שנים הגדרנו את התרבות הארגונית שלנו בעזרת עשרה ערכי ליבה .  רצינו למצוא ערכי ליבה מחייבים - שממש נוכל לגייס עובדים על בסיסם ,  בלי קשר לביצועים האינדיווידואליים שלהם בתפקיד .  הקריטריון הזה קצת הקשה עלינו לגבש את ערכי הליבה ".  מה קרה ?   " לקח לנו שנה לעשות את זה .  פשוט שלחתי מייל לכל עובדי החברה שבו שאלתי אותם מה צריכים להיות ערכי הליבה שלנו .  קיבלתי המון תגובות .  הרשימה הראשונית כללה כ-37 סעיפים ,  ובסופו של דבר ערכנו אותם ושילבנו ביניהם שוב ושוב עד שהגענו לרשימה של עשרה ".  וזה עבר חלק ?   " בכנות ,  היו המון התנגדויות לרשימה הזו ,  גם מצדי .  היו לי המון היסוסים ,  מכיוון שהרגשתי כאילו זה פרויקט שמתאים לחברות גדולות יותר .  ואולם בתוך כמה חודשים ההבדל היה אדיר .  זה נתן לכולם שפה משותפת ויצר תיאום בין העובדים מבחינת האופן שבו החברה חושבת .  אם הייתי יכול לחזור לעבר ,  הייתי פותח בפרויקט ערכי הליבה כבר ביום הראשון ".  תן דוגמה לערך ולשאלה . " חלק מהן נוגעות להתנהגות .  אחד הערכים שלנו הוא 'ליצור כיף ומוזרות' .  אז אחת משאלות הראיון שלנו היא :  'בסולם של 1 עד 10 ,  עד כמה אתה מוזר ? ' אם אתם ב-1 ,  כנראה אתם אנשים מסודרים מדי בשבילנו .  אם אתם ב-10 ,  כנראה אתם קצת פסיכוטיים מדי בשבילנו .  אבל המספר הוא לא הדבר החשוב ;  התגובה של המועמד לשאלה היא הדבר המשמעותי .  זאת משום שאנו מאמינים שבכל אחד יש קצת מוזרות - זאת פשוט דרך כיפית להגיד שאנחנו מכירים באינדיווידואליות של כל אדם ומטפחים אותה ושאנחנו רוצים שהאישיות האמיתית תבוא לידי ביטוי בסביבת העבודה ,  בין אם בעבודה עם עמיתים ובין אם בשיחה עם לקוחות ".  איך נראה תהליך קבלה לעבודה אצלכם ?   " כיום אנחנו עורכים שתי סדרות שונות של ראיונות קבלה .  מנהל הגיוס והצוות שלו מראיינים להתאמה כללית לצוות - ניסיון רלוונטי ,  יכולת טכנית וכדומה .  לאחר מכן מחלקת משאבי האנוש שלנו עורכת סדרה נפרדת של ראיונות ,  שמיועדת בלעדית לתרבות הארגונית .  הם ניסחו שאלות לכל אחד ואחד מערכי הליבה ".  לא מנהיג - ארכיטקט אילו דברים נוספים אתה עושה בזאפוס.קום כדי לטפח ולבנות את התרבות הארגונית ?   " כנראה שהדבר החשוב ביותר שעשיתי היה לנסות לעודד עובדים להעלות רעיונות משלהם לבניית התרבות הארגונית .  הרעיונות שאני אישית הצעתי הם ספורים וזניחים ".  מה הצעת למשל ?   " למשל ,  המשרד שלנו בלאס וגאס ממוקם בבניין ענקי .  יש לנו שם בערך 700 עובדים .  לדיירים הקודמים היו דלתות יציאה רבות ומגרש החניה נמצא מאחור .  אנחנו החלטנו לנעול את כל הדלתות כדי שכולם יעברו דרך הכניסה הראשית ,  אף שהדבר מצריך הליכה מסביב לבניין .  הסיבה לכך היא ליצור מעין מרחב מרכזי שבו כולם צריכים לעבור כדי לבנות את הקהילה ,  את התרבות .  גם ארוחת הצהריים לעובדים היא מבחינתו פחות עניין של הטבה ויותר כדי לגרום לעובדים ליצור אינטראקציה בינם לבין עצמם ".  איך אתה מעודד רעיונות חדשניים ?   " אני מחשיב את עצמי פחות מנהיג ויותר ארכיטקט של סביבה שמאפשרת לעובדים למצוא רעיונות משלהם ,  שבה העובדים יכולים לצמוח והתרבות יכולה להתפתח עם הזמן .  אם מתייחסים לעובדים ולתרבות כאל צמחים ,  אני לא מנסה להיות הצמח הגדול ביותר שממנו הם יכולים לקחת דוגמה .  אני יותר מנסה לתכנן את החממה שבה הם יכולים לצמוח ולשגשג .  כשעובדים מציעים רעיון ,  הגישה שלי ושל המנהלים האחרים היא :  'אם זה מדליק אתכם ,  לכו על זה' .  בנקודה כלשהי זה מתחיל להתגלגל כמו כדור שלג ,  משום שעובד אחד רואה עובד אחר שעושה דברים ,  וזה נותן לו הרגשה שגם הוא רשאי להציע רעיונות משלו ".  תן דוגמה לתהליך כזה . " אחד הצוותים שלנו - הצוות החיצוני במחלקת המוצרים - החליט לקשט את אחד מחדרי הישיבות ולעצב אותו כך שיעניק תחושה של בקתת עץ .  הם בילו את סוף השבוע בעקירת המרצפות והתקנת אח מלאכותית .  זה היה מעולה .  שבוע לאחר מכן הצוות שישב בסמוך להם אמר 'אנחנו יכולים להתעלות עליהם' .  לבסוף ,  חודשיים או שלושה לאחר מכן ,  עוצבו כל 20 חדרי הישיבות שלנו על ידי צוותים שונים ".  מה עוד ייחודי לתרבות הארגונית של זאפוס.קום ?   " יש לנו ספר תרבות .  אנחנו עורכים אותו פעם בשנה ומבקשים מכל העובדים לכתוב פסקאות על התרבות של זאפוס.קום כפי שהם רואים אותה .  מלבד תיקוני שגיאות דפוס ,  אנחנו לא עורכים את הטקסטים ,  כך שאפשר לקרוא את הדברים הטובים ואת הדברים הגרועים .  זה דומה לחוות דעת של לקוחות ,  כמו אלה שאפשר למצוא באינטרנט ,  אך מדובר בחוות דעת של העובדים על החברה ועל התרבות שלה .  הספר זמין למבקרים ולכל מי שמבקש עותק ".  לא מקבלים מתנשאים כשאתה מגייס מנהל בכיר שכפוף ישירות לך ,  אילו שאלות אתה שואל ?   " אי אפשר לבלות אתם יום אחד ואז להחליט .  אני לא יודע מה אפשר להשיג מראיון במשרד .  לכן ,  נזמין אותם לברביקיו בסוף שבוע עם המשפחה ,  או שנצא לארוחת ערב ,  או לבר או משהו כזה .  אני מניח שאנחנו מנסים להבין מי הם גם מחוץ לשעות העבודה ולבדוק אם נוכל להכיר אותם גם ברמה אישית ,  אם הם מקצועיים מאוד או מתנשאים .  אם הם מתנשאים ,  כנראה שזה לא יהיה זיווג טוב ,  משום שבסופו של דבר ,  הדבר החשוב ביותר הוא עד כמה מעמיקות יכולות להיות מערכות היחסים עמם .  אם מישהו לא מרגיש נוח בעורו ,  זה די מגביל את הקרבה שאפשר להשיג אליו ".  אם תוכל לשאול רק שאלה או שתיים כדי לעמוד על קנקנו של אדם ,  מה תשאל ?   " מה היא התכונה הבולטת ביותר שלך שלאנשים יש רושם שגוי לגביה ?  ואז שאלה נוספת שאני שואל בדרך כלל היא מה ההבדל בין רושם שגוי ורושם ?  אחרי ככלות הכל ,  רושם הוא רושם ".  מה אתה מנסה לגלות בשאלות האלה ?   " שילוב של מודעות וכנות .  אדם שמודע לעצמו תמיד יוכל להמשיך לצמוח ".  nihul@themarker.com הזינוק של זאפוס.קום  >  >  ב-1999 הוקם אתר האינטרנט זאפוס.קום  ( zappos.com )  למכירה קמעונית של מוצרי ביגוד והלבשה ,  בעיקר נעליים .  האתר אינו מתחרה במחיר ,  אלא בשירות לקוחות טוב במיוחד ובאג'נדה חברתית ברורה .  אחד מכללי החברה הוא להמשיך להתנהל כעסק קטן ואינטימי למרות גודלה .  כחודשיים לאחר הקמת החברה הצטרף טוני שיי כיועץ לחברה שבה השקיע ,  כמייסד venture frogs ,  חברת השקעות המשמשת חממה לחברות אינטרנט .  הוא מגלה כי בניגוד לחברות אחרות בחממה ,  הוא מבלה שם יותר ויותר מזמנו .  בשנת 2000 הוא מונה למנכ"ל .  תחת הנהגתו גדלו מכירות החברה מ-1.6 מיליון דולר ב-2000 ליותר ממיליארד דולר ב-2008 .  69% מלקוחות החברה הן נשים ,  וקנייה ממוצעת באתר היא בסך 130 דולר ,  לעומת 20 דולר באמזון ,  למשל .  החברה מתגאה בחוויית הלקוח שהיא מספקת ,  מה שהופך את לקוחותיה לנאמנים במיוחד .  שירות הלקוחות המצוין שלה נתמך בפעילות נמרצת ברשתות חברתיות ובטוויטר .  החברה אינה מעניקה קופונים או מבצעים כחלק מהמודל העסקי .  ביולי 2009 הודיעה אמזון על קניית זאפוס.קום תמורת כמיליארד דולר ,  כחלק ממאמציה להיכנס לתחום הביגוד וההנעלה .  מנכ"ל אמזון ג'ף בזוס אמר כי הוא מעריץ את שירות הלקוחות ואת התרבות הארגונית הייחודית של החברה .  טלי חרותי-סובר

בסולם של 1 עד 10 ,  עד כמה אתה מוזר ? 
טוני שיי ,  המנכ"ל הצעיר של אתר המכירות המצליח זאפוס.קום ,  לא עורך ראיון עבודה במשרד כשהוא מגייס בכירים לחברה - הוא מזמין אותם לברביקיו עם המשפחה בסוף השבוע .  השאלה שמעניינת אותו בראיון היא  " מה התכונה הבולטת ביותר שלך שלאנשים יש רושם שגוי לגביה ?  "
 
