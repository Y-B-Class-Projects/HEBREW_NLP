בראון :  בנקים בבריטניה יחזירו כספי משלמי המסים עד הפני האחרון 
" יהיה זה רק הוגן שאלה שתרמו למיתון יתנו משהו לחברה בחזרה ",  אמר ראש ממשלת בריטניה
הבנקים בבריטניה יחזירו את כספי משלמי המסים  " עד הפני האחרון ",  כך אמר אתמול ראש ממשלת בריטניה ,  גורדון בראון .  בשבועות הקרובים הבנקים צפויים להודיע על הבונוסים השנתיים לעובדיהם .  בראון התחייב כי יעשה הכל על מנת להבטיח שהבנקים יפרעו את חובותיהם . " אני בטוח שאתם שותפים לכעס שלי על כמה מהבנקים ",  אמר בראון בנאומו השבועי . " יהיה זה רק הוגן שאלה שתרמו למיתון והרוויחו מכספי משלמי המסים יתנו משהו לחברה בחזרה ",  הוסיף.בראון אמר כי הוא יילחם בהימנעותם של הבנקים מתשלום מסים וינהל שיחות עם הנציבות האירופית השבוע כדי להגיע להסכם בנוגע למס גלובלי על הבנקים .  לדברי בראון ,  הבנקים בבריטניה יתמודדו עם חוקים חדשים ונוקשים ,  לפיהם הבונוסים הם דחויים ובהתאם לביצועיהם.ממשלת בריטניה מבקשת לפקח על הבונוסים המשולמים לבנקאים ,  בעקבות הזעם הציבורי על חילוץ המגזר הפיננסי בעיצומו של המשבר הפיננסי .  בשבועות הקרובים רויאל בנק אוף סקוטלנד ,  אשר 84% ממנו בבעלות ממשלת בריטניה ,  וברקליס ,  אשר לא קיבל סיוע ממשלתי ישיר ,  צפויים להודיע על הבונוסים לעובדיהם ל-2009.ההכנסות מהמס שהטילה ממשלת בריטניה על הבונוסים במגזר הפיננסי , " יופנו לטיפול באבטלה בקרב הצעירים ולצמצום הגירעון ",  אמר בראון .
 
בראון :  בנקים בבריטניה יחזירו כספי משלמי המסים עד הפני האחרון 
" יהיה זה רק הוגן שאלה שתרמו למיתון יתנו משהו לחברה בחזרה ",  אמר ראש ממשלת בריטניה

