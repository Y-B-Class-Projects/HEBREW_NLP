סוכנות הידיעות אי-פי מפרסמת את העמוד שלה בפייסבוק - בטוויטר
במקום להפנות לאתר שלה ,  מפנה אי-פי את הגולשים בטוויטר לעמוד שלה בפייסבוק
טוויטר ופייסבוק משתפות פעולה ,  מבלי לדעת זאת אפילו .  ומי שדואגת לשיתוף הפעולה הזה בין הרשתות החברתיות המתחרות ,  היא סוכנות הידיעות אי-פי .  אי-פי ,  כמו מרבית סוכנויות הידיעות וגופי המדיה הגדולים ,  מחזיקה בחשבונות באתר המיקרו-בלוגינג טוויטר ,  וכן ברשת החברתית פייסבוק .  אולם אנשי בלוג הטכנולוגיה טק קראנץ' הבחינו בכך שבכל אחד מהציוצים בחשבון הטוויטר של אי-פי ישנה הפניה לעמוד של הסוכנות בפייסבוק.אי-פי אינה יכולה ,  כמובן ,  לפרסם ידיעות בטוויטר בשלמותן ,  בשל העובדה שהמסרים בו מוגבלים ל-140 תווים בלבד .  אך במקום להפנות לידיעות המקוריות באתר האינטרנט של הסוכנות ,  מפנה העמוד של אי-פי בטוויטר לפייסבוק.הדיווח של טק קראנץ' מגיע לאחר שבתחילת החודש חידשה אי-פי את הסכמיה עם גוגל ויאהו לפרסום תכנים באתרי החדשות שלהן .  מאז דצמבר לא פורסמו תכני אי-פי באתר גוגל ניוז ,  בשל פקיעתו של ההסכם בין שתי החברות ,  עד לחידושו בתחילת החודש .
 
סוכנות הידיעות אי-פי מפרסמת את העמוד שלה בפייסבוק - בטוויטר
במקום להפנות לאתר שלה ,  מפנה אי-פי את הגולשים בטוויטר לעמוד שלה בפייסבוק

