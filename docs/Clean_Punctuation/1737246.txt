אם השליכה שני ילדיה מהקומה הרביעית - וקפצה
אישה בת 38 השליכה ,  לפי החשד ,  את בנה בן ה-4 ובתה בת ה-5 מחלון דירתם בקומה הרביעית בת"א - וקפצה אחריהם .  השלושה פונו במצב קשה ובינוני לביה"ח .  האם הפצועה למשטרה : " רציתי להרוג את ילדיי ולהתאבד "
  ( צילום :  עוז מרון ,  עריכה :  גדי וינסטוק ,  קריינות :  אביב אברמוביץ' ) 
תושבת תל אביב בת 38 חשודה כי זרקה הבוקר  ( שלישי )  את בנה בן הארבע ובתה בת החמש מחלון ביתם בקומה הרביעית בבניין ברחוב מעפילי אגוז בתל אביב - וקפצה אחריהם .  הילדים נפצעו באורח בינוני עד קשה ,  ואילו האם נפצעה באורח קשה .  שכן שראה את הילדים ואת האישה שרועים על הדשא הזעיק את צוותי מגן דוד אדום ,  שפינו את הילדים והאם לבית החולים איכילוב בעיר .
 האם פונתה כאשר היא סובלת משברים בגפיים ונמצאת בהכרה מלאה .  בנה בן הארבע פונה במצב קשה כשהוא סובל מפגיעת ראש ומורדם ,  ואילו הילדה בת החמש פונתה במצב בינוני כשהיא סובלת משברים בגפיים .
 לדברי הדובר המבצעי של מגן דוד אדום ,  זכי הלר ,  כשהגיע הצוות למקום ,  הוא גילה שהילדים והאם נמצאים בהכרה מלאה . " האישה היתה נסערת ,  צעקה ולא הסכימה לענות על אף שאלה ",  סיפר הלר .
 הפרמדיק אורי לוין ,  שהגיע למקום ,  סיפר לוואלה !  חדשות כי  " כולם היו בהכרה ,  אבל הם לא דיברו .  הילדים לא היו במצב של לדבר בכלל ,  הם היו במצב של בכי והיסטריה ,  והאישה סירבה לדבר עם המשטרה ומד"א .  לא היו כתמי דם בשטח ,  הם לא דיממו ,  וככל הנראה לא היו פגיעות חיצוניות רק פגיעות פנימיות .  לראות שני ילדים פצועים במצב לא קל זה לא פשוט .  למרות כל הניסיון שלי,15 שנה ,  זה תמיד קשה לראות מראות כאלה ". 
דובר תחנת כיבוי אש תל אביב ,  רס"ר שרון ביתן ,  מסר לוואלה !  חדשות כי  " הגענו למקום ,  המראה היה קשה מאוד .  לראות שני ילדים ואימא מוטלים בחצר הבית .  הגענו למקום בכדי לשלול אפשרות אם מישהו זרק אותם ,  לראות היכן נמצא אביהם ובמקרה הצורך לאתר אותו ". 
חוקרי תחנת משטרת שכונות ,  בראשות סגן-ניצב יגאל סנקר ,  שהגיעו למקום סיפרו כי האם אמרה להם : " רציתי להרוג את ילדיי ולהתאבד ".  מחקירה ראשונית עולה ,  כי בן זוגה של האם ואביו של הילד מתגורר בדירה ,  אך הוא טרם אותר .  אביה של הילדה ,  עזב את הארץ בשנת 2007 והיגר לרוסיה .  
גורמי רווחה מסרו ,  כי האם וילדיה לא טופלו במסגרת שירותי הרווחה .  האם מוכרת למשטרה מתלונה שהגישה ב-2006 נגד אביה של הילדה ,  בה טענה כי הוא היכה אותה .
 עדכון ראשון :  06:31

אם השליכה שני ילדיה מהקומה הרביעית - וקפצה
אישה בת 38 השליכה ,  לפי החשד ,  את בנה בן ה-4 ובתה בת ה-5 מחלון דירתם בקומה הרביעית בת"א - וקפצה אחריהם .  השלושה פונו במצב קשה ובינוני לביה"ח .  האם הפצועה למשטרה : " רציתי להרוג את ילדיי ולהתאבד "
 
