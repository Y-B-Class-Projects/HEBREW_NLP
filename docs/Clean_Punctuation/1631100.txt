תושבי החוץ נעלמים :  ירידה של 40% ברכישות לעומת 2007
המשבר העולמי אומנם גרם לנפילה בכמות הדירות הנרכשות על ידי תושבי החוץ אך המספר פוחת כבר מאז 2005
תושבי החוץ חוזרים לחו'ל - כמות הדירות שנרכשו ב-2009 על ידי זרים ירדה בכמעט מחצית מהכמות שנרשמה ב-2005 וב-%40 יחסית לכמות שנרכשה ב-2007 .  כך עולה מדו"ח של מינהל הכנסות המדינה .  על פי הדוח ,  יותר משליש מהדירות שנרכשו על ידי תושבי החוץ נמצאות בירושלים ,  והדירות היקרות ביותר שנרכשו על ידם נמצאות בהרצליה פיתוח.ב-2009 רכשו תושבי החוץ 2,800 דירות ­- ירידה של 13% לעומת 2008 .  באותה שנה נרשמה ירידה של 33% ברכישות לעומת 2007 ,  זאת בעקבות המשבר העולמי הגדול שהחל בסוף 2007 ושהגיע לשיאו בסוף 2008 ותחילת 2009 .  הירידה הכמותית בשיעור רכישת הדירות של תושבי החוץ - לעומת העלייה שחלה ברכישת דירות על ידי ישראלים - הקטינה את שיעורם של תושבי החוץ ב-2009 לכ-2.8% מכלל השוק ,  לעומת כ-5% בשנים 2005-2006 ,  שנות השיא של שוק תושבי החוץ בישראל.סך שווי הרכישות של תושבי החוץ בישראל ב-2009 היה 4.3 מיליארד שקל ,  ירידה של כ-10% לעומת 36%ב-2008 .  מסכום זה הושקעו בירושלים וכ-26% הושקעו בתל אביב .  על דירות שנרכשו בתל אביב הוציאו תושבי החוץ 2.5 מיליון שקל בממוצע ,  ואולם העיר שבה התמקדו העסקות הגבוהות ביותר של תושבי החוץ היתה הרצליה - בעיקר הרצליה פיתוח - והסכום הממוצע שבו רכשו תושבי החוץ דירות בעיר הגיע ל-6.7 מיליון שקל .  עם זאת ,  בפלח דירות היוקרה  ( דירות ששוויין לפחות 5 מיליון שקל )  נרשמה ירידה של 22% בהיקף הפעילות של תושבי החוץ :  ב-2009 רכשו תושבי החוץ 93 דירות יוקרה בישראל לעומת 120 ב-2008.למרות זאת ,  משקלם של תושבי החוץ משוק היוקרה הירושלמי מוסיף להיות גבוה ועומד על 30% ,  לעומת 10% בתל אביב .  לפיכך מציינת עורכת הדו"ח ,  גלית בן נאים ,  כי לתנודות בביקושים של תושבי החוץ לנכסי נדל"ן יוקרתיים ,  יש השפעה גבוהה יותר על המחירים בבירה מאשר בתל אביב .  הקבלנים מרגישים היטב את היעלמותם של תושבי החוץ מהשוק .  ב-2006 תושבי החוץ היוו 40% מסך רוכשי הדירות החדשות ,  ואילו ב-2009 משקלם ירד ל-25% בלבד.ב-2009 מכרו תושבי החוץ 2,400 דירות בישראל ,  כלומר שיעור דומה למספר הרכישות שלהם .  מבחינה זו ,  היחס בין הדירות שנרכשו לאלה שנקנו ,  דומה לזה שנרשם ב-2002 .  במקרים מסוימים מספר הדירות שמכרו תושבי החוץ היה גבוה ממספר הדירות שרכשו .  באזור המרכז ,  על כל דירה שרכש תושב חוץ ב-2009 נמכרו במקביל 1.8 דירות.ערים בולטות שבהן מכרו תושבי החוץ דירות היו אשדוד ונתניה .  להערכת בן נאים ,  הדבר מבטא ציפייה של מוכרים לכך שעליות המחירים החדות שנרשמו בשוקי הנדל"ן במרכז מיצו את עצמן .  באופן כללי ,  היחס בין רכישת הדירות למכירת הדירות בשנות הגאות של פעילות תושבי החוץ בשוק הנדל"ן בישראל  ( 2005-2006 )  היה גבוה יותר מכפליים מאשר ב-2009.כ-20% מהדירות שנמכרו על ידי תושבי החוץ ב-2009 נרכשו על ידם מ-2005 ואילך .  ככל הנראה ,  ניתן לשייך זאת לאוכלוסיית המשקיעים ,  או לכאלה שנאלצו למכור את הדירות עקב קשיים כלכליים שאליהם נקלעו בעקבות המשבר העולמי .
 
תושבי החוץ נעלמים :  ירידה של 40% ברכישות לעומת 2007
המשבר העולמי אומנם גרם לנפילה בכמות הדירות הנרכשות על ידי תושבי החוץ אך המספר פוחת כבר מאז 2005

