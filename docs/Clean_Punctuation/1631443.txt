אפגניסטן :  כוחות נאט"ו ירו אש חיה לעבר מפגינים
אזרחים אפגניים טוענים כי 13 בני אדם נהרגו מירי כוחות נאט"ו לעבר מפגינים ,  שמחו נגד חילול ספר קוראן בפעולה צבאית .  בנאט"ו מכחישים את הדיווח
מספר אזרחים אפגנים הגיעו היום  ( שלישי )  לבית החולים בדרום המדינה עם פצעי ירי ,  כשקרובי משפחתם טוענים כי הם נורו על ידי כוחות מערביים במהלך הפגנה נגד פגיעה בקוראן .  דובר מטעם נאט"ו אמר כי הכוחות המערביים היו מודעים לקיום ההפגנות לאחר פעולה צבאית בעיר גרמסיר בדרום אפגניסטן ,  אולם הוא לא מסר האם ידוע לו על ירי של הכוחות לעבר המפגינים .
 לפי חלק מהדיווחים נהרגו 13 אזרחים מירי הכוחות מהערביים .  תושבי האזור מספרים כי ההפגנות החלו לאחר שהגיעו דיווחים כי ספר קוראן חולל במהלך פעולה צבאית .  דובר נאט"ו הכחיש כל פגיעה בספרי קודש במסגרת פעילות צבאית וכי הפעולה המדוברת נעשתה על ידי כוחות אפגניים ,  בסיוע מזערי של כוחות נאט"ו .
 דיווחים על הרג אזרחים בידי כוחות המערב הם רגישים מאוד באפגינסטן והובילו למספר הפגנות אלימות בערים ברחבי המדינה בשבועות האחרונים .  שר ההגנה הגרמני נאלץ להתפטר בספטמבר מתפקידו לפני חודשיים ,  לאחר שהואשם בטיוח תקיפה שאירעה ב-4 בספטמבר ,  בה נהרגו 69 אנשי טאליבן ו-30 אזרחים אפגנים .
 
אפגניסטן :  כוחות נאט"ו ירו אש חיה לעבר מפגינים
אזרחים אפגניים טוענים כי 13 בני אדם נהרגו מירי כוחות נאט"ו לעבר מפגינים ,  שמחו נגד חילול ספר קוראן בפעולה צבאית .  בנאט"ו מכחישים את הדיווח

