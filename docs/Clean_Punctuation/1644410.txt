מיצי משייף ציפורניים
החתולה מבוגרת ועושה צרכים בכל מקום ,  או שהגור משייף ציפורניים באופן משונה ?  ריבי מאיר וריני חביב-עמירן כאן לעזרתכם
שלום רב ותודות על שאלתך החשובה .  חשוב להבין ולדעת מהי התנהגות טבעית אצל החתולה שלכם ומה התנהגות שנובעת מלחצים ובעיות .  בשאלתך יש למעשה שני נושאים שיש להתייחס אליהם :  עשיית צרכים מחוץ לארגז החול וגם פחדנות  ( יתר ?  )  .  
חשוב ,  ראשית ,  לקחת אותה לבדיקה מסודרת אצל ווטרינר/ית המתמחה בחתולים ,  כדי לדעת האם התנהגותה נובעת מבעיה פיזיולוגית ,  אשר גורמת להשתנה במקומות שציינת .  דלקת עלולה לגרום לכך ועוד בעיות וכאשר ווטרינר יבדוק אותה  אפשר יהיה למקד הבעיה .  פחדנות עולה גם להחמיר כתוצאה מכאב וכדומה.סימון לא נפוץ אצל נקבות וחשוב להבדיל בין זאת ובין עשיית צרכים מחוץ לארגז .  אך זה ייעשה בעת ייעוץ .
 בכל מקרה - לאחר בדיקה ווטרינרית  ,  אבחון וטיפול  ( אם יוחלט על כך )  יש אפשרויות מרובות להתמודד גם עם הצדדים ההתנהגותיים שציינת ובהצלחה .  יחד עם זאת ,  ייתכן והחתולה פחדנית מטבעה ואז חשוב לתת לה הרבה אפשרויות לבטא עצמה  " חתולית "  וגם להתחבא ולנהל חיים ללא פחדים .  מספר ארגזי חול נקיים ופתוחים  ( סגור עלול לגרום לפחד נוסף )  קרובים למקומות המחבוא שלה ייעזרו לה מאד .
 המקרה שציינת דורש הרבה אהבה מבחינתכם ,  סבלנות ,  בדיקה ווטרינרית ובנוסף המלצתנו החמה על ייעוץ התנהגותי מקיף ואנחנו עושות זאת בהצלחה מרובה .
 כל הכבוד על אימוץ הגור והמון הצלחה ואושר .  חיים עם חתול הם חיים מאושרים ועם הרבה חיוכים וכיף .  יחד עם זאת חשוב מאד ללמוד ולהכיר חתולים ,  ובמיוחד כאשר הם גורים צעירים ,  הזקוקים להרבה פעילויות  " חתוליות "  שיש צורך ליצור עבורם ולעשות איתם .  הגור שלך פשוט עושה עליך את שהוא עשה על אמא שלו ,  כדי להיות בקשר איתה ,  להירגע וגם כמובן להזרים חלב מפטמותיה  ( זו פעולת ה"שיוף "  או ה"חביצה "  הידועה שחתולים עושים בכל גיל )  .  
כמו תמיד עם חתולים ,  אנא תני לו משהו חילופי ,  כמו למשל שמיכת פליס קטנה ונעימה ,  אשר תשימי קרוב לראשך ופשוט תסיטי אותו בעדינות כלפי שמיכה זו ,  ואז הוא יתרגל לעשות את הפעולה הנחוצה לו להרגעה בלי להפריע לך .
 אם תלטפי אותו ברוגע בנוסף לכך  הוא יהיה מאושר ורגוע.אנא כנסי לאתר שלנו וקיראי הכתבה בנושא  " גידול גורים מאושרים "  אשר תיתן לך הרבה מידע שיעזור לך לחיות עם המתוק שנים רבות ומאושרות .  ואגב- תמיד מומלץ לאמץ גור נוסף ויחד הם ירגעו ,  ישחקו ועוד ועוד  יחד .
 
מיצי משייף ציפורניים
החתולה מבוגרת ועושה צרכים בכל מקום ,  או שהגור משייף ציפורניים באופן משונה ?  ריבי מאיר וריני חביב-עמירן כאן לעזרתכם

