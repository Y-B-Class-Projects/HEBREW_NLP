גרמניה :  לברקוזן שבה לפסגה
למרות שספגה בסיום וסיימה ב-2:2 עם ברמן ,  תפסה הקבוצה את הבכורה .  וולפסבורג-שאלקה 1:2 ,  פרייבורג-הרטה ברלין 3:0
שלושה משחקים נעלו הערב  ( ראשון )  את המחזור ה-23 בבונדסליגה .  באייר לברקוזן התארחה אצל ורדר ברמן וסיימה עמה בתיקו 2:2 ,  לאחר שספגה שער שוויון בדקה ה-90 .  חרף זאת ,  הקבוצה של יופ היינקס חוזרת לראשות הטבלה על חשבונה של באיירן מינכן ,  ששמטה אמש נקודות בדרבי הבווארי עם 1:1 מול נירנברג ,  לאחר 13 ניצחונות רצופים .  במשחק נוסף התארחה השלישית שאלקה אצל האלופה וולפסבורג ,  שהנחילה לה הפסד 2:1 ,  שמרחיק אותה מהצמרת הגרמנית הצפופה .  בתחתית ,  הרטה ברלין ניצחה את פרייבורג 0:3 במשחק על שש נקודות .
 ורדר ברמן - לברקוזן 2:2
הקבוצה של יופ היינקס יצאה לווסרשטאדיון המאיים של הקבוצה מצפון גרמניה .  ללברקוזן יצא שם בעשור האחרון של לוזרים ,  'נברקוזן' הם מכונים על כך שבסופו של דבר הם תמיד מפסידים .  לברקוזן אמנם לא נוצחה ,  אולם ספגה שער שוויון בדקה ה-90 ,  שמבחינתה כולו הפסד .  עם זאת ,  יש לציין כי היא בכל זאת חזרה לראשות הבונסדליגה רק בזכות יחס שערים טוב יותר  ( 30+ לעומת 29+ של באיירן מינכן )  .
 ארן דרדיוק העלה את לברקוזן ליתרון בדקה ה-29 ,  כאשר חמש דקות אחר כך קלאודיו פיזארו הפרואני איזן את המשחק ,  עד המחצית נשמרה התוצאה .  בדקה ה-57 טוני קרוס החזיר את היתרון לאורחים ,  שהצליחו לשמור את היתרון החשוב עד דקת הסיום ,  אבל רק עד אז .  הבלם הגרמני פר מרטסאקר השווה וחילק את הנקודות .
 האלופה אירחה בפולקסוואגן ארינה את הכחולים המלכותיים ,  שקיוו לצמצם עוד קצת פערים מהמוליכות בדרך לצמרת הבונדסליגה .  מי ששב למקום בו הוא לקח אליפות היסטורית ,  הוא מאמן שאלקה בהווה ,  פליקס מגאת' .  אלא שהזאבים לא עשו לו הנחה כלל וכלל .
 לאחר חצי שעה של משחק זה נראה טוב כאשר החלוץ הגרמני קווין קוראני העלה את שאלקה ליתרון .  עד הדקה ה-71 הצליחו האורחים להגן על היתרון ,  אלא שאז ,  תוך שש דקות ,  הפך החלוץ המצוין גראפיט את התוצאה על פיה .  וולפסבורג כמובן לא תיקח אליפות העונה ,  אבל היא צריכה להחזיר לעצמה קצת מהכבוד שלאלופה בגרמניה אמור להיות .  עם הניצחון הזה היא עשתה צעד קטן לאשם ,  כאשר הדרך עודנה ארוכה .  החגיגות בוולפסבורג עלו על גדותיהם ,  לאחר שהקבוצה לא ניצחה זה 12 משחקים ברצף .
 פרייבורג - הרטה ברלין 3:0
במשחק שפתח את היום ,  ניצחה נועלת הטבלה הרטה ברלין את פרייבורג ,  וצימקה ממנה את הפער לארבע נקודות בלבד .  חשוב לציין כי הרטה היא קבוצה שכבר הספידו אותה ,  ולמשחק הזה הייתה חשיבות גבוהה במיוחד .  פרט לנירנברג והאנובר שמדורגות מתחת לקו האדום ,  פרייבורג נראית כמו הקבוצה היחידה מעליו שתתמודד מול שלוש הקבוצות האלו נגד הירידה .  
המארחים מפרייבורג בקושי תקפו במשחק הזה ,  ובדקה ה-28 הרטה עלתה ליתרון ראשון כשאדריאן ראמוס השתלט על ריבאונד מבעיטה של רפאל ,  והמשיך לרשת .  שבע דקות לאחר מכן הרטה נהנתה ממבצע משותף של ראמוס וסיסרו ,  שהמשיך מזווית קשה וקבע 0:2 .  אותו סיסרו השלים צמד בדקה ה-57 וקבע את תוצאת המשחק ,  0:3 להרטה ברלין .
 
גרמניה :  לברקוזן שבה לפסגה
למרות שספגה בסיום וסיימה ב-2:2 עם ברמן ,  תפסה הקבוצה את הבכורה .  וולפסבורג-שאלקה 1:2 ,  פרייבורג-הרטה ברלין 3:0

