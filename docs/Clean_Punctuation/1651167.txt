הקטאר של הבורסה 
שנה לאחר השפל מתייצב מדד ת"א 25 על 1,207 נקודות - עלייה של כמעט 100% .  מי משך את המדד עד ל-2% מהשיא ?  רמז :  לא רק מניות הגז
 >  >  לא ,  זה לא היה l .  זה גם לא היה w ,  ואפילו לא u  ( או סימן שורש )  - מי שבוחן את הגרפים של מדדי הבורסה בשנתיים וחצי האחרונות מגלה שזה היה v .  פשוט v - ברור ,  חד ומהיר שלא נראה כאן שנים .  v מהסרטים של אופוריה-נפילה-התאוששות .  הפאה השמאלית של ה-v מתחילה אי שם בנובמבר 2007 ,  כשלאחר חמש שנים של גיאות הגיע מדד ת"א 25 לשיא של כל הזמנים - 1,237 נקודות .  אז החלה הנסיגה .  מה שנראה בתחילה כמו רגיעה או תיקון מאוזן נהפך חודשיים מאוחר יותר לצניחה חופשית ,  שהסתיימה בדיוק שנה לאחר מכן עם התפרצות המשבר בוול סטריט .  בנובמבר 2008 מסמנת הבורסה את השפיץ התחתון של ה-v ,  כשמדד ת"א 25 נעצר על 632 נקודות  ( צניחה של 49% וחזרה של ארבע שנים לאחור )  .  בדיוק שנה לאחר אותו שפל מתייצב מדד ת"א 25 על 1,207 נקודות ,  רחוק רק ב-2% מהשיא של 2007 - עלייה של כמעט 100% .  ה-v הושלם .  השאלה הגדולה היא מה משך את מדדי המניות ,  ובעיקר את מדד ת"א 25 ,  כל כך למעלה וכל כך מהר - האם הוא נישא על פרצי הגז לעבר שיא חדש ?  לא בטוח .  לא פחות מ-30 מיליארד שקל נוספו לבורסה בתוך שנה בגלל תגליות הגז הענקיות .  מניות השותפות בקידוחים - ישראמקו ,  דלק קידוחים ,  דלק אנרגיה ,  רציו וחברות קשורות נוספות - זינקו במאות ואלפי אחוזים מאז הגילוי .  כיום שווה ישראמקו 5.5 מיליארד שקל ,  ודלק קידוחים ,  אבנר ודלק אנרגיה שוות יותר מ-5 מיליארד שקל כל אחת - שווי אדיר שלא היה בבורסה לפני שנה .  בעקבות עליית הערך הזו נכנסו מניות הגז למדדים המובילים בבורסה - ישראמקו ודלק אנרגיה נסחרות עתה במדד ת"א 100 ואבנר ודלק קידוחים במדד ת"א 25 .  גם קבוצת דלק ,  החברה האם של מרבית מניות הגז ,  קיבלה שווי משמעותי שבאופן גס אפשר להעריכו ב-5 מיליארד שקל ;  קבוצת דלק שווה כיום כ-10 מיליארד שקל ,  אחרי שבשיא המשבר היתה שווה בקושי מיליארד שקל - עלייה של כמעט פי עשרה .  את הפוטנציאל העסקי של הגז בתוך קבוצת דלק  ( שיש בה מגוון עסקים )  אפשר לראות בגרף המצורף .  הגרף מציג שלוש מניות בקבוצת תשובה :  דלק us ,  דלק נדל"ן וקבוצת דלק ,  בעלת השליטה בהן .  כל שלוש המניות מתנהגות באופן דומה עד לרגע גילוי הגז ,  הרגע שבו מניית קבוצת דלק פותחת מבערים למעלה  ( קבוצת דלק נהנתה גם מהעלייה של דלק רכב )  .  ובכל זאת ,  השווי האדיר שנוסף לחברות הגז ,  אינו הדבר העיקרי שהוביל את מדד ת"א 25 לשיא .  הסיבה :  רובן נכנסו למדד ת"א 25 רק בעדכון האחרון ,  בינואר 2010 ,  ורוב השווי שנצבר אצלן השפיע על מדדי היתר ובשלב כלשהו גם על ת"א 75 - אבל לא על ת"א 25 .  יתרה מזאת ,  תחום האנרגיה מהווה בסך הכל 5.5% ממדד ת"א 25 .  ואם ננטרל שתי מניות אנרגיה שאינן קשורות לתגליות הגז  ( פז ובזן )  נגיע לכך שרק כ-3% מת"א 25 אפשר לייחס לגז  ( אבנר ,  דלק קידוחים וחצי מקבוצת דלק )  .  לפני שנבין מה דחף כל כך חזק את מדד ת"א 25 למעלה כדאי להזכיר קודם את מה שדחף אותו למטה .  מדובר בשלוש מניות חשובות - אפריקה ישראל ,  החברה לישראל וכיל - שאמנם תיקנו אבל עדיין נסחרות בשווי נמוך בהרבה משוויין בשיא .  למעשה ,  אותן שלוש מניות איבדו מהשיא שלהן לא פחות מ-70 מיליארד שקל .  אפריקה ,  שנסחרת כיום  ( מחוץ למעו"ף )  בכ-2 מיליארד שקל ,  היתה שווה אז יותר מ-20 מיליארד שקל ,  וגם החברה לישראל וכיל רחוקות משיאן ב-20 ו-30 מיליארד שקל ,  בהתאמה .  מניות נוספות שרחוקות מהשיא הן מכתשים אגן ,  נייס ובנק הפועלים  ( שמחק מיליארד דולר על האג"ח האמריקאיות )  .  פרמצבטיקה ותקשורת אז מה בכל זאת העלה את השווי של מדדי הבורסה כה קרוב לשיא של כל הזמנים .  כל המניות עלו ,  אך אלה שכבר בשיא הן שש המניות שלהלן :  טבע - החברה נסחרת בשיא של כל הזמנים ,  ביותר מ-60 דולר למניה ,  אחרי עלייה של 26% ב-12 החודשים האחרונים ו-9% מתחילת 2010 .  טבע שווה היום 216 מיליארד שקל - כמעט חצי מהשווי של מדד ת"א 25 כולו  ( כ-520 מיליארד שקל )  .  למעשה ,  טבע שווה יותר מכל 75 מניות מדד ת"א 75  ( ששווה 155 מיליארד שקל )  .  זהו מדד הכולל את מגדל ,  וריפון ,  ישראמקו ,  כלל ביטוח ,  דלק אנרגיה ,  שופרסל ,  כור כלל תעשיות ,  דלק רכב ,  הבנק הבינלאומי ועוד 65 מניות מכובדות אחרות .  כלומר ,  עם טבע אחת אפשר לקנות את כולן ועוד יישאר עודף של יותר מ-50 מיליארד שקל .  עם זאת ,  יש לזכור כי עם כל השווי האדיר של טבע היא משפיעה על המדד רק ב-9.5% - המקסימום שחברה אחת יכולה להשפיע על המדד  ( עלייה של 10% בטבע מעלה את המעו"ף ב-0.95% )  .  פריגו - חברה נוספת מתחום הפרמצבטיקה שנמצאת בשיא היא פריגו שזינקה ב-145% ב-12 החודשים האחרונים .  פריגו משפיעה על המדד כמעט כמו טבע ,  שכן משקלה עבר כבר את ה-9% .  תקשורת - הסוסים הבאים בתור שמשכו את המעו"ף לשיא הן חברות התקשורת ,  ובראשן בזק שכובשת מדי יום שיא חדש .  בזק הגיעה כבר לשווי של 27 מיליארד שקל  ( ייצרה רווח של 25% לאלוביץ עוד לפני שהשלים את הרכישה )  .  גם המשקל של בזק במדד הוא 9.5% .  סלקום ופרטנר - שתי חברות התקשורת הנוספות במדד ,  התאומות הסיאמיות של הסלולר ,  נסחרות גם הן בשיא - פרטנר וסלקום שוות היום 14 ו-13 מיליארד שקל בהתאמה ,  אחרי עלייה של 70% ב-12 החודשים האחרונים  ( המשקל של פרטנר במדד הוא 5% ושל סלקום 4% )  .  לאומי - גם בנק לאומי קרוב מאוד לשיא של 2007 ,  לאחר עלייה של 150% ב-12 חודשים ,  וגם לאומי משפיע על המדד השפעה משמעותית  ( 9.5% )  .  גם מזרחי טפחות בשיא ודיסקונט קרוב לשיא ,  אם כי מדובר במניות בעלות משקל נמוך במדד  ( כ-2.6% )  - כך שההשפעה שלהן קטנה יחסית .  שלוש מניות נוספות שנסחרות בשיא הן :  אסם ,  דסק"ש ושטראוס .  אלא שגם ההשפעה שלהן נמוכה יחסית בשל משקלן הנמוך במדד - כ-1% כל אחת .
 
הקטאר של הבורסה 
שנה לאחר השפל מתייצב מדד ת"א 25 על 1,207 נקודות - עלייה של כמעט 100% .  מי משך את המדד עד ל-2% מהשיא ?  רמז :  לא רק מניות הגז

