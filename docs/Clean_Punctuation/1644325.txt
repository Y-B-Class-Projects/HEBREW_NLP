סורוס הכפיל את הימורו על הזהב ברבעון הרביעי ;  רכש אחזקות גם בסיטי ,  מונסנטו ופורד
בחודש שעבר כינה סורוס את הזהב  " בועת הנכסים האולטימטיבית ",  לאחר שמחירו עלה לשיא של 1,226 ד' בדצמבר
המשקיע המיליארדר ג'ורג' סורוס הגדיל ברבעון האחרון של 2009 את השקעתו בזהב ביותר מפי שניים ,  לאחר שבאותה תקופה עלה מחיר הזהב לשיאים חדשים ,  כך עולה מהדו"ח הרבעוני שהגיש המשקיע לרשות ני"ע בארה"ב.סורוס פאנד מנג'מנט ,  חברת ניהול הקרנות של סורוס ,  המנהלת נכסים בשווי 25 מיליארד דולר ,  השקיעה ברבעון שעבר 421 מיליון דולר נוספים ב-spdr גולד טראסט ,  תעודת הסל הגדולה ביותר העוקבת אחר מחיר הזהב ,  ובכך הגדילה את השקעתה ל-663 מיליון דולר  ההשקעה הבודדת הגדולה ביותר של החברה.2009 היתה השנה התשיעית ברציפות שבה עלה מחיר הזהב .  במהלך הרבעון הרביעי של 2009 זינק הזהב באופן עקבי ,  כאשר ב-3 בדצמבר הוא הגיע לשיא של 1,226.56 דולר לאונקייה .  כעת נסחרים החוזים על הזהב למסירה מיידית בשינויים קלים ,  סביב מחיר של 1,118.85 דולר לאונקייה.בחודש שעבר דיבר סורוס על הזהב במסגרת פאנל בפורום הכלכלי העולמי בדאבוס שבשווייץ ,  כאשר כינה אותו  " בועת הנכסים האולטימטיבית ",  והזהיר מפני ירידת מחיר הזהב.בנוסף להשקעה בזהב ,  רכש סורוס במהלך הרבעון הרביעי כמעט 95 מיליון מניות בבנק סיטי ,  אשר הסתכמו ב-313 מיליון דולר ,  נכון לסוף 2009 .  ברבעון השלישי לא החזיק סורוס במניות של סיטי .  סורוס הגדיל את אחזקותיו ביצרנית הזרעים מונסנטו ,  וכן בענקית הנפט והגז הברזילאית פטרובס .  חברות נוספות שעליהן הימר סורוס ברבעון הרביעי היו חברת הטלקום האמריקאית at & t ,  ויצרנית הרכב פורד .
 
סורוס הכפיל את הימורו על הזהב ברבעון הרביעי ;  רכש אחזקות גם בסיטי ,  מונסנטו ופורד
בחודש שעבר כינה סורוס את הזהב  " בועת הנכסים האולטימטיבית ",  לאחר שמחירו עלה לשיא של 1,226 ד' בדצמבר

