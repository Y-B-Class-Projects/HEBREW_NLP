פניני : " הם ראו לנו רק את הגב "
 כוכב מכבי ת"א חגג את הניצחון על ירושלים .  גודס : " כשמכבי מריחה דם ,  היא מענישה ".  אוהד ירושלים נעצר על השלכת אבוקה
צילום ועריכת וידאו :  נועם אשל
ספק אם אפילו במכבי תל אביב האמינו שזה יילך כל כך חלק .  אחרי שבוע לא פשוט ,  הפסד מביך אחד למארוסי ולא מעט לחץ במערכת ,  הדבר האחרון שהיו צריכים שחקניו של גרשון זה משחק עונה נגד הפועל ירושלים .  כל זאת כמובן ,  אם ירושלים מופיעה אליו .  שחקניו של גודס פתחו מצויין ,  אבל התפרקות ברבע השני והאחרון הובילו את הצהובים לניצחון ענק ,  78:103 ,  שככל הנראה ירגיע מאוד את כל המעורבים במועדון ,  לפחות עד המשחק הבא .
 כמו כן ,  המשטרה עצרה אמש צעיר בן 18 מירושלים לאחר שעל פי החשד השליך אבוקה מהיציע לעבר המגרש בעת המשחק .  החשוד יובא להארכת מעצר בבוקר בבית משפט השלום בת"א .
 הכוכב הבלתי מעורער של הצהובים הערב היה ללא ספק גיא פניני ,  שלא רק קלע 23 נקודות ,  אלא גם הוביל את קבוצתו ברגעים בהם ירושלים איימה לחזור . " היה לי משחק טוב ",  אמר פניני בסיום . " הרגשתי טוב מההתחלה .  אני חושב שבאנו מוכנים למשחק הזה מבחינה טקטית ומבחינת אנרגיות .  ידענו שאם לא נשחק ביחד לא ננצח את המשחק הזה ".  
פניני ניסה להסביר מה היתה הסיבה להתעוררות ,  ואמר : " ברבע השני כשרביב וסטפון נכנסו והביאו את האנרגיות ,  הם לא הצליחו לעמוד מולנו ,  משם ברחנו והם ראו רק את הגב שלנו ".  פניני המשיך ואמר : " שיחקנו ביחד בהתקפה ובהגנה ,  ככה קבוצה צריכה לשחק וככה נהנים יותר ".  על ההמשך ,  אמר פניני : " אני חושב ששבוע הבא המשחק מול נתניה יהיה לא פחות קל ,  ובעוד שבועיים מול חיפה יהיה גם לא קל ". 
מאמן מכבי ,  פיני גרשון אמר לאחר הניצחון : " שיחקנו טוב היום .  ירושלים שיחקו טוב ברבע הראשון ,  או יותר נכון אנחנו לא שמרנו טוב ברבע הראשון .  מהרגע שהתחלנו לשמור נכון דברים הלכו לכיוון שלנו .  אני לא צריך כל כך לדאוג לקבוצות היריבות .  הייתי צריך לדאוג היום שנהיה במצב שנוכל לנצל את המחצית השנייה של הליגה לקידום שחקנים ,  לתת להם יותר ביטחון ".  על יכולת הקבוצה הערב אמר גרשון : " כשמשחקים טוב ברור שתהיה התלהבות ,  צברנו ביטחון תוך כדי המשחק .  אנחנו עם הראש מעל המים ומנסים לעשות את הדברים הכי טוב שאפשר ,  אנחנו מתמודדים כל יום ".  
על הביקורות שנזרקו על הקבוצה ,  בעיקר מהעיתונאים ,  אמר המאמן : " אני מקווה שזה הזמן שאלה שאוהבים אותנו ,  יתמכו בנו .  אני לא אלך 40 שנה אחורה ,  אבל זו לא תקופה קלה .  יש הרבה מאוד דברים שאנשים מנסים להוסיף .  גם לא לקרוא את הדברים זו תהיה סוג של התעלמות .  יש מספיק אמת לכתוב ,  שלא צריך לכתוב שקרים .  לא תמיד נעים גם לשמוע דברים נכונים ".  
כשנשאל על הביקורת שהעביר על הקבוצה ,  אמר גרשון : " אני אמרתי דברים ,  וברור שזה לא צריך לשמח אותם ,  והם צודקים .  יכול להיות שאם לא היו שואלים אותי זה היה נשמע אחרת .  כוונת הדברים הייתה אחרת מאיך שהם נשמעו .  הכי חשוב שמה שיקרה ,  שיקרה לטובת המועדון .  אנחנו מנסים לבנות משהו קדימה ,  זה לא דבר קל .  אנחנו משתדלים כל השנים לחפש שחקנים לא מתחת למנורה ולא בסכומים שאי אפשר לעמוד בהם ".  
גרשון אף התייחס לשנים עברו ,  ואמר : " כשהיו רק שני זרים בארץ ,  ב-50 אחוז לא תמיד פגעו .  היום יש חמישה שישה זרים .  תקחו בחשבון שגם שחקנים טובים לפעמים לא מתאקלמים ".  על המועמדים לחיזוק ,  אמר גרשון : " ראדוליצ'ה ומאברויאדיס אלה שני המועמדים שהגיעו לישורת האחרונה .  אני וההנהלה היינו רוצים להביא שחקן שילך איתנו כמה שנים ". 
בירושלים התקשו לעכל את התוצאה בסיום .  ברבע הראשון היו האדומים בתמונה ,  ונראה היה שהם עשויים להפתיע את המארחים ביד אליהו ,  אבל אז הגיעה ההתפרקות והקיפאון ההתקפי של שחקניו של גודס ,  והשאר היסטוריה . " אלה לא הבדלי הרמות ",  אמר מאמן הפועל ירושלים ,  גיא גודס . "  אני חושב שהמפתח היום היה אגרסיביות ,  הם לקחו היום 14 ריבאונד התקפה ושילמנו על זה ביוקר .  5 דקות של הרבע השני שינו את המשחק .  הם עשו בליץ גדול מאוד ,  עשינו מספר טעויות וגמרנו את הרבע השני בבור גדול .  גם כשחזרנו עשינו טעויות ומכבי הענישו אותנו ".  
גודס המשיך ואמר : " מכבי רצו היום יותר .  מבחינתי מדובר גם בריכוז ,  לסגור לריבאונד ,  זה הדברים הפשוטים .  כשמכבי מריחה שאתה מדמם טיפה ,  היא מענישה אותך .  יכול להיות שגם נתנו יותר מדי כבוד .  הבעיה שלי הייתה יותר ההגנה שלנו מאשר ההתקפה של מכבי .  אלה דברים שדיברנו עליהם לפני תחילת המשחק .  היום שיחקנו מול קבוצה שקיבלה איזה בומבה במארוסי ,  ובאה אולי קצת מושפלת ,  ואני מכיר את מכבי ,  היא ברגעים כאלה תדרוס ".  על ההמשך ,  אמר המאמן : " יום שבת יש לנו משחק חשוב מאוד מול חיפה ואנחנו רוצים לחזור למסלול הניצחונות ".   
" ברבע הראשון שיחקנו טוב ",  אמר אורי קוקיה בסיום . " לדעתי הסקור היה גבוה מידי בשבילנו .  ברבע השני עשינו כמה דקות טובות ,  אבל לא הגבנו טוב לכמה דברים שמכבי עשו .  הם ניצלו את היתרונות שלהם עלינו .  כשאתה חוטף 103 מול מכבי ,  אי אפשר לנצח ".  
על המשך הדרך של קבוצתו ,  אמר קוקיה : " המטרה שלנו היא להגיע לפיינל פור .  אם היינו מנצחים זה היה עוד ניצחון ,  כמו שזה עוד הפסד .  גם אם היינו מנצחים לא היינו אומרים שהיינו זוכים באליפות ".  על התחרות בליגה ,  אמר הפורוורד : " יש כמה קבוצות טובות השנה ,  ברור שאנחנו רוצים יותר תחרות ולשחק יותר טוב .  כשאתה לא משחק מספיק טוב מול מכבי ,  אתה לא יכול לנצח אותה ". 

פניני : " הם ראו לנו רק את הגב "
 כוכב מכבי ת"א חגג את הניצחון על ירושלים .  גודס : " כשמכבי מריחה דם ,  היא מענישה ".  אוהד ירושלים נעצר על השלכת אבוקה

