דרום קוריאה : " רק מו"מ יפתור נושא הגרעין של הצפון "
 נשיא דרום קוריאה ,  לי מיונג באק ,  קרא לחידוש המשא ומתן עם צפון קוריאה על תוכנית הגרעין שלה .  עם זאת הוא הוסיף כי ארצו צריכה להמשיך ולעמוד על המשמר מפני תוקפנות של הצפון
נשיא דרום קוריאה ,  לי מיונג באק ,  קרא הלילה  ( רביעי )  לחידוש המשא ומתן עם צפון קוריאה על תוכניתה הגרעינית . " בקשר לנושא הגרעין של צפון קוריאה  ניתן לפתור אותו רק באמצעות דיפלומטיה במסגרת השיחות של שש המעצמות ",  אמר באק בתדרוך כתבים בנושאי מדיניות חוץ .  
עם זאת אמר נשיא דרום קוריאה כי אסור לארצו להפסיק לעמוד על המשמר מפני תוקפנות הצפון . " הבטחת שלום בחצי האי הקוראני היא משימה חשובה אך אין אפשרות לעשות זאת רק באמצעות דיפלומטיה .  אני חושב שאנו זקוקים ליכולות הגנה חזקות ואחדות בעם על מנת להשיג זאת ".  בשבוע שעבר אמר כי יגיב ב"תקיפת נגד חסרת רחמים "  לכל תקיפה של צפון קוריאה .  
לפני כחודש הפגיז צבא הצפון את האי יאונגפיאונג במפתיע ,  ובהפגזה נהרגו שני אזרחים ושני חיילים .  בנוסף ארצות הברית ודרום קוריאה מאשימות את הצפון בהטבעתה של ספינה של חיל הים הדרום קוריאני שעל סיפונה היו 46 חיילים .
 
דרום קוריאה : " רק מו"מ יפתור נושא הגרעין של הצפון "
 נשיא דרום קוריאה ,  לי מיונג באק ,  קרא לחידוש המשא ומתן עם צפון קוריאה על תוכנית הגרעין שלה .  עם זאת הוא הוסיף כי ארצו צריכה להמשיך ולעמוד על המשמר מפני תוקפנות של הצפון

