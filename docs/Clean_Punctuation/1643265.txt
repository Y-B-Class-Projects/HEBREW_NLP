הבנקים בוול סטריט סייעו ליוון להסתיר את חובותיה במשך עשור
מדינות באירופה - כמו יוון ואיטליה - נעזרו בבנקים האמריקאיים כדי להסתיר את חובותיהן התופחים באמצעות נגזרים ועסקות סבוכות .  שיתוף הפעולה הזה תרם להחרפת המשבר המטלטל את יוון וחותר תחת היורו
ניו יורק טיימס  >  >  וול סטריט תרמה להחמרת המשבר הפיננסי המכה עתה באירופה כשם שתרמה בטקטיקות שונות ליצירת משבר הסאבפריים בארה"ב ,  ובמקרה של התרמיות החשבונאיות בוורלדקום ובאנרון .  המשבר המטלטל עתה את יוון וחותר תחת היורו הוחמר בשל העובדה שהבנקים האמריקאיים סייעו לממשלות האירופיות להסתיר את חובותיהן התופחים .  מסמכים רשמיים וראיונות מראים כי בעזרתה של וול סטריט ,  יוון פעלה במשך עשור להתחמק ממגבלות החוב שכופה עליה האיחוד האירופי .  עסקה אחת ,  שביצע גולדמן סאקס ,  איפשרה להסתיר מיליארדי דולרים בחובות מהמפקחים על התקציב בנציבות האירופית בבריסל .  גם כשהמשבר החל להסלים ,  הבנקים חיפשו דרכים לסייע ליוון לדחות את יום הדין .  בתחילת נובמבר - שלושה חודשים לפני שאתונה התייצבה במרכזו של המשבר הפיננסי החדש - הגיע צוות של אנשי גולדמן סאקס לעיר העתיקה עם הצעה מודרנית מאוד עבור הממשלה שנאבקה לפרוע את חשבונותיה ,  אמרו שני אנשים המקורים לעניין .  משלחת הבנקאים ,  שבראשה עמד נשיא גולדמן סאקס ,  גארי קוהן ,  הציעו מכשיר מימון שהיה דוחה חובות של מערכת הבריאות של יוון לעתיד .  מכשיר זה דומה ללקיחת משכנתא שנייה על בית שרוכשיו מתקשים לפרוע את חובות כרטיסי האשראי שלהם .  תרגיל זה הצליח בעבר .  ב-2001 ,  זמן קצר לאחר שיוון התקבלה לגוש היורו ,  סייע גולדמן לממשלה ללוות בחשאי מיליארדי דולרים ,  אמרו גורמים המקורבים לעסקה .  עסקה זו ,  שהוסתרה מעיני הציבור מכיוון שנרשמה כעסקת מסחר במט"ח ולא כהלוואה ,  סייעה לממשלת יוון לעמוד במגבלות התקציב שנקבעו באיחוד ,  ובה בעת להמשיך להוציא כספים מעבר ליכולתה .  אתונה לא קיבלה את ההצעה האמורה של גולדמן ,  אולם עסקות אחרות שעשתה בעשור האחרון מעלות שאלות לגבי תפקידה של וול סטריט בדרמה הפיננסית החדשה הנגלית עכשיו באירופה .  כמו במשבר הסאבפריים האמריקאי וקריסתה של aig ,  נגזרים פיננסיים שיחקו תפקיד בהתנפחותו של החוב היווני .  מכשירים שפיתחו גולדמן סאקס ,  ג'יי.פי מורגן צ'ייס ומגוון רחב של בנקים שאיפשרו לפוליטיקאים להסתיר הלוואות נוספות שנטלו יוון ,  איטליה וקרוב לוודאי שגם מדינות אחרות .  יוון מישכנה את עתידה בעשרות עסקות שהתנהלו ברחבי אירופה ,  סיפקו בנקים מקדמות במזומן בתמורה לתשלומים עתידיים של הממשלות .  חובות אלה נותרו מחוץ למאזן .  יוון ,  לדוגמה ,  מכרה את הזכויות לאגרות שימוש בשדות התעופה שלה והכנסותיה מלוטו לשנים הבאות .  מבקרים אומרים שעסקות הטעו את המשקיעים והרגולטורים מכיוון שאינן נרשמות כהלוואות .  כמה מהעסקות ביוון נקראו על שמות דמויות במיתולוגיה היוונית .  אחת מהן ,  לדוגמה ,  נקראה איולוס ,  על שם אל הרוחות .  המשבר ביוון הוא האתגר הגדול ביותר ליורו ,  המטבע האחיד של אירופה ,  וליעד האחידות הכלכלית .  יוון ,  במונחי הבנקאות ,  גדולה מכדי ליפול .  יוון חייבת לעולם 300 מיליארד דולר ,  והבנקים הגדולים מחזיקים בחלק משמעותי מחובות אלה .  חדלות פירעון תהדהד סביב העולם .  דוברת משרד האוצר של יוון אמרה כי הממשלה נפגשה עם בנקים רבים בחודשים האחרונים ,  ולא התחייבה לאף אחד מהם .  מימון החובות  " מתנהל כולו במאמץ לשקיפות ",  היא אמרה .  גולדמן סאקס וג'יי.פי מורגן סירבו להגיב .  מלאכת כפיה של וול סטריט באירופה לא זכתה לתשומת לב רבה בארה"ב ,  אולם ביוון ובעיתונות האירופית ,  כמו במגזין  " דר שפיגל ",  היא ספגה ביקורת קשה . " הפוליטיקאים רוצים להעביר את תפוח האדמה הלוהט ,  ואם בנקאי מראה להם איך להעביר אותו לעתיד ,  הם נופלים ברשתו ",  אמר גיקאס הרדובליס ,  כלכלן ופקיד ממשלה לשעבר שסייע לכתוב דו"ח על מדיניות החשבונאות של יוון .  וול סטריט לא יצרה את בעיית החובות של אירופה ,  אולם הבנקאים איפשרו ליוון ולמדינות אחרות ללוות מעבר ליכולתן ,  בעסקות שהיו חוקיות לגמרי .  אין הרבה חוקים שקובעים כיצד מדינות יכולות ללוות כסף למימון הוצאות כמו ביטחון ובריאות .  השוק העצום לאג"ח ממשלתיות פועל ללא מגבלות . " אם ממשלה רוצה לרמות ,  היא יכולה לרמות ",  אמר גרי שינזי ,  בכיר לשעבר בחטיבת ניטור שוקי ההון של קרן המטבע הבינלאומית .  החטיבה עוסקת בחיפוש אחר בעיות בשוקי ההון הגלובליים .  הבנקים ניצלו בשקיקה את מה שהיה עבורם סימביוזה רווחית מאוד עם ממשלות שידן קלה על הדק ההוצאות .  יוון אמנם לא נענתה להצעת גולדמן בנובמבר 2009 ,  אולם לפי בנקאים יודעי דבר היא שילמה לבנק 300 מיליון דולר בעמלות על ארגון העסקה ב-2001 .  נגזרים כאלה ,  שאינם מתועדים או מדווחים באופן רגיל ,  מוסיפים לאי הוודאות לגבי עומק הבעיות ביוון וממשלות אחרות שאולי נקטו בתרגילים חשבונאיים חוץ-מאזניים דומים .  גל של פחד שוטף עתה את אירופה ,  ובפרט את המדינות האחרות השקועות בקשיים כלכליים .  החרדה מייקרת את עלויות המימון של איטליה ,  ספרד ופורטוגל .  ויכוחים בפרלמנט על אופי העסקות למרות היתרונות הרבים שיש במטבע אחיד ,  לידתו של היורו נעשתה גם בחטא :  מדינות כמו איטליה ויוון נכנסו לאיחוד המוניטרי עם גירעונות גדולים יותר משהותר תחת אמנת האיחוד האירופי ,  במקום להעלות מסים ולהקטין את ההוצאות .  ממשלות אלה הפחיתו באופן מלאכותי את הגירעונות בעזרת נגזרים .  לא כל הנגזרים טומנים בחובם נזקים .  העסקה ב-2001 התבססה על נגזרת שנקראת  " עסקת החלף ".  מכשיר מסוג זה ,  שנקרא עסקת החלף על ריבית ,  מסייע לחברות ומדינות להתמודד עם תנודות בעלויות המימון באמצעות החלפת תשלומים בריבית קבועה בתשלומים בריבית משתנה ,  ולהפך .  נגזר אחר שנקרא עסקת החלף מט"ח ,  יכול לשכך את השפעת תנודות שערי מט"ח .  אולם בעזרתו של ג'יי.פי מורגן ,  איטליה הצליחה לעשות יותר מכך .  למרות גירעונות גבוהים ללא הרף ,  נגזר שנוצר ב-96' הצליח להקטין את הגירעון בתקציב ,  לאחר שאיטליה ביצעה עסקת החלף מט"ח עם ג'יי.פי מורגן בשער נוח .  בכך זכתה הממשלה לרשום יותר הכנסות במאזנה .  בתמורה ,  איטליה התחייבה לתשלומים עתידיים שלא נרשמו כחוב במאזן . " נגזרים הם כלי שימושי מאוד ",  אמר גוסטבו פיגה ,  פרופסור לכלכלה שכתב דו"ח עבור המועצה יחסי חוץ על העסקה שעשתה איטליה . " הם נהפכים לכלי משחית כשמשתמשים בהם לייפות דיווחים חשבונאיים ".  ביוון , " בישול "  הספרים הרחיק לכת יותר .  במכירת חיסול בקנה מידה לאומי ,  פקידי הממשל ביוון מישכנו הלכה למעשה את שדות התעופה והכבישים המהירים של יוון כדי לגייס את הכסף לחשבון הלאומי .  איולוס ,  ישות משפטית שהוקמה ב-2001 ,  סייעה ליוון להפחית את החובות במאזניה באותה שנה .  כחלק מהעסקה ,  יוון קיבלה מקדמת מזומן בתמורה להזרמת ההכנסות מדמי נחיתה עתידיים בשדות התעופה שלה .  עסקה דומה ,  שבוצעה ב-2000 ונקראה אריאדנה ,  רוקנה את הכנסות הממשלה מהגרלות הלוטו .  יוון ,  עם זאת ,  סיווגה את העסקות הללו כמכירות ,  לא כהלוואות ,  למרות ספקות שהעלו מבקרים רבים .  עסקות מסוג זה היו שנויות במחלוקת בחוגים הממשלתיים במשך שנים .  כבר ב-2000 התווכחו שרי האוצר האירופיים אם עסקות בנגזרים לצורך חשבונאות יצירתית צריכות להיות מדווחות .  התשובה שהתקבלה היתה שהן לא צריכות להיות מדווחות .  אולם ב-2002 נדרש גילוי חשבונאי מישויות רבות כמו איולוס ואריאדנה - ישויות שלא הופיעו במאזנים הממשלתיים .  הדרישה אילצה ממשלות רבות לכתוב עסקות כאלה כחובות ולא כמכירות .  ב2008- דיווחה יורוסטאט ,  סוכנות הסטטיסטיקה של הנציבות ,  כי  " בכמה מקרים ,  פעילות האיגוח נראתה כמתוכננת להשיג תוצאה חשבונאית בלי קשר לערך הכלכלי של הפעולה ".  גימיקים חשבונאיים כאלה מועילים אולי בטווח הקצר ,  אולם בטווח הארוך הם הרי אסון .  יורגוס אלוגוסקופיס ,  שנהפך לשר האוצר של יוון לאחר העסקה עם גולדמן ,  ביקר ב-2005 בפרלמנט את העסקה האמורה .  העסקה ,  טען אלוגוסקופיס ,  תעמיס על הממשלה תשלומים גדולים לגולדמן עד 2019 .  אלוגוסקופיס ,  שפרש לפני שנה ,  ציין בהודעה במייל בשבוע שעבר כי גולדמן הסכים לשנות את תנאי העסקה  " כדי להשיב רצון טוב ליחסים בינו לבין הרפובליקה ".  הוא אמר כי התנאים החדשים עדיפים .  ב-2005 מכר גולדמן את עסקת החלף הריבית לנשיונל בנק אוף גריס ,  הבנק הגדול ביוון ,  אמרו מקורבים לעסקה .  ב-2008 סייע גולדמן לבנק להכניס את העסקה ליישות משפטית בשם טיטלוס .  אולם הבנק המשיך להחזיק באג"ח שטיטלוס הנפיקה ,  דיווחה חברת המחקר דילוג'יק ,  לשימוש בתור עירבון להלוואות נוספות שקיבל מהבנק המרכזי של אירופה .  אדוארד מנצ'סטר ,  סגן נשיא בכיר בחברת דירוג האשראי מודי'ס ,  אמר כי העסקה תגרום הפסדים ליוון בגלל ההתחייבויות ארוכות הטווח לתשלום .
 
הבנקים בוול סטריט סייעו ליוון להסתיר את חובותיה במשך עשור
מדינות באירופה - כמו יוון ואיטליה - נעזרו בבנקים האמריקאיים כדי להסתיר את חובותיהן התופחים באמצעות נגזרים ועסקות סבוכות .  שיתוף הפעולה הזה תרם להחרפת המשבר המטלטל את יוון וחותר תחת היורו

