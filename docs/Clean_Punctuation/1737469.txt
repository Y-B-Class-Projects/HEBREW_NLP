סמנכ"ל רשת : " לסגור את החינוכית ולהעביר את הכסף לקרנות "
 אילן דה פריס אמר את הדברים בפאנל של פורום היוצרים הדוקומנטריים בפסטיבל חיפה .  אורנה בן דור : " ערוצים מסחריים בעולם אינם משדרים סרטים דוקומנטריים "
"  הדיון לגבי היקף ההשקעות ביצירה דוקומנטרית כבר נפתר ,  עכשיו יש דיון לגבי התוכן ".  כך אמר היום מנכ"ל הרשות השניה ,  מנשה סמירה בפאנל  " מי הזיז את הדוקו שלי "  של פורום היוצרים הדוקומנטריים שהתקיים במסגרת פסטיבל הסרטים בחיפה .  לדברי סמירה ההוצאה של הזכייניות והרשות השניה על סרטים דוקומנטריים ב-2011 צפויה לעמוד על סכום שבין 40 ל-50 מיליון שקל ,  זאת למעט הסרטים בהפקת של רשות השידור שהיקפם צפוי לעמוד על 10 מיליון שקל .  
סמנכ"ל התוכן של רשת אילן דה פריז אמר בדיון כי לדעתו יש לסגור את הטלוויזיה החינוכית ולהעביר את 100 מיליון השקלים ,  שמשרד החינוך מעביר אליה ,  לקרנות .  לדברי טלי גורן ,  סמנכ"ל הרגולציה של קשת : " אחד הדברים שאנחנו מנסים ,  זה להפוך את הדרמה מעול למשהו שיש לו ערך איכותי ומסחרי ,  כזה שיהפוך להיות עוגן ושאנשים ירצו לראות .  אני מייחלת למצב שבו גם סרטי הדוקו יהפכו לעוגן ,  כמו מה שקרה עם הדרמה בשנים האחרונות ".  גורן התייחסה ליחסי הזכייניות עם היוצרים ואמרה : " יש כאן חוסר אמון ,  מבחינתנו אתם מתנשאים על כל הז'אנרים האחרים ,  שברגע שאינם מוגדרים כסרטי דוקו הם הופכים למשהו נחות ,  פופולארי עממי ושטוח .  אנחנו מחפשים דברים שמעניינים אותנו ואת הציבור .  לחפש כל הזמן אותנו ,  כאילו אנחנו מתחמנים את הרשות שמנסה לתחמן אתכם  אלו דברים לא רלוונטים .  הצופה הוא הפרוגרמר ,  לא אנחנו .  רוב הצופים בוחרים מתי ואיך לראות את התוכן שלהם ".  בהמשך הדיון הוסיפה גורן : " ההתנשאות עליה אני מדברת היא על השיח של 'אתם חייבים לעשות ,  לא מעניין אותנו רייטינג ,  אתם חייבים כי התחייבתם'  זה לא עובד ". 
דה פריז הצדיק את היוצרים : " חבורת היוצרים צריכים במידה לא קטנה להתנשא על הערוצים המסחריים .  הלוואי שהיינו בעולם שבו אפשר לשדר ללא התחשבות בציבור ,  רייטינג וכסף ". 
מהטלוויזיה החינוכית נמסר בתגובה לדבריו של דה פריס : " אנחנו מציעים למר דה פריס להכיר את לוח השידורים המעודכן של החינוכית והרייטינג שלה לפני שהוא מצהיר הצהרות כאלו .  הביקוש בגובר של חברות ההפקה והטאלנטים מהשורה הראשונה לעבוד עם החינוכית ,  מדבר בעד עצמו ". 
קרני זיו ,  סמנכ"לית התוכן של ערוץ 10 ,  אמרה בדיון כי בשנה הקרובה צפוי הערוץ לשדר כ-40 סרטים דוקומנטריים , " הכוללים גם את הדוקו שאתם מכנים כפופולריים וגם ה'קלאסים' .  בגלל מבנה הלוח ומצב הערוץ ,  הסרט משודר בשיאו של הפריים טיים .  יש לזה יתרון מבחינת קהל ,  יחסית לרייטינג של ערוץ 10 ,  לא של קשת .  אין לנו חלומות גבוהים מגובה העשייה ". 
ומה לגבי התוכן ?  כאן גלגלו הזכייניות את הכדור לידי היוצרים .  בנושא זה אמרה זיו : " התפקיד שלכם הוא להסתכל על מה שהשתנה בעולם הטלוויזיה .  היום מדברים על 'מחוברים' וזו השאלה שיוצר צריך לשאול את עצמו .  אנחנו רוצים לעשות יצירה שיהיה קהל שירצה לראות אותה .  יותר קל לשבת בערוץ נישה ולבחור סרטי דוקו מקסימים ושלא אכפת לך כמה אנשים יראו אותו  ,  אלא שהביקורת עליו תהיה טובה .  בערוצים מסחריים צריך משהו אחר ,  קשה ליצור סרטים כאלה שהשיח עליהם רחב  אבל זה לא אומר שנדונו לסרטי טמטום ".  
המפיקה נעמי שחורי ,  הדגישה את חשיבות קיומו של מיתוג לסרטי הדוקו :,   " אף אחד לא משלה את עצמו שטלוויזיה מסחרית יכולה לעסוק אך ורק באותה יצירה שהיא משאת נפשנו .  סרטי הדוקו ,  אם אין להם סלוט כלשהו ,  איזה שהוא מיתוג  הקהל לא יבוא ". שחורי השיבה לטענות מצד חברים בפורום היוצרים הדוקומנטריים לפיהם הם אינם עושים סרטים בשביל הרייטינג ואמרה : " חייבים לעשות סרטים שאנשים ירצו לראות ".  
היוצרת אורנה בן דור ,  לשעבר האחראית על הדוקו בערוץ 10 ציינה כי למעשה ערוצים מסחריים בעולם אינם משדרים סרטים דוקומנטריים .  עוד אמרה בן דור כי ההבחנה בין הז'אנרים השונים הנה אנכרוניסטית : " יש זליגת תכנים בין הדרמה ,  הדוקו ויתר הז'אנרים ".  אל תפחדו מהעתיד יש מקום לדוקו הזה ,  יש מקום לדוקו אחר "   .
 קרני זיו סיכמה את הדיון ואמרה : " תפקיד התכניות הן לגרום הנאה ,  לרגש ולגרום לחשוב .  מ'מחוברים' דרך 'המסע לארץ הציצי' ועד ל'שתיקת הארכיון' "
 
סמנכ"ל רשת : " לסגור את החינוכית ולהעביר את הכסף לקרנות "
 אילן דה פריס אמר את הדברים בפאנל של פורום היוצרים הדוקומנטריים בפסטיבל חיפה .  אורנה בן דור : " ערוצים מסחריים בעולם אינם משדרים סרטים דוקומנטריים "
 
