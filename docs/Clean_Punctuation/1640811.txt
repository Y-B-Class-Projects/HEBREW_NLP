ישראלום יוצאת מאולימפיה - שולם פישר התפטר מהדירקטוריון ;  הוארך בשנה פירעון הלוואה של 56 מ' ש'
חברת ליאו שבשליטת פראנץ קארל ,  מצטרפת לגרעין השליטה בחברה במקומה של ישראלום
חברת הנדל"ן  ,  שבשליטת  ( 31.5% )  קבוצת מנהליה בראשות אוסקר כצנלסון ,  מדווחת הבוקר כי האריכה בשנה את מועד פירעון הלוואה בנקאית בהיקף של כ-56 מיליון שקל ,  שעמדה במקור לפירעון עד לינואר 2011 .  כמו כן ,  קיבלה החברה מסגרת אשראי בהיקף של כ-32.5 מיליון שקל שתועמד לרשותה לטובת תשלום לבעלי אגרות חוב סדרה ב' של החברה שמועד פירעונן החלקי  ( קרן וריבית )  קבוע לחודש מאי 2010 .  כבטוחה למתן מסגרת האשראי ,  התחייבה החברה לשעבד לטובת הבנק עודפים תזרימיים הצפויים להיווצר לה מפרויקט מגדל אולימפיה .כמו כן ,  דיווחה החברה כי חברת ליאו  ( leo )  ,  שבשליטת פראנץ קארל ,  המחזיקה כיום כ-18% ממניותיה של אולימפיה ,  מצטרפת לגרעין השליטה בחברה במקומה של ישראלום ,  שמחזיקה כיום בכ-27.5% ממניות החברה .  עוד מדווחת אולימפיה ,  כי אוסקר כצנלסון ,  המשמש כיושב הראש שלה ירכוש מניות החברה בהיקף של כ-1 מיליון שקל על פי מחיר הדומה למחיר השוק הנוכחי של המניה .  דירקטוריון חברת ישראלום ציין כי רצונה של החברה לסיים את שיתוף הפעולה עם יתר הצדדים באולימפיה ולצאת מגרעין השליטה ,  משתלב עם המדיניות הכללית של ישראלום להנזיל את תיק השקעותיה ולהיערך למימוש אפשרי של השקעות אלו מבלי להיות כבולה להסכמים אשר עשויים להכבידעל המהלך ,  בבוא העת .  בנוסף ,  מימוש אפשרי של מניות אולימפיה משתלב עם כוונת החברה להקטין את חשיפתה להשקעות במדינות בעלות סיכון עיסקי גבוה יחסית ,  להערכת החברה ,  דוגמת רומניה ואוקראינה.בד בבד עם חתימת ההסכם החדש לשיתוף פעולה ושינוי בגרעין השליטה ,  התפטרו מתפקידם הדירקטורים שמונו על ידי ישראלום ,  דהיינו ,  יעקב שולם פישר -  ( יו"ר משותף במועצת המנהלים של שופרסל )  ,  רון הדסי ,  איתי קפלן ואלמוג גבע.אוסקר כצנלסון ,  יו"ר אולימפיה : " הארכת ההלוואה וההעמדה של מסגרת האשראי לרשות החברה ,  יאפשרו לנו להגביר הנזילות והגמישות הפיננסית של החברה מול המערכת הבנקאית .  כמו כן ,  אנו שמחים לצרף את ד"ר פראנץ קארל ,  בעל השליטה בליאו ,  להיות חלק מגרעין השליטה בה ". 

ישראלום יוצאת מאולימפיה - שולם פישר התפטר מהדירקטוריון ;  הוארך בשנה פירעון הלוואה של 56 מ' ש'
חברת ליאו שבשליטת פראנץ קארל ,  מצטרפת לגרעין השליטה בחברה במקומה של ישראלום

