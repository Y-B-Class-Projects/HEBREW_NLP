בנק אוף אמריקה ישלם לעובדי חטיבת בנקאות ההשקעות בונוסים בשווי כולל של 4.4 מיליארד דולר
כל עובד בחטיבה יקבל בונוס ממוצע של 400 אלף דולר ו-95% מהבונוסים ישלומו במניות ,  לפי בלומברג
בנק אוף אמריקה ,  בנק ההלוואות הגדול בארה"ב ,  ישלם לעובדי חטיבת בנקאות ההשקעות שלו בונוסים בשווי כולל של 4.4 מיליארד דולר עבור שנת 2009 ,  או 400 אלף דולר לעובד בממוצע - כך אמר מקורב לבנק לבלומברג.כ-95% מהבונוסים ישולמו במניות אותן יוכלו הבנקאים לממש בתוך שלוש שנים ,  לפי המקורב .  העובדים בעלי את הבונוסים הקטנים ביותר יקבלו כמחצית מהם במזומן .  החטיבה כוללת עשרת אלפים בני אדם ,  או 4% מכלל כוח העבודה של הבנק המכיל 283 אלף עובדים.בנק אוף אמריקה ,  אשר עומד במרכזה של מחלוקת פוליטית בנוגע לרכישת בנק מריל לינץ' והענקת הבונוסים לעובדיו ,  רשם רווח של 6.3 מיליארד דולר בשנת 2009 .  מאגר הבונוסים של הבנק השנה קטן בשליש ממאגר בשווי 6.5 מיליארד דולר ששולמו בשנת 2006.העיתון  " פייננשל טיימס "  דיווח ממקורות המקורבים לבנק אוף אמריקה כי בכירים בחברה צפויים לקבל בונוס של 5 מיליון דולר ." אנחנו מנסים לאזן את הצורך לשלם בונוסים לעובדינו כדי לשמור אותם בחברה ואת הדאגה הגוברת מרמות הבונוסים בוול סטריט ",  אמר דובר בנק אוף אמריקה רוברט סטיקלר לבלומברג . " הדבר החשוב ביותר הוא שמרבית הבונוסים משולמים במניות ",  הוסיף הדובר.מוקדם יותר השבוע דיווח העיתון  " טיימס "  הלונדוני כי גולדמן סאקס ,  בנק ההשקעות העשיר בעולם ,  עומד לשלם למנכ"ל לויד בלנקפיין בונוס של עד ל-100 מיליון דולר ,  על אף ניסיונותיו של נשיא ארה"ב ברק אובמה למנוע תשלומים בסדר גודל שכזה.הבנק הכחיש את הדיווחים .  בהודעת הכחשה שפירסם גולדמן סאקס נאמר כי דירקטוריון הבנק טרם החליט על סכום הבונוסים למנהליו ,  והגדיר את סכום של 100 מיליון דולר שבו נקט טיימס ,  בתור  " שטויות ספקולטיביות ". 

בנק אוף אמריקה ישלם לעובדי חטיבת בנקאות ההשקעות בונוסים בשווי כולל של 4.4 מיליארד דולר
כל עובד בחטיבה יקבל בונוס ממוצע של 400 אלף דולר ו-95% מהבונוסים ישלומו במניות ,  לפי בלומברג

