מניית AIA ,  החטיבה האסיאתית שהנפיקה AIG ,  זינקה ב-17% ביומה הראשון בבורסה
הנפקת AIA הייתה ההנפקה הראשונה לציבור הגדולה מעולם בבורסת הונג קונג ,  בהיקף 20.5 מיליארד דולר
מניית aia ,  החטיבה האסיאתית של ענקית הביטוח aig ,  זינקה ב-17% ביום המסחר הראשון שלה בבורסת הונג קונג .  משקיעים סחרו ב-2 מיליארד מניות של aia ביומה הראשון במסחר  בהיקף 6.37 מיליארד דולר - לאחר שגייסה 20.5 מיליארד דולר בהנפקה הראשונה לציבור הגדולה אי פעם בהונג קונג ,  והשלישית בגודלה אי פעם בעולם .  המנייה ננעלה במחיר 23.05 דולר הונג קונגי ,  לעומת מחיר ההנפקה ,  שהיה 19.68 דולר הונג קונגי.aig מכרה בהנפקה 58% מהחטיבה האסייאתית ,  בניסיון לגייס די הון על מנת להחזיר לממשל האמריקאי את הסיוע שקיבל בתקופת המשבר הפיננסי .  הממשל האמריקאי העניק ל-aig סיוע בסך 182.3 מיליארד דולר .  ההנפקה העניקה ל-aia שווי שוק בסך 30.6 מיליארד דולר ,  אך לאחר יום המסחר הראשון ,  עלה שווי השוק שלה אל מעל ל-35 מיליארד דולר ." אנו רואים שני מקורות ביקוש למניה :  משקיעים מוסדיים המודעים לעובדה שבשל גודל החברה ,  היא צפויה להיכנס למדדים המובילים ,  ולכן הם חייבים לרכוש אותה ",  אמר אנדרו סאליבן ,  מנהל מסחר מוסדי בחברת ההשקעות osk בהונג קונג ,  לבלומברג . " הצד השני הוא קרנות הגידור ,  עבורן זו הזדמנות מצויינת להשקיע במניה זולה יחסית בשוק צמיחה מבטיח ".  ההנפקה מעניקה לחברה מכפיל ערך הוגן של 1.2 ,  לעומת 2.1 של חברת הביטוח הגדולה בסין ,  צ'יינה לייף אינשורנס .
 
מניית AIA ,  החטיבה האסיאתית שהנפיקה AIG ,  זינקה ב-17% ביומה הראשון בבורסה
הנפקת AIA הייתה ההנפקה הראשונה לציבור הגדולה מעולם בבורסת הונג קונג ,  בהיקף 20.5 מיליארד דולר

