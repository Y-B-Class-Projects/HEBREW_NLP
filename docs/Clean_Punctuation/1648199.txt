הגשם הרב לא מספיק לחקלאים בדרום
חקלאים מאזור הנגב לא מתרגשים מכמויות הגשם שירדו במרכז וסיפרו כי יש צורך בעוד 80 מילימטרים של גשם .  עד כה ירדו בנגב 77% מהממוצע הרב שנתי
חשבתם שירד הרבה גשם ?  תחשבו שוב :  חקלאים מאזור הנגב אמרו היום  ( ראשון )  כי על אף כמויות הגשם הגדולות שירדו בסוף השבוע האחרון ,  חסרים עדיין עוד עשרות מילימטרים של מים להשקיית השדות . " ירדה כאן כמות קטנה מאוד ובפיזור לא טוב מבחינת הגידולים ",  הסביר זמיר חיימי ,  רכז גידולים בש.כ.ן  ( שותפות חקלאית כרם שלום - ניר יצחק ,  במערב הנגב )  . " בשביל להגיע למצב טוב ,  נצטרך לפחות עוד 80 מילימטרים של גשם או פחות בתפזורת יעילה ".  
בני ארם מחברת  " מטאוטק "  דיווח על כמויות הגשמים שירדו במספר מקומות בארץ מאז יום חמישי :  בירושלים ירדו במערכת הנוכחית עד שעות הצהריים 180 מ"מ  ( מתחילת החורף ירדו 83% מהממוצע הרב שנתי )  ,  בתל אביב ירדו בסוף השבוע 105 מ"מ  ( 65% )  ,  חיפה קיבלה 60 מ"מ גשם  ( 95% מהממוצע הרב שנתי )  ,  בבאר שבע ירדו מיום חמישי 30 מ"מ  ( 77% )  .
 מתחילת המערכה החורפית הנוכחית ביום חמישי ועד הבוקר ,  מפלס הכנרת עלה בשמונה סנטימטרים ,  כך נמסר מרשות המים . " המפלס עומד כרגע על 213.04- .  מדובר ב-4.24 מטרים מתחת לקו האדום העליון ולמרות כל העליות האחרונות אנחנו ארבעה סנטימטרים בלבד מתחת לקו האדום התחתון שזה קו שמאד לא רצוי להיות מתחתיו ",  אמר אורי שור ,  דובר הרשות .
 רשות המים ומשרד האוצר ידווחו על מצב המים לוועדת הכספים עד אמצע חודש מרץ .  לפי החוק ,  באפריל אמורה ועדת הכספים להחליט האם יחודש היטל הבצורת או לא .  
מזג האוויר הלילה ומחר יהיה מעונן חלקית עד מעונן .  עד שעות הצהריים עדיין ייתכן גשם מקומי קל .  הרחצה בחופי הים התיכון מסוכנת .  החזאי התורן בשירות המטאורולוגי אסף רייצפלד ,  סיפר לוואלה !  חדשות כי  " מחר יהיו גשמים קלים עד שעות הצהרים מדי פעם ,  ולאחר מכן המערכת תגיע לסיומה .  ביום שלישי תחול עלייה ניכרת בטמפרטורות שבין 3 ל-5 מעלות ". 

הגשם הרב לא מספיק לחקלאים בדרום
חקלאים מאזור הנגב לא מתרגשים מכמויות הגשם שירדו במרכז וסיפרו כי יש צורך בעוד 80 מילימטרים של גשם .  עד כה ירדו בנגב 77% מהממוצע הרב שנתי

