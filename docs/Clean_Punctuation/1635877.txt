הפועלים :  מצב רוכשי הדירות - הגרוע ביותר ב-5 השנים האחרונות
עיקר ההרעה במצב הרוכשים נבע גם בחודש זה מהמשך העלייה במחירי הדירות וירידה בשכר הממוצע במשק
מדד משכן למצב רוכשי הדירות ,  שעוקב אחר מצבם השוטף של רוכשי הדירות בישראל ,  ירד בחודש דצמבר ב-1.7 נקודות  ( ירידה של 1.2% )  לרמה של 140.2  ( 100=ינואר 1996 )  ,  ושב לרמה של תחילת 2005 .  עיקר ההרעה במצב הרוכשים נבע גם בחודש זה מהמשך העלייה במחירי הדירות .  מדד מחירי הדירות על פי סקר מחירי דירות בבעלות של הלמ"ס ,  עלה ב-2.4% .  מחירי הדירות בישראל עלו נומינלית ב-12 החודשים האחרונים בשיעור חד של 16.2% וריאלית ב-11.9% .  ממחצית שנת 2007 עלו המחירים בישראל ב-35% נומינלית ו-18% ריאלית.כלכלני בנק הפועלים מייחסים את הירידה במדד משכן בעיקר להתייקרות מחירי הדירות .  בנוסף ,  נתון השכר במשק  ( ממוצע נע של 6 חודשים )  הראה ירידה נומינלית ותרם אף הוא לירידה במדד .  מנגד ,  השיפור בנתוני התעסוקה ובריבית המשכנתאות מיתנו את הפגיעה ברוכשי הדירות.שיעור האבטלה במשק ירד על פי נתוני המגמה מ- 7.5% ל-7.4% .  הריבית הממוצעת על הלוואות לדיור ל-20-17 שנה  ( ריבית קבועה צמודת מדד )  שמפרסם בנק ישראל ,  ירדה ב-0.16 נקודות אחוז מ-3.76% בחודש הקודם ל-3.60% ,  הרמה הנמוכה ביותר שנרשמה מאז החל בנק ישראל לפרסם נתון זה בשנת 1996 .  עליית מחירי הדירות מגדילה את סך ההחזר החודשי לנוטלי הלוואות לדיור אך הירידה בריבית ממתנת פגיעה זו .
 
הפועלים :  מצב רוכשי הדירות - הגרוע ביותר ב-5 השנים האחרונות
עיקר ההרעה במצב הרוכשים נבע גם בחודש זה מהמשך העלייה במחירי הדירות וירידה בשכר הממוצע במשק

