אישום :  איים לעצור נערה אם לא תנשק אותו
שוטר מג"ב לשעבר ,  תושב אשקלון ,  מואשם כי ניגש לנערה במועדון לילה בתל אביב ואיים לעצור אותה אם לא תעניק לו נשיקה .  הנערה פחדה כי יממש את איומו ונישקה אותו מספר פעמים
לבית משפט השלום בתל אביב הוגש השבוע כתב אישום נגד שוטר מג"ב לשעבר ,  בן 20 מאשקלון ,  בגין ביצוע מעשה מגונה ושימוש לרעה בכוח המשרה .  זאת לאחר שאילץ נערה לנשק אותו כשהוא מאיים לעצרה אם תסרב .  
לפי כתב האישום ,  שהוגש באמצעות עו"ד איילת רזין בית אור מהמחלקה לחקירות שוטרים ,  השוטר שהה לפני כשנה במועדון הלילה  " ג'וני קיי "  בתל אביב .  הנערה שהתה במועדון באותו זמן יחד עם חבריה .  בשלב מסוים ניגש אליה הנאשם והציג בפניה תעודת שוטר .  הוא דרש ממנה להראות לו תעודת זהות ,  אולם משהשיבה שאין בידה תעודה ,  הוא אמר לה שעליה להתלוות אליו לתחנת המשטרה .  הנערה שאלה אותו אם הוא רציני ,  ואז השוטר הציע לה  " לשכוח מכל העניין "  אם תסכים להעניק לו נשיקה .  
הנערה ,  שהיתה נבוכה מההצעה ,  ביקשה ממנו לעבור למקום מבודד הרחק מעיני חבריה ,  ושם נישקה אותו בשל חששה שייאלץ אותה לנסוע עמו לתחנת המשטרה .  השוטר אמר לה שזה לא מספיק ודרש נשיקה נוספת .  היא נישקה אותו שוב ,  ולאחר שהשתכנע שהיא תשמור על קשר עמו ,  אפשר לה לחזור אל חבריה .
 
אישום :  איים לעצור נערה אם לא תנשק אותו
שוטר מג"ב לשעבר ,  תושב אשקלון ,  מואשם כי ניגש לנערה במועדון לילה בתל אביב ואיים לעצור אותה אם לא תעניק לו נשיקה .  הנערה פחדה כי יממש את איומו ונישקה אותו מספר פעמים

