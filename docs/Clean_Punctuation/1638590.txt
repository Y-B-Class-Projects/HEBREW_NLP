הפועל תל אביב :  אימון בכורה לורוצ'ינה ומור שושן
החלוץ והבלם הוצגו בקבוצה ,  שהחלה להתכונן לקראת אשדוד .  אניימה ינחת לפנות בוקר .  10,000 כרטיסים נמכרו לקראת קאזאן
הפועל תל אביב ערכה היום  ( שני )  אימון נוסף לקראת משחק הליגה ביום ראשון מול מ.ס אשדוד .  המאמן אלי גוטמן עדיין לא תרגל את ההרכב לקראת יום שבת ,  אך בתחילת האימון כינס את שחקניו בכדי להציג להם את הרכש החדש של המועדון - החלוץ בויאן ורוצ'ינה ,  וכן את בלם הנבחרת האולימפית ,  מור שושן ,  שחתם אתמול על חוזה ל-4 וחצי שנים .  לאחר מכן השניים ערכו אימון בכורה במדים האדומים ,  כשורוצ'ינה קיבל את החולצה עם הספרה 20 ואילו שושן את הספרה 2 .  
איתי שכטר ודניאל דה רידר הסובלים ממתיחות קלות ,  ערכו אימון ריצה בלבד והשניים צפויים לחזור לאימונים מלאים ביום חמישי ,  כשהקבוצה תחל למעשה את ההכנות בצורה אינטנסבית יותר לקראת אשדוד .  גם וינסנט אניימה ,  שאמור לנחות לפנות בוקר לאחר חודש באליפות אפריקה ,  ישוב לאימונים ביום חמישי והוא צפוי לחזור לשער על חשבונו של ניל אברבנל .  
במועדון ציינו כי למשחק הביתי מול רובין קאזאן במסגרת שלב 32 האחרונות בליגה האירופית כבר נמכרו כעשרת אלפים כרטיסים .  בקבוצה עדיין לא יודעים להגיד באופן רשמי אם קאזאן אכן מתכוונת בוודאות לרכוש את כרטיסו של ביבראס נאתכו או שמא מדובר במלחמה פסיכולוגית לקראת המפגש הכפול ,  שכן בתקשורת הרוסית דווח כי קאזאן מעוניינת גם בדגלאס דה סילבה ובוינסנט אניימה .  
במסגרת הכנות הקבוצה לעונה הבאה ,  עם המחשבה שרבים משחקני המועדון מבוקשים באירופה ועשויים לעזוב עם תום העונה הנוכחית ,  חתמה הפועל תל אביב על החוזה עם חברת imscouting ,  בכדי לחזק את מערך הסקאוטינג של הקבוצה לקראת העונה הבאה ,  כפי שעשתה גם מכבי חיפה בשנה שעברה .
 
הפועל תל אביב :  אימון בכורה לורוצ'ינה ומור שושן
החלוץ והבלם הוצגו בקבוצה ,  שהחלה להתכונן לקראת אשדוד .  אניימה ינחת לפנות בוקר .  10,000 כרטיסים נמכרו לקראת קאזאן

