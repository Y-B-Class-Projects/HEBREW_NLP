אפריקה ישראל מציעה לדיירים מעל גיל 65 תשלום כספי בעבור פינוי בינוי ברמת אביב
אפריקה נבחרה לפני כחצי שנה על ידי 72% מבעלי הזכויות במתחם לביצוע הפרויקט - המוערך בשני מיליארד שקל
 מצאו פיתרון מקורי לתופעת דיירים  " סרבנים ",  בדרך כלל מבוגרים ,  הנוטים לעכב פרויקטים להתחדשות עירונית  ( פינוי בינוי ) .החברה מציעה לדיירים מעל גיל 65 במתחם הרחובות אפשטיין-בארט-הופיין ברמת אביב לקבל את שווי הדירה החדשה כבר עם פינוי הדירה הישנה ,  וזאת מבלי להמתין את כל תקופת המעבר ותקופת הבניה שמגיעה להערכת החברה לשש שנים.על פי ההצעה ,  ההטבה תוענק לאוכלוסיה המבוגרת בפרויקט באחת משלוש הדרכים הבאות :  דרך אחת שמציעה אפריקה ישראל היא קבלת כסף מזומן לפי מחיר הדירה החדשה בתוספת דמי השכירות לשלוש שנים .  דרך נוספת שמציעה החברה היא מימון מלא של דיור מוגן ,  לרבות קבלת יחידה בדיור מוגן במוסד על פי בחירתו של הדייר ,  כשיתרת ההפרש בין הדירה החדשה לעלות היחידה בדיור המוגן תימסר לבעל הזכויות במזומן .  אפשרות שלישית הינה בחירת דירה קטנה יותר בפרויקט וקבלת מזומן בגין ההפרש שבין הדירה הקטנה לדירה החלופית המגיעה.אפריקה ישראל נבחרה לפני כחצי שנה על ידי 72% מבעלי הזכויות במתחם לביצוע פרויקט פינוי-בינוי המוערך על ידי החברה בשני מיליארד שקל .  הליך הבחירה שקיימו הדיירים היה יוצא דופן ,  באמצעות עורכי הדין זיו גרומן ולירן זילברמן ממשרד זילברמן ,  גרומן ושות' ,  כאשר היזם נבחר באמצעות שליחת הודעות טקסט בטלפון סלולארי .  בין החברות המתמודדות - אזורים שזכתה ב-21% מהקולות ,  וא .  דורי שזכתה ב-7%.המתחם ,  הממוקם על עתודת קרקע יקרה בלב שכונת רמת אביב ב' הוותיקה ,  מתפרס על שטח של 35 דונם וכולל כיום 275 דירות לפינוי ושישה נכסים מסחריים.סמנכ"ל התכנון באפריקה ישראל למגורים ,  דיויד סוקט ,  הודיע לאחרונה כי החברה תקדים את תכנון הפרויקט מול וועדות התכנון ועיריית תל אביב ולא תמתין להגעה ל-80% הסכמות ,  כנהוג בפרויקטים אחרים .  לצורך כך ,  בחרה אפריקה ישראל באדריכל משה צור.עו"ד לירן זילברמן מסר כי  " אני מאמין שבעלי הזכויות שטרם מימשו את זכאותם לדירה חדשה בתנאים שהושגו ינצלו בימים הקרובים את ההזדמנות הנדירה לשפר את מצבם ואת מצב נכסיהם ". 

אפריקה ישראל מציעה לדיירים מעל גיל 65 תשלום כספי בעבור פינוי בינוי ברמת אביב
אפריקה נבחרה לפני כחצי שנה על ידי 72% מבעלי הזכויות במתחם לביצוע הפרויקט - המוערך בשני מיליארד שקל

