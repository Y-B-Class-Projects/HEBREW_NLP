נערים בני 13 חשודים בשוד תיקים מקשישות
השישה נעצרו בחשד שנהגו לארוב לקשישות ברחובות נתניה ,  לחטוף מהן את תיקיהן וארנקיהן ולהימלט מהמקום .  השישה קשרו את עצמם למעשים והם שוהים במעצר בית
חבורה של שישה נערים בני 13 תושבי נתניה נעצרו בחשד שנהגו לארוב לקשישות בקרנות רחובות בדרום נתניה ובכניסות לבניינים ,  לחטוף מהן את תיקיהן וארנקיהן ולהימלט מהמקום .  משטרת נתניה חקרה שישה מקרי חטיפות תיק אשר אירעו בשבועות האחרונים .
 בנוסף נחשף גם מקרה בו גנבו השישה סכום כסף גדול במטבע זר מתיק בים בחוף העיר ולאחר מכן המירו אותו לאלפי שקלים אותו חילקו ביניהם .  במהלך החקירה עלה גם חשד כי בשני מקרים השליכו השישה אבנים על אוטובוסים של אגד בשכונת אזורים בנתניה ושברו את חלונות האוטובוסים .  
בפעילות יוזמה שכונתה  " תיק לקשיש "  אותרו חלק מהחשודים לאחר שהסיגו גבול בשעת לילה מאוחרת וחדרו לבניין עיריית נתניה .  בחקירתם קשרו עצמם השישה למעשים ,  שחזרו אותם והביעו צער .  השישה מגיעים מרקע של מצוקה כלכלית ואין להם עבר פלילי וכעת הם שוהים במעצר בית .
 
נערים בני 13 חשודים בשוד תיקים מקשישות
השישה נעצרו בחשד שנהגו לארוב לקשישות ברחובות נתניה ,  לחטוף מהן את תיקיהן וארנקיהן ולהימלט מהמקום .  השישה קשרו את עצמם למעשים והם שוהים במעצר בית

