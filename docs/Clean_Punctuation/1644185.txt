חיפה כימיקלים פרעה הלוואה של 79 מיליון שקל לבנק לפיתוח התעשייה 
 >  >  חברת חיפה כימיקלים ,  אחת הלווים הגדולים של הבנק לפיתוח התעשייה ,  פורעת את חובו לבנק בפירעון מוקדם - כך נודע ל-themarker .  הבנק יקבל 79 מיליון שקל עבור פירעון ההלוואה .  לפני כחודשיים רכשה קבוצת בי.ג'י.איי ,  שבשליטת צביקה בארינבוים ,  את הבנק לפיתוח התעשייה מהמדינה ,  והיא עובדת במרץ לגבות את תיק ההלוואות של הבנק .  ההלוואה של חיפה כימיקלים מהווה כ-23% מתיק האשראי נטו  ( כלומר בניטרול הפרשות )  .  הבנק לא צפוי לרשום רווח או הפסד מהותיים כתוצאה מפירעון ההלוואה .  קבוצת בי'.ג'י.איי הודיעה כי בכוונתה להמשיך לפעול למימוש תיק ההלוואות ונכסי הבנק ,  במקביל לצמצום העלויות התפעוליות בבנק .  כחלק מצמצום זה נעשה הליך של צמצום כוח האדם בבנק ,  וכן הוחלף יו"ר הבנק ,  רענן כהן ,  על ידי יעקב אלינב .  קבוצת בי.ג'י.איי קיבלה מבנק מזרחי טפחות אשראי בסך 320 מליון שקל למימון רכישת הבנק ,  ועד כה פרעה 310 מיליון שקל מתוך הלוואה זו .  היתרה צפויה להיפרע בשבועיים הקרובים .
 
חיפה כימיקלים פרעה הלוואה של 79 מיליון שקל לבנק לפיתוח התעשייה 
nan
