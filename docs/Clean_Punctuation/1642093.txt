הקרב על פלטפורמת התקשורת העתידית
ווב 3.0
 >  >  המאבק בין גוגל לפייסבוק ראוי להיקרא  " קרב ענקים ".  אין בכך הגזמה ,  כשמדובר בשתי חברות האינטרנט החשובות והמשפיעות ביותר בעולם ,  וכששתיהן מובילות במקביל שני מהלכים שמטרתם כניסה אגרסיבית אל תוך הטריטוריה של השכנה .  יש במאבק הזה אגו ,  כמו שיש בכל מאבק ,  אבל טעות לחשוב שמדובר רק בתחרות של  " למי יש גדול יותר ".  גוגל ופייסבוק הן חברות מצליחות ,  מרשימות ומעוררות השראה ,  שהוכיחו לאורך הדרך ששיקולים ענייניים ואסטרטגיים הם שמובילים אותן .  השאלה החשובה הראשונה היא מה יקרה בטווח המיידי ,  של השנה הקרובה .  אצל גולשים רבים ,  ובמספר שגדל והולך כל הזמן ,  יש שני שירותים שפתוחים כל הזמן על המסך - פייסבוק והמייל .  האם טיטאן - שירות הדואר האלקטרוני החדש של פייסבוק - יהפוך לשירות מייל משמעותי ?  האם גוגל תנגוס בהגמוניה הכמעט מוחלטת של פייסבוק בתחום החברתי ?  גוגל היא חברה עם הצלחות רבות - מלבד שירותי החיפוש היא הפכה על פיה את הרשת עם שירותים נוספים כמו ג'ימייל ,  המפות ,  תוכנת התמונות פיקאסה ,  גוגל רידר ועוד - ואולם דווקא בתחום החברתי היא לא נוחלת הצלחות .  ג'ימייל וגוגל טוק אמנם פופולרים ,  אך הרבה פחות מיאהו מייל או המסנג'ר של מיקרוסופט .  הרשת החברתית אורקוט של גוגל נכשלה בשוק הביתי האמריקאי .  גם גוגל וייב ,  שהושק ברעש לפני מספר חודשים ,  קרוב יותר כרגע לכישלון מאשר להצלחה .  מולה ניצבת פייסבוק ,  שמתמחה אך ורק ביצירה ,  תחזוק ושיפור של הקשרים החברתיים ברשת .  הדנ"א של פייסבוק מוכוון להקשר החברתי - הן בקרב הגולשים והן בקרב עובדי החברה .  דנ"א אינו משהו שקל לשנות או לחקות .  מעבר לכך ,  עולה שאלה שקשורה אלינו ,  המשתמשים ,  בלבד :  למייל ולרשת החברתית יש עבורנו שימושים שונים .  מייל הוא דרך תקשורת עם העולם כולו .  פייסבוק הוא המקום לתקשר עם החברים שלנו .  האם אנו מוכנים כבר לערבוב ולאיחוד בין שני השירותים האלה ?  האם אנו מעוניינים שכל אלפי האנשים שהיתה לנו עימם אינטראקציה חד פעמית במייל בג'ימייל יופיעו ברשימת החברים שלנו ?  האם אנו מעוניינים לערבב בין קשרי עבודה לקשרים חברתיים ?  במובן הזה לטיטאן של פייסבוק יש סיכויי הצלחה גדולים יותר מאשר לבאזז של גוגל .  ואולם ,  השאלה האמיתית היא אסטרטגית ,  בהתבוננות של חמש שנים קדימה .  הנה נתון מאיר עיניים :  בספטמבר בילו הגולשים בכל העולם 2.5 מיליארד שעות בגוגל ,  מול 1.4 מיליארד שעות בפייסבוק .  אבל בעוד גוגל צמחה ב-38% בשנה ,  פייסבוק זינקה ב-193% .  הנתון הזה הוא עדות לשינוי משמעותי מאוד - מרכז הכובד של הפעילות שלנו באינטרנט עובר מחיפוש וצריכת מידע לניהול קשרים חברתיים .  גוגל מבחינה בשינוי הזה .  היא גם יודעת שהטלפונים החכמים גורמים לרשת ולקשרים החברתיים לשבת אצלנו בכיס כל הזמן ,  על מכשיר שגם מנהל את שיחות הטלפון שלנו .  החיבור ביניהם הוא רק עניין של זמן .  גוגל גם השיקה לא מזמן שירות שמאחד את כל מספרי הטלפון של המשתמש - גוגל voice .  פייסבוק איננה עוד רשת חברתית .  פייסבוק היא אמצעי תקשורת .  הקרב האמיתי פה ,  אם כן ,  הוא על פלטפורמת התקשורת העתידית שלנו ,  על מיקומו של מרכז הפעילות שלנו ברשת .  פייסבוק מתחילה את המאבק הזה בעמדת הובלה ,  אולם כששתי חברות כאלו מפנות את המשאבים לאותה משבצת ,  אין לדעת מה תהיה התוצאה .  דבר אחד בטוח - הקרב הזה לא יקבע רק מי תשלוט במרכז הפעילות ,  אלא גם מי יעצב אותו ואת השימוש העתידי שלנו ברשת .
 
הקרב על פלטפורמת התקשורת העתידית
ווב 3.0

