גרמניה :  באיירן חוזרת למחלקת טראומה
בצל הגרלת האלופות שסידרה את שחזור גמר 99' מול יונייטד ,  באיירן מינכן ספגה צמד בדקות הסיום והפסידה 2:1 בפרנקפורט
השינויים בפסגה הגרמנית במחזורים האחרונים החזירו לבונדסליגה את הדרמה הטובה והמוכרת מהשנים הקודמות .  במחזור הקודם באיירן מינכן נחלצה מהפסד ביתי מביך לפרייבורג ואספה לבסוף את הנקודות כדי לשמור על הפסגה .  היום  ( שבת )  היא השיגה שער מוקדם של מירוסלאב קלוזה ,  אך איבדה עשתונות בדקות הסיום והפסידה במפתיע 2:1 בפרנקפורט .
 השנייה שאלקה תוכל לעלות לפסגה ,  אך תשחק בהמבורג רק ביום ראשון .  זה איפשר ללברקוזן לעלות למקום הראשון לפחות זמנית במשחק שחתם את מפגשי יום שבת ,  אך היא פישלה בעצמה עם תבוסת 3:0 לדורטמונד .  במשחק שפתח את המחזור אתמול  ( שישי )  סיימו בורוסיה מנשנגלאדבך וקלן ב-1:1 צודק .  ורדר ברמן גברה על בוכום 2:3 ,  בעוד שטוטגרט ניצחה 0:2 את האנובר .
 בידיעה שלשאלקה מצפה משחק חוץ קשה בהמבורג ביום ראשון וגם לברקוזן צריכה לעבור את מכשול דורטמונד ,  ידעו שחקני באיירן מינכן כי יש להם הזדמנות להגדיל את יתרונם בפסגה לחמש נקודות .  הבווארים הגיעו לפרנקפורט לאחר שהגרלת רבע גמר ליגת האלופות זימנה להם את שחזור גמר 1999 מול מנצ'סטר יונייטד ,  כבר ראו את הנקודות בידיים ואז ברגע של איבוד עשתונות נכנעו פעמיים וספגו הפסד ליגה ראשון מאז ה-26 בספטמבר 2009 .  בדיוק כמו אז  ,  באותו גמר בלתי נשכח בקאמפ נואו .
 פרנק ריברי נותר מחוץ לסגל בגלל פציעה בקרסול ,  אבל הקפטן מארק ואן בומל ,  שהאריך את חוזהו בקבוצה ,  פתח בהרכב וגם בישל את שער היתרון של מירוסלאב קלוזה כבר בדקה השישית .  היה זה בסך הכל שער הליגה השני העונה של החלוץ הוותיק ,  שראה את האנס יורג בוט שומר על התוצאה מול ניסיונות של אלכסנדר מאייר .  אבל אז הגיעה הדקה ה-87 .  
דויד אלאבה הצעיר ,  ששוב קיבל אשראי בצד שמאל של ההגנה ,  החזיר כדור בצורה רעה לשוערו והמחליף ג'ואל טסומו עט על המציאה והבקיע מקרוב כדי להשוות ל-1:1 .  פחות משתי דקות עברו והמהפך הדרמטי הושלם על ידי עוד מחליף .  מרטין פנין הצ'כי התעלל באלאבה ובעט לקורה הרחוקה ופנימה .  1:2 מדהים לפרנקפורט ,  שקוטעת בסטייל רצף של שלושה הפסדים .
 אחרי שהתאוששה מהפסד הבכורה בעזרת ניצחון 2:4 על המבורג ,  לברקוזן תצטרך לעשות זאת שוב בשבוע הבא .  הקבוצה של יופ היינקס שוב פגשה קבוצת צמרת ,  אבל הפעם לא יכלה לצהובים החמים של יורגן קלופ ,  שפתאום התקרבה במידה מסוימת לקרב האליפות ולפחות התבססה במקום הרביעי ,  שאולי ישלח אותה לליגת האלופות בשנה הבאה .
 אחרי 50 דקות מאופסות מצא לוקאס באריוס את הרשת בפעם הראשונה וכעבור 10 דקות הוא יצק בסיס ליתרון כשהעלה את דורטמונד ל-0:2 .  דימיטאר רנגלוב הפך את הניצחון לגדול עוד יותר כשכבש שלוש דקות לסיום וחבט בפעם האחרונה בלברקוזן המדרדרת .  
שתי קבוצות שצמודות ביניהן בטבלה במקומות 12 ו-13 פתחו את המחזור ה-27 בניסיון להגדיל את הפער מהתחתית ,  אלא שבסופו של דבר הן חילקו ביניהן את הנקודות ,  ובו בזמן האריכו את רצף המשחקים ללא ניצחון - זה של מנשנגלאדבך עומד על חמישה ,  בעוד קלן סופרת כבר שבעה .  המארחת היתה מעט טובה יותר במחצית הראשונה ,  אלא שהשער הראשון היה דווקא שייך לאורחים ,  והגיע בדקה ה-55 ,  כשמרקו רוס מצא את הרשת בפעם החמישית העונה עם מבצע נאה ובעיטה שטוחה ומדויקת ,  ומנשנגלאדבך עלתה ל-0:1 .  
אלא שאז ,  לא לראשונה העונה בדקות אחרונות ,  האורחים השתנקו ,  ובדקה ה-79 הגיע השוויון ,  ואיזה שוויון מופלא זה היה .  מאניש מסר כדור לאגף הימני ,  לזוראן טוסיץ' ,  שהחזיר לו ,  והקשר הפורטוגלי שחרר בעיטה אדירה מקצה הרחבה שננעצה בחיבורים ואיזנה ל-1:1 .  שלושים שניות עברו ומיליובה נובקוביץ' קיבל צ'אנס אדיר להשלים מהפך זריז ,  אך הבעיטה שלו חלפה סנטימטרים ליד הקורה .  רוברטו קולאוטי ,  שנכנס כמחליף בדקה ה-72 ,  קיבל גם הוא צ'אנס להכריע את המשחק בדקה ה-85 אלא שגם הבעיטה שלו שפשפה את הקורה ,  והקבוצות חילקו ביניהן ,  בצדק ,  את הנקודות .
 המארחים קיוו לשכוח את ה-4:4 המשוגע מול ולנסיה שגרם להדחתם מהליגה האירופית ,  אך ההלם והעייפות  ( פחות מ-48 שעות חלפו מאז הגומלין מול הספרדים )  שיחקו לידיה של בוכום ,  שיצרה משחק צמוד ,  אם כי לבסוף ירדה מנוצחת .  סטניסלאב ססטאק הבקיע את שער היתרוןן של האורחים בדקה ה-14 ,  אבל קלאודיו פיזארו עלה מהספסל לאחר ההפסקה והשווה בדקה ה-58 .  האוהדים בוסר שטדיון ,  שחזו בשמונה שערים ביום חמישי ,  ראו את זלטקו דדיץ' מחזיר את בוכום להוליך בדקה ה-63 ,  אך מרקו מארין איזן בחלוף שתי דקות וטורסטן פרינגס השלים מהפך בדקה ה-81 .  ברמן זמנית במקום הרביעי .
 שטוטגרט - האנובר 0:2
אחרי ההדחה הצפויה מליגת האלופות בקאמפ נואו ,  ניצלה שטוטגרט את המפגש מול האנובר מהתחתית על מנת לצבור ביטחון מחודש ולהתקדם לעבר המקום השביעי .  הרומני צ'יפריאן מאריקה נגח לרשת בדקה ה-36 אחרי הגבהה של אלכסנדר חלב ,  והשלים צמד בדקה ה-54 .
 משחקים נוספים :
 פרייבורג - מיינץ 0:1לפרייבורג :  יוהאנס פלום  ( 10 ) 
נירנברג - הופנהיים 0:0

גרמניה :  באיירן חוזרת למחלקת טראומה
בצל הגרלת האלופות שסידרה את שחזור גמר 99' מול יונייטד ,  באיירן מינכן ספגה צמד בדקות הסיום והפסידה 2:1 בפרנקפורט

