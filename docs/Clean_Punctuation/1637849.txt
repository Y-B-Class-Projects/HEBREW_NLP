אירן מגיבה : " אם נותקף נשמיד את תל אביב "
 בעקבות הפרסומים לפיהם ארה"ב תציב מערכות הגנה מפני טילים במפרץ הפרסי ,  איים עוזרו הבכיר של הנשיא האירני בפגיעה בישראל .  הוא הוסיף כי  " נגן על ארצנו בדמנו "
" אם נותקף - נשמיד את תל אביב ",  כך הגיב הערב  ( שבת )  אספנדיר רהים-מאשאיי ,  עוזרו הבכיר של נשיא אירן על הפרסומים לפיהם ארה"ב תציב מערכות הגנה נגד טילים במפרץ הפרסי .  רהים-מאשאיי הוסיף בראיון לאתר חדשות אירני כי  " נגן על ארצנו ודתנו בדמנו אם סכנה כלשהי תרחף מעל אדמתנו .  אנו חוששים כי הנשיא אובמה לא יצליח להביא שינוי בפוליטיקה האמריקאית ". 
מוקדם יותר הערב פורסם ב"ניו יורק טיימס "  כי ממשל אובמה האיץ את התכנית להצבתן של סוללות טילים נגד טילים במפרץ הפרסי כצעד הגנה מפני מתקפה אירנית באזור .  על פי התכנית ,  ספינות מיוחדות יוצבו סמוך לחוף האירני ,  וסוללות טילים יוצבו בלפחות ארבע מדינות ערביות .  מקורות בצבא ארה"ב מסרו כי המדינות שנעתרו לבקשת ארה"ב להציב את סוללות הטילים בשטחן הן קטאר ,  איחוד האמירויות הערביות ,  בחריין וכווית  השוכנות לחוף המפרץ הפרסי .  
הפרסום הפומבי של הממשל על הצבת מערכת הטילים היא חלק מאסטרטגיה מתואמת להגביר את הלחץ על אירן .  ההחלטה על הצבת הטילים מגיעה בתקופת מבחן למדיניותו של אובמה כלפי אירן ,  שהזהיר כי המדיניות תהיה מעתה  " בעלת תוצאות ",  כפי שאמר השבוע ב"נאום לאומה ".  זאת בשל ההתרסה של אירן והמשך בפיתוח תכנית הגרעין שלה .  
הממשל האמריקאי מנסה להביא להסכמה בינלאומית רחבה בהטלת סנקציות נגד משמרות המהפכה ,  שלפי מעצמות המערב ,  שולטות בתכנית הגרעין .  כחלק מהמאמץ להביא להסכמה בינלאומית אמרה הזהירה אמש מזכירת המדינה הילרי קלינטון את סין כי סירובה להטלת הסנקציות היא בגדר ראייה קצרת טווח .
 
אירן מגיבה : " אם נותקף נשמיד את תל אביב "
 בעקבות הפרסומים לפיהם ארה"ב תציב מערכות הגנה מפני טילים במפרץ הפרסי ,  איים עוזרו הבכיר של הנשיא האירני בפגיעה בישראל .  הוא הוסיף כי  " נגן על ארצנו בדמנו "
 
