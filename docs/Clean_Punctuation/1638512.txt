ערוץ 1 מגייס טאלנטים
חברי כנסת ,  עיתונאים מערוצים 2 ו-10 ויהורם גאון משתתפים בקמפיין תמיכה ברשות השידור שיעלה בקרוב בערוץ 1 .  ח"כ יחימוביץ' : " יש מקום לאישי ונבחרי ציבור להביע תמיכה בשידור הציבורי "
 רשות השידור נעלתנ קמפיין תמיכה בשידור הציבורי בהשתתפות עיתונאים ,  אנשי רוח וחברי כנסת .  לוואלה !  ברנז'ה נודע ,  כי בימים אלו מצלמת הרשות קטעי וידיאו קצרים ובהם מונולוגים של דמויות ציבוריות ומוכרות שדנים בחשיבות השידור הציבורי ,  במסגרת מהלך נרחב יותר של הגברת המודעות לשידור הציבורי ולתכניו ,  בעיקר על רקע המצב הכלכלי הקשה של הרשות .  
בין המשתתפים בקמפיין החדש ישנם חברי הכנסת והעיתונאים לשעבר אורי אורבך  ( הבית היהודי )  ושלי יחימוביץ  ( העבודה )  ,  יושב ראש ועדת הכלכלה אופיר אקוניס ,  העיתונאים ג'קי לוי ,  רינה מצליח ומיקי רוזנטל ,  יו"ר אקו"ם אביהו מדינה ,  הזמר יהורם גאון ,  השדרן יואב קוטנר ועוד .
 חברת הכנסת שלי יחימוביץ ,  בעצמה יוצאת רשות השידור ,  אמרה בשיחה עם וואלה !  ברנז'ה : " דיברתי על החשיבות העצומה של שידור ציבורי שמשוחרר מלחצים של בעלי הון ,  דיברתי על הכלים העיתונאיים שרכשתי בו ושאסור לנו בשום אופן לכרסם בדבר הזה .  אני נבחרת ציבור ,  אני מחויבת לסט של ערכים שבשמם נבחרתי ובין הערכים האלה יש חופש ביטוי ופלורליזם עיתונאי ,  ואין פלורליזם עיתונאי בלי שידור ציבורי ". 
- אין סכנה בהתגייסות של פוליטקיאים לטובת ערוץ 1 ?  
" כדי לשמר את הדמוקרטיה והשיח הציבורי צריך את השידור הציבורי ובהחלט יש מקום לאישי ונבחרי ציבור להביע תמיכה בשידור הציבורי .  אנחנו לא מעורבים ברשות השידור .  אין ספק שפוליטיקאים צריכים למדר את עצמם ממעורבות ברשות אבל כאן אנחנו מדברים על ערך מכונן בדמוקרטיה ".  
חבר הכנסת אורי אורבך מסר כי הוא עוזר בשמחה לשידור הציבורי .
 מוטי שקלאר ,  מנכ"ל רשות השידור ,  אמר היום לוואלה !  ברנז'ה : " ערוץ 1 מכיל תכניות מעולות ואיכותיות ואנחנו משתמשים בכל האמצעים העומדים לרשותנו כדי שאנשים יידעו מה משודר בו .  אני שמח שאנשים טובים שמבינים את חשיבות השידור הציבורי מוכנים להצטרף ולתמוך בשידור הציבורי ואני מודה להם ". 
לצד תשדירי התמיכה תחל הרשות בקרוב לנצל את פלטפורמת קול ישראל לקידום תכני ערוץ 1 המצליחים פחות .  מדי בוקר ,  ביומן הבוקר שמגיש אריה גולן ,  משודרת פינה בהגשת ענת דולב שסוקרת את השידורים בערוצים המרכזיים באותו ערב ,  בכוונה למקם את ערוץ 1 כברודקאסטר מרכזי לצד ערוצים 2 ו-10 ובמקביל להדגיש את האלטרנטיבה התכנית שהוא מציע .  כמו כן ישודרו מעתה יותר פרסומות ברשתות הרדיו לתכניות ערוץ 1 ,  בדומה לפרסומות שיש לתכניות הטלוויזיה האחרות .
" הגיע הזמן שכל האנשים שאוהבים לזנב בערוץ 1 וכל מה שנובע ממנו ריח של ערכיות ותרבות וסוגיות חברתיות יבינו שערוץ 1 הוא חיוני ונשמת אפה של החברה .  אז כמו שמתגייסים לטובת ההשכלה ומתגייסים לטובת הקולנוע ,  אנשים מתגייסים לדבר שבלעדיו מדינת ישראל תדרדר לטובת הזילות ולכן אנחנו עושים את זה .  ערוץ 1 והרדיו מתאפיינים בתכנים איכותיים ואני רוצה שהציבור יידע מה יש לו ומה עוד יכול להיות לו ומה יקרה חלילה אם לא יהיה ערוץ 1 .  אנחנו עלולים למצוא עצמנו בחברה מופרטת שבה אין משמעות לקיום שלנו ". 

ערוץ 1 מגייס טאלנטים
חברי כנסת ,  עיתונאים מערוצים 2 ו-10 ויהורם גאון משתתפים בקמפיין תמיכה ברשות השידור שיעלה בקרוב בערוץ 1 .  ח"כ יחימוביץ' : " יש מקום לאישי ונבחרי ציבור להביע תמיכה בשידור הציבורי "
 
