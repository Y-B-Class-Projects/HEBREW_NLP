נערכים לתחרות :  תוספת של 1.2 מיליון מ"ר שטחים מסחריים וקניון בריח של פרדס
 >  >  גורמים בענף מעריכים כי בשנים הקרובות ייאלצו הקניונים בישראל לשנות את פניהם - פשוט כי לא תהיה להם ברירה .  לפי נתוני חברת צ'מנסקי בן שחר ,  בחמש השנים הבאות צפויים להיפתח בישראל 1.2 מיליון מ"ר של שטחים מסחריים - כ-50% יותר מכיום .  עד סוף 2011 אמורים השטחים המסחריים לצמוח ב-10% בזכות 25 מרכזי מסחר חדשות .  כך יווצר מצב שבו במקומות רבים יוקם קניונים שיתחרו באלה הפועלים כיום .  להערכת גורמים בענף ,  הקניונים החדשים צפויים להיות גדולים יותר ,  מפוארים יותר וייחודיים יותר . " בקניונים החדשים תהיה יותר השקעה בעיצוב פנים ",  אומר האדריכל הפרופ' משה צור . " הקניון של בריטיש ישראל באשדוד ,  למשל ,  מתוכנן מראש להיות עם יותר תאורה ,  מרווחים ואיים של צמחייה .  הוא בהחלט יעמוד בסטנדרטים עליונים של אדריכלות ועיצוב ".   " הקניונים יצטרכו להמציא מחדש את החוויה ",  מעריך האדריכל עמי מור ממשרד יסקי מור סיון ,  המתכנן בימים אלה את קניון עיר ימים בנתניה ואת קניון נאות מדבר בבאר שבע . " קניונים קיימים יצטרכו לגדול ולשפץ ,  וקניון שלא ישפץ את עצמו יאבד עצמו לדעת .  אנחנו פותחים ליד קניון הנגב קניון גדול ,  חדש וטוב יותר ,  ולכן עזריאלי יצטרכו לעשות משהו עם קניון הנגב שהם מפעילים .  כל הקניונים יצטרכו לשאול את עצמם 'למה שיבואו דווקא אלי ? ' הם יחזקו את היצע החנויות וייצרו אווירת שירות ולייף סטייל ,  שתמשוך את הקונים ".  מנהלי הקניונים הפעילים כבר נערכים לתחרות המתקרבת ,  ועוסקים בימים אלה בשיפור הפגמים שקיימים מזה שנים .  קניון איילון ,  קניון הזהב ,  קניון שבעת הכוכבים ואחרים אמורים להתרחב ב-81.5 אלף מ"ר של שטחים מסחריים .  קניונים אחרים ,  כמו דיזינגוף סנטר ,  ערים בכפר סבא ואורות באור עקיבא ,  עוברים או מתכננים מתיחת פנים משמעותית . " כיום אני מגבש בשלושה קניונים חוויה על-חושית של ריחות :  אזורים עם ריח של פרדס ,  של לבנדר ועוד ",  מספר אדריכל הפנים פיני וינברג שאף עוסק בימים אלה בשיפוץ חניונים ב-21 קניונים . " שינוי נוסף יהיה שבכל שעה מהיום תתנגן מוסיקה מסוג אחר ".  בקבוצת קניוני ישראל מתכננים לייבא חלק מהחידושים בענף שכבר קיימים בעולם . " כשנחנוך את הקומה הנוספת בקניון פתח תקוה בפסח ,  יהיו בו גם מפה ממוחשבת ומסכי טלוויזיה שיעבירו מידע ופרסומות ",  מספר יוסי צבי ,  מנכ"ל קניוני ישראל . " קניונים גדולים וחדשים שלנו שייפתחו בעתיד ,  כמו גראנד קניון באר שבע שיחל לפעול ב-2012 ,  יהיו מעוצבים ברמה שרואים בחו"ל .  המגמה הזו תחלחל לאט-לאט גם לקניונים קיימים ".  תמיר בן שחר ,  מצ'מנסקי בן שחר ,  טוען כי מרכזי קניות ותיקים וחדשים יתמקדו בעתיד ביתרונות שיעניקו להם בידול ,  כמו תמהיל חנויות המיועד לקהל יעד נישתי  ( בעלי שכר גבוה ,  ילדים וכו' )  .  בנוסף ,  לדבריו יחלו הקניונים לשתף פעולה עם גופים מסחריים שיעניקו להם חסות .  האדריכל מור מעריך כי בעתיד יזכה גוש דן בקניון חדיש וגדול במתכונת קניון ווסטפילד הלונדוני . " יהיה חייב להיות קניון 60-70 אלף מטר בגוש דן ",  הוא אומר . " ולא יהיה מנוס גם משירותים כמו וולה פארקינג וחנייה נוחה .  אבל זה יקרה רק כשהקניונים הגדולים ירגישו מאוימים ".  אדריכל הפנים פיני וינברג טוען כי בעתיד הקניונים יתמקדו בחוויה שמספק הביקור בהם : " הם יהיו כמו דיסקוטקים ,  עם הרבה חללים משתנים ופירוטכניקה :  יותר מסכים ,  רצפה נעה ,  תאורה מתחלפת ,  מסרים שמוקרנים על הקירות .  הצעירים שיבואו לקניון ירצו דברים אינטראקטיביים ומסכים .  הקניון יהיה בעבורם מרכז קניות - אבל גם אטרקציה ". 

נערכים לתחרות :  תוספת של 1.2 מיליון מ"ר שטחים מסחריים וקניון בריח של פרדס
nan
