בדרך למהפכה צרכנית :  הרשתות והירקנים יחויבו לסמן את התוצרת החקלאית לפי איכותה
ועדת שרים לחקיקה אישרה את החוק לתקני איכות חדשים ומחמירים לתוצרת חקלאות המיועדת לשוק המקומי
משרד החקלאות יוזם מהפכה צרכנית לפייה יחויבו המשווקים הקמעונאים  ( רשתות השיווק והירקנים )  למיין ,  להפריד ולסמן את התוצרת לפי איכותה  ( מועד הקטיף או האסיף ,  בשלות ,  ניקיון וכולי )  ,  כך עולה מהחלטת ועדת שרים לחקיקה לאשר את החוק לתקני איכות ובטיחות חדשים ומחמירים לתוצרת חקלאות המיועדת לשוק המקומי .  ההצעה הוגשה במשותף על ידי שר החקלאות שלום שמחון ושר האוצר יובל שטייניץ.ההצעה באה לתקן את המצב ,  לפיו לא נהוגה הפרדת התוצרת על פי איכותה וירקות ממועדים שונים של קטיף ,  הבשלה ,  ניקיון ופגיעה ,  נמכרים באותו מיכל ,  קרטון ,  או ארגז והצרכן מחויב לשלם מחיר אחיד עבור מוצר שאינו הומוגני באיכותו .  במשרד החקלאות והאוצר מצפים כי ההפרדה המתחייבת מהתקנות החדשות תביא לקביעת מחירים שונים לאיכויות שונות .  התנאים לייצור ,  שיווק וסימון המוצרים יקבעו בתקנות שיכין שר החקלאות לאחר סיום הליכי חקיקת החוק .  נהלים מחייבים לגבי בטיחות המוצר כגון איכות מי ההשקיה ,  שאריות חומרי הדברה ודישון כבר קיימים בחקיקה שהתקין שר הבריאות .  דרישות אלו יאומצו על ידי החקיקה החדשה וישולבו במסגרת התקנות שיתקין שר החקלאות .  יישום החקיקה החדשה ישווה את דרישות האיכות מתוצרת חקלאית מקומית לאיכות הנדרשת מתוצרת ליצוא .
 
בדרך למהפכה צרכנית :  הרשתות והירקנים יחויבו לסמן את התוצרת החקלאית לפי איכותה
ועדת שרים לחקיקה אישרה את החוק לתקני איכות חדשים ומחמירים לתוצרת חקלאות המיועדת לשוק המקומי

