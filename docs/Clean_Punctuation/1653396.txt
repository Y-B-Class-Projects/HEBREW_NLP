מעתה תשלמו רק 650 שקלים על דרכון שנגנב
ועדת הכספים החליטה להפחית את האגרה שגובים על הנפקת דרכון בעקבות גניבה או אובדן מ-1,000 שקל ל-650 שקל .  האגודה לזכויות האזרח : " טוב שהעונש הקולקטיבי הופחת "
 בדיון שהתקיים הבוקר  ( שני )  בוועדת הכספים של הכנסת ,  הוחלט כי סכום החיוב בגין חידוש דרכון שנגנב יופחת מ-1,000 שקלים ל-650 שקלים בלבד .  במהלך הישיבה ביקר יו"ר הוועדה ,  ח"כ משה גפני ,  את מדיניות משרד הפנים ,  ובירך את האגודה לזכויות האזרח ,  שעתרה לבג"ץ נגד הגבייה המופרזת .  
לדברי עורך הדין עודד פלר מהאגודה לזכויות האזרח , " טוב עשו חברי ועדת הכספים של הכנסת אשר בעקבות בג"ץ ,  מחו על העונש הקולקטיבי ,  והורו על הפחתת סכום האגרה .  שמירה על דרכונים היא חשובה מאוד ואולם אגרה אינה קנס ,  ומשרד הפנים אינו מוסמך להעניש את אזרחי ישראל ,  שדרכוניהם אבדו או נגנבו ".  בתחילת 2010 נכנסו לתוקפן תקנות חדשות ,  אשר קובעות כי עבור חידוש דרכון תשולם אגרה בסך 250 שקלים ,  ואילו עבור דרכון חדש במקום דרכון שאבד ,  נגנב או הושמד תשולם אגרה בשיעור של 1,000 שקלים .  האגודה לזכויות האזרח עתרה לבג"ץ נגד התקנות ,  בנימוק שהאגרה המנופחת במקרים של אובדן או גניבה היא למעשה קנס לכל דבר ,  שאותו משרד הפנים לא מוסמך לגבות .  
בחודש נובמבר 2009 הוציא בג"ץ צו על תנאי ,  והורה למשרד הפנים לנמק מדוע רכיב הקנס באגרה לא יבוטל .  בעקבות זאת ,  סירבה ועדת הכספים של הכנסת לאשר בחודש דצמבר 2009 הפחתה של האגרה במקרים של אובדן או גניבה לסך של 750 ש"ח ,  ודרשה ממשרד הפנים להפחית את האגרה .  משרד הפנים נאלץ לשוב ולבחון את עמדתו ,  ובדיון שהתקיים היום הופחתה האגרה במקרים של אובדן או גניבה לסך של 650 שקלים .
 
מעתה תשלמו רק 650 שקלים על דרכון שנגנב
ועדת הכספים החליטה להפחית את האגרה שגובים על הנפקת דרכון בעקבות גניבה או אובדן מ-1,000 שקל ל-650 שקל .  האגודה לזכויות האזרח : " טוב שהעונש הקולקטיבי הופחת "
 
