להגדיר את עצמכם במשפט אחד
מאחורי החברות הגדולות באמת עומד עיקרון פשוט אחד ,  שמנחה אותן ומעניק להן תחושת מטרה .  האם לחברה שלכם יש רעיון כזה ? 
 >  >  בספרו החדש  " drive ",  חברי דן פינק מספר סיפור על המחזאית ,  העיתונאית וחברת הקונגרס הרפובליקאית קלייר בות לוס .  ב-1962 לוס נפגשה עם הנשיא ג'ון קנדי ,  שביקש באותה תקופה לקדם סדר יום שאפתני הן במדיניות הפנים והן במדיניות החוץ של ארה"ב .  היא חששה בנוגע לסדר העדיפויות המפוזר שלו . " מדיניות מהפכנית אפשר להגדיר במשפט אחד ",  אמרה לו . " המשפט שמגדיר את פועלו של אברהם לינקולן ,  למשל ,  היה ברור :  הוא מנע את פילוגה של ארה"ב ושם קץ לעבדות .  גם את המדיניות של הנשיא פרנקלין דלאנו רוזוולט ניתן להגדיר במשפט אחד :  הוא חילץ אותנו מהשפל הגדול וסייע לנו לזכות במלחמת העולם השנייה .  מה יהיה המשפט שבו יסכמו את פועלך ?  "  השאלה הזו היא שאלה חזקה מאד ,  לא רק עבור נשיאים ,  אלא גם עבור חברות .  פעמים רבות הזדמן לי להכיר חברות שניצחו בפער גדול את מתחריהן בתעשיות קשוחות ונדהמתי מהבהירות ומהפשטות של העיקרון האחד שהנחה אותן ,  מהגרסה שלהן לתאוריית המשפט הבודד של לוס .  הנה המשפט המגדיר את סאותווסט איירליינס : " אנחנו מביאים דמוקרטיה לשמים ומעניקים לאנשים את החופש לטוס ".  הנה המשפט של גוגל : " אנחנו מארגנים את המידע בעולם והופכים אותו לזמין ושמיש בעולם כולו ".  באותה מידה שהוא חתרני ,  הלקח שניתן ללמוד מכך הוא פשוט :  זה לא מספיק להיות טוב בכל דבר .  אתה צריך להיות הכי טוב במשהו - הכי אלגנטי ,  הכי צבעוני ,  הכי קשוב ,  הכי ממוקד .  במשך עשרות שנים ארגונים הסתפקו באסטרטגיות שהותירו אותם באמצע ,  שם הם הרגישו בטוחים .  אך האסטרטגיה הזו כבר הוכחה כלא אפקטיבית .  רוי ספנס הוא המייסד השותף של חברת הפרסום האגדית gsd & m השוכנת באוסטין .  בספרו הפרובוקטיבי  " its not what you sell ,  it's what you stand for "  מסביר ספנס את הרעיונות הפשוטים העומדים מאחורי ארגונים יחידים במינם שהוא עבד עמם במשך השנים ,  מב.מ.וו ועד הול פודס וחיל האוויר האמריקאי .  אמנם אותם ארגונים בנויים סביב מנהיגים חזקים ,  מוצרים מבוקשים ופרסום חכם ,  אך ספנס מתעקש כי מאחורי כל מותג גדול עומדת תחושת מטרה אותנטית  - " הצהרה נחרצת בנוגע לשינוי שאתם מבקשים לחולל בעולם "  - ומקום עבודה עם האנרגיה והחיוניות הנחוצים כדי להגשים מטרה זאת .  לרוב החברות אין את אותה תחושת מטרה עמוקה המניעה אותן .  לכן ,  בשעה שאתם נערכים לשנה נוספת ,  כזאת שמובטח לכם כי תהיה קשה באותה מידה כמו הקודמת ,  קחו בחשבון את השאלה שהציגה לוס בפני קנדי - מה המשפט שלכם ?  - הכותב הוא סופר ,  דובר ויזם .  ספרו החדש , " practically radical ",  עוקב אחר השינוי הרדיקלי העובר על מגזרים מסוימים ומנסה לקבוע אילו חברות ינצחו - הסוגיה :  האם המדיניות המוצהרת שלכם מוגדרת במשפט אחד ?  הפתרון :  אם לא - כדאי להתחיל לחשוב על השורה שבה יסכמו את פועלכם הדרך :  מאחורי כל מותג גדול עומדת תחושת מטרה אותנטית ברורה .  הגדירו אותה לעצמכם ולעולם

להגדיר את עצמכם במשפט אחד
מאחורי החברות הגדולות באמת עומד עיקרון פשוט אחד ,  שמנחה אותן ומעניק להן תחושת מטרה .  האם לחברה שלכם יש רעיון כזה ? 

