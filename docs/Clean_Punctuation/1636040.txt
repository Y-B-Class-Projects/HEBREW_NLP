הכוכב החדש של הזמר המזרחי :  נשיא אינדונזיה
נשיא אינדונזיה יודהויונו לקח פסק זמן מהמלחמה בשחיתות וכאב הראש הקואליציוני ,  כדי לחבר עוד אלבום של שירי פופ רומנטיים .  בין השירים : " עבורך ילדה מתוקה "  ו"נשמתי הוארה באותו לילה "
 אם תושבי אינדונזיה רוצים לדעת מה מרגיש הנשיא שלהם ,  כל שעליהם לעשות הוא לקנות את אלבומו החדש .  האלבום בשם  " אני בטוח שאגיע לשם ",  יצא אתמול  ( ראשון )  בכיכובם של מיטב הזמרים והנגנים במדינה . 
" במהלך מאמציי לשרת את ארצי ,  לפעמים בזמני הפנוי ,  אני מבטא את רגשותיי בצורה אמנותית ",  צוטט יודהויונו על עטיפת האלבום ,  בו נראים ילדים רצים עם דגל אינדונזיה . " השירים נכתבו מתוך אמונה ששום דבר אינו יכול לשנות את גורלה של אומה למעט האנשים עצמם ,  והנחישות של מטרה נעלה ".  
יודהויונו בחר הפעם לא לשיר באלבום ,  אלא לשתף פעולה עם הזמרים הפופולריים ביותר במדינה ,  כמו זוכי תחרות  " אינדונזיה איידול ".   " הנשיא מעביר את רגשותיו באמצעות מוזיקה ",  אמר דוברו לסוכנות הידיעות הצרפתית . " באלבום הזה הוא רוצה שלאנשים יהיו חלומות גדולים ושיעבדו להשגתם .  השירים שלו הם על החיים .  בזמן שהוא נוסע ברכב הוא יתבונן על הדברים שמסביבו ,  ואז יכתוב מילים ויקרא אותן ".  
אלבומו הראשון של הנשיא , " כמיהתי אלייך ",  יצא ב-2007 ,  ואחריו יצא  " אבולוציה "  ב-2009 .  ביולי נבחר יודהויונו לכהונה שנייה כנשיא אינדונזיה ,  אך ממשלו סבל משערוריות שחיתות וחקירה על סיוע לבנקים .  שיר הנושא של האלבום החדש יכול אולי לרמז על התקופה הקשה שעוברת על הנשיא : " למרות שזה קשה ,  אני חייב להמשיך .  אני בוחר את הדרך בה אני מאמין .  אל תכפה דברים בלתי אפשריים .  חיי צריכים להיות כנים וצודקים ".  שירים אחרים ,  שהולחנו בסגנונות שונים כמו ,  אר אנד בי ומוזיקת קאונטרי ,  נקראים  " נשמתי הוארה באותו לילה ",   " עבורך ילדה מתוקה "  ו"הצילו את כדור הארץ  "  .  
ההכנסות ממכירות האלבום ייתרמו לארגוני חינוך וצדקה ,  אך לא כל האינדונזים מרוצים מהאלבום . " זה בא לנו בהפתעה ,  שהיתה לו הזדמנות לשיר בזמן שאנשים בוכים ",  אמר ראש ארגון הסטודנטים במדינה לאתר אינטרנט אינדונזי .
 
הכוכב החדש של הזמר המזרחי :  נשיא אינדונזיה
נשיא אינדונזיה יודהויונו לקח פסק זמן מהמלחמה בשחיתות וכאב הראש הקואליציוני ,  כדי לחבר עוד אלבום של שירי פופ רומנטיים .  בין השירים : " עבורך ילדה מתוקה "  ו"נשמתי הוארה באותו לילה "
 
