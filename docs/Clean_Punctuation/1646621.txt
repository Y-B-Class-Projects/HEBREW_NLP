איברהימוביץ' : " המשחק בבית יעשה את ההבדל "
 השבדי ,  שכבש בתיקו נגד שטוטגרט ,  לא התרגש מהיכולת של בארסה .  להמאן : " מרגיש שזו הזדמנות שהוחמצה ,  אבל יש סיכוי "
 וידאו :  רויטרסעריכה :  גדי ויינסטוק
בברצלונה הבינו אתמול  ( שלישי )  שהדרך להגן על תואר אלופת אירופה ממש לא יהיה פשוט ,  כפי שאולי חשבו שם .  הקטלאנים ,  שהזדעזעו בליגה לפני שבועיים עם ההפסד לאתלטיקו מדריד ,  פיגרו בשלב מוקדם נגד שטוטגרט הגרמנית ,  שעלתה ליתרון כבר אחרי 25 דקות משער של קאקאו .  בארסה ,  שהייתה חלשה במחצית הראשונה ,  הצליחה להשוות בשנייה ל-1:1 עם שער של זלאטן איברהימוביץ' ,  שהעביר את ההכרעה לקאמפ נואו .
" עשינו יותר מדי טעויות במחצית הראשונה ",  אמר השבדי לאחר המשחק בגרמניה . " המשטח לא היה טוב ,  החלקנו .  לשחק נגד קבוצה קשה כמו שטוטגרט זה תמיד קשה .  למרות זאת במחצית השנייה שיחקנו הרבה יותר טוב ולא עשינו טעויות .  אני כבשתי שער ,  שהיה חשוב מאוד עבור הקבוצה .  1:1 בחוץ זו לא תוצאה רעה .  אנחנו מגיעים הביתה עם ביטחון .  המשחק בבית יעשה את ההבדל ". 
כשנשאל איברהימוביץ' על ההוראות שחילק פפ גווארדיולה לשחקנים בחדר ההלבשה במחצית ,  הוא אמר : " הוא רצה שנשחק בקצב גבוה יותר .  שער חוץ זה דבר חשוב כי זה נותן לך יתרון בגומלין ,  ולכן הוא ביקש מאיתנו לשחק יותר קדימה ". 
אנדרס אינייסטה התייחס למשחק ואמר : " ידענו שזה יהיה מסובך .  זה תמיד קשה לשחק כאן בגרמניה .  היו לנו דקות רעות אבל השער היה חשוב מאוד .  איבדנו את הכדור בשטחים מסוכנים והיינו צריכים לתקן את זה במחצית השנייה ". 
שוערה של שטוטגרט ,  יינס להמאן ,  יצא ,  איך לא ,  מאוכזב מהתיקו . " יצרנו כמה מצבים טובים ,  אך לצערי ספגנו שער קל לא טיפוסי מבחינת איך שברצלונה משחקת .  ההופעה שלנו הייתה טובה וכמובן שתהיה להם הזדמנות טובה בגומלין ,  אבל תמיד יש סיכוי .  זו הזדמנות מוחמצת ,  אבל תמיד יש הזדמנות חוזרת .  האמונה שלי היא שבארסה היא לא קבוצה שיכולה לשחק על 0:0 ,  ולכן הם יצטרכו ללכת קדימה .  זה תמיד נותן ליריבה את האפשרות ליצור מצבים ". 
בבורדו חגגו את הניצחון החשוב על אולימפיאקוס 0:1 ,  שנותן להם לא מעט ביטחון אחרי שהשיגו שער חוץ יקר מאין כמותו לפני הגומלין בצרפת .  בתוספת הזמן של המחצית השנייה מיקל סיאני התרומם לנגיחת שער הניצחון לאלופת צרפת ,  שמתקרבת לעבר רבע הגמר .
" הראינו רצינות במשחק שלנו ",  סיכם לורן בלאן את היכולת של קבוצתו והביע סיפוק רב ממה שראה . " 20 הדקות הראשונות היו חשובות באספקט הזה ,  שכן קבוצה ששולטת בפתיחה במשחקי ליגת האלופות ,  יוצרת יתרון פסיכולוגי משמעותי .  כשהייתה לנו ההזדמנות לסכן אותם ,  ניצלנו אותה והשער הגיע בזמן הנכון .  זה משהו שיהיו מרוצים ממנו מאוד בבורדו ". 
מנגד ,  באולימפיאקוס קיוו להשיג הרבה יותר מהמשחק הזה .  בוזידאר בנדוביץ' . " השחקנים עבדו קשה ,  הם היו מאוד מאורגנים ורציניים במשחק שלנם .  במחצית השנייה שינינו את המערך והוספנו חלוץ כדי לשחק 2-4-4 .  זה הביא ללחץ .  מבחינה טקטית היה משחק טוב ושיחקנו טוב ,  ואני חושב שהגיעה לנו תוצאה טובה יותר .  אנחנו ניסע לבורדו כדי לנצח ולעלות לשלב הבא ". 

איברהימוביץ' : " המשחק בבית יעשה את ההבדל "
 השבדי ,  שכבש בתיקו נגד שטוטגרט ,  לא התרגש מהיכולת של בארסה .  להמאן : " מרגיש שזו הזדמנות שהוחמצה ,  אבל יש סיכוי "
 
