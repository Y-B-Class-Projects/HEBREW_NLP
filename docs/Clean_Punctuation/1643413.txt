דה לורנטיס : " הייתי לוקח את מוריניו לשחק בסרט "
 נשיא נאפולי בז לפורטוגזי אחרי ה-0:0 מול אינטר : " בחיים לא ארצה שהוא יאמן אצלי ".  דל פיירו : " הביטחון יחזור דרך ניצחונות "
 נאפולי ואינטר סיימו את ההתמודות ביניהן במשחק המרכזי של המחזור ה-22 בליגה האיטלקית אמנם בתיקו ללא שערים ,  אלא שאת ההצגה גנב נשיא התכולים אורליו דה לורנטיס .
" אני לעולם לא ארצה שז'וזה מוריניו יאמן במועדון שלי ",  הפציץ דה לורנטיס . " עם כל הכבוד ,  הוא האחרון ברשימה שלי .  לא הייתי מחליף את המאמן וולטר מזארי במוריניו ,  גם אם הוא היה מגיע בחינם ".  איל ההון ומפיק הסרטים עוד הוסיף : " מצד שני ,  הייתי אולי משתמש בו כשחקן באחד הסרטים שלי ".  
המאמן המוחמא התייחס למשחק : " הצלחנו ללחוץ על אינטר במשך חלקים ארוכים במשחק והם יצרו רק מצב אחד ",  אמר מזארי והוסיף : " הגיע לנו הרבה יותר מתיקו .  השחקנים היו מעולים והם בדרך למשהו גדול ".  
מהצד השני ,  המאמן המושמץ ז'וזה מוריניו חרג ממנהגו והחליט דווקא להחמיא לשופט : " ניגשתי לרוזטי אחרי המשחק והחמאתי לו ,  כי אהבתי את הדרך בה הוא שלט במשחק ואת ההחלטות שהוא קיבל ".  באשר למשחק ,  אמר מוריניו  " אני לא יודע אם התוצאה משקפת .  נאפולי הייתה טובה יותר במחצית הראשונה ,  אנחנו בשנייה ".  
בניגוד לפורטוגלי ,  קשר הנראזורי אסטבן קמביאסו דווקא היה החלטי : " תיקו מאוד משקף ",  הוא אמר ותירץ : " צריך לזכור שאנחנו שיחקנו באמצע השבוע ,  בעוד לנאפולי היה שבוע חופשי .  גם הדשא לא היה במצב טוב כל כך ונאפולי עשתה הרבה פאולים שעצרו את שטף המשחק ".  הארגנטינאי הסתכל קדימה : " אנחנו ניקח את התיקו ,  למרות שאנחנו שונאים לא לקחת את שלוש הנקודות .  עכשיו נתרכז במשחק הבא ,  אותו נקווה לנצח ". 
האם המשבר הגדול של יובנטוס נגמר ?  אלסנדרו דל פיירו ,  שכבש צמד ב-2:3 על גנואה ,  מאמין שכן : " אנחנו משתפרים .  ראינו את זה כבר בשבוע שעבר ",  אמר קפטן הגברת הזקנה שהגיע ל-445 הופעות ליגה במדי הזברה .
" אנחנו ממשיכים להיבנות וזה נותן לנו ביטחון .  אנחנו מקווים להמשיך לנצח כי רק כך נוכל לצבור ביטחון בזמן כל כך קשה ".  דל פיירו התייחס גם לבנו שהגיע לצפות בו משחק : " זו הייתה אולי ההופעה הכי טובה שלי לעיניי בני ,  אבל היו לי כבר משחקים גדולים יותר ". 

דה לורנטיס : " הייתי לוקח את מוריניו לשחק בסרט "
 נשיא נאפולי בז לפורטוגזי אחרי ה-0:0 מול אינטר : " בחיים לא ארצה שהוא יאמן אצלי ".  דל פיירו : " הביטחון יחזור דרך ניצחונות "
 
