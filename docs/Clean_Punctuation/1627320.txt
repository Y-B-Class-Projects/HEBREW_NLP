תעשיית הסלולר מצטרפת לגל ההיי דפינישן :  אורנג' תשיק בבריטניה שירות HD קולי
מנכ"ל אורנג' בריטניה : " השירות יעביר את הדקויות של הקול האנושי ;  המתקשרים יישמעו כאילו הם באותו חדר "
 תעשיית הסלולר מצטרפת גם היא לגל ה-hd :  אורנג' הבריטית ,  שבבעלות פראנס טלקום ,  הודיעה אתמול כי היא תאפשר שירות של שיחות בהיי-דפינישן למנוייה ,  החל מ-2010 .  השירות ,  שכדי לזכות בו יצטרכו לקוחות אורנג' בריטניה לרכוש מכשיר סלולרי חדש ,  יאפשר להם ליהנות שיחות באיכות שמע גבוהה יותר . " hd קולי מעביר את כל הניואנסים של הקול האנושי ,  ומחליש את רעשי הרקע .  המתקשרים יישמעו כאילו הם באותו חדר .  ברגע שאנשים ישמעו את זה ,  הם לא ירצו לחזור אחורה ",  אמר טום אלכסנדר ,  מנכ"ל החטיבה הבריטית של אורנג' .  אלכסנדר הוסיף כי החברה מתכננת להתחיל את השלב הניסויי של השירות החדש בתחילת השנה ,  ולהרחיבו לקראת סוף 2010 .  בימים אלה החברה מנהלת מגעים עם יצרניות סלולר ,  שיפתחו מכשירים שיתמכו בשירות hd .  אורנג' השיקה את שירות ה-hd הקולי עבור טלפונים סלולריים בעולם במולדובה ,  בחודש ספטמבר .  מולדובה נבחרה משום שהרשת הסלולרית בה נוסדה רק ב-2008 ,  ולכן היא אחת החדישות ביותר בעולם.הודעתה של אורנג' הגיעה ימים ספורים בלבד לאחר שמפעילת הסלולר היריבה o2 נאלצה להתנצל בפני לקוחותיה בלונדון ,  שלא יכלו לבצע שיחות משום שהרשת קרסה תחת עומס השימוש בטלפונים חכמים כמו האייפון ,  של אפל . " איכות השמע והביצועים יהיו זירות הקרב העיקריות בין מפעילות הסלולר ב-2010 .  האייפון עורר מיקוד מחודש באיכות הרשתות ;  הביצועים והשמע ;  ה-hd ישמש ככלי נוסף בקרב הזה ",  אמר בן וודס ,  אנליסט בחברת הייעוץ ccs אינסייט ,  לעיתון הבריטי  " גרדיאן ". 

תעשיית הסלולר מצטרפת לגל ההיי דפינישן :  אורנג' תשיק בבריטניה שירות HD קולי
מנכ"ל אורנג' בריטניה : " השירות יעביר את הדקויות של הקול האנושי ;  המתקשרים יישמעו כאילו הם באותו חדר "
 
