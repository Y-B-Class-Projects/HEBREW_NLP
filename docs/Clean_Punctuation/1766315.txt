מקסיקו :  נהרג מנהיג קרטל הסמים הגדול במדינה
בתום חילופי אש שנמשכו מספר ימים ,  הכריזה ממשלת מקסיקו ,  כי כוחות הביטחון ירו למוות בנזריו מורנו גונזלס ,  מנהיג קרטל הסמים  " לה פמיליה ".  בקרב נהרגו 11 בני אדם ,  בהם נער ותינוק
כוחות הביטחון במקסיקו ירו למוות בנזריו מורנו גונזלס ,  מנהיג קרטל הסמים הגדול במדינה  " לה פמיליה ",  כך אמר הלילה  ( שבת )  דובר המשרד לביטחון לאומי ,  אלחנדרו פוירה .  מורנו נהרג בעיר מיקואקן שבמערב המדינה לאחר קרב יריות ,  שנמשך מספר ימים ,  בין חייליו לבין כוחות הביטחון . " פיסות מידע מגוונות שהושגו במהלך הפשיטה מצביעות על כך שנזריו מורנו גונזלס נהרג אתמול ",  אמר פוירה .
" לה פמיליה ,  ארגונו של מורנו גונזלס ,  הידוע בכינויו  " המשוגע ",  עוסק בסחר בסמים ובסחיטה באיומים של תושבי האזור .  בכירים בכוחות הביטחון הגדירו אותו כ"מנהיג הרוחני "  של הארגון ,  ואת  " לה פמיליה "  כארגון בעל פילוסופיה דמוית דת .  לדברי הבכירים ,  מורנו גונזלס היה מטיף לחייליו פסוקים מספרי הקודש מעורבבים עם סיסמאות לעזרה עצמית ,  על מנת למנוע מחברי הארגון להשתמש בסמים .  כמו כן ,  חברי הארגון האמינו ברעיון כי הם למעשה מגנים על האוכלוסייה המקומית מסוחרי סמים אחרים ,  וכן מעניקים מתנות לעניים .  
חילופי האש בין חברי הארגון לבין כוחות הביטחון פרצו ביום רביעי כאשר המשטרה הפדרלית וכוחות נוספים פשטו על העיירה אפטזינגן ,  לאחר דיווח על הימצאות חמושים במקום .  לפחות 11 בני אדם נהרגו בחילופי הירי ברחובות העיר ,  בהם חמישה שוטרים ושלושה מחברי הארגון .  כמו כן ,  נהרגו בחילופי האש גם שלושה אזרחים ,  בהם נער ותינוק בן שמונה חודשים .  בשוך המהומות ,  נכנסו לעיר כ-300 חיילים חמושים על מנת להבטיח את השקט במקום .
 
מקסיקו :  נהרג מנהיג קרטל הסמים הגדול במדינה
בתום חילופי אש שנמשכו מספר ימים ,  הכריזה ממשלת מקסיקו ,  כי כוחות הביטחון ירו למוות בנזריו מורנו גונזלס ,  מנהיג קרטל הסמים  " לה פמיליה ".  בקרב נהרגו 11 בני אדם ,  בהם נער ותינוק

