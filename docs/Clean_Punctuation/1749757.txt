 " חקירת עבירה חמורה צריכה להיות מוקלטת "
 למרות הביקורת ,  השופט עודד מודריק קיבל כראיה קבילה את הודאתו של רו"ח אלי אביגוש ממשרד דלויט - אף שנטען כי נמסרה תוך הפרת זכויותיו הבסיסיות .  אביגוש מואשם כי חתם על הדו"חות הכספיים של חברת בולוס בידיעה שהם כוללים פרטים מטעים
 >  >  בית המשפט המחוזי בתל אביב קיבל בשבוע שעבר כראיה קבילה את הודאתו ברשות ניירות ערך של רו"ח אלי אביגוש ,  שותף במשרד דלויט-בריטמן-אלמגור ואחד הנאשמים בפרשת קריסת חברת התיירות הציבורית של משפחת בולוס .  למרות זאת ,  השופט עודד מודריק מתח ביקורת על התנהלות חוקרי הרשות בחדר החקירות . " חקירה מסוג זה שמתנהלת במאה ה-21 צריכה להיות מתועדת בתיעוד חזותי או לכל הפחות בהקלטה כדי למנוע טענות שונות ומשונות ביחס לדרכי התנהלות החקירה ",  פסק .  לדבריו ,  במצב הקיים לא ניתן להפריך או להוכיח את הטענות לגבי מה שהתחולל בחדר החקירות . " לא הייתי בחדר החקירה ולא כל כך פשוט להכריע בטענות כאלה על בסיס הרישום שנעשה בידי החוקרים בשלב גביית ההודעה ,  כשמלאכת הרישום נתונה בידיהם ואיש אינו יכול לפקח על מעשה ידיהם ".  בולוס גד היתה חברה ציבורית שעסקה בבנייה ,  ובולוס תיירות היתה חברה בת של בולוס גד ,  שעסקה במלונאות ובתיירות .  כתב האישום הוגש ב-2005 נגד שלושה מבני משפחת בולוס :  איבראהים בולוס ,  ששימש יו"ר הדירקטוריון ובעל מניות בשתי החברות  ( והלך לעולמו לפני חודשים אחדים )  ,  בנו יעקב בולוס ,  ששימש מנכ"ל בולוס תיירות ודירקטור בבולוס גד וחתנו ,  עזמי נשאשיבי ,  ששימש מנכ"ל בולוס גד ודירקטור בבולוס תיירות .  השלושה הואשמו ,  בין היתר ,  בפרסום פרטים מטעים בתשקיף ובדו"חות החברות ,  ובכך שלא חשפו לציבור המשקיעים מידע מהותי ,  כולל מידע שהביא לקריסת החברה .  עוד לפי האישום ,  השלושה איפשרו לבעלי השליטה להוציא 27 מיליון שקל שלא כדין מחשבונות בולוס תיירות ,  מבלי שניתן לכך גילוי בתשקיף ובדו"חות .  בפרשה הואשמו גם רואי החשבון ווליד סיד ואביגוש בכך שסקרו את הדו"חות הכספיים וחתמו עליהם בידיעה שהם כוללים פרטים מטעים ,  ובכך איפשרו את הטעיית המשקיעים .  אביגוש ניהל משפט זוטא ,  מיני-משפט בתוך המשפט הפלילי ,  שעוסק בשאלה אם ניתן להגיש כראייה במשפט את הדברים שאמר בחקירתו ברשות ב-2004 . " במשרדי החקירות של הרשות ,  'השיגו' חוקרי הרשות את הודאתו המיוחלת של הנאשם ,  תוך שהם מונעים ממנו את הזכות הבסיסית ביותר שקיימת לנחקר - הזכות להיוועץ בעורך דין ,  ואת הזכות הבסיסית ביותר שקיימת לאדם - הזכות לטיפול רפואי ",  כתבו באי כוחו של אביגוש ,  עורכי הדין גיל דחוח ,  אסף ברם וגלית רוטנברג .  בשל כך דרש אביגוש לפסול את הודאתו ברשות ולקבל את עמדתו כפי שיעיד במשפט .  השופט מודריק הדגיש כי קיבל כראיה את הודעת אביגוש ,  משום שביכר את עמדת המדינה בנוגע לטענות אביגוש . " מצבו של הנאשם בשלב החקירה עצמה לא הצריך את הפסקתה ולא העמיד את החוקרים בדילמה ממשית בנקודה זו ",  קבע השופט .  ברשות סירבו להתייחס להחלטה .  אוניית הנופש שהביאה לקריסת החברה בדיון בשבוע שעבר העיד עו"ד גד נשיץ ,  מבעלי משרד נשיץ-ברנדס ,  בחקירה ראשית מטעמה של התביעה .  היכרותו של נשיץ עם איבראהים בולוס ב-2000 היתה על רקע חכירת אוניה קפריסאית על ידו ,  להובלת ישראלים במסגרת חבילות נופש .  מיד לאחר מכן פרצה האינתיפאדה השנייה ובולוס הודיע לחברה המחכירה שהוא רוצה לבטל או להשהות את חוזה החכירה .  הוא חשש מתביעה נגדו ורצה ייעוץ .  טענת הפרקליטות בכתב האישום היא שהנאשמים העלימו מהמשקיעים ומהרשות פסק בוררות בלונדון שחייב אותם לשלם 2.4 מיליון דולר לחברה הקפריסאית בשל ביטול הסכם חכירת האוניה שלא כדין .  בסופו של דבר ,  הביא פסק דין זה לקריסת החברות .  נשיץ ועורך דין שעבד במשרדו נחקרו באזהרה בעבירות דיווח לפי חוק ניירות ערך והתיק נגדם נסגר מחוסר אשמה .  לדברי נשיץ בדיון ,  קודם לייעוץ ,  כתב בולוס את המכתב לחברה הקפריסאית בעצמו .  נשיץ העיד כי סבר משפטית כי הביטול הוא כדין בשל ההתפתחות הביטחונית הבלתי צפויה .   ( ת"פ 40136/05 )  

" חקירת עבירה חמורה צריכה להיות מוקלטת "
 למרות הביקורת ,  השופט עודד מודריק קיבל כראיה קבילה את הודאתו של רו"ח אלי אביגוש ממשרד דלויט - אף שנטען כי נמסרה תוך הפרת זכויותיו הבסיסיות .  אביגוש מואשם כי חתם על הדו"חות הכספיים של חברת בולוס בידיעה שהם כוללים פרטים מטעים

