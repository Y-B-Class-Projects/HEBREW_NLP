קבלת פנים לפלסטיניות ביד ושם : " שרמוטות ,  זונות "
 14 נשים פלסטיניות הגיעו לביקור במוזיאון השואה בי-ם במסגרת פרויקט משותף של משפחות שכולות ישראליות ופלסטיניות .  ילדים ישראלים שזיהו כי מדובר בפלסטיניות הטיחו לעברן קללות קשות
מבוכה ביד-ושם :  קבוצה של 14 נשים פלסטיניות מבוגרות ,  שהגיעה לבקר במוזיאון השואה יד-ושם בירושלים כדי ללמוד על שואת היהודים ,  טוענת כי זכתה למטר של קללות והקנטות מצד ילדים ישראלים שהגיעו לבקר אף הם במקום .  לטענת עדי ראייה שהיו במקום ,  הילדים הבינו שמדובר בפלסטיניות בשל לבושן ובשל השפה הערבית שדיברו ,  והטיחו בהן קללות כגון  " שרמוטות "  ו-"קחבות "   ( 'זונות' בערבית  נ.י )  ". 
הנשים הפלסטיניות משתתפות בפרויקט של פורום המשפחות השכולות הישראלי-פלסטיני ,  במסגרתו מתקיימים מפגשים שמטרתם לקדם פיוס דרך העמקת הידע על הנרטיב ההיסטורי והלאומי של הצד השני .  הקבוצה שבה משתתפות הנשים הפלסטיניות היא קבוצת ה"סבתות ",  בה נפגשות נשים מבוגרות ,  ישראליות ופלסטיניות ,  במטרה להיחשף לנרטיב של הצד השני .  אתמול נרשם שיאו של הפרויקט ,  בסיור משותף ל"יד ושם ".  
" כשהמתנו לקבוצה הישראלית מחוץ ליד-ושם ,  התחילו להתגודד סביבנו ילדים ישראלים ולהטיח בנו קללות רבות וקשות ",  סיפרה לוואלה !  חדשות רכזת הפרויקט מהצד הפלסטיני ,  סיהאם אבו עוואד . " בתרבות הפלסטינית הנשים המבוגרות זוכות לכבוד הרב ביותר ולכן הן לא האמינו למשמע אוזניהן .  אצלנו בחיים לא מדברים לאישה מבוגרת בצורה הזו .  הפלסטיניות ,  כולן סבתות ,  היו המומות ונעלבו מאד ". 
14 הנשים הפלסטיניות הגיעו ל"יד ושם "  מבית לחם ,  חברון ,  שכם ומקומות נוספים ברחבי הגדה המערבית .  עבור רובן זו הייתה הפעם הראשונה שהן מבקרות בישראל . " כשהן שמעו את הקללות הן לא השיבו .  הן נשים חכמות ואין להן שום רצון לפתוח במלחמה עם הילדים המקללים ",  סיפרה אבו עוואד . " זו הייתה חוויה קשה מאד בשביל ביקור ראשון בישראל הקבוצה הישראלית התנצלה עמוקות בפנינו ואמרה לנו שמדובר בילדים ". 
תמרה רבינוביץ' ,  מנחת הקבוצה מהצד הישראלי ,  אמרה כי התקרית הייתה מפחידה . " הן דיברו על זה ללא הפסקה כי זה הפחיד אותן .  כמובן שהתנצלנו בשם הילדים ואמרנו לפלסטיניות שמה שקרה אסור שיקרה בשום מקום ,  ובטח לא ב-'יד ושם' שצריך להיות מקום של סובלנות והכרה בסבל האחר .  הרי לילדים האלה לא משנה אם הם ב-'יד ושם' או במקום אחר .  הן חונכו לראות בפלסטיניות אויבות וכך הם התנהגו ".  לדברי רבינוביץ' ,  למרות הקללות ,  המטרה המרכזית שלשמה נערך הסיור  הושגה : " הן התרגשו מאד מהביקור .  כמה מהן ניגשו אלי ואמרו לי שהן שמעו פרטים על השואה אך לא ידעו עד כמה היא הייתה נוראה וקשה .  עוד שבועיים אנחנו צפויות לבקר בכפר ערבי שננטש ב-48' וכך נראה את הנרטיב הפלסטיני ". 
דוברת  " יד ושם "  איריס רוזנברג מסרה בתגובה : " יד ושם רואה בחומרה את התנהגותם של אותם קומץ תלמידים מבין מאות התלמידים המגיעים מדי יום ליד ושם ליום לימודים .  למרות התקרית המצערת בכניסה לאתר ,  הביקור של הקבוצה במוזיאון לתולדות השואה התנהל בצורה מכובדת והיה עבורן משמעותי וחשוב ". 
לפניות לכתב :  nir_yah@walla.com

קבלת פנים לפלסטיניות ביד ושם : " שרמוטות ,  זונות "
 14 נשים פלסטיניות הגיעו לביקור במוזיאון השואה בי-ם במסגרת פרויקט משותף של משפחות שכולות ישראליות ופלסטיניות .  ילדים ישראלים שזיהו כי מדובר בפלסטיניות הטיחו לעברן קללות קשות

