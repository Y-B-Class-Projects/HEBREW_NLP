שוחרר למעצר בית החשוד בפוליגמיה ובהזנחה
שוחרר למעצר בית הגבר בן ה-55 מירושלים החשוד שהיה נשוי לחמש נשים ,  הזניח את ילדיו ואף התעלל מינית באחת מבנותיו החורגות .  עורך דינו : " יוכח כי החשדות למעשה מגונה הן קשקוש "
  ( צילום :  גדעון צנטנר ,  עריכה :  דורון שטיין ) 
בית המשפט השלום בירושלים שיחרר היום בצהרים  ( שישי )  למעצר בית את הגבר החשוד במעשה מגונה בביתו החורגת ,  פוליגמיה והזנחת ילדיו ,  וזאת בניגוד לבקשת המשטרה להותירו במעצר .  בעקבות החלטת בית המשפט ביקשה המשטרה את עיכוב ביצוע ההחלטה עד ליום ראשון במטרה לאפשר לה להגיש ערעור על ההחלטה .  הבקשה התקבלה ולכן שחרורו למעצר בית נדחה .
 עורך דינו של החשוד ,  מנחם בלום ,  דחה בתום הארכת המעצר את החשדות המפונים כלפי האיש . " הוא בעל כריזמה מספקת כדי לגרום לנשים לרצות להיות איתו ,  אבל בין זה לבין לעבור על החוק עדיין המרחק רב .  כל הדברים שמייחסים לו הם לדעתי בגדר המותר ",  אמר . " מאשימים אותו בפוליגמיה כיוון שמדובר ביותר משני נשים .  הוא לא נישא להן .  הדבר דומה לאדם נשוי שיש לו עוד ארבע חברות .  לגבי ההדלפה על האונס במשפחה  זה קשקוש מוחלט וזה יוכח בבית המשפט ".  
המשטרה עצרה אתמול את החשוד ,  יהודי תושב ירושלים בן 55 ,  בחשד שהיה נשוי בו זמנית לחמש נשים שונות .  הגבר חשוד כי נהג להזניח את ילדיו הביולוגיים ואת ילדיו החורגים .  בנוסף ,  הגבר חשוד כי ביצע מעשים מגונים בכמה הזדמנויות באחת מבנותיו החורגות ,  בת 16 .  
חוקרי מרחב ציון במשטרה עצרו את האיש לאחר חקירה סמויה שנפתחה בעקבות תלונה שהגישו נגדו רשויות הרווחה בעיר .  החשוד הסתתר מהמשטרה והרשויות במשך תקופה ארוכה ,  עד למעצרו .
 
שוחרר למעצר בית החשוד בפוליגמיה ובהזנחה
שוחרר למעצר בית הגבר בן ה-55 מירושלים החשוד שהיה נשוי לחמש נשים ,  הזניח את ילדיו ואף התעלל מינית באחת מבנותיו החורגות .  עורך דינו : " יוכח כי החשדות למעשה מגונה הן קשקוש "
 
