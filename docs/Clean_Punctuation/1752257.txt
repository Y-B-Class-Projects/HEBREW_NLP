סגן שר החוץ : " לשאוף להסכם ביניים ארוך טווח "
 ערב צאתו של ראש הממשלה לוושינגטון וסגן שר החוץ מטיל ספק במאמצי המו"מ המדיני .  לדבריו לא ניתן להגיע להסכמה על סוגיות הליבה ולכן יש לנהל שיחות על הסכם ביניים
משרד החוץ ממשיך לנקוט בקו מדיני עצמאי :  סגן שר החוץ דני אילון התארח היום  ( שבת )  באירוע  " שבתרבות "  בפתח תקווה וקרא לפלסטינים לשקול לעבור לשיחות על הסכם ביניים ארוך טווח ,  זאת מכיוון שלדבריו לא נראה שניתן להגיע להסכמה בנוגע לסוגיות הליבה . " גישת הפלסטינים של הסכם או הסלמה היא גישה הרסנית שיכולה לערער את יציבות האזור ",  הוסיף אילון .  בתוך כך ,  חבר הכנסת ישראל חסון  ( קדימה )  ,  חבר צוות המשא ומתן עם הפלסטינים בעבר ,  התייחס אף הוא לתהליך המדיני ואמר כי יש לנהוג בשיקול דעת בהתבטאויות בנוגע למו"מ . " מי שמעריך שלא יהיה הסדר שלום ,  לפחות שלא יצהיר על כך בריש גלי ,  זוהי טיפשות נטולת כל תבונה מדינית ",  אמר חסון והוסיף כי  " מי שנוהג כך ,  מעוניין ברווח פוליטי ולא בטובת הכלל .  יש משא ומתן עם הפלסטינים .  הוא אמנם קשה ,  אבל שני הצדדים רוצים בהמשכו משום שיש להם אינטרסים משותפים ".   חסון התייחס גם להקפאת הבנייה בהתנחלויות ואמר כי ישראל עשתה משגה בכך שתחמה את ההקפאה בזמן מוגדר .  ההקפאה  " היתה מתוחמת בזמן ומישהו חשב שהתקופה הזו לא תעבור ?  "  שאל חסון , " היא עברה והלחצים הבינלאומיים החלו .  לפיכך ,  אני סבור שבלית ברירה ,  עתה יש להיענות ללחצי הממשל האמריקאי ולהקפיא את הבנייה אך בשום אופן לא לתחום אותה בזמן ,  אלא להתנות אותה בהתקדמות המשא ומתן המדיני עם הפלסטינים ". 

סגן שר החוץ : " לשאוף להסכם ביניים ארוך טווח "
 ערב צאתו של ראש הממשלה לוושינגטון וסגן שר החוץ מטיל ספק במאמצי המו"מ המדיני .  לדבריו לא ניתן להגיע להסכמה על סוגיות הליבה ולכן יש לנהל שיחות על הסכם ביניים

