בעזרת השם - מיישבים את הנגב
המועצה הארצית לתכנון ובנייה אישרה להקים בצומת תל ערד בנגב את העיר החרדית כסיף .  ארגוני הסביבה הביעו התנגדות נחרצת למהלך : " פיתוח יישובים חדשים ,  פוגע בנוף הפתוח "
 המועצה הארצית לתכנון ובנייה אישרה היום  ( שלישי )  להקים עיר חרדית חדשה ,  כסיף ,  בצומת תל ערד בנגב .  נציגי משרד השיכון מעריכים שיש ביקוש של כ-100,000 יחידות דיור לציבור החרדי וכסיף תענה על חלק מהביקוש .  העיר החדשה תשתרע על שטח של 4,750 דונם .  
המועצה נימקה את החלטתה להקים את היישוב בכך שהוא עתיד לספק בית בשנים הראשונות ל- 10,000 משפחות .  כמו כן ,  הקהילה שעתידה לעבור לנגב מבוססת ברובה על זוגות צעירים שאחד מבני הזוג עובד וצפוי להשתלב בעבודה בנבטים ,  מפעלי ערד ובאזור תעסוקה ייחודי למגזר שיוקם בסמוך לכסיף .  
המועצה נימקה את ההחלטה להקימו דווקא בתל ערד בין השאר ,  מפני ש"האזור הוא שטח ללא רגישות סביבתית ,  הוא קרוב לתשתיות מים ביוב ,  חשמל וכבישים ,  וכן קרוב לאתרי תעסוקה פוטנציאליים ". 
התוכנית להקמת העיר נתקלה בהתנגדות .  ראשי רשויות באזור מטרופולין באר שבע הביעו הסתייגות מקליטה מסיבית של אוכלוסייה חרדית בעריהם .  לגישתם ,  הדרישה לאורח חיים דתי-חרדי תכביד על המערכת החברתית ותרתיע אוכלוסייה איכותית להיקלט ביישוב .  
גם ארגוני סביבה כמו החברה להגנת הטבע ואדם טבע ודין מתנגדים להקמת העיר .  לטענתם ניתן לממש את מטרות משרד השיכון באמצעות חיזוק יישובים עירוניים קיימים במרחב מטרופולין באר שבע ,  כמו ערד ,  דימונה ,  ירוחם ,  אופקים ונתיבות ,  הרחוקים ממיצוי הקיבולת שלהם .
 מהחברה להגנת הטבע ,  נמסר בתגובה להחלטת המועצה כי  " פיתוח יישובים חדשים ,  הכולל הן בניית בתי מגורים והן תשתיות נלוות נדרשות כגון כבישים ,  חשמל ,  ביוב ומים - פוגע בנוף הפתוח ,  מצמצם את כמות השטחים הפתוחים בבינוי צמוד קרקע בצפיפות נמוכה ,  קוטע את רצף השטחים הפתוחים ומוביל להרס בתי גידול ולנזק אקולוגי .  החברה להגנת הטבע שותפה לרצון לחזק את ההתיישבות ,  בפרט באזורי הפריפריה אך סבורה כי ראוי להשיג יעד זה בראש ובראשונה על ידי עיבוי הישובים הקיימים .  היישובים המצויים ממזרח לבאר שבע עדיין רחוקים ממיצוי הקיבולת שלהם ובחלקם אף רחוקים מגודל מינימאלי המאפשר קיום קהילה מאוזנת ועצמאית .  מיקומה המוצע של העיר  " כסיף "  בלב בקעת ערד יפגע ברצף השטח האיכותי הפתוח של בקעת ערד .  להקמת הישוב יהיו השלכות משמעותיות על המרחב בשל רגישותו הנופית הגבוהה וקרבתו לגן הלאומי  " תל ערד ".  ישנן חלופות במרחב ואין צורך בהקמת עיר חדשה בלב השטחים הפתוחים ובסמיכות לאתר מורשת רב ,  בעל ערך לכלל הציבור ". 

בעזרת השם - מיישבים את הנגב
המועצה הארצית לתכנון ובנייה אישרה להקים בצומת תל ערד בנגב את העיר החרדית כסיף .  ארגוני הסביבה הביעו התנגדות נחרצת למהלך : " פיתוח יישובים חדשים ,  פוגע בנוף הפתוח "
 
