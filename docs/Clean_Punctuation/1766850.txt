אטיאס : " כובלים את הצעירים לדירות גדולות "
 לדברי שר השיכון ,  הדרך להוזיל את מחיר הדירות הקטנות היא ש-20% מהדירות המתוכננות בישראל יהיה כאלו . "  אין שום סיבה שמי שאין לו מספיק כסף ,  ייאלץ לקנות רק דירות גדולות "
 שר הבינוי והשיכון אריאל אטיאס נאם הערב  ( ראשון )  בנושא עתיד שוק הנדל"ן בישראל מול קהל מפגינים בוועידת העסקים 2010 .  בתחילת דבריו הופרע אטיאס על ידי המפגינים ,  שסירבו לאפשר לו לדבר בעודם קוראים לו לפעול להגדלת היצע הדירות הזולות ,  מניפים שלטים עליהם נכתב : " תעשה כבר את התפקיד שלך !  ",   " אין לנו איפה לגור ואנחנו רוצים תשובות "  וכן , " ראש הממשלה מרקע את חלום הדירה ".  
בתחילה ,  הגיב אטיאס בנוקשות לשלטים ואף ציין בפני המפגינים כי  " לא היה מוכן להצגה ",  אולם בסוף דבריו ,  ציין כי הפגנות כמו זו שפגש בעלייתו לבמת הנואמים ,  הן אלו שידחפו את הנושא במסדרונות הכנסת .  ובכך רמז על שותפות האחריות עם משרד האוצר ומשרד ראש הממשלה .  
השר פתח את דבריו בניסיון להרגיע את הקהל . " עם הנתונים קשה להתווכח - הכפלנו את כמות המכרזים של המנהל .  היום יש 30 אלף יחידות דיור מדי שנה ",  אמר וציין , " ברור שאם היה לנו יותר ,  היינו עושים יותר ".  לדברי אטיאס , " המנהל הוא זרוע ביצועית של משרד האוצר .  אני לא מאשים אף אחד ,  רק אומר עובדות .  אנחנו לא יכולים במשרד השיכון להחליט כמה שווה הקרקע .  עד שאין הסכמה רחבה ,  זה לא יכול לקרות ".  
שר השיכון המשיך והציג את הצד החיובי בפועלו : " אנחנו פועלים בכלים שיש לנו .  הם לא מבוטלים והם הגדילו את השיווקים .  אני רואה את הגדלת היצע הקרקעות כשליחות ואמרתי את זה בכניסתי לתפקיד .  זה אתגר קשה ומדיד ,  אבל אנחנו חייבים לתת לזוגות צעירים קורת גג .  אנחנו רוצים להיאבק כדי שלזוג צעיר יהיה יותר כסף לצריכה ". 
השר ניסה להסביר את ההיגיון הגורם למחירן של הדירות הקטנות שנועדו לצעירים להישאר גבוה . " דירת חמישה חדרים היא יותר יקרה ואין מה לעשות  20% מהתכנון חייב להיות לדירות קטנות וזה תכנון לטווח ארוך .  היום בערך 1% מהתכנון הוא לדירות קטנות ולכן המוצר ,  כלומר דירה ,  מתייקר ",  אמר והוסיף , " אנחנו פונים לוועדות המקומיות על תוכניות שאושרו וטרם שווקו ,  ומבקשים לחתוך לפחות 20% לדירות קטנות .  אין שום סיבה שמי שאין לו מספיק כסף ,  ייאלץ לקנות רק דירות גדולות .  אסור לכבול את הזוגות הצעירים לכך ". 
כמו כן ,  ציין אטיאס את התמודדותו מול ראשי העיריות בפריפריה ,  שלדבריו אינם רוצים דירות קטנות בערים . " אין לנו בעיה של זמינות בפריפריה .  יש ראשי ערים בפריפריה שלא רוצים לבנות אצלם ,  ולא מתאים להם שיגורו אצלם זוגות צעירים .  הם רוצים רק צמודי קרקע או כלום ",  סיפר והוסיף כי  " למרות זאת ,  יש עכשיו בבנייה פעילה 66,800 יחידות דיור ,  המספר הגבוה ביותר מאז 2002 ". 

אטיאס : " כובלים את הצעירים לדירות גדולות "
 לדברי שר השיכון ,  הדרך להוזיל את מחיר הדירות הקטנות היא ש-20% מהדירות המתוכננות בישראל יהיה כאלו . "  אין שום סיבה שמי שאין לו מספיק כסף ,  ייאלץ לקנות רק דירות גדולות "
 
