פלסטינים :  בשל חפירות הימין נפער בור בסילוואן
בור בעומק 3 מטרים נפער בכפר סילוואן במזרח ירושלים .  לטענת הפלסטינים ,  הבור הוא תוצאה של עבודות ארכיאולוגיות שמבצעת במקום עמותת הימין אלע"ד .  ארגון  " מוסד אל-אקצא "  מזהיר מקריסת מבנים
בור בעומק שלושה מטרים נפער היום  ( שני )  בכפר סילוואן במזרח ירושלים .  הפלסטינים טוענים כי הבור נפער כתוצאה מעבודות ארכיאולוגיות שמבצעת עמותת הימין אלע"ד מתחת לבתי השכונה . " מוסד אל-אקצא "  המזוהה עם הפלג הצפוני של התנועה האיסלמית ,  הזהיר מפני בורות נוספים שעלולים להיפער ומפני קריסת מבנים כתוצאה מהחפירות בשכונה .  לפני כחודשיים התיר בג"ץ את העבודות וקבע כי אין קשר בין החפירות לבין הבורות שנפערו .
 עמותת אלע"ד היא עמותת ימין המפעילה את אתר  " עיר דוד "  בכפר סילוואן ומבצעת במקום חפירות ארכיאולוגיות .  תושבי הכפר טוענים כי החפירות גרמו לא פעם לקריסת מבנים ולהיפערות של בורות גדולים ברחבי הכפר .  לפני כחודשיים נפער בור גדול ברחוב הראשי בכפר ,  ותושביו טענו כי הנזק נגרם בעקבות החפירות הארכיאולוגיות שמבצעת העמותה .
" כפר סילוואן נמצא בסכנה אמיתית בעקבות הקריסות ובשל האצת החפירות הישראליות במקום ",  מסר 'מוסד אל-אקצא' בהודעה מיוחדת שפרסם היום .  חברי 'הוועד להגנה על אדמות סילוואן' ,  ג'וואד סיאם ועבד אל-כרים אבו סנינה ,  מסרו אף הם כי הבור נפער כתוצאה מהחפירות הישראליות : " הבור שנפער עלול להתרחב בכל רגע .  קשה להעריך מה עומק הבור משום שהוא עמוק מאד ". 
דובר עמותת אלע"ד ,  אודי רגוניס ,  מסר לוואלה !  חדשות בתגובה כי המקרה הספציפי עדיין לא מוכר להם אולם  " בג"ץ דחה כבר פעמיים עתירות שטענו כי החפירות הארכיאולוגיות גורמות לסדקים ולבורות .  בנוסף ,  השנה אירעו שני מקרים שבהם נפערו בורות בדיוק לאחר גשם חזק כפי שהיה בימים האחרונים .  יש לציין שתקציב של 30 מיליון שקל לשיפור התשתיות הישנות בסילוואן מעוכב בעקבות עתירות של ארגוני שמאל קיצוני ". 

פלסטינים :  בשל חפירות הימין נפער בור בסילוואן
בור בעומק 3 מטרים נפער בכפר סילוואן במזרח ירושלים .  לטענת הפלסטינים ,  הבור הוא תוצאה של עבודות ארכיאולוגיות שמבצעת במקום עמותת הימין אלע"ד .  ארגון  " מוסד אל-אקצא "  מזהיר מקריסת מבנים

