הטכנאים ב-yes הצטרפו להסתדרות
העובדים טוענים כי קיים חשש לביטחונם התעסוקתי שכן מנהלי העבודה האזוריים מפטרים עובדים ותיקים בצורה שרירותית .  yes :  טענות אלה לא נמסרו להנהלה "
 הטכנאים ב-yes הצטרפו לפני מספר ימים להסתדרות .  במהלך סוף השבוע הודיעה ההסתדרות למנכ"ל החברה רון אילון על התארגנות הטכנאים וכן על בחירת ועד פעולה לשם משא ומתן על הסכם קיבוצי לטכנאים .  העובדים טוענים כי קיים חשש לביטחונם התעסוקתי שכן מנהלי העבודה האזוריים מפטרים עובדים ותיקים בצורה שרירותית .  כמו כן טוענים מהעובדים כי שכרם נמוך וקרוב לשכר המינימום וכי שעות העבודה שלהם אינן מסודרות .  
ב-yes מועסקים כ-260 טכנאים העובדים בפתרון תקלות וחיבור לקוחות חדשים .  בשלב זה ההתארגנות כוללת את הטכנאים בלבד .  התארגנות הטכנאים ב-yes מצטרפת לשורת התארגנויות העובדים בהסתדרות בתקופה האחרונה ,  בהן עובדי סונול ,  חברת הקייטרינג  " שפע ",  מפעל תפרון ,  העובדים המנהליים של האוניברסיטה הפתוחה ועוד .
 יושב ראש ועד הפעולה הנבחר ,  ליאור דרוקר מסר : " כל מה שאנו רוצים זה להסדיר את תנאי העסקתנו תחת הסכם עבודה קיבוצי וכדי לתת את השירות הטוב ביותר ללקוחות החברה ". 
מנכ"ל האגף לאיגוד מקצועי בהסתדרות מירה ארינובסקי מסרה : " אנו קוראים להנהלת החברה לפתוח עימנו במשא ומתן להסדרת תנאי העסקת הטכנאים במסגרת הסכם קיבוצי ".  
מ-yes נמסר בתגובה : " yes ידועה כחברה הדואגת ל-2,400 עובדיה ופתוחה לבקשותיהם ורצונותיהם ,  במגבלות השוק התחרותי היום .  אנו בעד זכות ההתאגדות באשר היא זכות יסוד של אזרחי מדינת ישראל .  לפי החוק יש צורך בלפחות שליש ממספר עובדי החברה כדי להכניס לחברה ארגון עובדים יציג .  אנו ממתינים לקבל מההסתדרות את רשימת העובדים החתומים ,  כנדרש בהתאם לדין .  הטענות המושמעות כאן לא נמסרו להנהלה וחבל שכך .  אם הן אכן נכונות ,  הרי מדובר בטענות שהנהלת yes נחושה להתייחס אליהן ברצינות .  כל עובד החש פגוע מוזמן לפנות אל הנהלת החברה באופן אישי ולהעלות טענות אלה ,  כדי שיבדקו וכדי שזכויותיו לא תפגענה ".  

הטכנאים ב-yes הצטרפו להסתדרות
העובדים טוענים כי קיים חשש לביטחונם התעסוקתי שכן מנהלי העבודה האזוריים מפטרים עובדים ותיקים בצורה שרירותית .  yes :  טענות אלה לא נמסרו להנהלה "
 
