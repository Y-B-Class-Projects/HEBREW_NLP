מבוכה באל על :  הנהלת החברה חתמה על הסכם קיבוצי חדש עם טייסי החברה בלא ידיעת נציגות העובדים
מזכ"ל נציגות העובדים ,  יוסי לוי : " אנו רואים באמירה זו קביעת מעמדות פסולה בין עובדי הקרקע לטייסים "
 הנהלת אל על חתמה על הסכם קיבוצי חדש עם טייסי החברה וההסתדרות ,  בלא ידיעת נציגות העובדים - כך נודע ל-themarker .  המהלך מעורר תרעומת קשה בקרב שאר חברי נציגות העובדים אשר מייצגים סקטורי תעסוקה אחרים בחברה.בחוזר פנימי שהפיץ מזכ"ל נציגות העובדים ,  יוסי לוי ,  הוא מותח בקורת חריפה על ההנהלה וכותב : " נציגות העובדים נוהגת שקיפות מלאה עם אנשי אל על וההנהלה ומעשה זה גורם לתהייה רבה בקרבנו ,  מה הוסתר מאיתנו ?  מעשה כזה לא היה בתולדות אל על ,  מיום המקת נציגות העובדים ". לטענת לוי מסר סמנכ"ל משאבי אנוש ,  ראובן ורובניק ,  כי חתימת הנציגות תתבצע רק אם יינתן אישור של קברניט איתי רגב ,  חבר נציגות העובדים ויו"ר ועד טייסי אל על ,  שנציגות העובדים אינה מכירה בו כוועד נפרד . " אנו רואים באמירה זו קביעת מעמדות פסולה בין עובדי הקרקע לטייסים ". בסיום החוזר לעובדים כתב מזכ"ל נציגות העובדים : " לאור ריבוי הפניות מאנשי אל על למעבר לארגון עובדים יציג אחר אשר לא יפלה בין הסקטורים ,  אנו מבקשים להבהיר ,  כי כולנו תקווה שיו"ר ההסתדרות יפעל בהתאם למתבקש ונעדכנם בהתאם .  עד אז הנכם מתבקשים לפעול בהתאם להוראות ההסכם הקיבוצי בלבד ". הנהלת אל על וההסתדרות אף חתמו על הסכם קיבוצי מיוחד ,  המאריך בשלושה חודשים את משך העסקתם של העובדים הזמניים אשר אמורים לסיים העסתקם ביום 31.12.2010 .  ההסכם המיוחד הושג ,  משום שהצדדים מנהלים משא ומתן לגבי אפשרות המשך העסקתם של חלק מהעובדים.מדובר בין היתר ,  בדיילים ובדיילות זמניים אשר סיימו חמש שנות עבודה כעובדים זמניים בחברה .  בין נציגות העובדים להנהלה ,  התגלו חילוקי דעות ,  לגבי מספר העובדים אשר יקבלו מעמד של קביעות ,  בתום תקופת הזמניות .  כמו כן נדונה אפשרות להאריך את משך העסקה של העובדים הזמניים בעוד שנתיים לשבע שנים.מאל על נמסר בתגובה ,  כי  " החברה אינה נוהגת להגיב לנושאים אשר קשורים לאנשי החברה ". חברת אל על סיימה את הרבעון השלישי של השנה ברווח נקי של 42.5 מיליון דולר ,  לעומת רווח של 12.3 מיליון דולר ,  ברבעון השלישי של 2009 - גידול של 245% .
 
מבוכה באל על :  הנהלת החברה חתמה על הסכם קיבוצי חדש עם טייסי החברה בלא ידיעת נציגות העובדים
מזכ"ל נציגות העובדים ,  יוסי לוי : " אנו רואים באמירה זו קביעת מעמדות פסולה בין עובדי הקרקע לטייסים "
 
