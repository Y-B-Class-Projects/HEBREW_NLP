בבזק מטפלים בלקוחות טוב יותר
הבדלים משמעותיים קיימים בכמות התלונות ובדרך הטיפול בהן אצל השחקניות המרכזיות בענף הטלפוניה הקווית - כך עולה מדו"ח ארגון אמון הציבור .  היקף התלונות הגדול ביותר ואיכות הטיפול הבעייתית ביותר - ב-HOT
 >  >  אייל קיציס מנסה לשכנע אותנו לדבר בטלפון הקווי באמצעות חברת 012 סמייל ,  גידי גוב קורא לנו לדבר מהבית בבזק וב-hot מנסים למשוך לקוחות באמצעות שירות הטריפל ,  הכולל את טלוויזיה רב-ערוצית ,  תשתית אינטרנט וטלפוניה קווית .  בכל אחת מהחברות תוכלו להתקשר באמצעות הטלפון הקווי שלכם לכל יעד שתחפצו .  אבל באיזו חברה תיתקלו בפחות בעיות במקרה של תקלה ?  דו"ח ארגון אמון הציבור ניתח את 456 התלונות הנוגעות ללקוחות טלפוניה קווית שנאספו במוקד התלונות של הארגון במשך שנה וחצי .  אמנם מדובר במספר תלונות נמוך יחסית לאלה המתקבלות מדי יום במוקדי שירות הלקוחות של החברות עצמן ,  אך חשוב לציין כי התלונות שהגיעו לארגון הן של לקוחות שלא הצליחו להגיע להבנה עם מוקד השירות ופנו לגורם חיצוני לקבלת עזרה .  לפי הדו"ח ,  hot מדורגת עם היקף התלונות הגדול ביותר ביחס לנתח השוק שלה - 58.4% ,  אחריה מדורגת 012 סמייל עם 34.9% ובהפרש ניכר נמצאת בזק ,  עם 6.6% מהתלונות .  מניתוח עוצמת הבעיות בהתנהלות הצרכנית ,  שנערך בהתאם לנתח השוק היחסי של כל חברה ובהתאם לניתוח מוצדקות התלונות ,  איכות הטיפול בהן וזמן המענה להן ,  עולה כי גם כאן הדירוג זהה :  hot מדורגת במקום הראשון עם עוצמת הבעיות הגבוהה ביותר בהתנהלות הצרכנית  ( 54.2% )  ,  אחריה 012 סמייל  ( 35.9% )  ובזק מדורגת עם עוצמת הבעיות הנמוכה ביותר  ( 9.9% )  .  בנוסף לפילוח הפרטני על כל חברה ,  סקר ארגון אמון הציבור את תלונות הלקוחות בתחום הטלפוניה הקווית לפי דפוסי ליקוי ובעיות מרכזיות שעלו מהן .  חיובים לא מוצדקים :  הקטגוריה המרכזית שאליה נגעו מרבית הבעיות  ( 31.2% מהתלונות )  ,  כמו העלאת מחיר ללא יידוע הצרכן ,  חיוב בגין שירותים שלא הוזמנו ,  נקיטת הליכי גבייה ללא התראה או חיובים מתמשכים לאחר בקשת הצרכן להתנתק מהשירות .  קושי בהתנתקות מהחברות :  דפוס ליקוי מרכזי נוסף שעולה מהדו"ח  ( 23.2% מהתלונות )  ,  וזאת למרות התיקון לחוק הגנת הצרכן הקובע ,  בין היתר ,  כי החברה מחויבת לסיום ההתקשרות מול הצרכן תוך שלושה ימים מיום שהודיע בכתב על רצונו להתנתק מהחברה .  לקוחות שפנו לאמון הציבור ,  טענו כי למרות שהודיעו על רצונם להתנתק המשיכו לקבל חשבונות מהחברה ,  וכתוצאה מכך צברו מולה חובות שהועברו על ידי החברה לעורך דין לשם גבייתם מהלקוח .  שירות לקוחות לקוי :  16% מהתלונות שהגיעו לאמון הציבור עוסקות בשירות לקוחות לקוי .  יחס הנציגים ,  חוסר יכולתם לפתור בעיות והתנהגות אינה ראויה הן רק חלק מהבעיות .  הלקוחות אף הלינו על המתנה ממושכת בטלפון ועל חוסר נכונות מצד נותני השירות להעביר להם את הסכם ההתקשרות .  פער בין הבטחות לבין מימושן בפועל :  15.8% מהתלונות מתייחסות לפער בין הבטחת החברה במעמד כריתת ההסכם עם הלקוח או בשיחות המקדימות ,  לבין מימושן בפועל .  באמון הציבור טוענים כי לא פעם נמסרים לצרכנים נתונים מסוימים ,  לרבות מחירים אודות השירותים המוצעים ,  כשבפועל התנאים שונים באופן מהותי מאלה שהובטחו עד לכדי הטעיה שבגינה רשאים הצרכנים לבטל את העסקה .  גם בשירות הטכני של החברות התגלו ליקויים .  בעיות עם טכנאים :  13.8% מהלקוחות התלוננו כי עם גילוי בעיה בקווי הטלפון הם נדרשים להמתין פרקי זמן ממושכים עד לבואו של הטכנאי ,  כשפעמים רבות הוא כלל לא מגיע .  בנוסף הלינו הלקוחות על היעדר מקצועיות מצד הטכנאים ,  שלא מצליחים להסדיר תקלות חוזרות .  בכל אחד מדפוסי הליקוי מדורגת hot עם עוצמת הבעיות הגבוהה ביותר ,  אחריה 012 סמייל ועם הכי מעט תלונות בכל אחד מדפוסי הליקוי נמצאת בזק .  תגובות מ-hot נמסר : " בשנה האחרונה אנו נמצאים בעיצומה של מהפכת שירות .  לשמחתנו ,  כל הפרמטרים מצביעים על שיפור באיכות השירות ,  אך יש לזכור כי לשינוי בסדר גודל כזה נדרש זמן .  משך ההמתנה לשירות טלפוני במוקדים שופר ,  מספר הנציגים גדל ,  מספר התקלות קטן ,  איחורי הטכנאים צומצמו לכמעט אפס ,  ורק באחרונה השקנו מערכת crm מתקדמת לניהול קשרי הלקוחות ,  המאפשרת מתן טיפול אישי ומהיר .  לשמחתנו ,  מסקרים המבוצעים כל יום על ידי חברת חיצונית ,  ניתן לראות כי שביעות הרצון משירותי החברה גדלה .  התוצאות ניכרות כבר בשטח ונמשיך בשינוי גם ב-2010 ".  מ-012 סמייל נמסר : " החברה תלמד את הממצאים כדי להמשיך ולשפר את השירות ללקוחותיה ".  מבזק נמסר : " בזק גאה על איכות השירות שלה ,  כשהחברה ממשיכה להוביל מול המתחרים .  אנו מתחייבים להמשיך להשתפר ,  במיוחד בעידן ה-ngn ,  המאפשר מגוון שירותים ומוצרים חדשים ".  כך בדקנו  >  >  התלונות המופיעות בדו"ח אמון הציבור סווגו ושוקללו ביחס לנתח השוק של כל אחת מהחברות  ( בזק - 78.9% ,  hot - 16.8% ,  012 סמייל - 4.3% )  ,  ביחס למוצדקות התלונה ואיכות הטיפול בה .  תלונות לא מוצדקות לא נכללו בדו"ח .  לתלונה מוצדקת שטופלה באופן לא ראוי ניתן משקל של 100% חומרה .  אם טופלה כראוי היא קיבלה משקל של 30% ,  ואם טופלה באופן חלקי או יש אי ודאות לגבי איכות הטיפול ,  היא קיבלה משקל של 50% .  תלונה מוצדקת שגם הצרכן  ( ולא רק אמון הציבור )  דיווח לארגון כי לא קיבל בה מענה ,  קיבלה משקל של 110% .  תלונה שיש לגביה מחלוקת עובדתית קיבלה משקל נמוך יותר מתלונה מוצדקת ,  בהתאם לאיכות הטיפול בה :  אם טופלה כראוי - 20% ,  לא ראוי - 60% ,  וחלקי - 30% .  עם זאת ,  אם נצפה בתגובות העסק דפוס חוזר ומכוון של יצירת מחלוקות עובדתיות על דרך הכחשת טענות הצרכן ,  וזאת מעבר למקובל בענף ,  קיבלה התלונה משקל של תלונה מוצדקת .  תלונה שבה לא התקבלה תגובה באמון הציבור קיבלה משקל של תלונה מוצדקת .  בכל תלונה ניתן גם משקל לזמן מענה העסק לפניית ארגון אמון הציבור .
 
בבזק מטפלים בלקוחות טוב יותר
הבדלים משמעותיים קיימים בכמות התלונות ובדרך הטיפול בהן אצל השחקניות המרכזיות בענף הטלפוניה הקווית - כך עולה מדו"ח ארגון אמון הציבור .  היקף התלונות הגדול ביותר ואיכות הטיפול הבעייתית ביותר - ב-HOT

