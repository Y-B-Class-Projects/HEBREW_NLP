הקונים התאהבו בדירה של השכנה 
סיפור מהחיים
 >  >  לפני שלוש שנים קיבלתי נכס בבלעדיות ברחוב קטן ושקט בהרצליה הירוקה .  המוכרת הייתה אישה בשנות החמישים לחייה שרצתה למכור דירת ארבעה חדרים בקומה הראשונה של בניין מודרני .  הדירה היתה מתומחרת במחיר השוק :  לא גבוה מדי ולא נמוך מדי ,  ואני הנחתי שלא תהיה בעיה למכור אותה .  במהלך תקופת השיווק המוכרת נסעה לחו"ל לחופשה של שבועיים ושכחה להשאיר לי מפתחות לדירה .  התקלה הקטנה לא נראתה לי חמורה .  חשבתי לעצמי כי בסך הכול מדובר בשבועיים ,  וכל מי שירצה לראות את הדירה יוכל להמתין קצת בסבלנות .  אבל באותו זמן הגיעו אלינו למשרד בני זוג צעירים ,  שחיפשו נכס באותו אזור .  הוריה של האישה התגוררו בסמוך לדירת המוכרת ,  ומניסיוני אני יודע שהרבה זוגות מחפשים דירה בקרבת ההורים שלהם .  בני הזוג כבר ראו כמה דירות נוספות באזור ,  אז ידעתי שמדובר בקונים רציניים .  ואולם בני הזוג כבר היו על סף סגירת עסקה בדירה אחרת ,  ואני הייתי נחוש לא להפסיד את העסקה .  הם לחצו עלי לראות את הדירה באופן מיידי ,  שאם לא כן ,  הם יקנו דירה אחרת .  הייתי חייב לנהוג ביצירתיות .  ידעתי כי הדירות בבניין דומות במאפייניהן לדירה של המוכרת ,  למעט שוני קטן במרפסות .  החלטתי לבקש ,  בצורה יפה כמובן ,  מהשכנה שגרה בקומה השנייה ,  בדיוק מעל המוכרת ,  להסכים להכניס אליה הביתה את הזוג הצעיר ,  רק על מנת שיראו אם בכלל המבנה מוצא חן בעיניהם .  השכנה ניאותה להכניסם ,  וכך קרה שבני הזוג התאהבו בדירה ,  של השכנה .  הסברתי לבני הזוג שהדירה המיועדת למכירה היא הדירה בקומה הראשונה ,  וכי השכנה כלל לא מעוניינת למכור .  ביקשתי מהם להמתין כמה ימים לשובה של המוכרת ,  והם הסכימו .  כאשר ראו את הדירה המקורית ,  התאכזבו מכך שמרפסת השמש שלה לא ממוקמת בדיוק באותו מקום כמו בקומה מעליה  ( עקב  " חוק המרפסות הקופצות ")  .  כך החליטו בני הזוג שהם מוותרים על הדירה ,  והוסיפו בחצי חיוך ,  שאם נמכור להם את הדירה של השכנה - יקנו אותה מיד ,  ואף יסכימו לשלם עליה יותר כסף .  סיפרתי לשכנה את שאמרו לי והצעתי לה למכור .  בתחילה סירבה בתוקף ,  אולם לאחר שהבינה שהזוג מעוניין לשלם לה יותר משווי הדירה ,  הסכימה להיכנס למו"מ וכבר למחרת היום הגיעו הצדדים להבנה והדירה נמכרה .  לימים ,  גם הדירה בקומה הראשונה נמכרה ,  ואפילו במחיר גבוה מהמצופה ,  בגלל אותו עוגן שנקבע בקומה מעל ..  - הכותב הוא יועץ נדל"ן בכיר באנגלו סכסון הרצליה

הקונים התאהבו בדירה של השכנה 
סיפור מהחיים

