4,518 מכוניות טויוטה בישראל ייקראו לתיקון 
היבואנית יוניון מוטורס שלחה אתמול הודעות לבעלי המכוניות שבהן יש לתקן את דוושת התאוצה .  הדגמים הנקראים לתיקון הם אוריס ,  יאריס ,  ורסו ואוונסיס ,  וייתכן כי גם ראב 4
 >  >  יוניון מוטורס ,  יבואנית טויוטה ,  קיבלה אתמול ממטה החברה באירופה מספרי שלדות של 4,518 מכוניות בישראל ,  שבהן יש לתקן את דוושת התאוצה .  הדגמים הנקראים לתיקון הם אוריס ,  יאריס ,  ורסו ואוונסיס .  קורולה לא תזדקק לתיקון הבטיחותי ,  ובאשר לרכב השטח ראב 4 - המצב עדיין לא ברור .  4,518 בעלי המכוניות אותרו באמצעות משרד הרישוי ,  וכבר אתמול נשלחה אליהם הודעה בדואר ,  שאמורה להגיע אליהם בימים הקרובים .  במקביל ,  הלקוחות יוכלו לבדוק באתר האינטרנט של היבואנית יוניון מוטורס אם מכוניתם זקוקה לתיקון ,  וכך גם יוכלו לפנות טלפונית למחלקת השירות המקומית .  דוושת התאוצה של המכוניות לא תוחלף בטיפול ,  אלא תחוזק באמצעות מוט מתכת קטן שימנע ממנה להישחק ,  וימנע גם מהחיבור המשונן בין הדוושה למנוע להיתקע .  משך התיקון הוא כשעתיים והוא יינתן בחינם ,  כמובן .  בנוסף למכוניות מיבוא סדיר ,  בישראל נמצאות גם 104 מכוניות ביבוא אישי הנזקקות לטיפול מונע .  משרד התחבורה פנה השבוע לבעלי מכוניות אלה במכתב שקורא להם למסור את המכוניות לטיפול במוסך .  פרשת דוושת התאוצה של טויוטה החלה בארה"ב בספטמבר 2009 ,  כשארבעה בני אדם מצאו את מותם בתאונה שנגרמה בשל דוושת תאוצה שנתקעה כאשר היתה לחוצה .  כיום טויוטה עורכת תיקון של 6.1 מיליון מכוניות בכל העולם .  במקביל ,  בארה"ב נעצר הייצור של שמונה דגמים של החברה בחמישה מפעלים שונים .  טויוטה מעירכה כי עלות התקלות תגרע כ-2 מיליארד דולר מהרווח השנתי שלה .  דבר התקלה פורסם בישראל בשבת האחרונה ,  וביום ראשון התקבלו פניות טלפוניות רבות לסוכנויות טויוטה ולמרכזי השירות .  במהלך השבוע הגיעו גם לקוחות רבים למוסכים כדי לוודא שמנגנון דוושת התאוצה במכוניתם אינו מסוכן .  חברת הליסינג אלבר אף סיפקה כ-20 מכוניות חליפיות ללקוחותיה ,  שחששו להמשיך לנהוג בטויוטה שחכרו ממנה .  ביפן ובארה"ב התקבלו השבוע טענות גם על בעיה בבלמים של טויוטה פריוס ,  אך בישראל לא ידוע על בעיה דומה .
 
4,518 מכוניות טויוטה בישראל ייקראו לתיקון 
היבואנית יוניון מוטורס שלחה אתמול הודעות לבעלי המכוניות שבהן יש לתקן את דוושת התאוצה .  הדגמים הנקראים לתיקון הם אוריס ,  יאריס ,  ורסו ואוונסיס ,  וייתכן כי גם ראב 4

