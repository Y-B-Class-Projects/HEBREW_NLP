בית"ר ירושלים ובני יהודה יארחו משחק ללא קהל
בעקבות התפרעות האוהדים במשחק ביניהן .  ביה"ד קבע שהעונש תקף רק לליגה .  היציע המזרחי בטדי נסגר ל-2 משחקים
צילום ועריכת וידאו :  קובי אליהו
בית"ר ירושלים ובני יהודה ספגו הערב  ( חמישי )  עונש של אירוח משחק ללא קהל ו-20 אלף שקל קנס בדיון שנערך בבית הדין המשמעתי של ההתאחדות לכדורגל .  בית"ר תרצה את עונשה במשחק הבית מול הפועל פתח תקוה במחזור התשיעי ולמעשה תשחק שני משחקים רצופים ללא קהל ,  שכן בשבת היא תפגוש את אשדוד ,  שספגה עונש זהה .  בפורטוקול העונש שקיבלו הזהובים לידיהם צויין בפירוש כי העונש יחול על משחק ליגה ולכן היא לא תוכל לרצות אותו במשחק הבית הקרוב בגביע הטוטו ,  מה שאומר שנכון לעכשיו היא תארח את מ.ס אשדוד ללא קהל .  בבני יהודה בכל מקרה מתכוונים להגיש לבית הדין ערעור על העונש ביום ראשון .
 שני המועדונים עמדו לדין בעקבות התפרעות אוהדים במפגש בין הקבוצות .  אוהדי בית"ר התפרעו לאחר שקבוצתם ספגה שער דרמטי בדקה ה-90 ,  והחלו לזרוק חפצים לכר הדשא ולעקור כיסאות ממקומם .  בנוסף ,  נרשמו מספר עימותים בין אוהדי הקבוצה ובין כוחות משטרה לאחר המשחק .  יושב ראש בית"ר ירושלים ,  איציק קורנפיין ,  מייצג את המועדון בבית הדין של ההתאחדות ,  אליו הופיע גם מנכ"ל בני יהודה ,  משה דמאיו ,  כאשר גם הזהובים הועמדו לדין באשמת התפרעות אוהדים ,  וכן רב פקד אלי פינטו ,  שבא להעיד בשם המשטרה .  
עוד לפני החלטת בין הדין החל עימות קולני בין קורנפיין ודמאיו ,  שהטיל את האשמה על האוהדים הירושלמים . " אוהדי בני יהודה נגררו להתנהלות של הקהל של בית"ר ,  לפוגרום שלהם ,  אבל זה הכל נגזרת של התנהגות אוהדי היריבה ",  אמר מנכ"ל הזהובים .  קורנפיין השיב : " זה בגלל שהתנהגו לאוהדי בית"ר כמו לעדר של חיות ".  דמאיו המשיך בשלו ,  פנה לקורנפיין ואמר : " הבעיה שלך זה שאתה מגן על 'לה פמיליה' ".  יו"ר בית"ר ירושלים כעס וענה : " ההתנהגות שלך בושה וחרפה ".  
דמאיו המשיך להציג את הצד של קבוצתו לאירועים : " בית"ר ירושלים לא היתה בסדר לאורך כל הדרך .  תובע ההתאחדות לא רצה להעמיד את בני יהודה לדין ,  אבל לאחר לחץ של בית"ר החליטו שכן .  נערכנו כמו שצריך למשחק וזה מצויין בדו"ח ,  התקלה היחידה היתה אי התייצבות של סדרנים שזה לא היה בשליטתי .  אני לא בית הדין ,  שבית הדין יחליט מה שהוא רוצה ". 
מנגד ,  קורנפיין ובית"ר ירושלים עסקו במספרם הדל של הסדרנים ביציע באותו משחק ,  כאחד מהגורמים להתפרעויות . " נוכחות של סדרנים ביציעים היא בעלת משמעות גדולה מאוד ומשפיעה על התנהגות הקהל ",  אמר היו"ר הירושלמי ,  והוסיף כי מספר מאוהדי הקבוצה חיכו מחוץ לאצטדיון דקות רבות ,  מה שהלהיט את היצרים .  
כמו כן ,  הורשעה בית"ר בקריאות גזעניות של הקהל ב-0:0 עם בני סכנין במחזור האחרון .  בית הדין הורה על סגירת היציע המזרחי לשני משחקים וקנס את המועדון בעשרת אלפים שקלים נוספים .
 בבית"ר ירושלים לא הופתעו מהעונש .  גורם במועדון אמר : " הוכחנו שאנחנו עושים הכל בכדי להילחם בתופעה ובבלומפילד ברור שלא היה לנו מה לעשות .  יחד עם זאת ,  לא ציפינו שיתחשבו או יתייחסו והיה ברור שנקבל עונש של משחק ללא קהל .  העונשים הללו רק פוגעים בכדורגל ולא תורמים להתמודדות עם הבעיה .  דווקא מבחינה כלכלית הדברים פחות גרועים ,  היות ולצערנו במצבנו הנוכחי הקהל לא מגיע בהמוניו ולא היינו צפויים למכור יותר מ-1,000-1,500 כרטיסים מול הפועל פתח תקוה ,  וכשמורדים עלויות אבטחה והוצאות זה אולי עדיף ".  דווקא בקרב אוהדי בית"ר סגירת היציע המזרחי עוררה גיחוך ,  ואחד החברים ב"לה-פמיליה "  אמר : " אוקיי ,  אז הם פוגעים בנו וסוגרים לנו את הבית שלנו במזרחי ,  אבל מה הם משיגים בזה ? מה ,  ההעברה שלנו ליציע הצפוני תגרום לנו לשיר שירי ארץ ישראל ?  הם עושים צחוק מעצמם עם העונשים האלה ".  אחד משחקני בית"ר אמר : " אם לא ננצח באשדוד אז יכול להיות שהיה צפוי כזה לחץ ביציע שמשחק רדיוס אחד עוד יכול לעשות טוב לשחקנים כי יש כאן לחץ בלתי רגיל .  אם נצליח לנצח באשדוד אז זה היה אמור להיות משחק שהקהל חוזר להיות איתנו וזה יהיה חבל מאוד .  בכל מקרה ,  נילחם בשביל המועדון ובשביל הקהל שיצפה בבית - בניגוד לכל הרעש ,  אנחנו מכבדים את המועדון והחולצה ואנשים יראו את זה ". 
מאוחר יותר הוציא המועדון הודעה רשמית : " המועדון ייקרא את פסק הדין לעומק ולאחר מכן תתקבל החלטה האם להגיש ערעור .  לאור העונשים שנפסקו ,  הנהלת המועדון מבקשת מהאוהדים לגלות איפוק ,  בגרות ושמירה על הסדר במשחקי הקבוצה על מנת שעונשים כאלה לא יחזרו על עצמם ".  
מנכ"ל בני יהודה ,  משה דמאיו ,  הגיב גם הוא לעונש : " העונש חמור ולא מידתי .  לא יכול להיות שגם אנחנו וגם בית"ר ירושלים נקבל את אותו העונש .  אנחנו שש שנים עם רזומה נקי ,  אפילו לא היה לנו עונש על תנאי .  איך זה שלא קיבלנו עונש על תנאי ?  מי שראה וצפה במשחק ובהתרחשויות ראה את ההשתוללות של אוהדי בית"ר ירושלים ,  לעומת אוהדי בני יהודה .  בית"ר הואשמה בתקיפת שחקני בני יהודה ,  שופטי המשחק ,  דרור קשטן ,  הקהל של בני יהודה ,  ואילו אנחנו הואשמנו בזריקות חפצים בין שני מחנות האוהדים ביציעים .  העונש לדעתנו היה צריך להיות שונה .  כמובן שנגיש ערעור ". 

בית"ר ירושלים ובני יהודה יארחו משחק ללא קהל
בעקבות התפרעות האוהדים במשחק ביניהן .  ביה"ד קבע שהעונש תקף רק לליגה .  היציע המזרחי בטדי נסגר ל-2 משחקים

