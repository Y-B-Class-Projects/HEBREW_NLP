הבנקים יעמידו 600 מיליון ש' למימון עסקת פסגות
הושלמה הסגירה הפיננסית של מכירת בית ההשקעות פסגות מקרן יורק לקרן אייפקס .  הבנקים הישראליים לאומי ,  הפועלים ,  דיסקונט ,  מזרחי-טפחות ואגוד יעמידו יחד אשראי למימון העסקה
לאחר השלמת העסקה בסוף השבוע האחרון ,  הושלמה היום הסגירה הפיננסית של מכירת בית ההשקעות הגדול פסגות מקרן יורק לקרן אייפקס .  את המימון העמידו הבנקים הישראלים לאומי  ( 0.88%  ,  1715.0 )  ,  הפועלים  ( 1.08%  ,  1685.0 )  ,  דיסקונט  ( 1.61%  ,  759.5 )  ,  מזרחי-טפחות  ( 1.9%  ,  3590.0 )  ובנק אגוד  ( 0.44%  ,  1806.0 )  אשר יעמידו יחדיו אשראי למימון העסקה בהיקף של 600 מליון שקל .  
בעת חתימת העיסקה בסוף שנת 2009 ,  קיבלה קרן איפקס התחייבות מימונית משני הבנקים הגדולים -הפועלים ולאומי - להעמדת אשראי בהיקף של 1.4 מיליארד שקל בחלקים שווים עם סגירת העסקה .  אולם ,  כבר אז החלו הבנקים הגדולים בחיפוש שותפים נוספים למימון העסקה .  מאז ידעה העסקה עליות ומורדות לנוכח התקדמות חקירת רשות ניירות ערך בפרשת חשדות להרצת ניירות ערך בנוסטרו של פסגות .  
השינוי בעסקה שנגזר מהחקירה ,  שהוביל גם להפחתת השווי שעל פיו נמכר בית ההשקעות ,  הוביל לכך שגם חליפת המימון לעסקה השתנתה .  בסך הכל ,  נלקח מימון של 600 מיליון שקל לעסקה ,  כאשר הפועלים ולאומי ממנים 70% מסכום זה בחלקים שווים .  30% מסכום זה העמידו דיסקונט  ( 15% )  ,  מזרחי-טפחות  ( 10% )  ואגוד  ( 5% )  .  
ההלוואה ניתנה ל-9 שנים והיא תיפרע במלואה עד סוף 2019 .  60% מההלוואה יפרע בתשלומים חודשיים ו-40% היא  " הלוואת בולט "  - בסוף התקופה ישולמו הקרן והריבית בתשלום אחד .  בנוסף ,  התחייבו הבנקים להעמיד לאייפקס מסגרת של עד 1.3 מיליארד שקל שתממומש אם תחליט אייפקס לרכוש את חלקה של קרן מרקסטון בבית ההשקעות פסגות .  
במקרה זה ,  יעניקו הבנקים מימון נוסף של עד 700 מיליון שקל - כל בנק על פי חלקו היחסי בהלוואה .  בנוסף ,  כוללת העסקה מימון מחדש של חוב שנמצא בחברות הבנות של פסגות ,  בעיקר בחברת הגמל ובחברת קרנות הנאמנות .  חוב זה יחליף חוב בנקאי שנטלה יורק ונמצא בחברות אלו .  התנאים על החלפת החוב טרם נסגרו והם עדיין במשא ומתן .  
בסוף השבוע ,  לאחר סגירת תיק החקירה נגד פסגות על ידי פרקליט המדינה משה לדור ,  נסגרה גם העסקה למכירת פסגות מקרן יורק לקרן אייפקס .  אייפקס תשלם ליורק כ-2 מיליארד שקל ותרכוש ממנה 76% שהיא מחזיקה בפסגות .  סכום זה משקף שווי של 2.76 מיליארד שקל לבית ההשקעות .  
איפקס הגיעה להסכמה בכתב עם הפרקליטות ,  לפיה החקירה נגד קבוצת פסגות תיסגר ופסגות ישלם קנס בגובה 150 מיליון שקל .  במקביל ,  סוכם כי מנהלים בפסגות שהיו מעורבים בחקירה יעזבו את בית ההשקעות ועד סוף השנה המנכ"ל רועי ורמוס ומנכל חבר הבורסה שי ירון יסיימו את תפקידם .  המחיר בו רכשה לבסוף אייפקס את פסגות מידי יורק משקף הנחה של 8% מהמחיר המקורי שעליו סוכם בין הצדדים .  את המשא ומתן על העסקה מול קרן איפקס הוביל משרד עורכי הדין קנטור אלחנני טל ושות' .  את קרן אייפקס יצג משרד צלרמאייר פילוסוף .
 
הבנקים יעמידו 600 מיליון ש' למימון עסקת פסגות
הושלמה הסגירה הפיננסית של מכירת בית ההשקעות פסגות מקרן יורק לקרן אייפקס .  הבנקים הישראליים לאומי ,  הפועלים ,  דיסקונט ,  מזרחי-טפחות ואגוד יעמידו יחד אשראי למימון העסקה

