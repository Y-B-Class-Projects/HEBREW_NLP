שוק האג"ח הממשלתיות בארה"ב רשם עליות בעקבות החלטת הריבית של הבנק הפדרלי
התשואה על האג"ח הממשלתיות ל-10 שנים ירדה ב-4 נקודות בסיס ל-3.66%
שוק האג"ח הממשלתיות בארה"ב רשם היום את עלייה החדה ביותר שלו החודש ,  לאחר שהבנק הפדרלי החליט להותיר את ריבית הבסיס ללא שינוי ברמה של 0%-0.25% ,  בהתאם לתחזיות ,  וחזר על ההערכה בה דבק מאז מארס לפיה הריבית תישאר נמוכה באופן חריג במשך תקופת זמן ממושכת.בהודעת הבנק נאמר כי מאז הפגישה הקודמת של ועדת השוק הפתוח של הבנק הפדרלי  ( fomc )  בינואר התחזקו הסימנים כי כלכלת ארה"ב מתחזקת ,  וכי שוק העבודה החל להתייצב ,  בנוסף לעלייה מתונה בצריכה ובשכר הממוצע.עם זאת ,  ציינו כלכלני הבנק כי ההשקעה בנדל"ן מסחרי בירידה ,  התחלות הבנייה טרם התאוששו והמעסיקים עדיין חוששים מגיוס עובדים חדשים .  ההחלטה התקבלה ברוב של 9-1 ,  כאשר בכיר הבנק הפדרלי תומס הניג ביקש להסיר את ההערכה כי הריבית תישאר נמוכה באופן חריג במשך זמן ממושך ,  בטענה כי היא אינה נחוצה עוד.בעקבות החלטת הריבית נפלה התשואה על האג"ח הממשלתיות לרמתה הנמוכה ביותר מזה יותר משבוע .  התשואה על האג"ח הממשלתיות ל-10 שנים ירדה ב-4 נקודות בסיס ל-3.66% .  התשואה על האג"ח הממשלתיות ל-30 ירדה ל- 4.60% .  התשואה על האג"ח הממשלתיות ל-5 שנים ירדה ל-2.35% .
 
שוק האג"ח הממשלתיות בארה"ב רשם עליות בעקבות החלטת הריבית של הבנק הפדרלי
התשואה על האג"ח הממשלתיות ל-10 שנים ירדה ב-4 נקודות בסיס ל-3.66%

