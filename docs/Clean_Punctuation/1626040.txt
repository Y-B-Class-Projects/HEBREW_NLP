ליגה א' :  ניצחון טכני לשקמה על חדרה
הבית הדין העליון של ההתאחדות החליט שלא לקיים משחק חוזר ,  ולהעניק לשקמה ניצחון טכני בעקבות הפסקת החשמל
ההתאחדות לכדורגל החליטה להעניק הערב  ( ראשון )  ניצחון טכני לקבוצת השקמה/רמת חן ,  0:3 על הפועל חדרה בעקבות אירועי המשחק בין השתיים .  כזכור ,  ב-12.12 נפגשו השתים למשחק ליגה ,  ובמצב של 0:3 לזכות השקמה ,  בדקה ה-83 ,  הופסקה ההתמודדות בעקבות הפסקת חשמל באצטדיון בחדרה .  
בית הדין המשמעתי החליט לקיים משחק חוזר ,  על אף שנותרו רק שבע דקות למשחק ,  אלא שהערב ,  כאמור ,  החליט בית הדין העליון של ההתאחדות לבטל את המשחק החוזר ,  ולהעניק לשקמה ניצחון טכני .  בין השאר נכתב בפסק הדין כי מדובר ב"נושא של הפרת חובתה המוטבעת של קבוצה ביתית לדאוג ,לעשות הכל ולהיות אחראית ,שהמשחק המתקיים במגרשה יגיע לסיומו החוקי ".  
" הקבוצה הביתית  ( חדרה )  לא הצליחה להרים את נטל ההוכחה האמור ולא שכנעה אותנו מעבר לכל ספק כי הגורם שהביא להפסקת החשמל ולהפסקת המשחק ממש לא היה בשליטתה ",  עוד נכתב בפסק הדין .  בעקבות הניצחון עלתה השקמה/רמת חן למקום השלישי בטבלה .
 
ליגה א' :  ניצחון טכני לשקמה על חדרה
הבית הדין העליון של ההתאחדות החליט שלא לקיים משחק חוזר ,  ולהעניק לשקמה ניצחון טכני בעקבות הפסקת החשמל

