מאיר כהן : " אסור לנו להישבר עכשיו "
 למרות עוד הפסד ,  קפטן בני סכנין אופטימי : " בטוח שנישאר בליגה ".  בקבוצה ביקרו את השחקנים הוותיקים וכן את נסטיה צ'ה
בבוקר שלאחר עוד הפסד  ( 2:0 לאשדוד )  ,  בבני סכנין עוברים לחפש אשמים .  לאחר ששוב ספגה הנהלת הקבוצה מצד הקהל  ,  היא כבר די אובדת עצות כיצד להוציא את העגלה מהבוץ .  אחת הדרכים שבהן החליטו בסכנין ללכת היא לזמן את השחקנים לשיחות מוטיבציה לקראת המשך הליגה ,  לנסות לעבוד על הצד המנטאלי של השחקים .  עיקר האשמה ,  כך זה נראה ,  מכוונת כלפי השחקנים הבכירים של הקבוצה : " רק הם צריכים ויכולים לשנות המצב ",  אמרו אמש במועדון .  
מעבר לכך ,  בסכנין מאוכזבים מהיכולת של נסטיה צ'ה ,  אחד הזרים הטובים שהגיעו בעונה שעברה . " הוא לא מזכיר את אותו שחקן מהעונה שעברה ",  אמרו בקבוצה .  בנוסף ,  גם נמתחה ביקורות על משחק ההגנה של הקבוצה ובעיקר על ההתקפה ,  שמתחילת העונה הבקיעה רק ארבעה שערים ,  אך בינתיים אין כוונה לקנוס את השחקים או לזעזע את המערכת בצורה כזו או אחרת .  עם זאת ,  אם הדברים לא ישתנו במחזורים הבאים ,  הנהלת הקבוצה יודעת כי תצטרך למצוא פתרונות ,  כשחלקם עשויים להיות צעדים קיצוניים גם נגד השחקנים . 
" כשלא הולך אז לא הולך .  אני מקווה שהדברים ישתנו בעתיד ",  אמר הקפטן המתוסכל מאיר כהן . " בסך הכל שיחקנו כדורגל טוב ,  שלטנו במשחק ברוב הזמן והגענו להרבה מאוד הזדמנויות שלא הצלחנו להבקיע ,  ואז אשדוד באה ועקצה אותנו .  בכדורגל צריך גם מזל .  אני מאמין שאם נמשיך היכולת הזו התוצאות הטובות יגיעו ",  ניסה השוער לשדר אופטימיות . 
" אסור להישבר עכשיו ,  היינו במאבקים הללו כל כך הרבה שנים וכמו שהבאנו את העגלה לבוץ עכשיו אנחנו נצטרך להוציא אותה משם .  אני מאמין שנהיה במקום הרבה יותר גבוה בטבלה כי יש פה קבוצה טובה ,  אני בטוח שנישאר בליגה ",  הוסיף כהן ,  ועבר להתייחס לבעיות בחלק הקדמי : " חסר לנו חלוץ ואני יודע שמחפשים חלוצים .  ברגע שיביאו שני חלוצים ברמה טובה הקבוצה הזו תשתנה ,  לא יכול במחזור 9 אנחנו רק עם ארבעה שערים ,  זה לא יעלה על הדעת .  אני מקווה שבמשחקים הבאים נדע להבקיע כי להזדמנויות הגענו ". 
הקפטן אף ניסה לדבר לליבו של הקהל ,  שאתמול היה עסוק בעיקר בקללות : " הקהל צריך להיות איתנו ברגעים הקשים ולא רק כשאנחנו מנצחים ,  כי אנחנו באמת זקוקים לו .  זה מפריע במהלך המשחק במיוחד כשאתה משחק בבית ורוצה שהקהל יהיה איתך וידחוף אותך ,  ואז אתה שומע שריקות בוז וקללות וזה ממש לא עושה לנו טוב על המגרש ". 

מאיר כהן : " אסור לנו להישבר עכשיו "
 למרות עוד הפסד ,  קפטן בני סכנין אופטימי : " בטוח שנישאר בליגה ".  בקבוצה ביקרו את השחקנים הוותיקים וכן את נסטיה צ'ה

