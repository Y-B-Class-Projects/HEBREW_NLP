ברק נתניה הדהימה את גלבוע/גליל 82:92
העולה החדשה הרשימה שוב ועלתה לחצי גמר הגביע .  מכבי ת"א ,  בני השרון ואשקלון גם שם ,  אחרי ניצחונות על עפולה ,  נהריה וחולון
תקציר המשחק בין ברק נתניה וגלבוע/גליל באדיבות ערוץ 1iba.org.ilעריכת וידאו :  דורון שטיין
משחקי רבע גמר גביע המדינה בכדורסל מסמנים את החזרה של הכדורסל הישראלי לפעילות אחרי פגרה בת שבועיים .  במוקד המשחקים הערב  ( ראשון )  הוכיחה ברק נתניה כי היא אולי סינדרלה ,  אבל כזו שלא רק קיימת באגדות ,  אלא גם במציאות :  לאחר שניצחה את הפועל ירושלים בשמינית הגמר ,  הדהימה החבורה של אריק אלפסי גם את גלבוע/גליל עליון החזקה ,  עם ניצחון 82:92 .  
הפועל חולון ,  עם מיקי דורסמן שוב על הקווים ,  קיוותה ששינוי המאמנים יביא גם לשינוי ביכולת ,  אלא שלעירוני אשקלון היו תכניות אחרות ,  והחבורה של בית הלחמי ניצחה 64:71 .  בני השרון הלא יציבה לא הרשימה במיוחד ,  אבל הצליחה להשיג בסופו של דבר ניצחון ביתי חשוב ,  71:76 על עירוני נהריה .  ולבסוף ,  מכבי תל אביב ,  שלא זכתה בגביע המדינה מאז עונת 2005/6 ,  הסתדרה עם העולה החדשה מעפולה ,  ניצחה בסופו של דבר 81:95 ,  וכעת ,  ללא מכבי חיפה ,  הפועל ירושלים וגלבוע/גליל במעמד ארבע האחרונות ,  דרכה אל התואר נראית סלולה מתמיד .
 הפתיחה היתה שייכת לרביב לימונד ,  שקלע את ארבע הנקודות הראשונות .  לאחר מכן ,  שלשה של ויז'נייבסקי כבר העלתה את האלופה ל-0:7 מהיר .  עפולה חזרה למשחק עם דיונטה קריסמס ,  בהופעת בכורה ,  וחמש נקודות רצופות שלו צימקו את הפער ,  כאשר ניצן חנוכי השווה ל-9:9 ,  חמש דקות לתום הרבע .  ויז'נייבסקי המשיך לחמם את הידית עם שתי שלשות נוספות ,  ואלי-הופ של סטפון לאזמה הוריד את הצהובים עם יתרון מינימאלי ,  19:23 בתום עשר הדקות הראשונות .
 האלופה פתחה היטב את הרבע הבא ,  ובעיקר אלן אנדרסון ,  שנכנס לעניינים במהירות ,  וקבע 23:34 .  בשלב הזה עפולה נתקעה ,  כשרק ג'רמיין הול תפקד בשורותיה אל מול לאזמה ,  פניני ,  ורביב לימונד המצוין ,  שקבע 33:48 .  איידסון עוד הגדיל את הפער עם דאנק ,  וכל שנותר לקריסמס ועפולה לעשות היה לדייק מחוץ לקשת בשניה האחרונה ,  ולרדת לחדרי ההלבשה בפיגור 50:36 .
 הצהובים פתחו את הרבע השלישי באותה צורה בדיוק ,  כאשר ההתקפה שטפה והנעת הכדור סידרה קליעות קלות ,  בעיקר לדייויד בלות'נטאל ,  שקבע 44:61 ,  שש וחצי דקות לתום הרבע .  חנוכי וקריסמס היו היחידים שתפקדו בשורות העולה החדשה ,  עם דקות אישיות מרשימות ,  והזר החדש של אלי רבי המשיך להרשים ,  וליי אפ שלו צימק את הפער ל-72:60 למכבי תל אביב ,  עם העליה לרבע האחרון .  
דייויד בלות'נטאל המשיך לצלוף מכל מצב וזווית ,  ומנגד בי ג'יי מקי סוף סוף נכנס לעניינים ,  כאשר שבע דקות לסיום הראה לוח התוצאות 65:75 לזכות האלופה .  ניר כהן ספג עבירה טכנית שניה והורחק ,  וחמש דקות לסיום הובילה האורחת 69:81 .  משם עפולה כבר לא חזרה ,  ודורון פרקינס ניצל את הדקות האחרונות כדי לשפר סטטיסטיקות ,  עד שריקת הסיום ,  שהראתה 81:95 לזכות הצהובים .
 קלעו למכבי תל אביב :  דיוויד בלות'נטאל 18 נקודות ,  דורון פרקינס 15  ( 6 ריבאונדים )  ,  אלן אנדרסון ,  צ'אק איידסון ורביב לימונד 12 כל אחד ,  אנדרו ויז'נייבסקי 9  ( 6 ריבאונדים )  ,  גיא פניני 8 ,  סטפון לאזמה 6  ( 7 ריבאונדים )  ,  דיאור פישר 2 ,  יניב גרין 1 .
 קלעו לעפולה :  דיונטה כריסמס 17 נקודות ,  ניצן חנוכי 16  ( 5 אסיסטים )  ,  ג'סטין דנטמון 15 ,  ג'רמיין הול 11 ,  ניר כהן 9  ( 8 ריבאונדים )  ,  בי ג'יי מקי 7 ,  אבי נניקשווילי וג'ייקוב ג'אקס 3 כל אחד .
 העולה החדשה פתחה היטב ,  ושלשות של קילינגסוורת' ו-וושהאם העלו אותה ל-2:8 מהיר .  גל מקל לקח על עצמו להחזיר את הצפוניים למשחק ,  ועם שמונה נקודות מהירות צימק ל-14:10 .  אלא שליאור חכמון נתן דקות מצוינות ,  ודאנק יפהפה שלו בצוותא ליי-אפ נוסף בהתקפה שלאחר מכן ,  העלה את הנתנייתים ל-12:22 .  נתניה המשיכה לטוס קדימה ,  ושלשה של טוני יאנגר קבעה 12:26 .  יבזורי עוד ניסה לצמק את הפער ,  אך בסיום הרבע הראשון הובילה המארחת 15:30 ,  עם כדורסל מצוין .
 נתניה פתחה את הרבע השני בדיוק באותה צורה ,  מה שהכעיס במיוחד את עמית גל ,  שקיבל עבירה טכנית ולאחר מכן הורחק מהאולם .  המארחת ניצלה זאת ,  ושלשה אדירה של יאנגר בצירוף דאנק קל של רות'בארט העניקו לנתניה יתרון שיא עד אותו רגע ,  15:39 .  ההגנה האורחת המשיכה להיות חדירה מתמיד ,  וטוני יאנגר הנפלא הוכיח שהמשחק שלו כולל הרבה יותר מסתם זריקות לשלוש ,  כשסיים התקפה מתפרצת בדאנק על מנת לקבוע 23:49 מדהים לזכות נתניה .  ההמשך היה די דומה .  רוברט רות'בארט נתן את הטון בצבע בצד אחד ,  ג'רמי פארגו המשיך להחטיא בצד השני ,  ועם הירידה לחדרי ההלבשה הובילה החבורה המצוינת של אריק אלפסי 36:58 .
 האורחת פתחה את הרבע השלישי עם טונות של מוטיבציה בנסיון לבצע את הקאמבק הקשה ,  ונקודות של יבזורי הורידו את הפער ל-59:44 ,  שש וחצי דקות לתום הרבע .  מקל ורנדל המשיכו לנגוס בפער ,  דקה אחר דקה ,  ועבירה טכנית של מרקו קילינגסוורת' אפשרה לאורחת הצפונית לצמק ולהוריד את ההפרש לחד-ספרתי ,  לראשונה מזה דקות רבות ,  כאשר שלשה גדולה של פארגו קבעה 59:53 בלבד ,  ולמי שמתקשה בחשבון - מדובר בריצה מדהימה של 0:19  (  !  )  מצד הגליליים .  טוני וושהאם הגיב עם שלשה חשובה ,  אלא שמנגד גל מקל הנפלא ענה לו באותה מטבע ,  ונקודות עם הרבה מזל של פינוק נתנו לנתניה מעט מרווח נשימה ,  אך יתרון 5 נקודות בלבד - 61:66 .
 דנילו פינוק סוף סוף הופיע להתמודדות עם פתיחת הרבע האחרון ,  ושלשה שלו העלתה את המארחת ל-61:71 .  יבזורי ביצע עבירה בלתי ספורטיבית ,  ובבת האחת המומנטום של האורחת נקטע .  האורחים מהצפון ניסו לחזור למשחק בזריקות ייאוש מחוץ לקשת ,  ועל אף שחלקן נכנסו ,  נתניה שמרה על קור רוח והובילה 70:79 ,  חמש דקות לסיום .  נתניה הגיבה למשחק של גלבוע/גליל בדיוק באותו נשק ,  וערן אנסטי וטוני וושהאם דייקו נפלא מחוץ לקשת על מנת להוציא את הרוח מהמפרשים של האורחת ,  ובסיום זה 82:92 נפלא לאריק אלפסי וחבורתו ,  שקוטלים קבוצה גדולה נוספת ומעפילים ,  בזכות ,  לחצי גמר גביע המדינה .
 קלעו לנתניה :  טוני וושהאם 23 נקודות  ( 8 ריבאונדים )  ,  דנילו פינוק 19 ,  טוני יאנגר ,  רוברט רות'בארט ומרקו קילינגסוורת' 11 כל אחד ,  ליאור חכמון 10 ,  ערן אסנטי 4 ,  שמוליק ברנר 3  ( 13 אסיסטים )  .
 קלעו לגלבוע/גליל :  גל מקל 20 נקודות  ( 5 אסיסטים )  ,  בריאן רנדל 15  ( 10 ריבאונדים )  ,  ג'רמי פארגו ודגן יבזורי 8 כל אחד ,  אלישי כדיר 10  ( 8 ריבאונדים )  ,  דיון דאוול 5 ,  איזיאה סוואן 2  ( 6 ריבאונדים )  .
 המשחק נפתח בקצב איטי ,  עם שלל החטאות משני הצדדים ,  ואחרי חמש דקות של התמודדות הובילה אשקלון 6:8 .  דווין מיטשל ניסה להחזיק את חולוניה במשחק בהמשך הרבע ,  אלא שמנגד מורן רוט המצוין חדר היטב את ההגנה המארחת ,  ובתום הרבע הראשון הובילה אשקלון 13:17 .  הדרומיים פתחו כמו שצריך גם את עשר הדקות הבאות ,  הפעם כשבריאן טולברט נותן את הטון בעמדת הרכז עם ירידתו של רוט לספסל ,  ונקודות של קורי קאר קבעו 17:29 לזכות אשקלון .  קבוצתו של אריאל בית הלחמי המשיכה לטוס קדימה עם התקפה יעילה ,  נאה ומאוזנת ,  כשמנגד נדמה היה כי גם שינוי המאמנים לא הספיק בכדי להוסיף למחזיקת הגביע מחולון את הניצוץ שהיא דרושה לו בצד ההתקפי ,  ועם הירידה לחדרי ההלבשה הובילה האורחת 26:39 .
 יוני ניר וג'ון תומאס עמלו על החזרת החולונים למשחק עם פתיחת הרבע השלישי ,  אלא שמנגד ,  נקודות של ג'ימי בקסטר קבעו 33:44 .  קורי קאר המשיך את היכולת המצוינת ,  אלא שמנגד מיטשל דאג להשאיר את המארחת עם הראש מעל המים ,  ונקודות של יוני ניר מהקו צימקו ל-47:41 .  מנגד ,  בריאנט טולברט דאג שהאשקלונים יובילו 46:54 עם העליה לרבע המכריע עם סל טיפוסי נוסף .  קאר ,  רוט וטולברט הוותיקים המשיכו לתת את הטון גם ברבע האחרון ,  כשמנגד חולון המשיכה לא לתפקד ולקלוע באחוזים נמוכים .  שון דניאל עוד ניסה להחזיר את החולונים למשחק עם הופעת בכורה לא רעה בכלל ,  ונקודות של ג'ון תומאס צימקו ל-62:57 ,  דקה וחצי לסיום .  ליפשיץ תפר שלשה גדולה והוריד ל-67:62 ,  דקה לסיום ,  לאחר שתי החטאות של אבי סוכר מהעונשין קיבל הרכז הג'ינג'י הזדמנות להוריד לשתי נקודות הפרש בלבד ,  אך החטיא .  משם ,  חולון כבר לא חזרה ,  וזה הסתיים ב-64:71 לזכות אריאל בית הלחמי ושחקניו ,  שרושמים הופעה ראשונה בתולדותיהם במעמד חצי גמר הגביע .  מיקי דורסמן יקווה להצלחה גדולה יותר במשחקי הליגה .
 קלעו לאשקלון :  בריאן טולברט וקורי קאר 19 נקודות כל אחד ,  מורן רוט 12 ,  ג'ימי בקסטר 8 ,  עומאר סניד 7  ( 11 ריבאונדים )  ,  ברוקס סיילס 4 ,  אוויס וויאט 2 .
 קלעו לחולון :  דווין מיטשל 14 נקודות ,  יוני ניר  ( 8 ריבאונדים ,  ליאור ליפשיץ וג'ון תומאס 11 כל אחד ,  שון דניאל 10 ,  נועם מטלון 3 ,  טיטוס אייבורי וניב ברקוביץ' 2 כל אחד .
 קוקי בלצ'ר היה האיש המרכזי בפתיחה של בני השרון ,  אלא שמנגד הציגה נהריה משחק יעיל ואחרי חמש דקות הובילה 10:12 .  בלצ'ר המשיך את הרבע המעולה  ( 13 נקודות )  ,  כשמנגד שעשוע ,  טאגארט וגור אריה החזיקו את האורחת קרובה קרובה ,  ובתום עשר הדקות הראשונות הובילה בני השרון 19:20 .  את הרבע השני פתחו המקומיים נהדר עם שתי שלשות רצופות של ארז כץ ואוגונה אוניקווה ,  וכשבלצ'ר התחמם מחדש בנתה בני השרון יתרון של 23:31 .  טאגארט המצוין החזיר את נהריה ל-28:31 ,  לפני שאורי יצחקי הוביל עוד ריצה של בני השרון שברחה ל-30:40 ,  אבל האורחים אמרו את המילה האחרונה ברבע וירדו להפסקה בפיגור 40:35 בלבד .
 בפתיחת הרבע השלישי המשיכה נהריה את התנופה ופול דילייני הלוהט השלים ריצת 0:11 כשהעביר את היתרון לסגולים עם 40:41 .  מהעבר השני נכנס סם קלנסי לעניינים ,  ואחרי שהיתרון החליף צדדים עוד מספר פעמים דאג שעשוע להעלות את נהריה ליתרון 55:60 בסיום הרבע השלישי .  ברבע האחרון היה זה תורה של בני השרון לפתוח חזק ושון ג'יימס לקח פיקוד על איזור הצבע והעלה את קבוצתו ל-60:63 .  בדקות ההכרעה ראינו בעיקר זריקות עונשין משני הצדדים ,  ושלוש דקות לסיום התעורר בלצ'ר מחדש עם שלשה שקבעה 66:71 לבני השרון .  דילייני לא אמר נואש ושוב החזיר את נהריה ל-71:71 ,  אבל דקה לפני הבאזר קלע כץ סל קלאץ' ,  ואחרי החטאה של דילייני קטף שון ג'יימס את הריבאונד ה-15 שלו ,  ורון סטיל קבע את תוצאת המשחק מהקו ,  71:76 לבני השרון בסיום .
 קלעו לבני השרון :  קוקי בלצ'ר 19 ,  שון ג'יימס 11  ( 15 ריבאונדים )  ,  סם קלנסי ורון סטיל 10 כל אחד ,  אוגונה אוניקווה 9 ,  ארז כץ 8 ,  אורי יצחקי 6 ,  דורי אסף 2 ,  בן רייס 1 .
 קלעו לנהריה :  פול דילייני 24 נקודות ,  שון טאגארט 14 ,  למאר גריר 13 ,  עודד שעשוע 10 ,  ברק פלג 5 ,  דניאל גור אריה 3 ,  ליאור שגב 2 .
 
ברק נתניה הדהימה את גלבוע/גליל 82:92
העולה החדשה הרשימה שוב ועלתה לחצי גמר הגביע .  מכבי ת"א ,  בני השרון ואשקלון גם שם ,  אחרי ניצחונות על עפולה ,  נהריה וחולון

