מתגלגלים משבת לשבת
בקיוסקים ,  בדוכנים בצד הדרך או בחצר הבית - כולם מוכרים בשבתות  " ג'חנון ביתי של אמא "   ?  אמנם לא תמיד אמא הכינה ,  ולא תמיד בבית ,  אבל למה להיות קטנוניים ?  המטיילים אוכלים בזול והסוחרים מרוויחים מאות אחוזים  ?  שומן מוקשה ?  העיקר שאפשר לנגב עם רוטב וביצה
 >  >  מדי שבת בתשע בבוקר מציב שי בן ה-15 ,  בכיכר בצד הדרך המחברת בין קיבוץ שפיים לקיבוץ יקום ,  את השלט  " הג'חנון של אמא ",  המזמין את העוברים במקום לדוכן הג'חנון שלו .  השלט מתגלה ככלי שיווק יעיל :  כל כמה דקות עוצרת מכונית ,  נוסעיה פושטים על הדוכן ושי מסיר במהירות את המכסה מעל הסיר המפויח ,  אורז את הג'חנון בזריזות עם רסק ,  ג'חנון וביצה קשה ומגיש .  בשנים האחרונות כבש הג'חנון את סופי השבוע של ישראל לאורכה ולרוחבה .  בניגוד למאכלים לאומיים אחרים ,  כמו פלאפל וחומוס שזוכים לפופולריות במשך כל ימות השבוע ,  הג'חנון ,  כך נדמה ,  הוא המאכל היחיד שקיבל יום משלו :  שבת .  מלך השבת חולש על כל צומת ,  כל קיוסק .  כלי רכב רבים עוצרים בדוכן של שי ומגוון הלקוחות מלמד כי התשוקה לג'חנון בשבת חוצה מקצועות ,  מוצאים ומעמדות כלכליים .  וכל המהומה על מה - קמח ,  מים וקצת שמרים שמגולגלים לצינור שמנוני עם כמה תוספות לא מתוחכמות במיוחד .  יש מי שמציע ג'חנון תעשייתי שמקורו בבצק שנילוש במכונות ,  אחרים מתהדרים בג'חנון עבודת יד .  המחיר בהתאם :  ג'חנון ביתי עולה כ-15 שקל  ( כולל ביצה ורוטב )  ,  לעומת 12 שקל לתעשייתי .  טירן כלף ,  הבעלים של שירות המשלוחים  " הג'חנון של אמא "  - אותו שם כמו הדוכן של שי ,  אבל לא אותה אמא ובלי שום קשר עסקי - מנסה להסביר את סוד הקסם ,  ולא שוכח להזכיר את חלקו הצנוע בהפיכת הג'חנון לפנינת השבת : " אחי ואני עברנו לתל אביב מרחובות לפני 15 שנה .  שנינו למדנו עריכת דין והתפרנסנו ממלצרות .  בשלב מסוים חשבנו איך נוכל לעשות יותר כסף ולעבוד פחות . " שמנו לב שהבליינים שסיימו את הבילוי בשעת בוקר מוקדמת חיפשו משהו לאכול ,  ורצוי שיהיה שמנוני .  באותה תקופה בתל אביב היו אולי שניים-שלושה מקומות שניתן היה לאכול בהם בשבת בבוקר ,  שאר המסעדות היו סגורות .  היה ואקום ונכנסנו אליו ".  החברה של כלף היא כיום מוסד תל אביבי ותיק ומוכר ,  שהחל את פעילותו ב-1995 בסניף ברחוב אלנבי  ( שכיום נמצא בידי זכיין )  . " במשך שנים הרגלנו את התל אביבים לאכול ג'חנון על הבוקר ,  גם לאחר שהם בגרו ועזבו את העיר .  עד היום מתקשרים אלי ושואלים אם אני יכול לעשות משלוחים גם לכפר סבא ",  הוא מספר .  מבלי לצנן את ההתלהבות של כלף ,  נראה כי הג'חנון חב את הפופולריות שלו בעיקר להתפתחות תרבות הפנאי והטיולים בשבת ,  שמעודדת את הישראלים לאכול בחוץ .  הסבר נוסף הוא הנטייה בשנים האחרונות לעבור מבישול ביתי לבישול מוכן ומהיר יותר .  כרמית לזר ,  מנהלת שיווק מעדנות - שמשווקת ג'חנון הן כבצק גולמי והן מוכן לאפייה - אומרת כי בשנים האחרונות אפשר לראות צמיחה בקטגוריית הג'חנון האפוי , " שנותן פתרון מהיר וזמין למאכל האהוב ".  במגמה זו השתלב המצב הכלכלי הקשה בשנים האחרונות ,  שדחף משפחות לחפש מקור הכנסה נוסף בעבודה מהבית - והכנת סיר ג'חנון למטיילים הרעבים ולהורים העצלים בבית התאימה כמו סחוג לרסק עגבניות .  מי שטרח בערב שבת ,  ומי שלא הפיזור הרב של היצרנים והמוכרים הופך את הניסיון לאמוד כמה ג'חנון אוכל עם ישראל מדי שבת קשה לעיכול ,  כלומר לחישוב .  תעשיית הג'חנון כוללת את שוק המאפים הקפואים ואת הג'חנון הביתי .  על-פי נתוני סטורנקסט  ( מכירות ברשתות השיווק )  ב-2009 נמכרו בשוק הביתי 2,300 טונה ג'חנון ,  שמתורגמות למכירות של 43.5 מיליון שקל בשנה .  מעדנות מובילה את השוק עם נתח כספי של 29% ,  ואחריה שלושת האופים  ( 26% )  ,  ציפור השרון  ( 11% )  ,  ינון  ( 10% )  ושחקנים קטנים יותר .  כמעט בכל עיר ובכל רחוב בישראל יש מי שמכין ג'חנונים למכירה להמונים .  התור שמשתרך בשבת בבוקר מול ספידי ג'חנון בגבעתיים מוכיח שרוב חובבי הג'חנון לא טורחים לאפות אותו בבית .  אופיר ,  המוכר במקום ,  עובד במרץ על אריזת ג'חנונים ללקוחות טרוטי עיניים שמתייצבים בפתח .  בכל שבוע ,  מיום רביעי ,  הוא מקדיש עצמו לג'חנון .  מפיץ אזורי מביא את הבצק הקפוא והמגולגל של אחת היצרניות הקטנות ,  אופיר מסדר אותו בסירים ומשם לתנור ל-17-19 שעות .  המקום משמש גם מרכז הפצה לקיוסקים אחרים באזור המרכז :  בכל סיר יש 17 ג'חנונים ,  לצדם 17 ביצים ,  17 קופסאות רסק וסחוג ו-17 מגשים .  שלומי הוא אחד הקונים במקום .  לבוש בטרנינג ,  הוא מתייצב כדי לקנות ג'חנון לבתו בת השש וחצי .  למה דווקא שם ?   " יש לו ג'חנון טוב ,  והילדה אוהבת אותו ".  אנחנו מקשים - מדוע הוא לא מכין ג'חנון בבית ?   " אין לי כוח .  גם האשה מתעצלת .  ב-12 שקל אני קונה פה ,  ולא שווה להכין בבית ".  לאחר שהשקית בידו הוא נמלט לרכב שחנה בחניה כפולה ,  וממרחק בטוח נזכר לשאול : " שמת פה רסק ?  "   - " זה בפנים ,  אחי ",  צועק אופיר בחזרה .  השלמת הכנסה למרות הנתונים המרשימים של שוק הג'חנונים הקפואים ,  הלהיט של יום שבת הוא ללא ספק הג'חנון הביתי ,  שמאפשר גם למי שלא גדל עם אמא שמדברת בחי"ת ועי"ן ליהנות מג'חנון בטעם אותנטי .  מטבע הדברים ,  כאן כבר קשה יותר להעריך את היקף השוק ,  משום שמדובר בתופעה מקומית מאוד :  מגלגלים ,  אופים ומוכרים לתושבי האזור ,  ובדרך אל החיך משלימים הכנסה .  במרחק כמה רחובות מספידי ג'חנון אנחנו מוצאים אשה עייפה שדלת ביתה פתוחה אל חדר המדרגות .  אורנה מוכרת מדי שבת לתושבי השכונה מדירת החדר וחצי שלה ג'חנון בעבודת יד .  שלט גדול מזמין את העוברים לקנות  " ג'חנון ביתי אורגינלי "  ומיה ,  כלבת הלברדור שלה ,  מקבלת את פניהם בכשכוש זנב .  אורנה נראית עייפה : " אתה יודע כמה עבודה זה ג'חנון ?  "  היא נאנחת ,  אבל לא מוכנה להסגיר כמה יחידות היא מגלגלת מדי שבת .  גיסה ,  שמסייע לה ,  חותך קערה ענקית של עגבניות לרסק .  הם מזמינים אותנו להיכנס ומגישים לנו ג'חנון מתקתק ונהדר .  המחיר גבוה יותר מהג'חנון התעשייתי - 15 שקל ליחידה - אבל שווה כל שקל .  כמו אופיר ,  גם אורנה הגיעה אל הג'חנון כקריירה שנייה :  לאחר 30 שנה כאחות במוסד סיעודי פרשה לפנסיה ,  וכדי להשלים הכנסה התחילה לגלגל .  העבודה המתישה מתחילה כבר ביום רביעי .  גיסה מכין את הרוטב והסחוג ומבשל את הביצים הקשות . " זאת קריעה ",  הוא מאשר .  מדי כמה דקות נכנסים לקוחות ולוקחים הביתה ,  או להמשך הטיול ,  ג'חנון וביצה בחמגשית .  אורנה לא מוכנה למכור ג'חנון קפוא או לשווק לפיצוציות ,  חרף הפצרות רבות של בעלי עסקים בסביבה : " השתגעת ?  אין לי כוח .  מספיק מה שאני מוכרת כאן ".  כמה מרוויחים מעסקי הג'חנון ?  במקרה שמכינים אותו ומשווקים ,  נתח הרווחים יכול להיות גבוה מאוד .  עלות הייצור של ג'חנון בודד היא כ-2.2 שקלים ,  והוא נמכר ב-12-15 שקל .  אם יצרן ביתי מעביר אותו לקיוסקים ,  ההסכם המקובל הוא חלוקה שווה בהכנסות - כ-6 שקלים כל אחד .  כלומר ,  רווח של כ-300% ואף יותר .  אם מוכר הג'חנון רוכש חבילות קפואות של יצרן תעשייתי ,  מחיר הג'חנון הוא כ-4.7 שקלים  ( לצרכן הפרטי )  ,  והוא נמכר גם ב-12-15 שקל . " אתם רעבים ? "יצאנו לבדוק מה מציעים כבישי ארצנו .  שלט על הכביש ברשפון מזמין אותנו לג'חנון .  בכניסה למושב ,  תחת סככה באזור מסחרי ניכרת תנועת סועדים ערה ליד שולחנות מסודרים .  אבי ,  הבעלים של המקום ,  טוען שמדי שבת הוא מוכר כ-300 ג'חנונים .  לפני עשר שנים ,  כשהקים את המקום ,  כלל לא האמין שזה יצליח : " אח שלי אמר לי 'בוא נמכור ג'חנון' ,  אבל אני לא האמתי שג'חנון יצליח פה ,  כי זה רשפון ".  את הג'חנון הם קונים ממשפחה שמכינה להם אותו בעבודת יד .  הטוויסט אצלם הוא הרוטב בשלושה טעמים :  רגיל ,  חריף ובטעם שום .  אנחנו טועמים ג'חנון אחד  ( במחיר 15 שקל )  ונהנים מאוד ,  אף שלדעת המומחית שמתלווה אלינו לסיור רוטב השום חורג מהמסורת .  לפני שאנחנו הולכים אחד מעובדי המקום לוחש על אוזנינו : " מירי בוהדנה קונה אצלי ג'חנון כל שבת ".  מחוץ לסככה יושבים ארבעת בני משפחת מרון ,  ומחסלים ג'חנונים בהנאה . " אנחנו אוכלים ג'חנון שבת כן שבת לא ,  כל פעם במקום אחר .  אנחנו לא מתלהבים במיוחד מהמאכל הזה ,  אבל אם יש על הדרך ,  לוקחים ",  מספר אבי ,  אב המשפחה .  אנחנו ממשיכים בכביש הפנימי המחבר בין שפיים ליקום .  בצומת אנחנו פוגשים את שי בן ה-15 מדוכן  " הג'חנון של אמא ".  אנחנו תוהים אם יש קשר בין הדוכן למוסד התל אביבי ה"ג'חנון של אמא ".   " אין קשר .  מה ,  לכולם יש אמא ,  לא ?  "  משיב שי בלי להסס .  מתברר שהאמא במקרה הזה היא יזמית ג'חנון אזורית שמפעילה כמה דוכנים בשרון ,  ושהיא אינה אמו של שי .  ואז הפתעה : " מירי בוהדנה אוכלת אצלי ",  הוא מסגיר סוד מקצועי .  אנחנו קצת מבולבלים לאור המידע הסותר ,  אבל לאחר שאכלנו בעצמנו שלושה ג'חנונים בהפרש של שעה ,  הכל אפשרי .  בדרך להוריה של המומחית אנחנו עוברים באבן יהודה ,  שם שלט  " ג'חנון ביתי "  מפנה לחצר ,  אך הבית נעול .  גבר מבוגר נכנס לחצר ,  מחפש ג'חנון . " אתם יודעים אם מוכרים פה ג'חנון ?  "  הוא שואל .  אנחנו מושכים בכתפינו ,  והוא מתקשר למספר הטלפון שבשלט .  לפי פניו אפשר להבין שהג'חנון אזל .  הסיור נגמר .  אנחנו נוחתים בסלון בית הוריה של המומחית . " רעבים ?  רוצים ג'חנון ?  "  שואלת האם .  אנחנו כבר מלאים לגמרי ,  בלשון המעטה ,  אבל לסרב לבשלנית מדופלמת שטרחה על הכנת הג'חנון יהיה לא מנומס .  מה גם שמדובר בגלילים קטנים של ג'חנון ,  מתוקים מעט ,  בעבודת יד .  ללא ספק - זה הג'חנון הטעים ביותר שאכלנו היום .  כ-1,000 קלוריות ,  שומן מוקשה ומלח >  >   " ארוחת ג'חנון מכילה כמעט 1,000 קלוריות ,  כלומר כשני שלישים מסך הקלוריות היומי של אשה ממוצעת וקצת פחות מזו של גבר ",  אומרת מריאנה אורבך ,  דיאטנית בכירה בשירותי בריאות כללית . " בג'חנון ממוצע יש כ-750 קלוריות ,  ובנוסף יש 70 קלוריות בביצה וכ-80 קלוריות בעגבנייה ובכפית סחוג ".  בנוסף ,  לדבריה ,  הג'חנון מספק בעיקר פחמימות ושומנים .  בהכנת ג'חנון משתמשים בשומן מוקשה ,  שעלול להכיל שומן רווי .  מאחר שג'חנון מבלה שעות רבות בתנור ,  השמן נהרס בשל החשיפה הארוכה לחום וגם זה לא בריא .  ואם לא די בכך ,  הג'חנון עתיר נתרן  ( מלח )  שמסוכן לבריאות .
 
מתגלגלים משבת לשבת
בקיוסקים ,  בדוכנים בצד הדרך או בחצר הבית - כולם מוכרים בשבתות  " ג'חנון ביתי של אמא "   ?  אמנם לא תמיד אמא הכינה ,  ולא תמיד בבית ,  אבל למה להיות קטנוניים ?  המטיילים אוכלים בזול והסוחרים מרוויחים מאות אחוזים  ?  שומן מוקשה ?  העיקר שאפשר לנגב עם רוטב וביצה

