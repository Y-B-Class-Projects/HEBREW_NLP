מפרקים את שדה דב :  צוות בין-משרדי יבחן חלופות לשדה 
פינוי המתחם יאפשר להקים במקום כ-12 אלף יחידות דיור .  שדה התעופה משמש כיום יותר ממיליון נוסעים בשנה
 >  >  שר התחבורה ,  ישראל כץ ,  מינה אתמול צוות מקצועי בין-משרדי ,  שיבחן חלופות להפסקת פעילותו של שדה התעופה דב בתל אביב .  הצוות התבקש להגיש את ממצאיו עד 1 ביולי .  כפי שנחשף ב-themarker בשבוע שעבר ,  ההחלטה לפעול לפינויו של שדה דב התקבלה בעקבות פגישה שהתקיימה בחודש שעבר בין כץ לשר השיכון ,  אריאל אטיאס .  לפי ההחלטה ,  פעילותו של השדה תועבר באופן זמני לנתב"ג עם השלמת שידרוג מערך המסלולים שלו שצפוי להסתיים ב-2014 .  הצוות יבחן את היתכנות הפסקת פעילות שדה התעופה ,  את שימושי התעופה האזרחית והצבאית בו וכן תשתיות אוויריות וקרקע חליפית בעבורו ..  כמו כן יבחן הצוות את התוכניות לפיתוח הקרקע שעליה נמצא השדה כיום ,  את תשתיות התחבורה ,  הזכויות על הקרקע והתמורות שיינתנו בעבורה .  הצוות ייעזר לצורך עבודתו גם ביועצים ובמומחים חיצוניים ויזמן גורמים נוספים להופיע בפניו .  בראש הצוות יעמוד מנכ"ל משרד התחבורה ,  יעקב גנות .  חברים נוספים בו יהיו מנהל רשות שדות התעופה  ( רש"ת )  קובי מור ;  מנהל מינהל מקרקעי ישראל ,  ירון ביבי ;  ראש תחום תכנון במשרד הביטחון ,  סא"ל אייל עזרא ;  מהנדס עריית תל אביב ,  חזי ברקוביץ ;  היועצת המשפטית של משרד התחבורה ,  מלי סיטון ;  ראש מטה תעופה ברשות התעופה האזרחית  ( רת"א )  ,  גדי רגב ומנהל אגף תכנון וכלכלה במשרד התחבורה ,  אבי ירושלמי .  מתחם שדה דב בתל אביב משתרע על שטח של כ-1,300 דונם ,  כ-800 דונם מתוכם הם שטח צבאי .  השדה משמש כיום יותר ממיליון נוסעים בשנה שטסים ממנו לאילת לצורכי נופש ועסקים .  פינוי המתחם יאפשר להקים במקום כ-12 אלף יחידות דיור ולהקל בכך על מצוקת הדיור בתל אביב .  חברות תעופה שפועלות בשדה הודיעו בעבר כי יתנגדו לסגירת שדה התעופה .  בחברת ארקיע הזהירו כי העתקת פעילותו של שדה דב לנתב"ג תפגע בנוסעים . " ההחלטה שהתקבלה לפעול לסגירתו תפגע בתחרות ותצעיד את ישראל אחורה ",  נכתב בהודעה של ארקיע .  מנכ"ל עמותת התעופה הכללית ,  עמרי טלמון ,  מתח אף הוא ביקורת על ההחלטה לסגור את שדה דב : " שדה תעופה בתוך עיר הוא ברכה .  אם יוציאו את שדה דב מהעיר יהרגו את כל קווי התעופה שמנסים לפתח לערי הפריפריה ,  כמו ראש פינה ". 

מפרקים את שדה דב :  צוות בין-משרדי יבחן חלופות לשדה 
פינוי המתחם יאפשר להקים במקום כ-12 אלף יחידות דיור .  שדה התעופה משמש כיום יותר ממיליון נוסעים בשנה

