שטרית : " אסור לנו לאבד נקודות בבית שלנו "
 מגן עירוני קרית שמונה אורי שטרית יודע שאחרי ההפסד לעכו ,  הקבוצה חייבת ניצחון מול בני יהודה : " הבית הוא המבצר שלנו "
 אחרי שנחלה את הפסדה הראשון העונה בליגת העל להפועל עכו במחזור הקודם ,  בעירוני קרית שמונה מסתכלים קדימה ומתרכזים רק במפגש מול בני יהודה בשבת . " היא קבוצה טובה ואנחנו לא מקלים בה ראש ",  אמר הערב  ( חמישי )  מגן הקבוצה ,  אורי שטרית . " אנחנו באים עם מוטיבציה וקודם כל באים כדי לנצח ולהציג יכולת טובה ,  בתקווה לכפר על ההפסד בשבוע שעבר לעכו ".  על ההשפעה של ההפסד על הקבוצה אמר שטרית : " אני לא חושב שהיה צריך להוריד אותנו לקרקע כי אף אחד לא הרים את האף גם שניצחנו .  קורה שמפסידים ומול עכו לא נראינו טוב .  גם כשהיינו בפיגור היינו יכולים לחזור ואפילו לנצח אבל לפעמים צריך גם טיפת מזל ".  
בקבוצה מייחסים חשיבות רבה לשני משחקי הבית הקרובים מול בני יהודה ומכבי נתניה ,  בתקווה לאגור את מירב הנקודות ולנצל את הביתיות . " אסור לנו לאבד נקודות בבית "  אמר שטרית , " הבית הוא המבצר שלנו ואנחנו באים כדי לנצח את שני המשחקים ".  על פי התרגול שביצע הערב מאמן הקבוצה ,  רן בן שמעון צפוי להחזיר את הקשר האחורי עדי אלישע ישוב להרכב על חשבונו של זוראן באלדובלייב .  אלישע איבד את מקומו בהרכב מאז הוחלף במחצית הראשונה במשחק מול הפועל רמת גן ,  וכאמור בשבת הוא צפוי לשוב לשחק לצידו של בריאן חרסיסיץ' בקישור האחורי .  ברק בכר הפצוע ,  שינותח בשבוע הבא ,  ייעדר ,  ואלעד גבאי ימלא את מקומו בהרכב בעמדת המגן הימני .  אחרי האימון הערב יצאה הקבוצה לארוחת גיבוש .
 
שטרית : " אסור לנו לאבד נקודות בבית שלנו "
 מגן עירוני קרית שמונה אורי שטרית יודע שאחרי ההפסד לעכו ,  הקבוצה חייבת ניצחון מול בני יהודה : " הבית הוא המבצר שלנו "
 
