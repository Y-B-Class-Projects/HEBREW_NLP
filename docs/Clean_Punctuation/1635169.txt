קלייסטרס : " רציתי לנפץ את המחבט לחתיכות "
 הבלגית ניסתה להבין את ההתמוטטות מול פטרובה בסיבוב השלישי .  נדאל : " חייב עוד הרבה זמן לקבל ביטחון בחזרה "
 קיווינו ,  ציפינו ,  החזקנו אצבעות ,  אלא שהמסע של קים קלייסטרס באליפות אוסטרליה הפתוחה הגיע לסיומו כבר בסיבוב השלישי ,  כשהבלגית הנפלאה הובסה 6:0 ,  6:1 על ידי נדיה פטרובה ב-52 דקות . " המאמן שלי ומאמן הכושר ,  כולם שאלו - 'איך זה קרה' "?  תהתה קלייסטרס ברטוריות עם סיום המשחק ,  ומיהרה לענות . " לא שינינו כלום ,  וזה אולי הדבר הכי מתסכל .  אכלתי טוב ,  ישנתי טוב ,  בגלל זה אני קצת מבולבלת .  היריבה שלי היתה טובה ,  טובה ממני ,  אבל לא הצגתי את היכולת הטובה ביותר שלי היום ". 
לאחר שזכתה באליפות ארצות הברית לפני ארבעה חודשים ,  לא הסתירה הבלגית כי המטרה האמיתית שלה היא לזכות בגרנד סלאם היוקרתי באוסטרליה ,  שם היא אהובה במיוחד . " ניסיתי להישאר רגועה ,  למרות שהיו נקודות שרציתי לנפץ את המחבט שלי לחתיכות ",  הודתה קלייסטרס . " זה משהו שאתה רוצה לשכוח כמה שיותר מהר ".  
הנסיכה הבלגית השניה  ( ואולי הראשונה )  באליפות היא ז'סטין הנין ,  ולה זה דווקא הלך לא רע בכלל .  הנין קיבלה פייט גדול מאליסה קלייבנובה הרוסיה הצעירה ,  אך הצליחה בסופו של דבר לנצח 6:3 ,  2:6 ,  4:6 על מנת להעפיל לסיבוב הרביעי . " אני שמחה שעליתי סיבוב ,  ותמיד כיף להיות בסוג כזה של משחק ,  כי חזרתי משום מקום .  פיזית ,  קצת קשה לי ביומיים האחרונים ",  הודתה הבלגית .
 בגברים נזקק רפאל נדאל ,  אלוף השנה שעברה ,  לשלוש וחצי שעות על מנת להכניע את פיליפ קולשרייבר 4:6 ,  2:6 ,  6:2 ,  5:7 אך קל ,  כאמור ,  זה ממש לא היה . " ניצחתי ,  אז אני שמח ,  אבל אני פחות שמח בנוגע למשחק שלי .  זה טורניר מאוד חשוב ,  אבל זה לא סוף העולם .  אני חייב עוד הרבה זמן כדי לקבל את כל הביטחון שלי ולשחק היטב ",  אמר הספרדי ,  שיפגוש בסיבוב הבא את איבו קרלוביץ' .  
ההפתעה של היום הגיע מכיוונו של ג'ון איסנר הלוהט ,  שהמשיך את שנת 2010 המצוינת שלו עם 1:6 ,  6:4 ,  6:7 ,  6:7 גדול על המדורג 12 בטורניר ,  גאל מונפיס .  האמריקאי הענק ,  שהגיע לאוסטרליה אחרי שזכה בטורניר אוקלנד ,  נכנס לאליפות עקב פציעה של ז'יל סימון ,  וכעת הוא מהווה את אחת ההפתעות הגדולות שלה . 
" עבדתי קשה בפגרה .  מגיע לי להיות איפה שאני עכשיו ,  והגעתי לכאן בלי שום דבר להפסיד ",  אמר איסנר עם תום המשחק .  בסיבוב הבא יפגוש התורן האמריקאי את אנדי מארי ,  שכבר חושש מהמפגש ביניהם . " הוא ענק ,  ויש לו את ההגשה הכי טובה בסבב .  הוא עושה הרבה צרות לשחקנים ",  החמיא הסקוטי לאיסנר ,  שעדיין לא הפסיד משחק מאז החלה שנת 2010 .
 
קלייסטרס : " רציתי לנפץ את המחבט לחתיכות "
 הבלגית ניסתה להבין את ההתמוטטות מול פטרובה בסיבוב השלישי .  נדאל : " חייב עוד הרבה זמן לקבל ביטחון בחזרה "
 
