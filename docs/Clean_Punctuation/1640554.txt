ממשלת אוסטרליה נסוגה בהדרגה ממדיניות התמריצים :  תבטל את הערבונות הממשלתיים למגזר הבנקאי
הפסקת הערבונות לבנקים היא הצעד האחרון בו נקטה ממשלת אוסטרליה במסגרת נסיגתה ממדיניות התמריצים
ממשלת אוסטרליה תשים קץ לערבונות הממשלתיים שסיפקה למגזר הבנקאי כדי לתמוך בו במהלך המשבר הפיננסי העולמי ,  לאחר שפסקה כי הערבונות אינם נחוצים עוד בעקבות התאוששותה של הכלכלה הגלובלית מהמשבר  כך הודיע היום שר האוצר האוסטרלי ,  ויין סוואן.הפסקת הערבונות למגזר הבנקאי היא הצעד האחרון בו נקטה ממשלת אוסטרליה במסגרת נסיגתה ממדיניות התמריצים הממשלתיים שנועדו לתמוך בצמיחה הכלכלית באוסטרליה וסייעו למדינה להימנע ממיתון .  הבנק המרכזי של אוסטרליה העלה את הריבית שלוש פעמים לרמה של 3.75% ,  לאחר שבמהלך המשבר הוריד אותה לשפל של 3% .  ממשלת אוסטרליה הזרימה תמריצים בסך 52 מיליארד דולר אוסטרלי לכלכלת המדינה ,  אך דחתה את קריאותיהם של חלק מחברי הפרלמנט להסיר את התמריצים.היום הודיע סוואן כי ממשלת אוסטרליה לא תעניק החל מה-31 במארס ערבונות לחובותיהם של הבנקים .  מאז אוקטובר 2008 ערבה ממשלת אוסטרליה לחובותיהם של הבנקים ,  בתמורה לעמלה .  בחודש הבא גם תשים הממשלה קץ לערבויות על פיקדונותיהם של משקיעים בבנקים ,  בחברות משכנתאות ובמוסדות אחרים בסך מיליון דולר או פחות .  באוקטובר 2011 יפוג גם הערבון הממשלתי להפקדות בסך מיליון דולר ומעלה.היום אמר סוואן כי הערבונות הממשלתיים ,  עליהם החליטה ממשלתו של קווין ראד באוקטובר 2008 ,  הגנו על המערכת הבנקאית בעקבות המשבר הפיננסי העולמי . " ללא הערבונות ,  הבנקים האוסטרלים היו מלווים פחות והריביות ללווים היו גבוהות בהרבה ",  אמר סוואן .
 
ממשלת אוסטרליה נסוגה בהדרגה ממדיניות התמריצים :  תבטל את הערבונות הממשלתיים למגזר הבנקאי
הפסקת הערבונות לבנקים היא הצעד האחרון בו נקטה ממשלת אוסטרליה במסגרת נסיגתה ממדיניות התמריצים

