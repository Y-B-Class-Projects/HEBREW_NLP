יוצאים למילואים ?  דעו את זכויותיכם
חל איסור לפטר עובד במהלך ולאחר שירות מילואים ,  גם אם הם נמשכים זמן ארוך ומתרחשים בתדירות גבוהה
חוק חיילים משוחררים  ( החזרה לעבודה )  ,  התש"ט-1949  ( להלן : " החוק ")  קובע ,  כי עובד שקיבל צו קריאה לשירות מילואים ,  יודיע על כך למעסיקו בתוך 7 ימים מיום קבלת הצו ,  ואם הוא עובד של קבלן כוח אדם  עליו להודיע לממונה עליו או לאחראי על כוח אדם ,  אצל המעסיק בפועל או אצל קבלן כוח האדם .  
מעבר לחובה שמוטלת על העובד ,  להודיע על צו המילואים שקיבל ,  חל על המעסיק מכוח החוק איסור לפטר עובד בשל שירותו במילואים ,  קריאתו לשירות מילואים או שירותו הצפוי בשירות מילואים ,  לרבות בשל תדירותו או משכו ואם נעשו פיטורים כאמור  הפיטורים בטלים .
" שירות מילואים "  לצורך החוק הוא שירות של יומיים רצופים ויותר ,  וגם במשך 30 ימים לאחר שירות המילואים.דהיינו ,  החוק אוסר על פיטורי עובד בתקופת שרותו במילואים ובתקופה של 30 ימים לאחריהם ,  אלא בהיתר מאת ועדת  התעסוקה הפועלת לפי החוק .
 סעיף 41 א  ( ב )  לחוק קובע כי ועדת התעסוקה לא תיתן היתר אלא אם המעסיק יוכיח כי הפיטורים  " אינם בשל שרות מילואים ".  דהיינו ,  חובת ההוכחה במקרים אלה היא על המעסיק ולא על העובד .  היה ומדובר על קבלן כוח אדם ,  נקבע בחוק כי המעסיק בפועל צריך לדאוג שהעובד לא יפוטר ,  ואם פוטר עובד כ"א ,  מבלי שניתן היתר לפיטוריו ,  הרי שועדת התעסוקה מוסמכת להוציא צו נגד הקבלן ונגד המעסיק בפועל על מנת שישיבו את העובד לעבודה .
 החלטת ועדת התעסוקה ,  ניתנת לאחר בירור עובדתי של נסיבות הפיטורים כאשר בסופו של יום החלטתה ניתנת בהתאם לנתונים שהובאו בפניה ולאור התרשמותה ,  האם יש קשר בין המילואים לפיטורים ואם לאו .  במידה וועדת התעסוקה מצאה קשר סיבתי בין הפיטורים למילואים  מסתיים שיקול הדעת של הוועדה והיא לא תתיר את הפיטורים .
 בפסק דין של בית הדין הארצי לעבודה מפי כבוד השופט צור ע"ע 347/06 מדינת ישראל  משרד הבטחון נ' תנה תעשיות בע"מ ואח' נקבע כי ועדת התעסוקה היא גוף מינהלי או מעין שיפוטי ועל כן יש בסמכותה לשקול שיקולים הומניטאריים .  דהיינו ,  בבוא העובד לשטוח את טענותיו בפני וועדת התעסוקה ,  אל לעובד להתבייש לעלות טענות הנוגעות למחלת בן משפחתו ,  מצוקה כלכלית ,  מציאות קשה של שוק העבודה ונסיבות אישיות אחרות .
 כל מילואימניק שרואה עצמו נפגע כתוצאה משירות המילואים ,  צריך לפנות בתביעה לועדת התעסוקה ולא לבית הדין האזורי לעבודה ,  שכן הסמכות הינה של ועדת התעסוקה .  ועדות אלה פרוסות ברחבי הארץ ולהלן פרטיהן :
 ת"א טל' 03-7380452/0חיפהטל' 04-8301104ירושלים טל' 02-6251736/5באר שבע טל' 08-6494548
חשוב להדגיש ,  כי מעסיק שהפר את החוק ,  עלול למצוא עצמו חייב בפיצויים בסכום השווה לחמש משכורות שהעובד קיבל או היה זכאי לקבל כשכר עבודה או חמש פעמים השכר הממוצע כהגדרתו בחוק הביטוח הלאומי [נוסח משולב] לפי הגבוה מהם .
 
יוצאים למילואים ?  דעו את זכויותיכם
חל איסור לפטר עובד במהלך ולאחר שירות מילואים ,  גם אם הם נמשכים זמן ארוך ומתרחשים בתדירות גבוהה

