לונדון מצטרפת לגל השביתות באירופה :  עובדי הרכבת התחתית ישביתו אותה ל-24 שעות
כ-10 אלף עובדים יעזבו את עבודתם ב-18:30 היום ליממה ;  הנהלת הרכבת :  מי שיכולים ,  שיקחו אופניים
שביתה של 24 שעות ברכבת התחתית של לונדון צפויה להתחיל היום ב-18:30 שעון לונדון  ( 19:30 שעון ישראל )  ,  במחאה על פיטורי כ-800 עובדים .  השביתה תיערך על רקע האשמות איגודי העובדים כי מנהלי תחנות קיבלו הכשרה מזורזת שאינה מספקת ,  על מנת להחליף את העובדים השובתים ולצמצם את הפגיעה בתחבורה העירונית ,  כך מדווח העיתון הבריטי  " גרדיאן ". אלפי חברי האיגוד הלאומי של עובדי הרכבות ,  הנמלים והתחבורה  ( rmt )  ואיגוד העובדים השכירים של ענף התחבורה  ( tssa )  צפויים לעזוב את משמרותיהם .  עובדי התחנות ונהגי הרכבות יעזבו את עבודתם ב-18:30 ,  ואילו עובדי התחזוקה וההנדסה ייצאו ב-19:00.הנהלת הרכבת תספק 100 אוטובוסים נוספים בעיר ,  כמו גם תגבורת סירות תחבורה על התמזה בהיקף של 10 אלף נוסעים .  בנוסף יפעלו מוניות מוסדרות ,  ועבודות מתוכננות בכביש יצומצו .  למרות זאת ,  הנהלת הרכבת ממליצים למי שבידיו אופניים ביממה הקרובה ,  להשתמש בהן.לדברי transport for london ,  התאגיד המפעיל את הרכבת התחתית של לונדון ,  בשביתה שהתבצעה בחודש שעבר המשיכו שליש מהרכבות לפעול ,  ושימשו יותר ממיליון נוסעים ,  למרות תחזיות האיגודים כי השביתה תשתק את עיר הבירה .  גם כעת ,  הנהלת הרכבת אמרה כי חלק מהתחנות ימשיכו לפעול ויאוישו על ידי מספר המפקחים המורשים הדרוש ,  כמו גם עובדי תחנה.לדברי האיגוד ,  כ-10 אלף עובדים יהיו מעורבים בסדרת השביתות הקרובה .  שביתות נוספות מתוכננות ב-2 בנובמבר וב-28 בנובמבר .  להערכת לשכת המסחר של לונדון ,  כל יום בו הרכבת התחתית אינה פעילה עולה ללונדון 48 מיליון ליש"ט .
 
לונדון מצטרפת לגל השביתות באירופה :  עובדי הרכבת התחתית ישביתו אותה ל-24 שעות
כ-10 אלף עובדים יעזבו את עבודתם ב-18:30 היום ליממה ;  הנהלת הרכבת :  מי שיכולים ,  שיקחו אופניים

