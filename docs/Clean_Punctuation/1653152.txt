מכללות :  המערב כבש את המזרח
ווסט וירג'יניה זכתה בטורניר הביג איסט ,  קנטאקי נזקקה לנס כדי לזכות בטורניר ה-SEC .  נקבע השיבוץ לטורניר המכללות
אחרי שנה ארוכה והפכפכה ,  הגיע הערב  ( ראשון )  עונת המכללות לישורת האחרונה ,  ולרגע לו מחכים חובבי הענף עוד מנובמבר ,  סלקשן סאנדיי ,  בו הוכרזו 65 העולות לטורניר המכללות ,  ארבעה ימים לפני שהריקוד הגדול יוצא סוף סוף לדרך ומרץ הופך כבכל שנה למשוגע .
 עוד לפני ההכרזה קיבלנו השבוע מנה גדושה של דרמה שהכינה אותנו היטב לטורניר ,  עם הטורנירים החטיבתיים השונים בהן נלחמו הקבוצות הטובות ביבשת על כבודן ,  בעוד שכל היתר התקוטטו על הזכות לזכות בכרטיס אוטומטי לריקוד הגדול ,  שייפתח כבר ביום חמישי בערב שעון ישראל .
 כצפוי ,  את ההצגה הטובה ביותר סיפק טורניר הביג איסט ,  והמדורגות הבכירות נפלו במדיסון סקוור גארדן כמו זבובים .  הכוכב הגדול של השבוע היה דשון באטלר הנהדר של ווסט וירג'יניה ,  שהתחפש לג'רי מקנמרה ובשני סלי ניצחון דרמטיים על סינסינטי ברבע הגמר  ( 51:54 )  ועל נוטרדאם בחצי הגמר  ( 51:53 )  הזניק את המאונטנירס לגמר .  בינתיים הודחו ברבע הגמר גם סירקיוז  ( 91:84 לג'ורג'טאון )  ,  פיטסבורג  ( 50:45 לנוטרדאם )  ו-וילאנובה  ( 80:76 למרקט )  ,  ואחרי שג'ורג'טאון ניפנפה גם את מרקט בחצי הגמר  ( 57:80 )  היא ניסתה לעצור את ווסט וירג'יניה בגמר ,  אבל גם הפעם זה נגמר עם סל ניצחון של באטלר ,  ניצחון 58:60 ותואר ראשון למאונטנירס .
 בטורניר ה-SEC קנטאקי לא הייתה אמורה להתקשות ,  בטח לא אחרי שבחצי הגמר פירקו שחקניו של ג'ון קאליפרי את טנסי 45:74 ,  אבל דווקא בגמר מול מיסיסיפי סטייט העסק התפרק לוויילדקאטס ,  שנקלעו לפיגור מפתיע מול הבולדוגים שחיפשו נואשות סנסציה שתכניס אותם לטורניר המכללות ,  ורק ריבאונד גורלי של דמרכוס קאזינס בשניות הסיום ,  שהפך לסל שוויון עם הבאזר שקבע 64:64 ושלח את המשחק להארכה ,  מנע מהם מבוכה גדולה ,  ובתוספת הזמן כבר השתלט ג'ון וול על העניינים עם 7נקודות מתוך ה-17 שלו ,  ובסיום ניצחה קנטאקי 74:75 ומיצבה את מעמדה כפייבוריטית לזכייה בפרס הגדול בעוד שלושה שבועות .
 קנזס ,  שסיימה את העונה בדיוק במקום בו החלה אותה - בראשות הדירוג ,  למרות ששמטה את הבכורה פעמיים במהלך השנה ,  דילגה לגמר טורניר הביג 12 עם 66:79 על טקסס A & M ,  והתייצבה מול שכנתה קנזס סטייט ,  שגברה 75:82 על ביילור בחצי הגמר השני ,  אבל הג'ייהוקס סירבו להיגרר לקרב צמוד אפילו בגמר ,  ורשמו ניצחון קל מהצפוי עם 64:72 בדרך לתואר אליפות החטיבה השביעי שלהם .
 טורניר ה-ACC ,  ששימש במשך שנים כזירת ההתגוששות הפרטית של דיוק וצפון קרוליינה ,  היה הפעם כולו של דיוק ,  כשיריבתה הגדולה מסיימת את העונה האומללה שלה עם הפסד כבר בסיבוב הראשון לג'ורג'יה טק  ( 62:58 )  ,  שהמשיכה לדהור ברבע הגמר עם 64:69 מפתיע על מרילנד ,  ודילגה עד לגמר עם 54:57 על צפון קרוליינה סטייט .  במקביל התגברו השדים הכחולים על וירג'יניה ברבע הגמר  ( 46:57 )  והזיעו מול מיאמי בחצי הגמר  ( 74:77 )  ,  לפני שבלמו ניסיון קאמבק מאוחר של ג'ורג'יה טק בגמר הודות לשלשת קלאץ' של ג'ון שייר ,  ניצחו 61:65 וזכו בתואר בפעם התשיעית ב-12 שנים .
 טורניר הביג 10 היה לעומת זאת הצגה של איש אחד .  אוון טרנר ,  היחיד שעדיין מאיים על מעמדו של ג'ון וול כמועמד הודאי להיבחר ראשון בדראפט ,  פתח עם סל ניצחון משוגע ברבע הגמר שנתן לאוהיו סטייט שלו 68:69 על היריבה השנואה מישיגן ,  המשיך עם סוג של טריפל דאבל בחצי הגמר ב-81:88 על אילינוי  ( 31 נקודות ,  10 ריבאונדים ו-10 איבודים )  ,  וקינח עם 31 נקודות ו-11 ריבאונדים ב-61:90 המוחץ של הבאקאייז על מינסוטה בגמר .
 איזור המערב התיכון
קנזס  ( 1 )  - לייהי  ( 16 ) אוהיו סטייט  ( 2 )  - סנטה ברברה  ( 15 ) ג'ורג'טאון  ( 3 )  - אוהיו  ( 14 ) מרילנד  ( 4 )  - יוסטון  ( 13 ) מישיגן סטייט  ( 5 ) -ניו מקסיקו סטייט  ( 12 ) טנסי  ( 6 )  - סן דייגו סטייט  ( 11 ) אוקלהומה סטייט  ( 7 )  - ג'ורג'יה טק  ( 10 ) לאס וגאס  ( 8 )  - צפון איווה  ( 9 ) 
איזור המערב
סירקיוז  ( 1 )  - ורמונט  ( 16 ) קנזס סטייט  ( 2 )  - צפון טקסס  ( 15 ) פיטסבורג  ( 3 )  - אוקלנד  ( 14 ) ואנדרבילט  ( 4 )  - מורי סטייט  ( 13 ) באטלר  ( 5 )  - U-טפ  ( 12 ) קסבייר  ( 6 )  - מינסוטה  ( 11 ) בריגהאם יאנג  ( 7 )  - פלורידה  ( 10 ) גונזאגה  ( 8 )  - פלורידה סטייט  ( 9 ) 
אזור המזרח
קנטאקי  ( 1 )  - מזרח טנסי סטייט  ( 16 ) ווסט וירג'יניה  ( 2 )  - מורגן סטייט  ( 15 ) ניו מקסיקו  ( 3 )  - מונטנה  ( 14 ) וויסקונסין  ( 4 )  - וופורד  ( 13 ) טמפל  ( 5 )  - קורנל  ( 12 ) מרקט  ( 6 )  - וושינגטון  ( 11 ) קלמזון  ( 7 )  - מיזורי  ( 10 ) טקסס  ( 8 )  - וויק פורסט  ( 9 ) 
אזור הדרום
דיוק  ( 1 ) -ווינת'רופ או ארקנסו פיין בלאףוילאנובה  ( 2 )  - רוברט מוריס  ( 15 ) ביילור  ( 3 )  - סם יוסטון סטייט  ( 14 ) פרדו  ( 4 )  - סיינה  ( 13 ) טקסס איי .& .אם  ( 5 )  - יוטה סטייט  ( 12 ) נוטרדאם  ( 6 )  - אולד דומיניון  ( 11 ) ריצ'מונד  ( 7 )  - סיינט מרי  ( 10 ) קליפורניה  ( 8 )  - לואיוויל  ( 9 ) 

מכללות :  המערב כבש את המזרח
ווסט וירג'יניה זכתה בטורניר הביג איסט ,  קנטאקי נזקקה לנס כדי לזכות בטורניר ה-SEC .  נקבע השיבוץ לטורניר המכללות

