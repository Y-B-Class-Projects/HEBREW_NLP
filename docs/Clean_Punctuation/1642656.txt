המאבק למען שליט :  קבלת שבת מול בית נתניהו
הפעילים למען שחרור החייל החטוף גלעד שליט מחריפים את מאבקם .  בפעם הראשונה מאז תחילת המאבק הגיעו המפגינים לביתו של ראש הממשלה בנימין נתניהו בקיסריה וערכו שם קבלת שבת
כמה מאות פעילים למען שחרור החייל החטוף גלעד שליט ערכו הערב  ( שישי )  קבלת שבת מול בייתו של ראש הממשלה בנימין נתניהו בקיסריה .  המפגינים מוחים על חוסר ההתקדמות במשא ומתן לשחרורו של שליט הנמצא 1328 ימים בשבי חמאס .
 מרכז אגף המשימות של התנועה הקיבוצית יואל מרשק אמר לפני ההפגנה כי  " הזחיחות של נתניהו הובילה לקיפאון במשא ומתן .  נזכיר לו את האחריות לגורלו של שליט .  החלטנו לחזור לקדמת הבמה ולנסות ללחוץ על המנהיגים כאן ובעזה ,  כדי שהעסקה תצא אל הפועל .  גלעד לא ראה אור יום כבר יותר מ-1,300 ימים .  היתה קלטת ,  אבל גם את רון ארד ראו בטלוויזיה ואחר כך הוא נעלם .  שליט הופך להיות ארד מס' 2 "
 ביום שלישי קיימו 70 פעילים ב"צבא החברים של גלעד "  הפגנת מחאה מול שערי כלא הדרים שבשרון ,  למען השבתו של החייל החטוף גלעד שליט .  במהלך ההפגנה מנעו הפעילים מבני משפחותיהם של האסירים הפלסטינים להיכנס לכלא והתעמתו עמם .  הפעילים דיברו עם מספר אמהות פלסטיניות וביקשו מהן ללחוץ על ארגון חמאס ,  להתקדם במשא ומתן על שחרורו של שליט .
 
המאבק למען שליט :  קבלת שבת מול בית נתניהו
הפעילים למען שחרור החייל החטוף גלעד שליט מחריפים את מאבקם .  בפעם הראשונה מאז תחילת המאבק הגיעו המפגינים לביתו של ראש הממשלה בנימין נתניהו בקיסריה וערכו שם קבלת שבת

