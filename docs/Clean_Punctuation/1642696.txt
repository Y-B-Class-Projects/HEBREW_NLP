אולימפיאדת החורף 2010 יצאה לדרך
חרף מותו של האתלט הגאורגי ,  נערך טקס הפתיחה המרשים בוונקובר .  כנסו וגלו מי הספורטאי שהדליק את הלפיד האולימפי
תחת עננה כבדה של אבל ,  נפתחה הלילה  ( בין שישי לשבת )  אולימפיאדת החורף 2010 בוונקובר ,  קנדה .  כזכור ,  אמש נהרג הספורטאי הגאורגי נודאר קומאריטאשווילי לאחר שהתנגש במהלך אימון מקדים לפתיחת המשחקים על מזחלת הקרח .  טקס הפתיחה של אולימפיאדת החורף היה הראשון אי פעם שנערך באולם סגור ,  אולי קצת אירוני למדינה בעלת השטח השני בגודלו בעולם .  אלא שנראה שהחלטת המארגנים לערוך את האירוע תחת קורת גג התבררה כצודקת ונכונה ,  לאחר שהטמפרטורות מחוץ לאולם צללו הרבה אל מתחת ה-0 והמשקעים לא פסקו מלרדת .
 כ-60 אלף אוהדים הגיעו כדי לחזות בטקס הפתיחה המרשים של האולימפיאדה שתיערך במהלך 16 הימים הקרובים ,  בין התאריכים 12-28 החודש .  כ-3,000 ספורטאים צעדו ,  כאשר כולם ענדו סרטים שחורים לציון המאורע הטראגי שהתרחש שעות אחדות לפני טקס הפתיחה .
 נשיא הוועד האולימפי ז'אק רוג ,  שהכריז על פתיחת משחקי החורף ,  אמר בין היתר בנאומו : " אנחנו ,  כמובן ,  מצרים על מקרה המוות המצער של נודאר קומאריטאשווילי ,  אבל הרוח האולימפית מחייבת אותנו להמשיך במשחקים ".  מי שהתלבטה רבות אם להמשיך להשתתף במשחקים לאחר המוות היא המשלחת מגאורגיה .  חרף מותו של האתלט החליט שר הספורט במדינה ניקולס רורואה שהמשלחת תישאר בוונקובר ותיקח חלק במשחקים .
 אחד הסודות הגדולים והשמורים ביותר היה מי האיש שידליק את הלפיד האולימפי של המשחקים .  לאחר 106 ימים של מסע בן 45 אלף קילומטרים מי שהתכבד להדליק ולפתוח מבחינה סימבולית את המשחקים היה כוכב ההוקי הגדול לשעבר ויין גרצקי .
 כמובן הרי שאי אפשר ללא הפגנות אנטי גלובליות .  שעות אחדות לפני הפתיחה מאות מפגינים התקבצו ברחובות ונקובר והפגינו נגד המשחקים . " התביישי ,  קנדה ,  התביישי ",  נכתב בשלט אחד ,  ו"אין משחקים אולימפיים על אדמה כבושה ".  המפגינים ,  מקבוצות נגד עוני וגלובליזציה ,  מבקרים את ממשלת קנדה על אוזלת ידה של המדינה לדאוג לחסרי הישע במדינה .  במהלך ההפגנות לא נרשמו אירועים חריגים ,  אולם אותם מפגינים איימו שהם יפריעו למהלך התקין של המשחקים .
 
אולימפיאדת החורף 2010 יצאה לדרך
חרף מותו של האתלט הגאורגי ,  נערך טקס הפתיחה המרשים בוונקובר .  כנסו וגלו מי הספורטאי שהדליק את הלפיד האולימפי

