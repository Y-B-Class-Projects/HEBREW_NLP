מספר התחלות הבנייה בארה"ב ירד ב-4% בדצמבר ורשם ירידה שנתית של 39%
מדד המחירים ליצרן בארה"ב עלה ב-0.2% בדצמבר ,  בעקבות עלייה חדה במחירי המזון
מספר התחלות הבנייה בארה"ב ירד בדצמבר ב-4% ,  ונעל בכך את השנה הקשה ביותר בשוק הדיור האמריקאי מאז מלחמת העולם השנייה ,  כך דיווח היום משרד המסחר האמריקאי .  התחלות הבנייה בדצמבר היו בקצב שנתי של 557 אלף ,  מעל לתחזיות האנליסטים שצפו כי יסתכמו בקצב שנתי של 540 אלף .  היקף התחלות הבנייה ב-2009 הסתכם ב-554 אלף ,  ירידה של 39% ממספרן הכולל ב-2008 והנתון הנמוך ביותר אי פעם .  התחלות הבנייה של בתים פרטיים ירדו ב-29% והסתכמו ב-444 אלף ב-2009 .  מאז השיא שנרשם ב-2006 ,  צנחו התחלות הבנייה בארה"ב ב-75% .  מספר הבתים שבנייתם הושלמה ב-2009 נפל ב-29% ורשם שפל ב-796 אלף .  עם זאת ,  התאוששות נרשמה בנתון היתרי הבנייה בדצמבר .  מספר היתרי הבנייה עלה ב-10.9% לקצב שנתי של 653 אלף ,  הרמה הגבוהה ביותר זה 14 חודשים .  היתרי הבנייה לבתים פרטיים - נתון שכלכלנים רבים מתייחסים אליו כאינדיקציה הטובה ביותר למצבו של השוק - עלו ב-8.3% לקצב שנתי של 508 אלף - הרמה הגבוהה ביותר זה 15 חודשים .  בנפרד ,  דיווח היום משרד העבודה האמריקאי כי מדד המחירים ליצרן בארה"ב עלה בדצמבר ב-0.2% ,  הודות לעלייה חדה בעלויות המזון .  העלייה היתה חדה מתחזיות האנליסטים ,  שצפו כי המדד יעלה ב-0.1% .  מדד הליבה ,  אשר אינו כולל את מחירי המזון והאנרגיה ,  נותר ללא שינוי ,  בהתאם לתחזיות .  העלייה במדד היתה מתונה מזו שנרשמה בנובמבר ,  בשיעור של 1.8% ,  וזאת בעקבות התמתנות מחירי האנרגיה .
 
מספר התחלות הבנייה בארה"ב ירד ב-4% בדצמבר ורשם ירידה שנתית של 39%
מדד המחירים ליצרן בארה"ב עלה ב-0.2% בדצמבר ,  בעקבות עלייה חדה במחירי המזון

