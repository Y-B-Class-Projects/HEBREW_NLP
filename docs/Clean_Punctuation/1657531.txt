מכבי פתח תקוה והפועל חיפה נפרדו ב-2:2
ערן לוי בצמד העלה את האורחים ליתרון 0:2 ,  אבל עומר דמארי ואבי יחיאל איזנו וקירבו את האדומים לפלייאוף התחתון
חלומות הפלייאוף העליון של מכבי פתח תקוה נגוזו היום  ( שבת )  סופית בעקבות ה-2:2 הביתי במשחק נגד הפועל חיפה במסגרת המחזור ה-28 בליגת העל .  אלא שהמלאבסים לא יכולים לראות עצמם מאוכזבים ,  כיוון שהקבוצה של פרדי דוד חזרה מפיגור כפול וחילצה נקודה במשחק שכבר נראה אבוד .  בהפועל חיפה ,  לעומת זאת ,  רשמו אכזבה כפולה .  מעבר לאיבוד היתרון ,  תוצאות המחזור ה-28 לא עשו חסד עם הקבוצה של שלומי דורה ,  שירדה למקום ה-12 המוביל לפלייאוף התחתון .  
האדומים הגיעו למשחק בהרכב חסר ,  ללא חמישה שחקנים מרכזיים ,  אבל נראתה טוב בזכות הישראלים הצעירים .  ערן לוי הוסט לעמדה קדמית וסיפק את הסחורה ,  ובדקה ה-30 הוא סובב כדור לחיבורים ו-12 דקות בתוך המחצית השניה השלים צמד בתום התקפה מתפרצת מהסרטים .  
פתח תקוה לא אמרה נואש .  פרדי דוד שלח למערכה את דובב גבאי ודני פרדה והשניים סידרו לו שוויון .  האחרון בישל שער ממצק לעומר דמארי בדקה ה-68 ושלוש דקות לסיום קבע אבי יחיאל שוויון דרמטי לאחר שעמרי אלון השמיט כדור שבעט לעברו דובב גבאי .  הנקודה ,  כאמור ,  כנראה חרצה את גורלן של השתיים .  מי לפלייאוף האמצעי ומי לתחתון .  ניפגש בעונה הבאה .
 דקה 5 :  אבוקרט השאיר את אבו ניל בבמצב של אחד על אחד מול יבריץ' ,  אבל החלוץ התבלבל והשוער עצר .  
דקה 21 :  אבו ניל גנב כדור מהגנת פתח תקוה ,  חדר לרחבה ,  אך בעט החוצה ממצב נוח .  
דקה 30 :  גול !  אראל חטף כדור מטריאנוב ומצא את ערן לוי ששלח כדור נהדר לחיבורים מ-16 מטרים .  0:1 להפועל חיפה .  
דקה 48 :  דמארי פרץ לרחבה והעביר כדור רוחב מסוכן ,  אלקיים הרחיק את הסכנה מקו השער .  
דקה 57 :  גול !  מתפרצת קטלנית של הפועל חיפה בסיומה העביר בן לולו לערן לוי ,  שכבש את השני שלו .  0:2 
דקה 68 :  גול !  פרדה המחליף פרץ לרחבה ובישל לעומר דמארי שער מצמק ל-2:1 .  
דקה 87 :  גול !  גבאי המחליף בעט חזק ,  אלון השמיט ואבי יחיאל השתלט על הכדור החוזר וקבע שוויון .  2:2 
דקה 88 :  חנן ממן נשלח לעימות ישיר מול יבריץ' והקפיץ מעליו כדור שעלה מעל המשקוף .  
הרכב מכבי פתח תקוה :  דרגוסלב יבריץ' ;  אורי אוזן ,  מוראד מגמאדוב ,  אבי יחיאל ,  ניצן דמארי ,  קובי גנון  ( דובב גבאי ,  61 )  ;  ונצ'ו טריאנוב  ( דן רומן ,  40 )  ,  אסי משיח  ( דני פרדה ,  67 )  ,  נבוישה מרינקוביץ' ;  טל בן חיים ,  עומר דמארי .
 הרכב הפועל חיפה :  עומרי אלון ,  חי בן לולו ,  סביטי ליפניה ,  עודד אלקיים ,  אייל טרטצקי  ( שי סיבוני ,  90 )  ,  רן אבוקרט ,  הישאם כיוואן  ( שרון לוי ,  71 )  ,  גל אראל ,  בראיין חרסיסיץ' ,  אמיר אבו ניל  ( חנן ממן ,  79 )  ,  ערן לוי .
 
מכבי פתח תקוה והפועל חיפה נפרדו ב-2:2
ערן לוי בצמד העלה את האורחים ליתרון 0:2 ,  אבל עומר דמארי ואבי יחיאל איזנו וקירבו את האדומים לפלייאוף התחתון

