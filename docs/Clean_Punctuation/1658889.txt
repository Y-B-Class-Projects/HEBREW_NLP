הייתם מתחלפים עם סנדרה בולוק ?  
נישואים מאושרים וקשרים חברתיים תורמים לרווחה ולאושר הרבה יותר מאשר עושר והצלחה מקצועית
 >  >  שני דברים קרו לסנדרה בולוק בחודש שעבר .  ראשית ,  היא זכתה בפרס האוסקר לשחקנית הטובה ביותר .  ואז הגיעו הדיווחים בעיתונות ,  שטענו כי בעלה הוא מניאק בוגדני .  השאלה הפילוסופית של היום היא :  האם הייתם חותמים על עסקת החבילה הזו ?  האם הייתם מוכנים לקבל ניצחון מקצועי עצום ,  תמורת מכה קשה כל כך מבחינה אישית ?  מצד אחד ,  פרס אוסקר הוא לא עניין של מה בכך .  בולוק לא זוכה להערכה מצד עמיתיה לעתים קרובות .  היא צפויה להרוויח יותר כסף בשנים הקרובות ,  ואולי אף לחיות יותר שנים .  מחקר שערכו דונלד רדלמאייר ושלדון סין מצא כי חייהם של זוכי אוסקר ארוכים בממוצע בארבע שנים מאלה של מי שהיו מועמדים ולא זכו בפרס .  ובכל זאת ,  אם אתם צריכים יותר משלוש שניות כדי לחשוב על השאלה הזאת ,  אתם משוגעים לגמרי .  חיי נישואים מאושרים משפיעים יותר מכל דבר אחר על הרווחה האישית .  אם אתם חיים חיי נישואים מאושרים ,  לא משנה כמה מכשולים מקצועיים תסבלו ,  אתם תהיו מאושרים באופן סביר .  אם חיי הנישואים שלכם אינם מאושרים ,  לא משנה כמה הצלחות מקצועיות תחוו ,  תמיד תישארו לא מסופקים .  זאת אינה סתם הטפה .  אנו חיים בעידן המחקר ,  ולכן יש מידע שניתן להסתמך עליו .  במהלך העשורים האחרונים חקרו צוותי מחקר את נושא האושר .  עבודותיהם ,  שנראו בתחילה קלושות ,  קיבלו עם הזמן נפח ,  ואחד הממצאים החשובים הוא שלהצלחה בקנה מידה עולמי יש שורשים רדודים ,  בעוד שקשרים בין-אישיים מחלחלים וחודרים עמוק .  הקשר בין אושר להכנסה ,  למשל ,  הוא מורכב ,  ובשלב מסוים הוא מתפורר .  נכון שמדינות עניות נהפכות למאושרות יותר כשהן נהפכות למדינות מעמד בינוני ,  אך ברגע שהצרכים הבסיסיים מסופקים ,  להכנסה העתידית אין הרבה קשר לרווחה .  מדינות שצומחות הן קצת פחות מאושרות ממדינות בעלות צמיחה אטית יותר - לדברי החוקרים קרול גראהם ממכון ברוקינגס ,  ואדוארדו לורה מאינטר-אמריקן דוולופמנט בנק .  ארה"ב עשירה הרבה יותר מכפי שהיתה לפני 50 שנה ,  אך העושר הזה לא ייצר עלייה ברמת האושר הכללית .  מבחינה אישית ,  זכייה בלוטו לא מבטיחה עלייה ממושכת ברמת האושר .  אנשים הם לאו דווקא המאושרים ביותר בשנים שבהן הם מקודמים בעבודה .  להפך ,  אנשים מאושרים בשנות ה-20 לחייהם .  האושר צונח בגיל העמידה ,  ואז הם מגיעים לשיא האושר לאחר פרישתם .  חברים במקום כסף אנשים נהפכים למאושרים קצת יותר כשהם מטפסים בסולם ההכנסות ,  אך זה תלוי באופן שבו הם חווים את הגידול בהכנסה .  האם העושר מעורר בהם ציפיות לא מציאותיות ?  האם הוא מערער קשרים יציבים או שהוא זורם במחזוריות שבה עבודה מעניינת מייצרת עבודה קשה שבתמורה מובילה להזדמנויות מעניינות ?  גם אם הקשר בין כסף לאושר מסובך ,  הזיקה בין קשרים אישיים לבין אושר אינה כזאת .  הפעילויות היומיומיות המיוחסות לאושר הן סקס ,  בילוי עם חברים לאחר העבודה או ארוחת ערב בחברה .  הפעילות היומיומית שהכי פוגעת באושר היא נסיעה לעבודה .  אם אתם מחפשים מקום טוב לחיות בו ,  פשוט שאלו אנשים אם הם בוטחים בשכניהם .  רמות האמון החברתי משתנות ,  אך במדינות בעלות אמון חברתי גבוה חיים אנשים מאושרים יותר ,  בריאים יותר ,  הנהנים מממשלה יעילה יותר ומצמיחה כלכלית ,  וחוששים פחות מפשיעה  ( ללא קשר לרמת הפשיעה )  .  המסקנה המתקבלת מהמחקר היא שהצלחה כלכלית ומקצועית בחיים קיימת על פני השטח ,  אך היא מתפתחת כתוצאה מיחסים בין-אישיים ,  שהם עמוקים וחשובים יותר .  המסקנה השנייה היא שרובנו מעניקים תשומת לב גדולה מדי לדברים הלא נכונים .  רוב האנשים מעריכים יתר על המידה את האופן שבו התעשרות משפרת את חיינו .  רוב האוניברסיטאות מקדישות זמן רב מדי להכנת הסטודנטים לקריירות ולא להכנתם להחלטות חברתיות .  רוב הממשלות מפרסמות מידע בהיקף עצום בנוגע למגמות כלכליות ,  אך לא מספיק בנוגע לאמון ולתנאים חברתיים אחרים .  חברות מודרניות פיתחו מוסדות גדולים העוסקים בדברים שאפשר לספור ,  ולא בדברים שבאמת חשובים .  כל זה עשוי להשתנות .  יש גל של ספרים הטוענים שמוסדות ציבוריים צריכים להקדיש תשומת לב לאושר ולרווחה ולא רק לצמיחה חומרית .  הממשלות ,  מצדן ,  ממשיכות ליזום תוכניות שהן סבורות שיביאו לשגשוג ,  רק כדי להחמיץ בכל פעם מחדש את הנקודה העיוורת הרוחנית שלהן .
 
הייתם מתחלפים עם סנדרה בולוק ?  
נישואים מאושרים וקשרים חברתיים תורמים לרווחה ולאושר הרבה יותר מאשר עושר והצלחה מקצועית

