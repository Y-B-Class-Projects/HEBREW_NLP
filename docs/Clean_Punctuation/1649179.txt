המחאה נגד  " קווי המהדרין "  יצאה משער הגיא
לחלק מהירושלמים נמאס מ"קווי ההפרדה "  בעירם .  עשרות פעילים דתיים וחילוניים תלו שלטים בגנות הנוהג בכל רחבי הארץ . " אם לא תמוסד חוקית ההפרדה ,  היא תתפשט בצורה בלתי הפיכה "
 המחאה נגד קווי המהדרין יוצאת מתוך תחומי ירושלים :  עשרות פעילים מכל רחבי הארץ קיימו הלילה  ( רביעי )  מבצע להגברת המודעות למשמעות של הפעלתם של קווי התחבורה הציבורית בהם מופרדת הישיבה בין נשים לגברים  נושא שמחדד את המחלוקות בין דתיים לחילוניים בירושלים ובערים נוספות .  הם תלו  " פשקווילים "  מגדר ההפרדה בתל אביב ,  ירושלים ,  טבריה ,  חולון ובאר שבע .  לדבריהם ,  מטרת המבצע היא  " להוכיח לציבור עד לאן תגיע ההפרדה בין המינים במידה ולא תיעצר ההפרדה באוטובוסים כצעד ראשון ". 
עיקר המבצע הלילי התרכז בתליית שלטים בתחנות הסעה בערים שונות בישראל בהן מנחים  " נשים ,  שחורים ומיעוטים לשבת בחלק האחרוי של האוטובוס  זוהי תחנת אוטובוס כשרה למהדרין ".  בכך מבקשים הפעילים , " להסב את תשומת ליבו של הציבור בארץ למגמות ההפרדה הקיצוניות בין גברים ונשים ולהבהיר כי ההפרדה באוטובוסים היא רק הצעד הראשון בזליגת ההפרדה למקומות נוספים במרחב הציבורי ". 
הפעילים מזהירים כי הנעשה בירושלים יזלוג למקומות נוספים בארץ . " ירושלים היא רק הפרומו לעתיד להתרחש בכל הארץ ",  הם אומרים , " על הציבור להבין שקיימים כבר 100 קווי מהדרין בתחבורה הציבורית ,  ואם לא ישימו סוף להתנהלות השר כץ המנסה למסד חוקית את ההפרדה ,  היא תתפשט בצורה בלתי הפיכה ".  
במוצאי שבת הבאה מתכננים ב"פורום הארגונים לירושלים חופשית "  המאגד ארגונים דתיים וחילוניים ,  לקיים הפגנה מול בית ראש הממשלה בירושלים  " בקריאה לפיטוריו של שר התחבורה ישראל כץ ובדרישה לשים סוף להפרדה בתחבורה הציבורית ".  לפני כעשרה ימים ,  הורה בג"ץ לשר התחבורה ,  לנמק בתוך 60 יום מדוע לא יישם את המלצות הוועדה לבחינת התחבורה הציבורית הייעודית בחברה החרדית .  הוועדה קבעה שההפרדה בין גברים לנשים בקווי המהדרין אינה עולה בקנה אחד עם החוק ולמעשה מדובר באפליה כנגד נשים ,  ולכן יש לבטל את פעולת הקווים הללו .
 
המחאה נגד  " קווי המהדרין "  יצאה משער הגיא
לחלק מהירושלמים נמאס מ"קווי ההפרדה "  בעירם .  עשרות פעילים דתיים וחילוניים תלו שלטים בגנות הנוהג בכל רחבי הארץ . " אם לא תמוסד חוקית ההפרדה ,  היא תתפשט בצורה בלתי הפיכה "
 
