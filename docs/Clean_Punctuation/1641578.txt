רענן כץ : " בינתיים לא החלטתי כלום "
 הבעלים לשעבר של מכבי תל אביב התייחס לאפשרות שיצטרף בעתיד להפועל ירושלים ,  אחרי הפגישה עם ניר ברקת ודני קליין
רענן כץ עשה היום  ( שלישי )  צעד נוסף לקראת חזרה לכדורסל הישראלי .  הבעלים לשעבר של מכבי תל אביב נפגש היום בירושלים עם ראש עיריית ירושלים ,  ניר ברקת ,  ויושב ראש הפועל ירושלים ,  דני קליין ,  כאשר גם אבנר קופל ,  יושב ראש מנהלת הליגה ,  ושי שני ,  יושב ראש איגוד הכדורסל ,  נכחו בפגישה ,  במהלכה הוצע לכץ להצטרף כבעלים או כספונסר לקבוצה מעיר הבירה .
 בין השאר נערך סיור בעיר ובמקום בו אמור לקום אולמה החדש של הפועל ירושלים .  אחרי אשפוזו של גומא אגאייר הבינו דני קליין ושותפיו שהניסיונות לצרף את כץ למערכת צריכים לעלות שלב .  הפגישה היום הייתה חשובה לראשי ירושלים כל כך ,  שדני קליין אף לא יצא למשחק של הקבוצה בקאזאן בגינה .
 בינתיים כץ עדיין לא קיבל החלטה ,  ואם וכאשר תתקבל החלטה היא תהיה כנראה רק בביקורו הבא בארץ ,  ביקור שאמור לקרות בסוף העונה .  ביום הפגישה סיפר כץ : " הייתה פגישה נחמדה .  בינתיים לא החלטתי כלום ,  ואני לא אומר כלום .  כשאדע ,  אגיד .  כבר אמרתי כמה פעמים שמטרת הביקור שלי בארץ היא לנוח וללמוד ,  ולא יותר מזה ". 

רענן כץ : " בינתיים לא החלטתי כלום "
 הבעלים לשעבר של מכבי תל אביב התייחס לאפשרות שיצטרף בעתיד להפועל ירושלים ,  אחרי הפגישה עם ניר ברקת ודני קליין

