החרדים יוצאים נגד המסחר במט"ח
דיינים חרדים :  יש לפעול נגד חברות המסחר במט"ח  " כמו נגד חניוני השבת ".  טוענים כי  " הדרך מ'משחקי דמו' למסחר אמיתי יכולה להוביל להפסדים ולהתרוששות "  
התבטאות חריגה נגד תופעת המסחר במטבע חוץ מהבית באמצעות חברות הפורקס נשמעה בשבוע שחלף מפי דיינים בבית הדין של העדה החרדית בירושלים .  הדיינים קראו  " לפעול בנחרצות "  במחאה פעילה נגד המשכנעים את הציבור להשקיע במט"ח באמצעות חברות הפורקס ,  כמו המחאה  " נגד החניונים והמפעלים הפועלים בשבת ".  
לפי דיווח שהופיע בשבועון  " בקהילה ",  הקריאה נשמעה בדיון שגרתי בעניין הלוואה בבית הדין של העדה החרדית בירושלים .  הנתבע לווה 100 אלף שקל מידי התובע ,  בעל גמ"ח  ( גמילות חסדים )  .  כשהגיע לידו הכסף ,  הוא השקיע אותו במסחר במט"ח דרך אחת מחברות הפורקס והפסיד את כל כספו .  בשל כך ,  לא היה יכול להשיב את ההלוואה .  
הרב משה שטרנבוך והרב יעקב מנדל יורוביץ' אמרו בדיון כי אסור לעודד כל פרסום של מסחר או לימוד בחדרי מט"ח שלא לשם פרנסה . " רבים מתפתים לשחק בראשית הדרך במשחקי 'דמו' ",  הסבירו הדיינים , " וכשההצלחה מאירה להם פנים ,  הם גולשים גם למסחר אמיתי .  מכאן ועד להפסדים הדרך יכולה להיות קצרה ,  והמשקיע יכול להתרושש ".  
המגזר החרדי נפגע מאוד מפריחת חברות הפורקס .  צעירים חרדים רבים ראו בפלטפורמת המסחר הזדמנות לשפר את רמת חייהם הצנועה .  במגזר מספרים כי הסיבה לכך היא המבנה המשפחתי : " מדובר בחבר'ה צעירים ,  שיש להם כבר שניים-שלושה ילדים ,  ועוד כמה בדרך .  הם יודעים שבעוד 20 שנה הם יהיו צריכים לחתן ילדים .  העלות של כל חתונה במגזר החרדי נאמדת ב-60 אלף דולר .  מעבודת כפיים יהיה קשה מאוד לחסוך סכומים כאלה והריבית בפק"מ נמוכה ,  אז מחפשים לעשות כסף קל במהירות .  הפורקסים מציעים מינופים מטורפים ,  כך שמהשקעה של 2,000 דולר אפשר לסחור ב-2 מיליון דולר .  רבים מתפתים ,  כי בתיאוריה הם יכולים לעשות תשואה של 100% בשתי דקות ".  
עם זאת ,  משקיעים רבים במגזר ספגו הפסדים כבדים .  רבנים בולטים הנחשבים לאוטוריטה בתחום הכלכלה קראו לצאת נגד התופעה .  קריאות מסוג זה הופיעו בעיתונים חרדיים ,  כמו  " המודיע "  ו"יתד נאמן ".  למרות האזהרות ,  מיקום הכתבה ב"בקהילה "  והיקפה הצנוע מראים כי הקריאות אינן חזקות מספיק ,  שכן חברות פורקס רבות מפרסמות בעיתונים החרדיים .  
בענף הפורקס פעילות כ-25 חברות האחראיות על עסקות בהיקף של מיליארדי דולרים בשנה .  בינואר אישרה הממשלה הצעת חקיקה להסדרת פעילות הענף ,  שיזמה רשות ני"ע .  לפי הערכות הרשות ,  החקיקה תעוגן עד אוגוסט השנה .  

החרדים יוצאים נגד המסחר במט"ח
דיינים חרדים :  יש לפעול נגד חברות המסחר במט"ח  " כמו נגד חניוני השבת ".  טוענים כי  " הדרך מ'משחקי דמו' למסחר אמיתי יכולה להוביל להפסדים ולהתרוששות "  

