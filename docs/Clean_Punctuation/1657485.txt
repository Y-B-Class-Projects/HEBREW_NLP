אירו נגד דולר :  מה קורה בשוק המט"ח
האירו מתאושש משפל של 10 חודשים מול הדולר ונסחר מעל לרמה של 1.34 דולר לאירו ,  לאחר שראשי האיחוד האירופי הסכימו על תוכנית סיוע ליוון
היורו מתאושש משפל של 10 חודשים מול הדולר ונסחר מעל לרמה של 1.34 דולר ליורו ,  לאחר שראשי האיחוד האירופי הסכימו על תוכנית סיוע ליוון .  הדולר נחלש גם מול מרבית המטבעות המרכזיים האחרים בעולם בעקבות עדכון כלפי מטה של נתוני הצמיחה הכלכלית של ארה"ב ולאחר שבטחון הצרכנים הכלכלה הגדולה בעולם נותר ללא שינוי בחודש מארס בשל המשך חולשת שוק התעסוקה .
 היורו מתחזק מול הדולר בראשונה זה ארבעה ימים ,  ומוסיף מולו 1% לרמה של 1.3407 דולר ליורו ,  לאחר שמוקדם יותר ביום המסחר נחלש היורו לשער של 1.3268 דולר - רמתו הנמוכה ביותר מאז ראשית חודש מאי 2009 .  בסיכום שבועי נחלש המטבע האירופי מול הדולר בקרוב ל-1% - והשלים בכך ירידה שבועית רביעית ברציפות מול הדולר .
 היורו מתחזק ב-0.7% מול הין היפני לרמה של 123.88 ין ליורו ;  מול הפרנק השווייצי מוסיף היורו 0.2% לרמה של 1.4282 פרנק ליורו ,  לאחר שנפל שלשום לשפל של כל הזמנים מול המטבע השווייצי - 1.4233 פרנק ליורו .
 הדולר נחלש מול המטבעות המרכזיים בעולם .  הדולר נסוג משיא של 11 שבועות מול הין היפני ,  ומאבד מולו 0.2% לרמה של 92.54 ין לדולר .  עם זאת ,  בסיכום שבועי קפץ הדולר מול הין ב-2.2% - הזינוק השבועי החד ביותר מאז דצמבר .  הדולר מאבד 0.5% מול הליש"ט לרמה של 1.4889 דולר לליש"ט ;  מול הפרנק השווייצי נחלש הדולר ב-0.7% לרמה של 1.0666 פרנק לדולר .
 מדד הדולר של ICE ,  העוקב אחרי שער הדולר מול המטבעות של שש שותפות סחר גדולות של ארה"ב ,  בהן היורו ,  הין והליש"ט ,  יורד ב-0.5% .  עם זאת ,  בסיכום שבועי עלה המדד ב-1.1% ,  בהמשך לזינוק של 1.7% בשבוע הקודם .
 משרד המסחר האמריקאי מסר היום כי התוצר המקומי הגולמי  ( GDP )  של ארה"ב צמח ברבעון הרביעי של 2009 בקצב שנתי של 5.6% - פחות מההערכות המוקדמות לצמיחה של 5.9% .
 מדד בטחון הצרכנים בארה"ב של אוניברסיטת מישיגן וחברת המידע הפיננסי רויטרס נותר בחודש מארס ברמה של 73.6 נקודות - ללא שינוי לעומת פברואר .  תחזית הכלכלנים היתה לירידה קלה של המדד לרמה של 73 נקודות .  עם זאת ,  מדד מארס הסופי היה גבוה יותר ממדד ראשוני של 72.5 נקודות שפורסם באמצע החודש .
 מנהיגי האיחוד האירופי הסכימו אמש בפגישתם בבריסל על חבילת סיוע ליוון ,  בסיוע מתן קרן המטבע הבינ"ל  ( IMF )  ,  ובכך לא נענו לבקשת הבנק המרכזי של אירופה למצוא פתרון שאינו כולל את הקרן .  בנוסף ציינו כי תוכנית הסיוע תונהג במקרה שלא תהיה ברירה אחרת .
 מנהיגי 16 המדינות המרכיבות את גוש היורו תמכו בהצעה צרפתית-גרמנית לשילוב בין סיוע של הקרן והלוואות משתי המדינות בריביות השווקים .  עם זאת הביעו המנהיגים את הערכותיהם כי יוון לא תזדקק לסיוע .
 תחת ההסכם ,  כל מדינה ממדינות גוש היורו תעניק הלוואה ליוון בהתבסס על גודל הנתח שלה בבנק המרכזי של אירופה ,  לפי החלטת המנהיגים .  אירופה תספק למעלה ממחצית ההלוואות ואילו קרן המטבע הבינ"ל תספק את שאר הסכום .  ההלוואות יינתנו ליוון רק אם המדינה שנקלעה למשבר החובות לא תצליח למצוא אפשרויות מימון אחרות .
 
אירו נגד דולר :  מה קורה בשוק המט"ח
האירו מתאושש משפל של 10 חודשים מול הדולר ונסחר מעל לרמה של 1.34 דולר לאירו ,  לאחר שראשי האיחוד האירופי הסכימו על תוכנית סיוע ליוון

