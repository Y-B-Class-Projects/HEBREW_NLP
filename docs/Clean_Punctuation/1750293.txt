צ'אבי : " לא יודע אם אשחק 90 דקות נגד קופנהאגן "
 קשר ברצלונה חזר לפעילות נגד סביליה ,  אבל סיפר ש"הכאבים יכריעו אם אוכל לשחק לכל אורך המשחק ".  טיאגו הצעיר בסגל
ניצחון מחר  ( שלישי ,  21:45 )  בקופנהאגן יעלה את ברצלונה אחרי ארבעה מחזורי ליגת האלופות לשמינית גמר המפעל והחדשות הטובות אצלה לקראת המשחק מגיעות מכיוונו של צ'אבי ,  שהחלים לחלוטין מהפציעה ממנה סבל לאחרונה וכבר פתח ב-0:5 הגדול של סביליה בסוף השבוע .
" נגד סביליה הרגשתי שאני בריא כמעט ב-100 אחוז ",  אמר הקשר בן ה-30 , " זה לא כמו קודם ,  כשמצב היה בלתי נסבל .  אני אופטימי לגבי ההשתתפות שלי לאורך כל המשחק בדנמרק ,  אבל הכאבים הם אלו שיכריעו ". 
חדשה טובה נוספת לפפ גווארדיולה הייתה שהבלם גבריאל מיליטו בריא גם הוא והוא נכלל בין 19 השחקנים שהמריאו לבירת דנמרק ,  כשהשניים היחידים שיחסרו הם השוער פינטו והקשר/חלוץ ג'פרן .  טיאגו אלקנטרה ורובן מיניו הצעירים הם אלו שהחליפו את השניים בסגל .
 בצד השני ,  באופן מפתיע למדי ,  גם קופנהאגן נמצאת חזק בתמונת העלייה והיא תשיג אותה אם תשיג ניצחון סנסציוני .  הקבוצה הדנית ,  שנחשבה ערב פתיחת הקמפיין לחלשה בבית ,  ניצחה את רובין קאזאן ופנאתינייקוס והם גם במצב רוח טוב אחרי שבסוף השבוע הצליחו לשמור על פער של 14 נקודות בפסגת הליגה המקומית .
 החלוץ הברזילאי סזאר סנטין ,  החמיץ את ה-2:3 על לינגבי בסוף השבוע ,  אבל הבטיח ש"עד המשחק נגד ברצלונה אהיה כשיר ב-100 אחוזים ".  הוא ודאמה נ'דוייה הסנגלי כבשו 19 שערי ליגה ביחד ב-14 המחזורים הראשונים של הליגה ומחר ינסו להסב נזק גם לאלופת ספרד .  

צ'אבי : " לא יודע אם אשחק 90 דקות נגד קופנהאגן "
 קשר ברצלונה חזר לפעילות נגד סביליה ,  אבל סיפר ש"הכאבים יכריעו אם אוכל לשחק לכל אורך המשחק ".  טיאגו הצעיר בסגל

