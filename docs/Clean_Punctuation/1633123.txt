מנכ"ל רדיו ירושלים עוזב את תפקידו
מוטי גמיש שימש מנכ"ל משותף של הרדיו יחד עם שלום אורן ואת מקומו ימלא נציג הבעלים גדי קסטיאל .  גמיש : " באתי לשם ההקמה ,  הקמתי והתוצאות מדברות בעד עצמן "
 מנכ"ל רדיו ירושלים מוטי גמיש עוזב את תפקידו .  לוואלה !  ברנז'ה נודע ,  כי ביום חמישי האחרון שוחח גמיש עם בעל השליטה ברדיו ירושלים ג'קי בן זקן וסיכם עמו על סיום תפקידו בתחנה ,  כחצי שנה לאחר שהחלה לשדר .  לדברי מקורב לצדדים ,  גמיש פוטר בעקבות תלונות עובדים וספקים על התנהלותו וכן בעקבות גיוס מועט של חסויות לשידורי התחנה .  בכיר בתחנה דחה את הטענות ואמר כי גמיש הגיע לרדיו ירושלים לתקופת ההקמה בלבד ,  הגיע להישגים בתקופה זו ולא הוגשו נגדו תלונות מיוחדות .  גמיש כיהן כמנכ"ל משותף יחד עם שלום אורן באישור ועדת הרדיו של הרשות השנייה ,  שקבעה כי ניסיונו מכפר על היעדר תואר אקדמאי כנדרש בתנאי הזיכיון .  שמו של גמיש הוזכר לאחרונה כמועמד לתפקיד מנכ"ל ערוץ 24 .
 מוטי גמיש ,  27 ,  שימש כיועץ הבכיר של חברת הכנסת דליה איציק  ( קדימה )  בתקופה בה כיהנה כיושבת ראש הכנסת .  גמיש נחשב מקורב לאיש העסקים ג'קי בן זקן ,  אשר בין עסקיו הוא שותף בקבוצת לוגיה-אדלר חומסקי שהתמודדה במכרז על הפעלת הרדיו האזורי בירושלים .  עם הענקת הזיכיון לקבוצה מונה גמיש למנכ"ל התחנה ועזב את תפקידו הפרלמנטרי .
 מוטי גמיש אמר היום לוואלה !  ברנז'ה : " הייתה לי תקופה נפלאה .  בעל הבית שהוא תותח נתן לי לעבוד ואת הכלים לעשות זאת .  באתי לשם ההקמה ,  הקמתי והתוצאות מדברות בעד עצמן .  אני עוזב בשמחה בשביל הקידום האישי שלי אבל זה מקום שאני מאוד אוהב שבניתי מההתחלה .  אני מאחל להם המון הצלחה בהמשך ואמשיך לסייע להם ככל שיידרש בחודשים הקרובים ".  ג'קי בן זקן סירב להתייחס לידיעה .
 את מקומו של גמיש ימלא לעת עתה נציג הבעלים גדי קסטיאל .
 
מנכ"ל רדיו ירושלים עוזב את תפקידו
מוטי גמיש שימש מנכ"ל משותף של הרדיו יחד עם שלום אורן ואת מקומו ימלא נציג הבעלים גדי קסטיאל .  גמיש : " באתי לשם ההקמה ,  הקמתי והתוצאות מדברות בעד עצמן "
 
