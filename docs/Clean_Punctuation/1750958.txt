רשת דומינו'ס פיצה ביפן מחפשת שליח ;  השכר :  31 אלף דולר לשעה
גיוס העובד הוא חלק משורת אירועים לציון 25 שנות פעילות החברה ביפן
אחת מרשתות הפיצה הגדולות ביפן מחפשת שליח - מעל גיל 18 ,  אין צורך בניסיון .  מדים ניתנים חינם .  המשכורת - 31 אלף דולר לשעה.כחלק משורת אירועים חגיגיים לציון 25 שנה לפעילותה ביפן ,  רשת דומינו'ס פיצה ביפן החליטה לגייס לשורותיה בחודש הבא עובד בן מזל אשר יקבל משכורת של 2.5 מיליון ין  ( 31,030 דולר )  תמורת שעת עבודה .  שכר שעה עבור משרה חלקית ביפן הוא בממוצע מעט פחות מ-1,000 ין  ( 12.41 דולר ) .דובר החברה סירב לתת פרטים בנושא עד ל-10 בנובמבר ,  אך באתר האינטרנט של החברה נכתב כי כל מי שמעוניין במשרה מוזמן למלא טופס הרשמה .  מבין ממלאי הטפסים תבחר החברה את מי שיעלו לשלב הבא ותערוך להם ראיונות . " בעצם כל אדם מעל גיל 18 יכול לעשות זאת ,  ללא שאלות בנוגע להשכלה או לניסיון ",  אמר דובר דומינו'ס . " אנחנו למעשה די מופתעים מכמות התגובות שכבר קיבלנו ". בצעד שיווקי נוסף ,  הודיעה דומינו'ס כי כל מי שנולד השנה ביפן ב-30 בספטמבר - היום שבו נפתח הסניף הראשון של הרשת ביפן - יהיה זכאי לפיצה חינם בימי ההולדת שלו עד לגיל 25 .
 
רשת דומינו'ס פיצה ביפן מחפשת שליח ;  השכר :  31 אלף דולר לשעה
גיוס העובד הוא חלק משורת אירועים לציון 25 שנות פעילות החברה ביפן

