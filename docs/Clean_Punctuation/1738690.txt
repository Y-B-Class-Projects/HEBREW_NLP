 " דיוויד אינטרקונטיננטל - המלון הטוב בארץ "
 בכירי ענף התיירות והתעופה בעולם דרגו וקבעו :  המלון המפורסם מת"א גבר על הקינג דיוויד בי-ם וזכה בתואר בית המלון הטוב בישראל ב-2010 .  מלון הנופש המוביל הוא מרידיאן ים המלח
בית המלון דיוויד אינטרקונטיננטל בתל אביב נבחר כמלון הטוב בישראל לשנת 2010 על ידי בכירי ענף התיירות והתעופה בעולם .  בטקס ה-World Travel Awards שהתקיים ביום שישי ה-1 באוקטובר באנטליה שבטורקיה ,  השתתפה צמרת תעשיית התיירות העולמית ,  שרי תיירות ובכירי העוסקים בתחום .  
בשנה שעברה זכה במקום הראשון בית המלון קינג דיוויד בירושלים ,  ב-2008 מצודת דוד בירושלים ובשנים 2007-2005 היה זה הדיוויד אינטרקונטיננטל ,  שחזר עתה לראש הרשימה .  
כמלון העסקים הטוב בישראל נבחר מלון קרלטון בתל אביב .  הוא גבר על מלון קינג דיוויד שזכה בתואר בשנתיים האחרונות .  קרלטון ת"א הינו מלון היוקרה היחיד בישראל הנמצא בבעלות פרטית של קבוצת משקיעים מחו"ל ,  ואינו נמנה על רשת בינלאומית .  ניהול המלון נעשה ישירות על ידי הבעלים ומנכ"ל המלון ,  ג'ימי זוהר .  
מלון הנופש המוביל בישראל ,  הוא לפי הדירוג ,  מלון מרידיאן ים המלח ,  מרשת פתאל .  דווקא בעניין איזור הנופש המוביל ,  זז למדרגים קצת הגבול ,  שכן הם הכתירו את אזור המלונות טאבה הייטס שבסיני לאזור תיירות הנופש המוביל בישראל . 

" דיוויד אינטרקונטיננטל - המלון הטוב בארץ "
 בכירי ענף התיירות והתעופה בעולם דרגו וקבעו :  המלון המפורסם מת"א גבר על הקינג דיוויד בי-ם וזכה בתואר בית המלון הטוב בישראל ב-2010 .  מלון הנופש המוביל הוא מרידיאן ים המלח

