טוויטר מתרחבת :  מתכננת להקים מטה אירופי בלונדון
נציגי טוויטר בחנו אפשרות להקמת המטה באזור בו מתכננת ממשלת בריטניה להקים את  " עמק הסיליקון "  של לונדון
טוויטר מתכוננת בימים אלה להקמת המטה שלה באירופה בלונדון - המשרדים הראשונים של החברה מחוץ לארה"ב ,  כך דיווח  " סאנדיי טלגרף ". לפי הדיווח ,  נפגשו נציגי אתר המיקרובלוגינג המצליח בשבוע שעבר עם סוכני נדל"ן בלונדון על מנת לחפש מקום להקמת המטה ,  ובחנו מקומות שונים ,  בהם אזור הווסט אנד והאזור שבו מעוניינת ממשלת בריטניה להקים את  " עמק הסיליקון "  של לונדון.משרדי טוויטר בלונדון ייפתחו בשנה הבאה ,  וישמשו כמטה החברה לפעילותה באירופה .  מדובר במשרדים הראשונים של החברה מחוץ לארה"ב ,  ובראשם תעמוד קייטי ג'ייקובס סטנטון ,  מנהלת חטיבת האסטרטגיה הבינלאומית של טוויטר ,  המשמשת גם כיועצת מיוחדת לענייני חדשנות עבור משרד החוץ האמריקאי .  המשרדים ישמשו בעיקר כמשרדי מכירות ,  היות שטוויטר מנסה לתעל את הפופולריות שלה להכנסות מפרסום.דובר טוויטר אישר את הדיווח ואמר כי החברה שוקלת להקים את המטה שלה באירופה בלונדון או בערים אחרות ביבשת , " על מנת ליצור בה נוכחות קטנה ב-2011 ". 

טוויטר מתרחבת :  מתכננת להקים מטה אירופי בלונדון
נציגי טוויטר בחנו אפשרות להקמת המטה באזור בו מתכננת ממשלת בריטניה להקים את  " עמק הסיליקון "  של לונדון

