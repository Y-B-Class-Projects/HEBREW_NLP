סיטי גרופ מוריד את ההמלצה לחברת אפי פיתוח מ"קנייה "  ל"מכירה "
 סיטי גם חתך את מחיר היעד למניית החברה מ-3.5 דולר ל-1.6 דולר ;   " מצפים למימוש מסיבי של מניות החברה "
 בנק ההשקעות סיטי גרופ הוריד אתמול את ההמלצה לחברת שבשליטת של לב לבייב מ"קנייה "  ל"מכירה "  בדרגת השקעה ספקולטיבית .  נוסף על כך חתך סיטי את מחיר היעד למניית החברה מ-3.5 דולר למניה ל-1.6 דולר למניה - מחיר הנמוך ב-16% ממחירה של אפי פיתוח בבורסת לונדון ,  בה היא נסחרת לפי שווי שוק של כמיליארד דולר.במסגרת ההסדר שאליו הגיעה אפריקה ישראל בשבוע שעבר יוקצו למחזיקי האג"ח כ-88 מיליון מניות של אפי פיתוח ,  כ-17% ממניות החברה .  בעקבות כך החזקתה של אפריקה באפי פיתוח תרד ל-54.9% .  אפי פיתוח מרכזת את פעילות הנדל"ן של אפריקה ברוסיה ,  ומהווה כיום את מנוע הצמיחה העיקרי של הקבוצה שאמורה לסייע לאפריקה להתאושש מהמשבר ולהשלים את הפרויקטים בהם החברה מעורבת .  זאת בכדי לייצר תזרימים שיאפשרו לאפריקה לעמוד בהתחייבויותיה במסגרת ההסדר החדש.נכון להיום ,  ההון הצף  ( המניות הנסחרות )  של אפי פיתוח עומד על כ-97.4 מיליון מניות ,  כך שבעקבות ההקצאה החדשה למחזיקי האג"ח שיעור ההון הצף כמעט יוכפל . " אנחנו לא מאמינים כי למחזיקי האג"ח ישנו תמריץ להחזיק את המניות  ( שאותן הן קיבלו במחיר נמוך יותר לעומת מחירן בשוק )  ,  כך שלדעתנו עדיף להם לייעל את החזקתם .  בשל כך ,  אנו מצפים מימוש מסיבי של מניות החברה בעתיד הקרוב ",  כותבים בסיטי .
 
סיטי גרופ מוריד את ההמלצה לחברת אפי פיתוח מ"קנייה "  ל"מכירה "
 סיטי גם חתך את מחיר היעד למניית החברה מ-3.5 דולר ל-1.6 דולר ;   " מצפים למימוש מסיבי של מניות החברה "
 
