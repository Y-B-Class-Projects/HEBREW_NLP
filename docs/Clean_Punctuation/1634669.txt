חדש על המסך
גבר גברי הגברים חוזר עם סרט על נלסון מנדלה ,  שני חברים טובים זוכים בזוג תאומים ,  אישה קושרת את בעלה לאסלה ,  וחמור וסוס יוצאים למסע - כל אלה עולים הערב על המסך הגדול
קלינט איסטווד חוזר אל מאחורי הקלעים ואל ספרי ההיסטוריה כדי להגיש סרט שמבוסס על אירועים אמיתיים ולעשות את מה שהוא יודע לעשות הכי טוב :  לעסוק בגבריות כשלעצמה וכמשל לכל היתר .
 ב-1994 עלה נלסון מנדלה לשלטון בדרום אפריקה והיה לנשיא השחור הראשון של המדינה השסועה .  עד כמה שסועה ?  הנה דוגמא :  במשחקי נבחרת הראגבי הלאומית ,  ה"ספרינגבוקס ",  האוהדים השחורים עודדו באותה תקופה נגד הנבחרת היות שהיא סימלה עבורם את שלטון האפרטהייד והדיכוי .  
מנדלה  ( מורגן פרימן )  מחליט שאם יוכל לגרום לאוהדים לתמוך בקבוצתם עד למשחקי גביע העולם של 1995 שדרום אפריקה אמורה לארח ,  יהיה זה הצעד הראשון לקראת פיוס ואיחוי הקרעים .  למשימה הוא מגייס את קפטן הנחברת ,  פרנסואה פינר  ( מאט דיימון )  ,  שהוא כמובן לבן .
 דבר הביקורת :  אמנם הוא מוגש בדיוק האצילי שאופייני לאיסטווד ,  אבל יתכן ש"אינוויקטוס "  לא יהיה מעורר מספיק עבור חלק מהצופים .  יחד עם זאת ,  מורגן פרימן ומאט דיימון מאכלסים את הדמויות האמיתיות שהם מגלמים בנחישות מעוררת הערכה .  
ציון ממוצע :  רוטן טומייטוס  77 ,  מטאקריטיק  74
במאי :  קלינט איסטווד ,  שחקנים :  מורגן פרימן ,  מאט דיימון ,  ללטי קומאלו  ( 134 דקות ) 
דן  ( רובין וויליאמס )  וצ'רלי  ( ג'ון טרבולטה )  הם חברים הכי טובים .  וכמו שמצופה מחברים הכי טובים ,  אחרי שדן התגרש ,  צ'רלי לקח אותו לחופשה פרועה ומלאת הוללות שכללה כמובן אישה  ויקי  ( קלי פרסטון )  .  שבע שנים מאוחר יותר ,  דופקת אותה ויקי על דלתו של דן ומודיעה לו ששני הילדים שלצדה הם למעשה גם הילדים שלו  התוצר המקסים של אותו רומן אהבים קצרצר .  
אלא שלא רק זה  היא גם מספרת לו שהיא הולכת להישלח אל הכלא למשך שבועיים בעבור איזו עבירה אקטיביסטית קקיונית ושהוא היחיד שיכול לטפל בהם בהעדרה .  אם לא די בכך ,  מסתבר שאסור להכניס ילדים לבניין שבו דן מתגורר כאן חוזר לתמונה צ'רלי ,  החבר הטוב ,  וכל החבורה  מינוס האמא העבריינית  עוברת לגור איתו .  
דבר הביקורת :  הקאסט באמת משתדל ,  אבל  " מזל תאומים "  הוא ניסיון צפוי וחסר מעוף לעשות קומדיה פיזית עם מוסר השכל מרומם שמפספס את שתי המטרות האלה כאחד .
 ציון ממוצע :  רוטן טומייטוס - 6 ,  מטאקריטיק  19 .
 במאי :  וולט בקר .  שחקנים :  רובין וויליאמס ,  ג'ון טרבולטה ,  קלי פרסטון ,  סת' גרין ,  מאט דילון ,  ברני מאק  ( 88 דקות ) 
כידוע לכל פמיניסטית ,  כשאישה עצמאית ודעתנית מגלה שבעלה לא רק בוגד בה אלא מתכנן לעזוב אותה לטובת האישה האחרת ,  הדבר הראשון שעליה לעשות זה לכבול אותו לאסלת ביתם באמצעות מסקינג טייפ .  ולואיז  ( מג ריאן )  ,  בהיותה אישה עצמאית ודעתנית ,  אין כוונה לפעול אחרת כשהיא מגלה שאיאן בעלה  ( טימוטי האטן )  מקרנן אותה .  הבעיה היא מה עושים בשלב הבא ,  בפרט כשאל הבית נכנסים זוג פורצים  ( קריטסן בל וג'סטין לונג )  .
 דבר הביקורת : " עד שתאהב אותי "  מערבב בין אווירה קומית לבין נסיבות טרגיות והתוצאה היא הופעות מבולבלות של הכוכבים שמופיעים בו .
 ציון ממוצע :  רוטן טומייטוס  28 ,  מטאקריטיק  36 .  
במאית :  שריל היינס .  שחקנים :  מג ריאן ,  טימוטי האטן ,  קריטסן בל ,  ג'סטין לונג  ( 84 דקות ) 
סרט אנימציה המבוסס את סיפורם האלמותי של דון קיחוטה וסנצ'ו פנצה ,  שמובא הפעם מנקודת מבטם של חמורו של האחרון וסוסו של הראשון .  רושיו הוא החמור האמיץ והמצחיק ביותר בספרד ,  אבל ,  כמו לכל חמור ,  גם לו נמאס מהחיים המשעממים שלו .  לכן ,  כשהוא שומע על הקרב בין אביר חצי הירח לבין דון קיחוטה ,  הוא מחליט לצאת להרפתקת חייו ולשים פרסותיו אל עבר העיר הגדולה ברצלונה .  אל המסע מצטרף רוצ'יאנטה ,  הסוס החולמני ,  וביחד הם צריכים לגבור על עשרות מכשולים בדרכם אל היעד הנכסף .
 במאי :  ג'וזף פוזו .  קולות :  סנצ'ו גרסיה  ( 90 דקות ) 

חדש על המסך
גבר גברי הגברים חוזר עם סרט על נלסון מנדלה ,  שני חברים טובים זוכים בזוג תאומים ,  אישה קושרת את בעלה לאסלה ,  וחמור וסוס יוצאים למסע - כל אלה עולים הערב על המסך הגדול

