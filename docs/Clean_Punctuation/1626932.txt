לאוטמן : " הפערים החברתיים הם אתגר בפני הכלכלה "
" ישראל חייבת להשקיע יותר משאבים בכלכלה המתפתחת ,  במחקר ובעידוד מצויינות ".  לרגל פתיחת עשור חדש בכלכלה ,  וואלה !  עסקים מגישה את החזון של בכירי המשק הישראלי
הכלכלה העולמית ומדינת ישראל נכנסות לעשור חדש ומתמודדות עם אתגרים ישנים :  מכשולים בפני צמיחה ,  קיטוב חברתי ,  חשש מאינפלציה ובעיקר הרבה מאוד אי ודאות .  לרגל המעבר לקידומת חדשה וואלה !  עסקים שאלה את בכירי הכלכלה הישראלית איפה הם רואים את הכלכלה הישראלית בעשור הקרוב .
" אני מודאג מהפערים החברתיים - המפתח להתמודדות עם כל האתגרים הכלכליים במדינת ישראל כיום הוא החינוך .  ישראל חייבת להשקיע יותר משאבים בכלכלה המתפתחת ,  להיות חלק מהעולם הטכנולוגי וכך להגיע לקצה העליון של המדינות המתחרות ביניהן על צמרת הכלכלה העולמית ",  אומר לאוטמן בריאיון לוואלה !  עסקים . " החינוך כפי שהוא מתבטא ברמת ההשכלה של ילדי ישראל הוא מדד ההצלחה הבינלאומי  מאחר ואנחנו בעולם פתוח ,  יש חשיבות עליונה למצויינות ,  למחקר ולחינוך ".  
" המדיניות הנכונה של בנק ישראל בהתמודדותו עם המשבר האחרון תרמה בצורה מרשימה לכלכלה הישראלית לעבור את התקופה הקשה הזו עם פגיעה קלה יחסית ".  
" הייתי משקיע כסף רב בחינוך ומחלק את עוגת התקציב מחדש כך שיותר כסף יוקצה למטרה הזו .  זוהי השקעה לטווח ארוך ,  ולמרות שפוליטיקאים זקוקים תמיד לפירות בשנת התקציב הראשונה שלהם בתפקיד  עדיין חשוב להביט קדימה ". 
לאוטמן  ( 73 )  ,  חתן פרס ישראל על תרומה מיוחדת לחברה ולקהילה ,  הוא מייסד ובעלים של מפעל הטקסטיל  " דלתא "  וכיהן משך שנים רבות כנשיא התאחדות התעשיינים .  הוא נחשב למקורב למפלגת העבודה ונמנה על תורמיה במשך תקופה ארוכה וכמו כן כיהן כשגריר מיוחד מטעם ראש הממשלה המנוח יצחק רבין בתחום השקעות מחו"ל ופיתוח כלכלי .  בשנים האחרונות מקדיש לאוטמן את מרבית זמנו והונו בקידום פעילות בתחום החינוך בישראל  במסגרת זו כיהן גם בשנים האחרונות כיו"ר הוועד המנהל של אוניברסיטת תל אביב .
 
לאוטמן : " הפערים החברתיים הם אתגר בפני הכלכלה "
" ישראל חייבת להשקיע יותר משאבים בכלכלה המתפתחת ,  במחקר ובעידוד מצויינות ".  לרגל פתיחת עשור חדש בכלכלה ,  וואלה !  עסקים מגישה את החזון של בכירי המשק הישראלי

