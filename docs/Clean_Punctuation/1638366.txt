מי תוקף את ה-CIA ? 
השרתים של סוכנות הביון האמריקאית וכמה מאות אתרים גדולים נמצאים תחת מתקפה שזוללת את רוחב הפס שלהם
מי תוקף את סוכנות הביון של ארה"ב ואת מערכת הסחר האלקטרונית Paypal ?  העיתון המקוון The Register מדווח כי הן CIA והן Paypal ,  יחד עם עוד מאות אתרים שכוללים גם את יאהו !  ואת האתר של אמריקן אקספרס ,  נמצאים תחת התקפה מקוונת לה טרם נמצא הסבר .
 המתקפה ,  שהחלה בעקבות פקודות חדשות שיקבלה רשת הבוטנט Pushdo ,  כוללת מחשבים שמנסים ליצור קשר עם האתרים דרך ערוץ מאובטח  ( SSL )  ,  ואז מתנתקים ומתחברים שוב .  הדבר אמנם מבזבז המון רוחב פס ,  אך לא דורש משאבים מהאתרים ,  ומטרתו איננה ברורה .  באיגוד אבטחת המחשבים Shadowserver Foundation אומרים כי זיהו 315 אתרים שסובלים מהמתקפה ,  וכי האתרים המותקפים מקבלים כמה מיליוני כניסות ממאות אלפי כתובות IP מדי יום .  
כלי ה-Botnet ,  באמצעותו מבוצעת המתקפה הזו ,  כמו גם חלק גדול ממתקפות אחרות על אתרי אינטרנט ,  הינו אוסף של מחשבים שהודבקו בנוזקה או וירוס אשר פותחים דלת אחורית המאפשרת שליטה במחשב מרחוק .  במקרים רבים ,  אנשים שמחשביהם הודבקו כלל לא מודעים לכך .
 
מי תוקף את ה-CIA ? 
השרתים של סוכנות הביון האמריקאית וכמה מאות אתרים גדולים נמצאים תחת מתקפה שזוללת את רוחב הפס שלהם

