האם צה"ל מעדיף כלי רכב מזהמים ? 
במשרד להגנת הסביבה זועמים על משרד הביטחון שפרסם מכרז לרכישת 30 מכוניות לאלופי צה"ל ,  תוך התעלמות מנתוני זיהום אוויר וצריכת דלק . " זו התנערות מאחריות "
 האם מערכת הביטחון מצפצפת על המשרד להגנת הסביבה ?  בתחילת השבוע פרסם משרד הביטחון מכרז חדש לרכישת כ-30 מכוניות לאלופים בצה"ל .  דבר המכרז ,  שאינו פתוח לציבור הרחב אלא אך ורק לספקים שמוכרים על ידי משרד הביטחון ,  הודלף לעיתון  " דה מרקר ".  על פי הפרסום אמש  ( שלישי )  בעיתון ,  צה"ל מבקש לקנות לאלופיו מכוניות מנהלים גדולות ,  עם נפח מנוע גדול מ-2.3 ליטר וקטן מ-3.0 ליטר .  במכרז מוגדר אמנם בסיס הגלגלים המינימלי של המכוניות ,  אולם נתוני זיהום האוויר וצריכת הדלק אינם אמורים להשפיע על הציון במכרז .  
במשרד להגנת הסביבה הגיבו בזעם לעובדה שהמכרז אינו כולל התחשבות בנתונים אלו .  במשרד מציינים ,  כי על פי החלטת ממשלה משנת 2007 ,  על משרדי ממשלה והגופים הנלווים אליהם לתת עדיפות לרכש של כלי רכב חסכוניים בדלק וידידותיים לסביבה .  על פי סעיף 11 בהחלטת ממשלה 2452 מאוקטובר 2007 , " במכרזים עתידיים לרכישת כלי רכב חדשים לשירות הממשלה והגופים הנלווים ,  יינתן ניקוד נוסף לרכב שיוכח שהינו חסכוני בדלק וידידותי לסביבה ונמצא בקבוצות השימוש הרלבנטיות ". 
בנוסף ,  על פי סעיף 1א' בהחלטת  " ממשלה ירוקה ",  שאושרה בחודש שעבר על ידי הממשלה ,  במכרזי מנהל הרכש לרכישת כלי רכב ממשלתיים תיקבע דרגת זיהום מכסימלית לכל קבוצה בתיאום עם המשרד להגנת הסביבה .  בנוסף ,  יינתן ניקוד נוסף במכרז לכלי רכב בעלי צריכת דלק נמוכה .
 גם בארגון  " אדם טבע ודין "  הופתעו לשמוע על הקריטריונים המופיעים במכרז .  מנכ"לית הארגון ,  עו"ד ציפי איסר-איציק ,  אמרה בתגובה ,  כי  " ההתעלמות מהשיקול של זיהום אוויר וצריכת הדלק בשעה שגוף כה משמעותי במדינה כמו צה"ל בוחר במכרז את צי הרכב שלו ,  מצביעה על אנכרוניזם סביבתי והתנערות מאחריות המצופה מגופים בעלי השפעה לאומית כאלה .  ראוי כי בצה"ל יבחנו עצמם מחדש ויתאימו את המרכיבים בציון המכרז לסטנדרטים מודרניים מקובלים של התחשבות בסביבה ". 
מדובר צה"ל נמסר בתגובה כי מדיניות רכישת כלי הרכב של מערכת הביטחון מותאמת לזאת הנהוגה במשרדי הממשלה .  לטענתם , " במכרז כלולים קריטריונים הנוגעים להגנת הסביבה וחיסכון באנרגיה ,  ואלו ישוקללו ויבחנו במסגרת אותו מכרז ".  במשרד הביטחון סירבו בכל תוקף להעביר לוואלה !  חדשות העתק של המכרז .
 
האם צה"ל מעדיף כלי רכב מזהמים ? 
במשרד להגנת הסביבה זועמים על משרד הביטחון שפרסם מכרז לרכישת 30 מכוניות לאלופי צה"ל ,  תוך התעלמות מנתוני זיהום אוויר וצריכת דלק . " זו התנערות מאחריות "
 
