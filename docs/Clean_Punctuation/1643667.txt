בני בגין :  לא נוותר על הריבונות בהר הבית
השר ,  שנאם בכנס ירושלים הבינלאומי ,  הבהיר כי הצעות לוויתור על חלקה המזרחי של העיר  " לא תחזורנה בשום פנים ואופן ".  לדבריו , " בירתנו לא תחולק עוד "
 השר בני בגין נאם הערב  ( שני )  בכנס ירושלים הבינלאומי ואמר כי בשנים האחרונות חלה פגיעה במעמד העיר .  בגין התייחס להצעות קודמות שהוצעו לפלסטינים כחלק מהמשא ומתן לשלום לפיהן ירושלים תחולק וישראל תוותר על ריבונותה במזרח העיר .  הוא הבהיר כנציג הממשלה כי  " הצעות כאלה ודומות להן לא תחזורנה בשום פנים ואופן ".   
" הוצעו על שולחן המשא ומתן הצעות מרחיקות לכת על ויתור על חלקה המזרחי של ירושלים וכן על הריבונות היהודית-ישראלית בהר הבית ובהר הזיתים .  הוצע שהם ינוהלו במשותף על ידי תאגיד בינלאומי ",  אמר .  הוא הוסיף כי הצעות אלו פגעו בירושלים וכי יש ללמוד לקח מהעובדה שהן לא הביאו לדבר . " גם הוויתורים האלה אינם יכולים להוביל בשום פנים ואופן להסכם ".  
" אין שוויון בין עמים ובין דתות לגבי הזכות על ירושלים ",  הוסיף בגין . " תהיה גישה חופשית לכל המקומות הקדושים לכל בני הדתות ,  אבל כדי להבטיח זאת דרושה ירושלים בריבונותה הבלעדית של ישראל ".  בגין סיים את דבריו ב"ירושלים בירתנו כולה בריבונות ישראלית לא תחולק עוד ". 

בני בגין :  לא נוותר על הריבונות בהר הבית
השר ,  שנאם בכנס ירושלים הבינלאומי ,  הבהיר כי הצעות לוויתור על חלקה המזרחי של העיר  " לא תחזורנה בשום פנים ואופן ".  לדבריו , " בירתנו לא תחולק עוד "
 
