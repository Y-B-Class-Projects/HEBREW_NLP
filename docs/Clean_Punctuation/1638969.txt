איינוגבה נחת ,  עטר ובלדוט בספק לבית"ר
השוער הניגרי יחזור לאימוני בני יהודה וישחק בשבת בבלומפילד .  בלדוט סובל ממתיחה במפשעה ,  עטר מנפיחות וכאבים בגב 
דלה איינוגבה ,  שוערה הניגרי של בני יהודה ,  נחת לפנות בוקר  ( שלישי )  בישראל אחרי ששב מאליפות אפריקה שנערכה באנגולה ,  שם סיים במקום השלישי עם נבחרתו .  איינוגבה עשוי ליטול חלק באימון הערב של הקבוצה והוא יחזור לעמוד בין הקורות במשחק המסקרן נגד בית"ר ירושלים בשבת בלומפילד.המאמן גיא לוזון יחסר בשבת את עוז ראלי ,  שירצה עונש הרחקה בגין צבירת חמישה כרטיסים צהובים ,  כאשר איציק עזוז יתפוס את מקומו בעמדת המגן הימני .
 החלוץ אלירן עטר והקפטן אסי בלדוט נמצאים בספק גדול למשחק בשבת .  עטר ,  שנפצע במשחק נגד הפועל פתח תקוה בשבת שעברה ,  סובל מכאבים ונפיחות בשל חבלה באיזור הגב התחתון והאגן .  ביומיים הקרובים יתברר האם הוא יהיה כשיר למשחק .  הקפטן בלדוט ,  שנפצע גם הוא במשחק נגד פתח תקוה ,  סובל ממתיחה חזקה במפשעה כאשר בדיקה שנערכה לו שללה את החשש לקרע רציני והתברר כי הוא סובל מקרע קטן בלבד .  בלדוט ינסה לערוך הערב אימון ריצה וגם לגביו יוחלט האם יישחק רק לקראת אימוני סוף השבוע .  נכון לעכשיו נראה כי סיכוייו של בלדוט לשחק אינם גבוהים .  לסגל הקבוצה ישוב הבלם הצעיר ניצן אהרונוביץ' שסיים לרצות עונש הרחקה .  

איינוגבה נחת ,  עטר ובלדוט בספק לבית"ר
השוער הניגרי יחזור לאימוני בני יהודה וישחק בשבת בבלומפילד .  בלדוט סובל ממתיחה במפשעה ,  עטר מנפיחות וכאבים בגב 

