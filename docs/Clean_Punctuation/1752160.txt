פאר : " ווזניאקי ואזרנקה אמרו לי שהן תגענה לפדרציה "
 הטניסאית הבכירה נפגשה עם ראש עיריית אילת כחלק מארגון האירוע שייערך בפברואר בעיר .  עלותו נאמדת בכ-2.5 מיליון שקל
באיגוד הטניס מתחילים להתכונן לאירוח משחקי גביע הפדרציה שייערכו באילת בחודש פברואר  ( 2-6 )  ,  כשבינתיים שחר פאר ,  שחזרה מדוחא ,  תנצל את השבועות הקרובים למנוחה .  פאר נחתה אתמול  ( חמישי )  באילת לנופש בן שלושה ימים ,  ובין השאר נפגשה עם ראש עיריית אילת ,  יצחק הלוי .  בפגישה נכחו גם יושב ראש איגוד הטניס ,  מיכאל קליין ,  מנכ"ל האיגוד ,  משה חביב ,  ובכירים נוספים בעיריית אילת ,  כמו גם מנכ"ל ישרוטל ,  משה בן חיון .
 פאר וראשי איגוד הטניס הודו לראש העיר על כך שהרים את הכפפה והתגייס למאמץ לארח את גביע הפדרציה בישראל .  פאר אף סיפרה כי  " בשיחות שניהלתי בדוחא עם ווזניאקי ואזרנקה ,  השתיים אמרו לי כי יגיעו להשתתף בגביע הפדרציה .  אני מאמינה שהבנות יהנו מאוד באילת בגלל יופייה של העיר ומזג האוויר החמים ביחס לקור האירופאי .  אני מודה באופן אישי לראש עיריית אילת ולסגנו על ההירתמות לארח את המשחקים באילת ,  שיאפשרו לנו לשחק בישראל מול קהל אוהד ". 
ראש עיריית אילת ,  יצחק הלוי ,  הוסיף : " אני רואה בגביע הפדרציה את תחילת סימונה של אילת כעיר ספורט בינלאומית לצד היותה עיר התיירות המובילה בישראל ,  דבר המהווה יתרון של אילת על שכנותיה ממזרח  ( עקבה )  ומדרום מערב  ( סיני )  ".  בסיום הפגישה העניק הלוי לפאר ספר שהופק במיוחד לרגל 60 שנים לשחרורה של העיר אילת .
 מיכאל קליין ציין כי עלות הפקת האירוע עומדת על 2.5 מיליון שקלים ,  והודה לגורמים שכבר נרתמו עד כה להפקת האירוע : " האירוע חשוב בקנה מידה בינלאומי וכולי תקווה שבכל יום יגיעו לצפות במשחקים לפחות 2,500 אוהדים ". 

פאר : " ווזניאקי ואזרנקה אמרו לי שהן תגענה לפדרציה "
 הטניסאית הבכירה נפגשה עם ראש עיריית אילת כחלק מארגון האירוע שייערך בפברואר בעיר .  עלותו נאמדת בכ-2.5 מיליון שקל

