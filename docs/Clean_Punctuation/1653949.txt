מצלמות בנתיבי התחבורה הציבורית 
אגף התנועה החל בפילוט אכיפת נהיגת כלי-רכב לא מורשים בנתיבי תחבורה ציבורית על-ידי מצלמות דיגיטליות .  דו"ח בתוך ימים ספורים
אגף התנועה במשטרת ישראל החל בפריסת מצלמות דיגיטליות לאכיפת נסיעה בנתיבי תחבורה ציבורית .  מדובר בפילוט שהחל ביום ראשון האחרון בערים חיפה ,  ירושלים ותל-אביב וימשך מספר חודשים ,  במהלכו יתועדו כלי-רכב שאינם מורשים להשתמש בנתיבים המיועדים לאוטובוסים ומוניות .  בשלב זה מדובר על עשר מצלמות ,  לאחר שאחת כבר עובדת מזה זמן מה בדרך נמיר שבתל-אביב .
 באמצעות מערכת LPR אליה מסונכרנות המצלמות הפרוסות לאורכם של הנתיבים האמורים ,  מבוצע זיהוי למספרי הרישוי של המכוניות הנוסעות בהם .  המערכת מבצעת השוואה למאגר מספרי כלי הרכב הציבוריים ,  וכך מתעדת את הלא מורשים .  באפשרות המערכת להשיג תוצאות זיהוי גבוהות באור יום וכן בשעות החשיכה ,  ובתום תהליך הבדיקה יופקו דו"חות שישלחו בתוך מספר ימים .
 באגף התנועה מבקשים לציין כי התקנת המצלמות תיעשה בנתיבים בהם התנועה מותרת אך ורק לכלי-רכב ציבוריים ושאין בהם סיבה לתנועת רכב בלתי מורשה כגון השתלבות לשם פניה ,  עצירה בצד הדרך וכדומה .  כמו כן ,  לא תבוצע התקנת מצלמות בקטעים בהם הנסיעה מותרת לרכב המסיע ארבעה נוסעים ויותר .  עוד מבקשים לציין כי האכיפה הרגילה באמצעות שוטרי תנועה תימשך אף היא .  

מצלמות בנתיבי התחבורה הציבורית 
אגף התנועה החל בפילוט אכיפת נהיגת כלי-רכב לא מורשים בנתיבי תחבורה ציבורית על-ידי מצלמות דיגיטליות .  דו"ח בתוך ימים ספורים

