חיים נתן ,  מנורה מבטחים :  הניסיון לקרר את הכלכלה הסינית לא ישפיע על השוק בטווח הארוך
אחד מ"האשמים "  בירידות החדות בסוף השבוע והיום הוא הניסיון הסיני לקרר את הכלכלה .  החשש מפני הגבלת מתן האשראי הביא לירידות באסיה ,  בסחורות ובברזיל .  הניסיון ההיסטורי מראה כי כל עוד הממשל הסיני לא יעלה את הריבית שוק המניות ימשיך לעלות
מאז תחילת השנה צמצם הממשל בסין את המדיניות המוניטרית שלו בשני צעדים שונים .  לפני כשבועיים הודיע הממשל על הורדת יחס הרזרבה הנדרש מהבנקים ,  והשבוע הממשל פשוט הורה להקטין את מתן האשראי לצרכנים .  הממשל חושש כי הריבית הנמוכה תביא להתפרצות אינפלציונית ולבועת נדל"ן בערים הגדולות .  האירוע החדשותי של  " הצמצום הסיני "  הביא לחשש מפני האטה בצמיחה וירידה בביקושים של סין למתכות וחמרים בסיסיים .  בעקבות החשש ירדו מחירי המתכות והסחורות .  גם בשווקים של שותפות הסחר של סין ,  כגון ברזיל ואוסטרליה ,  היו ירידות .  לנו נראה כי ירידות אלו היו מוגזמות ,  ואף הזדמנות קנייה עקב התנהגות אי רציונאלית של המשקיעים.יחס הרזרבה :  הממשל העלה את יחס הרזרבה ב-0.5% ל-15% .  אמנם המספרים לא אומרים דבר ,  אבל על פי מחלקת המחקר של קרדיט סוויס יחס הרזרבה בפועל הינו גבוה יותר - כך שלהעלאה אין כל משמעות כלכלית אמיתית .  בנוסף ,  על מנת לא לפגוע במגזר החקלאי ,  העלאת הרזרבה לא חלה על הבנקים החקלאיים והבנקים הקטנים ,  דבר שמוריד עוד יותר מהאפקטיביות של המהלך.מתן אשראי :  יעד מתן האשראי של הבנקים הסינים ,  גם לאחר המגבלות החדשות ,  הוא גבוה מכמות ההלוואות שניתנו ב-2008 .  גם במגבלה זו אין כל משמעות כלכלית אמיתית.למרות האמצעים האלו ,  הריבית בסין עדיין נמוכה .  הריבית הרשמית בסין הינה 5.31% ,  אבל הריבית על ההלוואות לשלושה חודשים הינה רק 1.2% .  על פי סקר בבלומברג ,  הריבית בסין לא צפויה לעלות לפני הרבעון השני של 2010 .  ההנחה היא שהממשל בסין לא יעלה את הריבית לפני שהפד יעלה את הריבית ,  עקב חשש מלחצי מטבע .  אחד מהאמצעים בהם הממשל נוהג על מנת להמריץ את הכלכלה הוא שער חליפין מקובע  ( ונמוך )  מול הדולר .  העלאת ריבית לפני העלאה שכזו בארה"ב עלולה להביא ללחצי ייסוף.אחד מהחששות בסין הוא מפני התפרצות אינפלציונית שטרם נצפית .  השכר נמצא עדיין ברמות נמוכות ,  והאינפלציה עדיין ברמת ה-3% שנתית.אחת מהסיבות בגללה אנו חושבים שהירידות בשוק הסיני - כ-8% ב-h shares בשבועיים האחרונים הינן מוגזמות היא עקב הניתוח ההיסטורי של מקרים דומים בעבר.לקראת הרבעון השלישי ב-2003 ,  העלה הממשל בסין את יחס הרזרבה .  הפעולה הזו לא עזרה לקרר את השוק ושוק המניות הסיני עלה בכ-72% תוך חצי שנה .  ב-2006 ניסה הממשל שוב להעלות את יחס הרזרבה ,  אמנם בפעם הזו השוק הגיב בחשדנות רבה בטווח הקצר ,  אך בטווח של חצי שנה עלה כ-55%.מהטבלה לעיל ניתן לראות שתגובת השוק בטווח הקצר אינה מוצלחת ,  ובטווח הארוך כלים מנהליים לא מצליחים לקרר את השוק.האם יש עוד מקום לעליות בשוק הסיני ? התמ"ג הסיני ,  אע"פ שמתקרב להיות בגודל התמ"ג של יפן ,  עדיין קטן מאוד במונחי תוצר לנפש .  התוצר לנפש בסין מוערך בכ-6,000 דולר ,  לעומת כ-42,000 דולר בארה"ב וכ-24,000 דולר בישראל .  ה-gdp לנפש בסין דומה לזה שהיה בארה"ב לפני כ-60 שנה ,  כך שמבחינת צמיחה כלכלית יש לשוק הסיני עוד מקום רב לצמוח.המכפיל הנוכחי בשוק הסיני  ( a shares )  הינו כ-27.5 ,  והמכפיל העתידי הצפוי הינו כ-17 .  אלו מכפילים נמוכים ,  שאינם מאפיינים את מחירי הבועה של 2007 ,  אז המכפילים היו באזור ה-50 .  מכפילים עתידיים של כ-17 לא נראו בשוק הסיני כמעט בכל 2009 ובטח שלא ב-2007 .  המכפיל הנמוך יחסית בשוק הסיני יכול אפילו לרמוז שהשוק זול .  ב-h shares המגמה דומה עם מכפילים נמוכים אפילו יותר.הצמיחה בסין לא הפכה את המדינה לשוק מפותח ,  התמ"ג לנפש נמוך וישנם מאות מיליוני מהגרים כפריים שממשיכים לחפש עבודה בערים .  שוק המניות הסיני אינו יקר ,  והוא עדיין אטרקטיבי .  התנהגות השוק בימים האחרונים אינה מבוססת כלכלית וכל עוד הממשל הסיני לא מעלה את הריבית נראה כאילו היא מהווה נקודות כניסה אטרקטיבית.תיק השקעות מומלץ:הנחות עבודה : 	הריבית בארה"ב תישאר נמוכה לפחות עד יוני 2010 . 	הגידול בשיעור האבטלה מאט ,  אך האבטלה תישאר גבוהה מ-9% לאורך רוב שנת 2010 . 	האינפלציה במדינות המפותחות עדיין נמוכה ,  אין לחצים אינפלציוניים במרבית מדינות העולם . 	מצד אחד היקף ההנפקות בארה"ב ,  הגידול בחוב והגרעון הגבוה צפויים להביא לעליית תשואות באג"חים הארוכים .  מצד שני ,  סביבת הריביות הנמוכה ,  הציפיות האינפלציוניות הנמוכות באופן יחסי והביקוש הגבוה להנפקות מביא לירידת התשואות .  כרגע מאזן הכוחות מביא לסביבת תשואות של 3.5%-3.7% באג"ח לעשר שנים . 	המרווחים בעולם הגלומים באג"חים הבינוניים בדירוג השקעה קרובים לשיווי משקל ,  ולכן יש להאריך מח"מ בצורה מתונה . 	התשואות הגלומות באג"חים בדירוג השקעה נמוכות .  עדיף לרדת בדירוגים באופן מבוקר וסלקטיבי . 	ישנה עדיפות לשווקים במדינות צומחות :  טייוואן ,  דרום קוריאה ,  ברזיל ,  הודו ,  אינדונזיה .
 
חיים נתן ,  מנורה מבטחים :  הניסיון לקרר את הכלכלה הסינית לא ישפיע על השוק בטווח הארוך
אחד מ"האשמים "  בירידות החדות בסוף השבוע והיום הוא הניסיון הסיני לקרר את הכלכלה .  החשש מפני הגבלת מתן האשראי הביא לירידות באסיה ,  בסחורות ובברזיל .  הניסיון ההיסטורי מראה כי כל עוד הממשל הסיני לא יעלה את הריבית שוק המניות ימשיך לעלות

