העליות בבורסה - מצוקת תשואה ובררנות חזקה 
BenchMarker
 >  >  מי שמסתכל על הבורסה ,  יכול להתבלבל .  מדדי המניות והאג"ח שוברים שיאים - מדד ת"א 25 נמצא במרחק נגיעה ממחסום ה-1,300 נקודות .  ואולם השוק הראשוני חלש במיוחד - מתחילת השבוע נכשלו או נדחו ארבע הנפקות .  אתמול נכשלה ההנפקה של חברת הדפוס הדיגיטלי קורנית שרצתה לגייס 24 מיליון שקל ,  אבל קיבלה ביקושים  " עייפים "  של 5 מיליון שקל בלבד .  מאוחר יותר הודיעה יצרנית הזרעים רוזטה ג'נומיקס ,  שרצתה לגייס 28 מיליון שקל ,  על דחיית ההנפקה .  בתחילת השבוע גילינו שגם שם נוצץ של בעל שליטה כמו אלי הורביץ ,  לא היה בו כדי להאיץ במוסדיים לתמוך בהנפקה של צ'ק קאפ המפתחת גלולות וידאו ,  וגם פארמה 2 בי העוסקת בפיתוח תרופות ,  דחתה את גיוס ההון .  כיצד ייתכן שמדדי הבורסה אינם מפסיקים לטפס ,  ושוק ההנפקות מקרטע ?  נראה כי מצב הרוח בבורסה עדיין מאופיין בבררנות חזקה .  כוויות המשבר האחרון מנקזים את כולם לאותו מקום - חברות גדולות ,  יציבות ואיכותיות וממשלות .  ובקיצור ,  הבורסה עולה חזק ,  מכיוון שהרבה כסף זורם פנימה ,  אך הכניסה לחברות חדשות קטנות ומסוכנות עדיין חסומה .  ולמה כל-כך הרבה כסף זורם לבורסה ?  מכיוון שהמשקיעים נמצאים במצוקת תשואה .  הריבית הנמוכה מאיצה במשקיעים לחפש חלופות בשוק המניות .  התשואה חסרת הסיכון ,  בפיקדונות למשל ,  היא אפסית .  גם שוק האג"ח הממשלתיות ,  המתואם עם רמת הריבית ,  משקף תשואות עתידיות נמוכות מאוד .  האפיק הצמוד במח"מ בינוני נסחר בתשואה ריאלית של 0.6% בשנה ,  ואפיק השקלי הבינוני נסחר בתשואות של כ-3.8%  ( תשואה ריאלית של 0.8% בשנה )  .  סיבה נוספת לעליות קשורה למועד .  הימים הם ימיה האחרונים של 2010 ,  ובקרוב ייחתמו התשואות השנתיות של מנהלי התיקים ,  קופות הגמל וקרנות הנאמנות .  לאיש אין סיבה הגיונית להוריד עכשיו את השוק ולפגוע בתשואה היפה שהשיג ב-2010 .  וסיבה שלישית - הנתונים הכלכליים חיוביים יחסית .  נתוני האבטלה וגביית המסים בשוק המקומי מצליחים לטשטש את העננים השחורים של החובות העצומים באירופה ובארה"ב .
 
העליות בבורסה - מצוקת תשואה ובררנות חזקה 
BenchMarker

