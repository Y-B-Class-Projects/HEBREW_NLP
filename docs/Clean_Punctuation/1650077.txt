כוכב הגולף טייגר וודס דחה הצעה להסכם חסות בסך 75 מיליון דולר
דחה הצעה של סוכנות הימורי הספורט האירית פאדי פאוור ;  בשבוע שעבר ננטש על ידי יצרנית המשקאות גייטורייד
כוכב הגולף טייגר וודס ,  הספורטאי העשיר בעולם שננטש באחרונה על ידי רבים מהמפרסמים והספונסרים שלו בעקבות שערוריית הבגידות באשתו ,  דחה הצעה להסכם חסות בסך 75 מיליון דולר מסוכנות הימורי הספורט האירית פאדי פאוור ,  מסרה היום החברה .  פאדי פאוור  ( סימול pap.l )  ,  שמניותיה נסחרות בבורסת לונדון ,  הציעה לוודס הסכם חסות בסך 75 מיליון דולר לתקופה של חמש שנים ,  אולם ההצעה נדחתה על ידי נציגיו .  רבים מהמפרסמים והספונסרים של וודס נטשו אותו בעקבות שערוריית הבגידות ,  והתנצלותו הפומבית של וודס בן ה-34 בשבוע שעבר לא סייעה לבלום את גל הנטישות ,  ובסוף השבוע האחרון הודיעה יצרנית משקאות האנרגיה גייטורייד על ביטול הסכם החסות עם וודס .  גייטורייד ,  הנמצאת בבעלות ענקית המשקאות הקלים פפסיקו ,  הודיעה עוד קודם לכן על הפסקת ייצור המשקה טייגר פוקוס ,  שמבוסס על שמו על שחקן הגולף המפורסם.גייטורייד הצטרפה בכך לשורה של מפרסמים וספונסרים אחרים שכבר ביטלו הסכמי חסות עם וודס ,  בהם חברת הטלקום at & t וענקית הייעוץ אקסנצ'ר .  חברות אחרות ,  בהן יצרנית סכיני הגילוח ג'ילט וחברת שעוני היוקרה טאג הויר ,  לא ביטלו את הסכמי החסות עם וודס ,  אולם צימצמו את תפקידו בקמפיינים השיווקים שלהן.מנגד ,  ענקית ציוד הספורט נייקי ,  אשר הכנסותיו של וודס מהסכמי חסות עמה מוערכות ב-40 מיליון דולר בשנה ,  ממשיכה לתמוך בוודס ,  וכך גם יצרנית משחקי המחשב אלקטרוניקס ארטס שדבקה בתוכניותיה להשיק משחק מקוון הכולל את כוכב הגולף.וודס שבר בחודש שעבר את שתיקתו ,  ודיבר בפומבי לראשונה על שערוריות המין בהן היה מעורב ואשר הביאו למשבר ביחסים בינו לבין אשתו ובינו לבין החברות שחתמו עמו הסכמי חסות .  במסיבת עיתונאים שקיים לפני כשבועיים בפלורידה ,  ואשר שודרה בשידור חי בטלוויזיה ,  התנצל וודס בפני משפחתו ,  חבריו ואוהדי משחק הגולף ,  על מה שהגדיר בתור התנהגותו האנוכית וחסר האחריות . " לכל אחד מכם יש סיבה לבקר אותי ",  אמר וודס.וודס התנצל על אין ספור הרומנים שניהל מחוץ לנישואין ,  ואמר כי הוא נמצא בטיפול וכי  " עדיין נותרה בפניו דרך ארוכה ".  וודס ,  אשר הפך בשנים האחרונות למוקד המשיכה הגדול ביותר של ענף הגולף ,  פרש באופן זמני מגולף בחודש דצמבר בעקבות השערוריה .  במסיבת העיתונאים שקיים בחודש שעבר אמר כי בכוונתו לשוב לשחק גולף בעתיד ,  אולם לא ציין מתי בכוונתו לעשות כן . " אני מתכוון לחזור לגולף יום אחד ,  אבל פשוט לא יודע מתי היום הזה יגיע .  אני לא פוסל אפשרות שזה יהיה השנה ",  אמר וודס.התנצלותו של וודס עוררה עניין עצום בארה"ב ,  ובמהלך שידורה אף נרשמה ירידה במחזורי המסחר בבורסות וול סטריט .  וודס לא הופיע בפומבי מאז חודש נובמבר האחרון ,  אז התנגש עם רכב השטח שלו אל תוך עמוד כיבוי אש ועץ מחוץ לביתו שבפלורידה .  בימים שלאחר התאונה החלו לצוץ האשמות בנוגע לרומנים שניהל וודס ומריבות בינו לבין אשתו אלין נורדגרן.מאז פרץ לתודעה הציבורית לפני 13 שנים ,  הקים וודס אימפריית חסויות שהתבססה לא רק על הישגיו הספורטיביים אלא גם על תדמיתו הנקייה מרבב .  וודס הרוויח את מרבית הכנסותיו השנתיות - כ-100 מיליון דולר - מחוזי חסויות נדיבים עם שורה ארוכה של חברות .  הסכמים עם ג'ילט וגייטורייד לבדם - אשר כללו גם נתח ממכירות המוצרים הנושאים את שמו - הניבו לו הכנסות משוערות של כ-80 מיליון דולר בשנה.הסתבכותו של וודס בשערוריית הבגידות ברעייתו עלתה לבעלי המניות של נותנות החסות שלו 12 מיליארד דולר ,  לפי מחקר שנערך באוניברסיטת קליפורניה שממצאיו פורסמו בסוף דצמבר .  לפי המחקר ,  בימים שלאחר תאונת הדרכים של טייגר וודס ב-27 בנובמבר ועד לחשיפתה של סדרה ארוכה של בגידות ברעייתו ,  ספגו בעלי המניות של החברות אותן פירסם וודס הפסדים של 12 מיליארד דולר.שחקן הגולף נאבק כיום לשקם את תדמיתו לאחר שפורסמו פרטים רבים ומביכים בנוגע לפרשיות המין בהן היה מעורב ,  ביניהן רומן עם שחקנית הפורנו ג'וסלין ג'יימס שאילץ אותה לבצע שתי הפלות ,  לדבריה .  פרט מביך נוסף פורסם כאשר המדאם לשעבר ,  מישל בראון ,  סיפרה כי וודס הוציא 250 אלף דולר עבור שירותי מין שסיפקו לו בחורות שעבדו עבורה.ג'יימי גרבס ,  מלצרית בת 24 שהודתה כי ניהלה רומן עמו וחשפה הודעות טקסט ששלח לה ,  סיפרה כי הוא סירב ללבוש קונדום במיטה . " הוא לא השתמש בקונדום .  הוא אפילו לא רצה לנהל דיון בעניין ",  אמרה גרבס ל"אס וויקלי ".  גם מינדי לוטון ,  מנהלת מסעדה בת 33 שניהלה רומן עם וודס ,  סיפרה לשבועון כי וודס סירב להשתמש באמצעי הגנה וכי חששה להידבק במחלת מין ,  מאחר שידעה כי הוא נוהג לשכב עם נשים רבות .
 
כוכב הגולף טייגר וודס דחה הצעה להסכם חסות בסך 75 מיליון דולר
דחה הצעה של סוכנות הימורי הספורט האירית פאדי פאוור ;  בשבוע שעבר ננטש על ידי יצרנית המשקאות גייטורייד

