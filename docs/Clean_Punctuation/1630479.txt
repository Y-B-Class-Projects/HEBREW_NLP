הונג קונג :  נעצר חשוד בהשלכת חומצה על תיירים
19 גברים ו-11 נשים נפצעו מחומצה שהושלכה מגג בניין לעבר קבוצת תיירים .  זו הפעם השישית מאז סוף 2008 בה מושלך בקבוק חומצה לעבר תיירים ,  אך המשטרה לא אישרה שהחשוד שבידיה אחראי לכל המקרים
משטרת הונג קונג עצרה במהלך הלילה  ( ראשון )  אדם סיני בשנות ה-30 לחייו ,  בחשד שהוא היה זה ששפך אמש חומצה על קבוצת תיירים בשוק מרכזי בעיר .  בתקיפה נפצעו כ-30 בני אדם ,  19 גברים ו-11 נשים ,  ביניהם תשעה תיירים וילד בן שבע .  
מהמשטרה המקומית ,  נמסר כי החשוד נמצא כשהוא מתחבא על גג מקדש בסמוך למקום בו אירעה התקרית ,  כשבכליו פקקים המתאימים לבקבוקים בהם היתה החומצה .  
מאז דצמבר 2008 נפצעו כ-100 בני אדם בשורת תקריות דומות ,  בהן מושלכת חומצה מגגות בניינים מעל הולכי רגל .  המשטרה המקומית לא פירטה האם לחשוד שבידיה יש קשר גם למקרים הקודמים .
 בחודש שעבר נפצעו שישה בני אדם מבקבוק חומצה שהושלך לעברם באזור קניות גדול בעיר .  האזור היה צפוף במיוחד בעת ההתקפה ,  עקב חגיגות ניצחון נבחרת הכדורגל המקומית על נבחרת יפן בגמר משחקי מזרח אסיה מקרים נוספים אירעו ברובע מונג קוק הצפוף בעיר וקניון יאו מאי טאי .
 לפני כשנה נפצעו 6 בני אדם נפצעו ברובע קאולון שבהונג קונג ,  לאחר שאלמונים הפילו מגג בניין שני בקבוקים מלאים בחומצה .  כשפגעו הבקבוקים ברצפה ,  הם התפוצצו וגרמו לכוויות לאנשים שעמדו בסמוך .
 
הונג קונג :  נעצר חשוד בהשלכת חומצה על תיירים
19 גברים ו-11 נשים נפצעו מחומצה שהושלכה מגג בניין לעבר קבוצת תיירים .  זו הפעם השישית מאז סוף 2008 בה מושלך בקבוק חומצה לעבר תיירים ,  אך המשטרה לא אישרה שהחשוד שבידיה אחראי לכל המקרים

