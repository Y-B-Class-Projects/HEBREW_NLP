הפסד מולקולרי 
אל בולי ,  המסעדה הטובה בעולם שמתמחה בבישול מולקולרי ,  הודיעה באחרונה כי היא צפויה להיסגר  ?  הסיבה הרשמית :  הצלחתה המסחררת כמעט הרגה את השף  ?  הסיבה הלא רשמית :  הפסדים של מאות אלפי יורו בשנה  ?  החדשות הרעות באמת :  כבר אין מקומות פנויים לשנה הקרובה
 >  >  שבוע אחרי שהשף פראן אדריה הודיע על כוונתו לסגור בתוך שנתיים את מסעדת אל בולי הספרדית ,  ניסינו להזמין בה שולחן . " כל המקומות תפוסים לשנה הקרובה ",  התבשרנו , " וההזמנה ל-2011 עדיין לא נפתחה ".  נראה שהסיכויים שנספיק לסעוד במסעדה הנחשבת לטובה בעולם לפני שתסגור שעריה קלושים .  אנחנו ,  כמובן ,  לא לבד .  בכל שנה מנסים מאות אלפי אנשים להזמין מקום במסעדת אל בולי ,  שבה 50 שולחנות בלבד - רק חלק קטן מהם נענה בחיוב ,  לא ברור על פי אילו קריטריונים .  את ההזמנות ניתן לבצע במשך יום אחד בלבד בשנה ואדריה לא עושה הנחות אפילו לסלבריטאים . " גם אם זוכה פרס נובל לשלום יתקשר להזמין מקום ,  נוכל לשמור לו שולחן רק אם מישהו יבטל ברגע האחרון ,  וזה כמעט לא קורה ",  אמר בשנה שעברה בראיון ל"דיילי טלגרף "  הבריטי .  הסיבה הרשמית לסגירתה של אל בולי היא תשישותו של השף הראשי בעקבות הצלחתה המסחררת של המסעדה .  לפי הפרסום ,  אדריה עובד במשך 15 שעות ביום לפחות ,  והעומס כמעט הרג אותו .  הסיבה הלא רשמית לסגירה היא כנראה הפסדים של מאות אלפי יורו שספגה המסעדה מדי שנה .  השף : " סלבדור דאלי של האוכל "" החלטתי לסגור את המסעדה מכיוון שאני רוצה איזון טוב יותר בחיים שלי ",  אמר אדריה ,  אבל העיתונות העולמית תלתה את הסגירה בקשיים להובילה לרווחיות .  אדריה לא מיהר להכחיש .  לפי ההערכות ,  אל בולי ,  שאותה מנהל אדריה יחד עם שותפו חוליו סולר ,  מפסידה מדי שנה כ-500 אלף יורו .  היו שטענו כי למשבר הכלכלי העולמי ,  שפגע קשות בספרד ,  היתה השפעה על המסעדה ,  אולם אדריה ביטל אפשרות זו . " זה לא השפיע עלינו בכלל ",  אמר בראיון ל"וול סטריט ג'ורנל "  בסוף ינואר . " ברמה הכלכלית ,  שום דבר לא ממש השפיע עלינו .  היתה לנו תוכנית לפני שהמשבר פרץ ,  והיא לא השתנתה ".  בכל זאת מיהר אדריה להבטיח ללקוחות כי המסעדה ,  שתיסגר ב-2012 ,  תיפתח מחדש ב-2014 כמוסד חינוכי-קולינרי ,  שאופיו ומבנהו עדיין לא נקבעו . " נחפש דרכים אחרות להחזיק את המותג ",  אמר השף . " אהבת הסועדים היא שגרמה לנו להחליט ליהפך למוסד חינוכי .  פירוש הדבר הוא שרוחה של אל בולי תהיה חזקה יותר ותחיה לנצח ".  למרות ההבטחות ,  עתידה של אל בולי לוט בערפל ובמתכונתה הנוכחית ,  המסעדה השוכנת בעיירה רוזס שבקוסטה בראווה צפויה להיסגר .  ההודעה על הסגירה עוררה סערה בספרד .  רבים טענו כי המסעדה היא חלק מהמורשת של המדינה ולכן אסור לסגור אותה .  ברשתות החברתיות באינטרנט התאבלו מעריציו הרבים של אדריה מכל העולם על אובדן המוסד הקולינרי החשוב .  במשך ארבע שנים ברציפות דורגה אל בולי כמסעדה הטובה בעולם על ידי המגזין הנחשב  " רסטורנט ";  מאז 1997 היא מדורגת כבעלת שלושה כוכבים במדריך המסעדות המוערך של מישלן - הציון הגבוה ביותר המוענק על ידי המדריך .  אדריה ,  הקטלאני בן ה-47 ,  זכה ב-1999 גם לפרגון מצד השף הצרפתי הנודע ,  ז'ואל רובושון ,  כשהאחרון הכריז כי אדריה הוא השף הטוב בעולם .  בין הסופרלטיבים הנוספים שהורעפו על השף הראשי של אל בולי היו הכינוי  " סלבדור דאלי של האוכל ",  והוא אף הונצח בדמות בסרט האנימציה  " רטטוי "  של פיקסאר . " מרבית העבודה שלו היא פיתוח רעיונות חדשים ",  אומר יורם ניצן ,  השף של מסעדת מול ים ,  שהתמחה אצל אדריה במשך כשבועיים לפני כעשור . " זה היה אחד הסטאז'ים הקשים שהיו לי ,  וכבר זכיתי קודם לכן לעבור סטאז'ים אצל שפים גדולים אחרים .  המטבח של אל בולי הוא אחד המטבחים הגדולים והעמוסים שאי פעם ראיתי ",  אומר ניצן .  הארוחה : " חוויה של כל החושים"אז מה בעצם השתבש בדרך ואיך קרה שהמסעדה המלאה תמיד נקלעה לקשיים כלכליים כה כבדים ?  חלק גדול ממקור המשיכה של אל בולי הוא האקסקלוסיביות שלה ,  והיותה קשה להשגה .  המסעדה פתוחה לסועדים רק למשך חצי שנה מדי שנה :  מ-15 ביוני עד 20 בדצמבר .  ביום שלאחר סיום העונה המסעדה מקבלת את הזמנות הסועדים ,  כך שב-21 בדצמבר 2010 תקבל המסעדה את ההזמנות לעונת 2011 .  את חצי השנה הנותרת מקדישים אדריה והצוות שלו מדי שנה לעבודה במעבדה הקולינרית שהוא מחזיק בברצלונה ,  שם הם עמלים על פיתוח מנות חדשות ואופני ייצור חדשניים .  גם ההגעה למסעדה אינה פשוטה .  אל בולי ממוקמת במרחק כמה שעות נסיעה מברצלונה ,  ועל כן רבים מהסועדים בה ,  המגיעים מכל העולם ,  מתכננים את הטיול שלהם בספרד סביב הארוחה . " המסעדה נמצאת באמצע שום מקום ,  ולכן כדי לאכול בה צריך להגיע יום קודם לכן לאזור ,  לישון במלון בעיר הקרובה ,  ואז לקחת מונית למפרץ בקוסטה בראווה שבו היא נמצאת ",  מספר אור עזרתי ,  פסיכולוג מתל אביב שזכה לאכול באל בולי לפני כחמש שנים ,  לאחר התכתבות ארוכה באי-מייל עם המסעדה .  עם זאת ,  בניגוד למה שניתן לצפות ממסעדה כה מהוללת וקשה להשגה ,  מחירה של ארוחה באל בולי מסתכם כיום בכ-250 יורו בלבד ,  מה שמסביר אולי באופן חלקי את הפסדיה .  בני המזל שמצליחים לשריין לעצמן מקום במסעדה זוכים לארוחה שנמשכת לא פחות מחמש שעות ,  ובה מוגשות 20-30 מנות קטנות למדי ,  שבכל אחת מהן מושקעת מחשבה ועבודה מרובה . " ארוחה באל בולי היא חוויה המשלבת את כל החושים ",  אומר עזרתי ,  שמזכיר כמה מהמנות שטעם - בהן קוקטייל קאיפיריניה שבו מעורבבים המרכיבים עם חנקן נוזלי שיוצר אפקט של עשן ומותיר אחריו קוקטייל קפוא . " אחד הטריקים של אדריה הוא מנות שטעמן לא תואם את המראה החיצוני שלהן ,  למשל עוגיות אוריו מזיתים ,  או קוויאר של פטל על מצע גלידה ",  מספר עזרתי . " הוא משחק הרבה עם מצבי צבירה ועם חום וקור - למשל ג'לי בטמפרטורה גבוהה ,  או מנה שמגיעה ככדור עגול ואוורירי ,  ויוצרת אשליה כאילו אתה אוכל עננים .  טריק נוסף הוא משחק בפרספקטיבה - פיתה בגודל מזערי ".  לדברי עזרתי , " המלצרים באל בולי הם כמו קוסמים .  כשהם מביאים את המנה ,  יש תחושה שהם ממתיקים סוד .  הם יודעים שאתה עומד לעבור חוויה ,  ולכן הם לא מספרים לך בפרטי פרטים מהם מרכיבי המנה אלא מתארים אותה בפשטות ".  ניצן מסכים כי הארוחה באל בולי היא חוויה חד-פעמית ,  אך מודה : " אם באים למסעדה רק בשביל לאכול ,  זה סיפור אחר.עם סיום ההתמחות שלי אשתי הצטרפה אלי לארוחה באל בולי ,  ואחרי כמה מנות היא שאלה :  'איפה האוכל ? ' "  לדבריו , " צריך להעריך את הטכניקה והגימיקים של אדריה .  הוא לוקח את עצמו לגמרי ברצינות ,  אך במנות שלו יש הומור ,  והצלחת תמיד גורמת לסועד לחייך .  כל הארוחה אצלו היא מסיבה אחת גדולה ".  המודל :" חדשנות - הרווח אחר כך"אדריה ,  בנו של צבע ,  נוהג לספר כי הקריירה שלו החלה במקרה .  כשהיה בן 17 עבד כשוטף כלים במסעדה של חבר של המשפחה בברצלונה ומשם התקדם לעבודה במטבחים של מסעדות אחרות .  לאל בולי ,  שהוקמה ב-1961 ,  הגיע ב-1983 ,  ולאחר שהשף הראשי שלה התפטר הוא החליף אותו .  לפני כעשר שנים החל אדריה לפתח את סגנון הבישול המולקולרי שבזכותו התפרסם . " בישול מולקולרי הוא לא עניין פשוט ",  אומר ניצן . " אי אפשר ללמוד אותו מהאינטרנט - או שעושים אותו כמו שצריך ,  או שלא עושים בכלל .  ובשביל לעשות זאת כמו שצריך אתה צריך צוות גדול ,  מטבח מאובזר והמון כסף ".  אם בוחנים את המודל העסקי של אל בולי ,  שנלמד בבתי ספר למינהל עסקים ברחבי העולם ,  ההחלטה לסגור את המסעדה נראית מפתיעה פחות .  במחקר שערכו פרופ' פרנצ'סקו סנדולי מאוניברסיטת קומפלוטנסה במדריד ופרופ' הנרי צ'סברו מבית הספר למינהל עסקים של אוניברסיטת ברקלי בקליפורניה ,  ניסו השניים להסביר את ההפסדים שספגה המסעדה .  לטענתם ,  הכסף אינו הבעיה העיקרית ,  שכן המסעדה מתפקדת בעיקר כמעבדה למחקר ופיתוח ,  ואיש אינו מצפה שתהיה רווחית .  המסעדה מייצרת את הידע שנחוץ לחלקים הרווחיים במודל העסקי של אל בולי ,  שכוללים בין היתר שיתופי פעולה עם חברות מסחריות והשכרת שירותי ייעוץ קולינריים .  שיתופי הפעולה של אל בולי עם חברות אחרות החלו ב-1999 ,  כשהמסעדה החליטה לחלוק את הידע הקולינרי שלה עם יצרנית המזון בורגס ,  והשתיים השיקו סדרת מוצרים משותפת .  מאז חתמה המסעדה על הסכמים עם חברות אחרות ,  בהן מלונות nh ונסטלה .  לאדריה יש גם הכנסות נוספות ,  שחלקן נסמכות על תהילתו כשף .  ב-2004 הוא פתח רשת מזון מהיר בספרד ,  יש לו קולקציה של כלי מטבח והוא פירסם כמה ספרים על ההיסטוריה של אל בולי ועל הבישול המולקולרי .  כמו כן הוא מחזיק בבית מלון באנדלוסיה ,  ומעניק הרצאות שעל כל אחת מהן הוא גובה אלפי יורו .  ד"ר מייקל נורטון מבית הספר למינהל עסקים של אוניברסיטת הרווארד ,  שחקר את המודל העסקי של אל בולי ,  אמר בראיון ל-themarker לפני כמה חודשים כי המודל של אל בולי הוא  " חדשנות תחילה ,  רווחים אחר כך ".  לדבריו ,  המסעדה היתה קרובה לאיזון בכל שנה ,  אך לא הצליחה להגיע לרווח . " סביר להניח כי אם המסעדה היתה מנהלת באופן יותר יעיל ,  למשל פחות אנשי צוות  ( כיום 30-40 איש )  ליותר סועדים ,  האיכות לא היתה נפגעת ,  אבל הרווחים היו גדלים .  אלא שבמסעדה הזאת לא מתכננים לשנות כלום ,  אף שהיא לא רווחית ",  אמר .  ניצן מעריך כי סגירתה של אל בולי היא תולדה של כמה גורמים . " חוליו סולר ,  שמנהל עם אדריה את המסעדה ואחראי על קבלת הקהל והאירוח ,  אמר לי כבר לפני שנתיים שהמסעדה אינה רווחית .  וכשהמנהל אומר דבר כזה ,  אתה מבין שהעסק בצרות ".  לדברי ניצן , " מובן שגם השחיקה משחקת תפקיד .  קשה להמציא את עצמך מחדש בכל עונה ".  לגבי עתידה של אל בולי ,  ניצן אופטימי . " הצעד הזה של יציאה לחופש הוא חלק מהחדשנות ",  הוא אומר . " אני בטוח שכשאדריה יחזור הוא ימציא מחדש את המסעדנות ,  וגם ימצא דרך לעשות מזה כסף .  אין לי ספק בכך ".  המבקרים : " האוכל באל בולי צריך לשאת תווית אזהרה ">  >  לא כולם שותפים לאהדה הגדולה לאל בולי .  בשנה שעברה ,  למשל ,  כתב מבקר מסעדות גרמני בשם יורג ציפריק כי לא רק שאינו מתרשם מטכניקות הבישול המולקולרי של השף פארן אדריה ,  אלא שבעיניו ,  המזון המוגש במסעדה שלו צריך לשאת תווית אזהרה ,  שתודיע לסועדים מהם החומרים שמוכנסים למנות . " לכל צבעי המאכל ,  חומרי הקרישה ,  החומרים המתחלבים וחומרי הטעם והריח שאדריה מכניס למנות כדי לייצר מרקמים ,  תחושות וטעמים יוצאי דופן ,  יש השפעה על הבריאות ",  כתב ציפריק .  לדבריו ,  המנות עשויות לגרום לתופעות לוואי והפרעות בעיכול .  עוד טען ציפריק כי רבי-סוכרים ,  שבהם משתמשים בבישול המולקולרי ,  עשויים גם לגרום לסרטן המעיים .  אדריה טען להגנתו כי הכימיקלים שבהם הוא משתמש הם חלק מהמטבח העילי כבר שנים ,  והם אינם מאיימים על בריאות הסועדים .  ציפריק אינו המבקר היחיד של אל בולי ואופני הרכבת המזון הייחודיים לה .  ב-2008 צוטט השף הספרדי סנטי סנטמריה בעיתון כשתהה , " האם אנחנו יכולים להיות גאים במטבח שממלא צלחות בחומרי קרישה וחומרי מעבדה מתחלבים ?  "  רבים בספרד ,  הרואים באדריה אוצר לאומי וחלק מהמורשת שלה ,  טענו כי דבריו של סנטמריה נאמרו מתוך קנאה .
 
הפסד מולקולרי 
אל בולי ,  המסעדה הטובה בעולם שמתמחה בבישול מולקולרי ,  הודיעה באחרונה כי היא צפויה להיסגר  ?  הסיבה הרשמית :  הצלחתה המסחררת כמעט הרגה את השף  ?  הסיבה הלא רשמית :  הפסדים של מאות אלפי יורו בשנה  ?  החדשות הרעות באמת :  כבר אין מקומות פנויים לשנה הקרובה

