 " אל-חיאת "  בעד עמוס עוז
אחד היומונים הנפוצים והאיכותיים בעולם הערבי מהלל את התרגום הטרי ל"סיפור על אהבה וחושך "  של עוז ,  וטוען גם כי הספר מציג את העלייה היהודית לארץ כטרגדיה מעוררת רחמים 
" סופר נפלא ,  אמן משכמו ומעלה ".  עמוס עוז רגיל לקבל מחמאות כאלה מהמבקרים הספרותיים באירופה ,  אבל הפעם הם הגיעו מכיוון מפתיע   " אל-חיאת ",  אחד העיתונים הפופולריים בעולם הערבי ,  שיוצא לאור בלונדון אך מופץ ברחבי תבל .
 העיתון ,  שמדור הספרות שלו נחשב לאיכותי ביותר בשפה הערבית ,  פרסם שלשום  ( שני )  מאמר ביקורת מקיף  ( כ-1,500 מילה )  על התרגום הטרי ל"סיפור על אהבה וחושך "  של עוז ,  והרעיף שבחים עליו ועל מחברו .  
המבקר אחמד זין אל-דין ציין כי זהו הספר הטוב והחשוב ביותר של עוז ,  ושיבח את הדרך שבה הוא מאיר את עיני הקוראים באשר לחייו ,  לתהליך הכתיבה ולהיסטוריה של מדינת ישראל .
 המחמאות שחילק  " אל-חיאת "  לסופר מזכירות את אלה שהוא קיבל במולדתו ,  אך הפרשנות שלו לרומן מעט שונה  בין השאר ,  כתב אל-דין כי עוז מציג את עליית היהודים לארץ כגזירת גורל ומלודרמה מעוררת רחמים ,  וכי הוא מנסה לאזן בין הזכות להקמת המדינה היהודית והזכות להתנגדות פלסטינית .  לסיכומו של דבר ,  כותב  " אל-חיאת "  כי  " סיפור על אהבה וחושך "  מציג את סיפור הקמתה של ישראל כסיפור טרגי ,  שבו הגיע  " אחר "  מעבר לים וכפה את נוכחותו על הפלסטינים .
 בצד הניתוח הארוך של הרומן ,  מדגישה הביקורת שוב ושוב את גדולתו האמנותית הנדירה של עוז .  נראה שלפחות ב"אל-חיאת ",  לא יתנגדו אם פרס נובל יוענק סוף סוף לעוז .

" אל-חיאת "  בעד עמוס עוז
אחד היומונים הנפוצים והאיכותיים בעולם הערבי מהלל את התרגום הטרי ל"סיפור על אהבה וחושך "  של עוז ,  וטוען גם כי הספר מציג את העלייה היהודית לארץ כטרגדיה מעוררת רחמים

