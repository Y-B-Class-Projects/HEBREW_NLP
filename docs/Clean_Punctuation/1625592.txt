2.5 שנות מאסר לנהג שהרג בתאונת  " פגע וברח "
 תושב חיפה פגע לפני כשנתיים בצעירה בעיר ,  נמלט מהמקום והתייצב במשטרה רק לאחר 11 שעות .  בית המשפט : " חובה עלינו להקשות עם עברייני התנועה הקטלניים "
 בית המשפט השלום בחיפה גזר הבוקר  ( ראשון )  שנתיים וחצי מאסר בפועל ו-20 חודשי מאסר על תנאי על גיא קליינר ,  בן 30 מחיפה ,  בגין מעורבות בתאונת  " פגע וברח "  בה נהרגה צעירה לפני כשנתיים .  קליינר הורשע בגרימת מותה ברשלנות של הולכת הרגל יוליה סריגייב בת ה-25 בחודש דצמבר 2007 בשדרות בן יהודה בחיפה .  כמו כן ,  נגזרו עליו פסילת רישיון למשך 14 שנים ותשלום פיצוי בגובה 50 אלף שקלים למשפחתה של סירגייב .
 קליינר נסע במכוניתו יחד עם חברתו בתום בילוי במועדון לילה ,  הוא פגע בסירגייב ,  העיפה לכ-40 מטרים והמשיך בנסיעה עד שנעצר שני קילומטרים מזירת האירוע . " משהבחין בנזקים הקשים שנגרמו למכוניתו ,  שב לרכבו והמשיך בנסיעה והתייצב במשטרה רק כ-11 שעות לאחר התאונה ",  נכתב בגזר הדין .  הוא הורשע בעבירות של גרימת מוות ברשלנות ,  הפקרה אחרי פגיעה ואי עצירה במקום התאונה .
 השופטת רחל חוזה ציינה בגזר הדין כי  " הנאשם נטל את חייה של צעירה שכל עולמה היה לפניה וכי הענישה לא תוכל לבטל את תוצאות מעשיו באשר למנוחה ,  ומזיכרונה של אחותה לא נוכל למחוק את האירוע אשר התרחש מול עיניה ואשר ירדוף אותה כל ימי חייה ".  היא הוסיפה כי  " חובה עלינו להקשות ידינו ולנהוג עם עברייני תנועה קטלניים ולא במידת הרחמים .  בתי המשפט מצווים להטיל עונשים חמורים ומרתיעים ,  הכוללים מאסר בפועל ושלילת רישיון נהיגה לתקופה משמעותית ואפילו לצמיתות ". 

2.5 שנות מאסר לנהג שהרג בתאונת  " פגע וברח "
 תושב חיפה פגע לפני כשנתיים בצעירה בעיר ,  נמלט מהמקום והתייצב במשטרה רק לאחר 11 שעות .  בית המשפט : " חובה עלינו להקשות עם עברייני התנועה הקטלניים "
 
