הצ'אלנג'ר משחקת בכאילו
חטיבת הספורט של דודג' משיקה קיט קוסמטי למכונית השרירים שלא כל כך מצליחה להתמודד עם היריבות מבית פורד ושברולט
לדודג' יש לא מעט חורים בכיסים שכופים עליה פשרות קשות ,  אבל הצ'אלנג'ר היא בהחלט סוג של מותג שמשיב את המונח רטרו למרכז הבמה בצורה הולמת .  חטיבת העיצוב של היצרנית חברה לסדנת 'מופאר' והשתיים תפרו חבילה ויזואלית מרשימה לבעלי הצ'אלנג'ר המודרנית . " רצינו לעשות מעין 'מופורייזד' צ'אלנג'ר על מנת להפיק את המקסימום ",  כך נציגי החטיבה .  
בלי הסוסים של מופאר ,  בערך 850 בגרסת הדראג ,  זה אומר שצריך להסתפק במה שיש בין אם זה בגרסת ה-RT או ה-SRT8 הסופר מושחזת .  לא שזה כזה נורא ,  שני הדגמים זוכים למנה גדושה ומעניינת של רכיבים חיצוניים שעוטפים את הופעתה הבסיסית ומסנתזים אותה למשהו שכל חובב רכב חושק לצאת עימו לסיבוב דאווין בשכונות ובפרברים האמריקנים .  אך האמנם הקיט בלעדי לפוזה ?  
" מה שנתנו לדודג' מופאר הביתית שלנו זה טעימה קרובה ככל שניתן לטכניקה של הסדנה ,  עם תוספת קלה של ביצועים מההיבט האווירודינמי בלבד ",  מציין ראש חטיבת המירוצים של דודג' .  הסט מצייד את המכונית בדלי של צבעי אדום נועזים ופסים מושחרים .  נגיעות קלות בתא הנוסעים כגון דוושות אלומיניום וידית הילוכים משובצת בכיתובי הסדנה מרגשים את היושבים ,  כאשר עוד על המדף שטיחונים ואפילו כיסוי חיצוני נוגד כל סוגי מזג האוויר .  מחיר ?  2,000 דולר ,  שהם כ-8,000 שקלים לערך ,  אך רלוונטי רק בהנחה שיש לכם צ'אלנג'ר כמובן .
  .
 
הצ'אלנג'ר משחקת בכאילו
חטיבת הספורט של דודג' משיקה קיט קוסמטי למכונית השרירים שלא כל כך מצליחה להתמודד עם היריבות מבית פורד ושברולט

