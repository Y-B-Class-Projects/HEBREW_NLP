ערן זהבי נבחר לנבחרת המחזור השישי של ליגת האלופות
קשר הפועל ת"א הרשים את מומחי אופ"א ונכלל ב-11 של המחזור : " מספרת סנסציונית שנראתה בלתי אפשרית "
 השבוע האחרון בהחלט ייכנס לספר הזיכרונות של ערן זהבי .  קשר הפועל תל אביב בישל וכבש שער נדיר ביופיו ב-2:2 מול ליון ,  וכצפוי ,  גם באירופה לא שכחו את המספרת הנהדרת ההיא .  זהבי נבחר היום  ( שישי )  לנבחרת המחזור ה-6 של שלב הבתים בליגת האלופות ,  כשסביבו כוכבים גדולים כמו פרנק ריברי מבאיירן מינכן ,  קארים בנזמה מריאל מדריד וג'רמיין דפו מטוטנהאם .  
פרשני הכדורגל של אתר פיפ"א העניקו לזהבי את הציון 7 ,  וכתבו על זהבי : " נחוש ופורץ דרך כמו הפועל תל אביב כולה במשחקה נגד ליון ,  הגול של זהבי דרש תשומת לב מיוחדת - מספרת סנסציונית שנראתה בלתי אפשרית עד לשנייה האחרונה .  
נבחרת המחזור המלאה :  ויסנטה גואייטה  ( ולנסיה )  ,  סבסטיאן פרודל  ( ורדר ברמן )  ,  טובי אלדרווירלד  ( אייאקס )  ,  בנדיקט הוודס  ( שאלקה )  ,  רזבאן ראט  ( שחטיור דונייצק )  ,  פרנק ריברי  ( באיירן מינכן )  ,  וויליאם קוויסט  ( קופנהאגן )  ,  כריסטיאן אריקסן  ( אייאקס )  ,  ערן זהבי  ( הפועל תל אביב )  ,  קארים בנזמה  ( ריאל מדריד )  וג'רמיין דפו  ( טוטנהאם )  .
 
ערן זהבי נבחר לנבחרת המחזור השישי של ליגת האלופות
קשר הפועל ת"א הרשים את מומחי אופ"א ונכלל ב-11 של המחזור : " מספרת סנסציונית שנראתה בלתי אפשרית "
 
