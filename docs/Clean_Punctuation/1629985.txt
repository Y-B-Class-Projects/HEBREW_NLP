גן יבנה :  תנופת בנייה ועליות מחירים
מדד השכונה
 >  >  היישוב גן יבנה הוקם ב-1930 על ידי אגודת  " אחוזת אלף ",  שייסדה כמה שנים קודם לכן את המושבה רענניה  ( כיום ,  רעננה )  .  בשנים האחרונות קלט היישוב משפחות צעירות מאזור המרכז וכן עולים רבים מאתיופיה .  היישוב נהנה מקירבה לצירי תחבורה ראשיים ומצליח למשוך אוכלוסייה איכותית מאז המרכז .  מחירי הבתים במקום עלו בשנתיים האחרונות ב-15%-25% ,  וההערכות הן כי מגמה זו תימשך בשנה הקרובה .  מיקום :  גן יבנה היא מועצה מקומית הגובלת בעיר אשדוד ממערב ,  ביישובי המועצות האזוריות גדרות וחבל יבנה מצפון וביישובי המועצה האזורית באר טוביה ממזרח ודרום .  גן יבנה שוכנת מזרחית לכביש ת"א-אשקלון  ( מס' 4 )  ודרומית-מערבית לכביש 40 ולחיבור עם כביש חוצה ישראל  ( כביש 6 )  .  היסטוריה :  גן יבנה הוקמה ב-1930 על חורבות הכפר הערבי ברקה .  ב-1951 זכתה למעמד של מועצה מקומית וקלטה עולים מתימן ,  צפון אפריקה וכורדיסטן .  מקור השם ביבנה ההיסטורית ,  ששכנה באזור .  תכנון ובנייה :  גן יבנה משתרעת על שטח של 10,580 דונם ,  מהם 4,800 דונם למגורים ,  250 דונם לתעשייה ו-5,180 דונם מוגדרים שטחים חקלאיים ושטחי ציבור .  רוב האדמות הן בבעלות מינהל מקרקעי ישראל  ( 70% )  והשאר בבעלות פרטית .  בגן יבנה כ-4,500 יחידות דיור וכל הבתים ,  למעט שלושה בניינים שהוקמו בשלהי שנות ה-70 ,  הם צמודי קרקע בשטח בנוי של 140-250 מ"ר .  המועצה המקומית מחולקת לשלושה אזורים מרכזיים :  לב המושבה ,  שכונת נאות מכבים והשכונות הצפוניות .  לב המושבה היא השכונה הוותיקה והבתים בה הוקמו על מגרשים בשטח 800 מ"ר עד דונם .  שכונת נאות מכבים הוקמה לפני יותר מ-15 שנה ,  ומאופיינת בבתים קטנים יחסית ,  בשטח בנוי של 140 מ"ר על מגרשים של 250 מ"ר .  השכונות הצפוניות - מוטה גור ,  נאות אשכול ,  נאות הפרחים והדרים - הוקמו לפני כשמונה שנים והזרימו דם חדש ליישוב .  המגרשים בשכונות הם בשטח של 320-500 מ"ר .  לפי תוכנית מתאר שאושרה ,  אמורים להיבנות בשטח מועצת גן יבנה כ-2,000 צמודי קרקע על שטחים של מינהל מקרקעי ישראל .  מוסדות ציבור :  בגן יבנה פועלים גני ילדים ,  4 בתי ספר יסודיים  ( ועוד אחד בבנייה )  ,  בית ספר תיכון ,  חטיבת ביניים וישיבה טכנולוגית .  ביישוב יש גם מתנ"ס מרכזי הכולל אולם תרבות וספרייה ציבורית .  כמו כן הוקמו בו מועדון פיס לגיל הזהב ,  בריכת שחייה ,  3 אולמות ספורט סגורים ,  מגרשי ספורט פתוחים ובתי כנסת .  בימים אלה מקדמת המועצה תוכניות להקמת מרכז ספורט ונופש .  אוכלוסייה :  בגן יבנה כ-19 אלף תושבים ,  70% מהם צעירים עד גיל 40 .  תושבי השכונות הצפוניות נחשבים מבוססים יותר מתושבי השכונות הוותיקות .  בין התושבים :  הזמר והמלחין אבי טולדנו ויו"ר ההתאחדות לכדורגל לשעבר איצ'ה מנחם .  דינמיקת מחירים :  גן יבנה נמצאת בעיצומה של תנופת בנייה ופיתוח .  המועצה נהנית מנגישות טובה לאזור המרכז בזכות מיקומה על עורקי תחבורה ראשיים  ( כביש 4 וקרבה לכבישים 7 ,40 ו-6 )  ,  ומושכת אוכלוסייה צעירה ואיכותית מהמרכז .  מחירי הבתים ביישוב עלו בשנתיים האחרונות ב-15%-25% ,  וההערכות הן כי מגמה זו תימשך בשנה הקרובה ,  בשיעור של עד 10% ,  בשל הביקושים הערים והיצע הקרקעות המוגבל .  מגרש בשטח של כ-360 מ"ר ,  שנמכר ב-2007 במכרז של המינהל בכ-500 אלף שקל ,  נמכר ב-2008 בכ-650 אלף שקל .  כיום מחירו של מגרש כזה מגיע לכ-820 אלף שקל בממוצע .  בית חדש בשכונה הצפונית ,  180 מ"ר בנוי על מגרש של כ-350 מ"ר ,  נמכר ב-2007 בכ-1.4 מיליון שקל ;  ב-2008 עלה מחירו לכ-1.65 מיליון שקל ,  וכיום מחירו של בית כזה מגיע ל-1.8 מיליון שקל .  בית ,  150 מ"ר בנוי על מגרש של כ-250 מ"ר ,  שנמכר ב-2007 ב-1.25 מיליון שקל ,  נמכר ב-2008 בכ-1.35 מיליון שקל .  כיום מחירו של בית כזה מגיע לכ-1.5 מיליון שקל .  - סייעו בהכנת הכתבה :  זמיר יוסי מסוכנות התיווך nadlan 4 sell בגן יבנה ,  והמועצה המקומית גן יבנה

גן יבנה :  תנופת בנייה ועליות מחירים
מדד השכונה

