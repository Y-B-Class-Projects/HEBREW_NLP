טרור בסקנדינביה :  שבדיה ודנמרק סיכלו פיגוע
5 נעצרו בחשד שתכננו לבצע פיגוע בבניין בקופנהגן בו יושבת מערכת העיתון שפרסם בזמנו את קריקטורות מוחמד .  שר המשפטים הדני : " זו התארגנות רצינית .  העצורים - בעלי רקע איסלמי "
 המשטרות בשבדיה ובדנמרק הודיעו אחר הצהריים  ( רביעי )  כי עצרו היום במבצע משולב חמישה בני אדם ,  ארבעה בדנמרק ואחד בשבדיה ,  בחשד שתכננו להוציא לפועל פיגוע בדנמרק בימים הקרובים .  שר המשפטים הדני אמר כי החמישה הם  " בעלי רקע איסלמי מיליטנטי ".  לדבריו ,  מדובר בהתארגנות הטרור  " הרצינית ביותר "  שנחשפה עד כה בדנמרק .
 לפי החשדות שפורסמו ,  החמישה תכננו להיכנס לבניין מרכזי בבירה קופנהגן ,  בו שוכנים משרדים של כלי תקשורת מרכזיים ,  ובהם גם העיתון  " יילנדס פוסטן "  שפירסם בזמנו את קריקטורות הנביא מוחמד ,  ו"להרוג כמות גדולה ככל הניתן של אנשים במקום ".  פרסום הקריקטורות בעיתון בשנת 2005 עוררה זעם והפגנות המוניות של מוסלמים בעולם כולו .
 לפי המידע שנמסר ,  שלושה מבין ארבעת העצורים בדנמרק הם תושבי שבדיה שנכנסו אליה בלילה - בן 44 ממוצא טוניסאי ,  בן 29 ממוצא לבנוני ואדם נוסף שלא ברור מוצאו ,  בן 30 .  הרביעי הוא עירקי בן 26 ,  השוהה בקופנהגן במעמד של מבקש מקלט .  העצור החמישי ,  שנלכד בשבדיה ,  הוא אזרח שבדי בן 37 ,  ממוצא טוניסאי .
 ראש שירותי הביטחון בדנמרק אמר המתקפה שתוכננה הייתה קשורה לארגוני טרור בינלאומיים שמטרתם הייתה להוציא לפועל פיגוע בדומה לזה שאירע במומבאי בשנת 2008 . " על פי ההערכה שלנו ,  מדובר בקבוצות איסלם קיצוני להן יש קשר לרשת הטרור העולמית ",  אמר .
 חשיפת ההתארגנות מגיעה כחודש אחרי פיגוע ההתאבדות הכושל בשטוקהולם בירת שבדיה .  תאימור אל-עבדאללי ,  סטודנט מוסלמי קיצוני ממוצא עירקי ,  פוצץ עצמו במרכז העיר ,  בין היתר במחאה על איורים אחרים של הנביא ,  שצייר הקריקטוריסט השבדי לארס וילקס .
 בשבועות האחרונים נחשפו מספר מזימות טרור נוספות באירופה .  הבולטת ביותר נחשפה בבריטניה ,  שם תכננה קבוצת מוסלמים ממוצא בנגלדשי לפגוע בשורה של יעדים בלונדון .  חשיפה נוספת בהולנד הסתיימה בשחרורם מחוסר ראיות של רוב החשודים הסומלים .  גם בבלגיה נחשפה התארגנות טרור איסלמית לפני כמה שבועות ,  שספיחים שלה נעצרו גם בהולנד ובגרמניה - שגם בה עדיין נשמרת כוננות גבוהה מחשש לפיגועים של אל-קאעדה .
 
טרור בסקנדינביה :  שבדיה ודנמרק סיכלו פיגוע
5 נעצרו בחשד שתכננו לבצע פיגוע בבניין בקופנהגן בו יושבת מערכת העיתון שפרסם בזמנו את קריקטורות מוחמד .  שר המשפטים הדני : " זו התארגנות רצינית .  העצורים - בעלי רקע איסלמי "
 
