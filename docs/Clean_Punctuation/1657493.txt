לקראת החג :  ביטולים בצימרים לאורך גבול עזה
בישובים הקרובים לרצועת עזה מרגישים היטב את התחממות הגבול והדבר משפיע עליהם גם כלכלית . " לקראת סדר הפסח היו הרבה הזמנות ועכשיו יש ביטולים ",  אמר רכז משק קיבוץ כיסופים 
" בעקבות האירוע השבוע ,  בו נהרג חייל צה"ל סמוך למעבר כיסופים ,  ביטלו לפחות 20 איש את בואם לצימרים שלנו ,  לקראת ליל הסדר .  היינו אמורים לארח כאן 50 איש ,  נוסף על התושבים ונצטרך לארח פחות "  סיפרה אתמול  ( שבת )  רבקה בן ארי ,  רכזת הקהילה בקיבוץ כיסופים והאחראית על האורחן : " למרות זאת ,  יש שבע משפחות שהגיעו ונשארו לסוף השבוע ולחג .  אני מאמינה שהם יישארו למרות מה שקרה ".  
כיסופים הוא אחד הקיבוצים בחבל אשכול ,  הקרובים ביותר לגבול עם רצועת עזה .  חברי הקיבוץ והתושבים ,  שומעים כל ירי וכל התפוצצות ,  שמקורה בתוך הרצועה או בקני הנשק של כוחות צה"ל ,  הפרוסים לאורך הגבול .  רכז המשק ,  שלומי אילן ,  הצביע על הנזק שהמצב החדש/ישן גורם : " מרגישים נאחס !  "  הוא אמר , " היתה התרוממות רוח כי אחרי עופרת יצוקה השתרר שקט באזור .  אנשים כבר לא חששו לבוא לכאן והאורחן היה מלא .  לקראת סדר הפסח היו הרבה הזמנות ועכשיו יש ביטולים .  אז כמובן שהנזק הוא כלכלי ,  כי התארגנו לקראת חג יותר גדול ועכשיו נחוג אותו עם פחות אנשים .  ההפסדים הם גדולים ".  אילן הוסיף עם זאת ,  שלמרות האירועים האחרונים ,  אין חששות בקרב התושבים : " אנחנו לא חוששים מהאויב שמהצד השני של הגדר .  לא מהחמאס ולא מאף אחד אחר .  נכון שאתמול אחר הצהרים לא היה כל כך נעים כאן .  שמענו את היריות והיתה נוכחות צבאית .  אבל בסך הכל ,  התושבים מבינים את המצב ולא חוששים ממנו ".  
רכזי הביטחון השוטף בישובים ,  מבצעים את הפעולות בעצמם ,  מתוך תחושת אחריות .  אחד מהם הסביר ,  שלמרות שלא ניתנות הנחיות התנהלות ,  הם מתרגמים את המצב ונוקטים יוזמה במספר תחומים : " אני יודע שאין אפשרות לעשות כלום כמעט נגד רקטות ,  רק להמתין כדי לדעת אחרי שמיעת ההתראה ,  היכן הן נפלו "  הוא סיפר , " אנחנו מבקשים מהפיקוד הצבאי לדעת לפני ירי שצה"ל מבצע כדי לעדכן בכך את החברים באמצעות מסרונים לטלפונים .  כשהירי מתבצע ,  החברים והתושבים יודעים את מקורו .  חברי צוות החירום מקבלים בדרך כלל הודעות יותר מפורטות ,  במקרים שבהם יש גם נפגעים ".  לישובים מגיעות התראות שונות מזה תקופה ארוכה ,  על אפשרות של חדירת מחבלים באמצעות מנהרה או חציית הגדר .  למרות זאת ,  התושבים משדרים רגיעה : " התחושה היא שיש פוטנציאל של חזרה לתקופות שכבר הספקנו לשכוח "  סיפר דדי רובינשטיין ,  מזכיר קיבוץ נירים , " אנחנו מקווים שזה לא יחזור .  אני לא שומע על חרדה בקרב החברים והתושבים ובעצם אנחנו מנסים לחיות חיים שגרתיים ". 
שגרת החיים השקטה ,  שהשתררה אחרי מבצע עופרת יצוקה ,  הופרה בשבועיים האחרונים מספר פעמים .  בקיבוצים שלאורך הגבול ,  שומעים היטב את ההתרחשויות ואת קרבות הירי ,  שהתפתחו בין כוחות צה"ל לבין מסתננים או חמושים המנסים להניח מטענים ולפגוע בחיילים : " בהחלט יש הרגשה שבימים האחרונים מספר האירועים עלה "  סבור רובינשטיין , " הדריכות אצלנו יותר גבוהה .  לפני שבועיים שוב תרגלנו את צוותי הכוננות ויחד עם זה ,  מספר האנשים שיגיעו לסדר פסח בקיבוץ צפוי להיות גדול מבעבר ".   
" אף אחד לא שינה את התכניות אצלנו "  סיפר פסח רוזן ,  רכז צוות החירום הישובי בעין השלושה , " צפויים להגיע לכאן הרבה אנשים לפסח ,  בהם בני קיבוץ שעזבו ,  חברים לשעבר וכדומה .  יחגגו אצלנו לפחות 170 איש .  זה פחות משנים קודמות ,  אבל זה בהחלט מראה שבאים לכאן אורחים למרות מה שקורה ואף אחד לא חושש .  גם בתקופות של קסאמים ,  היו הרבה אנשים כאן .  עד עכשיו ,  אף אחד לא ביטל את בואו ".  לדבריו ,  האירועים האחרונים לא השפיעו בצורה משמעותית על החברים והתושבים בקיבוץ : " הציבור מתנהג תמיד לפי ההנחיות "  הוא חייך , " ככה זה בעין השלושה ".  מזרחה משם ,  בקיבוץ רעים ,  שומרים גם כן על שגרת חיים רגילה ,  עם מעט דאגה בגלל שהקיבוץ לא ברשימת הישובים שאמורים לקבל חדרי ביטחון : " אני לא שומעת מהחברים חששות ושגרת החיים כאן נותרה כשהיתה .  העובדה שאנחנו רחוקים מאוד מהצבת חדרי ביטחון קצת מדאיגה אותי ,  כי הרקטות הגיעו גם עד לאזור הקיבוץ ". 

לקראת החג :  ביטולים בצימרים לאורך גבול עזה
בישובים הקרובים לרצועת עזה מרגישים היטב את התחממות הגבול והדבר משפיע עליהם גם כלכלית . " לקראת סדר הפסח היו הרבה הזמנות ועכשיו יש ביטולים ",  אמר רכז משק קיבוץ כיסופים

