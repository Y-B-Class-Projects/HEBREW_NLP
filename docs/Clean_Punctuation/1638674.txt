חדד כתער
אלבום ההופעה של שרית חדד בקיסריה ממחיש שהזמרת מספר 1 של ישראל לא באה להיות נחמדה  היא באה לנצח .  חגי אוזן היה בגן עדן
גם אם היא לא היתה הראשונה שהופיעה בקיסריה ובהיכלי התרבות ,  יש בשרית חדד משהו הצהרתי  אמירה שהיא הרבה מעבר להופעה במעוזים שבעבר היו מחוץ לתחום הסלסולי .  שכן ,  שרית חדד מייצגת את הגישה שהובילה את המוזיקה המסתלסלת למקום שבו היא נמצאת היום  גישת ה"באתי ,  שרתי ,  כבשתי "   ורק אחריה הגיע המבול ששטף את המוזיקה הישראלית כולה .
 כבר בתחילת הקריירה שלה ,  היה ברור שחדד מגיעה באנרגיות אחרות לגמרי .  יחד עם מנהלה המיתולוגי ,  אבי גואטה  ( או ,  כמו שהיא מכנה אותו ,  אבי גואצה )  ,  היא ויתרה על הבכיינות ובמקום זה הציגה עשייה מסביב לשעון .  גואטה אמר שהוא לא מאמין שיש אפליה של המוזיקה המסתלסלת והאמין שמוצר טוב עושה את העבודה בכל מקרה ובלי טובות .  הוא הוכיח שהוא צדק .  
עד ששרית חדד הגיעה ,  ניסתה תעשיית הענטוזים כל מיני דרכים להגיע אל לב המיינסטרים .  רוב האנרגיה הושקעה בניסיון למצוא חן ולהציג מוזיקה נחמדה , " ים תיכונית "  כזאת ,  שעושה נעים וכיף .  שרית חדד הגיעה עם אג'נדה שונה .  היא לא ניסתה להיות נחמדה אלא הלכה עד הסוף .  זה מאפיין את כל הדור הנוכחי במוזיקה המסתלסלת .  גולדה מאיר אמרה בזמנו על המזרחים ש"הם לא נחמדים ".  היא צדקה .  המוזיקה הזאת היא לא נחמדה ,  היא אסלית ,  אמיתית ,  חריפה ,  לא בוררת מילים ,  אומרת את מה שיש לה על הלב וממשיכה הלאה .  היא לא מוותרת עד שהיא משיגה את מה שהיא רוצה .
 וכך בדיוק היא שרית .  למרות שנראה שהיא זמרת מיינסטרים שיישרה קו עם הצליל הרחב ,  היא נשארה נאמנה לעצמה ולקהל שלה לאורך כל הדרך .  היא היתה ונשארה הזמרת מספר אחת של ישראל ,  לפחות בכל מה שקשור לטכניקת השירה .  הסלסולים שלה פשוט מדהימים ,  מסוג הדברים שאי אפשר ללמוד בשום בית ספר .  זה משהו מולד  או שיש לך את זה או שאין .  על הבמה ,  היא נותנת שואו מתוקתק עד הפרט האחרון .  מסביבה ,  הפקה חלומית  מרקדנים מאותגרים מינית ועד תזמורת עשירה בהפקתו הפנטסטית של יעקב למאי .  
בדיוק בגלל זה ,  גם אם האלבום שמתעד את הופעתה בקיסריה עבר מקצה שיפורים באולפן  ( ונראה לי שהוא עבר )  ,  זה עדיין לא גורע מההנאה ממנו .  בהפקות מהסוג הזה צריך ללכת לשורה התחתונה ושם רשום סכום סופי בן שש ספרות .  כך ,  ב"שרית חדד בקיסריה :  מרוץ החיים 2009 "  אין כמעט תחושה של הופעה חיה ,  אפילו לא בעטיפה של האלבום .  הכל משויף ,  השיער במקום ,  מדי פעם שומעים דיאלוג עם הקהל ,  וזהו .  
האלבום יצא בשתי גרסאות :  די.וי.די ותקליטור לשמיעה .  בתקליטור יש בונוס שאין בדי.וי.די :  ביצוע ל"אינתה עומרי ",  שירה האלמותי של אום כולתום .  בגדול ,  חדד עוברת בו על כל הפרקים המשמעותיים בקריירה שלה ומציגה רפרטואר די ממצה של מה שהספיקה עד היום .  אך יותר מכל ,  באלבום הזה אפשר להבחין בבירור שהחיוך שלה הוא לא חיוך של נחמדות .  הוא חיוך של ניצחון .
 

חדד כתער
אלבום ההופעה של שרית חדד בקיסריה ממחיש שהזמרת מספר 1 של ישראל לא באה להיות נחמדה  היא באה לנצח .  חגי אוזן היה בגן עדן

