קוף מוזיקלי
כל האמנים של השבוע תותחים בדרך כלל ,  אלא שהפעם התפקשש להם .  אם בארזים נפלה שלהבת תמיר זוהר ירים אותה
כשהתחלתי לכתוב את הטור נאלצתי להתמודד עם זבל בלתי נסבל .  אך חיש מהר חלף לו הזמן ,  והצלחתי להבין איך להתמודד עם עצמי .  בכל הנוגע למוזיקה- נראה כי לאחרונה הפלייליסט השתפר ,  וכעת הוא סתם גרוע .  המשתתפים השבוע הם סבבה והכל ,  ובדרך כלל הם יוצרים דברים טובים ,  אלא שבעבודות האחרונות שלהם דברים לא הלכו כשורה .  הקופים היו רחמנים הפעם וסיכמו ברוגע מה לא רואים ,  מה לא שומעים ועל מה לא מדברים .
 את המדור פותח אביהו ,  וכולי תקווה שזו הפעם היחידה והאחרונה שאראה אותו כאן .  אביהו ,  זמר מצויין שהוציא שני סינגלים מעולים לרדיו ,  נופל בסינגל השלישי .  רגע לפני שמשתחרר לאוויר העולם כל האלבום ,  הוא מוציא את  " בשבילך ".  מה נגיד ?  לא ממש בשבילכם .  נותר רק לאחל לאביהו בהצלחה עם האלבום החדש והמון המון מזל טוב .  חוצמזה ,  תבטיחו לעצמכם שלא תשמעו את השיר הזה לעולם ,  ורוצו לשמוע שיר אחר שלו .
 השיר החדש של קייטי פרי ושל מה שמם יגרום לכם להשתין תותים ,  יפנק לכם את הצב ויעיף לכם את הכרבולת לפסטיבל עגבניות בצ'ילה .  קיצר ,  זה שיר בנזונה .  אז למה זמרת כה מוכשרת ,  ושני בחורים כה לא מוכרים  ( להמציא הרכב בשביל שיר אחד ..  נו באמת )  ,  מסכימים להשתתף בכזה קליפ דבילי ?  !  
וזו עלילת הקליפ :  שני גברים ,  אחד שחש את עצמו גבר ושני שישמח לחוש איזה גבר ,  עושים תנועות עם הידיים ליד ברזייה בזמן שהם מצליחים לגרום לעיוור להתחיל לראות ,  למיליון בחורות מרחבי העולם לרוץ אליהם ולתחושת דז'ה וו נוראית לפרסומת לדאודורנט בריח אסלה .  רוצו לראות .
 אם בעבר חשבתי שאין דבר יותר צפצפני מאניטה פללי ,  השבוע התברר לי כי טעיתי .  בשיר  " Whatever you like "  מצליחה אניה מרינה להגיע לקול יותר צפצפני מאזעקת אמת .  האזנה במשך דקות אחדות תצליח לקרוע לכם את עור התוף ולגרום לכם לסבול מסחרחורת וכאבי ראש נוראיים .  אם לא די בכך ,  הסט עליו מצולם הקליפ הוא ספק חנות לאלקו ג'ל ספק חנות מין לגמדים ,  וספק אם מישהו מבין מה הקשר לשיר .  אם הגברת אניה מרינה רוצה לעשות כל מה שנאהב- שתתחיל בלא לשיר .  אוו ,  את זה אני אוהב .
 
קוף מוזיקלי
כל האמנים של השבוע תותחים בדרך כלל ,  אלא שהפעם התפקשש להם .  אם בארזים נפלה שלהבת תמיר זוהר ירים אותה

