יו"ר קרן המטבע הבינלאומית :  נסיגה מוקדמת מדי מהתמריצים עלולה להוביל למיתון חוזר
דומיניק שטראוס קאהן : " התאוששותן של הכלכלות המפותחות היתה איטית ,  ולכן עלינו להיות זהירים "
 כמה מדינות עלולות לסבול ממיתון חוזר  ( "דאבל דיפ ")  ,  אם תיסוגנה מהתמריצים מוקדם מדי ,  כך אמר דומיניק שטראוס קאהן ,  יו"ר קרן המטבע הבינלאומית  ( imf ) .התאוששות בביקוש ובתעסוקה היא תנאי הכרחי לממשלות לפני שיחלו לסגת ממדיניות התמריצים שנועדה לעודד את כלכלותיהן ,  אך העיתוי המדויק תלוי בתנאים הספציפיים של כל כלכלה ,  אמר היום שטראוס קאהן לעיתונאים בטוקיו . " ההתאוששות בכלכלות מפותחות היתה איטית ,  ולכן עלינו להיות זהירים ,  מכיוון שהיא שבירה מאוד ",  אמר שטראוס קאהן . " אם יציאה מוקדמת מדי תוביל למיתון חדש ,  אני באמת לא יודע מה נוכל לעשות ",  הוסיף .  עוד אמר שטראוס קאהן ,  כי התמודדות עם החוב הציבורי צריכה להיות בראש סדר העדיפויות של ממשלות רבות .  באוקטובר 2009 פרסמה ב-imf תחזית לפיה הכלכלה העולמית תצמח ב-3.1% ב-2010 ,  לאחר שבשנה שעברה נסוגה .  שטראוס קאהן אמר כי הכלכלה העולמית היתה חזקה מהצפוי ,  בהובלת השווקים המתעוררים באסיה .
 
יו"ר קרן המטבע הבינלאומית :  נסיגה מוקדמת מדי מהתמריצים עלולה להוביל למיתון חוזר
דומיניק שטראוס קאהן : " התאוששותן של הכלכלות המפותחות היתה איטית ,  ולכן עלינו להיות זהירים "
 
