שטיגליץ : " עתיד גוש היורו עגום ;  גל הצנע ששוטף את היבשת פוגע בהתאוששות הכלכלה "
" הפערים בין מדינות באירופה מפעילים לחץ גדול על היורו ,  והוא עלול לא לשרוד ",  אמר הכלכלן חתן פרס נובל
עתידו של גוש היורו נראה עגום ,  ו"גל הצנע "  ששוטף את אירופה פוגע בהתאוששות השברירית של כלכלת אירופה ,  כך אמר הכלכלן חתן פרס נובל ג'וזף שטיגליץ.שטיגליץ ,  הכלכלן הראשי של הבנק העולמי לשעבר ,  צופה כי ספקולנטים יתחילו בקרוב להפעיל לחץ על ספרד ,  אשר נאבקת בעול חובות כבד ובאבטלה גבוהה .  בשבוע שעבר הורידה סוכנות דירוג האשראי מודי'ס את דירוג האשראי של ספרד מ-aaa - הרמה הגבוהה ביותר - ל-aa1.לדברי שטיגליץ ,  המגזר הבנקאי עבר מהר מדי למצב של  " עסקים כרגיל ",  וישנו עדיין סיכון למשבר כלכלי נוסף ,  למרות שיפורים ברגולציה .  שטיגליץ ,  פרופסור באוניברסיטת קולומביה ,  כתב את הדברים בספרו החדש ,  freefall ""  ,  שתקציר ממנו מובא היום בעיתון  " סאנדיי טלגרף ".  בספר מביע שטיגליץ חששות שמא ממשלות בעולם ,  אשר מנסות לקצץ במהירות את גירעונותיהן ,  מסתכנות במיתון חוזר.בנוגע ליורו ,  אמר שטיגליץ כי ההבדלים בין צרכיהן של מדינות בעלות עודפי סחר גדולים ,  ובמיוחד גרמניה ,  לבין אלה של מדינות גם גירעונות כמו אירלנד ,  פורטוגל ויוון ,  מפעילים לחץ גדול על המטבע האירופי ,  וכי הוא עלול לא לשרוד את הלחץ הזה .  אחת הדרכים להציל את היורו ,  לדבריו ,  היא שגרמניה תעזוב את גוש היורו ,  וכך ניתן יהיה לפחת את המטבע ולסייע למדינות המתקשות עם היצוא .
 
שטיגליץ : " עתיד גוש היורו עגום ;  גל הצנע ששוטף את היבשת פוגע בהתאוששות הכלכלה "
" הפערים בין מדינות באירופה מפעילים לחץ גדול על היורו ,  והוא עלול לא לשרוד ",  אמר הכלכלן חתן פרס נובל

