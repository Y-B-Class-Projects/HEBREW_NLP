קטן איכזב ,  ורמוט נרדם ,  שכטר נעלם
זה לא היה קשה לבחור את השחקן הטוב ביותר במגרש ,  אבל רק בגלל שמיטב שחקני מכבי חיפה והפועל ת"א לא עמדו בציפיות .  משחק העונה- הציונים
ניר דוידוביץ'  6השרה המון ביטחון על ההגנה ,  היה בדיוק איפה ומתי שהיו צריכים אותו והפגין לב גדול כשהמשיך לשחק למרות מספר פגיעות .  עם שוער פחות טוב הפועל תל אביב אולי היתה מצליחה לעקוץ במחצית הראשונה ,  לא עם דוידוביץ' .
 עלי עוסמאן  7 השחקן הטוב במגרש .  הפתעת המשחק .  מי שחשב שעוסמאן יעשה במכנסיים מול האגף השמאלי המפחיד של הפועל תל אביב התבדה .  עשה עבודה הגנתית מצוינת ,  אבל למרות שהגביה מספר כדורים מסוכנים ,  לא תמך מספיק בחלק ההתקפי של חיפה .  
ז'ורז'ה טשיירה  6למרות השליטה של הפועל תל אביב בחלקים מסוימים ,  הוא לא עמד במבחנים גדולים .  גם במשחק העונה שמר על היכולת השקטה שלו ,  הבטוחה ,  הרגועה ,  ומיעט להסתבך ולסבך .  
דקל קינן  6לא טעה ולא התבלט ,  אבל בסך הכל הנהיג חולית הגנה שלא נתנה למשחק הפחות המוצלח של הקישור החיפאי להקרין על ההתנהלות שלהם .  גם הבריחה של שכטר מדי פעם לצדדים חסכה כאבי ראש מבלמי חיפה .  
פיטר מסיללה  5החלק המאכזב יותר בחולית ההגנה של חיפה ,  בעיקר בחלק ההתקפי .  במשחק כל כך צפוף חיפה היתה זקוקה לאיכות באגפים ,  ומסיללה לא נתן לה את זה הפעם .  מלך הבישולים של הליגה לא הגיע אפילו פעם אחת לרחבת הפועל .  אלישע לוי ודאי אומר :  לפחות הוא לא פישל בהגנה .  
ג'ון קולמה  4אחד המאצ'-אפים המרכזיים לפני המשחק היה בין קולמה וכיאל ,  לידין ונאתכו .  אלא שקולמה לא הצליח לארגן את המשחק של חיפה ולהעניק לה יתרון במרכז השדה .  שוב התגלה שהוא אלוף הארץ במסירות קצרות לרוחב .  הקולומביאני האט את משחק ההתקפה של חיפה ולא הצליח לעצור את ידין ונאתכו .  
בירם כיאל- 4 עיין ערך קולמה .  איבד המון כדורים במחצית הראשונה .  הפסיד המון קרבות לנאתכו וידין במרכז המגרש .  השתפר מעט במחצית השנייה .  מסירת עומק ראשונה טובה לגדיר בדקה ה-80 כמעט שסידרה שער מנצח ,  אבל בשורה התחתונה מיהלום כמו כיאל אפשר וצריך היה לקבל יותר .  לא יזיק גם לשפר את מיומנות הבעיטה מרחוק .  
ליאור רפאלוב  4 מנסה ,  אבל כנראה לא מסוגל .  רפאלוב לא עשה אף פעולה התקפית מסוכנת ואיכזב במשחק שיכול היה לפתוח עבורו פרק חדש בקריירה ולספק חותמת סופית על שמועת הקאמבק .  לא חוכמה להבקיע נגד רמת גן והפועל פתח תקוה .  
יניב קטן  4מי שסחף את מכבי חיפה לניצחון אדיר במשחק העונה הקודם מול הפועל תל אביב ,  לא הופיע הפעם .  קטן לא בעט מספיק לשער ,  לא הכין מספיק מצבים וסיפק הוכחה נוספת לקשר בין היכולת שלו ליכולת של מכבי חיפה ולתלות בין הדברים .  
מוחמד גדיר  5לא הורגש כלל במחצית הראשונה .  היה מעט מעורב יותר בהמשך .  החמיץ את שני המצבים הכי מסוכנים של חיפה במחצית השנייה .  פעם אחת בעט באנוכיות במקום למסור .  בפעם השנייה ניסה להשתלט על כדור בחזה במקום לנגוח ישירות לשער .  נכון ,  הוא היה מאוד פעלתן ,  אבל חייב להיות יותר יעיל .  
ולדימיר דבאלישווילי - 4כבד ,  מסורבל .  בעיטה אחת מסוכנת לשער בחצי הראשון .  עוד משהו ? 
מחליפים:שלומי ארבייטמן  ( 60 )   חילוף מאוחר מדי של אלישע לוי .  גם הוא ,  כמו יתר התקפת חיפה ,  לא הורגש מספיק .  ציון :  5גוסטבו בוקולי  ( 77 )  ,  שי מימון  ( 90 ) 
ניל אברבנל- 4למזלו לא ספג ,  במשחק שאף שוער צעיר במצבו לא רוצה לספוג .  אבל לא בגלל שהוא היה טוב ,  אלא בגלל שמכבי חיפה כמעט ולא סיכנה אותו .  אברבנל נפגע במהלך המחצית השנייה וזה כמעט עלה להפועל תל אביב בשער .  השוער הצעיר יכול היה גם לספוג ביציאה גרועה לנגיחה של דבאלישווילי ,  אבל הצליח לצאת נקי מהמשחק .  דני בונדר  5כשהוא יודע שבקרוב הוא יורד לספסל לטובת מגן רכש ,  בונדר תיפקד לא רע בהגנה .  יכול להיות שהפחד מטעויות גרם לו להישאר מאחור ולא לתמוך כמעט בהתקפה ,  סיבה שבגללה גוטמן רוצה לחזק את החלק הזה של הקבוצה .  
ואליד באדיר  5מחצית ראשונה איומה של הבלם המזדקן ,  אבל למזלו דה סילבה חיפה עליו מאחור .  לזכותו נרשם חילוץ של שער בטוח מרגלי גדיר בדקה ה-80 ,  כשגלש בתזמון מצוין ומנע שער בטוח .  
דאגלס דה סילבה  6העוגן בהגנת הפועל תל אביב .  שקט ובטוח ,  כמעט ולא טועה .  הצליח לשתק את דבאלישווילי .  תרומתו ההתקפית לא באה לידי ביטוי בשל הרמות גרועות של חבריו במצבים נייחים ,  אבל זה לא מנע ממנו להיות אחד החיילים הטובים ביותר של גוטמן בחיפה .  
דדי בן דיין  6אחרי שהרגיל אותנו לתרומה נהדרת בחלק ההתקפי ,  זה לא היה משחק אותו ירצה בן דיין לזכור .  לא פרץ מספיק את הגנת חיפה מצד שמאל ולמרות שלא טעה בחלק האחורי ,  הדרישה מבן דיין היא אחרת .  
אביחי ידין  5חילץ הרבה כדורים בקישור האחורי ועזר לנאתכו בהנעת המשחק של הפועל ,  אבל לא הצטרף מספיק קדימה ובניגוד למשחקים אחרים לא איים על שער היריב .  
ביבראס נאתכו  6מחצית ראשונה נהדרת של הקשר המחונן .  היה השליט הבלעדי במרכז המגרש ,  אבל נעלם קצת מהדקה ה-65 והלאה .  חילק המון מסירות טובות והעביר בצורה טובה את כובד המשחק מימין לשמאל ולהיפך .  הוא וידין ניצחו בקרב נגד כיאל וקולמה ,  אבל הפועל תל אביב לא ניצחה את מכבי חיפה .
 גילי ורמוט  5עוד מאסטרו שהלך לאיבוד במשחק טקטי מדי .  כמו שקטן טוב עושה מכבי חיפה טובה ,  גם גילי ורמוט לא טוב שווה הפועל תל אביב לא מספיק טובה בהתקפה .  ורמוט התקשה מאוד בפעולות ההתקפיות ועזר להגנת חיפה לעצור אותו .  
מהראן לאלה  4לא הורגש במגרש ,  עד שהפך לחילוף הראשון של הפועל תל אביב .  בצדק .  
ערן זהבי  5מצד אחד ,  היה נייד מאוד ולא פעם גם הפעיל ביותר בהתקפת הפועל תל אביב .  מצד שני ,  כדי לנצח בקרית אליעזר ,  הפועל תל אביב צריכה יותר מערן זהבי .  תרתי משמע .
 איתי שכטר  4עוד כוכב שלא הגיע למשחק גדול .  במקרה של שכטר ,  זה גם מצטרף לשרשרת משחקים פחות מרשימים שלו .  נכון ,  הוא היה נייד מאוד .  פעם על הקו הימני ,  פעם מצד שמאל .  ניסה להטריד את הגנת חיפה ,  אבל לא הגיע למצבי הבקעה של ממש .  בלי שכטר ובלי ורמוט ,  הפועל תל אביב יכלה להניע כדור עד מחר בבוקר ועדיין לא לכבוש שער מנצח בקרית אליעזר .  
מחליפים:דניאל דה רידר  ( 66 )  ,  מיכאל זנדברג  ( 82 )  ,  ויקטור מרעי  ( 87 ) 

קטן איכזב ,  ורמוט נרדם ,  שכטר נעלם
זה לא היה קשה לבחור את השחקן הטוב ביותר במגרש ,  אבל רק בגלל שמיטב שחקני מכבי חיפה והפועל ת"א לא עמדו בציפיות .  משחק העונה- הציונים

