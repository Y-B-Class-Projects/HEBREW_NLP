סופית :  מכבי תל אביב נגד מכבי חיפה ללא קהל
משחק גביע הטוטו  ( 16:00 ,  5+ לייב )  יתקיים במתכונת המקורית .  מפגן לאבי כהן :  נגד בית"ר ,  בקבוצה יפעלו לפתוח את יציע 10
יום קשה עבר אתמול  ( רביעי )  על מכבי תל אביב ,  שעה שנפרדה מאבי כהן ,  אחד הסמלים הגדולים בתולדות המועדון ,  שהובא למנוחות בבית העלמין ברמת השרון .  בקבוצה בירכו על החלטת ההתאחדות לגלות רגישות ,  להיענות לבקשתם ולדחות את משחק רבע גמר גביע הטוטו מול מכבי חיפה ביום  ( חמישי ,  16:00 ,  ספורט 5+ לייב )  .  למרות הבקשות של אוהדי מכבי תל אביב לקיים את המשחק עם קהל ,  בניגוד לעונש שעומד לחובת הקבוצה ,  הודיעה ההתאחדות כי לא ניתן להיערך לכך והוא יתקיים ללא קהל .
" משחק גביע הטוטו בין מכבי תל אביב למכבי חיפה ייערך ללא קהל זאת לאחר שההתאחדות ומכבי תל אביב הגיעו להסכמה כי לא ניתן להיערך למשחק עם קהל היום בכל הקשור לסידורי אבטחה ,  שיטור וסדרנות ",  נמסר מההתאחדות . " המפגן שתכננו האוהדים לזכרו של אבי כהן ז"ל יתקיים במשחק הליגה של הקבוצה מול בית"ר ירושלים ".  במכבי תל אביב מנסים כבר עתה לבקש מבית הדין לאפשר להם לפתוח את כל שערי האיצטדיון בבלומפילד כי כזכור גם נגד בית"ר עומד לחובת הקבוצה עונש של סגירת יציע 10 .  במכבי מתחילים להכין את הקרקע על מנת לאפשר איצטדיון מלא ופתיחת כל השערים נגד בית"ר במשחק שיהפוך למשחק מחווה לזכרו של אבי כהן .
 יש לציין כי בהתאחדות הביעו נכונות לאפשר את קיום המשחק הערב עם קהל אולם העובדה ששעת המשחק נקבעה ל-16:00 ,  שעה מוקדמת יחסית ,  וכן הצורך בכינוסם של דייני בית הדין שאמורים היו לבחון את סוגיית הפיכת החלטתם ,  הקשתה על הוצאת הרעיון לפועל .  לכל אלו הצטרף גם פרט טכני שכן קשה מאוד לארגן ביום חמישי בשעות הצהריים  ( המאבטחים מגיעים לאיצטדיון כשלוש שעות לפני המשחק )  400 מאבטחים בהתראה כה קצרה וזאת משום שרובם מוצבים כעת בעבודות שונות אחרות בניגוד לימים בהם המשחקים נערכים בשעות הערב המאוחרות או בשבתות .
 בכל מקרה ,  לפני המשחק היום תיערך דקת דומיה לזכרו של אבי כהן ,  ושחקני שתי הקבוצות יענדו סרטים שחורים .  שחקני מחלקת הנוער של מכבי תל אביב קיבלו הערב לפני האימון שלהם מורשת קצרה על ההיסטוריה של אבי כהן ממנהל מחלקת הנוער ניר לוין .
 
ובמעבר חד לכדורגל .  הצהובים קיימו ברביעי אימון בסגל כמעט מלא ,  למעט תמיר כחלון שככל הנראה יסגור בימים הקרובים את תנאיו בשרלרואה הבלגית .  מי שלא ייכלל בסגל למשחק הוא הקשר האריס מדוניאנין וזאת בשל מה שהגדירו במועדון כחוסר התייחסות הולמת וזלזול באימונים .  
על פי ההרכב שתורגל באימון נראה שרוני גפני ,  שרן ייני ומאור בוזגלו ,  שלא פתחו בניצחון הליגה האחרון בבאר שבע ,  יפתחו בהרכב במקומם של יואב זיו  ( צהובים )  ,  גל אלברמן ואלירן עטר .  גם דור מלול מתוכנן לפתוח ,  ככל הנראה במקום רוברטו קולאוטי שיסופסל .  יואב זיו המוצהב יעמוד לרשות הקבוצה במשחק הליגה נגד מכבי חיפה ביום שני הקרוב ,  ומי שלא יוכל לשחק במשחק הבאהוא ג'יבריל סידיבה ,  שבכל מקרה יצוות בקישור האחורי עם ייני ומלול .  
אמש קיימו ראשי הקבוצה ובתוכם המנג'ר אבי נמני ,  המנכ"ל עוזי שעיה והמאמן יוסי מזרחי שיחה עם החלוץ רוברטו קולאוטי ,  שהביע את רצונו להישאר במועדון ולהמשיך לתרום להצלחת הקבוצה .  קולאוטי הדגיש בפני אנשי מכבי תל אביב שהוא רואה עצמו חלק בלתי נפרד מהקבוצה בשנים הקרובות ,  ונראה שבכך הסתיימו הספקולציות לגבי עזיבה אפשרית שלו בינואר ,  בעקבות פרסומים על התעניינות של ניואלס אולד בויס הארגנטינאית .  
ברק יצחקי שנחת אחרי הצהריים בישראל ,  אחרי 10 ימי פעילות שיקומית ברומא ,  הגיע למתחם בקרית שלום והמשיך בהליך השיקום לברכו עם הצוות הרפואי של המועדון .
 ציון צמח ,  שכרטיסו שייך למכבי תל אביב ושיחק בחודשים האחרונים בנס ציונה מהליגה הלאומית ,  עבר בהשאלה משנית להפועל רמת גן ,  לאחר שחתם שם עד סוף העונה .
 הרכב משוער :  לירן שטראובר ,  קלמי סבן ,  ניבאלדו ,  סאבו פאביצ'ביץ' ,  רוני גפני ,  ג'יבריל סידיבה ,  שרן ייני ,  דור מלול ,  יובל אבידור ,  מאור בוזגלו ,  דימיטאר ראנגלוב .
 חלוץ מכבי חיפה ,  מוחמד גדיר ,  יחכה להחלטת המועדון בנוגע למועד ניתוח הבקע שיעבור בקרוב .  כפי שפורסם אמש ,  מיד לאחר האימון המסכם לקראת המשחק מול מכבי תל אביב ,  גדיר התבשר כי ייאלץ לעבור את הניתוח .  מאוחר יותר התברר כי ייעדר כחודש מהמגרשים ,  על פי הערכת ד"ר קופלמן שטיפל גם בליאור רפאלוב .  בשונה מהפציעה של רפאלוב ,  לגדיר יש בקע בשני צדי הבטן .  אם גדיר יעבור את הניתוח בשבוע הבא ,  הוא לא ישחק נגד מכבי תל אביב בליגה ,  אך עדיין אין החלטה סופית בעניין .
 גדיר ,  כידוע ,  מצטרף לרשימה ארוכה שכוללת לא רק את רפאלוב  ( ייעדר כארבעה שבועות )  ,  אלא גם את פיטר מסיללה  ( ייעדר חודש וחצי לפחות )  וסינטאיהו סלליך  ( ייעדר עוד כשלושה שבועות )  . " הפציעות הללו מתחילות להזכיר את מה שקרה לנו בסיום העונה שעברה ",  אמרו אמש שחקנים בחיפה בנוגע למכת הפציעות בקבוצה . " נקווה שכדור השלג ייעצר ".  ניר דוידוביץ' אמור להיות כשיר למשחק ביום שני בליגה .  גם יניב קטן ,  איגנסיו קאנוטו שרק חזר מחופשה ואדריאן סילבה שנמצא בדרכו החוצה מהקבוצה ,  קיבלו הודעה כי לא ייכללו בסגל .
 אפרופו רפאלוב ,  מכבי חיפה סירבה בימים האחרונים לבקשת סוכנו ,  דודו דהאן ,  לבדוק אפשרות למכור אותו לאירופה בחודש ינואר .  דהאן התבקש לחכות גם עם בדיקות שיערוך בנוגע לגדיר ,  שגם אותו הוא מייצג .  בסוף העונה ינסה דהאן להוציא את השניים לאירופה .  הסקאוט אלון חרזי לא יצא בתקופה האחרונה לצפות במשחקים בחו"ל ,  בגלל הפגרות ברחבי אירופה ומזג האוויר .  עד תחילת השבוע יקבל אלישע לוי החלטה סופית בנוגע לבלם אנדריי פיליאבסקי והקשר סיידו יאיא ,  שלפחות אחד מהם אמור להישאר בחודש ינואר .  המאמן עדיין מתלבט לגבי ההרכב ותרגל 12 שחקנים .  גדיר ,  שעדיין יכול לשחק עד הניתוח ,  תורגל לסירוגין בהרכב יחד עם יאיא ועידן ורד ,  כאשר שניים מהם יפתחו בהרכב .  גם פיליאבסקי יקבל דקות בכורה .
 בחיפה הוציאו הבוקר הודעה בנוגע לפטירתו של הבלם האגדי אבי כהן ,  ז"ל . " מועדון כדורגל מכבי חיפה מרכין ראש ואבל עם מותו של אחד מגדולי שחקני ישראל בכל הזמנים ,  אבי כהן ",  נמסר בהודעה של דובר המועדון ,  דודו בזק . " ביום קשה זה אנו מחבקים את משפחתו היקרה ומצדיעים לאדם שהטביע חותם על הכדורגל בישראל ". 
הרכב משוער :  אמיר אדרי ,  אייל משומר ,  אריק בנאדו ,  שי מימון ,  טאלב טואטחה ,  גוסטבו בוקולי ,  ג'ון קולמה ,  אייל גולסה ,  מוחמד גדיר  ( סיידו יאיא )  ,  עידן ורד ,  ולדימיר דבאלישווילי .
 
סופית :  מכבי תל אביב נגד מכבי חיפה ללא קהל
משחק גביע הטוטו  ( 16:00 ,  5+ לייב )  יתקיים במתכונת המקורית .  מפגן לאבי כהן :  נגד בית"ר ,  בקבוצה יפעלו לפתוח את יציע 10

