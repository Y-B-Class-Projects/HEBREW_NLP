התחרות העקובה מדם בתחום האימון האישי בישראל - השרלטנים חוגגים
תחום הקואוצ'ינג לא הוסדר בחוק בישראל ופרוץ לפעילותם של שרלטנים שלא עברו הכשרה
לשכת המאמנים ,  ארגון המאמנים ,  איגוד המאמנים - מבולבלים ?  גם המאמנים האישיים בישראל .  בארצות הברית פועלים 6 ארגוני גג ובישראל הקטנה פועלים כבר 4 ,  ואיש הישר בעיניו יעשה .  אל תחפשו שם עבודה ,  80% מהמאמנים מובטלים.בתקופה בה תחת כל עץ רענן יושבים 3 מאמנים אישיים ,  מובטלים בדרך כלל ,  מגיע השפע המשונה הזה גם לארגוני הגג .  אלה מנהלים ביניהם מלחמה יצרית עקובה מדם רע .  רק לאחרונה חגגה icf ,  השלוחה המקומית של איגוד המאמנים הבין לאומי שמקורו בארה"ב ,  את הכרתה כעמותה בישראל ,  והצטרפה ל-3 ארגונים קיימים ,  המתיימרים כל אחד בדרכו להוות ארגון גג לעוסקים במקצוע .  לשם השוואה ,  בכל ארה"ב הגדולה פועלים 6 ארגונים בלבד.האימון האישי  ( קואוצ'ינג )  עשה לארץ עלייה מארצות הברית לפני פחות מעשור ,  ובדומה לעולם גם כאן אינו מוסדר חוקית .  בשנת 2006 ,  ביוזמת ח"כ דאז ושר התיירות דהיום סטס מיסז'ניקוב ,  התחיל תהליך ניסוח טיוטת חוק המאמנים .  אלא שמיסז'ניקוב עושה היום דברים אחרים :  המסמך מעולם לא תורגם לחוק ,  ונכון להיום אין מי שמקדם אותו בבית המחוקקים הישראלי.כתוצאה מאי הסדרת העיסוק ,  התחום פרוץ ופתוח לשרלטנים ואפילו ראשי הארגונים השונים מסכימים כי במידה רבה קיימת זילות כללית של המושג  " אימון אישי ".  אפילו השם זכה לעילגות מביכה .  בעוד המושג באנגלית הוא קואוץ' משתמשים שרלטנים שאינם בקיאים בעברית או בשפת המקור במושג השגוי קואוצ'ר .  באין אתיקה אחידה וללא מנגנון אכיפה ,  ללא מערך מסודר של הדרכה מקצועית ובחינות ,  לצד ההכשרות השונות - קיימים בשוק לא מעט המכריזים על עצמם מאמנים למרות שלא עברו כל הכשרה לעסוק בכך.מאחר ואין כל דרישה חוקית מחייבת הנוגעת להסמכת מאמנים ,  בשנים האחרונות צמחו בארץ למעלה מ-60 מסגרות להכשרה ,  שכל אחת מכשירה ומסמיכה את בוגריה על פי קריטריונים שונים.גם טווח עלויות ההכשרה רחב ונע בין 7,500 שקל ל-25,000 שקל .  על פי הערכות ,  בעשור האחרון צמחו בישראל לא פחות מ-6,000 מאמנים אך ככל הנראה רק כ-20% מהם מתפרנסים מכך באופן חלקי או מלא .  עלות אימון אישי נעה בין 200 שקל ל-600 שקל .  אימון עסקי עולה הרבה יותר.הכתבה המלאה מחר במדור קריירה

התחרות העקובה מדם בתחום האימון האישי בישראל - השרלטנים חוגגים
תחום הקואוצ'ינג לא הוסדר בחוק בישראל ופרוץ לפעילותם של שרלטנים שלא עברו הכשרה

