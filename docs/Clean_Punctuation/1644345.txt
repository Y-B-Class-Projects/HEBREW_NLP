יגואר :  הכי הרבה בעיות בלמים
יצרנית הפרימיום מבקרת הכי הרבה במוסך בשל בעיות במערכת הבלימה .  גם היצרניות היפניות לא חפות מתקלות
תקלת הבלמים שהתגלתה בטויוטה פריוס החדשה ,  לעד תעמוד כאות קין ליצרנית היפנית וכך גם תקלת דוושת התאוצה בדגמים הרלוונטיים .  אלא שבדיקה שנערכה בבריטניה על ידי ה-'Warranty Direct' המתמחים במבדקי אמינות לכלי רכב ,  עולה תמונה מפתיעה לגמרי .  בבדיקה שנערכה לכ-80 אלף כלי רכב בני שלוש עד שמונה שנים ברחבי הממלכה המאוחדת ,  מתברר כי בעיות הבלימה הן עניין שכיח דווקא אצל יצרנית הפרימיום המקומית יגואר .
 3.73 אחוזים מדגמי יגואר בשנים הנדונות ,  נדרשו לסור למוסכים לפחות פעם אחת בשנה לשם תיקון בעייה במערכת הבלמים ,  כך עולה מהבדיקה שערכו ה-'Warranty Direct' ואשר דירגה 36 יצרניות רכב שונות .  יצרנית הפאר מקדימה את קרייזלר האמריקנית אצלה שכיחות התקלה עומדת על 2.78 אחוזים .  שלישית מדורגת פיאט עם 2.74 אחוזים ואחריה פיג'ו עם 2.55 אחוזים .  
אם אתם מנאמני המותגים היפניים ,  רגע לפני כתיבת הטוקבק כדאי שתדעו שמיצובישי ומאזדה מדורגות בהמשך עם 2.48 ו-2.44 אחוזים בהתאמה .  במקום השמיני נמצאת לקסוס עם 2.21 אחוזים ,  מקדימה את אמא טויוטה שמדורגת המקום ה-12 מתוך 36 יצרניות כאמור .  להשלמת התמונה נציין כי ג'יפ מדורגת שישית  ( 2.27 אחוזים ,  פורד תשיעית  ( 2.09 אחוזים )  ולנד רובר עשירית  ( 2.06 אחוזים )  .  אגב ,  עורכי המבדק מדגישים כי יונדאי הקוריאנית אינה ברשימה וכך גם רובר ו-MG שעברו לידיים סיניות ,  וזאת מפני שאף תקלה לא נמצאה במכוניותן .
 בחלוקה לדגמים ,  פיג'ו 407 מדורגת כמכונית בעלת השכיחות הגבוהה ביותר לתקלה במערכת הבלמים עם 8.6 אחוזים שמבקרות במוסך מידי שנה .  יגואר XK8 מדורגת שניה עם 8.38 אחוזים ואחריה פיאט מולטיפלה עם 7.39 אחוזים .  במקום הרביעי נמצאת רבת המכר הישראלית מאזדה 3 ש-7 אחוזים מהמכוניות שנמכרו נכנסות למוסך פעם בשנה לפחות לתיקון מערכת הבלמים .  עוד בהמשך פורד פיאסטה  ( 6.67 אחוזים )  ,  מיצובישי כריזמה  ( 5.93 )  ,  פולקסווגן טוראן  ( 5.57 אחוזים )  ,  יגואר XKR  ( 5.47 אחוזים )  ,  קרייזלר ווייאג'ר  ( 5.16 אחוזים )  ואופל פרונטרה  ( 5.15 אחוזים )  .
 חשוב לציין כי מערכת הבלמים היא החשובה ביותר במכונית ,  ויש להתייחס אליה בהתאם .  בכל כניסה למוסך ,  בעיקר במסגרת הטיפולים השגרתיים ,  בקשו כי יבדקו שהכל כשורה ואחת לכמה שנים הקפידו גם לרענן את נוזל הבלימה .
 
יגואר :  הכי הרבה בעיות בלמים
יצרנית הפרימיום מבקרת הכי הרבה במוסך בשל בעיות במערכת הבלימה .  גם היצרניות היפניות לא חפות מתקלות

