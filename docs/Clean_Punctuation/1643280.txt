זהירות ילדים ברשת
67% מהילדים חברים ברשתות חברתיות כבר בגיל 13 - כך עולה מסקר שערך מכון פאנלס  ?  הסיכונים שאליהם הם עלולים להיחשף אינם מסתכמים רק בשיחות עם אנשים זרים  ?  לרגל היום הבינלאומי לגלישה בטוחה באינטרנט ,  שיצוין ביום רביעי ,  שוחחנו עם הורים ומומחים על הרגלי הגלישה של 
 >  >   " יש קצת היסטריה בבית בכל פעם שעולה בחדשות פרשה על פדופילים ברשת .  מתחילות מחדש כל שיחות האזהרה עם הילדים ",  מודה א' ,  אחת האמהות ששוחחה עם themarker לקראת היום הבינלאומי לגלישה בטוחה באינטרנט ,  שייערך ביום רביעי ,  ולכבודו תערוך ועדת המדע והטכנולוגיה בכנסת דיון מיוחד בעניין .  א' מודאגת ,  כמו הורים רבים נוספים ,  במיוחד מאז שבתחילת החודש נחשף מעצרו של אבינועם ברוורמן ,  החשוד בתקיפת עשרות ילדות לאחר שיצר עמן קשר באמצעות צ'טים באינטרנט .  הסיכונים שאליהם ילדים עלולים להיחשף באינטרנט כבר מזמן אינם מסתכמים בפדופיליה .  בעיות אחרות אמנם חמורות פחות ,  אך נפוצות יותר .  חשיפה לאתרים למבוגרים  ( הימורים ופורנוגרפיה )  ,  פיתויים להירשם לשירותים שונים בתשלום ,  התמכרות לגלישה ובריונות ברשת  ( bullying-cyber )  באמצעות הרשתות החברתיות ואתר יוטיוב - הם כמה מהסיכונים .  כדי לנסות לאתר את הבעיות שפעמים רבות נעלמות מעיני ההורים - בעיקר בפעילות ברשתות החברתיות - ולהציע פתרונות ,  שוחחנו עם הורים וילדים וריאיינו מומחים .  מערכת לשימור היררכיה חברתית אז מה הילדים בדיוק עושים כשהם גולשים באינטרנט ?  לפי סקר מכון פאנלס שנערך עבור themarker ונערך בקרב מדגם מייצג של 301 הורים לילדים שגולשים באינטרנט ,  הפעילות העיקרית של מרביתם היא משחקי אונליין ,  ולאחר מכן צפייה בתוכניות ובסרטים .  עם זאת ,  החל מגיל 10 יש עלייה דרמטית בשיעור הילדים הרשומים לרשתות חברתיות  ( בעיקר פייסבוק )  והשיעור גדל והולך עם הגיל עד שהפעילות ברשתות החברתיות נהפכת לעיקרית .  אף כי הרישום לפייסבוק מוגבל לבני 13 לפחות ,  47% מבני 10-12 רשומים .  כפי שסיפר לנו ליאור ויסמן ,  בן 11.5 : " אני יודע שזה מגיל 13 כי צריך לאשר בכניסה את הגיל שלך .  אבל כולם מאשרים ,  אף אחד לא באמת שם לב לזה ".  לפי הסקר ,  67%-72% מהילדים בגיל 13 חברים ברשתות חברתיות . " למרות התפישה הרווחת שילדים צעירים יותר חשופים לסכנות ברשת ,  דווקא בגילאים אלה הם פחות חשופים לתקשורת עם אחרים באמצעות תוכנות מסרים מיידיים ,  דואר אלקטרוני ורשתות חברתיות ",  אומרת שרית שטרנברג ,  סמנכ"ל המחקר במכון המחקר פאנלס . " ההיבט החברתי של הרשת ,  שגורר עמו איום חיצוני ,  מתחיל לצבור תאוצה מגיל 10 ונהפך משמעותי ביותר בהתנהלות הרשת של הילד מגיל 13 ואילך ".  בנוסף ,  ליותר מ-50% מהילדים מגיל 13 ואילך יש מחשב משלהם ,  כך שהשימוש בו יכול להיות בחדרם ,  ללא השגחה של ההורים .  עוד עולה מהסקר ,  כי מרבית ההורים לילדים מעל גיל 13 אינם מגבילים את שעות השימוש של הילדים באינטרנט - וכך גם לגבי כ-30% מההורים לילדים בני 7-12 - מה שמאפשר להם לבלות שעות רבות בגלישה . " קל מאוד לאבד שליטה על זמן הגלישה אצל מבוגרים ,  אז על אחת כמה וכמה אצל ילדים ",  מסבירה צביה אלגלי ,  יועצת לגלישה בטוחה באיגוד האינטרנט הישראלי . " זה קורה בשרשור סרטונים ביוטיוב או ברבים ממשחקי האונליין ,  שבנויים כך שהילד פשוט לא יקום מהכיסא ,  בין אם באמצעות שיטת הניקוד ,  שחקנים אחרים ברשת או מסרים אוטומטיים של התוכנה .  אבל ההישאבות לגלישה בגיל העשרה מתרחשת בקלות בעיקר ברשתות החברתיות ,  שם שורת הסטטוס וקבלת התגובה מהחברים נותנים לילד משהו שהוא מאוד זקוק לו - תחושה של ערך עצמי ".  ואכן ,  אחת הדאגות השכיחות שעלו בשיחות עם הורים נוגעת לרשתות חברתיות בכלל ולפייסבוק בפרט . " עבור הילדים ,  אתר פייסבוק נהפך להיות עוד זירה חברתית להראות מי נחשב ומי לא נחשב ",  מספרת ש' ,  אשת שיווק מאזור המרכז ואמא לבת 10 . " יש מערכת קודים שלמה של התנהגות ודירוגים ,  שנועדה לאכוף את ההיררכיה החברתית .  אם במציאות זו מסיבה סגורה שאליה מזמינים רק את המקובלים ,  אז בפייסבוק אפשר לתייג רק את הילדים המקובלים תוך התעלמות ,  במקרה הטוב ,  מהפחות מקובלים .  ברור שהפייסבוק לא המציא את הגלגל בעניין הזה ,  אבל מכיוון שזה וירטואלי ופועל 24 שעות ביממה ,  זה נהפך לזירה חזקה יותר להגדיר מי שווה ומי לא ".  ש' מדגישה שלולא הפתיחות בינה לבין בתה ,  לא בטוח שכלל היתה מודעת לכל העולם הזה . " יש פער גדול בין מה שבאמת קורה בפייסבוק לבין מה שהילדים מראים להורים שלהם .  יש ילדים שפותחים שני חשבונות - שבאחד הילד חבר של ההורים ושאר המשפחה ,  וחשבון נוסף שבו נמצאת הזירה החברתית האמיתית .  אבל גם אם יש לילד חשבון יחיד שבו ההורה חבר ,  לא בטוח שההורה יבין את השפה המיוחדת או את המעמד החברתי ".  אלגלי מסבירה כי בסביבה הווירטואלית הסטרילית ,  שלא מצריכה עימות פנים מול פנים ,  נהפכת הרשת החברתית למדרון חלקלק - ותופעות של בריונות והתעללות יכולות בקלות להגיע להקצנה . " באחרונה התייעצה עמי אמא לילד בן 12 וסיפרה שקבוצת ילדים מהכיתה פתחה נגדו קבוצה בפייסבוק  ( שבה הוא היה חבר )  והחלה להתעמר בו דרכה .  בתוך כמה ימים זה הידרדר עד שהם סיכמו ביניהם להיפגש ולתת לו מכות ,  מה שאכן קרה .  זו היתה נקודת השבירה מבחינתו ומאז הוא פחד לצאת מהבית .  לאחר התערבות בית הספר נסגרה הקבוצה ,  אבל אחרי שהעבירו את הילד לבית ספר אחר ,  היא נפתחה מחדש .  מה שהכי מפתיע אותי במקרים מהסוג הזה הוא שאנשים בדרך כלל לא חושבים להתלונן במשטרה .  יש כאן כזה טשטוש גבולות ,  שנדמה לנו שמה שקורה באינטרנט זה לא באמת אמיתי ושהוא מעבר לשלטון החוק ". 

זהירות ילדים ברשת
67% מהילדים חברים ברשתות חברתיות כבר בגיל 13 - כך עולה מסקר שערך מכון פאנלס  ?  הסיכונים שאליהם הם עלולים להיחשף אינם מסתכמים רק בשיחות עם אנשים זרים  ?  לרגל היום הבינלאומי לגלישה בטוחה באינטרנט ,  שיצוין ביום רביעי ,  שוחחנו עם הורים ומומחים על הרגלי הגלישה של 

