סאונדגרדן מתאחדת
אחרי חודשים של שמועות ,  אישר הסולן כריס קורנל בחשבון הטוויטר שלו כי להקת הגראנג' מסיטאל תתאחד לראשונה אחרי 12 שנים
סאונדגרדן ,  להקת הגראנג' המיתולוגית מסיאטל ,  תתאחד לראשונה לאחר 12 שנים .  סולן הלהקה כריס קורנל פרסם דרך חשבון הטוויטר הרשמי שלו כי  " 12 שנים של הפסקה נגמרו ,  בית הספר חוזר ".  קורנל גם קישר לאתר רשמי חדש של הלהקה ,  אולם אין כרגע פרטים נוספים על האיחוד המסקרן הזה .  
השמועות סביב האיחוד של סאונדגרדן החלו כבר לפני מספר חודשים ,  בעיקר לאחר שנדמה כי הרוחות הרעות סביב החברים בלהקה התפזרו .  קורנל סיפר בראיונות כי בכוונת חברי הלהקה להוציא אוסף של בי סיידס ושירים שלא יצאו מעולם למען המעריצים ,  תוך שהוא מפזר רמזים חיוביים בנוגע לאיחוד .  גם במסיבת העיתונאים בישראל ,  בה הופיע קורנל בחודש יוני 2008 ,  דיבר קורנל בחיוב על התקופה בה הלהקה הייתה פעילה .  
סאונדגרדן נחשבת לאחת מלהקות הגראנג' הבכירות שפעלו החל מאמצע שנות ה-80 ועד שנת 1997 .  הלהקה נחשבה למייצגת הזרם שהגיע מהעיר סיאטל שבארצות הברית ,  לצד פרל ג'אם ונירוונה .  הלהקה הוציאה חמישה אלבומים והתפרסמה בעיקר בזכות הלהיט  " Black Hole Sun "  שאף הביא להם שני פרסי גראמי .
 
סאונדגרדן מתאחדת
אחרי חודשים של שמועות ,  אישר הסולן כריס קורנל בחשבון הטוויטר שלו כי להקת הגראנג' מסיטאל תתאחד לראשונה אחרי 12 שנים

