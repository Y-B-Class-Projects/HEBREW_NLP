עדיין יש לכם מה ללמוד
דנבר הסבירה לאוקלהומה סיטי כי לא יהיה לה קל בפלייאוף ,  כשהביסה אותה 90:119 .  ניצחונות לדאלאס ,  בוסטון ואורלנדו
אוקלהומה סיטי היא ללא ספק אחת ההפתעות המרעננות של העונה .  הקבוצה הצעירה ,  שמונהגת על ידי קווין דוראנט המופלא ,  מביטה העונה לכל קבוצה בליגה בלבן שבעיניים .  ת'אנדר ככל הנראה יהיו בפלייאוף ,  ויעשו חיים קשים לכל מי שיפגוש אותם .  אבל הלילה  ( בין רביעי לחמישי9 הם קיבלו איתות ברור בדנבר ,  איתות לכך שמול החזקות באמת לא יהיה להם קל .  הנאגטס פירקו את המוקש והביסו את אוקלהומה סיטי 90:119 ,  כשלאורך המשחק ובעיקר במחצית השנייה הם משתעשעים ביריבתם המפורקת .  אם אוקלהומה סיטי תפנים את הלקחים מהמשחק הזה ,  יצא הפסדה בשכרה .  
תוצאות משחקי הלילה :  
אורלנדו  ( 20:42 )  - גולדן סטייט  ( 43:17 )  90:117אטלנטה  ( 21:39 )  - פילדלפיה  ( 37:23 )  93:112ניו יורק  ( 39:21 )  - דטרויט  ( 40:21 )  104:128ניו ג'רזי  ( 54:6 )  - קליבלנד  ( 14:48 )  111:92בוסטון  ( 21:38 )  - שארלוט  ( 31:28 )  80:104מילווקי  ( 29:31 )  - וושינגטון  ( 37:21 )  87:100ניו אורלינס  ( 31:31 )  - ממפיס  ( 31:30 )  104:100דאלאס  ( 21:40 )  - מינסוטה  ( 48:14 )  109:112יוסטון  ( 30:30 )  - סקרמנטו  ( 40:21 )  84:81ל.א קליפרס  ( 36:25 )  - פיניקס  ( 25:38 )  127:101פורטלנד  ( 27:37 )  - אינדיאנה  ( 41:20 )  79:102דנבר  ( 21:40 )  - אוקלהומה סיטי  ( 24:36 )  90:119
זה היה מפגש בין שניים מהכוכבים הגדולים של הליגה וכרמלו אנתוני ניצח אותו גם מבחינה אישית וגם מבחינה קבוצתית .  מלו קלע 30 נקודות  ( 11 מ-19 מהשדה )  ,  הוריד 8 ריבאונדים ומסר 5 אסיסטים ,  והאפיל על קווין דוראנט שקלע 19  ( 5 מ-14 מהשדה )  ,  אסף 4 ריבאונדים ואיבד 4 כדורים .  לאחר מחצית ראשונה שקולה ,  הנאגטס פתחו מבערים ,  ניצחו את ת'אנדר 12:31 ברבע שלישי ענק מבחינתם ,  והפכו את המשך המשחק למופע היי-לייטס עבור האוהדים .  ננה קלע 20 למארחים ,  שהורידו את אוקלהומה סיטי ל-32 אחוזי קליעה מהשדה והביאו להם את חשק להקדים את הטיסה .  צ'ונסי בילאפס היה מאופק עם 13 ו-5 אסיסטים ,  כריס אנדרסן תרם 13 מהספסל .  היה זה הפסדם השישי ברציפות של ת'אנדר בדנבר ,  שקלעו 4 מ-23 ברבע השלישי וראו מינוס 30 מול העיניים בתחילת הרביעי .  ג'ף גרין  ( 5 נקודות )  וראסל ווסטברוק  ( 11 )  נקלעו ליום חלש ,  ורק ג'יימס הארדן  ( 19 מהספסל )  וסרז' איבקה  ( 15 ו-13 ריבאונדים )  יזכרו לטובה משהו מהמשחק הזה .
 בוסטון  ( 21:38 )  - שארלוט  ( 31:28 )  80:104
אחרי המבוכה הגדולה בהפסד לניו ג'רזי ,  נראה שהירוקים של דוק ריברס התנערו ,  כשהבינו כי עליהם ליצור הרתעה לקראת הפלייאוף ולשמור על הבית נקי מהפסדים .  פול פירס חזר לעצמו עם 27 נקודות ,  הסלטיקס הגבילו את הבובקאטס ל-29 אחוזי קליעה בלבד במחצית השנייה ,  והנה ניצחון ביתי ראשון אחרי שני הפסדים בגארדן . " אם היינו משחקים בבית קצת יותר טוב ,  היה לנו את המאזן הטוב בליגה ",  אמר פירס בסיום , " אנחנו חייבים להחזיר את הגארדן למקום שהוא היה לפני שנתיים ,  כשקבוצות לא רצו לשחק פה ".  פירס נעזר בנייט רובינסון  ( 16 מהספסל )  וקווין גארנט  ( 12 נקודות ו-5 ריבאונדים )  ,  שחיפו על ערב רע של ריי אלן  ( 3 נקודות ב-17:42 דקות ,  1 מ-2 מהשדה )  .  טיירוס תומאס הוביל את שארלוט עם 15 נקודות ו-10 ריבאונדים ,  די.ג'יי אוסטין הוסיף 12 ,  סטיבן ג'קסון קלע רק 8 וריימונד פלטון לא הופיע למשחק עם 4 בלבד ב-1 מ-6 מהשדה .
 אורלנדו  ( 20:42 )  - גולדן סטייט  ( 43:17 )  90:117
במפגש בין אחת עם ספסל ארוך לאחת עם ספסל קצר ניצחה זאת שיש לה יותר עץ מחוץ לקווים .  הווריורס שיתפו רק שלושה שחקנים מחליפים שתרמו יחד 26 נקודות ,  14 ריבאונדים ו-3 אסיסטים ואילו המג'יק שיתפו שבעה שקלעו 32 נקודות ,  הורידו 25 ריבאונדים ומסרו 6 אסיסטים .  כשיש לאורלנדו גם סופרסטאר כמו דוויט הווארד  ( 28 נקודות ו-12 ריבאונדים )  ,  לחבורה מקליפורניה אין סיכוי .  רשארד לואיס פינק עם 17 ו-וינס קרטר הוסיף 15 למנצחים .  את גולדן סטייט הוליך סי.ג'יי ווטסון עם 18 נקודות ,  אנתוני מורו הוסיף 16 .
 זה היה אחד המשחקים הצפויים והמשעממים הלילה .  משחק שהתוצאה בו היתה ידועה מראש במשך חודשים ,  ודבר לא ערער זאת ,  אפילו התקלה המופלאה של הנטס בבוסטון .  מה כן היה מעניין בו ?  לא תאמינו ,  הנטס הצליחו למלא את האולם ביותר מ-17 אלף צופים .  שלושה מהם ,  אולי ארבעה ,  באו לראות את ברוק לופז קולע 21 ומוריד 14 ריבאונדים לנטס .  עוד חמישה באו לראות את טרנס וויליאמס מפליא עם 21 ו-7 אסיסטים מספסל המפסידים .  השאר באו לראות את לברון ג'יימס מעביר ערב סולידי עם 26 נקודות ,  ומפרגן 14 אסיסטים לחברים .  ג'יי.ג'יי היקסון הוסיף 20 ו-13 כדורים חוזרים לקאבס ,  אנטואן ג'יימיסון קלע 19 וליקט 9 ומו וויליאמס רשם 16 ו-6 אסיסטים .
 אטלנטה  ( 21:39 )  - פילדלפיה  ( 37:23 )  93:112
ניצחון שלישי רצוף להוקס וחמישי בשישה משחקים ואין ספק שהנצים מרחפים גבוה בליגה .  מרווין וויליאמס קלע 21 ואסף 8 ריבאונדים ,  ג'מאל קרופורד היעיל הוסיף 20 ,  ג'ו ג'ונסון הוסיף 18 ,  אל הורפורד 12 ו-8 ריבאונדים ומייק ביבי 11 .  חלוקה יפה ומאוזנת ,  שגובתה בשליטה בצבע  ( 32:47 בריבאונד )  ו-8 מ-20 מחוץ לקשת .  פילדלפיה ,  שהפסידה בפעם הרביעית ברציפות ו7 ב-9 משחקיה האחרונים ,  קיבלה 30 נקודות מלו וויליאמס ,  שהרשים כמה חברים ישנים מתיכון סאות'-גווינט שבאטלנטה . " אני בטוח שהמשפחה והחברים נהנו ",  אמר וויליאמס בסיום .  ווילי גרין הוסיף 17 מהספסל ,  אנדרה איגודלה קלע 11 ומסר 7 אסיסטים ,  אבל קלקל עם 6 איבודים .
 פורטלנד  ( 27:37 )  - אינדיאנה  ( 41:20 )  79:102
הטריילבלייזרס חזרו ממסע משחקי חוץ מוצלח  ( 1:4 )  ,  פרקו את המזוודות ברוז גארדן וישבו על הספה הרכה שנקראת אינדיאנה פייסרס .  זאת הפעם הראשונה מאז 1988 שהבלייזרס קלעו יותר מ-100 נקודות בשישה משחקים רצופים ,  והם עשו זאת בזכות 22 נקודות של ברנדון רוי ,  19 של למרקוס אולדרידג'  ( כולל 7 ריבאונדים )  ו-16 של רודי פרננדז  ( כולל 5 שלשות )  .  דני גריינג'ר הוליך את הפייסרס עם 30 נקודות וקיבל עזרה מועטה מטי.ג'יי פורד  ( 9 נקודות )  ודאנטיי ג'ונס  ( 8 בלבד )  .
 ניו אורלינס  ( 31:31 )  - ממפיס  ( 31:30 )  104:100
מייק קונלי קלע שיא עונה של 26 נקודות בדיוק בזמן מבחינתה של ממפיס ,  שרשמה שיא מועדון של חמישה ניצחונות חוץ רצופים .  קונלי קלע 9 ברבע האחרון וחילץ את הדובים ממינוס 9 בדרך לניצחון .  הוא אומנם החטיא שתי זריקות עונשין 10.7 שניות לסיום ,  אבל רודי גיי היה שם כדי לחטוף מג'יימס פוזי ולהבטיח את הניצחון .  זאק רנדולף קלע 23 ושאב 11 ריבאונדים לממפיס ,  גיי הוסיף 15 ומארק גאסול קלע 12 והוריד 10 כדורים חוזרים .  מרכוס ת'ורנטון הוסביל את ההורנטס עם 24 נקודות מהספסל ,  פז'ה סטויאקוביץ' קלע 18 ואסף 9 ריבאונדים ודארן קוליסון קלע 17 ופינק את חבריו ב-14 אסיסטים .
 זה הלך קשה מהצפוי ,  אבל המאבריקס הגדילו את רצף הניצחונות הרצופים לתשעה .  ג'ייסון טרי קיבל מרפק בפרצוף ברבע השלישי וסיים את המשחק עם עין נפוחה ו-26 נקודות מהספסל .  דירק נוביצקי הוסיף 22 נקודות ,  כולל סל שהבטיח ניצחון ברגעי האמת .  שון מריון הוסיף 17 ו-7 ריבאונדים ,  ורודריג בובואה קלע 17 מהפסל .  קורי ברואר הצטיין בשורות הוולבס הם 24 נקודות ו-7 ריבאונדים ,  ג'וני פלין הוסיף 19 .
 ניו יורק  ( 39:21 )  - דטרויט  ( 40:21 )  104:128
הניקס השיבו מעט מכבודם עם ניצחון ביתי מרשים על החבורה ממישיגן ואת מרב הכפיים קיבל ביל ווקר ,  שקלע 22 נקודות . " זאת היכולת הטבעית שלי ",   " הצטנע "  הגארד-פורוורד בן ה-22 , " אני יכול לעשות זאת תמיד ".  הניקס נהנו משישה שחקנים בדאבל-פיגרס ,  כשאת החבורה הוליך אל הרינגטון עם 26 ו-8 ריבאונדים .  אבל הכוכב הגדול ביותר של הניקס היה דייויד לי המצוין ,  שחוץ מלב ונשמה סיפק 21 נקודות ו-18 ריבאונדים .  דטרויט קיבלה 16 נקודות מרודני סטאקי וטיישון פרינס .
 מילווקי  ( 29:31 )  - וושינגטון  ( 37:21 )  87:100 
" ניצחנו ,  אבל לא היינו אינטנסיביים כמו שהיינו צריכים להיות ",  אמר בסיום מאמן מילווקי סקוט סקיילס .  יותר משזה מעיד על חולשת וושינגטון ,  זה מעיד על כך שמילווקי יודעת שהמשחק הזה לא מלמד כלום על יכולתה ,  ועליה לחזור ולהציג את הכדורסל הסוחף שהציגה בשבועות האחרונים .  ג'ון סלמונס ,  שמעברו לשורות הבאקס שדרג אותם ,  קלע 22 נקודות ,  ארסן איליאסובה הצטיין מהספסל עם 19 ו-10 ריבאונדים ואנדרו בוגוט קלע 15 .  אנדריי בלאץ' המשיך לנצוץ במדי וושינגטון עם 18 נקודות ו-9 ריבאונדים .  רנדי פוי הוסיף 18 משלו למפסידים .
 ל.א קליפרס  ( 36:25 )  - פיניקס  ( 25:38 )  127:101
אמארה סטודמאייר לא ריחם על הקליפרס ,  קלע 30 ב-12 מ-16 מהשדה ,  שאב 14 ריבאונדים והסאנס רשמו ניצחון שני על הקליפרס בשישה ימים .  צנינג פריי קלע 23 ,  כולל ארבע שלשות ב-2:37 דקות ברבע הרביעי ,  ועזר לסטודמאייר במשימה .  ג'ייסון ריצ'רדסון הוסיף 22 למנצחים ,  שקלעו ב-56 אחוז מהשדה ורשמו ניצחון 13 ב-16 משחקים .  כריס קיימאן קלע 24 נקודות והוריד 9 כדורים חוזרים לקליפרס ,  אריק גורדון הוסיף 21 ,  אך הם לא מילטו את קבוצתם מההפסד השמיני שלה העונה בלמעלה מ-20 הפרש .
 
עדיין יש לכם מה ללמוד
דנבר הסבירה לאוקלהומה סיטי כי לא יהיה לה קל בפלייאוף ,  כשהביסה אותה 90:119 .  ניצחונות לדאלאס ,  בוסטון ואורלנדו

