ח"כ שטרית :  לפטור מדיווח בעלי עסקים קטנים אשר הכנסתם אינה עולה על 60,000 שקל בשנה 
" הגיע הזמן להקל על הציבור בבירוקרטיה מיותרת ;  בהצעת החוק הנוכחית אין אפילו פגיעה בהכנסות המדינה "
 ח"כ שטרית  ( קדימה )  הגיש הצעת חוק אשר קוראת למס הכנסה לפטור מדיווח את בעלי העסקים הקטנים אשר הכנסתם אינה עולה על 60,000 שקלים בשנה.לדבריו ,  עלות דיווח בסוף השנה כיום היא בין 500 ל-1,000 שקל ;  ישנה הצהרת הון שדורש מס הכנסה אחת לכמה שנים בעלות 2,000 שקל ;  ובנוסף ,  יש לדווח על מקדמות למס הכנסה ,  לדאוג לאישור על פטור מניכוי מס וניהול ספרים.שטרית סבור ש"הגיע הזמן להקל על הציבור בבירוקרטיה מיותרת אשר מרתיעה רבים ,  ומהווה מכשול בדרכם של אנשים אשר רוצים לפרנס את עצמם ואת משפחתם ". לדבריו ,  אחת ממטרות הממשלה הינה להגביר את התעסוקה ולמזער ככל האפשר את תלותם של האזרחים בסיוע ממשלתי .  במצב הנוכחי ,  כל תושב החפץ להתפרנס מעסק קבוע או מזדמן ,  מחויב בכל כללי הדיווח וניהול החשבונות הקבועים בפקודת מס הכנסה ללא תלות בגובה הכנסתו ,  אפילו אם הכנסה זו אינה מחייבת בתשלום מס כלל בשל נקודות הזיכוי האישיות ומדרגות המס.שטרית הדגיש כי  " המצב היום יוצר רתיעה של כל אותם יחידים המעוניינים לקיים עסק קטן שתוצאות פעילותו ממילא אינן מחוייבות במס .  עצם החובה לנהל ספרים על ידי מי שאינו מאומן בכך והעלויות הכרוכות בהעסקת אנשי מקצוע מהוות מכשול מיותר בדרכם של אותם יחידים לפרנס במעט את עצמם ומשפחתם .  גם שלטונות המס נאלצים לקלוט אלפי דו"חות של נישומים אשר מלכתחילה ברור כי אין בהם כל תשואת מס שהיא .  בהצעת החוק הנוכחית אין אפילו פגיעה בהכנסות המדינה ". 

ח"כ שטרית :  לפטור מדיווח בעלי עסקים קטנים אשר הכנסתם אינה עולה על 60,000 שקל בשנה 
" הגיע הזמן להקל על הציבור בבירוקרטיה מיותרת ;  בהצעת החוק הנוכחית אין אפילו פגיעה בהכנסות המדינה "
 
