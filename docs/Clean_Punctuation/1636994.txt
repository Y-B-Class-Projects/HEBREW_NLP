אילן רמון ,  האסטרונאוט הישראלי האחרון ? 
ראש נאס"א צ'ארלס בולדן הגיע לביקור בישראל ורמז כי בשל חשיבה מחודשת על יעילות היציאה לחלל במעבורות גדולות ,  קטן הסיכוי שישראלי נוסף ייצא בעקבות אילן רמון
 ( צילום :  נעם אשל ,  עריכת וידאו :  יאיר דניאל ) 
סוכנות החלל הישראלית וסוכנות החלל האמריקאית נאס"א ,  חתמו היום  ( רביעי )  על הצהרה משותפת ,  לפיה ישראל תהיה חברה במרכז נאס"א למדע הירח .  ההצהרה נחתמה במסגרת אירועי כנס החלל החמישי על שם אילן רמון המתקיים השבוע .  במסיבת עיתונאים שבה נטל חלק ראש נאס"א ,  צ'ארלס בולדן ,  אמר שר המדע דניאל הרשקוביץ כי  " מדובר בציון דרך בין ישראל לארצות הברית בכלל ובתוכנית החלל של ישראל ". 
הרשקוביץ הוסיף כי  " הביקור הזה הוא הערכה לאילן רמון ולתעשיית החלל הישראלית .  ישראל היא מעצמה בתחום החלל ,  ויש פה נקודה לשיתוף פעולה פורה בין שתי המדינות ".  ראש נאס"א בולדן נשאל בנוגע לאפשרות שאסטרונאוט ישראלי נוסף ייצא לחלל והשיב על כך שנאס"א מבצעת חשיבה מחודשת לגבי היעילות של שליחת אסטרונאוטים במעבורות גדולות .  בכך רמז בולדן כי האפשרות שישראלי נוסף ייצא לחלל קלושה ביותר .  
עוד אמר בולדן כי בשל החשיבה המחודשת יצומצם ככל הנראה מספר האסטרונאוטים האמריקאים וסיפר כי המטרה הבאה של נאס"א היא להגיע לכוכב הלכת מאדים .  לדבריו ,  ברגע שבני האדם יחליטו שהגיע הזמן להגיע לכוכב ,  האתגר יהיה בינלאומי .  בולדן הוסיף כי נכון לעכשיו ברור שבני אדם לא יוכלו לשרוד בכוכב ,  אולם יום אחד ,  כך הוא הביע תקווה ,  זה עוד יקרה .
 
אילן רמון ,  האסטרונאוט הישראלי האחרון ? 
ראש נאס"א צ'ארלס בולדן הגיע לביקור בישראל ורמז כי בשל חשיבה מחודשת על יעילות היציאה לחלל במעבורות גדולות ,  קטן הסיכוי שישראלי נוסף ייצא בעקבות אילן רמון

