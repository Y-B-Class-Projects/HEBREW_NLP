שאלה פתוחה
לא יודעת במי לבחור ודואגת באשר לחברה שמתנהגת באופן מוזר ?  הפסיכולוגית אילנה עונה
אני בת 20 וסיימתי את השירות הלאומי בדיוק לפני שנה כאשר הייתה לי שנה נפלאה מכל הבחינות בה נהניתי הן חברתית והן מהמקום בו שירתתי .  השנה התחלתי את לימודיי באוניברסיטה ואני עושה חיל מלבד בעיה קטנה .  שנה שעברה בעת השירות ביליתי בעיקר עם חברה אחת שנעשתה קרובה אליי מאוד ואולי אף יותר מידי .  בתחילה אחת מחברותיי החלה לראות דברים רבים בקשרינו שנראו לה תמוהים אך אני כי לא ראיתי או אולי יותר כי לא רציתי לראות לא הבחנתי בהם .
 השנה הכרתי חברים חדשים רבים וזה סייע לי להבחין באובססיביות החולנית שיש לה כלפיי הן בשיחות טלפוניות רבות מידי והן בהתלוננות שאני לא מתייחסת אליה מספיק .  חברה אחרת החליטה שאותה חברה  " מאוהבת בי "  והאמת שמאז אני מוצאת עוד ועוד דברים שמסתדרים עם ההנחה הזו .  כמו למשל בדוגמה הכי טריוויאלית ,  כשביום הולדתי רציתי לחגוג איתה ועם חברים נוספים היא טענה לכך שהיא לא אוהבת לחגוג עם הרבה אנשים ורצתה מעין בלעדיות עליי .  וכל פעם שאני רוצה לצרף עוד אנשים אלינו ,  אני נתקלת בתגובות מוזרות מצידה ובעשיית פרצופים לא מובנים ,  גם אם היא לא אומרת מפורשות שאינה רוצה .
 עליי לומר נחרצות שאיני רוכשת אליה כל שנאה אבל יש בי פחד מסוים להתקרב אליה ,  בעיקר כי בפגישות האחרונות היא החלה להאריך את החיבוקים ולדרוש שאנשק אותה גם אם זה רק בלחי .  רציתי לשאול מה אעשה על מנת לברר שזה לא המצב ,  מבלי לפנות אליה ישירות ולנתק עימה את הקשר ?  או שזוהי הדרך היחידה ? 
המצב הינו בדיוק ,  אבל בדיוק ,  כפי שהיטבת לתאר ונראה שאכן כך הם פני הדברים ואין כאן הגזמה .  את מתארת את עצמך כמלאת חיים ,  מעורה חברתית ,  מלאת פעיליות ותעסוקות ,  לומדת באוניברסיטה ,  ובקצרה נטועה היטב בתוך החיים ,  נהנית מהם וממצה אותם בצורה טובה ומועילה .  החברה אותה את מתארת מבקשת בלעדיות של  " נתח חיים "  בתוכך .  ייתכן שבהחלט יש כאן פן לסבי ,  אך גם בלי העניין הזה שלא מחוייב בהכרח ,  אין ספק שיש כאן דרישה לשאיבת אנרגיה אקסקלוסיבית שלה אותך .  
אין ספק שהיא דורשת יותר מדי יחסית לחברות גם אם קרובה ,  מנסה לנתק אותך מההקשר החברתי הרחב ומרבה בדרישה לקשר טלפוני ולכל סוג קשר אחר .  כאשר דברים אינם סימטריים והצורך של צד אחד אינו עולה בקנה אחד עם הצורך של הצד השני הרי שלאורך זמן צד אחד יחוש אכזבה ,  תסכול וחוסר סיפוק  ( במקרה זה החברה )  ואילו הצד השני  ( במקרה הזה את )  יחוש חנק ,  דורשנות ,  תובענות ,  והתרוקנות אנרגטית .  
אין ספק שעלייך לשנות את חוזה הקשר ביניכן :  אפשרות ראשונה היא לומר לה שהקשר הזה  " צפוף לך "  מדי בשלב חייך הנוכחי ושאת מעוניינת לעבור ל"פסים דלילים "  יותר הן מבחינת הטלפוניה והן מבחינת תדירות ואופי המפגשים .  יש אפשרות שהחברה תיפגע מזה ומשל תסכולה תעדיף לנתק את הקשר .  אפשרות שנייה שאת היא זו שתעשי שיחה המצביעה על חוסר התאמה בציפיות ההדדיות ותציעי את רעיון הפרידה .  
סביר שנתק יתרחש בצורה זו או אחרת אבל למען שתיכן כדאי לשים זאת גלויות על השולחן :  עבורך שתתרגלי את האומץ לומר גלויות אודות דברים המתאימיםלא מתאימים לך ,  בעדינות כמובן ,  אך יחד עם זאת עם תוך התכווננות לאמת שלך ועבור חברתך כדי שתקבל משוב  ( פידבק )  אודות האופן בו התנהגויותיה משפיעות על הזולת ,  על מנת שתלמד לווסת את דרישותיה או למצוא מישהו מתאים לה .  שיהיה בהצלחה .
 יש 3 בנים שאני מאוד מחבבת ,  ואחד שחברה שלי אמרה לי שאוהב אותי .  שניים מהבנים שאני מחבבת נמצאים בשכבה שלי ואחד גדול ממני בשנה ,  כלומר הוא בכיתה ח' .  אחד מהם חתיך מאוד ,  וגם מאוד מקובל בשכבה .
 עוד אחד שאני מחבבת היינו מאוד קרובים בג',ד',ה',ו אבל עכשיו אנחנו קצת התרחקנו וגם קצת התקרבנו .  והשלישי שאני מחבבת אני יודעת עליו הכול  ( טוב ,כמעט הכול )  וגם חברה אחרת שלי אמרה לי ששווה לי להיות חברה שלו בגלל שהוא יותר גדול ממני וזה יותר שווה חבר שגדול ממך ,  כי הוא יכול לעזור לך בדברים אחרים של בית ספר ,חברות ,קללות ועוד .  בקשר לבן שחברה שלי אמרה לי שאוהב אותי ,  אני לא כל כך מאמינה לה בקשר לזה ,  מה גם שאני והוא לא מסתדרים .  אני לא יודעת במי לבחור מבין שלושתם .  מה עלי לעשות ? 
מקריאת מכתבך התרשמתי שאת נערה פופולארית שמרבים לחבב אותה ,  ושאת מחבבתאוהבת כל אחד מהמועמדים בצורה זו או אחרת .  מתקבל הרושם שכל אחד מהשלושה הוא בהחלט ראוי ושווה ושלכל אחד יש את היתרונות הייחודיים והאופיניים לו ,  מה שטבעי .  עם אחד מהם יש לך היסטוריית ידידות משנים קודמות ,  אחד מבוגר ,  חתיך ופופולרי ועוד אחד שידוע שאוהב אותך בסתר ,  אולי .  
אכן דילמה קשה מצד אחד מצד שני כאשר עוברים מידידות לחברות אופי היחסים משתנה ומה שנראה במבט ראשוני כיתרונותחסרונות עשוי להשתנות לחלוטין כך שמהמבט החיצוני בו את מתבוננת כיום אין לנו שום מידע עם מי מהשלושה יהיה לך הקשר המיטיב ביותר .  
נוסף לכך בגיל 13 יש עוד הרבה זמן להיות חברה לתקופה מסוימת של אחד מהם ואם הדברים לא מתנהלים לפי הציפיות הרי שרכשת חוויות וניסיון ואפשר להחליף את בן הזוג .  מהמקום שאת נמצאת כרגע אני מבינה את ההתרגשות ואת הטעם ה"חמוץ מתוק "  של חשיבות ההחלטה עבורך אבל האמת היא שממש ממש קשה להציע כאן פתרון רציונאלי כי לכל אחד בחירה הפלוס והמינוס שלה והמידע הוא חיצוני .  במקרים אלה מוטב לשאול את הלב או האינטואיציה להלן שיטה קטנה :  כל יום שאלי פעם אחת לפני השינה ורשמי את השם הראשון שיעלה בתודעה .  אותו דבר תעשי עם היקיצה בבוקר משך שבוע .  השם שיופיע הכי הרבה פעמים כנראה זו האינטואיציה שלך המצביע לך עליו .  חברות נעימה .
 חלמתי שאני אורחת כבוד במין פרימיירה חגיגית ,  הכל מאד נוצץ וחגיגי ,  אבל אני יודעת שישות מוזרה מתבוננת בי ורודפת אחרי .  הישות היא לא מפחידה אלא מסתורית ,  היא ישות של גבר יפהפה וערפדי שאני חשה בו .  הייתי בפרמיירה עם חבר שלי  ( חבר במציאות )  אבל הלכתי לפניו ולא חשתי בקיומו ,  אלא חיפשתי את האנרגיה המוזרה ונמשכתי אליה  ( ז"א ,  אל הבחור הערפדי המוזר הזה )  והרגשתי שהוא מדבר איתי בתוך הראש שלי ומודיע על זה שהוא כאן .  הבחור לא היה בחור שאני מכירה ,  והיו לו פנים לא מוכרות ,  אבל בחלום הרגשתי שאני מכירה אותו .  על מה זה יכול להצביע ? 
החלום לקוח מאיזהשהו מימד מסתורי ,  מפואר ,  משהו שקצת מעל המציאות היום יומית  ( כך לפחות זה נדמה לי )  המרחב הקסום מתחיל בתפאורת הרקע  ( פרמיירה חגיגית הכל נוצץ ואת אורחת הכבוד )  בה את ממלאת תפקיד ייחודי ובולט .  לתוך תפאורה מיוחדת זו בה את הינך מיוחדת נכנסת חווית יישות גברית מיוחדת :  המידע על אותה יישות עלומה הינו אמביוולנטי :  מסתורי ומפחיד ,  קסום ומאיים ,  יפייפה ורודף .
 כלומר את מתמגנטת לקשר שהוא מאוד מסתורי ומיוחד בחוויות שהוא עשוי להציע אך יחד אם זאת פוטנציאל הסכנה שבו בולט באלמנט הרדיפה ובערפדיות ,  כלומר יש כאן רמז סמוי שהקשר עלול להפוך בהמשך למסוכן או הרסני .  מאחר וחברך במציאות מופיע בחלום מבלי שאת חשה בנוכחותו עולה כאן הרושם שהחלום מצביע על התלבטות ביחס לאיכות הזוגיות שלך .  האם במציאות את חשה שהקשר עם חברך אינו מספק אותך ואינו מזמן לך חוויות מסעירותמשמעותיותמרגשות ?  האם את ממשיכה בקשר רק מתוך הנוחות ,  הביטחון והשיגרה בעודך מייחלת לסוג קשר חדש ,  מסעיר יותר ?  האם את מעיזה להעלות בפני עצמך את האפשרות אודות קשר חדש אך בו בזמן אפשרות זו מעלה בך פחדים מפני הלא ידוע החדש והבלתי מוכר ?  
נדמה שהחלום מעלה את סוגיית ההתלבטות אודות איכות הקשר הזוגי הנוכחי ואודות רצונך בשינוי מול הפחד ממנו .  מקווה שנתתי לך קווים למחשבה .  חלומות נעימים .
 

שאלה פתוחה
לא יודעת במי לבחור ודואגת באשר לחברה שמתנהגת באופן מוזר ?  הפסיכולוגית אילנה עונה

