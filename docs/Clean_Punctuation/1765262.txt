גיור בצבא :  לאחד את העם ,  לא לפלג
בראשית ימיה של המדינה היתה הרבנות הראשית אחד היהלומים בכתרה של הציונות הדתית .  עמדו בראשה דמויות כריזמטיות שהציבור רחש להן כבוד ,  למשל הרב שלמה גורן .  היו אלה אישים מלומדים שמטרתם העיקרית היתה לפרש מחדש וליישב את ההלכה ה"גלותית "  עם צורכי המדינה היהודית המודרנית והמתועשת .  
למרבה הצער ,  עם קריסת המפד"ל תפסו את מקומה מפלגות חרדיות שאינן ציוניות .  בשנים האחרונות הצליחו המפלגות החרדיות להשתלט על הרבנות הראשית ,  מוסד אשר לו בזו ?  מאז ומעולם .  הם מינו את עושי דברם לתפקידים ברבנות הראשית כדי שיישמו את הפרשנויות המחמירות ביותר של קיום המצוות והפולחן .
 הנזק הרב ביותר שהסב הממסד הרבני לעם הוא הסבל האנושי ההרסני שנגרם מגישתם השלילית לגיור .  יש חובה לאומית לפתור את עניינם של הישראלים ממוצא רוסי ,  בעלי השורשים היהודיים ,  שאינם יהודים לפי ההלכה .  ילדי העולים האלה לומדים בבתי ספר ישראליים ,  חיים זה לצד זה עם יהודים הלכתיים ובניגוד למרבית החרדים ,  משרתים שירות צבאי למופת .  כ ? 90 אלף מביניהם ,  שרבים מהם משרתים ברגע זה בצה"ל ,  הם מעין  " פצצות מתקתקות ",  וכשירצו להתחתן - יתברר להם שאינם יהודים וכי לא יוכלו להתחתן במסגרת המדינה .
 שאלות שעלו בעבר בעניין העלייה מאתיופיה ,  שמבחינה הלכתית היו מסובכות מאשר אלו הנוגעות לעלייה הרוסית ,  נפתרו בידי הרב עובדיה יוסף ,  וכיום מרבית העולים מאתיופיה מוכרים כיהודים .
 המצב במערך הגיור אף החמיר לאחר התערבותו של הרב אברהם שרמן מבית הדין הרבני הגדול .  שרמן ביטל רטרואקטיבית את גיורם של מי שכבר אינם שומרי מצוות .  יש לציין כי אין לכך תקדים בהלכה .  אפילו הרב הראשי הספרדי ,  שלמה עמאר ,  אשר בדרך כלל מפגין סובלנות ,  נתון ללחץ בלתי פוסק לבטל גיורים צה"ליים שנעשו בחסותו של הרב חיים דרוקמן ,  דמות נערצת בציונות הדתית .  
לאחרונה יצאה הודעה בשמו של אחד ממנהיגי הרבנים החרדים ,  הרב יוסף שלום אלישיב ,  שתקפה בחריפות את מערך הגיור של המדינה ,  מערך שזכה לתמיכתו של הרב עמאר .  עם הודעה זו התפרסמה בעיתון החרדי ? אשכנזי  " יתד נאמן "  ידיעה שתיארה את מערך הגיור של צה"ל כמזויף .  הרב עמאר התקפל והסכים לכנס ועדה ש"תחקור "  את מעמדם של הגיורים ,  ובכללם אלפי גיורים שנעשו במסגרת התוכנית שבחסות צה"ל .  מסקנותיה של הוועדה יימסרו לו בתום ארבעה חודשים שבמהלכם ,  כפי שהוחלט ,  ייוותרו כל התהליכים בהקפאה .
 רבים ראו את ההחלטה כשערורייה מפני שהיא גורמת עוול לנמצאים בתהליך הגיור .  בנוסף ,  ההחלטה יוצרת פחד בקרב גרים שמא יוחלט בעתיד כי תהליך הגיור שעברו לא יוכר בידי המדינה .
 ח"כ דוד רותם  ( ישראל ביתנו )  ,  יו"ר ועדת החוקה ,  חוק ומשפט בכנסת ,  שיזם את החקיקה שניסתה לסייע בקידום תהליכי הגיור ,  הודיע כי בכוונתו להגיש הצעת חוק לפיזור מועצת הרבנות הראשית ולהכרה בכל הגיורים שנעשו בחסות רבני צה"ל .  עלינו לתמוך בו .  זוהי חובה לאומית ציונית קריטית לאפשר את גיורם של המעוניינים להפוך ליהודים על פי ההלכה .
 אגב ,  לעניין זה אין כל השפעה על הגיורים הרפורמיים והקונסרבטיביים בארה"ב .  זוהי בעיה ישראלית הדורשת את החלפת הרבנות הראשית החרדית בתשתית ציונית ? דתית שיהיו לה היכולת והרצון לאחד את העם .  
אנו זקוקים לרבנים המבקשים לפתור בעיות הלכתיות בגמישות ובאופן סימפטי ולא לבעלי מינוי חרדים המתחרים זה בזה במידת ההחמרה שלהם .  
למרבה הצער ,  תחושת נחיתות הקיימת בקרב הציונות הדתית מונעת מרבים המשתייכים לזרם לצאת נגד החרדים באופן פומבי ,  והם נוטים ללחוש בדלתיים סגורות במקום לדרוש שינויים .  הגיע הזמן שהציונות הדתית ורבניה ישמיעו את קולם .
 עקב האסון בכרמל נדחה הדיון שאמור היה להתקיים השבוע בממשלה ולאחר מכן בכנסת .  אבל ההצבעה על ההחלטה הקובעת כי כל הגיורים שביצע הצבא חוקיים ואי אפשר לבטלם ,  תעלה בקרוב .  ש"ס ,  כאמור ,  מתנגדת .  הליכוד וקדימה צריכים להניח לפוליטיקה לזמן מה ולהתאחד .  אם לא נפתור את העניין בקרוב ,  נוריש לילדינו משבר בלתי נסבל העלול לקרוע את העם לגזרים .
 
גיור בצבא :  לאחד את העם ,  לא לפלג
nan
