ארה"ב :  נאמנים יותר ליונדאי
סקר שביקש לבדוק נאמנות לקוחות כלפי מותגים בארה"ב מציב את יונדאי במקום הראשון על חשבונה של טויוטה .  הונדה במקום השני
מי מכם שניגש אי-פעם לקנות רכב חדש לבטח שאל את עצמו האם כדאי להשאר נאמן למותג או שמא עדיף ללטוש עיניים למקום חדש .  על פי סקר שערך לאחרונה אתר האינטרנט 'קלי בלו-בוק' שניתח מידת נאמנות הציבור כלפי מותגים בענף הרכב ,  נמצא כי בשנה האחרונה 56.3 אחוזים מלקוחות יונדאי נטו לחזור ולחפש מכונית חדשה מקרב היצרנית הקוריאנית .
 הנתונים שלוקטו מספרים על צמיחה משמעותית בחיפושים אחר מכונית חדשה מטעם יונדאי באתר המקוון .  בין הסיבות לכך נראה כי השקתם של הסונטה ,  טוסון  ( ix35 באירופה ואצלנו )  ,  ג'נסיס ועוד מספר דגמים המיועדים לשוק האמריקני העלו את המודעות בקרב הלקוחות .  יונדאי דורגה בין עשרת המותגים המבוקשים ביותר באתר ,  כשהסונטה היא החמישית במדד הסקרנות ולפניה הונדה CR-V ,  הונדה אקורד ,  הונדה סיוויק וטויוטה קאמרי .  
יונדאי שמוקמה אשתקד במקום השלישי מציגה את הקפיצה הגדולה ביותר בין המותגים לראשות הדירוג .  המפסידה הגדולה היא טויוטה שהודחה מראשות הבית ,  סביר שבשל פרשת הדוושות והבלמים ,  וצונחת למקום השלישי עם פיחות של 4.4 אחוזים לכדי 53.3 אחוזים במדד הסקרנות לדגמיה .  מי שמבססת מעמדה במקום השני עם 55.8 אחוזים היא הונדה .
 ג'יימס בל מנהל 'קלי בלו-בוק' ,  טוען שירידתה של טויוטה הייתה צפויה ,  ואולי בהכרח משקפת את הנסיקה של הקוריאנית . " אין ספק שיונדאי זוכה פה לזינוק בגלל הסערה הציבורית שפוקדת את טויוטה .  החברה היפנית נמצאת במשבר גדול .  הרוכשים מחפשים אלטרנטיבה לארץ הקאמרי ".  עוד מוסיף בל ואומר כי על מנת שיונדאי תשמור על המומנטום ,  עליה להביס קודם כל מתחרים בארה"ב כמו פורד או GM וכן להציג בפני הלקוחות תמריצים ואחריות מורחבת כדי לבסס את אמונם עוד יותר .
 
ארה"ב :  נאמנים יותר ליונדאי
סקר שביקש לבדוק נאמנות לקוחות כלפי מותגים בארה"ב מציב את יונדאי במקום הראשון על חשבונה של טויוטה .  הונדה במקום השני

