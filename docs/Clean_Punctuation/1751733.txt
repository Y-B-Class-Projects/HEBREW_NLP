שנת מאסר לאחות שהתעללה בקשישה חסרת ישע
אחות במרכז לבריאות הנפש בטירת כרמל הואשמה בהתעללות בקשישה אותה סעדה .  כשהקשישה התלוננה על רחיצה במים חמים ,  אמרה לה האחות : " שאלוהים ייקח אותך ".  ביהמ"ש גזר על הנאשמת שנת מאסר
בית המשפט המחוזי בחיפה גזר הבוקר  ( חמישי )  שנת מאסר בפועל ,  ו-15 חודשי מאסר על תנאי למשך 3 שנים על אירינה חיימוב ,  תושבת טירת כרמל בת 48 ,  שעבדה כאחות מעשית במרכז לבריאות הנפש טירת כרמל והייתה אחראית על מטופלים חולי נפש וחסרת ישע המאושפזים בו .  חיימוב הורשעה במספר עבירות של התעללות בחסרת ישע על-ידי אחראי ובעבירה של הפרת אמונים .  כמו כן קבע בית המשפט כי דבק במעשיה קלון .
 הפרקליטות טענה כי בין החודשים פברואר עד מאי 2008 ,  במהלך עבודתה של חיימוב בבית החולים ,  בעת ששהתה בחדר הרחצה עם מטופלת קשישה חולת נפש שהייתה במערומיה ,  הושיבה אותה חיימוב בכוח על אסלת בית השימוש תוך שהיא צועקת עליה  " שבי !  "  והחלה לרחוץ אותה בעוד היא ישובה על אסלת בית השימוש .  המטופלת קראה כי המים חמים ואמרה לנאשמת  " את שורפת אותי ",  וחיימוב השיבה בגסות  " טוב מאוד ,  שיקח אותך אלוהים ..  ." 
בהמשך חזרה חיימוב וצעקה על המטופלת  " שבי !  ",  המטופלת פנתה אל חיימוב ושאלה אותה אם ידוע לה כי היא חולת סרטן וחיימוב הגיבה בגסות באומרה  " טוב מאוד ".  כמו כן הורתה חיימוב למטופלת  " תקחי תנקי את הכוס שלך ". 
עד להשעייתה מעבודתה בבית החולים ,  עבדה חיימוב במשך כ- 19 שנים כאחות מעשית בבית החולים וכן עבדה לסירוגין כמתורגמנית לשפת הסימנים .  
השופט עודד גרשון ציין בגזר הדין כי אינו מתעלם מכך שעבודתו של הצוות הרפואי בקשישים חולי נפש היא עבודה קשה ,  מתישה ולעתים מתסכלת . " ברם ,  חיימוב כשלה בהתנהגות מבישה ,  גסה וחסרת חמלה כלפי קשישה חולת נפש שהייתה מאושפזת במרכז לבריאות הנפש טירת כרמל ,  במחלקה שבה עבדה חיימוב ועל כן הייתה תחת אחריותה .  חיימוב הייתה אמורה לדאוג לבריאותה ,  לרווחתה ולטיפול הנאות בה אך בהתנהגותה ,  הפרה את חובותיה כעובדת הציבור ותחת למלא את המשימה שהוטלה עליה ,  התעללה במטופלת ,  העליבה אותה ופגעה בה ".  
השופט קבע עוד כי מעשיה של חיימוב מעוררי סלידה וכי לא יכולה להיות מחלוקת על כך שהתנהגותה כלפי המטופלת שהיתה באחריותה היתה התנהגות נלוזה שדבק בה פגם מוסרי ,  התנהגות הראוייה לכל גנאי וכי דבק במעשיה קלון .
 
שנת מאסר לאחות שהתעללה בקשישה חסרת ישע
אחות במרכז לבריאות הנפש בטירת כרמל הואשמה בהתעללות בקשישה אותה סעדה .  כשהקשישה התלוננה על רחיצה במים חמים ,  אמרה לה האחות : " שאלוהים ייקח אותך ".  ביהמ"ש גזר על הנאשמת שנת מאסר

