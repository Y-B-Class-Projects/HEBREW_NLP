פולקסווגן מציגה :  הדור החדש של הטוארג - קל וחסכוני יותר ומיועד בעיקר לכביש
הרכב החדש אמנם מבוסס על רצפת קודמו ,  אך בסיס הגלגלים התארך בארבעה ס"מ והמשקל הופחת ב-208 ק"ג
אחרי שמונה שנים על פס הייצור ,  פולקסווגן מציגה מחליף לרכב השטח היוקרתי שלה ,  טוארג .  הרכב החדש אמנם מבוסס על רצפת קודמו ,  אך בסיס הגלגלים התארך בארבעה ס"מ והמשקל הופחת ב-208 ק"ג .  הפחתת המשקל היא חלק מהניסיון של פולקסווגן להפוך את רכב השטח הגדול כידידותי לסביבה ,  יותר מבעבר .  לכך נוסף עיצוב אירו דינמי ותיבת הילוכים אוטומטית עם שמונה יחסי העברה.גולת הכותרת של המגמה הירוקה היא גרסה היברידית שתוצע בטוארג ,  לצד מנועי בנזין ודיזל נוספים .  לגרסה זו מנוע בנזין עם מגדש טורבו והזרקת דלק ישירה  ( tsi )  בנפח 3.3 ליטר ,  שבהספק של 333 כ"ס הוא נעזר במנוע חשמלי בהספק 47 כ"ס ,  שיכול גם להניע את המכונית לבדו עד למהירות של 50 קמ"ש.הזינוק ל-100 קמ"ש לוקח 6.5 שניות וצריכת הדלק המוצהרת היא 12.2 ק"מ לליטר .  בטוארג יוצעו גם מנועי דיזל בנפח 3.0 ליטר ו-4.2 ליטר  ( 240 ו-335 כ"ס בהתאמה )  ומנוע בנזין בנפח 3.6 ליטר עם 280 כ"ס.הטוארג אינו רכב קשוח .  ההנעה לכל הגלגלים המוצעת בו היא 4motion ,  המיועדת בעיקר לכביש .  עם זאת ,  בעזרת מצב  " שטח "  המכוונן את כל המערכות האלקטרוניות של הטוארג ,  הוא יכול גם לרדת מהכביש ואף לטפס בשיפוע של 31 מעלות.הרכב צפוי להכיל גם שפע אביזרי יוקרה ,  ביניהם מושבים אחוריים המתקפלים חשמלית - להגדלת נפח ההטענה .  הרכב יגיע לישראל ביוני .
 
פולקסווגן מציגה :  הדור החדש של הטוארג - קל וחסכוני יותר ומיועד בעיקר לכביש
הרכב החדש אמנם מבוסס על רצפת קודמו ,  אך בסיס הגלגלים התארך בארבעה ס"מ והמשקל הופחת ב-208 ק"ג

