האכזבה על העדשה
מאוכזבת מאנשים אבל עם חיוך תמידי על הפנים ,  מכינה דנה מלמד תבשיל פתיתים ועדשים שכיף לאכול ישר מהסיר
בבסיסי ,  אני אדם שנותן אמון בכל אחד .  יש הטוענים שאני נאיבית ,  אבל יש שאומרים כי זוהי תכונה יפה ,  היכולת לראות את העולם כמקום בטוח ולהאמין שכל הסובבים אותי באמת רוצים בטובתי .  לעיתים נשמעים קולות אזהרה מפה ומשם שקוראים לי להיות יותר ערנית וחשדנית ,  אבל אני ,  מה לעשות ,  לפעמים  " פתי מאמין לכל דבר ".  
לשמחתי ,  כמעט לא קורה שהמציאות מוכיחה את ההיפך .  אני באמת מאמינה שכשנותנים אהבה ,  כך גם מקבלים אותה בחזרה .  אבל מסתבר ,  שלא תמיד אלו הם פני הדברים .  מה גדול הוא הכאב ,  לגלות שלפעמים אני טועה .  כמה מטריד לדעת שאדם שאתה סומך עליו משקר לך .  
הפעם ,  האמת המכוערת צפה ועלתה על פני השטח .  איך ייתכן שכך קרה ?  שאלתי את עצמי שוב ושוב .  האם יכול להיות שחשיפת רגשות ותחושות בפני מישהו עלולה בעצם להזיק ? 
אם לא היו לי ילדים ,  בטח הייתי נכנסת מתחת לשמיכה ולא יוצאת עד אשר תחלוף הסערה .
 אבל יש לי ילדים נפלאים ,  אותם אני משתדלת ללמד לחייך לעולם ,  לתת בלי לצפות לתמורה ולדעת שהעולם הוא מקום בטוח .  לא רציתי לחשוף בפניהם את תחושותיי המעיקות ,  את העלבון והמבוכה מהידיעה שטעיתי ,  שנתתי אמון באדם הלא נכון .  לא רציתי בשום אופן לערער את היסודות הבריאים שנבנו אצלם עד כה .  
הגדולה הרגישה שלי הבחינה שמשהו לא כשורה .  מבלי להיכנס לפרטים ,  סיפרתי לה שלפעמים הדברים לא מסתדרים כמו שחשבנו .  לפעמים מקבלים סטירה וכשמגלים את זה ,  זה נורא מעצבן וכואב .  כשהכעס והעלבון עוברים ,  אפשר רק להתחזק ולצמוח .  כל שנותר כרגע הוא לשים דברים בפרופורציה ,  לנסות להתבונן בדברים מבחוץ והכי חשוב ,  לא לכעוס על עצמך .
 את ארוחת הערב החלטנו באותו יום לאכול במיטתי .  אם יש משהו שכולנו אוהבים לאכול זה פתיתים .  בעיקר עם כף ישר מהסיר .  הפעם ,  שודרגו הפתיתים האהובים שלנו בעדשים שחורות קטנות ,  אפונה עדינה מתקתקה וקוביות גזר זורחות בכתום .  למרבה ההפתעה ,  גם הצעיר וגם הבכורה ,  קיבלו את המנה הצבעונית החדשה באהבה גדולה ,  אולי כי רצו לשמח אותי ואולי כי זו באמת יופי של מנה .  תמימה ,  נאיבית ,  בלי שום יומרה ,  מנה שתענוג לאכול אותה .  בעיקר עם כף ,  ישר מהסיר .
 חומרים:250 גרם פתיתים עגולים  ( "קוסקוס ") 250 גרם עדשים שחורותכוס אפונה עדינה  ( אפשר גם קפואה ) 2 גזרים חתוכים לקוביות קטנות1 בצל גדול קצוץ דק2 שיני שום פרוסות דק1/4 כוס שמן קנולהמלחפלפל שחור טחוןמים רותחים 
אופן ההכנה:1 .  מרתיחים סיר עם מים .  מוסיפים את העדשים ,  מביאים לרתיחה נוספת ומעבירים ללהבה נמוכה לבישול של חצי שעה או עד שהעדשים רכות .  מסננים .
 2 .  מחממים בסיר את השמן ומזהיבים את הבצל .  מוסיפים את השום והגזר ,  מערבבים ומטגנים ביחד שתי דקות .
 3 .  מוסיפים את הפתיתים ,  מערבבים היטב וממשיכים לטגן .  מערבבים מידי פעם וממשיכים כך עד שחלק מהפתיתים משחימים וחלקם נשאר צהבהב .
 4 .  מוסיפים את האפונה .  מוסיפים מלח ופלפל שחור ,  מערבבים ויוצקים מים רותחים בגובה של כ2 ס"מ מעל הפתיתים .
 5 .  מעבירים ללהבה נמוכה ,  מכסים ומבשלים 5-7 דקות .  מידי פעם בוחשים .  
6 .  משאירים את המכסה סגור עוד 5 דקות ,  מערבבים ובודקים שהפתיתים הגיעו למידת הרכות המתבקשת .  אם הם עדיין קשים ,  מוסיפים מעט מים רותחים ,  מערבבים ומכסים .  אם הם רכים ודביקים ,  מסירים את המכסה ,  מניחים להתקרר ו"פותחים "  בעזרת מזלג .
 7 .  מוסיפים את העדשים השחורות ,  מערבבים ,  מתקנים תיבול וזוללים עם כף ,  ישר מהסיר .
 
האכזבה על העדשה
מאוכזבת מאנשים אבל עם חיוך תמידי על הפנים ,  מכינה דנה מלמד תבשיל פתיתים ועדשים שכיף לאכול ישר מהסיר

