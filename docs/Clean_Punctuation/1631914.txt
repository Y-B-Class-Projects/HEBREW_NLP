לינדנשטראוס :  בדיעבד הייתי מרחיב את דו"ח הביקורת על תעריפי המים
מבקר המדינה : " יש גורמים שלא ראו את דו"ח המבקר ואמרו את דבריהם מבלי שהיה להם בסיס לבוא בטרוניה "
 מבקר המדינה ,  השופט בדימוס מיכה לינדנשטראוס ,  מתייצב מאחורי חוות הדעת שהגיש לפני שבועיים על העלאת תעריפי המים ואומר כי בדיעבד יתכן שהיה אף מרחיב את חוות הדעת.בהגישו בצהריים את דו"ח מבקר המדינה 60-א ליו"ר הכנסת ,  ח"כ ראובן ריבלין  ( ליכוד )  ,  אמר לידנשטראוס כי  " הייתי מוציא אותו דו"ח בדיוק ,  ואולי הייתי מרחיב אותו יותר ממה שהרחבתי עד כה ". המבקר גם נשאל על הביקורת שמתח כנגדו בתחילת השבוע ראש הממשלה בנימין נתניהו שאמר שתפקידו של המבקר הוא לא להנהיג מדינית.על כך אמר לינדנשטראוס : " אני מרגיש שרוצים להתווכח על הנושא ששמו תחום הפעילות והסמכות של מבקר המדינה .  אנחנו אכן הרחבנו את תחום הסמכות ,  ופעלנו גם בהרחבת הסמכות שלנו על פי החוק שנותן לנו את הסמכות .  הביקורת ,  מדוע שלא תהיה ביקורת ?  היא דבר חיובי ,  חשוב .  היא יכולה לבוא מצד האוצר וראש הממשלה - ואין לי בעניין הזה שום בעיה . " אני רק רוצה שהביקורת תהיה בעיקרה עניינית וזו המטרה שלי היתה כשאמרתי שהביקורת במדינת ישראל חשובה מאוד .  עם זאת ,  רצוי שמי שמבקר יידע קודם מה הוא מבקר ,  אני לא מתכוון לראש הממשלה ולשר האוצר ,  אלא לאותם גורמים שלא ראו את דו"ח המבקר ,  לא קראו את הדו"ח ביחס לעלות המים ,  ואמרו את דבריהם מבלי שהיה להם בסיס לבוא בטרוניה למשרד מבקר המדינה ". כשנשאל אם הוא חש שיש רצון מצד הממשלה לצמצם את סמכויותיו השיב  " אני לא מרגיש שרוצים להצר את צעדיי ". 

לינדנשטראוס :  בדיעבד הייתי מרחיב את דו"ח הביקורת על תעריפי המים
מבקר המדינה : " יש גורמים שלא ראו את דו"ח המבקר ואמרו את דבריהם מבלי שהיה להם בסיס לבוא בטרוניה "
 
