עשור של נדידת עושר 
הביצועים של שוקי ההון בעולם בעשור האחרון מלמדים על מעבר עושר מהמדינות המפותחות והשבעות למדינות המתפתחות והרעבות .  גם השוק הישראלי נהנה מכך .  האם כך ייראה גם העשור הבא ? 
 >  >  תמה לה עוד שנה .  משקיעים רבים היו שמחים לאתחל מחדש את תיק ההשקעות שלהם ,  אך לצערם כלכלות פועלות בצורה רציפה .  ומה מראים הסיכומים על פני זמן ארוך משנה ?  בניגוד לתפישה המקובלת ,  מתברר שהשווקים יודעים לנוע בכיוונים מנוגדים לאורך זמן .  ניקח לדוגמה את השוק שלנו . " הנמר המזרח תיכוני ",  שמיוצג על ידי מדד ת"א 100 ,  עלה בכ-15% בשנה האחרונה ,  ב-50% בחמש השנים האחרונות וב-155% בעשור האחרון .  במונחים דולרים עלה ת"א 100 ב-195% על פני העשור .  התשואה הנאה נובעת בין השאר מגילויי הגז המשמעותיים ,  מהיציבות הפיסקלית ואולי גם מהתעלמות מסוימת מהאי ודאות הביטחונית .  כל אלה הן הנחות לא טריוויאליות .  כדי שהגז יהיה שווה משהו ,  צריך להתחיל להשתמש בו במהירות .  בינתיים נראה כי את התועלת היחידה ממנו גוזרים גורמים פוליטיים שונים .  בסופו של דבר חוקי הכלכלה - שהם יציבים יותר מהפוליטיקאים שלנו - אמורים לנצח ,  והגז אמור לזרום מזרחה אל עבר חופי ישראל .  כל עיכוב בדרך עולה ביוקר לכולנו .  בנוסף ,  באחרונה אנו חשים שצד ההוצאות הממשלתיות תופח .  לו לפחות היה מדובר בהוצאות נוספות על תשתיות וחינוך ,  ניתן היה לראות בכך עניין חיובי .  למרבה הצער הדברים אינם כאלה .  שוק ההון הישראלי ,  מתברר ,  היה בעשור האחרון אחד הכוכבים הבולטים בעולם .  הוא עלה הרבה יותר ממדד 500 s & p ,  שהניב תשואה של 5% ,  ומהיורוסטוקס 600 האירופי ,  שהניב תשואה של 5% ביורו ו-37% במונחים דולריים .  גרוע במיוחד היה מדד ניקיי היפני ,  שירד בעשור האחרון ב-38% וב-24% במונחים דולריים .  ההפרשים נראים מעט תמוהים ,  שכן הכלכלות המערביות בכל זאת צמחו קצת בעשור האחרון ,  למרות המשבר של 2008 .  ומה עשו הכלכלות המתעוררות הבולטות ?  מדד ibov הברזילאי הניב בעשור האחרון תשואה של 296% ,  ו-315% במונחים דולריים .  מדד האנג סנג הניב 92% בדולר הונג קונגי ותשואה דומה מאוד בדולר אמריקאי .  מדד nifty ההודי הניב 375% אחוזים ברופי ו-355% בדולר .  על פני העשור כולו די ברור מיהן הכלכלות הצומחות של העולם .  בשנה האחרונה בלטו לטובה גם השוק השוודי  ( עלייה של 22% )  ,  ומדד המניות של צ'ילה ,  שעלה ב-45% במונחים דולריים .  השוק הגרמני והבריטי טיפסו ב-15%-17% ,  ולעומתם נפלו מדדי ספרד ואיטליה בכ-12% .  העושר אמנם נודד בשנים האחרונות מהמערב למזרח ,  אבל קצב הנדידה עשוי להאט בשנים הקרובות .  המשמעות היא שמי שרץ במהירות גדולה כמו השוק המקומי שלנו ,  ייאלץ להנמיך את הקצב ,  וייתכן שדווקא השווקים שנגררו מאחור יזכו לקצת נחת .  רן שחם הוא מנכ"ל משותף ומנהל הנוסטרו באלטשולר שחם .  יותם עירוני הוא אנליסט באלטשולר שחם .  חברות בקבוצת אלטשולר שחם עשויות לסחור או להחזיק בני"ע המוזכרים בכתבה זו .  אין לראות בכתוב ייעוץ השקעות או המלצה לרכישה או מכירה של ני"ע .  התיק המוצג הוא וירטואלי  * יציבות פיסקלית שמירה על תקציב ממשלתי מאוזן או עם גירעון קטן ונשלט .  על המדיניות הפיסקלית אחראים הממשלה ומשרד האוצר ,  בעוד על המדיניות המוניטרית ,  כולל קביעת הריבית ,  אחראי בנק ישראל

עשור של נדידת עושר 
הביצועים של שוקי ההון בעולם בעשור האחרון מלמדים על מעבר עושר מהמדינות המפותחות והשבעות למדינות המתפתחות והרעבות .  גם השוק הישראלי נהנה מכך .  האם כך ייראה גם העשור הבא ? 

