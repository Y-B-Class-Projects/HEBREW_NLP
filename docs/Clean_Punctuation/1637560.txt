ידם היתה בנעל
כששר המשפטים ,  שר האוצר ויו"ר ועדת חוקה ,  חוק ומשפט תוקפים את המערכת המשפטית - אין פלא שפיני כהן החליט כי זריקת נעל על דורית ביניש היא דרך לגיטימית להבעת מחאה
 >  >  האיש שהחדיר לתודעה את השלכת הנעליים כאקט מחאה נגד סמלי השלטון היה העיתונאי העיראקי מונתדר אל זאידי ,  שזרק את נעליו על נשיא ארה"ב ג'ורג' בוש בדצמבר 2008 .  בוש התכופף בזמן וחמק מהנעליים ,  כפי שחמק מהביקורת הרבה שהוטחה בו במשך כהונתו .  נשיאת בית המשפט העליון ,  דורית ביניש ,  לא התכופפה כשפיני כהן השליך עליה ביום רביעי את נעליו .  היא נפגעה ,  נפלה ,  התאוששה ושבה לעבודה השיפוטית .  ביניש היא אשה חכמה שאינה מתכופפת כשעליה להתמודד עם איומים וסכנות .  נותרנו עם סמליותה של הנעל המושלכת .  הנעל נחשבת למלוכלכת בעולם המוסלמי ,  ולכן השלכתה היא עלבון .  העלבון מהגר לאטו מהעולם המוסלמי לעולם המערבי .  ביניש מצטרפת לשורה מכובדת של אישים שספגו נעליים מאז הוחטא בוש :  בפברואר 2009 החטיא סטודנט גרמני את ראש ממשלת סין כשזה נשא הרצאה בבריטניה .  באפריל השליך עיתונאי סיקי נעל על שר הפנים ההודי  ( ללא תנופה ממשית ,  השר לא נפגע )  .  באותו חודש החטיא אדם את ראש ממשלת הודו בזמן שנאם במסע בחירות .  ובאוקטובר השליך סטודנט טורקי את נעלו על נשיא קרן המטבע הבינלאומית דומיניק שטראוס-קאהן כזה שנשא הרצאה באיסטנבול - אך לא פגע .  ניכר כי בעולם משקפת הנעל המושלכת עלבון פוליטי ,  דתי ,  כלכלי או לאומי .  בישראל העלבון הוא גם אישי ,  אגואיסטי - והגיע אל פתחו של בית המשפט העליון ,  המוסד שחולשתה ושסעיה של החברה הישראלית הביאו אל סיפו את המחלוקות הלאומיות ,  הדתיות ,  הכלכליות והפוליטיות .  בית המשפט נאלץ להכריע ,  וכדרכו של משפט יש מנצח ויש מפסיד .  באווירה האלימה שיצרו אינספור אמירות תוקפניות כלפי מערכת המשפט אין פלא שמפסיד יחיד - כהן בן ה-52 ,  המתוסכל בגלל הפסד בתיק גירושים - הרגיש שהבעת מחאה אלימה שכזו היא דרך לגיטימית לפריקת זעמו .  מי אחראי לאווירה הזאת ?  מי שהתבטא כלפי מערכת המשפט בלי חשבון . " בג"ץ מצווה על הממשלה מה לעשות ומה לא .  אפילו מועצת הביטחון של האו"ם נמנעת מלצוות עלינו ,  אבל בג"ץ מצווה את משנתו יום יום ",  אמר שר המשפטים לשעבר דניאל פרידמן . " הפקרות כלכלית ",  כינה את פסקי הדין שר האוצר יובל שטייניץ . " כנופיית רחביה פועלת בשיטת חבר מביא חבר ",  טען יו"ר ועדת חוקה ,  חוק ומשפט ,  ח"כ דוד רותם  ( ישראל ביתנו )  .  אלה רק דוגמאות .  היו עוד רבים .  ביניש הזהירה בעשרות נאומים מפני ההסתה נגד מערכת המשפט ,  שלא לדבר על אובדן הנימוס ודרך הארץ .  במקרה ,  בתחילת השבוע כוננה ביניש ועדה של שופטים ועורכי דין שעניינה תרבות הדיון בבתי המשפט .  ועדת תרבות .  האמת היא שתמונת עינה של ביניש ,  שהתנפחה בשל פגיעת הנעל ,  תועיל יותר מכל ועדה להחזרת הסובלנות לשיח הציבורי שלנו .  מזל שלא הספיקה להתכופף .  מזל שאינה מתכופפת .
 
ידם היתה בנעל
כששר המשפטים ,  שר האוצר ויו"ר ועדת חוקה ,  חוק ומשפט תוקפים את המערכת המשפטית - אין פלא שפיני כהן החליט כי זריקת נעל על דורית ביניש היא דרך לגיטימית להבעת מחאה

