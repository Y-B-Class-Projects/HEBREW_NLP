20 אלף מכשירי אייפון נמכרו בתוך שבועיים
היקף המכירות עולה על תוכניותיהן של חברות הסלולר ,  שעל פי ההסכמים מחויבות למכור כ-70 אלף מכשירים כל אחת ,  או 210 אלף מכשירים יחד ,  בכל אחת משלוש השנים הקרובות
חברות הסלולר סלקום ,  פלאפון ופרטנר מכרו כ-20 אלף מכשירי אייפון בתוך שבועיים ,  מאז השקתו של המכשיר בישראל ב-10 בדצמבר .  
היקף המכירות עולה על תוכניותיהן של חברות הסלולר הישראליות .  לפי ההסכמים שלהן מול חברת אפל העולמית ,  החברות מחויבות למכור כ-70 אלף מכשירים כל אחת ,  או 210 אלף מכשירים יחד ,  בכל אחת משלוש השנים הקרובות .  
קצב המכירות הגבוה מעיד בינתיים רק על גל התלהבות ראשון של רוכשים ,  המתוגבר בזכות הקמפיינים האגרסיביים שמנהלות שלוש חברות הסלולר - והוא צפוי לדעוך בקרוב .  עם זאת ,  החברות צפויות להשיק בקרוב תוכניות תמחור חדשות שיתמקדו בקהלי יעד כמו חיילים וסטודנטים ,  והמיקוד צפוי להגביר את קצב המכירות .  
בתום שבועיים של מכירות ,  בחברת פלאפון נרשם מחסור במלאי של מכשיר האייפון המצויד בזיכרון של 32 ג'יגה-בייט .  גם לסלקום מלאי מוגבל של מכשירים מדגם זה ושתי החברות צפויות להשלים את המחסור בשבועות הקרובים .  שלוש חברות הסלולר מפתחות בימים אלה יישומי אייפון חדשים .
 
20 אלף מכשירי אייפון נמכרו בתוך שבועיים
היקף המכירות עולה על תוכניותיהן של חברות הסלולר ,  שעל פי ההסכמים מחויבות למכור כ-70 אלף מכשירים כל אחת ,  או 210 אלף מכשירים יחד ,  בכל אחת משלוש השנים הקרובות

