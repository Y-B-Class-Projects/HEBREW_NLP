עובדי  " ביקור חולים "  ישביתו את ביה"ח למשך 4 שעות
מחאת עובדי  " ביקור חולים "  מחריפה :  מחר ישביתו העובדים את פעילות המוסד למשך 4 שעות ,  בשל אי קבלת ההחלטה בעניין הסיוע הנחוץ להמשך קיומו של בית החולים במרכז ירושלים 
מאבק עובדי בית החולים  " ביקור חולים "  עולה מדרגה בשנית :  עובדי בית החולים הודיעו היום  ( שלישי )  כי החל מהשעה 10:00 מחר ,  תושבת פעילות בית החולים למשך ארבע שעות ,  במהלכן יפעל המוסד במתכונת חירום .  
במסגרת ההשבתה יטפל בית החולים במקרי חירום ולידות בלבד ,  והמיון לא יקבל אמבולנסים .  כמו כן ,  ניתוחים שאינם מצילי חיים יידחו .  
במהלך ההשבתה יצאו הרופאים ,  האחיות ,  הסניטרים ,  ועובדי המנהלה בצעדת מחאה מבית החולים לכיוון הכותל המערבי ,  שם יערכו הפגנה .  
לדברי עובדי המוסד ,  החרפת הצעדים באה כתגובה לאי קבלת החלטה מצד המדינה ומשרדי בריאות והאוצר להעברת הכסף הנחוץ להמשך קיומו של בית החולים - העומד על 30 מיליון שקל .
 
עובדי  " ביקור חולים "  ישביתו את ביה"ח למשך 4 שעות
מחאת עובדי  " ביקור חולים "  מחריפה :  מחר ישביתו העובדים את פעילות המוסד למשך 4 שעות ,  בשל אי קבלת ההחלטה בעניין הסיוע הנחוץ להמשך קיומו של בית החולים במרכז ירושלים 

