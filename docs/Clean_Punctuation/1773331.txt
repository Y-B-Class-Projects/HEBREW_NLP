החקלאים :  העלייה במחיר הסולר תייקר את הוצאות הייצור ב-15%
נשיא התאחדות האיכרים : " המחירים שהיינו עדים להם השנה יהיו כאין ואפס בהשוואה למחירים ב-2011 "
 העלייה במחירי הסולר - 20 אגורות לליטר ב-2011 ו-20 אגורות לליטר ב-2012 - צפויה לייקר את הוצאות הייצור בחקלאות ב-15% ,  כך עולה מתחשיבי התאחדות האיכרים .  החקלאים בישראל עושים שימוש רב בסולר כדלק עיקרי בפעילות החקלאית השוטפת כמו רכב חקלאי ,  טרקטורים ומכונות חקלאיות אחרות.נשיא התאחדות האיכרים ,  דובי אמיתי ,  התייחס היום להחלטת ועדת הכספים לאשר את התייקרות הסולר ,  ואמר כי המכות מהן סבלה החקלאות ב-2010 ,  שהעיקריות בהן היו החום הכבד ,  הסערות ,  התפשטות המזיקים כתוצאה מהמחסור במים ,  הבצורת והתייקרות הסולר - ייקרו ב-2011 את התוצרת החקלאית  " בשיעורים שההתייקרות שהיינו עדים לה השנה יהיו כאין וכאפס לעומתם .  לא ייתכן שייקור הסולר ייעשה ללא התחשבות באינטרס ציבורי מרכזי ,  כהבטחת אספקת תוצרת חקלאית טרייה לציבור הצרכנים במחירים סבירים ". במכתב ליו"ר הלובי החקלאי בכנסת ,  ח"כ שי חרמש  ( קדימה )  ,  קרא אמיתי לפעול על מנת לעצור את ההתייקרויות.חרמש מסר בתגובה ,  כי נתניהו נתן לחרדים ,  לעשירים ולמתנחלים הטבות מפליגות עד שלאזרחים שעל כתפיהם מתקיימת המדינה לא נותר דבר : " רה"מ בחר להוריד את מס ההכנסה ,  הנחה המיועדת מטיבה לעשירים יותר ,  ובכך הוא יצר חור תקציבי של 4 מיליארד שקל אותו הוא ממלא בהכבדת הגבייה על השכבות החלשות באמצעות מיסוי עקיף ". 

החקלאים :  העלייה במחיר הסולר תייקר את הוצאות הייצור ב-15%
נשיא התאחדות האיכרים : " המחירים שהיינו עדים להם השנה יהיו כאין ואפס בהשוואה למחירים ב-2011 "
 
