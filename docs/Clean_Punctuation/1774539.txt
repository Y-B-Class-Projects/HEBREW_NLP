מכבי חיפה : " קשה לשחק בלי קטן ורפאלוב "
 בקבוצה האשימו את חיסרון השניים בהדחה מגביע הטוטו .  בנאדו : " הסתדרתי עם פיליאבסקי ".  לוי : " המבחן האמיתי - ביום ב' "
 אכזבה גדולה נרשמה אתמול  ( חמישי )  במכבי חיפה בעקבות ההדחה מגביע הטוטו .  בקבוצה התאכזבו בעיקר מהחלק הקדמי ,  ושחקנים בקבוצה תירצו את הנעת הכדור הלא מדוייקת בחסרונם של יניב קטן וליאור רפאלוב . " קטן ורפאלוב היו חסרים מאוד ",  הסבירו בקבוצה . " הם משפיעים מאוד על הקבוצה ואתמול ראינו שקשה לשחק בלעדיהם .  הייתה בעיה עם הנעת הכדור בחלק הקדמי ". 
היום אמר אלישע לוי לשחקניו באימון : " המחצית הראשונה הייתה טובה ,  ראינו קבוצה .  במחצית השניה קרה ההיפך ,  אבל המבחן האמיתי הוא ביום שני ".  המאמן לא תרגל הרכב ובחר לערוך אימון מפוצל .  
לוי לקח מהמשחק בעיקר את היכולת הטובה שהציגו שני שחקני הרכש החדשים .  כפי שפורסם אתמול ,  הקשר סיידו יאיא והבלם אנדריי פיליאבסקי הרשימו את המאמן ואם לא יימצאו שחקנים טובים יותר עד פתיחת מועד ההעברות ב-11 בינואר ,  הם יישארו בקבוצה .  הדברים אמורים בעיקר לגבי הקשר ,  שהיה מעורב מאוד במשחק ועושה רושם כי הוא נמצא בכושר טוב .  בינתיים ,  במקביל לעיכוב המתמשך במשא ומתן עם דרוידאס שרנאס הליטאי ,  לוי ממשיך לחפש חלוץ .
" כשמפסידים זה תמיד מאכזב ",  אמר הבוקר הבלם אריק בנאדו . " בסך הכל היה משחק שקול ושתי הקבוצות הגיעו למצבים ,  אבל בסופו של דבר הם השכילו להבקיע בהארכה ואנחנו לא ,  אז זה מאכזב .  זה שלב של נוק אאוט ואי אפשר לתקן ,  לא נעים לעוף בשלב הזה .  אנחנו עם הפנים קדימה למשחק השני מול מכבי תל אביב ביום שני ".  הבלם התייחס לכמות הפצועים של הקבוצה : " חלק מהפציעות היו תוך כדי משחק ,  חלק יצאו כי אלישע רצה להרחיב את הרוטציה ,  זה קורה שמאמן עורך חילופים מאולצים .  בשורה התחתונה הפסדנו וזה בכלל לא נעים ". 
בנאדו נשאל לגבי הבלם פיליאבסקי ששיחק לצידו על תקן של נבחן והוסיף : " אני חושב שהוא היה טוב ,  בסך הכל הסתדרתי איתו ".  לקראת המשחק ביום שני אמר הבלם : " כל משחק הוא אופרה אחרת .  רצינו לנצח ונתנו היום הכל על המגרש ,  ראיתם קבוצה שנלחמה שרצתה והגיעה למצבים .  בחצי הראשון אפילו היינו עדיפים ואחר כך הם היו יותר טובים .  אנחנו מצפים למשחק הקרוב ". 
מוחמד גדיר ,  שלא יהיה כשיר למפגש ביום שני בליגה ,  ערך אימון חלקי ויעבור ניתוח עד תחילת השבוע .  עידן ורד אמור להמשיך ב-11 של חיפה ,  בעוד שי מימון ,  גוסטבו בוקולי ויניב קטן אמורים לחזור להרכב על חשבון שני הזרים וגדיר .  בשבוע הבא אמורה ההנהלה להיפגש עם השחקנים שיסיימו חוזה בחודש ינואר .  ההערכה היא שחוזהו של ג'ון קולמה כן יחודש והצדדים יגיעו לפשרה בעניין המיסוי .  קולמה ישלם בעונה הבאה כ-45 אחוז מס ממשכורת הברוטו שלו ,  שעומדת היום על 180 אלף דולר לעונה .
 
מכבי חיפה : " קשה לשחק בלי קטן ורפאלוב "
 בקבוצה האשימו את חיסרון השניים בהדחה מגביע הטוטו .  בנאדו : " הסתדרתי עם פיליאבסקי ".  לוי : " המבחן האמיתי - ביום ב' "
 
