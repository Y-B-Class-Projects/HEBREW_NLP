ברננקי פוגע ברעבים ?  חששות :  ההרחבה הכמותית תקפיץ מחירי המזון
רשתות בארה"ב ובבריטניה כבר החלו בהעלאת מחירי המזון עקב הזינוק בעלויות חומרי הגלם
לצד האופטימיות שהתעוררה בשווקים בעקבות ההרחבה הכמותית החדשה עליה הודיע ביום רביעי הבנק הפדרלי בארה"ב ,  נמתחה בסוף השבוע ביקורת על המהלך ,  בטענה שהוא עלול להזניק את מחירי המזון ,  כך דיווח העיתון הבריטי  " גרדיאן ". המבקרים טוענים כי הסבב השני של ההרחבה הכמותית ,  במסגרתו ירכוש הבנק הפדרלי אג"ח בסך 600 מיליארד דולר ,  יפגע בצרכנים היות שהוא מזניק את מחירי הסויה ,  החיטה ומצרכי יסוד נוספים ,  לצד העליות במחירי הנפט ,  הנחושת והאבץ.מדד הסחורות רויטרס/ג'פריס crb הגיע לשיא של שנתיים ביום שישי ,  לאחר שעלה ב-18% מאז תחילת ספטמבר .  בארה"ב מאותתות כבר חברות כגון מקדונלד'ס ,  קראפט פודס וג'נרל מילס כי בכוונתן להעלות מחירים בשל עליית חומרי הגלם.בבריטניה עלו מחירי המזון בחודש שעבר ב-9.8% לעומת החודש המקביל בשנה שעברה ,  העלייה החדה ביותר מאז אוקטובר 2008 ,  לפי נתוני לשכת הסטטיסטיקה בבריטניה .  מחירי מוצרי המזון המיובאים עלו ב-4.5% ,  העלייה השנתית המהירה ביותר מאז אוקטובר 2009 ,  מה שהעלה את מחירי הלחם והמרגרינה בממלכה המאוחדת.למרות עליית המחירים ,  התעקש יו"ר הבנק הפדרלי ,  בן ברננקי ,  כי הסיכוי שתתרחש דפלציה גבוה יותר מהסיכוי לאינפלציה ,  וזאת בשל חולשתה של הכלכלה האמריקאית .  למרות זאת ,  טוענים כלכלנים ואנליסטים כי התחזית העגומה של הבנק הפדרלי לכלכלת ארה"ב אינה מצדיקה סבב נוסף של הרחבה כמותית ,  היות שהאינפלציה הגבוהה והריביות הנמוכות משכנעות את המשקיעים לחפש תשואות גבוהות יותר מרכישת סחורות ונכסים מסוגים שונים.ריצ'רד בטי מסטנדרד לייף אינווסטמנטס אמר ל"גרדיאן "  כי עלייה של 10% במחיר הנפט עלולה להוסיף 1% לאינפלציה בארה"ב . " אף כי ההרחבה הכמותית עלולה לעודד את מחירי הנכסים ולהוביל לתוצאות חיוביות ,  התנודות האחרונות ,  במחירי הנפט במיוחד ,  עלולות לגרום לצמיחה כלכלית איטית בטווח הבינוני ",  אמר .  בחודשים האחרונים התגברו החששות מפני משבר מזון עולמי ,  בעקבות פגעי מזג האוויר במדינות רבות אשר מגדלות חומרי גלם חשובים כגון חיטה וסוכר .  עליית מחירי המזון עוררה זיכרונות ממהומות שאירעו ברחבי העולם בעקבות עליית מחירי המזון לפני שנתיים .  לעליית המחירים תרמו בעיקר מחירי החיטה ,  אשר רוסיה הטילה איסור על ייצואה .  הסימן הראשון להתלקחות חברתית בעקבות עליית מחירי המזון התרחש במוזמביק ,  בה נהרגו באוגוסט עשרה בני אדם במהלך מהומות שניצתו בין היתר בעקבות עלייה של 30% במחיר הלחם .
 
ברננקי פוגע ברעבים ?  חששות :  ההרחבה הכמותית תקפיץ מחירי המזון
רשתות בארה"ב ובבריטניה כבר החלו בהעלאת מחירי המזון עקב הזינוק בעלויות חומרי הגלם

