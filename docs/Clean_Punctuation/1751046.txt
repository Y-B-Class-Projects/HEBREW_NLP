בוליבאר רוצה להחזיר את קרלוס אריאס
ההתאחדות הבוליביאנית ביטלה את השעייתו של שוער מכבי נתניה ,  שרשאי לשחק במדינה .  בקבוצתו לשעבר החלו לפעול 
שוער מכבי נתניה ,  קלרוס אריאס ,  מבוקש חזרה בקבוצתו הבוליביאנית בוליבאר ,  ממנה הגיעה לישראל .  כך ,  על פי דיווחים בתקשורת בבוליביה .  תזכורת :  אריאס חתם בנתניה לאחר שהושעה מ-20 משחקים בבוליביה .  במשחק בין בוליבראל לריאל פוטוסי ספג השוער כרטיס אדום לאחר שנראה דורך על שופט המשחק .  כתוצאה מההשעייה ,  אריאס עזב לישראל ,  אך בבוליבאר המשיכו להילחם בהחלטה והגישו ערעור לבית הדין העליון של ההתאחדות בבוליביה .  
הבוקר  ( שלישי )  הוחלט לקבל את ערעור בוליבאר ולעמשה ,  בית הדין ביטל את השעיית השחקן וקבע כי הוא רשאי לחזור ולשחק במדינתו .  בית הדין קבע כי לא הוכח שאריאס תקף במתכוון את שופט המשחק וייתכן והדריכה הייתה בטעות .  כעת ,  בבוליבאר מתכוונים לדרוש מההתאחדות להעניש בחומרה את השופט ,  איבן גמבואה ,  שכתב בדוח השיפוט שהותקף פיזית על ידי השוער .  
בתקשורת בבוליביה נטען כי לאחר הזיכוי ,  אריאס מבוקש שוב בקבוצה שכבר החלה במגעים ראשונים עם סוכנו .  אריאס בן ה-30 מחזיק בחוזה עד תום העונה בנתניה והוא נחשב לאחד הגורמים המרכזיים בפתיחת העונה המוצלחת של הקבוצה .  

בוליבאר רוצה להחזיר את קרלוס אריאס
ההתאחדות הבוליביאנית ביטלה את השעייתו של שוער מכבי נתניה ,  שרשאי לשחק במדינה .  בקבוצתו לשעבר החלו לפעול 

