דיווח :  מצרים מקדמת ועידת שלום בינלאומית
גורם מצרי בכיר מסר לעיתון ערבי ,  כי מצרים מנהלת מגעים עם גורמים שונים במזה"ת במטרה לארגן ועידה שתאפשר התנעה מחודשת של תהליך השלום
מצרים מנהלת מגעים אינטנסיביים עם גורמים במזרח התיכון ובקהילה הבינלאומית במטרה לארגן ועידת שלום בינלאומית .  כך דיווח הבוקר  ( ראשון )  גורם מצרי בכיר לעיתון  " אל-חיאת "  הרואה אור בלונדון .  לדברי הגורם , " מצרים סבורה שאי אפשר להשאיר את העניינים מוקפאים בשל סירובה של ישראל לשתף פעולה ולהפסיק את הבנייה בהתנחלויות ".  לא דווח אילו מדינות צפויות להשתתף בוועידה ,  אולם כפי הנראה ישראל אינה צפויה להיות אחת מהן .
 הגורם מסר עוד כי מטרת הוועידה היא להביע תמיכה בעמדה הפלסטינית . " יש לפרוץ את המכשולים בתהליך השלום ולהגן על הזכויות הלגיטימיות של העם הפלסטיני ",  הוא אמר .  הגורם הביע תקווה כי הוועידה תגדיר את קווי הייסוד של המשא ומתן בין ישראל לפלסטינים ואת גבולות המדינה הפלסטינית העתידית .
 הגורם גם שלל את האפשרות שישראל תפתח במלחמה ברצועת עזה  " כל עוד חמאס ממלא אחר הפסקת האש "  והעריך כי בקרוב תושג התקדמות במגעים בין ישראל לפלסטינים .  זאת על רקע תוצאות הבחירות לקונגרס האמריקאי שייערכו בימים הקרובים .
 
דיווח :  מצרים מקדמת ועידת שלום בינלאומית
גורם מצרי בכיר מסר לעיתון ערבי ,  כי מצרים מנהלת מגעים עם גורמים שונים במזה"ת במטרה לארגן ועידה שתאפשר התנעה מחודשת של תהליך השלום

