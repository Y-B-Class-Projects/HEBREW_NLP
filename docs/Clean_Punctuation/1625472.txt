הפועל באר שבע ניצחה 1:3 את הפועל עכו
מחצית ראשונה מוחצת ושערים של רביבו ,  פדידה ומוריירה העניקו לאורחים מהדרום 3 נקודות ,  והזכירו לעכו כמה התחתית קרובה
צילום וידאו :  אדריאן הרבשטיין ,  עריכת וידאו :  עידן גוראל
אחרי שני מחזורים ללא ניצחון ,  בהפועל באר שבע ידעו כי עליהם לנצל את המצב הפגיע של הפועל עכו ,  ולצאת מגרש  " גרין "  בנצרת עילית עם שלוש נקודות .  מחצית ראשונה גדולה מצד שחקניו של גיא עזורי הספיקה כדי להכריע את המארחים ,  ובתום ההתמודדות באר שבע השיגה 1:3 וניצחון שישי העונה .  בהפועל עכו קיוו שהמשבר בין המאמן ירון הוכנבוים לבין הנהלה ,  שם נתגלו חילוקי דעות קשים ,  בעיקר בנוגע לרכש אותו מעוניין לעשות המאמן לא ישפיע על הקבוצה במשחק .  יכול להיות שהשחקנים הצליחו לנטרל את המתח שקיים במועדון לפני המשחק ,  אבל די ברור שתוצאת המשחק לא תנסוך שקט ושלווה בשורות העולה החדשה ,  שנוצחה לראשונה לאחר תשעה מחזורים ללא הפסד .  הוכנבוים עשוי להודיע על החלטתו בקרוב ,  כאשר בינתיים הוא עומד על הקווים .  היום היה אמור להיערך מפגש בינו לבין ההנהלה ,  אולם הוא נדחה ליום ראשון .  
הפתיחה היתה של האורחים ,  שעלו ליתרון מוקדם כבר בדקה ה-9 ,  מבישול מצוין של מאיר מליקסון לדוד רביבו ,  שקבע 0:1 לבאר שבע .  לאחר השער האורחים הורידו מעט את הרגל מהגז ,  אך ניצלו טעות גדולה של שוער עכו דודו גורש בדקה ה-28 ,  וחנן פדידה העלה את קבוצתו של גיא עזורי ל-0:2 .  באר שבע צברה ביטחון בזכות היתרון ,  עכו לא הצליחה לכפות את הקצב שלה על המשחק ,  ובדקה ה-42 זה כבר הפך ל-0:3 אחר שער של דנילו מוריירו .  
במחצית השנייה עכו סוף סוף הופיעה למשחק והחלה ליזום יותר .  בדקה ה-57 שחר סימנטוב הרים כדור לרחבת באר שבע ,  ועומרי אלמקייס נגח מקרוב וצימק ל-3:1 .  הוכנבוים הכניס את רועי דיין במטרה להוסיף מחץ להתקפה ,  ואילו עזורי העביר את באר שבע למערך בן חמישה קשרים כדי לשמור על היתרון .  המהלך של עזורי הצליח ,  ועד לסיום העכואים לא הצליחו לצמק ,  ולמנוע מבאר שבע לנסוע דרומה עם שלוש הנקודות .
 דקה 9 - גול !  מאור מליקסון מכניס כדור לדוד רביבו ,  שבועט היטב מול גורש ,  וקובע 0:1 להפועל באר שבע .  
דקה -28 - גול !  טעות גדולה של דודו גורש הביאה לשער שני של באר שבע .  השוער לא השתלט היטב על הכדור מחוץ לרחבה ,  חנן פדידה עט על ההזדמנות והקפיץ פנימה כדי לקבוע 0:2 .  
דקה 42 - גול !  הגנת עכו לא הצליחה להרחיק כדור ברחבה ,  דנילו מוריירה בעט מקרוב וקבע 0:3 גדול לבאר שבע .  
דקה 57 - גול !  שחר סימנטוב הרים כדור לרחבת באר שבע ,  ועומרי אלמקייס נגח מקרוב וצימק ל-3:1 .  
הרכב הפועל עכו :  דודו גורש ,  ליאור לוי ,  גבע ברקאי ,  רון בן נחום ,  עמנואל אמנגואה ,  ג'וני טננבאום ,  בן בנימין ,  עומרי אלמקייס ,  שחר סימנטוב ,  אבי אלפסי ,  אושרי גיטא .
 הרכב הפועל באר שבע :  טברטקו קאלה ,  מרקוס גלארסה ,  דנילו מוריירה ,  נדב קידר ,  שמעון הרוש ,  אייל שן ,  יוסי אופיר ,  דוד רביבו ,  מאור מליקסון ,  אוהד קדוסי ,  חנן פדידה .
 
הפועל באר שבע ניצחה 1:3 את הפועל עכו
מחצית ראשונה מוחצת ושערים של רביבו ,  פדידה ומוריירה העניקו לאורחים מהדרום 3 נקודות ,  והזכירו לעכו כמה התחתית קרובה

