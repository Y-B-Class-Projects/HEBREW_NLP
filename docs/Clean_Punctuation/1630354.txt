זניט מדיה :  ענף הפרסום התכווץ ב-4.5% - ל-892 מיליון דולר 
 >  >   " 2009 החלה בקול ענות חלושה ,  אך במחצית השנייה שלה שוק המדיה החל לצמצם פערים בהשוואה ל-2008 ",  אומר אלון הוכדורף ,  מנכ"ל זניט מדיה ,  המתמחה בבקרת מדיה בישראל ובעולם . " מצבנו בישראל סביר יחסית לשוק הפרסום העולמי ,  שצנח בשיעור של 10.2% - הירידה החדה ביותר מאז השפל הגדול .  על-פי זניט ,  עוגת הפרסום בישראל התכווצה ב-2009 ב-4.5% - ל-892 מיליון דולר .  חן גרנות ,  מנהל המחקר של זניט מדיה ,  מוסיף כי  " המיתון חידד את דרישות המפרסמים להבין יותר טוב את התמורה למחיר המדיה שאותו הם משלמים ,  ואת התשואה לכסף בדמות החזר על ההשקעה .  דרישה זו באה לידי ביטוי לא רק באינטרנט ובטלוויזיה ,  אלא גם באמצעי המדיה הוותיקים כמו עיתונות ורדיו ".  להערכת זניט ,  נתחה של הטלוויזיה מכלל עוגת הפרסום בישראל ב-2009 הוא 35.1% ,  בעוד שבעולם נתחה הוא 39.2% .  נתח שוק הפרסום בעיתונות בישראל הוא 36.6% .  ניתוחי זניט מורים על ירידה בסך שטחי הפרסום בקרב ארבעת העיתונים היומיים  ( "ידיעות אחרונות ",   " מעריב ",   " הארץ "  ו"גלובס ")  .  ירידה בביקוש לשטחי פרסום נרשמה גם במגזינים .  סקטור המקומונים ,  לעומת זאת ,  נהנו מגידול בביקושים לשטחי פרסום .  נתחה של העיתונות המודפסת מכלל עוגת הפרסום ירד ב-2009 לרמה של 36.6% ,  וסך ההכנסות מפרסום ירדו ל-327 מיליון דולר לעומת 376 מיליון דולר ב-2008 .  יש לציין כי ב-2005 היא נתחה של העיתונות המודפסת בעוגת הפרסום 51% .  הפרסום המסורתי באינטרנט ,  הבאנרים ,  הפגין מגמה חיובית ,  אך תחום פרסום זה איבד את בכורתו כקטר המוביל של האינטרנט לטובת מנועי חיפוש ,  שאחראיים ל-50% מעוגת האינטרנט העולמית .  בישראל ,  סך ההוצאה לפרסום באינטרנט  ( כולל מנועי חיפוש )  צמח ב-16.5% לעומת 2008 לרמה של 155 מיליון דולר .  על-פי הערכות זניט מדיה ישראל ,  תחום מנועי החיפוש אחראי ל-36% מסך עוגת הפרסום האינטרנטית .
 
זניט מדיה :  ענף הפרסום התכווץ ב-4.5% - ל-892 מיליון דולר 
nan
