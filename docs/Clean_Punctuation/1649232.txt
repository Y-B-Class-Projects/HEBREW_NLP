טורקיה משיקה קמפיין לשיפור תדמיתה בישראל
הספסל יורד  התקציב עולה :  לשכת התיירות של טורקיה משקיעה שני מיליון דולר בקמפיין מיוחד שסיסמתו  " ראית הכל ולא ראית כלום !  "  במטרה להרחיב את התיירות הישראלית למדינה
המשבר הדיפלומטי ממש לא מרתיע את הטורקים מלשווק את הקלאבים באנטליה והשווקים באיסטנבול לתייר הישראלי :  לשכת התיירות של טורקיה הודיעה הבוקר  ( שלישי )  כי תצא מחר בקמפיין פרסומי רחב בהשקעה של לא פחות משני מיליון דולר כדי לשווק את אתרי התיירות במדינה לתייר הישראלי .  הקמפיין שנבנה על ידי משרד פרסום ישראלי  ( ענבר ,  מרחב שקד )  יעלה כבר מחר בערוצי הטלוויזיה המסחריים ,  בשילוט חוצות ובעיתונות הכתובה ,  תחת הכותרת : " ראית הכל ולא ראית כלום !  ". 
הקמפיין ינסה לשווק צדדים חדשים בטורקיה ,  מלבד הקלאבים הפופולריים בשיטת  " הכל כלול "  אשר זוכים לאהדה רבה מצד ציבור הנופשים הישראלים .  על אף התקריות הדיפלומטיות האחרונות בין המדינות ,  נספח התיירות של טורקיה בישראל ,  אינאנץ' אוזצ'קמק ,  אמר במסיבת עיתונאים מיוחדת להשקת הקמפיין הבוקר כי מגמת התיירות הישראלית לטורקיה דווקא נהנית מגידול משמעותי : " מספר הישראלים שביקרו בטורקיה בינואר 2010 עלה בכ-34% לעומת ינואר 2009 ואנו מקווים להמשך מגמה זו בשנה הקרובה ".  עם זאת ,  ראוי לציין כי את מידת ההשפעה של העימות הדיפלומטי על צרכן הנופש הישראלי ניתן יהיה להעריך ,  ככל הנראה ,  רק על רקע חודשי השיא בתיירות  חופשת הפסח באפריל וחודשי הקיץ הפופולריים .  
בטורקיה ,  בכל אופן ,  כבר מוכנים לגלי התיירות בכחול לבן : " התיירות מישראל תמיד התקבלה בחום רב על ידי העם התורכי ואנשי תעשיית התיירות ,  ואני מאמין כי עלינו להמשיך לפעול יחד לקידום קשרי התיירות בין המדינות ולהשאיר את הפוליטיקה לפוליטיקאים ",  אמר נספח התיירות הטורקי הבוקר .
 מוקדם יותר השבוע פורסם כי משרד יחסי הציבור של רני רהב זכה במכרז מיוחד שפרסמה השגרירות לאור החלטה לשכור את שירותי משרד מקומי מוביל בתחום על מנת לשפר את תדמיתה של טורקיה בעיני הציבור בישראל ,  על רקע המשבר הדיפלומטי בין המדינות .
 
טורקיה משיקה קמפיין לשיפור תדמיתה בישראל
הספסל יורד  התקציב עולה :  לשכת התיירות של טורקיה משקיעה שני מיליון דולר בקמפיין מיוחד שסיסמתו  " ראית הכל ולא ראית כלום !  "  במטרה להרחיב את התיירות הישראלית למדינה

