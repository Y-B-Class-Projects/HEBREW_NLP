שימי ,  בחייאת שימי
למרות רזומה עשיר של להיטים ,  שימי תבורי הוא יותר ליצן מאמן ו"התבורי'ס ",  כמו האולפן החם של מוזיקה 24 ,  היא מריחה מבוזבזת של לוח שידורים
את חייו של שימי תבורי ,  צריך לצלם .  אין ויכוח .  הבן אדם חי ,  כאילו אין מחר .  לראות את החיים שלו זה למות מקנאה על התנהלות חסרת מחויבות שמורידה ממנו כל דאגה .  הוא חי בלי חשבון .  מתחתן ,  מביא ילדים ,  מתגרש ,  נוסע לארצות הברית ,  חוזר ,  מקליט ,  מופיע ועל הדרך מרביץ להיטי ענק .  לא סתם להיטים ,  קלאסיקות של ממש .  בלי לשים לב כמעט ,  הבן אדם השריש כאן רשימת שירים שהיתה צריכה להביא אותו מזמן לקיסריה ,  הרבה לפני כל הילדים שעושים את זה היום וגדלו עליו .  הסיבה שזה לא קרה ,  היא רק בגללו .  הוא מתנהג בחוסר אחריות לגבי הקריירה שלו ומצא את עצמו יותר במדורי רכילות מאשר במדורי מוזיקה ,  עד כדי כך ששכחנו שמדובר בזמר ענק .  לא פחות .
 שימי תבורי ,  הוא סוג של צביקה פיק .  השירים שלו הם פסקול לחיים במדינה שלנו ולמרות זאת ,  השניים האלה הם יותר ליצנים מאמנים .  אם על צביקה פיק צחקנו מהשיער ,  שימי תבורי הפך לבדיחה בגלל העיניים שלו .  שניהם קיבלו תכנית טלוויזיה ,  בזכות אורח החיים שלהם ולא כתוצאה מהצלחה מוזיקלית .  את שימי זה לא מעניין .  הוא זורם .  ככה הוא מצא את עצמו במרכזה של  " התבורי'ס "  שמלווה את בני המשפחה בחיפוש אחר הצלע הנשית ללהקה המתגבשת .
 נשמע כמו אחלה רעיון לתכנית .  באמת .  החיים של התבורי'ס שמחים ,  צבעוניים ומספיק מעניינים כדי להרים מהם תכנית טלוויזיה .  אפילו סדרה .  גם בערוץ מוזיקה 24 חשבו ככה והלכו על זה .  מה שצריך עכשיו זה לעבד את הרעיון כדי להפוך אותו למוצר ברור .  בשלב הזה ,  כנראה ,  נתקעו בערוץ .  אחרת ,  קשה להסביר את עלייתה לאוויר אמש  ( ראשון )  של התכנית שיש בה הכל חוץ מתכנית .  הכוונה היא לתכנית ,  עם תוכן ותכנון ,  מעבר לקווים כלליים .
 בתוך רבע שעה עד עשרים דקות מתחילת  " התבורי'ס ",  ההתלהבות הופכת למשהו מגרד ולא נעים .  הבלגן בבית  " התבורי'ס "  מרצד על המסך ומעצבן את העין למרות הקסם הבאמת מיוחד של המשפחה הזאת .  הבלגן במרקע הוא לא הבלגן המתבקש .  זה סתם ברדק והשעה וחצי שבאו לאחר מכן נראו כמו מריחה .
 שעתיים יומיות זה הרבה יותר ממה שהתבור'יס יכולים לתת בשידור חי נטול יד מכוונת ודומיננטית .  שעה אחת ביום ,  ערוכה ומהודקת ,  היתה משפרת את המצב .
 בכלל ,  נראה שהמריחה היא הבעיה הגדולה של  " האולפן החם "  במוזיקה 24 .  בערוץ לקחו את הקונספט של ה"טודיי שואו "  של NBC וניסו להעתיק אותו לכאן .  זה מתחיל לא רע עם שעתיים לדידי הררי וגיל ריבה .  השניים יודעים את העבודה ולוקחים את זה למקום בטוח ומוכר .  אחר כך ,  זה הופך לסחיבה איטית ומתאמצת .  שעתיים סתמיות למיכל אמדורסקי ,  שרון חזיז ואורנה דץ .  אותה אורנה דץ ,  אגב ,  הפציעה גם ב"התבורי'ס "  והוכיחה שאפשר להגיע לנקודות יותר מביכות בקריירה גם אחרי שהיית נשואה למשה דץ .  בהמשך היום מגיעה שעה וחצי לירון אילן ,  שעתיים לשלישיית מה קשור ,  והופ ,  הנה לכם לוח שידורים .  בחייאת ראבאק .  כמו שזה נראה עכשיו ,  הערוץ הזה הופך בעצמו לגרסה הטלוויזיונית של שימי תבורי וצביקה פיק .  בזבוז .
 
שימי ,  בחייאת שימי
למרות רזומה עשיר של להיטים ,  שימי תבורי הוא יותר ליצן מאמן ו"התבורי'ס ",  כמו האולפן החם של מוזיקה 24 ,  היא מריחה מבוזבזת של לוח שידורים

