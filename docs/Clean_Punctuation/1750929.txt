פרוטליקס מדווחת על תוצאות ראשוניות חיוביות בהעברת חולים לתרופה שלה
במסגרת ניסוי ה-Switchover הועברו 15 חולים במחלת הגושה לטיפול בתרופה Uplyso
חברת הביומד מודיעה היום על נתונים ראשוניים חיוביים מניסוי ה-switchover שביצעה .  במסגרת הניסוי ,  הועברו בהצלחה 15 מתוך 30 חולים במחלת הגושה מהתרופה סרזיים  ( cerezyme )  של חברת ג'נזיים לתרופה uplyso שבפיתוחה.מחלת הגושה  ( gauchet )  היא מחלה שנובעת מחיסרון באנזים מפרק שומנים ,  כשחסרונו ושיבוש בפעילותו גורם להצטברות שומנים באיברים פנימיים בגוף ,  כמו טחול וכבד .  מספר החולים בעולם נאמד ב-10,000 ,  ומספר החולים המטופלים - ב-5,200 .  שוק התרופות למחלה נשלט כרגע על ידי cerezyme ,  שמפותחת ומשווקת על ידי חברת ג'נזיים.הניסוי של פרוטליקס ארך כ-9 חודשים ,  במהלכו הוכח כי יעילות התרופה נשמרה ולא התעוררו חששות בטיחותיים .  המוגלובין החולים וספירת טסיות הדם שלהם נותרו יציבים ,  ובדיקות mri הוכיחו כי גם נפח הטחול והכבד נותרו ללא שינוי.פרוטליקס ,  אשר מנוהלת על ידי ד"ר דור אביעזר ,  הונפקה בנאסד"ק באוקטובר 2007 ,  ולפני כחודשיים הונפקה בבורסה הישראלית ושווי השוק שלה הביא אותה להיכלל בתל אביב 100 .  החברה פיתחה את התרופה uplyso לטיפול במחלת הגושה וממתינה להחלטה הסופית של רשות המזון והתרופות האמריקאית בנוגע לאישור שיווקה ,  שתתקבל בפברואר 2011.סטיבן טופר ,  אנליסט הראל פיננסים מסביר כי  " המידע שמצטבר חשוב ויחזק את המאמץ השיווקי של החברה מול הרופאים .  בהשקה של תרופה דומה לתרופה שכבר קיימת בשוק שנים  ( cerezyme )  חשוב לשכנע את הרופאים שניתן לעבור לתרופה החדשה  ( uplyso )  ללא חששות ". בהראל ממשיכים בסיקור חברת פרוטליקס בהמלצת  " קנייה "  ובמחיר יעד של 12 דולר  ( 43 שקל )  למניה .  המניה פתחה את הבוקר בתל אביב במחיר של 35.65 שקל ,  הנמוך ממחיר היעד של טופר בכ-20% .
 
פרוטליקס מדווחת על תוצאות ראשוניות חיוביות בהעברת חולים לתרופה שלה
במסגרת ניסוי ה-Switchover הועברו 15 חולים במחלת הגושה לטיפול בתרופה Uplyso

