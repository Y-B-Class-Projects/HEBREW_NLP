הביעו דעה כאזרחים - צפויים להישפט כחיילים
אנשי מילואים הופתעו מאוד לגלות כי הם צפויים לעמוד למשפט צבאי בשל הבעת דעתם .  זאת לאחר שחתמו על עצומה נגד השימוש בחיילי גדוד שמשון לצורך פינוי התנחלויות בשבת
האם צה"ל מונע את חופש הביטוי מאנשי מילואים ?  15 אזרחים המשרתים במילואים שחתמו לפני כחודשיים על עצומה הקוראת לצה"ל שלא להשתמש בחיילי גדוד שמשון לצורך פינויים בשבת ,  קיבלו באחרונה זימון למילואים בו הם נקראים להגיע ולהישפט .  חלק מחיילי המילואים אף קיבלו צווי התייצבות שמטרתם המוצהרת היתה  " משפט ",  ואילו אצל אחרים כותרת הצו הייתה  " בירור ".  עוד קודם לזימון המפתיע ,  התקשרו לאנשי המילואים נציגי יחידת הקישור על מנת לוודא שהם מתכוונים להגיע לשירות הקרוב ,  כשבמהלך השיחה הם נשאלו האם הם סרבני מילואים . 
" זו שערורייה .  מישהו בצבא מנסה לסתום פיות לאזרחים ",  אמר סמ"ר במיל' עובדיה רוזנצוייג שקיבל אף הוא זימון ל"משפט ".   " זכותנו כאזרחים לומר כל דעה במסגרת חופש הביטוי וחובתנו להתריע בפני פוליטיקאים המכניסים את הצבא לפינויים פוליטיים ".  חברו ליחידה ,  סמ"ר במיל' ידידיה נוימן ,  הוסיף כי  " יש בזימון פגיעה בוטה בחופש הביטוי והתערבות בלתי מידתית של הצבא בחיינו הפרטיים .  חמור מכך ,  אנו רואים ב'בירור' שכזה ניסיון הפחדה לבל יעז מישהו להביע עמדה שיש בה משום ביקורת על מהלכי הצבא ".  ח"כ אורי אריאל  ( האיחוד הלאומי )  אף הגיש שאילתא בנושא לשר הביטחון .  
כזכור ,  במסגרת העצומה אותה הגישו 25 חיילים יוצאי גדוד שמשון הביעו אנשי המילואים את מחאתם על רקע השימוש בחיילי הגדוד בפינוי מתנחלים מההתנחלות חומש שבשומרון . " ההתעסקות של מפקד הגדוד וחייליו בחודשים האחרונים בגחמות פוליטיות על חורבות חומש ,  בתצפיות ומרדפים אחרי יהודים גורמים לנו בושה גדולה ",  כתבו בעצומה .  
מדובר צה"ל נמסר בתגובה כי  " בעת שליחת המכתב הזדהו אנשי המילואים כחיילי צה"ל ולכן נקראו החותמים על המכתב לשיחה אצל מפקד הגדוד במטרה להבהיר את חומרת המעשה ואת עצם הפגיעה במשימות הצבאיות ובהנחיות המפקדים .  צה"ל כפוף למרות הממשלה הנבחרת בישראל ,  וימלא אחר הנחיותיה .  כך היה בעבר וכך יהיה גם בעתיד .  צה"ל ינקוט יד קשה כנגד כל תופעה של סירוב בכל עת .  באשר לזימון החיילים ,  הרי שמדובר בבירור ולא במשפט ,  ועובדה זו הובהרה לחיילי המילואים ". 

הביעו דעה כאזרחים - צפויים להישפט כחיילים
אנשי מילואים הופתעו מאוד לגלות כי הם צפויים לעמוד למשפט צבאי בשל הבעת דעתם .  זאת לאחר שחתמו על עצומה נגד השימוש בחיילי גדוד שמשון לצורך פינוי התנחלויות בשבת

