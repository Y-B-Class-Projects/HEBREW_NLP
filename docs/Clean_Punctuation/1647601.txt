אמצע הדרך
קפה אמיליה כבר לא בתחילת דרכו ,  למרות שנשאר נעים איבד עם הרעננות גם לא מעט מחנו
זוהי סברה רווחת כי התחלות הן השלב הקשה ביותר .  מובן שמדובר בשטות גמורה .  ההתחלות הן החלק הכי פשוט ,  כל כך פשוט ,  שהלוואי שכל ההמשכים יהיו דומים להתחלות .  הלוואי שכל מערכות היחסים שלנו יהיו כמו שהן בשבוע הראשון ,  כשהריח החמצמץ של הגרביים שלו מתוק רק משום שהם נושאים את הריח שלו ,  ןכשהריכוז האובססיבי שלו בעצמו עדיין מתפרש כעדות לרוחו החופשייה והמסעירה .  הלוואי שכל יום בדיאטה יהיה חדור מוטיבציה כמו היום הראשון ,  שבו את לגמרי מאמינה שהמרחק בינך לבין בר רפאלי הוא רק שבוע של מרק כרוב .  הלוואי שכל הטורים יהיו זורמים כמו המשפט הראשון ,  שלרוב מתגלגל בתוכי עוד בזמן הביקור ,  והלוואי שכל בתי הקפה בעיר יהיו מלאי התלהבות לרצות את לקוחותיהם ממש כפי שהם בערב הפתיחה.התחלות הן קלות ,  ומלאות בניחוח קסום באוויר ,  שמרמז שהכל יכול עוד לקרות .  מובן שההכל הזה היה יכול להיות גם די רע .  
ביולי 2007 ביקרתי בקפה אמיליה ,  יממה אחת בלבד לאחר שנפתח לקהל הרחב .  אותו ביקור היה מבשר טובות  :  השירות היה מצוין ,  האוכל היה מקורי ,  והאווירה היתה רגועה וסקסית בו זמנית .  שנתיים וחצי אחר כך כמעט הכל היה שונה .  אבל הפלעם נתחיל דווקא מהסוף כך אפטור את עצמי מהחלק הקשה ביותר לכתיבה :  הליידי הלכה והשאירה אותי לבד .  התעסקתי בלפ-טופ במשך שעה ,  ובה הצלחתי להבין מדוע בשנתיים וחצי הללו שמעתי על אנשים שהפכו את המקום לשכונתי שלהם .  אמילה הוא נעים  ,  וזו מעלה שאי אפשר להמעיט בערכה .  עם זאת היא לא יכולה להיות המעלה היחידה .  אחרי הכל גם אני בחורה נעימה וזה עדיין לא השיג לי בעל עשיר .  עכשיו אפשר לעבור לאמצע ,  שלרוב הוא החלק הקולינרי ולרוב די פשוט :  מבחר ארוחות הבוקר באמיליה מרשים למדי והן מוגשות עד השעה 16:00 הנוחה .  מהן בחרה הליידי בצרפתית  ( 38 שקלים )  ובה קרואסון עם אמנטל ,  האם וביצת עין ,  וכן סלט ושתייה אחת .  אני הלכתי על הקרוק מאדם  ( 42 שקלים )  שמורכבת מכריך כפול של פסטרמה מעושנת וגאודה ,  ומעליו שתי ביצי עין .  גם הארוחה הזאת מוגשת בליווי סלט ושתיה .  לשתי הארוחות היו בדיוק את אותם החסרונות :  יובש ואנמיות .  ואלה מתייחסים הן למנות העיקריות והן לסלטים ,  שכללו חתיכות חסה ענקיות ,  מנומנמות ומתחננות לרוטב .  מה גם שבמחיר הזה היה אפשר לספק שני סוגי שתייה ,  כמו שעושים ברוב המקומות .  אבל זו לא היתה נקודת השפל של הביקור .  את התואר המפוקפק הרוויח ביושר האספרסו  ( 9 שקלים )  ,  על שום היותו דליל ושרוף .  ונחזור להתחלה :
 כמו האספרסו גם הליידי לא זכתה בתואר שלה ללא סיבה ,  וכשהגענו לאמיליה היא עיקמה את אפה האנין נוכח המראה הטיפה מוזנח של המקום .  גם הביקור בשירותים יכול לתמוך בטענה הזו ,  שכן שם התגלו ניירות פזורים על הרצפה בחוסר חן ובקבוק של סבון נטול פקק .
 ומכאן למסקנה המתבקשת :  כל הדברים שהצגתי פה אולי פעוטים ,  אבל יחד הם מצטרפים למראה המשקפת את האופן שבו המקום מתייחס ללקוחותיו .  ברור לי שהוא רכש לעצמו קהל לקוחות נאמן ,  אבל למה להתייחס אליו כאל מובן מאליו ?  ולמה לא לנסות להתחבב על לקוחות חדשים ?  אולי כי גורמים לנו להאמין שהתחלות הן קשות ,  ועד שאנו צולחם אותן ,  אנחנו שוכחים שצריך גם להמשיך .
 סקס אפיל :  לא כמו ההתחלהאנשים :  שכונתייםעיצוב :  זקוק לרענוןשירות :  מלצרית תזזיתית ונחמדה ,  שלמרות שהייתי מוותרת כל כמה סנימטרים מהמחשוף שהיא לבשההפוך קטן :  11 שקליםטיפ :  לא לשכוח את ההתחלהגישה לנכים :  כניסה יש ,  שירותים איןשורה תחתונה :  נעים זה מספיק בקושי
קפה אמיליה  דיזנגוף 88טלפון :  03-5283888פתוח :  א'-ד' 07:30-24:00 ה'- ו' 07:30-01:00 שבת 10:00-01:00

אמצע הדרך
קפה אמיליה כבר לא בתחילת דרכו ,  למרות שנשאר נעים איבד עם הרעננות גם לא מעט מחנו

