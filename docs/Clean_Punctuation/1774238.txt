זרח החלה בביצוע הסקרים הסייסמים התלת מימדיים ברישיון גוליבר
הסקרים יתבצעו בשטח של 67 קמ"ר ;  במקום נבחנות 3 מטרות - קיסריה ,  געש והרצליה
שותפות חיפושי הנפט החלה לפנות בוקר בביצוע הסקר הסייסמי התלת-מימדי  ( 3d )  בשטח ההיתר המוקדם גוליבר ,  הנמצא ברצועת החוף שבין חיפה לת"א .  הסקר יכסה שטח של 67 קמ"ר מתוך כ-500קמ"ר של ההיתר המוקדם ועלותו מוערכת ב-850 אלף דולר .  לפני כחודשיים הודיעה זרח כי המכון הגיאופיסי סיים את הפענוח הראשון של הנתונים הגיאולוגיים מגוליבר ,  מהם זוהו 3 מטרות שהשותפות מעוניינת להמשיך ולבחון והן נמצאות בים מול קיסריה ,  געש והרצליה ,  והן המטרות שנבחנות כעת באמצעות הסקרים .  תוצאות הסקרים יפורסמו כ-3 חודשים לאחר סיום ביצוע הסקרים.היתר גוליבר הוא סמוך לחוף וממוקם ברצועת מים רדודים ברוחב 10 קילומטרים ,  המשתרעת מראשון לציון בדרום ועד חיפה בצפון .  הוא מוחזק ב-50% על ידי זרח ,  ו-50 על ידי גינקו ,  השותף הכללי בזרח המנסה להכנס לבורסה .  בשל עומק המים לא יכולות ספינות הנוהגות לבצע את הסקרים הסייסמים הימיים לעבוד במקום ,  וזרח משתמשת באסדות שטוחות לצורך ביצוע העבודות .  בניגוד לספינות הגדולות שמבצעות את הסקרים הסייסמים ,  כאשר הן גוררות מאחוריהן כבלים עם מיקרופונים שקולטים את גלי הקול מהאדמה ,  יבוצעו הסקרים במים הרדודים בשיטה שונה .  בצד המזרחי ,  בעומק של 20-30 יונחו כבלים על האדמה ,  בשיטתobc  ( ocean bottom cable )  .  בצד המערבי של ההיתר יבצעו אסדות שטוחות את הסקרים בעזרת כבלים שיגררו .  על פי החברה , " במקור תוכנן הסקר להתבצע לקראת אמצע 2011 ,  אך לוח הזמנים הוקדם לאחר שגינקו ניצלה את סיום עבודתה של אניית הסקר ברשיון אדירה כדי לשריינה לביצוע הסקר ב"גוליבר ". בכך גם הושג חסכון בעלות הסקר ,  מאחר ולא היה צורך להביא את האניה מנמל המוצא שלה באנגליה ". 

זרח החלה בביצוע הסקרים הסייסמים התלת מימדיים ברישיון גוליבר
הסקרים יתבצעו בשטח של 67 קמ"ר ;  במקום נבחנות 3 מטרות - קיסריה ,  געש והרצליה

