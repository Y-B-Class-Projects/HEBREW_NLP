אחרי שנה כיו"ר ניו פארם :  גיל אונגר פורש מהחברה
אונגר אמור לפתוח עם מספר שותפים את חברת פרוגרט אריג שתעסוק בקמעונאות
שנה אחרי שנכנס לתפקיד ,  גיל אונגר ,  יו"ר ניו פארם שבשליטת המשביר לצרכן ,  פורש מתפקידו .  אונגר ,  55 ,  ניהל בתפקידו הקודם את חטיבת אירופה של קבוצת דור אלון ,  לאחר שפרש מתפקידו כמנכ"ל רבוע כחול בין השנים 2004 עד 2007 .  בעבר כיהן אונגר במגוון תפקידים ביניהם סמנכ"ל שיווק סופר פארם ,  מנכ"ל כלל פארם ,  סמנכ"ל שיווק ויזה כ.א.ל ,  סמנכ"ל שיווק ומסחר אופיס דיפו ומנכ"ל איקאה ישראל .  בחודש מרץ אונגר מכר את מניותיו  ( 2.5% )  באיקאה למתיו ברונפמן בעסקה שהכניסה לו כ-17 מיליון שקל.לאחרונה פורסם כי אונגר פותח עם מספר שותפים את חברת פרוגרט אריג שתעסוק בקמעונאות .  השותפים הם המייסד והמנכ"ל לשעבר של קבוצת כפר השעשועים אבי כץ ,  המייסד והבעלים לשעבר של נעמן כלי בית ,  יצחק מאיו וסגן נשיא ושותף בכפר השעשועים ,  רונן לוי.הפרויקט הראשון שצפויה החברה לפתוח היא רשת לממכר תבלינים ,  פירות יבשים ,  ממתקים ,  גבינות ועוד תחת השם  " מישמש הכפר ".  רשת ניו פארם מקבוצת המשביר לצרכן מונה 59 סניפים ברחבי הארץ ופועלת ב- 33 סניפי משביר לצרכן .  הרשת מעריכה שתרשום השנה לראשונה פדיון של מעל מיליארד שקל ותעבור לרווחיות.לפני שנתיים מינתה הרשת את יפתח סרי למנכ"ל אחרי שמונה חודשים בחברה .  כבר אז העריכו בשוק כי קרוב היום שאונגר יפרוש מתפקידו.רמי שביט ,  מנכ"ל קבוצת המשביר לצרכן מסר כי : " כהונתו של אונגר כיו"ר ניו פארם אפשרה לרשת לבצע קפיצת מדרגה משמעותית בשוק הפארם בישראל ולהוביל את הרשת למפנה עסקי חיובי ". 

אחרי שנה כיו"ר ניו פארם :  גיל אונגר פורש מהחברה
אונגר אמור לפתוח עם מספר שותפים את חברת פרוגרט אריג שתעסוק בקמעונאות

