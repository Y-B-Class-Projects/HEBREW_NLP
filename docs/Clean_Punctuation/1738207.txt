הקטל נמשך :  ארבעה בני אדם נהרגו בתאונות דרכים
ארבעה בני אדם נהרגו בארבע תאונות דרכים שונות ברחבי הארץ וכעשרים נפצעו בדרגות שונות .  הולכת רגל בת 64 נהרגה פגיעת אופנוע עליו רכב נער בן 17 בנהריה
ארבעה בני אדם נהרגו הערב  ( שישי )  בשלוש תאונות דרכים שונות ברחבי הארץ .  הולכת רגל בת 64 נהרגה מפגיעת אופנוע בספורטק בנהריה .  האישה טיילה באזור הטיילת הדרומית של העיר יחד עם בעלה ונהרגה לנגד עיניו .  רוכב האופנוע ,  נער בן 17 ,  נפצע באורח קל ופונה על ידי מד"א לבית החולים בעיר .  מחקירת נסיבות התאונה עולה שהולכת הרגל נהרגה בעת שצעדה במדרחוב של העיר אליו מותרת כניסה רק להולכי רגל .  לפיכך ,  נסיעתו של רוכב האופנוע במקום הייתה בניגוד למותר .  עם זאת ,  המשטרה ממשיכה בחקירת נסיבות האירוע .
 סמוך לניצנה ,  נהרג אדם אחד ושלושה בני אדם נוספים נפצעו באורח קל לאחר שהרכב בו נסעו התהפך בכביש 10 .  צוותים של מגן דוד אדום טיפלו בפצועים ופינו אותם לבית החולים סורוקה בבאר שבע .
 קודם לכן ,  נהרג צעיר בן 25 ,  שני בני אדם נוספים נפצעו באורח בינוני ושישה נפצעו באורח קל בהתנגשות חזיתית בין שני כלי רכב בכביש 65 צפונית לצומת גולני .  צוותים של מגן דוד אדום שהגיעו למקום פינו את הפצועים לבית החולים פוריה בטבריה .  משטרת העמקים פתחה בחקירת נסיבות התאונה .  בעקבות התאונה נוצרו במקום עומסי תנועה כבדים והכביש נחסם לשני הכיוונים .  
בשעות הצהריים נהרג תושב אחד מקיבוצי הגליל העליון ,  בן 23 ,  בהתנגשות חזיתית בין שני כלי רכב שאירעה בכביש 977 סמוך לקיבוץ כפר בלום שבגליל העליון .  אישה נוספת נפצעה באורח בינוני בתאונה ושלושה בני אדם נוספים נפצעו באורח קל .  צוותים של מגן דוד אדום מאזור ירדן שהגיעו למקום קבעו את מותו של האיש ופינו את הפצועים קל לבית החולים זיו בצפת .  האישה שנפצעה באורח בינוני פונתה במסוק לבית החולים רמב"ם בחיפה .  משטרת מרחב הגליל פתחה בחקירת נסיבות התאונה .
 אחר הצהריים נפגעה אישה באורח בינוני ושישה בני אדם נוספים ,  בהם ארבעה ילדים ,  נפגעו באורח קל בתאונת דרכים בין שלושה כלי רכב שאירעה בכביש 38 בצומת הכניסה ליישוב אשתאול שבאזור בית שמש .  כונני איחוד הצלה שהגיעו למקום טיפלו בפצועים .  האישה פונתה לבית החולים שיבא בתל השומר ויתר הפצועים פונו לבית החולים שערי צדק בירושלים .
  ( עדכון ראשון :  19:49 ) 

הקטל נמשך :  ארבעה בני אדם נהרגו בתאונות דרכים
ארבעה בני אדם נהרגו בארבע תאונות דרכים שונות ברחבי הארץ וכעשרים נפצעו בדרגות שונות .  הולכת רגל בת 64 נהרגה פגיעת אופנוע עליו רכב נער בן 17 בנהריה

