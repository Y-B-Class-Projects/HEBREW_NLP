חדש על המסך
מייק לי הבריז אבל  " עוד שנה "  שלו מגיע למסך הגדול ,  שם יפגוש את  " פעילות על-טבעית 2 ",  ההמשך ללהיט של הישראלי לשעבר אורן פאלי
הבמאי הבריטי-יהודי-עוכר ישראל מייק לי היה אמור להגיע לארץ כדי לקדם את סרטו האחרון ,  חוליה נוספת בשרשרת של דרמות ריאליסטיות עטורות שבחים ,  אבל ביטל ברגע האחרון את ביקורו מסיבות פוליטיות .  לפיכך ,  כבר לא נוכל להתחכך בלי ,  וכל מה שנשאר לנו זה הסרט עצמו ,  המציג ארבעה מפגשים לאורך שנה אחת בין זוג בריטי מזדקן וכמה מחבריהם וקרוביהם ,  ובראשם מכרה אחת  ( לזלי מנוויל )  ,  שהנוכחת שלה נעשית יותר ויותר מעיקה .
 מן הביקורות :  כמיטב המסורת ,  התקשורת הבריטית השתוללה בשמחה לרגל הפצת סרטו החדש של מייק לי  - " רק הוא מסוגל לעשות דרמה כה מרגשת ונבונה ",  כתב הגרדיאן ,  והדיילי טלגרף והדיילי מייל אף קבעו שזהו מסרטיו הטובים של הבמאי בתקופה האחרונה .  הסרט גם הוקרן בפסטיבל קאן האחרון והיה לחביב המבקרים הבריטיים והעולמיים ,  כך שהעובדה שיצא מן הריביירה בידיים ריקות התקבלה בהפתעה .
 ציון ממוצע :  רוטן טומייטוס  97 דקות .
 במאי :  מייק לי .  משחק :  לזלי מנוויל ,  ג'ים ברודבנט  ( 120 דקות )  .
" פעילות על-טבעית ",  סרט האימה של הישראלי לשעבר אורן פאלי ,  היה אחד מן הלהיטים ההוליוודיים הגדולים ובוודאי הרווחיים ביותר בשנה שעברה ,  כך שזה היה רק עניין של זמן עד שיגיע ההמשכון שלו ,  והוא הגיע מהר מאוד - כבר עכשיו .  הפעם פאלי עבר לעמדת ההפקה ,  אבל גם במקרה זה אנחנו רואים את ההתרחשויות דרך עיניה של מצלמה ביתית .  ההבדל הוא שבמקרה זה ,  הקורבנות אינם זוג כי אם משפחה שלמה ,  שתידרש לשרוד את ההתרחשויות המוזרות בביתה .  מה שלא יעלה בגורלם ,  הפרק השלישי כבר בדרך .
 מן הביקורות :  יחסית לעובדה שהמשכונים לסרטי האימה הם אולי אחד הז'אנרים השנואים על המבקרים ,  אפשר לומר כי  " פעילות על טבעית 2 "  יצא בשלום מציפורניה המושחזות של התקשורת .  המבקר של אינטרטיינמט וויקלי אף הפליג בשבחים וקבע כי הסרט גרם לו  " לקפוץ ,  להזיע ולכסוס ציפורניים ".  לעומת זאת ,  טיים סבר שהפרק השני מחוויר לעומת המקור ,  וניו יורק טיימס אף הגדיר אותו כגימיק שנמתח יתר על המידה .
 ציון ממוצע :  רוטן טומייטוס  60 .  מטאקריטיק  51 .
 במאי :  טוד וויליאמס .  משחק :  קייט פדרסון ,  מיקה סלואט  ( 90 דקות )  .
 
חדש על המסך
מייק לי הבריז אבל  " עוד שנה "  שלו מגיע למסך הגדול ,  שם יפגוש את  " פעילות על-טבעית 2 ",  ההמשך ללהיט של הישראלי לשעבר אורן פאלי

