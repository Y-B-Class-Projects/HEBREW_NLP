הקווים האדומים של הזהות הווירטואלית 
 >  >   " לבלונדינית בג'ינס קצר וחולצת טריקו אדומה שנסעה בקו 5 ביום ראשון וירדה בנורדאו .  נדלקתי .  אני הבחור במשקפיים וחולצת 'דוראן דוראן' .  צרי קשר במדור ".  המקום :  תל אביב ,  השנה :  1982 ,  אמצעי התקשורת :  מדור קחתן של  " העיר ".  קצת יותר מתוחכם מאיתות עשן אינדיאני ,  קצת פחות מתקדם מפארטי-ליין טלפוני ,  אבל בשנות ה-80 זאת היתה פסגת הרישות החברתי .  קפיצה של 20 שנה קדימה ואי אפשר לדמיין את חיינו בלי רשתות חברתיות ,  שנהפכו מכלי חברתי לאמצעי תקשורת מקצועי-מסחרי .  הסמארטפונים הפכו את השעבוד לגדול יותר .  רגע לפני שאנו מפקירים את שביבי הפרטיות האחרונים שלנו לחסדי האקרים או מעסיקים פוטנציאליים ,  כדאי לעצור לשנייה ולהעביר קו אדום בין מה שאנו רוצים שהעולם יידע עלינו ,  לבין מה שאנחנו רוצים לשמור לעצמנו :   *  אם אתם בחופשת מחלה מהעבודה ,  לא כדאי לעדכן בשורת הסטטוס של הפייסבוק אילו מגפיים רכשתם בקניון .   *  כשיורדים ממטוס בנסיעת עבודה ,  לא רצוי להתלונן בטוויטר על ארוחה סתמית במחלקה הראשונה - בין העוקבים יש עובדים שלכם .   *  נכון ,  הסמארטפונים הפכו זאת לקל מתמיד ,  אבל עדיין יש רגעים שלא כדאי להנציח ולהעלות לרשת - הם יישארו שם גם בעוד שנתיים ,  שלושה בני זוג ,  או חמישה מעסיקים .   *  אתם מכורים למסנג'ר ומפעילים אותו גם במכשיר הסלולרי ?  כדאי להתנתק ממנו מדי פעם ,  ולו רק כדי שהבוסים יפנימו את העובדה שמעבר לשעות העבודה יש לכם גם חיים אישיים .   *  אם הורדתם לסלולר אפליקציות לא חוקיות ,  זכרו שעכשיו אתם לא יכולים להסתתר מאחורי כתובת איי-פי אקראית .  הסמארטפון יכול להיות האויב או הדבר הכי נכון לשנה הקרובה - בתנאי שתאלפו אותו לצורכיכם ,  ותזכרו תמיד להחזיק מטען חלופי למקרה שהסוללה תתרוקן .  מאחר שבלי סוללה אתם תמצאו את עצמכם בלי טלפון ,  בלי מצלמה ,  בלי אינטרנט ,  אבל בעיקר גם בלי חברים .
 
הקווים האדומים של הזהות הווירטואלית 
nan
