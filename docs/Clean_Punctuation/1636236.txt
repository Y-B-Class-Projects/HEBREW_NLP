אסיה ביום שביעי של ירידות בהובלת מניות הבנקים ;  שנחאי נופלת ב-2.4%
טוקיו מאבדת 1.7% לאחר שהבנק המרכזי של יפן הותיר את הריבית בשפל של 0.1%
בורסות אסיה נסחרות בירידות שערים ,  זה היום השביעי ברציפות ,  בהובלת מניות הבנקים ,  בעקבות הורדת המלצה למניות הבנקים בסין והותרת הריבית ביפן על כנה .  טוקיו יורדת ב-1.7% ;  הונג קונג מאבדת 1.6% ;  סיאול נחלשת ב-2.1% ;  טייוואן צונחת ב-3.4% ;  שנחאי נופלת ב-2.3% ;  מדד msci אסיה פסיפיק יורד ב-1% .  מניית בנק אוף צ'יינה ,  הבנק השלישי בגודלו בסין ,  יורדת ב-2.4% לאחר שגולדמן סאקס הוריד את ההמלצה עליה מ"קניה "  ל"ניטרלי ".  מניית בנק אוף קומיוניקיישנס הסיני מאבדת 3.3% ,  לאחר שההמלצה עליה הורדה מ"ניטרלי "  ל"מכירה "  על ידי גולדמן סאקס .  בטוקיו יורדת מניית מיצובישי ufj ב-2.5% ;  מניית סומיטומו מיטסוי מאבדת 1.5% . " קשה מאוד להעריך מה תהיה הפגיעה הפוטנציאלית כתוצאה מהידוק המדיניות המוניטרית בסין או מההאטה בתמ"ג ,  ולכן העליות יהיו מוגבלות עד שהסוגיות האלה ייפתרו ",  אמרו אנליסטים מגולדמן סאקס בהודעה היום .  מאז ה-19 בינואר הגבילו הבנקים בסין את ההלוואות ,  שהגיעו בשנה שעברה להיקף שיא.הבנק המרכזי של יפן הודיע היום ,  כצפוי ,  על הותרת הריבית בשיעור שפל של 0.1% ,  כדי להמשיך ללחום בדפלציה ,  לאחר שהתחזקות הין בחודש האחרון הוסיפה לאתגרים המכבידים על התאוששות הכלכלה השניה בגודלה בעולם .
 
אסיה ביום שביעי של ירידות בהובלת מניות הבנקים ;  שנחאי נופלת ב-2.4%
טוקיו מאבדת 1.7% לאחר שהבנק המרכזי של יפן הותיר את הריבית בשפל של 0.1%

