פוטבול :  ביג בן לא לבד
אשה מפלורידה טוענת כי הותקפה על ידי סנטוניו הולמס ,  אבל התיק צפוי להיסגר .  חוזה חדש לריאנס ביוסטון :  48 מיליון דולר
בפיטסבורג לא משעמם לרגע בפגרה .  בעוד בן רות'לסברגר נאבק על חפותו במשפט האונס שעומד נגדו בג'ורג'יה ,  לא רחוק משם ,  במיאמי ,  טוענת אשה שהתופס של הסטילרס זרק עליה כוסית משקה במועדון לילה ,  בעוד הולמס עצמו טוען כי היא זו שתקפה אותו .  
לפי גרסתו של הולמס ,  אנשוניי מילס בת ה-21 היא זו שאחזה בזרועו וקראה לו בכינוי גנאי בחדר ה-VIP של המועדון .  היא אומרת כי הוא זה שהתעמת עימה ,  ותוך כדי ויכוח על מקום הישיבה זרק עליה כוס .  דו"ח המשטרה מוצא סתירות בגרסתה של מילס ,  ומאחר שעל פיו מילס החליטה מיד לאחר האירוע לא להגיש תביעה ,  נראה שהעניין לא יגיע להליכים משפטיים .  
יוסטון החתימה את הליינבקר דמיקו ריאנס לשש שנים ,  על סכום של 48 מיליון דולר ,  21 מיליון מהם בכסף מובטח .  ריאנס נבחר על ידי הטקסאנס בדראפט של 2006 ונבחר לרוקי השנה בסיום אותה עונה .  הוא רשם 123 תיקולים והפלת קוורטרבק ב-2009 ,  מה שסייע לו להיכנס לפרובול .  בכל אחת מעונותיו בליגה רשם לפחות 110 תיקולים .  
הבועט הוותיק ג'ייסון אילאם ,  שבשנתיים האחרונות שיחק באטלנטה ,  יחתום בדנבר על חוזה סמלי שיסייע לו לפרוש כברונקו .  אילאם בעט בדנבר מ-1993 עד 2007 ,  זכה עם הברונקוס פעמיים בסופרבול והשווה בשורותיה את שיא המרחק לשער שדה - 63 יארד - ב-1998 .  פילדלפיה שבה והחתימה את מגן הפינה אליס הובס לעונה אחת .  


פוטבול :  ביג בן לא לבד
אשה מפלורידה טוענת כי הותקפה על ידי סנטוניו הולמס ,  אבל התיק צפוי להיסגר .  חוזה חדש לריאנס ביוסטון :  48 מיליון דולר

