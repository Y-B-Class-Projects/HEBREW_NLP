תביעה ייצוגית נגד התכשיר רוטסHR : " המוצר אינו מונע התקרחות "
 התובע טוען כי יעילות התכשיר לא הוכחה במחקרים רפואיים ;  החברה :  המוצר יעיל
לבית המשפט המחוזי בתל אביב הוגשה בקשה לתביעה ייצוגית על סך 107 מיליון שקל נגד חברת טבע אלטמן ,  המשווקת את התכשיר לטיפול בנשירת שיער ,  רוטסhr ,  בטענה כי החברה מבטיחה לשווא כי השימוש בתוסף המזון יוביל לעצירת הנשירה של השיער או יועיל בזירוז הצמיחה שלו .  בתביעה נטען כי יעילות המוצר לעצירת נשירת השיער כלל לא הוכחה במחקרים מדעיים והשימוש בו אף עלול להסב נזק לגוף האדם ,  וזאת בניגוד לפרסומי המוצר הטוענים שמדובר בפתרון טוב לנשירת השיער ,  וכי הטבליות הטבעיות רוטס hr מחזקות את השיער מהשורש ושיעילותן הוכחה במחקרים מדעיים.בטענותיה מסתמכת התביעה על חוות דעתו של ד"ר אריה ליפשיץ ,  מומחה למחלות עור ומין ,  שקבעה כי  " מדובר בתכשיר שמורכב ממינרלים שונים ותמציות צמחים ויכול לשמש כתוסף תזונה .  בספרות הרפואית לא קיימות עדויות ליעילות התמציות הצמחיות בטיפול ב נשירת שיער .  הספרות הרפואית גורסת שהנזק העלול להיגרם עקב טיפול תזונתי ברכיבים שאינם חסרים לגוף האדם עלול להסב נזק וזאת מול העובדה שנטילת תוסף כזה ללא הוכחת חסר אינה צפויה להועיל .  התובע ,  אהוד נתן ,  המיוצג על עו"ד קירשנבוים ,  טוען בתביעתו כי השתמש במכשיר כחצי שנה אך הוטעה על ידי חברת טבע אלטמן כאשר זו לא פרסמה שיעילותו המדעית של התכשיר לעצירת הנשירה וזירוז הצמיחה לא הוכחה במחקרים רפואיים מבוססים .  כמו כן נטען בתביעה כי רכיבי תוסף המזון רוטס hr אינם מסוגלים להועיל אלא אך ורק במיקרים קיצוניים ביותר של חוסר ניכר ברכיבים תזונתיים בגוף האדם- מצב שלטענת התביעה הינו נדיר ביותר במדינה מודרנית ומפותחת כמדינת ישראל בה קיימים מלוא רכיבי התזונה הדרושים - ובהעדר חוסר ניכר מסוג זה אין כל תועלת בשימוש בתכשיר שבנדון לעצירת נשירת שיער או זירוז בצמיחת השיער .  עוד נטען בתביעה כי חברת טבע אלטמן הפרה את תקנות בריאות הציבור בכך שייחסה סגולות ריפוי לתוסף מזון .  מאלטמן רוקחות טבעית נמסר בתגובה כי  " המוצר רוטס מומלץ ע"י רופאים בארץ והוא הוכח כיעיל בקרב לקוחות רבים .  טרם קיבלנו את כתב התביעה ולכן לא נוכל להתייחס אליה ". 

תביעה ייצוגית נגד התכשיר רוטסHR : " המוצר אינו מונע התקרחות "
 התובע טוען כי יעילות התכשיר לא הוכחה במחקרים רפואיים ;  החברה :  המוצר יעיל

