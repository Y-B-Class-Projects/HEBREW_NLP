 " האינטרסנטים רוצים שהאכיפה בשוק ההון תופקד בידיו של פודל "
 היועץ המשפטי לרשות ניירות ערך ,  שוני אלבק ,  טוען כי הצעת החוק להקמת מנגנון אכיפה מינהלי תגדיל את כוח ההרתעה של הרשות ,  תקצר את הליך הענישה הפלילי ותאפשר להטיל עונשים הולמים  *  המתנגדים להצעה טוענים כי היא מנוגדת לעקרון הפרדת הרשויות  *  הצעת החוק ,  שמטרידה רבים 
 >  >  הצעת החוק לייעול הליכי האכיפה ברשות ניירות ערך ,  שמטרידה רבים בשוק ההון ,  תידון היום בוועדת הכספים של הכנסת .  הצעת החוק נועדה להקים מנגנון אכיפה מינהלית לטיפול בהפרות חוקי ניירות ערך ,  שיקצר את הליך הענישה הפלילית האורך זמן רב בגלל התארכות הדיונים בבתי המשפט .  לפי הצעת החוק ,  תוקם ועדת אכיפה מינהלית בראשות יו"ר הרשות לניירות ערך ולצדו ימנה שר המשפטים שני משפטנים ושני אנשים בעלי מומחיות פיננסית .  על פי הצעת החוק ,  הוועדה תוסמך להטיל על מי שמצאה כי ביצע הפרה סנקציות כמו :  הטלת קנסות כספיים בסך של עד 1 מיליון שקל ליחיד ו-5 מיליון שקל לתאגיד .  כמו כן ,  תוסמך להטיל חיוב בהשבת רווחים שהושגו שלא כדין ,  חיוב בנקיטה של פעולות לתיקון ההפרה ולמניעת הישנותה ,  וכן ,  איסור על כהונה בגופים מפוקחים על ידי הרשות כמו חברות ציבוריות ,  חתמים ,  מנהלי קרנות ,  נאמנים ובעלי רישיון .  האיסור יהיה לתקופה של 3 שנים או עד 5 שנים ,  באישור בית משפט .  כמו כן ,  תהיה הסמכה לוועדה לשלול רישיון לאדם פרטי לתקופה של עד 3 שנים .  ערעור על החלטת הועדה יהיה ניתן להגיש לבית המשפט המחוזי .  יו"ר הרשות ,  פרופ' זוהר גושן ,  קיים בשבוע האחרון סדרת פגישות עם יו"ר ועדת הכספים ח"כ משה גפני  ( יהדות התורה )  ועם ח"כים בוועדה כדי לשכנעם לאשר את הצעת החוק ולא להיכנע ללחצים של גופים אינטרסנטים . " פגיעה בכללי הדמוקרטיה"בין המתנגדים להצעת החוק הם בתי ההשקעות ,  שמיוצגים על ידי איגוד לשכות המסחר ,  ורשות החברות הציבוריות .  במייל שהגיע לידי themarker ושנשלח על ידי מנהל תחום ענפי איגוד לשכות המסחר ,  רונן סלומון ,  לחברי האיגוד ולבתי ההשקעות השונים נכתב : " מאחר שלהערכתי ,  בדיון הראשון חברי הכנסת לא יעברו על כל 84 עמודי הצעת החוק ,  אני מתכנן להציג באופן כללי את הבעייתיות בהענקת סמכויות כה נרחבות לרשות ניירות ערך ,  לרבות פגיעה בכללי הדמוקרטיה בכך שגוף אחד ירכז בידיו סמכויות נרחבות שאין עליהן ריסון או פיקוח ,  והכל בשם ייעול הליכי האכיפה ".  הטענה העיקרית של מתנגדי החוק היא שהאכיפה האזרחית מרכזת סמכויות רבות בידי הרשות לניירות ערך ,  ובכך היא פוגעת בהפרדת הרשויות .  גד סואן ,  מנכ"ל איגוד החברות הציבוריות מציין כי באופן עקרוני מנהלי החברות הציבוריות דווקא בעד אכיפה מינהלית ,  אבל לא במתכונת שאותה מציעים ברשות ניירות ערך . " אנו מתדיינים עמם על ההצעה ,  והם שינו דברים בעקבות ההערות שלנו .  באופן עקרוני אנחנו תומכים באכיפה מינהלית ,  הרי ברור שהליך פלילי הוא האופציה הכי פחות עדיפה .  אבל יש בעיות בהצעה של הרשות :  הקנס צריך להיות מידתי ;  קנס של מיליון שקל למנהל זה לא קנס מידתי לשום קנס אחר שקיים היום בחוק .  בנוסף ,  על פי ההצעה ,  הרשות יכולה להחליט כי החברה תעמוד לדין ,  תחקור אותה ,  תחליט מהו העונש שעליה לשלם וגם תשמש התליין - מה שמנוגד לעקרון הפרדת הרשויות ".   " טענה דמגוגית"היועץ המשפטי לרשות ,  שוני אלבק ,  מסביר את חשיבותה של הצעת החוק : " במצב כיום כשמתבצעת עבירה ,  לא ניתן לבצע אכיפה אלא בהליך פלילי .  להליך הפלילי קיימות מגבלות - הוא יקר ,  ממושך ולא תמיד מתאים לעבירות שמתבצעות בשוק .  לכן ,  צריך הליך ביניים שיאפשר לייצר אכיפה אפקטיבית לעבירות בעוצמה נמוכה יחסית .  כיום או שאנחנו הולכים להליך פלילי גם במקרים שזה לא מתאים או שאנו לא עושים דבר - וכוח ההרתעה שלנו נפגע .  שוק ההון מתנהל בבורסה של מידע - אם חברה לחיפושי נפט מדווחת כי היא מצאה גז ושלוש שעות לפני זה היתה פעילות ערה במניה שלה ,  כולם רואים זאת ,  כולם יודעים שבוצעה עבירה - וכולם רואים שאין תגובה ".  אלבק דוחה את הטענה כי האכיפה המינהלית פוגעת בהפרדת הרשויות : " זוהי טענה דמגוגית .  מי שמבצע אכיפה מינהלית הוא אותו פקיד הציבור הרלוונטי שקיבל את סמכות האכיפה .  כך זה פועל במדינות אחרות .  מי שאומר שהוא רוצה אכיפה מינהלית ,  אבל לא על ידי הרשות ,  בעצם אומר שהוא מעדיף כי האכיפה תתבצע על ידי לא על ידי כלב זאב ,  אלא על ידי צ'יוואווה ובמקרה הטוב פודל .  צריך לזכור שיו"ר רשות ניירות ערך נבחר על ידי שר האוצר ומאושר על ידי הממשלה ונמצא בתפקידו מסיבה אחת בלבד - על מנת להגן על אינטרס ציבור המשקיעים .  בנוסף ,  הוא לא פועל לבד אלא לצדו יש עוד שני אנשים שימנה שר המשפטים ,  שיאזנו אותו ".  אף שהדיון היום יהיה רק דיון ראשוני שבו לא צפויות להיערך הצבעות ,  ערים בכנסת להתנגדויות להצעת החוק המובעות על ידי איגוד החברות הנסחרות בבורסה ,  איגוד הבנקים ,  לשכת רואי החשבון ,  לשכת עורכי הדין וגופים נוספים .  ללשכת רואי החשבון וללשכת עורכי הדין נציגים שמופיעים בוועדות הכנסת ;  איגוד הבנקים שוכר בכל ימות השנה את משרד הלובינג פוליסי ;  נציגי איגוד החברות הנסחרות בבורסה כבר החלו לקיים פגישות עם חברי כנסת בוועדה על מנת שירככו את הצעת החוק .

" האינטרסנטים רוצים שהאכיפה בשוק ההון תופקד בידיו של פודל "
 היועץ המשפטי לרשות ניירות ערך ,  שוני אלבק ,  טוען כי הצעת החוק להקמת מנגנון אכיפה מינהלי תגדיל את כוח ההרתעה של הרשות ,  תקצר את הליך הענישה הפלילי ותאפשר להטיל עונשים הולמים  *  המתנגדים להצעה טוענים כי היא מנוגדת לעקרון הפרדת הרשויות  *  הצעת החוק ,  שמטרידה רבים 

