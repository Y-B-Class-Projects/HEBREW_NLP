ברק בצפון :  לא ממליץ לחיזבאללה להפר השקט
שר הביטחון סייר בגבול הצפון והזהיר את הארגון הלבנוני לבל ינסה  " לדרדר את המצב ".  לדבריו ,  ממשלת לבנון תישא באחריות במקרה של הסלמה
 ( צילום :  מורן אזולאי וג'יליס ,  עריכת וידאו :  דורון שטיין )  
" יש כרגע שקט בשני הצדדים של הגבול ,  ואנחנו ממליצים לצד השני לא לנסות לשנות אותו ".  כך אמר היום  ( שלישי )  שר הביטחון אהוד ברק במהלך סיור שערך בגבול הצפון .  לדבריו , " השקט הוא תולדה של ההרתעה שנוצרה בעקבות מלחמת לבנון השנייה והעירנות של צה"ל ".  ברק התייחס לגורמים שלטענתו עלולים להביא להידרדרות בגבול הצפוני ואמר כי  " החיזבאללה ממשיך להתעצם בסיוע סורי ולעתים גם בסיוע אירני .  חזרנו והבהרנו שלא כדאי לדרדר את המצב ואם חלילה הוא יידרדר ,  אנחנו רואים בממשלת לבנון ובכל מי שמסייע לחיזבאללה כגורמים אחראיים ".  
דבריו של ברק מגיעים כיממה לאחר שגורמים בצבא לבנון דיווחו כי הצבא ירה אש נ"מ לעבר ארבעה מטוסי חיל האוויר הישראלי שחגו מעל דרום לבנון .  הגורמים מסרו כי המטוסים חגו בגובה בינוני מעל האזורים חוות שבעא ,  כפר שובא ,  כפר חמאם ,  הבארייה וחצבייה ובכך הפרו את הריבונות הלבנונית .  לטענת הגורמים ,  הירי שביצע לעברם צבא לבנון אילץ אותם לעזוב ולשוב בחזרה לישראל .
 בשבוע שעבר מסרו מקורות סוריים לעיתון קטארי כי אם ישראל תתקוף שוב את חיזבאללה בלבנון , " דמשק לא תשב בחיבוק ידיים ,  שכן כל איום על ביטחונה ויציבותה של לבנון הוא בבחינת איום ישיר על ביטחונה ויציבותה של סוריה ".  המקורות הוסיפו ,  כי סוריה עוקבת  " בדריכות ובדאגה "  אחר התמרונים שמקיים צה"ל לאורך הגבול הצפוני  " במסגרת הסקת מסקנות מתוצאות מלחמת לבנון השנייה ". 

ברק בצפון :  לא ממליץ לחיזבאללה להפר השקט
שר הביטחון סייר בגבול הצפון והזהיר את הארגון הלבנוני לבל ינסה  " לדרדר את המצב ".  לדבריו ,  ממשלת לבנון תישא באחריות במקרה של הסלמה

