המהפכה בתחבורה הציבורית בת"א עדיין בדרך
על פי התכנית החדשה מספר הקווים בתל אביב יופחת ב-50% אך תדירותם תעלה .  כמו כן תינתן העדפה לתחבורה ציבורית על פני שימוש ברכב פרטי .  התקציב לתוכנית עדיין לא קיים
תכנית הארגון מחדש של התחבורה הציבורית תל אביב הוצגה היום  ( ראשון )  בפני פורום מועצת העיר תל ? אביב יפו .  מדובר בתכנית משותפת של חברת נתיבי איילון ,  משרד התחבורה ועיריית תל אביב .  התוכנית מקודמת על רקע ירידה מתמשכת בשימוש בתחבורה ציבורית בעיר - מספר הנסיעות לתושב באוטובוס ירד משנת 1994 עד היום בכ-25% .
 לפי שעה ממתינים לתשובה מצד חברות האוטובוסים וכרגע אין תקציב למשרד התחבורה לחברות השונות לקידום הפרויקט .  אפשרות נוספת שנבדקת היא השתתפות מצד הממשלה שתסייע לחברות האוטובוסים .
 התכנית ,  שהוצגה בפני מועצת העיר ,  כוללת ארגון מחדש של קווי האוטובוסים במטרופולין ,  הסדרת נתיבי תחבורה ציבורית עבורם והעלאת רמת השירות .  זאת לצד פיתוח מערכת תמריצים לנטישת הרכב הפרטי במרכזי הערים .  לטענת העירייה ,  יתרונותיה של התכנית הן בשיפור המשמעותי של מערכת האוטובוסים בטווח הקצר והפיכתה לאמצעי יעיל ואטרקטיבי לנסיעה בתחום המטרופולין ,  כל זאת במטרה לשפר את הנגישות ,  להגביר את היעילות הכלכלית ולצמצם את המפגעים הסביבתיים .
 התוכנית כוללת מספר אלמנטים ,  בראשם הפחתה של 50% במספר קווי האוטובוסים במרכז העיר  ( מ- 40 קווים ל-18  )  ,  על פי התוכנית ,  קווי האוטובוס ינועו בתדירות גבוהה לאורכה של העיר ולא לרוחבה ,  כפי שנעשה כיום ,  ויאפשרו נסיעה ישירה כמעט מכל מוצא לכל יעד ,  וכן הקמת מערכת מרובת קווים עם כיסוי נרחב של העיר .  כמו כן ,  כוללת התוכנית מתן עדיפות לתחבורה הציבורית על חשבון רכב פרטי ,  זאת על ידי הוספה של נתיבי תחבורה ציבורית .
 בנוסף ,  כוללת התוכנית רפורמה בתעריפי הנסיעה באוטובוס ,  שילוב בין כל מפעילי האוטובוסים והנפקת כרטיס חכם - כרטיס תקופתי שיאפשר מעבר בין הקווים .  כמו כן יוקם שירות מקומי של 15 קווי מיניבוסים ומידיבוסים שינועו בתדירות גבוהה בכל רחבי העיר .  בעיריית תל אביב אומרים כי לאחר שתאושר התכנית ע"י חברות האוטובוסי הפועלות במטרופולין תל-אביב ,  יחלו במשרד התחבורה ,  בשיתופם ,  בביצוע התכנית ,  שיחל באמצע שנת 2010 ויימשך בשלבים עד יישומה המלא בסוף 2011 .
 
המהפכה בתחבורה הציבורית בת"א עדיין בדרך
על פי התכנית החדשה מספר הקווים בתל אביב יופחת ב-50% אך תדירותם תעלה .  כמו כן תינתן העדפה לתחבורה ציבורית על פני שימוש ברכב פרטי .  התקציב לתוכנית עדיין לא קיים

