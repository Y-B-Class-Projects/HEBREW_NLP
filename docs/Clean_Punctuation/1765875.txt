הנשיא למשפחות הנספים : " אחד האסונות הטרגיים "
 נשיא המדינה פרס ביקר אצל משפחות הרוגי אסון השריפה בכרמל והביע את תנחומיו ואת הערכתו על פועלם של הנספים . " מצדיע לזכר יקיריכם .  האבדה היא של המדינה כולה "
 נשיא המדינה שמעון פרס החל היום  ( חמישי )  את מסע ביקורי התנחומים שלו בקרב 42 משפחות הנספים באסון הדליקה בכרמל .  בעקבות ביקור שערך אצל משפחות החללים טופז אבן חן קליין ,  כפיר חן ומאור גנון ,  אמר פרס כי  " באסון הזה נספו 42 מנפלאי בניה ובנותיה של מדינת ישראל ,  הוא אחד האסונות הטרגיים ביותר של המדינה ". 
הנשיא פנה למשפחות ואמר כי  " בשם מדינת ישראל ,  אני מצדיע לזכרם של בניכם .  קשה מאוד לנחם ,  האבדה היא שלכם ,  אבל היא גם של המדינה כולה ".  בבית משפחת מאור גנון ,  לוחם נחשון שנהרג באוטובוס הצוערים ,  אמרה אלמנתו סיוון ,  שאף היא עובדת בשב"ס ,  לנשיא כי  " אני רוצה להודות לכל עם ישראל ובמיוחד למשפחת השב"ס .  זו משפחה אחת גדולה שעטפה אותנו בחום ואהבה בימים הכי נוראים .  זו גאווה להיות שייך לשב"ס .  בעלי שירת את המדינה בכבוד ובמסירות אין קץ ". 
פרס פנה לסיוון ולהוריו של מאור גנון ואמר : " מאור שייך לדור הצעיר והמופלא של מדינת ישראל .  דור שלא מרבה לדבר אבל מרבה להתנדב ואף לסכן את חייו למען מילוי המשימה ". 

הנשיא למשפחות הנספים : " אחד האסונות הטרגיים "
 נשיא המדינה פרס ביקר אצל משפחות הרוגי אסון השריפה בכרמל והביע את תנחומיו ואת הערכתו על פועלם של הנספים . " מצדיע לזכר יקיריכם .  האבדה היא של המדינה כולה "
 
