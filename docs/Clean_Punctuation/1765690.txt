 " מלחמה על הכביש "
 בשנים האחרונות מחלקת המדינה רישיונות למונית לכל דורש .  כתוצאה מכך ,  עלה מספר נהגי המוניות ,  הכנסתם נשחקת והתחום נהפך למפלט לכל מי שאיבד מקור פרנסה אחר .  במשרד התחבורה מתעקשים :  המדינה לא אחראית  ?  על שוק תחרותי שיצא משליטה
 >  >  במסגרת עבודתה מרבה איילה להתנייד ברחבי תל אביב במוניות .  לא אחת היא נתקלת בנהגים שלא מכירים את הכתובות שאליהם היא צריכה להגיע ומבקשים ממנה הנחיות ליעד .  במקרים רבים חוסר ההתמצאות של הנהגים גורם לה עיכובים ,  ומאלץ אותה לשמש כ"טייסת משנה "  במקום לנצל את הנסיעה לשיחות עבודה או הכנה לפגישה הבאה . " זה הגיע לשיא כשבאחד הימים עליתי על מונית של נהג מבאר שבע שנקלע לעיר בטעות ולא הכיר אפילו את הצירים המרכזיים ",  היא מספרת . " היינו צריכים לנסוע מדרום תל אביב לצפונה .  לא היתה לו מפה או ג'י.פי.אס ואני לא ידעתי להסביר בדיוק איך להגיע .  הנהג התקשר בטלפון לבתו ,  שהדריכה אותו לאורך כל הדרך על פי מפה מהאינטרנט .  בין לבין יכולתי לשמוע את כל מה שקרה לה באותו יום כולל מה מחכה לנהג לארוחת צהריים ".  איילה אינה היחידה שחשה שמשהו קרה בשנים האחרונות לנהגי המוניות .  בעלי תחנות שעמם שוחחנו מודים ,  שהמקצוענות בענף נהפכת לנדירה .  הסיבה :  בעוד שבעבר היה מספר מוגבל של רישיונות למונית שסיפקה המדינה ,  כיום כמעט כל אחד יכול להפעיל מונה ולהסיע נוסעים בתשלום . " כל עובד שעבר את גיל 40 ואיבד מקום פרנסה פונה לנהיגה במונית .  השוק מוצף בנהגים שאיש לא יודע מאיפה הם באים ",  אומר עזרא אשכנזי ,  מנהל ובעלים של תחנת המוניות עזריאלי שמעסיקה כ-250 נהגים .  לדבריו ,  העבודה במונית מהווה מפלט למובטלים רבים ובין עובדיו אפשר למצוא נגרים ,  אינסטלטורים ,  בעלי עסקים קטנים ואפילו רואה חשבון .  במקביל לכניסה הבלתי מבוקרת של נהגים יש גם נשירה גדולה .  אשכנזי אומר כי  " בגלל מלחמת הקיום והקושי להתפרנס הרבה אנשים לא מחזיקים מעמד .  את התוצאה של התחלופה המהירה מרגישים הנוסעים ,  שנופלים לפעמים על נהגים לא מקצועיים ".  הכבישים מוצפים בנהגים שאינם מומחים כדי להסיע נוסעים במונית בישראל 2010 כל מה שצריך הוא רישיון נהיגה בדרגה 5 .  הנהג עובר קורס נהגי מוניות מטעם משרד התחבורה שאורך כחודש ,  ובסופו מבחן מעשי .  לאחר מכן הוא יכול להשתייך לתחנת מוניות ולקבל ממנה הפניות לנסיעות או לעבוד כעצמאי ולסמוך על מזלו הטוב .  כדי לרכוש ולתפעל מונית זקוק הנהג למספר ירוק ,  שיש באפשרותו לרכוש או להשכיר .  עד 1998 קבעה מדינת ישראל מכסה של מספר המוניות הרצוי והנפיקה מספר מוגבל של  " מספרים ירוקים "   ( השם ניתן בשל צבע לוחית הרישוי של המוניות בראשית המדינה )  .  משרד התחבורה ערך בכל שנה הגרלה על מכסת המוניות בין נהגי מוניות בעלי ותק מקצועי של שמונה שנים לפחות ובכך נמנעה הצפה בלתי מבוקרת של השוק .  ב-1997 המליצה ועדה של משרד התחבורה לפתוח את הענף לכל נהג העומד בקריטריונים של המשרד והתחילה להנפיק רישיונות לפי בקשות ,  כשסכום האגרה כיום הוא כ-230 אלף שקל .  בתוך שנים אחדות הוכפל מספר המוניות מכ-9,000 בעת כניסת החוק לכ-20 אלף כיום  ( מתוכם כ-17 אלף מוניות  " ספיישל "  וכ-3,000 מוניות גדולות שברובן מסיעות נוסעים בקווי שירות )  עיון במספר הבקשות שהוגשו והתקבלו בשנים האחרונות מצביע על כך שבאופן כללי הביקוש לרישיונות ירד ,  אך הוא מזנק בשנים של קושי כלכלי ,  למשל ב-2008 . " התוצאה היא שכיום כל מי שרוצה יכול לנהוג על מונית והכבישים מוצפים ",  אומר יהודה בר אור ,  יו"ר איגוד נהגי המוניות הארצי ,  המאגד כ-8,000 חברים . " בתחילת הדרך נהגי מוניות היו אנשים עם הרבה סבלנות וידע .  לא היו ג'י.פי.אס ,  טלפון נייד ופעם אפילו מכשיר הקשר היה נדיר .  היית חייב ללמוד את הרחובות והכבישים כי לא היה את מי לשאול .  בנוסף ,  היתה חלוקה ברורה של אזורים ולרוב עבדת באזור שאתה מכיר ",  אומר בר אור .  לדברי אלכס לנגר ,  סמנכ"ל יבשה במשרד התחבורה ,  אין באחריות המדינה לדאוג לפרנסת נהגי המוניות או לפקח על מקצועיותם . " אני חושב שבשום ענף כלכלי התערבות ממשלתית היא לא רצויה .  השוק מווסת את עצמו ואנשים צריכים להחליט אם כדאי להם או לא להיכנס לתחום .  ענף המוניות ,  כמו רוב הענפים ,  מושפע מאוד ממצב הפעילות במשק .  כשיש צמיחה גם המוניות עובדות יותר טוב וכשיש משבר גם הן סובלות ".  5,000 שקל בחודש בשנים האחרונות ,  טוענים הנהגים ,  המצב השתנה לרעה .  מאחר שנהגים רבים מעדיפים לעבור ב"שחור "   ( ללא דיווח על כל נסיעה )  קשה להעריך את הפדיון האמיתי של מונית .  נהגים וסדרני מוניות מעריכים כי מדובר בפדיון יומי  ( הכנסה ללא הוצאות )  של 300-600 שקל ל-12 שעות עבודה  .  נתונים אלה נתמכים גם על ידי נתוני מס הכנסה שעל פיהם ,  פדיון הנהגים נע בין 329,032 שקל לשנה  ( כולל מע"מ )  למונית בשירות מיוחד  ( ספיישל )  באזור תל אביב וגוש דן ועד 263,806 שקל לשנה  ( כולל מע"מ )  באזור חיפה ובירושלים .  מסכומים אלה יש לנכות את עלות הדלק שמהווה כ-20% מהפדיון ולדברי הנהגים לכך יש להוסיף עוד כ-30% הוצאות על בלאי הרכב ,  השכרת או קניית המספר הירוק ,  עלות ביטוחים והשתתפות עצמית במקרים של תאונות וכו' . " בסופו של דבר נהג נשאר עם כ-5,000 שקל בחודש ",  אומר בר אור . " בהנחה שהוא עבד בממוצע שמונה שעות ביום ,  זה אומר כ-24 שקל לשעה לפני מע"מ  ( לפי 25 ימי עבודה בחודש )  .  מאחר שרוב הנהגים עובדים בממוצע 12 שעות ביום ,  ההכנסה הנקיה לשעה לפני מס היא כ-16 שקל לשעה - פחות משכר המינימום ".  נהג מונית שברשותו מספר ירוק ,  יכול להשכיר את רכבו לנהג נוסף ובכך לייצר הכנסה נוספת .  הסדר חלוקת ההכנסות משתנה ,  אך הנוהג השכיח הוא מחיר קבוע מוסכם מראש שמשלם משכיר המונית לבעליה .  הוצאות הדלק משולמות על ידי כל נהג בנפרד ,  והוצאות תחזוק הרכב ממומנות על ידי בעל המונית .  עם זאת ,  בשל ה"אינפלציה "  של מספרים ירוקים בישראל ,  ירד מחיר ההשכרה של מספר ירוק באופן משמעותי .  אם בעבר ניתן היה לדרוש 500 דולר לחודש ,  הרי שכיום ניתן לדרוש כ-1,000 שקל בחודש בלבד .  הנהגים הוותיקים נכנסו לתחום כי פעם אפשר היה להתפרנס בו בכבוד .  כיום ,  הם מוצאים את עצמם עובדים גם בגיל מבוגר ומתקשים לגמור את החודש .  אשכנזי : " בעבר מספר ירוק היה נכס ,  זה היה הפנסיה של הנהגים כי הם ידעו שאחרי הפרישה יוכלו להשכיר את המספר .  כיום כמעט ואין ערך למספר הירוק .  ישנם בתחנות נהגים בני 70-80 שלא יכולים להרשות לעצמם לצאת לפנסיה ".  career@themarker.com 

" מלחמה על הכביש "
 בשנים האחרונות מחלקת המדינה רישיונות למונית לכל דורש .  כתוצאה מכך ,  עלה מספר נהגי המוניות ,  הכנסתם נשחקת והתחום נהפך למפלט לכל מי שאיבד מקור פרנסה אחר .  במשרד התחבורה מתעקשים :  המדינה לא אחראית  ?  על שוק תחרותי שיצא משליטה

