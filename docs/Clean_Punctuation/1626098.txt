סקודה מיישרת קו עם מאזדה :  הוזילה את מחיר האוקטביה ב-6,000 שקל ל-120 אלף שקל
מחיר מאזדה 3 אף הוא 120 אלף שקל ;  המחיר של הרומסטר דווקא עלה ב-2,000 שקל
חטיבת סקודה בצ'מפיון מוטורס הודיעה על הוזלה של כמה מדגמיה - אשר יתחרו ישירות במאזדה.ביטול שיטת הקבוצות מאפשר למשפחתית סקודה אוקטביה להיכנס לציי הרכב  ( מהלך שהחל בסוף 2009 )  והחברה מורידה את מחירה ב-6,000 שקל .  המחיר החדש הוא 120 אלף שקל ,  המקביל למחיר מאזדה 3 .  המחיר של הרומסטר ,  מעין מיניוואן קומפקטי ,  דווקא עלה ב-2,000 שקל והוא עומד כעת על 117 אלף שקל .  סקודה פאביה הקטנה מוזלת ב-1,600 שקל ומחירה החדש - 100 אלף שקל .  למחיר המחירון של המכונית משמעות לגבי שווי שימוש של המכונית .  לפי השיטה הרציפה החדשה ,  שווי השימוש הוא אחוז קבוע  ( 2.04% ב-2010 )  ממחיר המכונית .  בשנה הבאה ,  נהג שיקבל מאזדה 3 ישלם שווי שימוש לפי 2427 שקל בחודש ונהג שיקבל סקודה אוקטביה מהעבודה ישלם לפי 2448 שקל - פער זניח .  במקביל ,  הודיעה יבואנית לנדרובר שלא תשנה את המחירים של דגמיה .  סביר להניח שבמחירים של רכבי היוקרה ,  שלא נמכרו כרכב צמוד והשתייכו לקבוצות שווי שימוש ,  לא יחולו שינויים .  עם זאת ,  רבים מיבואני היוקרה לא הפחיתו את המחירים למרות ירידת המיסים בנובמבר .
 
סקודה מיישרת קו עם מאזדה :  הוזילה את מחיר האוקטביה ב-6,000 שקל ל-120 אלף שקל
מחיר מאזדה 3 אף הוא 120 אלף שקל ;  המחיר של הרומסטר דווקא עלה ב-2,000 שקל

