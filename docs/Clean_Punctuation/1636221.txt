ברן תקים באוזבקיסטאן אתרי תקשורת תמורת 106 מיליון שקל
החברה תפרוש במדינה רשת של 500 אתרי תקשורת חדשים ותתחזק 750 אתרים קיימים
 >  >  קבוצת ברן שבשליטת חברת גאראפה הזרה ומאיר דור ,  המשמש יו"ר החברה ,  ממשיכה להרחיב את פעילותה בעולם .  ברן ,  המנוהלת בידי ד"ר אלי אברמוב ,  דיווחה כי חתמה על הסכם מסגרת לביצוע פרויקטי תשתיות תקשורת באחת ממדינות חבר העמים לשעבר הנמצאת במרכז אסיה בהיקף של 106 מיליון שקל .  ברן לא פירסמה את שם המדינה ,  אך ל-themarker נודע כי החוזה הוא באוזבקיסטאן ,  שבה פועלת ברן באמצעות החברה הבת ברטק אינג'ניירינג  ( bartec engineering )  .  החברה החלה לפעול באוזבקיסטאן ב-2008 .  במסגרת החוזה ברן תפרוש רשת של כ-500 אתרי תקשורת חדשים בשיטת turn key  ( פתרון מקצה לקצה )  ,  הכוללת תכנון ,  ניהול ,  רכש ,  הקמה וביצוע בהיקף של 93 מיליון שקל .  בנוסף ,  סוכם כי ברן תתחזק כ-750 אתרי תקשורת באוזבקסטאן בהיקף של 13 מיליון שקל ב-2010 .  הסכם זה מצטרף לשורה של פרויקטים שקבוצת ברן מנהלת בתחום תשתיות התקשורת ב-13 מדינות נוספות ,  ובהן ארה"ב ,  קנדה ,  גרמניה ,  תאילנד ווייטנאם .  ברן הקימה עד כה כ-80 אלף אתרי תקשורת .  פעילות ברן בתחום תשתיות התקשורת החלה בישראל עם הקמת התשתית בעבור חברות הסלולר ובעבור חברת הטלוויזיה בלוויין yes .  היקף הפעילות הכולל של הקבוצה ב-2009 בתחום התקשורת נאמד ב-400 מיליון שקל .  ברן ,  הנסחרת בבורסה של תל אביב לפי שווי שוק של 140 מיליון שקל ,  נחשבת לחברת ההנדסה הגדולה בישראל .  היא מספקת פתרונות בעולם בתחומי ההנדסה ,  ניהול והקמה ,  ומעסיקה יותר מ-1,800 עובדים .  אג"ח מסדרה א' של ברן בהיקף של 140 מיליון שקל נסחרות בתשואה לפדיון יציבה של 4.5% .
 
ברן תקים באוזבקיסטאן אתרי תקשורת תמורת 106 מיליון שקל
החברה תפרוש במדינה רשת של 500 אתרי תקשורת חדשים ותתחזק 750 אתרים קיימים

