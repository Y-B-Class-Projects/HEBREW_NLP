בחזרה לעתיד 1
ישי קיצ'לס אופטימי לגבי יבול הסרטים הקרב ומתחיל בסקירת הסרטים הגדולה של 2010 .  הפעם :  הסרטים שאמורים להיות משהו משהו

פול גרינגראס ,  שביים את שני החלקים האחרונים בסדרת ג'ייסון בורן ,  שב לשתף פעולה עם מאט דיימון כדי להביא את סיפורו המסעיר של חייל אמריקאי בעירק שיוצא לחפש את הנשק להשמדה המונית שעליו הנשיא שלו דיבר כל כך הרבה .  
מתי יוצא :  מרץ  ( ארה"ב ) 

ארבע שנים אחרי  " השתולים ",  מרטין סקורסזה חוזר עם מותחן פסיכולוגי שמתרחש בארצות הברית בשנות החמישים .  ליאו דיקפריו מגלם שוטר שתר אחר רוצחת מטורפת שברחה מכלא שמור ,  והביקורות המוקדמות על הסרט ,  שהיה צריך לצאת למסכים כבר בסתיו האחרון ,  חיוביות עד מאוד .  עוד משתתפים :  מרק ראפלו ,  בן קינגסלי ומישל וויליאמס .  
מתי יוצא :  11 במרץ  ( ישראל ) 

אחרי סרט מופתי  ( "The Squid and the Whale ")  וסרט בלתי נסבל  ( "Margot at the Wedding ")  ,  נח באומבך מגיש מעשייה רומנטית אודות בטלן ניו יורקי בן ארבעים ומשהו  ( בן סטילר )  שעובר ללוס אנג'לס כדי להשגיח על הדירה של אחיו .  תוך כדי הוא פוגש מישהי שמרעידה את עולמו .  אל.סי.די סאונדסיסטם כתבו את המוזיקה .
 מתי יוצא :  12 במרץ  ( ארה"ב ) 

אם לשפוט מהטריילר התלת ממדי שלו ,  סרטו החדש של טים ברטון  ( "באטמן חוזר ")  עומד להיות סרט הסטלנים הגדול בהיסטוריה .  
מתי יוצא :  18 במרץ  ( ישראל ) 

רוברט רודריגז הופך את הטריילר הזבלי אך המענג שהופיע ב"גריינדהאוס "  ל-B Movie באורך מלא .  דני טרחו מככב בתור מחסל מקסיקני שמופלל ,  ולמרות שבתחילה היה מדובר על כך שהסרט יילך ישר לדי.וי.די ,  ההצטרפות של רוברט דה נירו ,  ג'סיקה אלבה וסטיבן סיגל  (  !  )  לצוות השחקנים מבטיחה שהאקשיונר נטול העידון הזה יקבל כמות נאה של תשומת לב .
 מתי יוצא :  16 באפריל

עיבוד לקומיקס פופולארי של מרק מילאר  ( זה שכתב את הקומיקס שעליו ביססו את  " מבוקש ")  ובו ילדה בת 12 מבלה את לילותיה כהיט-גירל - סופר גיבורה קטלנית שלא חסה על הפושעים שבהם היא נתקלת .  וכשאני אומר שהיא לא חסה עליהם ,  אני מתכוון לזה שהיא יורה להם בפרצוף וחותכת להם את הרגליים .  ניקולס קייג' מגלם את אבא שלה ,  ומקלאבין החמוד מגלם סופר גיבור אחר ,  שמתאהב בה .  מתיו ווהן  ( "סטארדאסט ")  ביים .
 מתי יוצא :  16 באפריל  ( ארה"ב ) 

על פי הטיזרים האניגמטיים והמרהיבים ששוחררו עד עתה ,  כריסטופר נולאן  ( "ממנטו ",   " האביר האפל ")  עומד לשלוף את השטיח מתחת לרגליים של מעריציו פעם נוספת .  על מה הסרט ?  אין לי מושג ,  ולא איכפת לי .  אני שם .
 מתי יוצא :  16 ביולי  ( ארה"ב ) 

עיבוד לקומיקס קאלטי ובו מלך החנונים מייקל סרה  ( "סופרבאד ")  מגלם היפסטר קנדי שנאלץ להתמודד בקרב מול שבעת האקסים של הבחורה בה הוא חושק .  אדגר רייט המצוין  ( "Shaun of the Dead ")  ביים .
 מתי יוצא :  אוגוסט  ( ארה"ב ) 
טרנס מאליק  ( "ימים ברקיע ",   " העולם החדש ")  שב אלינו עם סיפור אפי ומהורהר שמעסיק אותו מאז שנות השבעים ,  ושבמרכזו עומדת משפחה אמריקאית שחווה דבר מה מטלטל .  בין המשתתפים ניתן למצוא את שון פן ואת בראד פיט .
 מתי יוצא :  קיץ  ( ארה"ב ) 
סיימון פג וניק פרוסט  צמד המצחיקנים שמוכר לכם מהקומדיות המצוינות  " Shaun of the Dead "  ו"Hot Fuzz "   מגלמים שני גיקים שפוגשים חייזר במדבר ,  במה שנראה כמו הומאז' פארודי-נוסטלגי ל"אי.טי "  ו"בחזרה לעתיד ".  פג ופרוסט כתבו ,  גרג מוטולה  ( "סופרבאד ")  ביים .
 מתי יוצא :  קיץ  ( ארה"ב ) 

דני מק'ברייד  ( "פיינאפל אקספרס ")  מגלם אביר סטלן בימי הביניים שיוצא להציל נסיכה .  ג'יימס פרנקו  ( "פיינאפל אקספרס ")  ונטלי פורטמן  ( "מתקפת המשובטים ")  עוזרים לו .  דיוויד גורדון גרין  ( "פיינאפל אקספרס ")  ביים .  לחובבי  " פיינאפל אקספרס ",  כנראה .
 מתי יוצא :  1 באוקטובר  ( ארה"ב ) 
סרטו החמישי של דארן ארונופסקי  ( "רקוויאם לחלום ",   " המתאבק ")  הוא מלודרמת מתח על-טבעית שבמרכזה עומדת יריבות בין שתי בלרינות המתחרות ביניהן על התפקיד הראשי ב"אגם הברבורים ".  נטלי פורטמן ומילה קוניס  ( "קח את זה כמו גבר ")  מככבות .  אם להאמין לשמועות ,  הן גם חולקות סצנת מין לוהטת .  עוד במשתתפים :  ונסן קאסל ווינונה ריידר .
 מתי יוצא :  סתיו/חורף  ( ארה"ב ) 
אחרי שסרטו הקודם קרס תוך כדי הפקה ,  הבמאי הייחודי דיוויד או .  ראסל  ( "שלושה מלכים ",   " האקביז ")  ינסה להתאושש עם דרמת האיגרוף הקשוחה הזאת ,  שמבוססת על סיפור אמיתי ,  ושבמקור הייתה אמורה להיות מבויימת בידי דארן ארונופסקי .  כריסטיאן בייל ומרק וולברג מככבים .  
מתי יוצא :  סתיו/חורף  ( ארה"ב ) 
האחים כהן עושים רימייק לסרט בו השתתף ג'ון וויין .  ג'ף ברידג'ס נכנס לנעליו של הדוכס בתור קאובוי מזדקן שנשכר על ידי צעירה כדי למצוא את המניאק שרצח את אביה .  עוד משתתפים ג'וש ברולין ומאט דיימון .  
מתי יוצא :  סתיו/חורף  ( ארה"ב )  עם סיכוי לדחייה לשנה הבאה .
 
סרטה הרביעי של סופיה קופולה  ( "מארי אנטואנט ")  מתרחש במלון מפואר באל.איי ומביא את סיפורו של כוכב הוליוודי סורר  ( סטיבן דורף )  שנאלץ לעשות סדר בחייו לאחר שבתו בת ה-11 מגיעה לביקור לא מתוכנן .  נשמע קצת כמו  " אבודים בטוקיו 2 ",  וזה לא בהכרח דבר רע .
 מתי יוצא :  סתיו/חורף  ( ארה"ב ) 

סרט המשך תלת ממדי לסרט המד"ב הקלאסי והמשפיע מ-1982 .  ג'ף ברידג'ס חוזר כדי לגלם את אשף משחקי הווידיאו קווין פלין ,  ומה אתם יודעים ,  הוא שוב נשאב אל תוך אחד המשחקים .  רק שהפעם הוא לוקח איתו גם את הבן שלו ,  והפעם האפקטים אמורים להיות הדבר הכי מדהים שראיתם מאז  " אווטאר ".  
מתי יוצא :  16 בדצמבר 2010  ( ארה"ב ) 
עוד אחד של קלינט איסטווד ,  והפעם :  מותחן על-טבעי שעוסק בחוויותיהם של שלושה אנשים שפלירטטו עם המוות .  סביר להניח שזה יהיה טוב יותר מ"קו הדממה ".  
מתי יוצא :  דצמבר  ( ארה"ב ) 
הסופר/תסריטאי אלכס גארלנד  ( שכתב את  " החוף "  ואת  " 28 יום אחרי ")  עיבד את ספרו עטור השבחים של אישיגורו קאזואו  ( "שארית היום ")  שמשלב בין דרמה תקופתית למדע בדיוני .  קירה נייטלי וקארי מאליגן  ( "לחנך את ג'ני ")  מככבות ,  ומרק רומאנק  ( "לחיות בתמונות ")  ביים .
 מתי יוצא :  לא ברור עדיין
סרטו הראשון של הבמאי המקסיקני הגדול אלחנדרו גונזלס איניאריטו מאז  " בבל ",  וסרטו הראשון ללא שותף הכתיבה שלו ,  גיירמו אריאגה  ( עמו כתב גם את  " אהבה נושכת "  ואת  " 21 גרם ")  ,  מביא את סיפורו של עבריין שמתעמת עם חבר ילדות ,  שגדל והפך לשוטר .  בתפקיד הראשי :  חאוויר בארדם  ( "ארץ קשוחה ")  .  
מתי יוצא :  לא ברור עדיין

בחזרה לעתיד 1
ישי קיצ'לס אופטימי לגבי יבול הסרטים הקרב ומתחיל בסקירת הסרטים הגדולה של 2010 .  הפעם :  הסרטים שאמורים להיות משהו משהו

