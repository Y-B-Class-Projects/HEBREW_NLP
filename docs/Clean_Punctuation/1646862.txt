האוצר :  מתנגדים לתוכנית נתניהו לרכבת מעכו לכרמיאל ולרכבת העמק ;  מבקשים לדחות התוכנית ב-5 שנים
כך אמר אגף תקציבים באוצר ,  אודי ניסן בדיון בישיבת הממשלה ;  עם זאת תומכים בחשמול הרכבת
משרד האוצר מתנגד להנחת מסילות ברזל חדשות .  המשרד תומך בתוכנית הכבישים של  " נתיבי ישראל ".  עם זאת המשרד דורש כי התוכנית תיפרס על 15 שנים ,  במקום 10 שנים כהצעת רה"מ .  כך אמר הבוקר בישיבת הממשלה ראש אגף תקציבים באוצר ,  אודי ניסן .  הממשלה מקיימת היום דיון מיוחד על תוכנית  " נתיבי ישראל "  של רה"מ ,  בנימין נתניהו ,  ושר התחבורה ,  ישראל כץ .  בפתח הישיבה אמר נתניהו , " אנחנו נאשר היום תוכנית תחבורה ארצית לחבר את מדינת ישראל .  אנחנו מאמינים שהדבר הזה חשוב ,  קודם כל לאפשר תנועה בארץ הקטנה שלנו ,  לתת שיוויון הזדמנויות חברתי לכל תושבי המדינה ,  לכל האזרחים בצפון ,  בדרום ובמרכז ,  לייצר מנוע כלכלי רב עוצמה להמשך הצמיחה במדינת ישראל ".  יועצו הכלכלי הבכיר של רה"מ ,  אורי יוגב ,  הציג את התוכנית ,  שעלותה הכוללת 27.5 מיליארד שקל ,  בפני השרים .  עלות התוכנית המקורית שהציג יוגב לרה"מ ולשר האוצר היתה גדולה לפחות פי 2.5 .  במרכז התוכנית המקוצצת ,  שהוצגה היום לממשלה ,  שני קווי רכבת חדשים ,  רכבת העמק מחיפה לבית שאן ורכבת מעכו לכרמיאל ,  וכן שורה של פרויקטי כבישים ,  שהמרכזי בהם ,  הארכת כביש חוצה ישראל לכיוון צפון מערב.מיד לאחריו אמר שר האוצר ,  יובל שטייניץ ,  כי הוא מסכים ל-80% בלבד מהצעת יוגב המקוצצת ,  שאושרה ע"י רה"מ ושר התחבורה .  ניסן פירט את דברי שר האוצר .  לדבריו ,  משרדו מתנגד לרכבת מעכו לכרמיאל ולרכבת העמק .  משרדו תומך בפרויקט הכבישים בתוכנית ובהצעת רה"מ ושר התחבורה לחישמול הרכבת ורכישת ציוד נייד לרכבות ישראל .  עם זאת ,  מטעמים תקציביים מבקש משרדו לפרוס את התוכנית עד ל-2025 ולא עד ל-2020 כפי שהציע רה"מ .  שר התחבורה ,  כץ ,  דיבר על חשיבות פרויקט  " נתיבי ישראל ".  המשנה לרה"מ ,  סילבן שלום ,  הציע לחזור לתוכנית המקורית של יוגב ,  ולסלול מסילות רכבת גם לקרית שמונה וגם לאילת ,  ולהאריך את כביש גם לכיוון דרום ,  עד למשאבי שדה ,  כדי שכל המדינה תהיה מחוברת לרשת הרכבת של רכבת ישראל ולכביש 6 .  לאחר שלוש שעות של דיונים יצאו השרים לכנסת כדי להשתתף בדיוניה ,  כולל בהצעות .  חלק מהם הציעו לדחות את המשך ישיבת הממשלה למחר ,  ליום שישי או ליום ראשון הקרוב ,  אולם רה"מ עמד על כך כי כל 11 השרים שנרשמו לדיון ידברו בהמשך ישיבת הממשלה ,  עוד היום בערב ,  וכי ההצבעה על  " נתיבי ישראל "  תתקיים עוד היום .
 
האוצר :  מתנגדים לתוכנית נתניהו לרכבת מעכו לכרמיאל ולרכבת העמק ;  מבקשים לדחות התוכנית ב-5 שנים
כך אמר אגף תקציבים באוצר ,  אודי ניסן בדיון בישיבת הממשלה ;  עם זאת תומכים בחשמול הרכבת

