סקרמנטו הפסידה ללייקרס ,  כספי קלע 10 נקודות
משחק טוב לישראלי ,  שלא פתח בחמישייה אבל שיחק 18 דקות וסיים גם עם שני ריבאונדים בהפסד 106:99 .  בריאנט קלע 30
סקרמנטו קיוותה הלילה  ( בין שלישי לרביעי )  לסיים אולי עם ניצחון נוסף שיהיה שני ברציפות אחרי שגברה בתחילת השבוע על מינסוטה ,  אבל לוס אנג'לס לייקרס וקובי בריאנט חשבו אחרת וסיים עם ניצחון מצוין מבחינתם 99:106 ,  שהעלה אותם למאזן 18:50 .  לעומתם הקינגס עם מאזן 45:23 ,  כשנראה שנגד מילווקי במשחקם הבא אמור להם אולי יותר נוח .
 עמרי כספי ,  שנגד הטימברוולבס עלה מהספסל ותרם תשע נקודות וחמישה ריבאונדים ,  המשיך שוב לעשות את העבודה מהצד ,  כשהפעם הוא שיחק 18 דקות ,  שבהן תרם עשר נקודות  ( 2 מ-5 משתיים ,  2 מ-3 משלוש ,  לא הלך לעונשין )  .  כמו כן הוא הוריד שני ריבאונדים ולא תרם אסיסטים .
 פול ווסטפאל ,  מאמן הקינגס ,  אמר בסיום : " יש הרבה כבוד הדדי כאן .  היכולות שלהם מחברות ביניהם בצורה משלימה .  הייתי רוצה שיהיו לי שלושה ,  ארבעה או חמישה שחקנים שיוכלו להחזיק כדור ולרוץ להתקפה .  ככל שיש לך מחזיקי כדור ,  אתה צריך פחות לתכנן מהלכים ". 
בריאנט ,  כהרגלו ,  היה הדומיננטי במשחקה של הלייקרס ,  שהובילה בסוף הרבע הראשון 17:28 .  הכוכב קלע 30 נקודות ,  ונעזר ביכולת מצוינת של פאו גאסול ,  שסיים עם 28 נקודות ו-11 ריבאונדים .  אחרי שאיבדה קבוצתם 24 פעמים את הכדור וניצחה בקושי את גולדן סטייט ביום שני ,  הלייקרס היו נחושים בהרבה ,  והפעם הסתפקו בשני איבודים במהלך המחצית הראשונה  ( ועשר במשחק כולו )  .  סקרמנטו הצליחה לקזז את הפער עד המחצית ,  שהסתיימה ביתרון 48:49 ללייקרס .
 אנדרו ביינום עם 21 נקודות ו-12 ריבאונדים היה אף הוא דומיננטי בלוס אנג'לס והלייקרס סיימה עם 60 אחוז בצבע כשבסיום הרבע השלישי היא הצליחה לצעוד ביתרון 68:77 .  טייריק אוואנס ,  שניסה לעשות משהו אצל הקינגס וסיים את המשחק עם 25 נקודות ו-11 ריבאונדים ,  לא הצליח לסחוף עימו את חבריו ,  שהתקשו ליצור בריחה וסיימו עם עוד הפסד ,  בפעם ה-17 בבית ,  106:99 .
 כספי ,  שלא שיחק כלל ברבע הראשון ,  פתח בחמישייה ברבע השני וקלע במהלכו שמונה נקודות ,  כולל שתי שלשות גדולות .  ברבע השלישי הוא יובש על הספסל ולרבע האחרון הוא נכנס כשנותרו 5:31 דקות ,  כאשר התוצאה עמדה על 80:90 ללייקרס .  במהלך הדקות האחרונות הוא קלע שתי נקודות שהשאירו את הפער על עשר .  אצל הקינגס ,  מלבד אוואנס בלטו גם קרל לאנדרי עם 15 נקודות ועשרה ריבאונדים ,  ג'ייסון תומפסון עם 14 נקודות ועשרה ריבאונדים ,  וספנסר הוז עם 13 נקודות .
 
סקרמנטו הפסידה ללייקרס ,  כספי קלע 10 נקודות
משחק טוב לישראלי ,  שלא פתח בחמישייה אבל שיחק 18 דקות וסיים גם עם שני ריבאונדים בהפסד 106:99 .  בריאנט קלע 30

