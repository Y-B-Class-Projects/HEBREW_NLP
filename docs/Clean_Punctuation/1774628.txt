וול סטריט סגרה העשור הגרוע מאז השפל הכלכלי הגדול
העשור הראשון של המאה ה-21 היה הגרוע ביותר בשוק המניות בארה"ב מאז שנות ה-30 של המאה ה-20 .  מדד S & P 500 ירד בעשר השנים האחרונת ב-5%
העשור הראשון של המאה ה-21 בשוק המניות בארה"ב היה הגרוע ביותר מאז שנות ה-30 של המאה הקודמת - תקופת השפל הכלכלי הגדול .  מדד S & P 500 ירד במהלך עשר השנים שהסתיימו היום בכ-5% - ביצועים טובים רק במעט מאלו שרשם בין השנים 1930 ל-1939 .  
מדד דאו ג'ונס רשם ביצועים טובים יותר בעשור החולף ,  ועלה ב-7.7% ,  לעומת נפילה של יותר מ-20% בשנות ה-30 של המאה הקודמת .  עם זאת ,  ביצועי המדד גרועים באופן קיצוני לעומת שנות ה-90 ,  שבמהלכן קפץ מדד דאו ג'ונס בקרוב ל-310% .  
העשור החולף היכה ללא רחמים גם במניות התאגידים הגדולים ביותר בארה"ב .  מתוך המניות של 10 החברות הגדולות ביותר במדד S & P 500 נכון לסוף דצמבר 2000 ,  רק שלוש סיימו את העשור בעליות .  בממוצע ,  ירדו 10 המניות ב-20% במהלך העשור ,  כולל השקעה מחדש של דיווידנדים .  
ביצועי המניות נפגעו בעשור החולף כתוצאה משתי מפולות בשווקים - התפוצצות בועת ההיי-טק בתחילת העשור והמשבר הפיננסי של שלהי העשור .  כך למשל ,  ענקיות הטכנולוגיה סיסקו ואינטל טרם התאוששות מפקיעת בועת ההיי-טק ,  וירדו בסיכומו של עשור ב-49% וב-21% בהתאמה .  
ענקית התעשייה ג'נרל אלקטריק ,  אשר היתה בתחילת העשור החברה הגדולה ביותר במדד S & P 500 ,  איבדה 49% משווייה במהלך העשור .  חברות שירותים פיננסים שנאלצו לקבל סיוע ממשלתי עקב המשבר של שלהי העשור ,  רשמו ירידות חדות אף יותר :  חברת הביטוח AIG צנחה ב-97% בעשור החולף ,  ובנק סיטי - אשר היה החברה השלישית בגודלה במדד S & P 500 בתחילת העשור - צנח ב-88% .
 
וול סטריט סגרה העשור הגרוע מאז השפל הכלכלי הגדול
העשור הראשון של המאה ה-21 היה הגרוע ביותר בשוק המניות בארה"ב מאז שנות ה-30 של המאה ה-20 .  מדד S & P 500 ירד בעשר השנים האחרונת ב-5%

