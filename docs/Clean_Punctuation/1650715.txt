פייסבוק תפגע בגוגל - אבל גם בוואלה וב-ynet 
פרסום ברשת
 >  >  האם החלטה של אל על להעביר לפייסבוק רבע מתקציב הפרסום שהוקדש עד כה לגוגל היא רק סנונית ראשונה ,  המבשרת על עוד חברות גדולות שיחליטו להסית אחוזים משמעותיים מתקציבי הפרסום השנתיים שלהן ממנוע החיפוש לרשת החברתית ?  ניצנים ראשונים לכך אפשר היה לראות אצל סלקום ,  אף היא מהמפרסמות הגדולות בגוגל בישראל ,  שבחרה לערוך בפייסבוק את המהלך השיווקי האחרון שלה - השעשועון  " קן הקוקייה ".  החברה הקדישה כמעט 40% מתקציב המהלך השיווקי לפייסבוק עצמו :  הן לרכישת באנרים בעמוד הבית של האתר והן לרכישת מלות חיפוש .  את שאר התקציב חילקה סלקום בין גוגל ובאנרים באתרי תוכן .  סמנכ"ל שיווק בכיר מעריך כי ההחלטה להסית תקציבי פרסום לפייסבוק תפגע באתרי התוכן הגדולים ,  בעיקר בוואלה וב-ynet ,  יותר מאשר בגוגל .  לדבריו , " ברור שהחלטות כמו אלה של אל על או סלקום מקטינות משמעותית גם את תקציבי הפרסום המופנים לאתרי התוכן המקומיים ".  בשבוע שעבר ביקר בישראל טרוור ג'ונסון ,  מנהל האסטרטגיה של פייסבוק באירופה ,  במזרח התיכון ובאפריקה .  הוא סיפר כי היעד של פייסבוק הוא לקבל 20% מתקציבי הפרסום האינטרנטיים בישראל .  על פניו נשמע היעד שאפתני ,  אך אם מפרסמים נוספים ילכו בדרכה של אל על ייתכן שנענע10 ,  המשווקת את הפרסום בפייסבוק בישראל ,  תוכל לעמוד ביעד .  עם זאת ,  נראה כי היקף התקציבים שיופנו לפייסבוק יגדל רק אם תוכח יעילותם של מהלכי השיווק והפרסום הנוכחיים ברשת החברתית - שכן בכל הקשור ליעילות ,  הפרסום בגוגל מציג החזר גבוה על ההשקעה .
 
פייסבוק תפגע בגוגל - אבל גם בוואלה וב-ynet 
פרסום ברשת

