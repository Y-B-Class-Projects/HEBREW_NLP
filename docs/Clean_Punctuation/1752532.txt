לאחר הגירושין :  האב מסרב לתת מזכרות לילדיו
לאחר 30 שנות נישואין החליטו בני זוג מהצפון לפרק את החבילה .  האב ,  שקנה את רכוש הדירה המשותפת הפתיע את ילדיו כשסירב להעביר אליהם דיסקים ותמונות שלהם
סכסוך בין בני זוג מהצפון שהתגרשו לאחר 30 שנות נישואין ,  נגמר בהכרעת בית הדין כי על הבעל לשלם 15,000 שקלים תמורת הרכוש המשותף הנמצא בדירתם שהועמדה למכירה ,  ובתמורה יחזיק ברכוש כולו .  לבני הזוג שלושה ילדים ,  וכשאלו באו לדרוש את רכושם ,  בהם דיסקים ותמונות מילדותם ,  גילו להפתעתם כי האב לא מוכן להוציא את הציוד מהבית והודיע להם שמבחינתו ,  הרכוש שייך לו .
 הילדים התחננו ,  ניסו לדבר ללבו של האב ,  אולם ללא הועיל .  הם פנו שוב לבית הדין הרבני ,  שם טען האב כי רכש מכספו את כל ציוד הבית ולכן הוא יחליט אם לתת את הרכוש לילדיו .  בית הדין הרבני קבע שהילדים יזכו לקבל בחזרה את הדיסקים שאספו במהלך השנים ,  התמונות ,  הסרטים ושאר המזכרות של תקופת ילדותם .  
אלא שבזה לא תמה הפרשה .  האב פנה לבית הדין הרבני ,  הפעם בדרישה להפחית מסכום התשלום שנקבע לו תוך החסרת ערך חפצי הילדים .  כעת הוא דורש לשלם 5,000 שקלים פחות מהסכום הראשוני .  בשבועות הקרובים יקבע בית הדין האם חפציהם של הילדים אכן שווים את הסכום שנקב האב ,  או שמא הם יוכלו לקבל אותם ללא תשלום .  עורך הדין מיקי שיפמן המייצג את האישה אמר : " לצערי הרב ,  נגרר מאבק הגירושין הזה לעיסוק חוזר ונשנה בזוטות ,  שביניהן ובין חלוקת רכוש צודקת רחוקה הדרך ". 

לאחר הגירושין :  האב מסרב לתת מזכרות לילדיו
לאחר 30 שנות נישואין החליטו בני זוג מהצפון לפרק את החבילה .  האב ,  שקנה את רכוש הדירה המשותפת הפתיע את ילדיו כשסירב להעביר אליהם דיסקים ותמונות שלהם

