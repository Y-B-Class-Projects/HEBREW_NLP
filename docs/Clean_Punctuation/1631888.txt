התמ"ת :  שיפור משמעותי בתעסוקה - ירידה חדה בהיקף הפיטורים ועלייה בביקוש לעובדים
מספר המשרות הפנויות גדל ב-12% ;  מספר המפוטרים ירד מ-60 אלף ברבעון ה-3 ל-41 אלף ברבעון ה-4 של 2009
שיפור משמעותי בתעסוקה חל ברבעון האחרון של 2009 :  היקף הפיטורים ירד באופן חד ובמקביל עלה הביקוש לעובדים חדשים במשק - כך עולה מנתוני משרד התמ"ת .  מאזן התעסוקה היה חיובי ברבעון האחרון של 2009 והתבטא בכך שהיה יותר גיוס של עובדים לעומת עזיבות של עובדים - לאחר ארבעה רבעונים רצופים שבהם מאזן התעסוקה היה שלילי .  ברבעון הרביעי של 2009 מספר המשרות הפנויות ,  הממתינות לאיוש על ידי מועמדים לעבודה ,  הגיע ל-27,100 - משרות בממוצע יומי - גידול של 12% לעומת מספר המשרות הפנויות ברבעון השלישי .  חרף השיפור ,  מספר המשרות הפנויות עדיין נמוך משמעותית לעומת מספרן בשנים 2008-2006.מספר העובדים שפוטרו ממשרותיהם בכלל ענפי המשק ירד באופן חד ברבעון האחרון ל-40 אלף איש לעומת 61 אלף איש ברבעון השלישי ו-67 אלף איש ברבעון האחרון של 2008.לדברי מנהל מינהל מחקר וכלכלה במשרד התמ"ת ,  בני פפרמן ,  ציפיות המעסיקים ביחס לשינויים בפעילות הכלכלית ובגיוס כוח אדם בתקופה הקרובה השתפרו והפכו לאופטימיות ,  לראשונה מזה שנה .
 
התמ"ת :  שיפור משמעותי בתעסוקה - ירידה חדה בהיקף הפיטורים ועלייה בביקוש לעובדים
מספר המשרות הפנויות גדל ב-12% ;  מספר המפוטרים ירד מ-60 אלף ברבעון ה-3 ל-41 אלף ברבעון ה-4 של 2009

