להניף מחדש :  את דגל זכויות האדם
ישראל מוצאת את עצמה במידה גוברת והולכת בעמדת מגננה ביחס לנושא זכויות אדם - בין שמדובר בדו"ח האחרון של ארגון אמנסטי או בדו"חות או"ם ,  כמו הדו"ח שפירסמה הוועדה בראשות השופט גולדסטון .  לאחרונה דווח על קבוצות  " זכויות אדם טורקיות ",  שפעלו בניסיון להביא למעצרו של שר הביטחון אהוד ברק בעת ביקורו באנקרה .  בעיתונות הבינלאומית יש דיווחים חוזרים ונשנים על מעצרם של  " פעילי זכויות אדם "  על ידי כוחות הביטחון הישראלים בשל הפגנותיהם נגד הגדר בבילעין או בנעלין .
 לא כך היו פני הדברים בעבר :  לפני 60 שנה ,  בשוך מלחמת העולם השנייה ,  עמד העם היהודי בחוד החנית בכל הקשור לניסוח המסמכים שהיוו את הבסיס למשפט הבינלאומי .  זכויות אדם היו יוזמה יהודית .  היה זה רפאל למקין ,  יהודי ממוצא פולני ,  שטבע את המושג  " ג'נוסייד ",  שאומץ באמנה למניעת רצח עם ב ? 1948 .
 באותה שנה אימצה העצרת הכללית של האו"ם את ההכרזה האוניברסלית בדבר זכויות האדם ,  שהמנסח המרכזי שלה היה רנה קאסן ,  שגדל בדרום צרפת ולמד בבית ספר יהודי ? דתי .  המשפטן היהודי שבתאי רוזן הניח את התשתית למה שעתיד להיות בית הדין הפלילי הבינלאומי ,  שלימים העמיד לדין פושעי המלחמה .
 אכן ,  כאשר השופט אלי נתן הוביל את המשלחת הישראלית בניסוח של אמנת רומא בקיץ 1998 ,  שעסקה בהקמת בית הדין הפלילי הבינלאומי ,  הוא ציין בצדק בנאום פומבי שנשא : " זה היה ,  כבוד הנשיא ,  רעיון שלנו ". 
נתן התייחס לבעיה שהתעוררה בדיונים לקראת הקמת בית הדין .  המשלחת הישראלית הסכימה עם אמנת רומא ,  שלפיה בית הדין נחוץ  " לטיפול בזוועות שקשה לדמיין "  וב"פשעים נוראיים שמזעזעים באופן עמוק את המצפון של הקהילה הבינלאומית כולה ".  אך המדינות הערביות השתלטו על בית הדין הבינלאומי ,  בהוסיפן את ההתנחלויות הישראליות להגדרה של  " פשעים הקשים ביותר בחומרתם ". 
השופט נתן אמר למשלחות שהגיעו לחתום על אמנת רומא : " הדבר מכאיב לי ביותר - הן כניצול של הרדיפה הנאצית את העם היהודי והן בשם המשלחת הישראלית ,  שבראשה אני עומד בגאווה - להסביר את הצבעת הנגד שנכפתה על ישראל בניגוד לרצונה ". 
בין אם הדיפלומטים הישראלים שהשתתפו בדיונים ברומא תמכו בהתנחלויות או התנגדו להן ,  כולם הבינו את הבעיה שנוצרה כאשר בניית בתים יהודיים ביהודה ושומרון הועמדה באותו מישור מוסרי כמו רצח עם ,  טיהור אתני ופשעי מלחמה אחרים .
 אלא שמה שקרה ברומא ב ? 1998 הוא מה שקורה עכשיו בכל העולם ,  כאשר מדינות שנושא זכויות האדם הוא מהן והלאה משתמשות בעניין זה כנשק פוליטי נגד ישראל .
 די להתבונן ברשימת המדינות שהצביעו במועצת האו"ם לזכויות אדם בז'נבה ב ? 12 בינואר 2009 בעד הקמת הוועדה שנודעה לימים כוועדת גולדסטון ,  ששמה לה למטרה  " לחקור את ההפרות החמורות של זכויות האדם בשטחים הפלשתיניים הכבושים ":  סין ,  קובה ,  פקיסטן ,  רוסיה וערב הסעודית - לא בדיוק נושאות הדגל של זכויות האדם .
 רק לאחרונה התפרסם שערב הסעודית הפציצה אוכלוסייה אזרחית בכפרים בצפון תימן באמצעות ארטילריה וחיל אוויר כדי לדכא את המרד השיעי במדינה זו .  כפי שהדברים נראים ,  ברור שהסעודים לא היו מוטרדים מהפגיעה בחפים מפשע כשהיה מדובר בהקשר לא ישראלי .
 בלונדון יש לא מעט ארגוני זכויות אדם פלשתיניים שעובדים עם עורכי דין אירופאים ,  אשר שמים להם למטרה לעצור קצינים ישראלים המבקרים בבריטניה ,  ובהם דורון אלמוג ובוגי יעלון .  לאחרונה הם שמו על הכוונת שלהם את שרת החוץ לשעבר ,  ציפי לבני .
 ומי השותפים של אותם ארגוני זכויות אדם ?  מתברר שהחומר נאסף על ידי ארגון אלתות'יק ,  שהוא הזרוע המשפטית של חמאס .  במילים אחרות ,  עורכי דין בריטים העוסקים בזכויות אדם משתפים פעולה עם ארגון טרור איסלאמי קיצוני שקורא להשמדת ישראל והמערב בכלל .
 עורכי דין אלו לא רק מבצעים מחטף בנושא זכויות האדם ,  אלא מעוותים את מטרתן הראשונית ללא הכר על מנת לשרת את מטרותיהם הפוליטיות הצרות .
 בפעם הבאה שישראל תותקף בשם זכויות האדם ,  עליה לראות את עצמה כמגינה של החוק הבינלאומי ולהוביל את המאבק נגד אלו המחריבים אותו באמצעות פוליטיזציה צינית שלו .
 האמת היא שצה"ל מהווה דוגמה טובה לדרך שבה חברה המוקירה זכויות אדם מנהלת מלחמה נגד הטרור בתוך אוכלוסייה החיה בצפיפות ,  תוך שהיא משקיעה משאבים כבירים כדי לספק אזהרות רבות לאוכלוסייה לפני תחילת התקפה .
 לא קיים מנגנון אזהרה מושלם שיכול גם למנוע לחלוטין פגיעות באזרחים .  מלחמות יכולות להיות כאוטיות ,  ותופעות של  " אש ידידותית "  קורות אף הן .  עם זאת ,  אין עוד צבא בעולם שמנהל מלחמה כמו ישראל .  התפקוד של צה"ל ב"עופרת יצוקה "  לא רק שלא פגם במחויבותה לזכויות אדם ,  אלא דווקא אישש אותה .
 הדיפלומטיה הישראלית צריכה להשמיע את קולה נגד הפרה או ניצול לרעה של זכויות האדם ברחבי העולם במקומות כמו דארפור ואיראן .
 כאשר קציני צה"ל מקימים בית חולים שדה בהאיטי ומצילים מאות מנפגעי רעידת האדמה ,  הם מגינים על זכות האדם הבסיסית ביותר :  הזכות לחיים .  יש להדגיש שהצוותים הישראליים הפועלים היום בהאיטי ושפעלו בעבר בארמניה ,  טורקיה ורואנדה מביעים את מחויבותם לזכויות אדם במעשים ולא במילים ריקות .
 למרבה הצער ,  עבור רבים בקהילייה הבינלאומית מסתתרים מאחורי קידום זכויות האדם מניעים זרים ומטרות פוליטיות .  בעבור ישראל ,  זכויות אדם הן חלק מערכי היסוד ,  שעליה לנכס לעצמה במקום אלו המסלפים זכויות אלה ומרוקנים אותן מתוכן .
 
להניף מחדש :  את דגל זכויות האדם
nan
