ג'י.פי מורגן : " תוכנית אובמה תצמצם הכנסות הבנקים ב-13 מיליארד דולר "
 צפויה ירידה של 4.7 מיליארד דולר בהכנסות גולדמן סאקס ב-2011
תוכנית הנשיא ברק אובמה להגביל את גודל הבנקים בארה"ב וחלק מפעילות המסחר שלהם צפויה לצמצם את הכנסות הבנקים גולדמן סאקס ,  מורגן סטנלי ,  קרדיט סוויס ,  ubs ודויטשה בנק בסכום כולל של כ-13 מיליארד דולר בשנה הבאה ,  העריכו אנליסטים של ג'י.פי מורגן צ'ייס ,  דיווחה סוכנות הידיעות בלומברג .  מתוך חמשת הבנקים שהשלכות התוכנית לגביהם נותחו ,  צפויה הפגיעה הקשה ביותר בגולדמן סאקס ,  שהכנסותיו בשנת 2011 צפויות לצנוח ב-4.67 מיליארד דולר ,  נכתב בדו"ח האנליסטים שפורסם היום .  ההפסד הקטן ביותר בקרב חמישה הבנקים צפוי ל-ubs - ירידה מוערכת של 1.92 מיליארד דולר בהכנסות השנתיות .  נשיא ארה"ב ,  ברק אובמה ,  הציג אתמול תוכנית במסגרתה יוגבל גודל הבנקים בארה"ב וכן חלק מפעילות המסחר שלהם .  כך למשל ,  התוכנית תאסור על בנקים להחזיק בבעלותם או להשקיע בחברות השקעה פרטית וקרנות גידור כאשר הדבר אינו קושר לשירות הלקוחות .  התוכנית נועדה לצמצם את נטילת הסיכונים של המגזר הבנקאי במטרה למנוע משבר פיננסי נוסף .
 
ג'י.פי מורגן : " תוכנית אובמה תצמצם הכנסות הבנקים ב-13 מיליארד דולר "
 צפויה ירידה של 4.7 מיליארד דולר בהכנסות גולדמן סאקס ב-2011

