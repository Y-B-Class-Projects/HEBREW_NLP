הפועל תל אביב הגישה לבית"ר הצעה רשמית על יצחקי
האדומים מוכנים לשלם לבית"ר 700 אלף דולר על מחצית מכרטיס השחקן ,  הירושלמים רוצים 1.8 מיליון יורו על כרטיס מלא
בהפועל תל אביב החליטו להעביר הילוך בעניינו של ברק יצחקי ,  והעבירו היום  ( רביעי )  הצעה רשמית לצירופו של השחקן .  האדומים מוכנים לשלם 700 אלף דולרים על מחצית מכרטיסו ,  אולם בבית"ר ירושלים כבר החליטו על מחיר מינימום של 1.8 מיליון יורו וצפויים לסרב להצעה .  בבית"ר הבהירו עוד כי לא יסכימו למכור רק מחצית מכרטיסו של החלוץ ,  גם לא במחצית מהסכום הנקוב או גבוה מכך ,  אלא רק בשלמותו .  במועדון גם לא ישחררו את יצחקי ,  אלא אם כן הוא יבהיר להם שהוא מעוניין לעזוב .  בהפועל תל אביב מקווים שהשחקן אכן ילחץ לעזוב ,  משום שהצעתם הכספית אליו גבוהה מהסכום שאותו הוא מקבל כרגע בבירה .  
יצחקי ,  שמרוויח העונה בבית"ר כ-350 אלף דולר ברוטו ,  קיבל מהפועל הצעה הדומה לשכרו המקורי בבית"ר - כ-700 אלף דולרים ברוטו ,  כ-400 אלף דולרים נטו .  חוזהו המקוצץ של יצחקי צפוי לחזור לסכומים המקוריים בתום העונה ,  אך בבית"ר לא יוכלו לעמוד בהם ובכל מקרה יבקשו ממנו לקצץ או שימכרו אותו לאירופה .
 בהפועל מחכים כעת לתשובה הרשמית של בית"ר כדי להיכנס למשא ומתן על הרכישה .  בהפועל מאמינים כי הרצון של יצחקי לעבור להפועל והלחצים שיפעיל בעצמו ובאמצעות מקורביו על בית"ר יעזרו להם להוריד את דרישותיה של מחזיקת הגביע .  בכל מקרה ,  בית"ר צפויים להשיב להפועל כי אין בכוונתם למכור מחצית מכרטיסו של יצחקי ,  ולהגיש הצעה נגדית בסכום שבין 1.8 לשני מיליון יורו עבור הכרטיס כולו .
 יש לזכור כי רק לפני כשנה וחצי רכשה בית"ר את יצחקי מגנק הבלגית ב-1.2 מיליון יורו ,  כשהתשלום האחרון על סך 300 אלף יורו לבלגים צריך להתבצע במהלך החודש .  גם אם הצדדים יגיעו לבסוף לסיכום על ההעברה ,  הירושלמים יצטרכו להעביר את הסכום לבלגים ללא דיחוי .  בשני מועדי פרעון החוב הקודמים התעכבה בית"ר בהעברת הכסף לבלגים במספר שבועות וראשי גנק זעמו ואיימו לתבוע את המועדון במוסדות פיפ"א ולדרוש להפסיק את פעילותו בשוק ההעברות .
 מי שבכל מקרה צפויים לעזוב בימים הקרובים הם ז'וסלין מאייבי ודייויד גומז .  שני הזרים ,  שלא מצאו את מקומם בהרכב של שום ,  יושאלו לקבוצות אחרות ובכך בית"ר תחסוך את שכרם ,  כשעל גומז היא גם דורשת דמי השאלה של 100 אלף שקלים עד לסיום העונה .  מכבי נתניה עדיין המועמדת המובילה לקלוט את החלוץ הברזילאי ,  אך קיימים פערים בינם לבין בית"ר לגבי דמי ההשאלה .  במאייבי מעוניינת אחי נצרת ,  אך ג'ון גרגורי לא יסכים להחתימו ללא מבחנים .
 בית"ר פנתה להתאחדות וביקשה להזיז את משחקה מול בני סכנין ליום ראשון עקב חצי גמר גביע הטוטו מול מכבי תל אביב ביום רביעי ,  אך בהתאחדות סירבו והקבוצה תיאלץ לשחק שני משחקים בתוך 48 שעות .
 עדכון ראשון :  6.1.10 ,  12:47

הפועל תל אביב הגישה לבית"ר הצעה רשמית על יצחקי
האדומים מוכנים לשלם לבית"ר 700 אלף דולר על מחצית מכרטיס השחקן ,  הירושלמים רוצים 1.8 מיליון יורו על כרטיס מלא

