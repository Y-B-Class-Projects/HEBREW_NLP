אנגליה :  ליברפול הביסה את פורטסמות 1:4
טורס כבש צמד וביחד עם באבל הוליך את האדומים לניצחון קליל ולמקום החמישי בפרמיירליג .  בספרד :  אתלטיקו - אוסאסונה 0:1
בזמן שאברהם גרנט ממשיך לייצר לעצמו תדמית של גיבור עממי בדרום אנגליה ,  פורטסמות שלו ממשיכה להיראות רע והיום הובסה על ידי ליברפול 4:1 במשחק שסגר את המחזור ה-30 בפרמיירליג .  המאזן של פומפי תחת גרנט בליגה עומד כעת על שלושה ניצחונות ,  ארבע תוצאות תיקו ותשעה הפסדים .  
פורטסמות אמנם נמצאת בקשיים כלכליים קשים ,  אבל הגיעה למשחק כשהנקודות עדיין לא הורדו ממאזנה וכשהפער הרשמי שלה מהקו האדום עומד על שמונה נקודות בלבד .  למרות זאת ,  זו בדיוק היריבה לה הייתה ליברפול זקוקה כדי לנסות לצאת לדרך חדשה בפעם המי-יודע-כמה העונה .
 26 דקות חלפו ללא שערים עד שפרננדו טורס כבש את הראשון של האדומים ונתן את האות להתפרקות של האורחת .  שתי דקות לאחר מכן כבש ריאן באבל את ה-0:2 ובדקה ה-32 השלים אלברטו אקווילני בליץ של שבע דקות ושלושה שערים .
 ליברפול המשיכה להיראות טוב גם בדקות הבאות .  ריאן באבל המושמץ הפגין את אחד מהמשחקים היותר טובים שלו מאז הגיע למרסיסייד ,  עם הרבה פעילות בחלק ההתקפי ויצירת מצבים לעצמו ולחבריו ,  אקווילני שיחק היטב ביחד עם סטיבן ג'רארד ובדקה ה-77 כבש טורס את השני שלו והרביעי של קבוצתו .  בדקה ה-88 צימק נאדיר בלחאג' מקרוב ובסיום 1:4 נאה לליברפול ,  שעלתה למקום החמישי .  יוסי בניון החליף את ג'רארד בדקה ה-74 ,  טל בן חיים לא שיחק במדי פורטסמות .  
 *  במשחק שנעל את המחזור ה-26 בספרד ניצחה אתלטיקו מדריד את אוסאסונה 0:1 משער של חוראדו בדקה ה-79 .
 
אנגליה :  ליברפול הביסה את פורטסמות 1:4
טורס כבש צמד וביחד עם באבל הוליך את האדומים לניצחון קליל ולמקום החמישי בפרמיירליג .  בספרד :  אתלטיקו - אוסאסונה 0:1

