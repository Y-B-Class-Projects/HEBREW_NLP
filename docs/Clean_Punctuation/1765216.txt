היום שבו האייפון ייכחד 
הבא בתור
 >  >  יותר משלוש שנים לאחר שהגיח לעולם ,  אפשר לסכם את מצב התחרות באייפון במשפט אחד :  אין מכשיר שהוא אייפון קילר אמיתי .  ולמה ?  כי כולם מציעים אותו הדבר רק קצת אחרת . " ההמצאה "  של אפל ,  שיצרה שוק חדש ,  הראתה את הדרך למתחרותיה ,  אך מהר מאוד אלו החלו להציע מכשירים בעלי אותם מסכי מגע ,  אותן אפליקציות ואותן יכולות חומרה ,  רק על פלטפורמות שונות ,  טובות יותר או פחות .  מה שבטוח הוא שאף אחת לא המציאה מכשיר מהפכני חדש .  נוקיה ,  השליטה הבלתי מעורערת של הדור הישן ,  מנסה מזה כמה שנים לחדור לשוק הסמארטפונים ,  אך ללא הצלחה מרובה ;  בלאקברי ,  שכיוונה למשתמשים העסקיים ,  פונה לקהל יעד מסורתי ולא מצליחה לחדור לקהלים חדשים ;  אפילו גוגל עם האנדרואיד ,  שבקרוב תעקוף את אייפון במספר הסמארטפונים הנמכרים ,  לא פורצת דרך או פוגמת בתהילה של האייפון .  המסקנה האפשרית היא שהדור הבא של המכשירים הסלולריים , " האייפון קילר ",  לא יהיה תולדה של מערכת הפעלה חדשה .  הסמארטפונים בתצורת האייפון - כפלטפורמת יישומים שבה מוטמעים יישומים מסורתיים כמו טלפון ,  גלישה באינטרנט וקורא ספרים - יישארו כאן לשנים רבות .  המעבר לדור חדש של מכשירים ,  ככל הנראה יהיה רק בעקבות שיפור טכנולוגי חדש ו/או איחוד טכנולוגיות חדשות .  אם טכנולוגיה זו תאפשר כניסה לשווקים חדשים ,  או כאלה שלא מגיעים לידי מיצוי בדור הזה ,  היא תאפשר את עליית המדרגה הנדרשת ביכולתם של המכשירים הניידים .  ייתכן כי הבשורה תבוא מתחום הגיימינג ,  אחד ממנועי הצמיחה של עולם האפליקציות כיום והמקום שבו ענקיות המחשוב נלחמות במשך שנים רבות .  סוני היא הראשונה שקופצת לתחום באופן מלא עם ההכרזה המתוכננת שלה על playstation phone .  מדובר בניסיון לאחד בין קונסולת משחקים לבין מכשיר סלולר  ( מבוסס אנדרואיד )  .  אך מתחרתה בתחום הגיימינג ,  מיקרוסופט ,  מכוונת גבוה יותר עם הפיתוח המהפכני שלה ,  הקינקט .  בקר השליטה התלת ממדי של קונסולת המשחקים xbox הוא פורץ דרך טכנולוגי בתחום משחקי המחשב הביתי .  כפי שההאקרים גילו ,  היכולות האמיתיות שלו ,  כנראה ,  הן מהפכניות ובלתי מוגבלות ועיקרן הוא הפיכה של כל מחשב למערכת אינטראקטיבית בעוצמה ובאופן שלא הכרנו עד כה .  כבר כיום הועלו לרשת עשרות סרטונים שמראים מה היכולות של הקינקט ,  עד כמה העכבר ואף המקלדת של המחשבים הנייחים והניידים מיותרים ,  וכן שיש אלטרנטיבה לתצורת ה-pc המסורתית .  באותה מידה ,  הטכנולוגיה הסלולרית של הקינקט תהפוך את הסלולרים למתקדמים יותר ,  ותוציא את השוק מקיבעון האייפון שלו .  אם ההימור שלנו נכון ,  המהפכה תתרחש ביום שבו הקינקט יוטמע באופן מלא ,  יעיל ורווחי באחד מהסמארטפונים ,  הטמעה שתהיה לא רק אבולוציה אלא גם רבולוציה .  באותו יום אולי נגלה שעם הטכנולוגיה החדשה לא צריך מסך מגע כדי להפעיל סמארטפון ,  ולא צריך אפליקציות בשביל לדבר עם אנשים ,  לגלוש באינטרנט ,  לקרוא ספרים או להתמצא במרחב .  זה יהיה היום שבו אפשר יהיה להכריז על דור חדש של מכשירים ,  דור שיהפוך את האייפון ודומיו להיסטוריה .
 
היום שבו האייפון ייכחד 
הבא בתור

