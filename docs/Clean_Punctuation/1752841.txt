פאו ישיר לנו סולו
טריפל דאבל של הספרדי העניק ללייקרס 96:121 על פורטלנד .  96:106 לפילדלפיה בניו יורק ,  בוסטון ניצחה באוקלהומה
יום ראשון ב-NBA ,  היא ליגת הכדורסל הטובה בעולם ,  הוא תמיד חגיגה שמתחילה בשעות הצהריים ונמשכת עד הערב .  בתרגום לשעון ,  יום המשחקים נפתח עם משחק מוקדם בין ניו יורק לפילדלפיה ונמשך אל תוך הלילה עם התמודדויות מסקרנות נוספות .
 רצפת הגארדן כבר תוקנה ומשחקי הלילה נפתחו בהפסד של ניו יורק ניקס לפילדלפיה בתוצאה 106:96 .  אטלנטה ספגה הפסד ראשון העונה כשנוצחה בביתה 118:114 על ידי פיניקס .  יוסטון השיגה ניצחון בכורה העונה כשניצחה במינסוטה 94:120 .  האלופה לוס אנג'לס לייקרס ממשיכה להיות מושלמת ועלתה למאזן 0:7 אחרי שהביסה בסטייפלס סנטר את פורטלנד 96:121 ,  הודות לטריפל-דאבל רביעי בקריירה של פאו גאסול ,  שסיים עם 20 נקודות ,  14 ריבאונדים ו-10 אסיסטים .  
תוצאות הלילה :  
ניו יורק - פילדלפיה 106:96אטלנטה - פיניקס 118:114דטרויט - גולדן סטייט 97:102אוקלהומה סיטי - בוסטון 92:83יוסטון - מינסוטה 94:120ל.א לייקרס - פורטלנד 96:121
פאו גאסול יפנה מקום בארון הדיסקים שלו עבור המשחק הזה ,  בו רשם טריפל-דאבל רביעי בקריירה עם 20 נקודות ,  14 ריבאונדים ו-10 אסיסטים ,  כשהוא מבטיח את הטריפל כבר ברבע השלישי .  כלומר ,  משחק אמיתי עם נשיכות ושריטות לא ממש היה שם בסטייפלס סנטר .  האלופה פתחה בסערה ורצה ל-14:27 בתום הרבע הראשון ,  ואם היה נדמה שהבלייזרס יחזירו מלחמה שערה ,  אז זאת טעות בהשערה ,  כי הם הרכינו ראש בנימוס ,  ספגו 31 נקודות ברבע השני ווהתחילו לחשוב על המשחק הבא .  הלייקרס נהנו מ-55 אחוז מהשדה ,  שלטו ללא עוררין מתחת לסלים עם 25:49 בריבאונד ופירקו את המוקש הזה שנקרא פורטלנד בקלות .  מלבד גאסול ,  גם ללמאר אודום היה משחק טוב עם 21 נקודות ו-12 ריבאונדים ,  שאנון בראון הוסיף 15 מהספסל ,  מאט בארנס הוסיף 13 ,  וכשכולם עושים את העבודה ,  קובי בריאנט יכול קצת לזייף על הפרקט עם 12 נקודות ב-3 מ-11 מהשדה .  אנדרה מילר הוליך את פורטלנד עם 20 נקודות ,  ניקולס באטום הוסיף 17 .  ברנדון רוי  ( 8 נקודות ב-1 מ-6 מהשדה )  ולמרקוס אולדרידג'  ( 8 נקודות ב-3 מ-9 מהשדה )  היו מתחת לרמתם הרגילה .  
ניו יורק  ( 3:3 )  - פילדלפיה  ( 5:2 )  106:96
אלטון ברנד קלע 20 נקודות ,  ג'רו הולידיי הוסיף 19 ו-8 אסיסטים ולו וויליאמס קם מהספסל ותרם 19 נקודות משלו ,  והסיקסרס רשמו ניצחון שני העונה ,  תוך כדי מניעה מהניקס לעשות ניצחון שלישי ברציפות .  השלושה הללו נהנו מעזרה של הבחירה מספר 2 בדראפט ,  אוון טרנר ,  שקלע 14 והוריד 10 ריבאונדים ורבע אחרון של 15:26 סימן לאורחים את הדרך לניצחון .
 הניקס דווקא שלטו בקצב לאורך דקות ארוכות ובנו יתרון של תשע נקודות ברבע השלישי ,  אבל 12 דקות אחרונות קטסטרופליות עלו להם במשחק .  21 נקודות ו-15 ריבאונדים של אמארה סטודמאייר לא עזרו לקבוצה מהתפוח הגדול וכך גם לא 17 נקודות של טוני דגלאס או 15 של דנילו גלינארי .  ריימונד פלטון היה מגוון עם 8 ,  10 ו-8 בנקודות ,  אסיסטים וריבאונדים .
 אטלנטה  ( 1:6 )  - פיניקס  ( 3:3 )  118:114
אוהדי ההוקס ציפו להמשך החגיגה גם במשחק הביתי מול הסאנס ,  אבל במקום זאת בפיליפס ארינה קיבלו הפסד ראשון העונה במשחק שהיה צמוד לכל אורכו .  הסאנס הוליכו 50:61 במחצית ,  אבל אטלנטה צימקה ברבע השלישי בזכות מבול של 38 נקודות ,  אבל הסיומת הייתה של פיניקס בזכות ערב טוב של סטיב נאש עם 19 נקודות ו-15 אסיסטים ,  ו-21 נקודות שקלע ג'ייסון ריצ'רדסון .  ג'ארד דאדלי הוסיף 15 מהספסל לזכות הסאנס ,  שרשמו רצף של שני ניצחונות לראשונה העונה . " ייקח עוד חודש עד שנדע מי אנחנו ",  אמר בסיום סטיב נאש .  ג'ו ג'ונסון העביר את הנצרה לאטוטמט וירה 15 מ-27 בדרך ל-34 נקודות ,  אל הורפורד היה דליקטס עם 13 מ-16 בדרך ל-30 נקודות ,  אבל חוץ מהם אף אחד לא התרומם בהוקס .
 יופי של פתיחה למסע ארבעת משחקי החוץ של סגנית האלופה ,  שהובילה כבר ברבע הראשון 21:28 ,  והגדילה את הפער בשני ל-37:58 .  הגנה רצחנית של הת'אנדר ברבע השלישי השאירה את הירוקים על 15 ,  אבל ברבע האחרון הסלטיקס ידעו לשמור על היתרון למרות שהמארחים כבר הורידו ל-73:67 . " הקבוצה הייתה אדירה ",  החמיא דוק ריברס לשחקניו ,  ומי שעשו את עיקר העבודה בדקות הסיום היו ריי אלן ,  ו"שרק והחמור ".  כלומר גלן  " שרק "  דייויס ,  ונייט רובינסון שהמציא לעצמו את הכינוי  " חמור "  אולי כי בא לו למסד צוות של גארד-פורוורד/סנטר אלטרנטיבי בשורות בוסטון .  אלן קלע 19 למנצחים ,  פול פירס רשם 17 ,  רייג'ון רונדו סיים עם 10 נקודות ו"רק "  10 אסיסטים ,  גלן דייויס קלע 8 מהספסל ,  ונייט רובינסון הוסיף 9 .  שאקיל אוניל לא שיחק ,  אבל אוקלהומה לא ניצלה זאת .  קווין דוראנט צלף 34 ב-11 מ-22 מהשדה והוסיף 6 ריבאונדים אבל היה מעט מפוזר עם 4 איבודים ,  ראסל ווסטברוק הוסיף 16 ו-10 אסיסטים וסרג' איבקה הוסיף 8 נקודות ו-11 ריבאונדים .
 יוסטון  ( 5:1 )  - מינסוטה  ( 6:1 )  94:120
אחרי חמישה הפסדים רצופים ,  ביוסטון רצו 0 תקלות בשיגור ,  וכבר ברבע הראשון הבהירו שהפעם יוצאים מהעימות עם ניצחון .  הרוקטס שעטו ל-14:26 אחרי 12 דקות והמשיכו ללחוץ על הדוושה עם 37:60 במחצית ,  כששני הרבעים האחרים נוצלו לתרגול ושיוף המשחק הקבוצתי . " עשינו עבודה טובה עם יאו ,  והייתה להם בעיה לשמור עליו ",  אמר מאמן יוסטון ריק אלדמן בסיום ,  והסביר מה עזר לקבוצתו לנצח בקלות כזאת .  יאו מינג קלע רק 13 והוסיף לזה 4 ריבאונדים ב-17 דקות ,  אבל זה הספיק כדי לפנות את השאר לעבודה .  לואיס סקולה סיפק 24 נקודות ו-8 ריבאונדים ,  קווין מרטין הוסיף 21 וג'ורדן היל תרם מהספסל 14 .  קווין לאב הוליך את הזאבים עם 16 ו-16 ריבאונדים ,  מייקל ביזלי הוסיף 15 ,  אבל מלבדם הייתה שממה .
 דטרויט  ( 5:2 )  - גולדן סטייט  ( 4:2 )  97:102
טוב ,  כנראה שהעונש של רודני סטאקי הסתיים .  הגארד שם פס על מאמנו ג'ון קיוסטר בהפסד לאטלנטה ,  וסופסל עד תומו ,  אחר כך סופסל לחלוטין במשחקה של דטרויט נגד שארלוט ,  אבל הלילה סדרת החינוך נגמרה ,  וסטאקי כיכב במדי הפיסטונס עם 21 נקודות ו-9 אסיסטים .  ריפ המילטון היה הסיע את דטרויט לניצחון עם 27 נקודות ב-10 מ-17 מהשדה ,  צ'רלי וילנואבה הוסיף 16 ו-10 ריבאונדים מהספסל ,  וטיישון פרינס ניפק 14 .  טרייסי מקגריידי המשיך  " לככב "  מהספסל עם נקודה אחת  ( מהקו )  ב-0 מ-1 מהשדה ואת כל הטוב הזה הוא סיפק ב-9 דקות משחק .  שחקניו של קית סמארטס חזרו למסלול ההפסדים ,  למרות 24 נקודות ו-6 ריבאונדים של מונטה אליס .  דורל רייט הוסיף 19 ,  דייויד לי היה מינורי עם 11 ו-7 ריבאונדים ביותר מ-35 דקות משחק ,  ורג'י וויליאמס תרם 12 מהספסל .
 
פאו ישיר לנו סולו
טריפל דאבל של הספרדי העניק ללייקרס 96:121 על פורטלנד .  96:106 לפילדלפיה בניו יורק ,  בוסטון ניצחה באוקלהומה

