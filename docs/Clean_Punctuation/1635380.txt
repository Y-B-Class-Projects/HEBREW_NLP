קרנות הפנסיה עלו ביותר מ-20% ב-2009 - והחזירו את הפסדי 2008
קרן מיטבית עתודות של כלל השיגה את התשואה הגבוהה ביותר ב-2009 - 32%
 >  >  קרנות הפנסיה סוגרות שנה חזקה במיוחד ,  כשהן מוחקות כליל את הפסדי 2008 .  את התשואה המצטברת הגבוהה ביותר ב-2009 השיגה קרן הפנסיה מיטבית עתודות של כלל ביטוח - 31.96% ;  אחריה בפיגור קל ממוקמת קרן הפנסיה של הראל עם תשואה של 31.02% .  מי שמשתרכת בתחתית הטבלה היא קרן הפנסיה של מגדל ,  השנייה בגודלה בישראל ,  עם תשואה של 22.14% .  בדצמבר 2009 השיגה הראל פנסיה תשואה של 1.24% - התשואה הגבוהה ביותר מבין חמש קרנות הפנסיה הגדולות .  עם זאת ,  מסלול ספיר של מיטבית עתודות השיג 1.26% ,  כשהתשואה המשוקללת של מיטבית בדצמבר הגיעה ל-1% .  מבחינת ביצועי ענף הפנסיה בטווחים של יותר משנה ,  מתברר כי בכל חתך אפשרי של זמן בעשור האחרון ,  אחת משתי קרנות הפנסיה של הראל - הראל פנסיה והראל גלעד - מובילות את טבלת התשואות המצטברות . " המדיניות שלנו מאוד עקבית ובלי שינויים קיצוניים בטווח קצר .  איננו רצים אחר השווקים העולים ולא מפחדים משווקים יורדים ",  אמר מנהל חטיבת ההשקעות בקבוצת הראל ,  אמיר הסל . " כשיש כיום תשואות נמוכות יחסית באג"ח ,  אנחנו מחפשים חלופות להשקעה ,  ואחת מהן היא השקעה בנדל"ן בחו"ל ,  שם התשואות עדיפות כיום .  האפשרות לשלב השקעות לא סחירות היא יתרון שיש לנו כמשקיעים לחיסכון פנסיוני ",  הוסיף הסל .  הסל מציין כי אופנת היציאה לחו"ל להשקעה בנדל"ן היא תוצאה של המשבר . " היתה שם ירידה משמעותית במחירי הנדל"ן .  לפני כן לא מצאנו שם הזדמנויות ,  וכמעט שלא השקענו שם .  כיום המחירים יותר מעניינים בהשוואה לתשואות האג"ח בישראל .  לדוגמה ,  קנינו בשנה האחרונה בניין בבריטניה שמושכר לממשלת בריטניה ,  כשנקודת היציאה הבאה בחוזה היא בעוד 12 שנה .  קנינו אותו ב-39 מיליון ליש"ט ,  כשמי שמכר לנו אותו קנה את הבניין שלוש שנים קודם לכן ב-57 מיליון ליש"ט .  ירידת המחירים הזאת והעובדה שהשוכר של הבניין הוא ממשלת בריטניה ,  הנחשבת לשוכר איכותי במיוחד ,  היתה הזדמנות ",  אמר הסל .  ביטוחי המנהלים יוצאים לחו"ל גם פוליסות ביטוחי המנהלים סיימו את 2009 בתשואות נאות של 30%-40% .  מובילה את התשואות המצטברות מתחילת 2009 היא הפוליסה המשתתפת ברווחים של מנורה מבטחים עם תשואה של 40.53% .  מנורה מבטחים סגרה את הבור - ההפסד המצטבר שמונע גביית דמי ניהול משתנים - שהיה לה ב-2008 וכבר התחילה בחודש שעבר לגבות את דמי הניהול המשתנים .  כמו בענף הפנסיה ,  גם כאן הניבה מגדל ב-2009 את התשואה הנמוכה ביותר מבין הפוליסות הגדולות ,  כשהיא רושמת תשואה של 30.53% .  מגדל מנהלת יותר מ-30 מיליארד שקל בפוליסה המשתתפת ברווחים  ( קרן י' הישנה )  ,  והיא הגדולה בישראל .  במבט על התשואות המצטברות מתחילת 2008 ,  ניתן לומר כי כל הפוליסות המשתתפות מחקו את הפסדי 2008 ,  ומרבית החברות כבר החלו בגביית דמי ניהול משתנים .  בראש הרשימה נמצאת כלל עם תשואה מצטברת של 10.1% .  בתחתית ממוקמת הפוליסה של הפניקס ,  שאמנם התגברה על ההפסד הנומינלי של 2008 ורשמה תשואה מצטברת של 3.4% מתחילת 2008 ,  אך היא עדיין מצויה בהפסד ריאלי שמונע ממנה להתחיל לגבות את דמי הניהול המשתנים .  מבין הפוליסות הקטנות ,  איילון רשמה את התשואה המצטברת הגבוהה ביותר מתחילת 2009 ,  34.18% .  מתחילת 2008 היא רשמה תשואה של 13.2% . " התוצאות של 2009 משקפות התנהלות שאופיינית לשנים האחרונות .  אנחנו משתדלים להתעלם מהרעשים שבדרך .  לקראת סוף 2008 יצאנו ממצב של מגננה שבו היינו ,  בשל ההערכה שהשווקים מאוד זולים .  הגדלנו חשיפות בעיקר לאג"ח קונצרניות ולמניות "  אמר רועי יקיר ,  מנכ"ל כנף - זרוע ההשקעות של קבוצת כלל .  יקיר רואה ביציאה של כלל להשקעה בחו"ל את הדבר הבולט באסטרטגיית ההשקעות של הקבוצה בשנה האחרונה : " הגדלנו את ההשקעות באג"ח הקונצרניות בחו"ל ,  בעיקר בארה"ב ובאירופה ;  שם מצאנו יחס תשואה לסיכון גבוה ועדיפות ברורה על השוק בישראל .  היו מקרים שהמחירים שם ירדו עד כדי כך שמחירי האג"ח היו אטרקטיביים יותר מאלה של המניות .  בינתיים גם שם היה תיקון חד ,  אך השוק שם עדיין נראה אטרקטיבי מזה של ישראל ".  נוסף על אלה מציין יקיר חלופות להשקעה שנמצאו בשטרי ההון של בנקים ובקרנות פרייבט אקוויטי .  מנהל ההשקעות הראשי של מנורה מבטחים ,  יוני טל ,  מסביר את השוני בין הביצועים החזקים שרשמה הקבוצה בפוליסות המשתתפות ,  לבין הביצועים הפחות בולטים שרשמה מנורה בקרן הפנסיה הגדולה מבטחים החדשה . " כל ענף הפנסיה נמצא ברמת סיכון יותר נמוכה מביטוחי המנהלים ",  אומר טל , " אנחנו חושבים שהקהל של הפנסיה יותר רגיש לסיכון מהקהל של ביטוחי המנהלים ,  ומכאן נגזרים כמה הבדלים במדיניות ההשקעות שלנו .  באופן כללי זה משתנה כיום ,  והמגמה היא גידול גם ברמת הסיכון של הפנסיה ".  בדומה לקודמיו מציין טל כי במשך 2009 ביצעה מנורה השקעות בנדל"ן בחו"ל : " לפני כן לא היו לנו שם השקעות .  עם זאת ,  אלה אחוזים קטנים בתיק ". 

קרנות הפנסיה עלו ביותר מ-20% ב-2009 - והחזירו את הפסדי 2008
קרן מיטבית עתודות של כלל השיגה את התשואה הגבוהה ביותר ב-2009 - 32%

