אלישע לוי : " זה בדיוק השחקן שאנחנו צריכים "
 סאדאת בוקארי הוצג כשחקן מכבי חיפה ,  אלישע לוי מרוצה מהרכש .  איתמר צ'יזיק : " נאמר לנו שהפועל ת"א לא בתמונה "
 צילום ועריכת וידאו :  יותם רונן
לא בכל יום יוצרת החתמה של חלוץ בן 20 וכמעט אלמוני כאלו הדים ,  אך זו של סאדאת בוקארי ,  שחתם אתמול  ( רביעי )  על חוזה לארבע וחצי שנים במכבי חיפה ,  דווקא יצרה את האפקט הזה .  הפועל תל אביב ,  שניהלה עם הגנאי מו"מ לאורך כשבועיים ,  טענה למחטף והירוקים הגיבו בביטול .  בינתיים כבר החלו לצוף טענות מבית ,  של שחקנים בחיפה עצמה ,  שהתלוננו על החתמת חלוץ נוסף .  
בתוך כל הדיבורים והתגובות להחתמה ,  קיים היום בוקארי את מסיבת העיתונאים הראשונה שלו כשחקן האלופה ומוליכת הטבלה ,  אליה עבר מאטויל דו סאהל הטוניסאית .  המנכ"ל איתמר צ'יזיק פתח ואמר : " אנחנו לא משתמשים במונחים שאני קורא בתקשורת מפיהם של דוברים כאלו ואחרים של הפועל תל אביב .  צר לי שזה הידרדר לרמה כזו של התבטאות .  אנחנו לא מקבלים ולו אחת מההאשמות וההטחות במכבי חיפה .  אני יכול להזים את כל הטענות כולן .  אני לא יודע אם הן באות מתסכול ,  אבל מבחינת העובדות אין שום קשר בין מה שנכתב לבין המציאות .  אנחנו פועלים ,  פעלנו ונמשיך לפעול על פי אמות המידה המוסריות והחוקיות שאנחנו מכירים ושמקובלות בכל מקום תרבותי בארץ ובעולם .
" אנחנו שלווים ושקטים עם ההליך שעשינו .  לא רק מבחינה חוקית ,  אלא גם מבחינה מוסרית ",  הוסיף צ'יזיק , " בדקנו מעל לכל ספק שהסוכן מחזיק בתעודת הכשר מטעם פיפ"א וההתאחדות לכדורגל ונשיא המועדון הטוניסאי אמר בצורה חד משמעית שאו שהוא הולך לגנט הבלגית או שהוא בא למכבי חיפה .  כששאלתי את השחקן למה הוא בחר בחיפה ,  הוא אמר בצורה נחרצת שהוא רוצה לשחק בליגת האלופות .  לא היה טעם להתקשר להפועל תל אביב כי אמרו לנו שהם מחוץ לתמונה ". 
המאמן אלישע לוי התייחס לחלוץ הרכש החדש : " אמרתי הרבה זמן שאנחנו עושים ונעשה מאמץ גדול להביא שני שחקנים התקפיים ,  חלוץ וקשר .  תמיד אמרתי שחיפה חושבת קדימה ושנצטרך מימד של מהירות וחוכמה במרכז השדה כדי שנוכל להיות יותר טובים .  הדילמה שלי הייתה האם להישאר במתכונת הנוכחית או להביא עוד שחקן התקפה שיכול לשחק בכמה עמדות .  השחקן הזה טכני ,  מהיר ויצירתי .  הוא יכול לשחק בכל העמדות בהתקפה וזה בדיוק השחקן שאנחנו צריכים ".  
עוד אמר המאמן הירוק : " אם לא היינו מביאים אף שחקן רכש ,  היו שואלים איך יכול להיות שאנחנו לא מחזקים את הקבוצה .  כשאני מביא שחקן שיכול לשחקן בכמה עמדות ,  ברור שהוא יכול לבוא על חשבון שחקן אחר ,  אבל לא יכול להיות שקבוצה כמו מכבי חיפה לא תיתן פתרונות לבעיות קיימות .  השחקנים שלנו יודעים שקודם כל באה הקבוצה ". 
במהלך מסיבת העיתונאים היום סיפר המנכ"ל צ'יזיק כי החל מהשבוע ,  כל רוכש כרטיס למשחקי הבית של מכבי חיפה באמצעות האינטרנט ,  יוכל להדפיסו ולהגיע עם הכרטיס למשחק ללא צורך לחכות בתור .  
בחיפה סיפרו כי : " הכרטיס יהיה בעל 'ברקוד' ומותאם למערכת הכניסה המשוכללת לאצטדיון קריית אליעזר .  מדובר בכרטיס חד פעמי ולאחר כניסה אחת פג תוקפו .  השירות המהפכני ייצא לדרך כבר במשחק הגביע הקרוב מול הפועל כפר סבא ".  
צ'יזיק הוסיף : " מדובר בעוד שירות מהפכני לנוחיות האוהדים .  לעניות דעתי ,  שירות זה ישנה את תרבות הכניסה למשחקי הבית של מכבי חיפה .  התורים הארוכים בקופת ההזמנות יתקצרו משמעותית והציפייה לקבלת הכרטיס תתחלף בכניסה חלקה לאצטדיון אשר יחד עם מנגנון הכניסה האלקטרוני תקצר את זמני ההמתנה ותשפר את חווית הכניסה לאצטדיון ". 

אלישע לוי : " זה בדיוק השחקן שאנחנו צריכים "
 סאדאת בוקארי הוצג כשחקן מכבי חיפה ,  אלישע לוי מרוצה מהרכש .  איתמר צ'יזיק : " נאמר לנו שהפועל ת"א לא בתמונה "
 
