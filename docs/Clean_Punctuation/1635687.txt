הממשל מביע ביטחון בברננקי
אי הוודאות בנוגע למינויו של ברננקי לכהונה נוספת הוחמרו לאחר ששני סנאטורים דמוקרטים הביעו התנגדות
יו"ר הבנק הפדרלי ,  בן ברננקי ,  יקבל מספיק קולות בסנאט כדי לזכות בכהונה נוספת בתפקיד - כך אמר היום דיוויד אקסלרוד ,  אחד מיועציו הבכירים של נשיא ארה"ב ברק אובמה ,  בראיון ל-CNN . 
" הנשיא בטוח שמינויו של היו"ר יאושר .  הרושם שהוא קיבל מהשיחות שערך עם הסנאטורים הוא שהיו"ר ברננקי יזכה במינוי מחודש ",  אמר אקסלרוד .  בסוף השבוע יצר קשר אובמה עם הנהגת המפלגה הדמוקרטית בסנאט כדי לוודא שברננקי צפוי לקבל מספיק קולות שיאשרו את כהונתו השנייה ,  סימן לדאגה הולכת וגוברת בממשל בנוגע למעמדו המתערער של ברננקי .
 אי הוודאות בנוגע למינויו המחודש של ברננקי הוחמרו בסוף השבוע ,  לאחר ששני סנאטורים דמוקרטים הודיעו כי הם מתנגדים למינויו ,  ותרמו לירידות החדות ביותר בשווקים בארה"ב מזה 10 חודשים .  מבקריו של ברננקי ,  המתנגדים לכהונתו השנייה כיו"ר הבנק הפדרלי ,  טוענים כי הבנק כשל כשלא הצליח למנוע את המשבר הפיננסי החמור ביותר מאז השפל הגדול וכי הסיוע שהעניק הבנק למערכת הפיננסית חולק על חשבון האינטרסים של משלמי המסים .
 ואלרי ג'ארט ,  אחת מהיועצים הבכירים של אובמה ,  אמרה גם היא בתוכנית  " פגוש את העיתונות "  ברשת nbc כי ישנם מספיק קולות בסנאט כדי להבטיח כהונה שנייה לברננקי .  מנהיג הרפובליקנים בסנאט ,  מיץ' מקונל ,  אמר גם הוא בתוכנית כי להערכתו ברננקי יזכה לתמיכה על-מפלגתית ,  אך הוא סירב לציין האם הוא יצביע בעד יו"ר הבנק הפדרלי .  
התנגדותם של חלק מהסנאטורים הרפובליקנים למינויו של ברננקי אילצו את מנהיגי הסנאט להפוך את ההצבעה לכזאת הדורשת רוב של 60 קולות מתוך 100 חברי הסנאט .  בראיון לפוקס ,  אמר הסנאטור ג'ון מקיין ,  שהפסיד לברק אובמה בבחירות לנשיאות ארה"ב ,  כי הוא נוטה להצביע נגד מינויו של ברננקי .
 
הממשל מביע ביטחון בברננקי
אי הוודאות בנוגע למינויו של ברננקי לכהונה נוספת הוחמרו לאחר ששני סנאטורים דמוקרטים הביעו התנגדות

