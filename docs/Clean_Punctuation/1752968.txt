הדקירה בראשל"צ :  האישה נותחה ,  מצבה עדיין קשה
האישה בת ה-24 שנדקרה ,  לפי החשד ,  על ידי בעלה ,  נותחה במשך כל הלילה בבית החולים אסף הרופא והועברה לחדר ההתאוששות .  עם זאת ,  מצבה עדיין מוגדר כקשה
 ( צילום :  יגור מזור ,  עריכת וידאו :  יותם בן-דוד ) 
האישה בת ה-24 שנפצעה אמש  ( ראשון )  באורח קשה מדקירה בראשון לציון ,  יצאה הבוקר מחדר הניתוח בבית החולים אסף הרופא בצריפין .  מבית החולים נמסר ,  כי האישה נותחה במשך כל הלילה ,  ולאחר מכן היא הועברה לחדר ההתאוששות .  
מ"אסף הרופא "  נמסר עוד ,  כי האישה הגיעה לבית החולים כאשר היא סובלת מחור בלבה כתוצאה מהדקירה .  מצבה של האישה עדיין מוגדר כקשה והיא מונשמת ,  מורדמת ומקבלת מנות דם וכן טיפול מונע לעצירת הדימום ממנו סבלה .  בני משפחתה נמצאים לצדה ומתפללים לשלומה .
 האישה נפצעה אמש באורח קשה מאוד,ובעלה נפצע באורח קל ,  ואישה נוספת בשנות ה-60 לחייה נפצעה קל מדקירות .  כך מסר הדובר המבצעי של מגן דוד אדום ,  זכי הלר .  
לפי החשד ,  בעלה בן ה-39 של האישה הוא שדקר אותה ,  לאחר שזו ביקשה להיפרד ממנו .  לאחר שנדקרה ,  ניסתה האישה להימלט לחדר המדרגות ,  שם התמוטטה .  בזמן האירוע נכחו בבית בני משפחה נוספים שהיו עדים למקרה .
 
הדקירה בראשל"צ :  האישה נותחה ,  מצבה עדיין קשה
האישה בת ה-24 שנדקרה ,  לפי החשד ,  על ידי בעלה ,  נותחה במשך כל הלילה בבית החולים אסף הרופא והועברה לחדר ההתאוששות .  עם זאת ,  מצבה עדיין מוגדר כקשה

