מהומה בוותיקן :  האפיפיור הופל במיסת חג המולד
בעודו עושה את דרכו למזבח כדי לשאת את מיסת חג המולד תקפה אשה מעורערת בנפשה את האפיפיור בנדיקטוס ה-16 והפילה אותו .  קרדינל צרפתי שנפל יחד עם האפיפיור שבר את ירכו
 ( צילום :  רויטרס ,  עריכה :  לירז ליבנה ) 
סוזאנה מיאולו ,  בת 25 קפצה הלילה  ( שישי )  מעבר למחסומי הביטחון במעבר בבזיליקת סנט .  פטר בוותיקן בשעה שהאפיפיור בנדיקטוס ה-16 צעד לעבר הבימה לשאת את מיסת חג המולד .  כתוצאה מההמולה מעד האפיפיור בנדיקטוס ה-16 ונפל ,  אך מיהר לקום והמשיך בטקס .
 דובר הוותיקן ,  האב פרדריקו לומברדי ,  מסר שמיאולו ,  אותה הגדיר כ"לא יציבה "  קפצה באופן פתאומי לעבר האפיפיור בן ה-82 בשעה שצעד בתהלוכה בין המושבים של הבזיליקה הראשית בוותיקן לפני תחילת הטקס הקדוש .  כשאיש ביטחון ניסה לעוצרה ,  נפלו האפיפיור והקרדינל הצרפתי רוג'ר אטג'גרארי כתוצאה מהמהומה .
 האישה נעצרה על ידי אנשי הביטחון והאפיפיור התעשת ,  התרומם על רגליו והמשיך לצעוד לעבר הבימה .  אטג'גרארי נלקח לבדיקה רפואית ונמצא כי הוא סובל משבר בירך ויזדקק לניתוח .  
דובר הוותיקן מסר כי מדובר בסוזאנה מיאולו ,  אישה בת 25 ,  בעלת אזרחות איטלקית ושבדית .  דובר הוותיקן הגדיר אותה כ"לא יציבה מבחינה נפשית "  וטען כי היא לא הייתה חמושה בעת האירוע .  לאחר מעצרה נלקחה מיאולו לבדיקות במתקן רפואי .  עוד נמסר ,  כי לוח הזמנים של האפיפיור לא שונה כתוצאה מהאירוע .
 דובר הוותיקן מסר ,  כי מיאולו היא אותה אישה שניסתה לקפוץ מעל המחסומים לעבר האפיפיור במיסת חג המולד בשנה שעברה .  
בדרשה שנשא בפני 10,000 מאמינים בבזיליקה ,  קרא האפיפיור למאזינים  " לגלות את הפשטות במוצא דת הנצרות ".  הוא חזר על סיפור הולדת ישו בבית לחם וקרא לקתולים לשים בצד את המורכבות ועולות החיים ולגלות את דרך האלוהים .
 עדכון ראשון :  24:05

מהומה בוותיקן :  האפיפיור הופל במיסת חג המולד
בעודו עושה את דרכו למזבח כדי לשאת את מיסת חג המולד תקפה אשה מעורערת בנפשה את האפיפיור בנדיקטוס ה-16 והפילה אותו .  קרדינל צרפתי שנפל יחד עם האפיפיור שבר את ירכו

