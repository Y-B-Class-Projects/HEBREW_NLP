מוכנים ?  הפרארי שועטת לעבר ישראל
מותגי העל האיטלקיים פרארי ומזראטי יימכרו בישראל .  המכוניות יוצגו לראשונה בתערוכת אוטומוטור שתיערך באפריל .  מחיר מזראטי יהיה 750 אלף שקל ופרארי - 1.5 מיליון שקל
מותגי העל של תעשיית המכוניות האיטלקית עומדים להגיע לישראל .  בתערוכת אוטומוטור שתיערך באפריל יוצגו דגמים של פרארי ומזראטי ,  לקראת שיווק סדיר בארץ .  היבואן שלהם תהיה חברה חדשה בשוק ,  אותה מקימים בשותפות מתווך יבוא אישי ויבואן מטבחים .  השניים נמצאים במגעים עם פרארי ומזראטי  ( חברה הנמצאת בבעלות פיאט ,  אך בניהול נפרד )  כבר כמה שנים ,  וכדי להתחיל בשיווק סדיר עליהם להקים אולמות תצוגה נפרדים ומוסך חדש .  השיווק צפוי להתחיל כבר השנה ,  כשדגמי מזראטי יתחילו במחירים של 750 אלף שקל ודגמי פרארי יימכרו בישראל במחירים שיתחילו ב-1.5 מיליון שקל .
 סמל"ת ,יבואנית פיאט ואלפא רומיאו ,  מתעניינת אף היא ביבוא המותגים ,  אך כנראה שהשניים התחייבו למכור כמויות גדולות יותר .  
מזראטי הוקמה ב-1914 ומתמחה בייצור מכוניות המשלבות ספורט ופאר .  לחברה שתי סדרות דגמים עיקריות - גראנטוריסמו - מכונית ספורט מהודרת עם מנוע בתצורת v8 בהספק של 433 כוח סוס  ( למכונית גם גרסה פתוחה )  וכן מכונית פאר ספורטיבית בשם קווטר ופורטה וגם לה מנוע v8 שהספקו 400 כוח סוס .  
פרארי הוא מותג מוכר ויקר יותר ,  והחברה מתמחה במכוניות ספורט יעודיות ,  ומפעילה גם קבוצה מפורסמת במרוצי פורמולה 1 .
 בין הדגמים שפרארי מייבאת ניתן למנות את 458 איטליה ,  מכונית ספורט קומפקטית במידותיה ,  עם מנוע מרכזי בהספק 570 כוח סוס ומהירות מירבית של 325 קמ"ש .  זה אחד הדגמים הבסיסי בהיצע ,  שמעליו ממקומות ה-599 וה-612 בעלות המנוע הקדמי  ( לאחת 540 כ"ס ולשנייה 620 כ"ס )  .  
הפרארי הזולה ביותר היא הקליפורניה ,  מכונית פתוחה עם גג קשיח-מתקפל .  לקליפורניה מנוע המייצר 460 כ"ס והיא מזנקת למאה קמ"ש תוך פחות מארבע שניות .
 
מוכנים ?  הפרארי שועטת לעבר ישראל
מותגי העל האיטלקיים פרארי ומזראטי יימכרו בישראל .  המכוניות יוצגו לראשונה בתערוכת אוטומוטור שתיערך באפריל .  מחיר מזראטי יהיה 750 אלף שקל ופרארי - 1.5 מיליון שקל

