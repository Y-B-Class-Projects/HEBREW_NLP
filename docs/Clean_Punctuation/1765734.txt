אופרה ווינפרי : " אני לא לסבית "
 בראיון לברברה וולטרס ,  מנחת הטלוויזיה הוותיקה הכחישה בדמעות שיש לה קשר רומנטי עם חברתה ושותפתה המקצועית גייל קינג
רגע לפני שהיא משיקה את רשת הטלוויזיה החדשה שלה OWN ,  העניקה האישה הראשונה של תוכניות האירוח בארצות הברית ,  אופרה ווינפרי ,  ראיון לעיתונאית הוותיקה ברברה וולטרס בו התייחסה לשמועות לפיהן היא חובבת את בנות מינה .  בראיון שישודר הערב  ( חמישי )  ברשת ABC ,  התייחסה ווינפרי לחברותה בת 20 השנה עם גייל קינג ,  חברתה הטובה ביותר והעורכת הראשית של O ,  The Oprah Magazine . 
" היא האמא שמעולם לא היתה לי ",  אמרה אופרה בדמעות , " היא האחות שכל אחד היה רוצה .  היא החברה שלכל אחד מגיע .  אני לא מכירה אדם טוב יותר .  זה גורם לי לבכות כי אני חושבת עד כמה בעצם מעולם לא אמרתי לה את זה .  טישיו בבקשה ".  
ווינפרי וקינג הכירו בזמן שעבדו ביחד בתחת טלוויזיה בבולטימור ומאז הן בלתי ניתנות להפרדה ,  הן מבחינה אישית והן מבחינה מקצועית ,  מה שגרר שמועות לפיהן הן מנהלות ביניהן קשר רומנטי .  זאת ,  בזמן שווינפרי מנהלת זוגיות ארוכת שנים עם איש העסקים סטדמן גרייהם . 
" אני לא לסבית ",  אמרה ווינפרי לוולטרס . " אני אפילו לא סוג של לסבית .  והסיבה שזה מטריד אותי היא שזה אומר שמישהו חושב שאני משקרת .  זה דבר ראשון .  דבר שני  למה שארצה להסתיר דבר כזה ?  זה לא איך שאני מנהלת את החיים שלי ".  
ואילו לגבי גרייהם ,  אמרה ווינפרי : " ב-2003 ,  2004 החלטתי במודע לצמצם את ההופעות הפומביות שלי עם סטדמן .  אבל הוא האהבה ,  המאהב ,  הגבר ,  הפרטנר ,  השותף של חיי ".  
מיליוני אנשים בכ-145 ברחבי העולם צופים בתוכנית האירוח של ווינפרי ,  שעתידה להסתיים במאי 2011 אחרי 25 שנה על המסך .  בינואר הקרוב תוציא ווינפרי לדרך את OWN ,  רשת הטלוויזיה החדשה שבבעלותה .
 
אופרה ווינפרי : " אני לא לסבית "
 בראיון לברברה וולטרס ,  מנחת הטלוויזיה הוותיקה הכחישה בדמעות שיש לה קשר רומנטי עם חברתה ושותפתה המקצועית גייל קינג

