מעכשיו והלאה
קלפי הסיום של הטארוט המייצגים אותנו הם סמלים שונים של יסודות הטבע .  קלפי ה-9 וה-10 המייצגים את הסוף - חלק ב'
הסיום אותו מייצגת סדרת האדמה :  תשע מטבעות הוא קלף של פריון והצלחה ,  קלף של שפע המגיע לאחר עבודה קשה .  אם זהו קלף הסיום המייצג אותנו ,  זה אומר שעברנו כבר כברת דרך ,  כי עמלנו קשה וכעת הגיע הזמן לקצור את הפירות .  הקלף מראה כי העבודה הקשה אותה עשינו משתלמת וכי עכשיו אנו יכולים להשיג את ההצלחה לה כה ייחלנו .  
זהו אחד הקלפים המבורכים בקלפי הטארוט העוסק לא רק בהצלחה חומרית ,  אלא גם מראה כי אנו מסופקים ונהנים ממה שיש לנו .  גישות רבות רואות בקלף זה כקלף של הריון ואיך לא ?  הרי יש לנו 9 מטבעות המקבילים לתשעת חודשי ההיריון ,  יש לנו סיום של תהליך ואת רעיון השפע השזור בקלף .  אולם צריך להבין כי הריון הוא מושג רחב יותר היכול לייצג גם פרויקט גדול שיוצא לפועל  ( לאחר חודשים של עבודה )  ,  פתיחת עסק לאחר תקופה ארוכה של תכנון וכדומה .
 יסוד האדמה מייצג את הצרכים שלנו .  מטרתו היא לעזור לנו להבין מה נכון לנו ,  מה חשוב בחיים ולתת לנו כלים שיעזרו לנו לממש את זה .  כשנבין מה נכון ,  נוכל להתקדם למקום הנכון ולהיות מאושרים .  
אם מופיע הקלף 10 מטבעות כקלף סיום ,  הרי שאנו צריכים להיות מחוברים למושגים כגון שפע ,  הצלחה ,  עושר ואושר .  זהו קלף של שמחה ונחת ,  המתאר שלמות בכל תחום :  משפחה ,  עבודה ,  התפתחות אישית ועוד .
 אז מה ההבדל בין 9 מטבעות ל-10 מטבעות ?  ובכן הקלף 10 מטבעות הוא האפילוג והוא מייצג את מה שקורה לאחר שהשלמות הושגה .  כך שאם בקלף 9 מטבעות השגנו סוף סוף את מה שרצינו ויש לנו ,  לדוגמא ,  זוגיות מושלמת המובילה לחתונה ,  בקלף 10 מטבעות אנו צריכים להתקדם למקום שלם יותר בו הזוגיות ממשיכה להתפתח ולפרוח ונוספים בה למשל גם בית ,  או ילדים .  הדרך בה הולך השואלתשעה ועשרה מטבעות דוגלים בערכים כמו עבודה קשה ,  חינוך לערכים ,  לימודים ,  התמדה .  ההצלחה בקלפים אלו באה כתוצאה מהעבודה קשה אותה השקענו וכעת זהו הזמן לקצור את הפירות .
 הקלף תשעה גביעים הוא קלף נפלא העוסק בהצלחה ,  אושר ,  פריון ושפע .  אם הוא יצא לנו כקלף סיום ,  הוא מראה לנו שאנו צריכים לקבל את מה שאנו רוצים ומסופקים מהתוצאות .  להצלחה בה עוסק הקלף הגענו בזכות האמונה ,  הזרימה ויכולת ההתחדשות שלנו ועכשיו אנו בהחלט יכולים לשמוח .
 הקלפים 9 מטבעות ותשעה גביעים מאד דומים במשמעות שלהם .  ההבדל ביניהם הוא שההצלחה בה עוסק הקלף תשעה מטבעות מגיעה אחרי עבודה קשה ומאמץ ואילו ההצלחה בקלף 9 גביעים מגיעה בזכות אמונה ,  סבלנות ובזכות היכולת שלנו לזרום ,  לא להתעקש ולהבין כי לפעמים זה נכון לתת גם ליקום להכתיב את הדרך .  חלק מעקרון האמונה הוא להבין כי ישנן דרכים נוספות דרכם ניתן להגיע אל ההצלחה .  פעמים רבות אנו מקבלים מהיקום סימנים המראים לנו מהי הדרך הנכונה ,  אולם עקשנותנו היא המונעת מאתנו ללכת בה ,  ואנו מתעקשים ללכת בדרך בה הלכנו בעבר .  ההצלחה תגיע כיוון שקראנו את הסימנים והיטבנו ללכת בדרך אליה  " היקום "  הוביל אותנו .
 הקלף תשעה גביעים מיוצג על ידי הסיפור של פסיכה וקופידון .  זהו סיפור יפהפה אך טיפה ארוך ,  לכן לא אוכל לספר את כולו כאן .  אולם אספר כי בשלב זה פסיכה בעזרתה של פרספונה ,  חוזרת מהשאול ובידה פודרת היופי והנעורים .  לאחר שהיא עולה מהשאול היא מחליטה לנסות ולשים את אבקת היופי על עצמה ולא לתת אותו לחמותה כפי שהתבקשה .  
כשהיא שמה את האבקה על פניה היא נרדמת שנת נצח ,  שכן באבקה זו יכולים רק אלים להשתמש .  כאן מבין סוף סוף קופידון כמה פסיכה אוהבת ומוכנה לעשות בשביל להוכיח את אהבתה ,  עוזב את אמו המגוננת ,  יורד לארץ ונושק על שפתיה .  הנשיקה הפלאית מעירה אותה ויחד הם הולכים לזאוס ,  ומבקשים שיחתן אותם .  
בסיפור זה נמצא את כל אותם האלמנטים של היפהפייה הנרדמת אותם הזכרתי המאמר הקודם :  גם כאן פסיכה ,  גיבורת הסיפור ,  נרדמת שנת נצח .  גם כאן האביר נחלץ לעזרת הנסיכה המסכנה ,  אולם הפעם האביר הוא קופידון ומסע התלאות שלו ,  הוא מסע התבגרות בו המפלצת איתה עליו להילחם היא לא אחרת מאשר הוא עצמו ,  והוא נדרש לעמוד מול אמו ולהשתחרר מאחיזתה הכובלת .
 זו שוב דוגמה נפלאה של אותה מפת הדרכים שהמיתוסים פעמים רבות מציירים לנו כדי להראות לנו את הדרך לחיים טובים ומלאים .  מפת הדרכים הפעם מתייחסת לאותם זוגות שאינם רוצים להתבגר  ( ובמילים אחרות :  להתחייב )  ועוסקת בהתבגרות רגשית שצריך לפתח לצד הכניסה למערכת יחסים .  
במקרה זה הקלף מראה לנו שאם אשה היא זו השואלת את השאלה הקלף מראה שהיא מוכנה לקשר ומצאה את אביר החלומות .  במקרה של גבר :  הקלף מראה שאם הגבר רוצה ליהנות ממערכת יחסים זוגית ,  עליו ללמוד להתנתק מאמו ,  ולחיות את חייו לצד אשתו ולהתמסר לה .
 10 גביעים הוא ההמשך הישיר של הקלף 9 גביעים .  הקלף 9 גביעים ייצג משאלה שמתגשמת וכאן המשאלה מתממשת .  יש הבדל גדול בין השניים כיוון שזה דבר אחד לזכות בלוטו ,  לדוגמא ,  ולהפקיד בבנק 50 מיליון שקל ודבר אחד להישאר מאושרים ושמחים לאחר 10 שנים .  רבים הזוכים לאושר לא מצליחים להחזיק בו ,  וקלף זה מראה כי השואל יצליח להחזיק באושר וכי משאלתו תתממש .
 קלף 10 גביעים הינו קלף של שמחה וחגיגה ,  שפע ,  אושר וגם עושר .  אם הוא במקרה ייצא כקלף סיום זה אומר שאנו עומדים לחוות סיום נפלא של תהליך בכול תחום :  משפחה ,  ילדים ואהבה ,  כי אנו אוהבים את החיים ונהנים ממה שיש לנו .
 הקלף תשע חרבות הוא ללא ספק אחד הקלפים הקשים בחפיסת הטארוט .  אם ייצא לנו קלף זה כקלף סיכום עלינו להבין מסר חשוב ,  ולא אנו עלולים לאבד את כל היקר לנו .  הקלף מראה כי אנו מודאגים ,  כי אנו לא יכולים לישון בלילה ,  ואנו צודקים :  יש לנו את כל הסיבות להיות מודאגים כיוון שכל מה שאנו חוששים ממנו יתגשם ואף גרוע מכך.בקלף 3 חרבות למשל ,  המצב היה קשה ,  אולם היה ניתן להבין כיצד למנוע את המפלה .  בקלף זה המצב כל כך מורכב ועגום שלרוב אפילו אין טעם לנסות לתקן פשוט צריך לוותר על נושא השאלה .  אם נמשיך בכיוון אליו אנו הולכים אנו נמצא את עצמנו במקום של הפסד וצער .
 ואם בכל זאת ייצא לנו קלף זה ,  יש לי שתי עצות:במידה ואנו עוד לא התחלנו את התהליך:אסור להכניס ראש בריא למיטה חולה .  פשוט ,  אסור ללכת למקום אליו אנו רוצים ללכת .  זה לא יוביל אותנו לשום מקום פרט לצער וכאב .
 במידה ואנו כבר בתוך התהליך :  צריך לחתוך בבשר החי .  אם אנו שם וקשה לנו ,  אסור להתפתות להישאר .  הרווח אותו אנו חושבים שנשיג לא יגיע .  הפסדנו מה שהפסדנו ,  אין מה להמשיך .  נקודה .
 כדי להבין את הקלף טוב עלינו לחזור ולהבין היבט חשוב של יסוד האוויר .  יסוד האוויר מופיע בחיינו במטרה ללמד אותנו שיעור .  ככל שאנו מסרבים ללמוד את השיעור ,  כך כוחם של החרבות גדל ואנו סובלים יותר .  בקלף 10 חרבות השיעור הסתיים ,  השואל למד את הלקח והוא לא צריך לסבול יותר .  נכון ,  הכאב עדיין קיים ,  אולם עכשיו הוא יכול לשקם את עצמו ולהתחיל דף חדש .
 זהו אחד הקלפים היותר שנויים במחלוקת בחפיסה .  חלק יגידו שהוא קלף של סבל ,  כשלון וחורבן וחלק יגידו שאחרי הקושי מגיעה הצלחה הבאה לאחר שיקום .  דעתי היא שכולם צודקים כיוון שיש בקלף הזה גם את הכישלון ,  גם את הסבל וגם את היכולת של השואל להשתקם.כיצד זה ייתכן ?  ובכן ,  זה תלוי בנו ובאיזה שלב של הקלף אנו נמצאים :
 לקלף 10 חרבות יש כרונולוגיה קבועה והיא:ראשית אנו עושים טעות ,  לאחר מכן אנו סובלים ,  בהמשך אנו לומדים את הלקח ולבסוף אנו יכולים לפתוח דף חדש.עכשיו צריך לבדוק היכן אנו נמצאים .  אם כבר סבלנו והבנו את הלקח ,  אז מובטח לנו כי נוכל להתחיל דף חדש ולהשתקם .  אולם ,  אם עוד לא סבלנו ,  אז סביר להניח כי עלינו ללמוד תחילה את הלקח .
 כך למשל אם יבוא אלינו בחור וישאל : " האם אני אתחתן עם הבחורה שאתה אני יוצא ",  התשובה תלויה בעברו של השואל .  אם הוא יספר לנו שלדעתו זה בטוח יקרה כיוון שהוא תמיד היה סוג של דון ג'ואן וכי הוא מסובב את הנשים על האצבע הקטנה ,  הרי שמובטחת לו  " הפתעה "  לא נעימה ,  שתלמד אותו לקח .  הם לא יתחתנו ,  אבל לפחות הוא יהיה מוכן למערכת יחסים אמיתית בסיבוב הבא .
 מצד שני אם הוא יספר לנו כמה הוא סבל ממערכות יחסים עד כה ,  כמה הוא ניסה וכמה פעמים ליבו נשבר ,  הרי שהחדשות הן טובות :  הפעם הזוגיות תחזיק מעמד והוא יהיה מאושר .
 כשמסתכלים על שני קלפים אלו נשאלת השאלה :  מדוע אנו צריכים לסבול ?  האם זה חייב לקרות ?  מדוע למשל בקלף תשע חרבות אנו מועדים :  נופלים למלכודת ,  נכנסים לקשר לא נכון ,  או ממשיכים להשקיע בעסקה כושלת ? 
התשובה היא שאנו מתקשים להימנע מליפול למלכודות אלו כיוון שאנו נותנים לרגש ולא להגיון לשלוט במצב .  אנו נכנעים לרצון שלנו להרוויח  " כסף קל ",  נקשרים יתר על המידה ומפחדים למשל לאבד את מה שהשגנו וכדומה .  אנו מסרבים בקלפים אלו להתבונן על המצב ולהיות הגיוניים בעוד שאם רק היינו פועלים לפי צו ההיגיון זה לא היה קורה .
 אנו לא חייבים לסבול בקלפים אלו ,  ודבר לא קבוע מראש .  השאלה היא אם אנו מבינים היכן הטעות ויודעים להימנע ממנה .  אך גם אם אנו כבר שם ולומדים את הלקח צריך לזכור שהניסיון הכואב אותו אנו עוברים אינו לשווא ,  בזכותו אנו לומדים שיעור חשוב שיעזור לנו להתקדם ולהתפתח .
 שגיא מנדלבוים עוסק בהומיאופתיה קלאסית ,  מנהל פורום טארוט בוואלה !  בעל ניסיון של 16 שנים בלימוד והוראה של קורסים וסדנאות בנושא טארוט וחלומות אותם הוא מלמד בתל-אביב ובמרכזים שונים ברחבי הארץ .
 
מעכשיו והלאה
קלפי הסיום של הטארוט המייצגים אותנו הם סמלים שונים של יסודות הטבע .  קלפי ה-9 וה-10 המייצגים את הסוף - חלק ב'

