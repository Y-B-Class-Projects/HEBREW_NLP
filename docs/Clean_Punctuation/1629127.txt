הכל אישי 
בכר את בכר אחת הפגישות הראשונות שיוסי בכר ,  יו"ר בנק דיסקונט הנכנס ,  קבע בלו"ז ,  היא פגשה עם בכר אחר - יו"ר הוועד הארצי של עובדי הבנק ,  ריקי בכר .  אתמול ,  שלושה ימים לאחר היכנסו של בכר לתפקיד ,  השניים נפגשו .  לכאורה מדובר בפגישת עבודה שגרתית שכל יו"ר דירקטוריון מחויב לקיים .  ואולם ,  אך במקרה זה היתה לפגישה סיבה דחופה :  לבקשת ריקי בכר ,  הכריזה ההסתדרות בשבוע שעבר על סכסוך עבודה המקיף את 2,900 הפקידים הקבועים בבנק .  משמעות המהלך היא שאם בתום 14 ימי צינון הקבועים בחוק לא ייפתרו המחלוקות יכול הוועד להורות על עיצומים או שביתה .  יוסי בכר ודאי שלא ציפה לקבלת פנים צוננת כזו עם היכנסו לתפקידו בדיסקונט .  המחלוקת העיקרית בין הוועד להנהלה היא דרישת עובדי דיסקונט כי ייחתם עמם הסכם קיבוצי ל-2009 שבו יוענקו להם תוספת שכר סלקטיווית של 5% בממוצע לעובד ותוספת שכר אחידה של כמה אחוזים .  ההנהלה מוכנה לשלם תוספת שכר צנועה יותר ,  של 2.5% .  הפגישה בין שני הבכרים הפשירה מעט את המתיחות ,  אך נותר לראות אם הדבר יתורגם להתקדמות במו"מ .
 
הכל אישי 
nan
