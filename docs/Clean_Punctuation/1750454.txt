לבני :  לא מקובל שאישה תחליט רק לגבי המטפלת
חברי הכנסת קיימו דיון בנוגע להחלטת מועצת הביטחון של האו"ם לשלב נשים במו"מ לשלום .  שר הביטחון ברק קבע כי  " יש הרבה בעיות עם זכויות נשים בתפקידי מפתח "
 ועדת החוץ והביטחון קיימה היום  ( שני )  דיון משותף עם הוועדה למעמד האישה בנוגע ליישום החלטת מועצת הביטחון של האו"ם לשלב נשים במשא ומתן לשלום .  בדיון אמר שר הביטחון אהוד ברק כי  " ההחלטה של מועצת הביטחון חשובה מאוד .  כמו הרבה דברים אנחנו לא מצליחים לעמוד בה באופן מלא .  היום אין עוד משא ומתן ,  יש רק מגעים מתקדמים .  יש הרבה בעיות עם זכויות נשים בתפקידי מפתח .  היו שנים שגם בראשות הרשות המחוקקת וגם בראשות הרשות השופטת עמדה אישה וכן היתה מועמדת אישה לראש הרשות המבצעת ".  
יו"ר האופוזיציה ציפי לבני השתתפה בדיון ואמרה כי  " זכותן של נשים לקבוע את עתידן ואת עתיד המדינה .  המאבק הוא על נוכחות בחדר קבלת ההחלטות .  במשך זמן רב היה צורך להיאבק על זכותן של נשים לקבל החלטות גם בענייני ביטחון ,  מה שנתפס כפחות מובן אפילו מזכותן לקבל החלטות בענייני שלום .  העניין שאישה מקבלת החלטות בקשר למטפלת והגבר מקבל החלטות ביטחוניות לא מקובל עליי ",  אמרה לבני . " לא ברמה האישית ולא ברמה הלאומית .  מניסיוני ,  לעיתים דווקא לובשי המדים מסתכלים בהיבט צר ותפקידם להיות בחדר ולתת את אותו היבט .  אבל כשאני מדברת על מקבלי ההחלטות ,  תפקידנו זה לאסוף את המידע ,  לקיים דיון עם לובשי המדים ולקבל עוד היבטים קשורים ואז לקבל את ההחלטה הטובה ביותר לעתיד עם ישראל ". 
את הדיון יזמו ח"כ עינת וילף  ( העבודה )  וארגון  " איתך ".  וילף אמרה כי  " ההתמודדות עם אתגר הדה-לגיטימציה של מדינת ישראל מחייבת השמעת עמדות ,  גישות ונקודות מבט יצירתיות ולא שגרתיות .  שילוב של נשים בכירות בתהליך קבלת ההחלטות המדיניות בישראל יבטיח זאת .  אני קוראת לראש הממשלה למלא אחר לשון החוק וליישם את החלטה 1325 ".  
במהלך הדיון ח"כ ניסים זאב  ( ש"ס )  עורר זעם רב בקרב המשתתפים כאשר טען כי נשים אינן מקופחות . " כאשר ראש הממשלה לוקח את אשתו למו"מ זה לא נחשב ?  ",  אמר . " זה די מכובד ,  אשתו של ראש הממשלה אתו .  אני חושב שנשים בעניין הזה לא מקופחות ".  בהמשך הדיון זאב ביקש להעיר הערה דומה גם לשר הביטחון אולם חברי הכנסת היסו אותו ויו"ר הוועדה למעמד האישה ח"כ ציפי חוטובלי  ( ליכוד )  קראה לו לסדר .  בעקבות זאת ניגשה אל זאב יועצת ראש הממשלה לענייני נשים ,  ורד סוויד ואמרה לו כי  " ההערות שלך פוגעניות כלפי נשים והן לא ראויות להישמע בוועדה למעמד האישה ". 

לבני :  לא מקובל שאישה תחליט רק לגבי המטפלת
חברי הכנסת קיימו דיון בנוגע להחלטת מועצת הביטחון של האו"ם לשלב נשים במו"מ לשלום .  שר הביטחון ברק קבע כי  " יש הרבה בעיות עם זכויות נשים בתפקידי מפתח "
 
