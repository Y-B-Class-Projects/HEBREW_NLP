הכנסת ביטלה את המגבלה על מספר השותפים במשרדים של עורכי דין ורואי חשבון 
 >  >  מליאת הכנסת אישרה שלשום בקריאה שנייה ושלישית את החוק לתיקון פקודת השותפויות ,  המבטל את המגבלה הקיימת כיום על מספר השותפים בשותפות מקצועית ,  בפרט בתחום עריכת הדין וראיית החשבון .  בכך הושלמו הליכי החקיקה והחוק נכנס לספר החוקים .  הצעת החוק היא פרי יוזמה משותפת של ראש לשכת עורכי הדין עו"ד יורי גיא-רון ושל יו"ר ועדת הכנסת ח"כ יריב לוין  ( ליכוד )  .  על פי החוק ,  מספר השותפים המותר בשותפות מקצועית של עורכי דין ורואי חשבון לצורך עיסוק במקצועם יהא בלתי מוגבל ,  וזאת במקום המגבלה הקיימת כיום בחוק וקובעת כי מספר השותפים המקסימלי הוא 50 .  עו"ד גיא-רון אמר כי  " בעולם המקצועי המודרני שוב אין מקום להגביל את מספר השותפים ,  הן בשל ההתפתחות העסקית והמסחרית ,  הן בשל תהליך הגלובליזציה של המקצועות החופשיים בעידן הכלכלה המתפתחת והן לנוכח רצוננו לאפשר לדור הצעיר להשתלב בהנהגה העסקית של השותפויות הוותיקות ". 

הכנסת ביטלה את המגבלה על מספר השותפים במשרדים של עורכי דין ורואי חשבון 
nan
