ורוצ'ינה סגר בהפועל ת"א ל-3.5 שנים
העברתו של הקרואטי בן ה-25 נסגרה מול קבוצתו סלאבן בלופו .  השחקן יגיע לחתום ,  אך לא יוכל לשחק בליגה האירופית
אחרי שאיבדה את סאדאת בוקארי למכבי חיפה ,  מצאה הפועל תל אביב חלוץ .  הקרואטי בויאן ורוצ'ינה סיכם לשלוש שנים וחצי במועדון וצפוי לנחות מחר  ( שישי )  בארץ ולחתום על חוזהו .  זאת ,  לאחר שהאדומים הגיעו לסיכום תנאי רכישת כרטיסו מקבוצתו הקרואטית ,  סלאבן בלופו .  האדומים ישלמו תמורתו 400 אלף יורו .  אגב ,  הפועל העלתה את ההצעה בעקבות פרשת סאדאת בוקארי וזאת לאחר שהקרואטים דחו את ההצעה הראשונה בסך 400 אלף דולר . 
" הצוות המקצועי עקב בתקופה אחר מועמדים רבים ",  אמר המאמן אלי גוטמן לאתר הרשמי של הפועל תל אביב . " ורוצ'ינה היה האופציה הראשונה שלנו ואני שמח שהגענו להבנות עם הקרואטים בנוגע לרכישתו ".  
ורוצ'ינה לא יוכל ליטול חלק בקמפיין האירופי של הפועל תל אביב ,  לאחר ששיחק בשלב המוקדמות עם סלאבן בלופו .  הקבוצה הקרואטית הודחה בסיבוב המוקדמות השלישי על ידי טרומסו הנורבגית .  סעיף 18.18 לתקנון המפעל קובע כי שחקן ששיחק בליגה האירופית בכל שלב של העונהלא יוכל להירשם בקבוצה אחרת שמשחקת במפעל .  
בויאן ורוצי'נה החל את דרכו בקבוצת ורטקס ,  מהעיר ורזאדין בה נולד ,  ואת מרבית הקריירה הבוגרת ,  מלבד עונת השאלה לא ממש מוצלחת בדואיסבורג הגרמנית ,  העביר בסלאבן בלופו .  במדי סלאבן הבקיע 46 שערים ב-150 הופעות ,  מה שהעניק לו מקום בנבחרת הצעירה של קרואטיה ואף זימון לסגל המורחב של הנבחרת הבוגרת .  ב-2008 סייע לקבוצתו להעפיל לראשונה בהיסטוריה לשלב הראשון של גביע אופ"א ,  כאשר הבקיע חמישה שערים בארבעת משחקי המוקדמות .  העונה הוא כבש שלושה שערי ליגה ב-10 משחקים וסבל מפציעה .  
המגן הבוליביאני ,  מיגל הויוס ,  שוחרר רשמית מהקבוצה ואילו דניאל דה רידר יירשם כזר החמישי .
 
ורוצ'ינה סגר בהפועל ת"א ל-3.5 שנים
העברתו של הקרואטי בן ה-25 נסגרה מול קבוצתו סלאבן בלופו .  השחקן יגיע לחתום ,  אך לא יוכל לשחק בליגה האירופית

