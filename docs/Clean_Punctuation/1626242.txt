השחקנית הסינית זאנג זי-יי והמיליארדר הישראלי ויוי נבו נפרדו ;  ביטלו החתונה המתוכננת
שמועות כי כוכבת  " נמר דרקון "  מנהלת כעת קשר עם גבר נשוי ■ נבו נראה באחרונה בחברת שורת יפיפיות ,  לפי דיווחים בסין
המיליארדר הישראלי ויוי  ( אביב )  נבו והשחקנית הסינית זאנג זי-יי  ( כוכבת הסרטים  " נמר דרקון "  ו"זכרונותיה של גיישה ")  ביטלו את אירוסיהם ,  דיווחו אמצעי התקשורת בסין .  נבו ,  המשקיע הפרטי הגדול ביותר בחברת המדיה טיים וורנר ובעל החזקות בגולדמן סאקס ,  נראה באחרונה עם שורה של נשים יפיפיות ואילו זאנג אף היא מנהלת קשר חדש ,  דיווח היום אתר 'צ'אנל ניוז אסיה .  נבו וזאנג זי-יי התארסו בפברואר 2008 והיו אמורים להתחתן בחודש אוגוסט השנה ,  אולם הקשר ביניהם הצטנן והתוכניות לחתונה נדחו ,  דיווח האתר.במקביל ,  דיווחו אתרים בסין על שמועות כי זאנג זי-יי מעורבת בסכסוך כלשהו ,  אולי על רקע רומן שהיא מנהלת עם גבר נשוי .  צ'אנל ניוז אסיה דיווח כי ביום רביעי שעבר ,  ניסתה קבוצה של גברים לבושים בשחור אשר הרכיבו משקפי שמש כהים להתפרץ למלון פארק הייאט בייג'ינג בו התאכסנה זאנג זי-יי ,  תוך צעקות רמות כי השחקנית  " פיתתה את בעלה של מישהי אחרת "  וכי היא  " אחראית על הונאה כספית ".  לפי דיווחים בסין ,  זאנג זי-יי בת ה-30 היתה מעורבת במיזם עסקי משותף עם חברה ,  אשר טוענת כי זאנג זי-יי ואחיה הונו אותה בהיקף של 200 מיליון יואן  ( 29 מיליון דולר ) .אתר צ'אנל ניוז אסיה דיווח גם כי שותפת העסקים לשעבר האשימה את זאנג זי-יי בגניבת בעלה וכי השתיים ניהלו דין ודברים במלון פארק הייאט בבייג'ינג ,  אשר הידרדרו לכדי עימות גופני .  הסוכן של זאנג זי-יי מסר בתגובה כי הוגשה תלונה למשטרה .  אתר החדשות אסיה וואן דיווח ביום שבת כי לפי השמועות ,  אשת העסקים שעמה הסתכסכה זאנג זי-יי היא וונדי דנג ,  אשתו של איל המדיה רופרט מרדוק .
 
השחקנית הסינית זאנג זי-יי והמיליארדר הישראלי ויוי נבו נפרדו ;  ביטלו החתונה המתוכננת
שמועות כי כוכבת  " נמר דרקון "  מנהלת כעת קשר עם גבר נשוי ■ נבו נראה באחרונה בחברת שורת יפיפיות ,  לפי דיווחים בסין

