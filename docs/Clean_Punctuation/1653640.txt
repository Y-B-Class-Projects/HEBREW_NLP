ארגוני היוצרים נגד אמנון נדב : " אל תיהפך לדוברם של בעלי הממון "
  >  >  שבעת ארגוני היוצרים פותחים חזית מול יו"ר מועצת הרשות השנייה הנכנס ,  אמנון נדב :  הארגונים פנו השבוע במכתב חריף לנדב ובו ביקרו אותו על אמירותיו בראיון ל-themarker שכותרתו היתה  " צריך לתת לזכייניות להרוויח ".  במכתב שהגיע לידי themarker כותבים איגודי הבמאים ,  התסריטאים ,  המפיקים ,  שחקני המסך ,  עובדי הקולנוע והטלוויזיה ,  היוצרים הדוקומנטריים ואיגוד עורכי הקול והתמונה ,  כי  " היה בכוונתנו לברך אותך עם כניסתך לתפקידך החדש ,  אך נראה לנו כי לא יהיה בכך צורך .  על פי ההצהרות שמיהרת להביע ,  נראה כי טרם הסכמתך לקבל את התפקיד לא טרחת להציץ בחוק הרשות השנייה שמתוקפו מונית לתפקיד ".  במכתב ,  שנשלח גם לראש הממשלה ,  לשר התקשורת ולכלל חברי המועצה ,  מוסיפים האיגודים כי  " ככל שיגענו ,  לא מצאנו בחוק כי המועצה או היו"ר אמונים על הקלות ברגולציה כפועל יוצא מההסדרים בערוץ הראשון ,  או על 'הגנת השידור הציבורי בפני המחוקק' ,  או על הבנת המצוקה הכלכלית של הזכיינים כסיבה מוצדקת ל'עיגול פינות בנושא הסוגה העילית' ".  עוד נאמר במכתב כי  " זכייני הערוצים המסחריים אינם זקוקים למועצה ציבורית .  השפעתם על התקשורת ,  על המחוקק ועל השיח הציבורי היא עצומה ומגובה בסוללת לוביסטים ,  יח"צנים ומשפטנים ..  .  תפקיד המועצה הוא להגן על הציבור בפני כוחם של המשדרים המסחריים ..  .  תפקידך להנהיג את המועצה כדי שתקיים את המוטל עליה ,  ולא ליהפך לדובר בעלי הממון בתוך המועצה ".  נדב מסר בתגובה : " אשמח לשבת עם איגודי היוצרים ולשמוע את טענותיהם .  סוף מעשה בהקשבה תחילה ". 

ארגוני היוצרים נגד אמנון נדב : " אל תיהפך לדוברם של בעלי הממון "
 nan
