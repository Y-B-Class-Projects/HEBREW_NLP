ברננקי מהמר :  רוכש 600 מיליארד דולר
המצב בארה"ב הוביל את הבנק הפדרלי לצאת בהרחבה כמותית נוספת .  600 מיליארד דולר יודפסו במטרה לדרבן את הצרכנים להוציא עוד כסף .  השאלות ,  התשובות והסכנות של המהלך החדש
בן ברננקי ,  נגיד הבנק הפדרלי בארה"ב ,  הודיע אתמול על תוכנית שנייה של הרחבה כמותית  ( quantitative easing )  ,  שבמסגרתה ירכוש הבנק אג"ח ממשלתיות בהיקף של 600 מיליארד דולר ,  במטרה לעודד את הצמיחה הכלכלית .  
קצב הרכישות של האג"ח הממשלתיות יהיה כ-75 מיליארד דולר בחודש .  הבנק ציין כי ישקול באופן קבוע את קצב ההתקדמות וגודל התוכנית  " כנדרש כדי להשיג את מרב התעסוקה ויציבות המחירים ".  כלכלנים צפו כי הבנק יודיע על רכישות של אג"ח ממשלתיות בהיקף של 500 מיליארד דולר על פני תקופה של שישה חודשים .  
בהודעת הבנק הפדרלי נאמר כי התאוששות הכלכלה מאכזבת באטיותה .  לפי הבנק , " יותיר את הריבית ברמת נמוכה באופן יוצא דופן לפרק זמן ממושך ".  
ועדת השוק הפתוח של הבנק הפדרלי  ( fomc )  קיבלה את ההחלטה ברוב של 10 תומכים מול מתנגד אחד .  נשיא הבנק הפדרלי של קנזס סיטי ,  תומס הניג ,  היה היחיד שהתנגד להחלטה .  
הבנק הפדרלי נתון ללחץ גובר לנקוט צעדים במטרה לתמוך בכלכלת ארה"ב ,  לאחר שהתוצר המקומי הגולמי  ( gdp )  צמח ברבעון השלישי של השנה בקצב שנתי של 2% בלבד ,  ולאור העובדה כי מספר המובטלים בארה"ב מתקרב ל-15 מיליון וכי שיעור האבטלה מסרב לרדת מרמתו הגבוהה יחסית של 9.6% .  
תוכנית ההרחבה הכמותית השנייה עוררה ביקורת עוד לפני שהודיע הבנק באופן רשמי על השקתה . " הרחבה כמותית מהווה הימור מסוכן שהתועלת שעשויה לצמוח ממנו קטנה ,  וטומנת סיכונים משמעותיים ליצירת בועות נכסים שעלולות לערער את יציבות הכלכלה העולמית ",  אמר אתמול הכלכלן מרטין פלדסטיין מאוניברסיטת הארוורד ,  בראיון לעיתון  " פייננשל טיימס ". 
הרחבה כמותית היא בעצם הגדלה של כמות הכסף  ( אמצעי התשלום )  שנמצאת במחזור של מדינה .  הבנק הפדרלי עושה זאת באמצעות רכישת נכסים - איגרות חוב ממשלתיות ,  איגרות חוב של סוכנויות פדרליות ושלטון מקומי ואג"ח מגובות משכנתאות .
 כאשר יש צורך בעידוד פעילות כלכלית ,  נוהגים בנקים מרכזיים להוריד את הריבית .  ואולם כאשר הריבית נמוכה מאוד  ( בארה"ב היא 0%-0.25% )  ואי אפשר להוריד אותה יותר ,  נדרשת הרחבה כמותית .  ההרחבה הכמותית בעצם מגבירה את הביקוש לאג"ח ,  מורידה את התשואות שלהן ומפחיתה את הריבית במשק - גם לטווח הקצר וגם לטווח הארוך ,  כמו ריבית המשכנתאות .  כל אלה אמורים להקל על הצרכנים בארה"ב .
 לא ,  מכיוון שאת האג"ח והנכסים רוכשים לא מהממשל בארה"ב ,  אלא ממוסדות פיננסיים וממשקיעים בשוק הפתוח .  בנוסף ,  הבנק הפדרלי מתכוון למכור בחזרה את הנכסים כאשר הכלכלה תתאושש .
 הרחבה כמותית בעצם מורידה את  " מחיר הכסף "  - הבנק הפדרלי מסבסד את עלות המימון בארה"ב והופך את הכסף לזול יותר .  אם הכסף זול יותר ,  הוא מעודד את הבנקים להעניק אשראי ,  ואת הצרכנים להוציא ולחסוך פחות .  המטרה היא לתמרץ את הפעילות הכלכלית .
 בימינו לא מתבצעת הדפסת כסף בפועל ,  והעברת הכסף תמורת נכסים נעשית באופן אלקטרוני .  הבנק הפדרלי מזכה את החשבון של עצמו בכסף שיצר בהרחבה ,  יש מאין .
 הבנק הפדרלי רוכש אג"ח מהבנקים המסחריים ,  ומזכה את החשבונות שלהם אצלו בסכום הרכישה .  הבנקים המסחריים כפופים לדרישות הלימות הון - מותר להם להלוות רק שיעור מסוים מהיתרות שלהם .  כאשר היתרות שלהם גדלות בעקבות הרחבה כמותית כזו ,  מתאפשר להם על פי חוק להלוות יותר כסף ,  וכך לעודד את הפעילות הכלכלית במשק .  בנוסף ,  הגופים שהנפיקו את האג"ח - ממשלות ,  סוכנויות וחברות - חייבים עתה את הכסף לבנק הפדרלי במקום לבנקים המסחריים .
 לפי הדעה הרווחת ,  הרחבה כמותית מגבירה את האינפלציה .  בפועל ,  ציפיות האינפלציה נמוכות בגלל האבטלה הגבוהה והצמיחה החלשה .  החשש העיקרי הוא מדפלציה - מצב שבו ירידה במחירים גורמת לצרכנים שלא להוציא כסף .  יפן היתה נתונה במצב דומה במשך עשור ,  שבו הצמיחה הכלכלית שלה דעכה כמעט כליל ,  ולמרות הרחבה כמותית לא הצליחה המדינה לעורר אינפלציה .  עם זאת ,  בטווח הארוך ,  כשהכלכלה בארה"ב תתחיל להתאושש ,  האינפלציה עשויה להתגבר .
 התעוררות של אינפלציה אינה רצויה באופן כללי .  בפרט ,  כשציפיות האינפלציה עולות ,  הריבית על האג"ח עולה ואז מאמצי הבנק הפדרלי להפחית אותה מסוכלים .  מנגד ,  במצב שבו לארה"ב יש חובות גדולים לעולם ,  אינפלציה למעשה מקטינה את גודל החוב החיצוני - כך הקטינה ארה"ב את החובות שלה לאחר מלחמת העולם השנייה .
 בחודשים האחרונים צנח הדולר נוכח הציפיות כי ההרחבה הכמותית תגרום לירידת הריבית .  כשהריבית נמוכה ,  המטבע פחות אטרקטיבי למשקיעים זרים ,  ולכן שוק המט"ח מהמר נגד הדולר ועל מטבעות אחרים - במיוחד של שווקים מתעוררים ,  שבהם ריביות גבוהות יותר ,  כמו ישראל וברזיל .
 הסינים רמזו שארה"ב משתמשת בהרחבה הכמותית במה שנקרא מלחמת המטבעות כאמצעי להחליש את הדולר ולחזק את היצוא של ארה"ב .
 מדוע עולה שוק המניות נוכח ההרחבה הכמותית ?  
מכיוון שההרחבה הכמותית מורידה את הריבית על פיקדונות ואג"ח ממשלתיות וכן מקטינה את כדאיות ההשקעה בהן .  כחלופה ,  שוק המניות נראה אטרקטיבי ,  במיוחד בשל הציפייה שהנזילות המוגברת תסייע לחברות להשקיע ברכישת ציוד ,  לבנות מפעלים ,  לגייס עובדים וכן לייצר יותר רווחים .  
רוב המומחים מסכימים שאג"ח ממשלתיות הן ההשקעה הבטוחה ביותר .  ביל גרוס ,  מנהל קרן האג"ח הגדולה בעולם ,  אומר שהוא אוהב לשים את הכסף במקום שבו הממשלה או הבנק הפדרלי משקיעים טריליונים .  בטווח הארוך יצטרך הבנק הפדרלי למכור את האג"ח שהוא קנה ,  ואז המגמה תתהפך .  
לא .  זהו הסבב השני של הרחבה כמותית ,  המכונה qe2 .  בסבב הראשון ,  שהחל בדצמבר 2008 והסתיים במארס השנה ,  הזרים הבנק הפדרלי 1.7 טריליון דולר לרכישת אג"ח מהבנקים .  
ההרחבה הראשונה סייעה להוריד את הריבית לצרכנים ולקוני בתים ,  וייתכן שסייעה למנוע שפל כלכלי .  ב-2009 עברה כלכלת ארה"ב האצה בצמיחתה ,  אך התאוששות זו נבלמה ,  ועתה יו"ר הבנק הפדרלי סבור שהרחבה נוספת היא חיונית לעידוד הצמיחה .  
ככל הנראה ינקוט הבנק הפדרלי גישה מתונה יותר ,  וישנה אותה בהתאם לתגובת הכלכלה .  בהרחבה הראשונה נקבע יעד מוצהר מראש של 600 מיליארד דולר תחילה ,  ובמארס 2009 הוא הורחב ל-1.7 טריליון דולר .  
באופן תיאורטי ,  אין מגבלה לכמות הכסף שיכול הבנק הפדרלי להדפיס כדי לרכוש נכסים .  ואולם הרחבה כמותית עלולה ליצור בועות נכסים ,  בשל הכסף הזול שהיא מייצרת .  החוק אוסר על הבנק הפדרלי לרכוש אג"ח של חברות ,  מלבד בנסיבות חריגות וקשות - ויש לקוות שהן לא יתעוררו .  
הבנק הפדרלי מוגבל לאמצעים מוניטריים - הקשורים לריבית ולהיצע הכסף .  ואולם אמצעים תקציביים - כמו הגדלת הוצאות הממשלה והורדות מסים - הם ראש החץ השני האפשרי במדיניות תמריצים כלכלית .  ממשל אובמה יישם תוכנית תמריצים תקציביים בהיקף של כ-700 מיליארד דולר ,  שכללה בין היתר פרויקטי תשתית ,  סיוע לבעלי בתים ולמובטלים ,  תקציבים לחינוך ושימור משרות עובדי ממשל .  כמו כן ,  הממשל הזרים כסף לבנקים ,  לחברות פיננסיים וליצרניות מכוניות שנקלעו לקשיים בשל המשבר .  
ממשל אובמה נמצא תחת לחץ שלא להציע תוכנית תמריצים שנייה ,  כדי שלא להרחיב עוד יותר את הגירעון הענקי של ארה"ב  ( 8.9% מהתמ"ג )  .  התבוסה של המפלגה הדמוקרטית בבחירות לקונגרס מקטינה עוד יותר את הסיכויים להעברת חבילת תמריצים חדשה .  
הבנק הפדרלי פועל באופן עצמאי מהממשל ,  מבית המחוקקים ומהנשיא .  עם זאת ,  פעולותיו ,  בעיקר בעת משבר ,  מתואמות עם משרד האוצר כדי להשיג את המטרה המשותפת של שמירה על יציבות מחירים וצמיחה כלכלית בריאה בד בבד .
 
ברננקי מהמר :  רוכש 600 מיליארד דולר
המצב בארה"ב הוביל את הבנק הפדרלי לצאת בהרחבה כמותית נוספת .  600 מיליארד דולר יודפסו במטרה לדרבן את הצרכנים להוציא עוד כסף .  השאלות ,  התשובות והסכנות של המהלך החדש

