דרנל הינסון ייבחן בעירוני רמת גן 
הגארד האמריקאי  ( 29 ,  1.86 )  שיחק בעבר בליגה האוסטרלית ובלימוז' הצרפתית ,  ואם ירשים הוא יצורף לסגל של דני גוט
כשיצאה עירוני רמת גן לפגרה ,  אחרי ההפסד הדרמטי בשמינית גמר גביע המדינה לגלבוע/גליל ,  הבטיח המאמן דני גוט שיבוצעו שינויים בסגל .  בינתיים הפכה הקבוצה ,  שעדיין לא ניצחה משחק העונה ,  לקבוצה הפעילה ביותר בשוק ההעברות כשניהלה מגעים עם מושון יעקוסי ,  החתימה את המתאזרח הותיק כריס ווטסון ושיחררה את שון דניאל להפועל חולון .  ברמת גן ממשיכים להתחזק והקבוצה תבחן את הגארד האמריקאי דרנל הינסון ,  שאם ירשים ,  יחתום ויחזק את הקבוצה לקראת שני משחקי הליגה האחרונים של הסיבוב הראשון מול גלבוע/גליל והפועל חולון .  הינסון  ( 29 ,  1.86 )  בוגר מכללת נורת'איסטרן מליגת המכללות השנייה נחשב לגארד חזק ולסקורר מוביל .  את עונתו הראשונה באירופה העביר במדי פרייבורג מהליגה השנייה בגרמניה ,  ובזכות עונה מוצלחת חתם בזוולה מליגה הראשונה בהולנד ,  במדיה אף זכה בתואר גארד העונה בליגה .  בעונת 2006/7 חתם הינסון בכרונינגן מצמרת הליגה ההולנדית ,  שם סיים כקלע השלישי בליגה ,  נתון שזיכה אותו בחוזה בליגה האוסטרלית .  אחרי שנתיים באוסטרליה חתם הינסון בסוף העונה שעברה במדי לימוז' הצרפתית ,  וכמעט עזר לה לעלות לליגה הראשונה כשקלע 15.1 נקודות ומסר 4.8 אסיסטים למשחק .
 
דרנל הינסון ייבחן בעירוני רמת גן 
הגארד האמריקאי  ( 29 ,  1.86 )  שיחק בעבר בליגה האוסטרלית ובלימוז' הצרפתית ,  ואם ירשים הוא יצורף לסגל של דני גוט

