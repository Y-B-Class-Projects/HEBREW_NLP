נעים : " אין לי בעיה לעזוב עם קוריס "
 מאמן הפועל רמת גן קשר את עתידו לזה של הבעלים ,  ששוקל לעזוב בשל העומס .  מחפוד על ה-0:0 : " לא יצרנו מצבים "
 הפועל רמת גן והפועל פתח תקוה נפרדו הערב  ( שני )  ב-0:0 ,  שהותיר את שתיהן צמודות במקומות 12-13 . " אני מרוצה מהיכולת ומאוכזב מהתוצאה ",  סיכם מאמן רמת גן יובל נעים . " זה היה אחד המשחקים הטובים שלנו ,  אבל זה לא נותן לנו יותר מדי נקודות .  אנחנו מנסים לשחק כדורגל בכל משחק והנקודה הזו לא מספקת אותי .  אם מגיעים לארבעה חמישה מצבים מול השוער ,  צריך להבקיע לפחות שני שערים .  אנחנו מנסים לקחת נקודות בכל מגרש ולא תמיד זה מצליח .  שיחקנו מול קבוצה מהליגה שלנו ,  שיחקנו יותר טוב ,  עמדנו טוב על המגרש וזה לא הספיק .  כי אם הגענו לשלוש הזדמנויות מצוינות בחצי הראשון ולא הבקענו ,  אז אני מתחיל לחשוש שנספוג גול ונפסיד את המשחק .  במשחק כזה טוב שלנו היינו ראויים לקבל שלוש נקודות ".  
נעים התייחס לפרסומים בתקשורת אודות הבעלים ירון קוריס ששוקל את דרכו במועדון לקראת העונה הבאה ואמר : " מי שיגיד שזה לא משפיע על השחקנים ,  לא קשור לכדורגל .  השחקנים ערים לכל מה שקורה כאן בקבוצה .  אנחנו מנסים ,  וזה לא תמיד זה קל ,  לשים את הדברים בצד .  השחקנים נתנו מעצמם הכל ומגיע להם שאפו .  השחקנים כאן מתמודדים עם המון דברים ,  עם המון קשיים מקצועיים והרבה קשיים אחרים .  צריך לתת מילה טובה לרפי כהן שאחרי תקופה ארוכה ייצב את ההגנה ושידר ביטחון .  אם נמשיך ככה ,  אין לי ספק שאנחנו נשמח בסוף העונה ". 
נעים מלווה את קוריס כבר ארבע עונות וחצי והתייחס לדברים שאמר הבעלים ,  לגבי הקושי בהתמודדות עם קללות האוהדים ונטל אחזקת הקבוצה לבד עם ניר ארקין : " ברור שאני יודע בדיוק מה עובר על ירון .  הוא נתן כאן לקבוצה דברים ברמות שאי אפשר לתאר וכמו שהוא אמר ,  הוא כבר התעייף ואני חושב שהגיע הזמן לכוחות חדשים במועדון .  אם ירון יעזוב לא תהיה לי שום בעיה ללכת איתו .  אנחנו עברנו כאן ארבע וחצי שנים מתישות .  הוא ואני זה החלק הארי של המועדון והכל נופל על הכתפיים שלנו ושל ניר ארקין ואנחנו בסך הכל בני אדם ומתעייפים .  יש המון לחצים ,  נקווה שנצליח לשים הכל בצד ולהשאיר את הקבוצה בליגה .  זו המטרה העיקרית ,  אחרי זה אלוהים גדול ".  
מאמן הפועל פתח תקוה אלי מחפוד סיכם את המשחק : " בחצי הראשון בכלל לא הגענו למשחק .  רמת גן הגיעו למספר מצבים ויוסי שקל הציל כמה כדורים .  במחצית השנייה השתפרנו ונראנו קצת יותר טוב .  אנשים צריכים להבין שקבוצת תחתית משחקת עם המון לחץ ומתח והפעולות הפשוטות לא מצליחות .  אני חושב שחסרנו הערב שחקן מאוד משמעותי ,  ג'ונתן אסוס ,  שבעצם זה השחקן שבולם את כל התקפות היריב והיום היינו מאוד חשופים בהגנה ורמת גן הגיעו בקלות לשער שלנו .  לא יצרנו מצבים ואלה היו הבעיות שלנו הערב ".  
מחפוד התייחס לשוער יוסי שקל שהצטיין והוסיף : " שקל בכושר טוב .  תפקידו של כל שחקן שעולה ב-11 זה לתת את המקסימום .  להשתדל להיות לא רק טוב אלא מצוין ויוסי היה מצוין היום .  הוא מגלה יכולת טובה והוא עזר לנו לקחת נקודה .  אני חושב שאנחנו במסע התאוששות וזה לא פשוט .  צריך לעבור את התקופה הזו ולאגור כמה שיותר נקודות .  אני מקווה שבסוף הליגה הסדירה יהיו לנו מספיק נקודות כדי שיהיה לנו מספיק אוויר להמשך המאבקים ". 

נעים : " אין לי בעיה לעזוב עם קוריס "
 מאמן הפועל רמת גן קשר את עתידו לזה של הבעלים ,  ששוקל לעזוב בשל העומס .  מחפוד על ה-0:0 : " לא יצרנו מצבים "
 
