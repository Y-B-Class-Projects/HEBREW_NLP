גם חיים מלכה שוחרר מהפועל רמת גן
הבלם הצטרף לקובאצ'ביץ' וחסן ,  ששוחררו בתחילת השבוע .  גם עומר פרץ ,  עמית אוחנה ודאטורו עשויים לעזוב את העולה החדשה
גל השחרורים בהפועל רמת גן נמשך גם היום  ( שלישי )  ,  כאשר הערב קיבל הבלם חיים מלכה הודעה על סיום תפקידו בקבוצה .  כזכור ,  לאחר התבוסה 3:0 למכבי פתח תקווה ביום ראשון שוחררו מהקבוצה הקשרים הרוויה קובאצ'ביץ' וקובי חסן ,  כאשר הבעלים ירון קוריס והמאמן יובל נעים הבטיחו כבר אז כי זוהי הסנונית הראשונה וצפויים שחרורים נוספים .
 אכזבה נרשמה ממלכה העונה ,  שהיה שותף להגנה החדירה של הקבוצה ,  ולאחרונה אף איבד את מוקמו בהרכב .  כעת נראה כי הוא בדרך לחצות את הכביש ליריבה העירונית ,  הכח עמידר רמת גן מהליגה הלאומית .  בימים הקרובים עשויים שחקנים נוספים לקבל שחרור מהמועדון ,  כאשר בין המועמדים נמצאים גם עומר פרץ ,  עמית אוחנה וג'ורג' דאטורו ,  שמאכזב מאוד מתחילת העונה .
 קשר הרכש עומר בוקסנבוים צפוי לערוך כבר בשבת הקרובה את הופעת הבכורה המחודשת שלו במדים האדומים ,  במשחק החוץ של הקבוצה נגד הפועל באר שבע .
 
גם חיים מלכה שוחרר מהפועל רמת גן
הבלם הצטרף לקובאצ'ביץ' וחסן ,  ששוחררו בתחילת השבוע .  גם עומר פרץ ,  עמית אוחנה ודאטורו עשויים לעזוב את העולה החדשה

