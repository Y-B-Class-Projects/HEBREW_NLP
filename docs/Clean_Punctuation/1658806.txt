הזהב סגר רבעון חיובי שישי ברציפות ;  הנפט בשיא של 11 שבועות
הנפט נסגר על סף 84 דולר לחבית בדרך לעלייה רבעונית של 5.5% ;  הגז הטבעי צלל ב-31% ברבעון
שוק הסחורות סגר היום רבעון מעורב .  מחיר הזהב השלים עלייה רבעונית שישית ברציפות ,  ומחיר הנפט הגולמי זינק לשיא של 11 שבועות בדרכו לעלייה של 5% ברבעון הראשון של השנה - רבעון חיובי חמישי ברציפות .  מנגד ,  מחיר הגז הטבעי נחתך ביותר מ-30% ברבעון.החוזים על הזהב למסירה באפריל נסגרו בניו יורק במחיר של 1,114.5 דולר לאונקייה ,  עלייה של 0.8% ,  על רקע היחלשות הדולר בעולם .  מחיר הזהב ירד בחודש מארס ב-0.4% .  עם זאת ,  בסיכום רבעוני עלה מחיר הזהב ברבעון הראשון של השנה ב-1.7% - עלייה רבעונית שישית ברציפות.מחיר הגז הטבעי ירד היום בניו יורק ב-2.6% לרמה של 3.85 דולר למיליון יחידות תרמיות בריטיות  ( btu )  ,  והשלים בכך נפילה של 20% בחודש מארס ,  וצניחה של 31% ברבעון הראשון של השנה.החוזים על הנפט הגולמי למסירה במאי נסגרו במחיר של 83.76 דולר לחבית - רמתם הגבוהה ביותר מאז ה-11 בינואר - לאחר עלייה של 1.7% בבורסת הסחורות של ניו יורק .  במארס עלה מחיר הנפט ב-5.1% ובסיכום רבעוני עלה ב-5.5% - עלייה רבעונית חמישית ברציפות.מוקדם יותר היום מסר משרד האנרגיה האמריקאי כי מלאי הנפט הגולמי בארה"ב גדל בשבוע שעבר ב-2.9 מיליון חביות - בהתאם לתחזיות האנליסטים.הכלכלן ואנליסט האנרגיה הקנדי הנודע ,  ג'פרי רובין ,  העריך היום כי מחיר הנפט הגולמי עתיד לחצות השנה את רמת ה-100 דולר לחבית ,  וצפוי בשנה הבאה לשבור את השיא של 147 דולר לחבית שנרשם לפני המיתון העולמי האחרון.רובין ,  לשעבר הכלכלן הראשי לשווקים עולמיים של הבנק הקנדי cibc ,  היה מהכלכלנים הראשונים שניבאו את הזינוק במחירי הנפט העולמיים ,  וצפה זאת כבר בשנת 2000 .  בטור שפירסם היום בעיתון הקנדי  " גלוב אנד מייל "  העריך רובין כי מחיר הנפט צפוי לשוב לרמה תלת-ספרתית עד הרבעון הרביעי של השנה ,  וכי מחיר הנפט ישוב לשבור שיאים בשנה הבאה ." אנחנו בקושי יצאנו מהמיתון ,  וכבר אנחנו עומדים מול רמת מחירים ,  שעד לפני מספר שנים נהגו הממשלה שלנו ,  מגזר הנפט שלנו והכלכלנים שלנו לומר כי לעולם לא נגיע אליה ",  כתב רובין .
 
הזהב סגר רבעון חיובי שישי ברציפות ;  הנפט בשיא של 11 שבועות
הנפט נסגר על סף 84 דולר לחבית בדרך לעלייה רבעונית של 5.5% ;  הגז הטבעי צלל ב-31% ברבעון

