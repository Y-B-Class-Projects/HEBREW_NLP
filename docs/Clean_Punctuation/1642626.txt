פלסטיני ניסה לדקור חייל בחברון
כח צה"ל שביצע סריקות באזור הקסבה של חברון נתקל במחבל פסלטיני חמוש בסכין .  הפלסטיני ניסה לתקוף את אחד החיילים שהדף אותו .  הכח ירה במחבל והרג אותו .  החיילים לא נפגעו
פלסטיני חמוש בסכין ניסה היום  ( שישי )  לדקור חייל צה"ל סמוך למסגד הקשתות באזור הקסבה של חברון .  כח צה"ל במקום פתח באש לעבר המחבל והרג אותו .  איש מהחיילים לא נפגע .
 המקרה אירע כאשר סיור של צה"ל ביצע באזור סריקות בעקבות זריקת אבנים לעבר בתים ביישוב היהודי בחברון .  סמוך למסגד הקשתות שלף פלסטיני סכין וניסה לתקוף חייל בכח .  החייל הצליח להדוף אותו ,  וחברו פתח באש לעבר המחבל ופגע בו.הפלסטיני נפצע קשה ומת מאוחר יותר מפצעיו .
 מקורות פלסטינים מסרו כי הפלסטיני הוא פאיז אחמד פרג' ,  בן 41 .  לטענת עדי ראייה פלסטינים ,  כוחות צה"ל לא אפשרו לאמבולנסים של הסהר האדום הפלסטיני להגיש לפרג' סיוע רפואי אלא העדיפו להעבירו לטיפול רפואי ישראלי .  המקורות מסרו עוד כי בעקבות האירוע פרצו עימותים בין כוחות צה"ל לבין הפלסטינים ,  במהלכם השליכו הפלסטינים אבנים על החיילים ואלו השיבו בירי של רימוני הלם ובגז מדמיע .
 בעקבות יידוי האבנים לעבר השכונות היהודיות בעיר ,  ניפצו המתנחלים שמשות של בית פלסטיני בחברון .  פעיל הימין איתמר בן גביר ,  תושב חברון ,  אמר לוואלה !  חדשות : " לא נפנה את הלחי השנייה .  אנחנו לא בבילעין שבה תוקפים את החיילים והם שותקים .  כל ערבי שיתקוף - יקבל בחזרה ". 
זוהי הפעם השנייה היום בה ניסו מחבלים להוציא לפועל פיגוע כנגד חיילי צה"ל .  הבוקר סיכל כוח של צה"ל ניסיון להנחת מטעני חבלה צפונית לאזור כיסופים סמוך לרצועת עזה .  הכוח זיהה ארבעה חמושים פלסטינים מתקרבים לגדר ומניחים מטען נפץ סמוך אליה .  הכוח ירה לעברם ירי מנשק קל וירי מרגמות ובאזור התפתחו חילופי אש .  
למקום הוזנק בנוסף מסוק קרב שפתח באש לעבר החמושים ,  אולם המחבלים הצליחו להימלט .  מדובר צה"ל נמסר כי לא היו נפגעים לכוחותינו ולא נגרם נזק .
 עדכון ראשון :  16:41

פלסטיני ניסה לדקור חייל בחברון
כח צה"ל שביצע סריקות באזור הקסבה של חברון נתקל במחבל פסלטיני חמוש בסכין .  הפלסטיני ניסה לתקוף את אחד החיילים שהדף אותו .  הכח ירה במחבל והרג אותו .  החיילים לא נפגעו

