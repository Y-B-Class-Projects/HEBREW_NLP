אייל גולן משיק את אלבומו  " דרך לחיים "  כאפליקציית iAlbum באייפון
האפליקציה של  " יוניסל "  מאפשרת להוריד את שירי האלבום ,  לצפות בקליפים ולקבל עדכונים חיים מאייל גולן
הזמר אייל גולן הודיע היום ,  בשיתוף עם מפיצת המוסיקה הדיגיטלית  " יוניסל ",  על השקת אלבומו החדש  " דרך לחיים "  כאפליקציית ialbum .  גולן בחר להשיק את האלבום ברשתות הסלולר כעשרה ימים לפני הוצאתו לחנויות התקליטים.מחזיקי מכשיר אייפון  ( iphone )  ו-אייפוד טאצ'  ( ipod touch )  יוכלו בעוד מספר ימים להוריד בחינם את האפליקציה מה-app store ולהתקינה במכשירם .  עם הורדת האפליקציה יותקנו חמשת השירים המובילים מתוך האלבום ,  שיצאו עד כה כסינגלים  - " נשיקה אחת ממך ",   " ידעת שזה זמני ",   " ג'ונגל ",   " על חבל דק "  ו"מי שמאמין ".  כמו כן ,  תתאפשר למורידים להאזין לדגימות בנות 30 שניות משאר שירי האלבום ,  לצפות בקליפים המלווים את האלבום ולקבל עדכונים חיים מחשבון הטוויטר  ( twitter )  הרשמי של אייל גולן.האפליקציה עושה שימוש חדשני באפשרות ה-"purchase in app "  אשר באמצעותה יכול המוריד לרכוש ולפתוח להאזנה את שאר שירי האלבום בעלות חד פעמית של כ-12 שקל  ( 3 דולר )  בכרטיס אשראי.מיוניסל נמסר כי בשבועות הקרובים תותאם האפליקציה גם למכשירי נוקיה ולמכשירים מתקדמים בעלי מערכת הפעלה מסוג אנדרואיד ." הכרזתי כבר לפני כשנתיים על מותו של הדיסק ומאז אני והצוות המקצועי המלווה אותי ,  נמצאים בחיפוש תמידי אחר פורמטים חדשים שבהם הקהל יחווה את המוסיקה שלי ",  אמר גולן . " אחרי שתי השקות מוצלחות בסלולר ,  השקת 'דרך לחיים' כאפליקציית ialbum היא בהחלט קפיצת מדרגה משמעותית ". "אפליקציית ialbum היא הדור החדש של התקליט ,  המעניק חווית מוסיקה ב-360 מעלות ",  אמר גיל וייט ,  סמנכ"ל התוכן של  " יוניסל ".   " ב-2010 הקהל כבר לא מסתפק בהאזנה פסיבית לשירים חדשים ,  אלא רוצה לשיר ביחד עם הזמר הנערץ עליו ,  להיות מעודכן אודות מעשיו באותו היום ,  לצפות בקליפים של השירים ,  להגיב ולהשמיע את דעתו ". חברת  " יוניסל "  היא המפיצה המובילה בישראל של מוסיקה דיגיטלית .  החברה מייצגת עשרות אמנים ומנהלת קטלוג המונה עשרות אלפי פרטי תוכן .  כמו כן ,  מפעילה  " יוניסל "  חנויות למכירה של תכנים דיגיטליים וסלולריים .
 
אייל גולן משיק את אלבומו  " דרך לחיים "  כאפליקציית iAlbum באייפון
האפליקציה של  " יוניסל "  מאפשרת להוריד את שירי האלבום ,  לצפות בקליפים ולקבל עדכונים חיים מאייל גולן

