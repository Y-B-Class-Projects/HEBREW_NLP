עובדי מפעל בצפון פוטרו - והתבצרו בתוכו
100 עובדי מפעל  " מילוז "  שמצפון לנהריה התבצרו במפעל במחאה על פיטורי 34 פועלים .  עובד ותיק במפעל : " איך אוכל לחזור הביתה כשקיבלתי מכתב פיטורים ?  "
  ( באדיבות הערוץ הראשון ) 
100 עובדי מפעל  " מילוז "  התבצרו הבוקר  ( רביעי )  במפעל שמצפון לנהריה ונעלו את שעריו .  זאת במחאה על פיטורי 34 עובדים וכוונת ההנהלה למכור את המפעל .  ההסתדרות הגישה הבוקר בקשה לצו מניעה נגד פיטורי העובדים לבית הדין האזורי לעבודה בחיפה .  מפעל מילוז כבר נקלע בעבר לקשיים והיה בסכנת סגירה מוחלטת עד שבסוף ,  לאחר מאבק ההסתדרות ,  נמצא יזם שרכש אותו .  המפעל הנמצא צפונית לנהריה ,  מייצר שימורי עגבניות ופירות הדר .
 דאוד סרחאן מתרשיחה ,  העובד במפעל 30 שנה .  סיפר לוואלה !  חדשות על גל הפיטורים האחרון . " זה אסון כבד .  יש לי חמישה ילדים בבית ,  בהם שני סטודנטים וחייל .  איך אוכל להתקיים אם יזרקו אותי מהעבודה ?  איך אוכל לחזור הביתה כשקיבלתי מכתב פיטורים ?  אני לא גנבתי ,  לא עשיתי עוול למפעל ,  ועבדתי מעל ומעבר .  קיבלתי התקף לב לפני חמישה חודשים בגלל העבודה במפעל ".  
ציון חוגי ,  העובד במפעל מאז היווסדו לפני 44 שנים ונמנה גם הוא עם מקבלי מכתבי הפיטורין ,  סיפר על התדהמה עם קבלת המכתב . " זה דבר שלא ציפיתי לו ",  אמר . " זו התמוטטות טוטלית של המפעל .  עצם העובדה שהעובדים הולכים הביתה זו מכה קשה ".  
אשר שמואלי ,  יו"ר ההסתדרות במרחב הגליל המערבי ,  אמר לוואלה !  חדשות כי פיטורי העובדים הם  " התגלמות הקפיטליזם החזירי ",  וכי הדבר יגביר עד מאוד את אחוזי האבטלה באזור .  שמואלי תקף את שר האוצר יובל שטייניץ על ההתבטאויות שיוחסו לו לפיהן האבטלה היא בשיעור של 7.2% בלבד . " שר האוצר הזה אפילו לא מבין ש-400 עובדים המועסקים בשיא העונה במפעל יתווספו לו למעגל המובטלים .  העובדים שיחזרו כמובטלים לכפרים הערבים בצפון יגדילו בהם את שיעורי האבטלה ל-30 ו-40 אחוזים ,  ואחוזי האבטלה אף עלולים להיות מוכפלים .  את זה שר האוצר לא רוצה להבין ,  והממוצע שהוא עושה זה של מובטלים בין גדרה לחדרה .  סכנת הסגירה של מפעל מילוז היא מכה קשה שאין כמותה ". 
עדכון ראשון :  12:00

עובדי מפעל בצפון פוטרו - והתבצרו בתוכו
100 עובדי מפעל  " מילוז "  שמצפון לנהריה התבצרו במפעל במחאה על פיטורי 34 פועלים .  עובד ותיק במפעל : " איך אוכל לחזור הביתה כשקיבלתי מכתב פיטורים ?  "
 
