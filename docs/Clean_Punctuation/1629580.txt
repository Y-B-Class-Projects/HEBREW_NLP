ארה"ב : " דמדומים 2 :  ירח חדש ",  סנדרה בולוק וג'וני דפ אהובי הקהל
סאגת הערפדים זכתה בארבעה פרסים ,  בולוק נבחרה לשחקנית השנה ודפ - לשחקן השנה ושחקן העשור בטקס נבחרי הקהל המסורתי .  במוזיקה - לייד גאגא מובילה עם שני פרסים
הסרט  " דמדומים 2 :  ירח חדש "  זכה בארבעה פרסים הלילה  ( חמישי )  בטקס ה-People's Choice Awards שנערך בלוס אנג'לס .  הסרט זכה בפרס הסרט הטוב ביותר ,  פרס המותג האהוב ביותר ,  פרס אנסמבל השחקנים הטוב ביותר ופרס פריצת הדרך של השנה שהוענק לטיילר לוטנר ,  המגלם את איש הזאב בסרט .  
סנדרה בולוק המשיכה בשנה הפנטסטית שלה עם פרס שחקנית השנה על תפקידיה ב-"The Proposal "  וב-"The Blind Side ",  ואילו ג'וני דפ זכה בפרס שחקן השנה ושחקן העשור  ( היחיד בטקס שניתן לו תואר שכזה )  על תפקידיו ב"אויבי הציבור "  וב - " The Imaginarium of Doctor Parnassus "  של טרי גיליאם .  
זוכים נוספים בתחום הקולנוע הם יו ג'קמן ,  שהוכתר לכוכב האקשן האהוב של השנה על תפקידו ב"וולברין ",  ג'ים קארי כשחקן הקומי של השנה על  " רוחות חג המולד ",  מיילי סיירוס ,  שזכתה בפרס על פריצת הדרך לשחקנית על גרסת הסרט של  " האנה מונטנה ",  ו"למעלה "  שזכה בפרס ל"סרט המשפחה של השנה ".   " ממזרים חסרי כבוד "  זכה לכבוד מפתיע כשהוכתר כסרט העצמאי הטוב של השנה .
 בתחום המוזיקה זכתה ליידי גאגא בשני פרסים ,  אמנית הפופ של השנה ופריצת הדרך של השנה לאמנית .  טיילור סוויפט הוכתרה כאמנית השנה וקית' אורבן השלים דאבל לז'אנר הקאנטרי כשהוכתר כאמן השנה .  בקטגוריית הקאנטרי עצמה זכתה דווקא קארי אנדרווד .  
מריה קארי זכתה בפרס אמנית האר אנ' בי של השנה והונצחה בתמונה בעייתית משהו בעודה מסמנת מה שנראה כאצבע משולשת .  אמינם הוכתר כאמן ההיפ הופ של השנה ופארמור הוכתרה כלהקת השנה .  שיתוף הפעולה של השנה הוא הלהיט  " Run This Town "  של ג'יי זי ,  ריהאנה וקנייה ווסט .
 טרנד הערפדים שולט גם בטלוויזיה על פי הצבעת הקהל האמריקאי . " דם אמיתי "  זכתה בפרס  " אובססיית הטלוויזיה "  ואילו  " יומני הערפד "  זכתה בפרס סדרת הדרמה החדשה הטובה ביותר .  בפרס סדרת הדרמה הטובה ביותר זכתה  " האוס "  כשיו לורי מוכתר כשחקן הדרמה הטוב ביותר . " The Big Bang Theory "  הוכתרה כקומדיה הטובה ביותר ואילו  " Glee "  זכתה בפרס הקומדיה החדשה הטובה ביותר .  סטיב קארל מ"המשרד "  הוא השחקן הקומי הטוב ביותר .  
בז'אנרים שמחוץ לקומדיה והדרמה הוענקו פרסים ,  כצפוי ,  ל"אמריקן איידול "  ולתוכנית האירוח של אלן דג'נרס ,  המצטרפת הטרייה לחבר השופטים של  " איידול ".  פרס נוסף הוענק לאשטון קוצ'ר ,  על היותו סלב הרשת המצטיין של השנה .
 
ארה"ב : " דמדומים 2 :  ירח חדש ",  סנדרה בולוק וג'וני דפ אהובי הקהל
סאגת הערפדים זכתה בארבעה פרסים ,  בולוק נבחרה לשחקנית השנה ודפ - לשחקן השנה ושחקן העשור בטקס נבחרי הקהל המסורתי .  במוזיקה - לייד גאגא מובילה עם שני פרסים

