מופע התרמה נוסף לגרי אקשטיין
אחרי כישלון מופע הענק בהאנגר 11 ,  ינסו דני סנדרסון ,  מיקי גבריאלוב ,  אנקרי ואמנים נוספים לסייע לגיטריסט השרוי במצוקה כלכלית ובריאותית במופע שייערך במועדון צוותא בת"א
הניסיונות לעזור לגרי אקשטיין שנקלע למצב קשה בריאותית וכלכלית לא פוסקים .  אחרי כישלון מופע ההתרמה הענק בהאנגר 11 ,  אמנים ממשיכים להתגייס למען הגיטריסט המיתולוגי והפעם  במופע צנוע יותר ,  שייערך ב-3 במרץ במועדון צוותא בתל אביב .  
האמנים שיופיעו באירוע הם אפרים שמיר ,  אריק סיני ,  אתי אנקרי ,  דני סנדרסון ,  דני רובס ,  יוני רכטר ,  מיקי גבריאלוב ,  נתן כהן ,  רונית שחר ורותי נבון .  את הערב ינחה דורי בן זאב ,  שגם יופיע בעצמו .  האמנים ,  כך מדגישים מארגני המופע ,  יופיעו בהתנדבות .  בנוסף ,  פורמט המופע הוא אקוסטי כדי לחסוך בהוצאות .  מחיר כרטיס למופע עומד על 120 שקלים .  
אקשטיין בן ה-61 הוא אחד המוזיקאים המוערכים בישראל ,  נגן גיטרה שבאמתחתו אלבומים מצוינים וכן הפקות לאמנים אחרים .  בין השאר אחראי אקשטיין לשירים כמו  " קפטן ג'ק ",   " אני הולך לבית שאן "  והדואט עם שלמה ארצי , " פתאום כשלא באת ".  הוא גם הפיק אלבומים מצליחים כמו  " דרך המשי "  של יהודית רביץ .
 ב-24 באוקטובר נערך מופע מחווה לאקשטיין ,  הסובל ממצב בריאותי שאינו מאפשר לו לנגן ולהופיע .  במופע השתתפו בין האמנם גם שלמה ארצי ,  אולם המופע נכשל ,  כפי שפורסם לראשונה בוואלה !  תרבות .  במכתב שהופץ על ידי נתן כהן ,  בחתימתם של ארצי ומוזיקאים נוספים ,  נאמר כי  " כל מה שמעניין את המשפחה עכשיו זה שלא יעיפו אותם מהדירה ומהאולפן ",  הסביר אז כהן לוואלה !  תרבות .
 
מופע התרמה נוסף לגרי אקשטיין
אחרי כישלון מופע הענק בהאנגר 11 ,  ינסו דני סנדרסון ,  מיקי גבריאלוב ,  אנקרי ואמנים נוספים לסייע לגיטריסט השרוי במצוקה כלכלית ובריאותית במופע שייערך במועדון צוותא בת"א

