מושון יעקוסי סיכם בעירוני רמת גן
תשעה הפסדים מפתיחת העונה הובילו את הקבוצה של גוט לצרף את יעקוסי ,  שעזב את בני השרון עקב מחסור בדקות משחק
עירוני רמת גן סיכמה עם שחקן הפנים הישראלי מושון יעקוסי ,  שקיבל השבוע הודעה מבני השרון שהוא רשאי למצוא לעצמו קבוצה חדשה ,  את תנאיו בקבוצה .  יעקוסי הגיע בתחילת העונה לקבוצה של דן שמיר על תקן הישראלי המוביל בעמדות הפנים ,  אך בעקבות כושר ירוד שנובע מהפציעה שעבר בעונה שעברה ,  איבד את מקומו ברוטציה לטובת אייזק רוזפלט ,  שהגיע לאחרונה לקבוצה .
 ברמת גן יקוו לסיים את העסקה בימים הקרובים ,  ולהתחזק במהלך הפגרה בישראלי נוסף ,  כשעל הפרק עומדים ג'רון רוברטס ורועי ברקוביץ' ,  ובשני שחקנים זרים במקומם של אוטיס היל ואדי בארלו ששוחררו ,  כל זאת בתקווה להשיג ניצחון ליגה ראשון העונה אחרי תשעה הפסדים .
 יעקוסי  ( 29 ,  2.03 )  ,  בוגר מחלקת הנוער של מכבי רעננה ,  שיחק שנתיים בקבוצה הבוגרת לפני שעבר ללב השרון של רובי בלינקו .  הוא ניסה את מזלו במכללת פורדהאם ,  בה רשם 8 נקודות ו-6.9 ריבאונדים למשחק בעונתו האחרונה .  בעונת 2005/6 חזר לישראל וחתם בהפועל תל אביב ,  בה שיחק שנה לפני שעבר לשנתיים מוצלחות בעירוני אשקלון .  את העונה שעברה פתח בעירוני נהריה ,  אך בגמר גביע ווינר קרע את הרצועה הצולבת בברך ולא חזר לשחק .
 
מושון יעקוסי סיכם בעירוני רמת גן
תשעה הפסדים מפתיחת העונה הובילו את הקבוצה של גוט לצרף את יעקוסי ,  שעזב את בני השרון עקב מחסור בדקות משחק

