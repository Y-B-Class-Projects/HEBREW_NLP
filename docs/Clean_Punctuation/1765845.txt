מאייר עוזב את פלורידה ,  וונסטד את פיטסבורג
מכללות :  מאמן הגייטורס ,  שהצהיר אשתקד על כוונה לפרוש ,  עושה זאת  " באופן סופי ".  וונסטד בחוץ אחרי עונה מאכזבת
הפעם זה כנראה סופי .  לאחר שבחורף שעבר הודיע על עזיבה ונמלך בדעתו ,  אורבן מאייר הודיע כי הוא עוזב את פלורידה .  מאמן הגייטורס ,  שהודיע לפני פחות משנה כי יפרוש מסיבות בריאותיות ,  אמר כי הוא רוצה להשקיע יותר זמן עם המשפחה . " הפעם זה סופי ",  פסק באופן נחרץ . 
" בסופו של יום ,  אני חושב שאשפט איך הייתי כבעל וכאב ולא לפי כמות התארים שבה זכיתי ",  הודיע מאייר בן ה-46 ,  שידריך את הגייטורס למשחק אחרון באאוטבק בול ב-1 בינואר מול פן סטייט .  מאייר מאמן את פלורידה מ-2005 וזכה להארכת חוזה של שש שנים ב-2009 ,  לאחר שהצעיד את הגייטורס לשתי זכיות באליפות המכללות ,  ב-2006 וב-2008 ולגמר ה-SEC ב-2009 ,  בו הפסידו לאלבמה .  
מאמן אחר שעוזב הוא דייב וונסטד ,  בעבר מאמן מיאמי דולפינס ,  שהדריך בשש השנים האחרונות את פיטסבורג .  הפנת'רס היו מועמדים להגיע לגמר גדול בגלל חולשת הביג איסט ,  אולם סיימו במאזן חלש של 5:7 ,  שדרדר אותם לקומפאס בול חסר החשיבות . " אלה היו השנים הטובות בקריירה שלי ",  אמר וונסטד ,  שלמד בפיטסבורג , " להיות המאמן של האוניברסיטה שלי זה חלום שהתגשם ". 

מאייר עוזב את פלורידה ,  וונסטד את פיטסבורג
מכללות :  מאמן הגייטורס ,  שהצהיר אשתקד על כוונה לפרוש ,  עושה זאת  " באופן סופי ".  וונסטד בחוץ אחרי עונה מאכזבת

