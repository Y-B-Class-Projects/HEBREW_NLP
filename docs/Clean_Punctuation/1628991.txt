באפט עלול לעכב את עסקת קראפט-קדבורי :  מתנגד להנפקת מניות של קראפט
ענקית המזון האמריקאית מבקשת להנפיק 370 מיליון מניות במטרה להאיץ את רכישת יצרנית הממתקים קדבורי
ברקשייר התאוויי ,  חברת האחזקות של המיליארדר וורן באפט ,  ובעלת המניות העיקרית בענקית המזון קראפט פודס ,  אמרה היום כי הצביעה נגד הצעתה של קראפט להנפיק 370 מיליון מניות ,  שנועדה להאיץ את רכישת יצרנית הממתקים הבריטית קדבורי .  ברקשייר ,  המחזיקה ביותר מ-138 מיליון מניות של קראפט ,  או 9% ממנה ,  אמרה  " מניית קראפט ,  במחירה הנוכחי של 27 דולר ,  היא מטבע יקר מדי בשביל להשתמש בו ברכישה ".  קראפט ,  אשר נמצאת תחת לחץ לשפר את הצעתה לרכישת קדבורי ,  הציעה היום להעלות את מרכיב המזומן בסכום הרכישה ,  בסך 10.6 מיליארד ליש"ט  ( 17 מיליארד דולר )  .  ברקשייר אמרה בהצהרתה כי הנפקת מניות חדשות תאפשר לקראפט לשנות את ההצעה לכל כיוון שתרצה ." ההנפקה ,  אם תתרחש ,  תעניק לקראפט צ'ק פתוח ",  אמרה ברקשייר . " אם לנסח זאת בפשטות ,  בעלי מניות שיצביעו בחיוב ,  יאפשרו לחברה לעשות עסקת ענק מבלי לדעת את מחירה או את אמצעי התשלום ". 

באפט עלול לעכב את עסקת קראפט-קדבורי :  מתנגד להנפקת מניות של קראפט
ענקית המזון האמריקאית מבקשת להנפיק 370 מיליון מניות במטרה להאיץ את רכישת יצרנית הממתקים קדבורי

