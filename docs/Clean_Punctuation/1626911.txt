הגשם קפץ בלטיפה - הולכי הרגל קיבלו שטיפה
מזג האוויר ממשיך לעשות חסד עם חובבי שמיכות הפוך .  גשמים ירדו בכל רחבי הארץ ,  אך לקראת מחר העוצמה תחלש .  בתל אביב ירדו 21 מ"מ גשם
 ( צילום :  עוז מרון ,  עריכת וידאו :  דורון שטיין ) 
החורף עשה קאמבק :  הגשם שירד במהלך הלילה צפוי לרדת גם בהמשך היום  ( רביעי )  ,  לפרקים ,  מצפון הארץ ועד הנגב .  מהשירות המטאורולוגי נמסר ,  כי תהיה ירידה נוספת בטמפרטורות וכי ייתכנו סופות רעמים בודדות .  שלג קל אף צפוי לרדת בחרמון .  קיים חשש לשיטפונות והצפות במקומות המועדים ,  בהם מדבר יהודה ,  ים המלח ונחלי הנגב .  גם מחר צפוי לרדת גשם ,  אך בעוצמה חלשה יותר .
 נחום מאלק מחברת מטאוטק מסר לוואלה !  חדשות ,  כי היום ירדו בתל אביב 21 מילימטר של גשמים ,  בצפון רמת הגולן 19 מילימטר ,  בעכו 18 מילימטר ,  בצפת 10 מילימטר ,  בירושלים ובראשון לציון 8 מילימטר ובחיפה 7 מילימטר .  
מחר צפוי להיות מעונן חלקית בבוקר ,  וייתכן גשם מקומי קל .  כמו כן ,  תורגש עלייה בטמפרטורות .  ביום שישי הטמפרטורות יעלו והלחות תרד בהרים ובפנים הארץ .  בשבת צפוי להיות מעונן חלקית עד בהיר עם עלייה נוספת בטמפרטורות .  
הירידה בטמפרטורות ,  שהחלה אתמול צפויה להימשך היום .  ברמת הגולן ינועו הטמפרטורות בין 14 מעלות ביום ל-8 במהלך הלילה .  בחיפה צפויות 12 עד 18 מעלות ,  בתל אביב 12 עד 17 מעלות ,  בירושלים יהיו במהלך היום 14 מעלות חום ,  ובמהלך הלילה יצנחו הטמפרטורות ל-6 מעלות .  בבאר שבע צפוי להיות מעונן עם אפשרות לגשם לפרקים ,  והטמפרטורות ינועו בין 18 ביום ל-10 בלילה .  באילת צפוי להיות בהיר ,  כאשר ביום ישררו 23 מעלות חום ובלילה 13 .
 
הגשם קפץ בלטיפה - הולכי הרגל קיבלו שטיפה
מזג האוויר ממשיך לעשות חסד עם חובבי שמיכות הפוך .  גשמים ירדו בכל רחבי הארץ ,  אך לקראת מחר העוצמה תחלש .  בתל אביב ירדו 21 מ"מ גשם

