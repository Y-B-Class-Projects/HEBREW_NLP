השווקים המתעוררים משתלטים על דאבוס
בניגוד לעבר ,  כוחן הכלכלי העולה של המדינות המתפתחות מעניק להן תחושת ביטחון שמאפשרת להן לקדם בדאבוס סדר יום משלהן
ניו יורק טיימס  >  >  השווקים המתעוררים ,  המהווים קרוב לחצי מהתמ"ג העולמי כיום ,  מגיעות לכנס הפורום הכלכלי העולמי בדאבוס השנה כשכוח ההשפעה שלהן גדול מאי פעם .  לנציגים ממדינות כמו הודו וסין יש כעת יותר יכולת להשפיע על הדיונים ,  עם תחושה כי אפשר להוציא את כלכלת העולם ממיתון . " בעבר לא היו חברות ענק גלובליות במדינות כמו סין ,  הודו וברזיל .  זה משנה את אופי הדיאלוג ",  אומר טידג'יין תיאם ,  מנכ"ל ענקית הביטוח הבריטית פרודנשל ,  חברת ביטוח החיים הגדולה באינדונזיה ובשווקים מתעוררים אחרים .  בניגוד למשברים פיננסיים קודמים ,  כמו המשבר הפיננסי באסיה בסוף שנות ה-90 ומשברי האג"ח באמריקה הלטינית בעשור הקודם ,  המשבר הכלכלי הנוכחי נוצר בארה"ב ובאירופה .  ובניגוד למשברים קודמים ,  הפעם אלה סין והשווקים המתעוררים שמוציאים את כלכלת העולם ממיתון . " ברור למדי שחל חילוף משמעותי בסדר הגלובלי .  אסיה תוביל את ההתאוששות העולמית ,  אני חושב שכולם מסכימים על כך ",  אמר רוברט קימליט ,  לשעבר סגן שר האוצר האמריקאי ,  המשתתף בדאבוס . " אחד מהשינויים הבולטים שהביא המשבר היה הביטחון החדש של אנשים מהשווקים המתעוררים ,  והנכונות שלהם לקדם את הרפורמה שהן רוצות להוביל .  עברו הימים שבהם האמריקאים והאירופים הם שהעלו את כל ההצעות ",  אמר בארי אייכנגרין ,  פרופסור לכלכלה ומדע המדינה ,  שנמצא גם הוא בדאבוס .  מספר המשתתפים בפורום הכלכלי העולמי בדאבוס המגיעים ממדינות bric - ברזיל ,  רוסיה ,  הודו וסין - יותר מהוכפל מאז 2005 ל-237 ,  כ-10% מסך המשתתפים בכנס .  פוליטיקאים בכירים מכלכלות מתעוררות שצפוים לפקוד את הכנס ,  בין היתר ,  הם נשיא דרום אפריקה ג'ייקוב זומה ,  נשיא ברזיל לואיש אינסיו לולה דה שילווה ,  וסגן ראש ממשלת סין לי קשיאנג .  מייסד הפורום הכלכלי העולמי ,  קלאוס שוואב ,  זיהה מזמן את העברת העוצמה הכלכלית מהעולם המפותח לכלכלות המפתחות והחל לערוך אירועים מקבילים בדובאי ,  ריו דה ז'ניירו ובערים אחרות .  בספטמבר ערך הפורום הכלכלי העולמי את  " כנס דאבוס הקיצי "  השלישי שלו בדליאן שבסין ,  ויש אפילו כאלה שמעריכים כי דאבוס הסינית תעלה בסופו של דבר על דאבוס השווייצית .
 
השווקים המתעוררים משתלטים על דאבוס
בניגוד לעבר ,  כוחן הכלכלי העולה של המדינות המתפתחות מעניק להן תחושת ביטחון שמאפשרת להן לקדם בדאבוס סדר יום משלהן

