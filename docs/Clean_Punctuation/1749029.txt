אורקל רכשה 10.2% ממלאנוקס הישראלית
ענקית התוכנה אורקל רכשה בשוק פתוח ממניות מלאנוקס בשווי רכישה המוערך בכ-70 מיליון דולר .  אורקל מסרה כי אין בכוונתנה לבצע השתלטות עויינת . " לשתי החברות שותפות ארוכת שנים "  
לפני חודש עלתה מניית מלאנוקס ב-7.8% במהלך יום מסחר אחד אחרי שבת'ינק אקוויטי העריכו כי מלאנוקס ,  יצרנית מוצרי ההאצה לתחום השרתים ,  עשויה להיות יעד לרכישה של אורקל .  זאת ,  לאחר שלארי אליסון ,  מנכ"ל אורקל ,  אמר כי החברה תגביר את מדיניות הרכש שלה ,  וכי היא תרכוש חברות מתחום השבבים והטכנולוגיה .   ואכן ,  חודש אחרי ,  מתברר כי אין עשן בלי אש .  היום מתברר כי אורקל רכשה בתקופה האחרונה כ-10.2% ממניות מלאנוקס בשוק הפתוח .  מחירה של המניה בחודש האחרון נע סביב 20 דולר כך ששווי הרכישה מוערך בכ-70 מיליון דולר .  קרן פידליטי היא בעלת המניות הגדולה במלאנוקס ,  המחזיקה ב-11.7% ,  כאשר אלג'ר מנג'מנט מחזיקה ב-7.5% ואייל ולדמן עצמו ,  מנכ"ל החברה ,  מחזיק ב-5.3% מהמניות ,  כמו גם בית ההשקעות פסגות .  
אורקל מסרה כי אין בכוונתה לבצע השתלטות עויינת על מלאנוקס וכי מטרת הרכישה היא להשקיע במלאנוקס ולתמוך בעתידו של האינפיניבנד .  עם זאת ,  לא מן הנמנע כי אורקל תמשיך להגדיל את אחזקותיה במלאנוקס בשוק הפתוח ,  כאשר בסופו של דבר התהליך עשוי בעתיד להוביל לרכישה מלאה .  למרות זאת ,  קשה לראות רכישה מלאה של מלאנוקס על ידי אורקל ,  מאחר ואיל ולדמן ,  מנכ"ל מלאנוקס ,  הצהיר לא פעם בעבר כי בכוונתו לפתח את מלאנוקס כחברה עצמאית ולבנות ענקית ישראלית בתחום ,  כאשר החברה אף היתה במגעים לרכישת קופרגייט בעבר ,  שלא צלחו .  
עוד כתבה אורקל כי לשתי החברות יש שותפות אסטרטגית ארוכת שנים ואורקל עושה שימוש במוצרי מלאנוקס במוצרי ה-Exadata ו-Exalogic  ( שרתים )  ,  כאשר השותפות בין השתיים קריטית לאורקל .  מוצריה של מלאנוקס משלימים את אלו של אורקל בתחום השרתים ,  כאמור .  למלאנוקס יש שותפות טכנולוגית עם סאן ,  שנרכשה על ידי אורקל לפני כשנה וחצי ב-7.4 מיליארד דולר .  עוד נכתב כי מלאנוקס תוסיף לעבוד עם IBM ,  דל ו-HP ,  כפי שהיא עושה כיום .  
מלאנוקס מתמחה בפיתוח מוצרי תקשורת מבוססי מוליכים למחצה בתקן אינפיניבנד  ( InfiniBand )  ,  המותקנים במרכזי הנתונים של ארגונים ואשר מיועדים לקשר בין שרתי מחשב למערכות אחסון ולסייע בהעברת נתונים .  אינפיניבנד הוא סטנדרט לארכיטקטורת מחשוב להאצת תעבורת נתונים בין רכיבי מחשב בסביבות רשת קטנות כ-WAN ,LAN ו-SAN .  האינפיניבנד נועד לשפר את הביצועים ,  יכולת ההרחבה ,  האמינות ,  הזמינות והשמישות של שרתי הדור הבא .  מלאנוקס גם נישאת על טרנד מחשוב הענן ,  מאחר ומוצריה מאפשרים העברה מהירה יותר של מידע ,  וקיצור של ההשהייה ממנה סובלים לעתים משתמשים במחשוב ענן .  
איל ולדמן ,  מנכ"ל מלאנוקס ,  אמר כי  " למלאנוקס יש מערכת יחסים ארוכה עם סאן ,  וכעת אורקל ,  שנמשכת יותר משמונה שנים .  אנחנו מרוצים שאורקל בחרה לבצע את ההשקעה האסטרטגית במלאנוקס ומחכים להרחיב את השותפות שתמקסם את הפוטנציאל של האינפיניבנד ".  
מלאנוקס הונפקה בנאסד"ק בפברואר 2007 לפי מחיר של 17 דולר למניה ולפי שווי חברה של חצי מיליארד דולר .  כיום היא נסחרת במחיר של כ-21.25 דולר ושווי חברה של 718 מיליון דולר .  

אורקל רכשה 10.2% ממלאנוקס הישראלית
ענקית התוכנה אורקל רכשה בשוק פתוח ממניות מלאנוקס בשווי רכישה המוערך בכ-70 מיליון דולר .  אורקל מסרה כי אין בכוונתנה לבצע השתלטות עויינת . " לשתי החברות שותפות ארוכת שנים "  

