בני 14 חשודים שתקפו מינית ילדה בבית ספרם
שני נערים מת"א נעצרו בחשד שביצעו מעשים מגונים בילדה בת 12 .  במשטרה חושדים כי המעשים בוצעו בתוך שטח בית הספר בו הם לומדים .  החשודים יובאו להארכת מעצר
שני נערים בני 14 מתל אביב חשודים בהטרדה מינית ובביצוע מעשים מגונים בילדה בת 12 הלומדת בבית ספרם .  מתלונת אם הילדה ,  שהוגשה לפני מספר ימים בתחנת משטרה בדרום תל אביב ,  עולה כי אחד החשודים ניגש אל הילדה בעת ששהתה בשעות הערב בשטח בית הספר ,  איים עליה באמצעות סכין וניסה לכפות עליה לקיים עמו יחסי מין .  
אל המקום הגיע חברו ושניהם נגעו לפי החשד באזורים אינטימיים בגופה של הילדה .  השניים ברחו לאחר שהגיעה למקום חברתה של הילדה .  בעקבות חקירת המשטרה נעצרו אתמול  ( ראשון )  השניים ,  ובחקירתם קשרו עצמם לחשדות .  הבוקר הם יובאו לדיון בבית המשפט לנוער בתל אביב .
 לפני כחודשיים חשפה משטרת מחוז תל אביב מקרי אלימות שביצעו תלמידי בית ספר תיכון .  התלמידים נהגו לתקוף באלימות תלמידים אחרים ,  לתעד את התקיפות במכשירי הטלפון הנייד שלהם ולהעלות את הסרטונים לאתר שיתוף קבצים באינטרנט .
 
בני 14 חשודים שתקפו מינית ילדה בבית ספרם
שני נערים מת"א נעצרו בחשד שביצעו מעשים מגונים בילדה בת 12 .  במשטרה חושדים כי המעשים בוצעו בתוך שטח בית הספר בו הם לומדים .  החשודים יובאו להארכת מעצר

