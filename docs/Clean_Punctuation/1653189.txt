הכוח לחולל שינוי בתעסוקת החרדים - אצל הנשים בלבד 
שוק העבודה
 >  >  באחרונה הונח על שולחן הממשלה דו"ח ה-oecd במסגרת בחינת צירופה של ישראל לארגון .  הדו"ח ,  על מצב התעסוקה בישראל ,  המליץ בפני הממשלה להפעיל תוכניות להסרת חסמים והגדלת התעסוקה בקרב אוכלוסיות ששיעורי תעסוקתן נמוכים במיוחד ,  בין היתר ,  גברים חרדים .  ה-oecd אינו מומחה לתעסוקת גברים חרדים ,  הוא פשוט אימץ בהמלצותיו את דעתם של מומחים בישראל ,  הסבורים כי הדרך להגדלת ההכנסה ורמת החיים והפחתת העוני בקרב אוכלוסייה זו עוברת בעיקר בהעלאת שיעור התעסוקה של גברים חרדים ,  כלומר ,  הגדלת מספר המפרנסים .  את העתודה להגדלת מספר המפרנסים ניתן למצוא ,  לפי גישה זו ,  בקבוצת הלומדים בישיבות .  אין להתעלם מכך שהמלצת אנשי המקצוע לפעול דווקא בקרב גברים חרדים מושפעת מהגישה כי על הגבר מוטלת האחריות העיקרית לפרנסת המשפחה ,  ואילו האשה היא מפרנסת משנית .  ואולם ביחס לאוכלוסייה החרדית ,  אין לדחות על הסף השערה הפוכה - בטווח הארוך נשים חרדיות ימשיכו להגדיל את תעסוקתן ויבססו את מעמדן כמפרנס עיקרי ,  בעוד הגברים ייוותרו מפרנס משני .  ההון האנושי של הנשים החרדיות מתאים יותר להשתלבות מהירה בשוק העבודה לעומת הגברים ,  שהשקיעו בלימוד אשר זיקתו חלשה להשתלבות מהירה בשוק העבודה ,  מצב המחייב השקעה בהכשרתם והסבה עתירת זמן .  בנוסף ,  רבים מהסמינרים לנשים במגזר החרדי פתוחים לשינויים בתוכניות לימודים תוך הדגשת לימודים טכנולוגיים .  הכשרת נשים בתחומי למידה מורחבים שאינם מרוכזים רק בהכשרה במקצועות החינוך ,  פותחת ערוצי תעסוקה חדשים המותאמים לאוכלוסייה זו .  יצירת מקומות עבודה בסמיכות ליישובים חרדיים ,  כמו מודיעין עילית וביתר עילית ,  היא דוגמה לכך שאלפי נשים חרדיות ,  שלא היו בכוח העבודה או שוויתרו על עיסוק בהוראה ,  השתלבו בעבודות בתחומים מגוונים ,  לרבות בטכנולוגית המידע .  נשים חרדיות העובדות בתחומים טכנולוגיים ולא בהוראה מכפילות את שכרן ,  מעלות באופן ניכר את רמת החיים של משפחותיהן ,  ובמקביל מצמצמות את העוני .  כל זאת תוך פרק זמן קצר יחסית וללא שינוי בתעסוקת הגברים .  לעומת זאת ,  יכולת ההשתכרות של חרדים הלומדים בישיבות ומבקשים להשתלב בשוק העבודה נמוכה ואינה מהווה תמריץ חזק דיו כדי לוותר על התמיכות הניתנות להם בעת לימודיהם .  מצב זה מעודד את המשך הלימודים על חשבון היציאה לעבודה .  המסקנה היא שכדאי להגדיל את ההשקעה בנשים חרדיות .  כדאי גם לפתוח בפניהן אפשרויות לימוד של מקצועות חדשים המגדילים את אפשרויות התעסוקה שלהן בשכר גבוה ,  במקביל להרחבה של מסגרות הטיפול בילדים ,  מפני שעיקר הכוח לחולל שינוי בתעסוקה בקהילת החרדים טמון דווקא בנשים חרדיות .  הכותב הוא מנהל מינהל מחקר וכלכלה במשרד התמ"ת

הכוח לחולל שינוי בתעסוקת החרדים - אצל הנשים בלבד 
שוק העבודה

