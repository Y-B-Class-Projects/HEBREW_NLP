וול סטריט חתמה את שבוע המסחר בירוק כהה
נתוני האבטלה שהיו אופטימיים מהצפוי דחפו את המדדים המובילים לעליות שערים משמעותיות של עד 1.5% .  בסיכום שבועי הוסיפו המדדים החשובים בעולם כ-4% לערכם
שוקי המניות בעולם ממשיכים לדהור קדימה לקול צהלות המשקיעים - כשאת הטון מכתיבה הבורסה לניירות ערך בוול סטריט שבניו יורק שהוכיחה גם היום שהשמים הם הגבול וצבעם ירוק :  נתוני האבטלה הרשמיים שפורסמו עם פתיחת המסחר והצביעו על יציבות במספר דורשי העבודה ,  בניגוד לתחזיות המוקדמות שצפוי עלייה משמעותית ,  הביאו רוח חיובית וגרמו למשקיעים לקנות ולאסוף סחורה .
 בסיומו של יום עלה מדד הנאסד"ק בכאחוז וחצי ,  מדד 500 החברות המובילות הוסיף לערכו 1.4% ומדד הנאסד"ק עלה בכ-1.2% .  בסיכום שבועי עלה הנאסד"ק ב-4% ואילו הדאו ג'ונס הוסיף לערכו 2.3% .  האווירה החיובית הקרינה על כל שוקי העולם היום - וגם באירופה ובאסיה נרשמו עליות שערים משמעותיות .  לאור זאת ,  הציפייה היא כי גם באחד העם ייפתח המסחר ביום א' באווירה חיובית - בהמשך לשבוע מוצלח במיוחד שם מבחינת המשקיעים .
 נתון נוסף שהשפיע היום על המסחר הוא זה המייצג את אשראי הצרכנים בארה"ב .  זה רשם גידול מפתיע בחודש ינואר- לאחר לא פחות מ-11 חודשים של ירידה תלולה ורצופה .  על פי הנתון שפורסם עם פתיחת המסחר ע"י הפדרל-בנק אשראי הצרכנים גדל בכ-5 מיליארד דולר בתוך חודש בניגוד להערכות האנליסטים שצפו דווקא ירידה בסכום דומה .
 ראוי לציין גם את מניית אפל שעלתה היום בשיעור מרשים של 3.9% על רקע ההודעה על תחילת שיווקו של מכשיר הiPad בחנויות בעוד פחות מחודש .  הכרזת החברה הביאה לקיצו גל שמועות באשר לבעיות חמורות שנתגלו במכשיר והעלתה את אמון הצרכנים בחברה - מה שהביא את המניה לטפס חזרה מעלה .
 
וול סטריט חתמה את שבוע המסחר בירוק כהה
נתוני האבטלה שהיו אופטימיים מהצפוי דחפו את המדדים המובילים לעליות שערים משמעותיות של עד 1.5% .  בסיכום שבועי הוסיפו המדדים החשובים בעולם כ-4% לערכם

