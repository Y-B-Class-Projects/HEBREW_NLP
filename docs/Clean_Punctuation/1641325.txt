הכנסת :  השופטים לא יקבלו העלאה בשכר
ועדת הכספים של הכנסת סירבה להענות לדרישת השופטים להגדיל את עדכון שכרם ב-3.3% מעבר לעדכון האוטומטי של 0.6%
ועדת הכספים של הכנסת סירבה הבוקר להענות לדרישת השופטים להגדיל את עדכון שכרם ב-3.3% מעבר לעדכון האוטומטי של 0.6% .  עם זאת ,  בוועדה לא הושג הבוקר רוב נגד בקשת השופטים בשל תיקו בוועדה .
 יצויין כי שכרם של הנשיא והשופטים צמוד לשכר הממוצע במשק ומתעדכן אחת לשנה במשכורת ינואר .  אשתקד הקפיאה ועדת הכספים את עדכון שכרם של נושאי משרות אלה בגין שנת 2008 .  כתוצאה מכך ,  הפסידו הללו אשתקד עדכון שכר של 3.3% .  ואולם ,  כעת ,  משהסתימה הקפאת שכרם של הנשיא והשופטים ,  ביקשו השופטים להנות לא רק מעדכון שכר של 0.61% בגין 2009 ,  אלא להחזיר להם את עדכון השכר שהוקפא בשנת 2008 בשיעור של 3.3% .
 בפני הוועדה הועלו שתי הצעות :  האחת - אותה העלה יו"ר הוועדה ,  ח"כ משה גפני  ( יהדות התורה )  ,  אשר קובעת ששכרם של השופטים והנשיא יועלה השנה ב-0.61% כמו לחברי הכנסת ,  ובינואר 2011 יקבלו השופטים והנשיא עדכון שכר של 3.3% בגין הקפאתו בשנת 2008 .  בעד הצעת גפני הצביעו 4 ח"כים :  גפני ,  חיים אורון  ( מרצ )  ,  אמנון כהן  ( ש"ס )  ופאינה קירשנבאום  ( ישראל ביתנו )  .
 ההצעה השנייה הועלתה על ידי השופטים ולפיה יועלה החודש שכרם ב-3.3% מעבר לעדכון של 0.6% .  בעד הצעת השופטים הצביעו 4 ח"כים :  שי חרמש ,  שלי יחימוביץ' ,  אלכס מילר ,  ואחמד טיבי .  ח"כ ציון פיניאן  ( ליכוד )  נמנע בהצבעה .
 בעקבות התיקו הודיע גפני כי יקיים הידברות עם השופטים ועם הח"כים למציאת הצעת פשרה .
 יו"ר נציגות השופטים ,  השופטת ורדה אלשייך ,  הביעה התנגדות להצעת גפני ואמרה כי היא תפגע בפנסייה של השופטים .
 אלשייך הסבירה לח"כים כי  " אנו לא מבקשים העלאת שכר ,  אלא ,  מבקשים שהקפאת השכר  ( שעליה הוחלט ב-2009 )  תוסר כך שהשופטים יקבלו את שיעור עליית השכר הממוצע במשק בשנת 2008 .  אנו הסקטור היחידי במשק שלא יודע מתי דנים בשכר שלו .  אנו לא מנהלים משא ומתן עם אף אחד .  שוחקים את שכרנו ואת גמלתנו .  שכר השרים  ( הצמוד למדד - צ.ז )  עלה בפרופורציות אדירות לעומת שכר השופטים  ( הצמוד לשכר הממוצע במשק - צ.ז )  .
 יו"ר הוועדה ,  ח"כ משה גפני  ( יהדות התורה )  ,  התנגד לדרישת השופטים ואמר כי  " אני בעד בתי המשפט ,  אבל במצב הכלכלי אנו צריכים לתת דוגמא .  ליבי בוכה על שאנו פוגעים בשכבות הכי מסכנות וקיצצנו בדמי ההבראה לעובדים .  משכורות הבכירים הן לא נמוכות אלא טובות .  אנו שמצביעים על פגיעה בעובדי הניקיון ,  במורים ובמי שמקבלים שכר נמוך - מצביעים עבור עצמנו .  זהו מסר רע לציבור .
 אבי לוי ,  חשב הכנסת ,  הסביר כי ועדת הכספים החליטה אשתקד לבטל את עדכון השכר בגין עליית השכר הממוצעת בשנת 2008 .  לפיכך ,  כעת ,  מעודכן שכר השופטים והח"כים לפי עליית השכר הממוצעת בשנת 2009 בלבד .  הוא הסביר כי  " ועדת גרונאו "  המופקדת על שכרם ותנאיהם של הח"כים החליטה באחרונה שלא להחזיר לח"כים את הקפאת שכרם בשנת 2008 .
 לעומתו ,  יוסי כהן ,  המשנה לממונה על השכר ,  הסביר שלדעתו יש להחזיר לשופטים את שיעור הקפאת השכר - 3.3% , " אלא שהעיתוי כעת אינו מתאים ". 
ח"כ אלכס מילר  ( ישראל ביתנו )  אמר כי  " כשיוצאים מהמשבר ,  ההחלטות בדבר ההקפאה צריכות להשתנות .  משרד האוצר צריך לעשות בדק בית ולתמוך בביטול ההקפאה ".  
לדברי ח"כ אחמד טיבי  ( תע"ל )  , " אני מרגיש לא נוח ששתי שופטות בכירות באות לדבר על נושא כזה .  לא יעלה על הדעת שתהיה השוואת תנאים בין דיינים לשופטים ". 
ח"כ אמנון כהן  ( ש"ס )  אמר כי  " ניתן לשחרר את הקפאת השכר ,  כלומר להחזיר את שיעור ההקפאה -3.3% ""  .  ח"כ שי חרמש  ( קדימה )  אמר כי  " יש להיענות לבקשת השופטים .  הדיון כאן מלווה בצדקנות .  אנשים עוזבים את הסקטור הפרטי כדי לבוא לסקטור הצבורי .  השאלה היא איזה איכות שירות ציבורי אנו רוצים לקבל .
 לדעת ח"כ חיים אורון  ( מרצ )  ,  רצף ההצמדות בין נבחרי הציבור והשופטים הוא בעייתי .  היה צריך להוציא את הנשיא והשופטים מהצמדתם , " לקחו מהעובדים את דמי ההבראה ולדחות בשנה את ביטול ההקפאה לשופטים ". 
ח"כ שלי יחימוביץ  ( עבודה )  אמרה כי  " השופטים צריכים לקבל שכר מאוד גבוה .  השופטים צריכים להיות חסינים מהקפאות ולבטל את הקפאת שכרם לאלתר .  יש להעלות את שכר השופטים כי שכרם כיום אינו מספיק .  במקביל יש לנתק את שכרם משכרם של נבחרי הציבור ". 

הכנסת :  השופטים לא יקבלו העלאה בשכר
ועדת הכספים של הכנסת סירבה להענות לדרישת השופטים להגדיל את עדכון שכרם ב-3.3% מעבר לעדכון האוטומטי של 0.6%

