IBM מתחברת למדיה החברתית
בכנס עיתונאים שקיימה IBM במעבדות המחקר שלה בחיפה הציגה שורה של פיתוחים המביאים את המדיה החברתית לארגונים 
" העולם של היום הוא מאובזר ,  מחובר ומתוחכם .  ל-IBM יש חוזק בחדשנות שבאמת משנה דברים .  יש לנו יכולות מובילות בעולם בכמה נושאים ספציפיים ",  מצהיר בגאווה עודד כהן ,  מנהל מעבדות המחקר של IBM בחיפה .  במסגרת שאיפתה של החברה להיות חלק ממה שהיא קוראת  " עולם חכם יותר "   ( Smarter Planet )  היא הציגה בכנס עיתונאים כמה מהפיתוחים עליהם עובדות המעבדות .
 בין הפיתוחים שהוצגו נמצא פרויקט מחשוב הענן Reservoir ,  המנסה ליצור טכנולוגיה שתחבר ותממשק יחדיו מספר ענני מיחשוב שונים ונפרדים . " אנו רואים בעיני רוחנו מודל בו הענן קונה לו אחיזה בשוק .  רוב שירותי המחשוב יוכלו להירכש במודל ענן ",  אמר ירון וולפסטל ,  מנהל בכיר לטכנולוגיות תשתית בחברה .  וולפסטל סיפר גם על פרויקט נוסף בשם Vision ,  בו תוביל IBM קבוצה של חברות טלקום ומדיה באירופה לפיתוח ואחסון של ענן ,  פרויקט שהחברה טוענת ש"יפתח סטנדרטים ושיטות להעביר נתונים בין ספקים ". 
IBM שמה כיום דגש רב על המדיה החברתית .  דוברי החברה חוזרים ומדגישים כי הם מבינים את חשיבותו של העידן החדש בו המוני גולשים מייצרי כמויות עצומות של תכנים .  חלק ניכר מתכנים אלו יכולים לשמש חברות מסחריות ,  ו-IBM מנסה להבין איך לייצר כלים שיאפשרו את זה עבורן .  איה סופר ,  אחראית תחום אנליזות וניהול מידע ,  סיפרה כי יותר מ-200 חוקרים של החברה עובדים בתחום ומנסים לעזור לחברות להשתמש במידע שהן צוברות .
 דרך אחרת בה מנסה IBM להשתמש במדיה החברתית היא למען הקהילה .  פרויקט קטן עליו עובדים בחברה בחודשים האחרונים הוא  " אזרחים למען אזרחים ".  מדובר במערכת המשלבת בין האינטרנט להודעות SMS ,  ומכונה על ידי סימה נדלר ,  העומדת בראש המחקר בתחום התקשורת בחברה , " מערכת אד-הוקית לניהול משימות התנדבות ".  המערכת תאפשר לחברים לבקש עזרה ולהציע עזרה בתחומים שונים .  המשתמשים יכולים להגדיר בצורה פשוטה אם הם זמינים לעזרה בעיתוי הנוכחי ,  ולקבל בקשות במידה וכן .
 עוד בתחום זה הציגה IBM מערכת מדיה חברתית פנימית .  המערכת מכילה עמודי פרופיל נוסח פייסבוק ,  אך מכווננת להתעסקות ארגונית ,  כאשר היא מאפשרת בין השאר להציג מי מהמשתתפים קשור לאיזה תכנים מקומיים  ( מסמכי עבודה ,  למשל )  ועל סמך נתונים אלה לחבר בין עובדי החברה הנדרשים לעבודה משותפת .  מערכת נוספת ,  אותה הציג עידו גיא ,  מנהל מחקר מדיה חברתית ב-IBM ,  נקראת Sand  ( קיצור של Social Networks  &  Discovery )  . " הרעיון הוא מערכת גדולה שמבצעת קריאה ,  אגרגציה ואנליזה של מערכות רבות ויוצרת גרף חברתי עשיר שמייצר מודל מהקשרים בין הישויות ,  הסביר גיא וסיפר שהמערכת מסוגלת ללמוד את ההקשרים ובהתאם להם להציע למשתתפים חומרים שעשויים להיות רלוונטיים לעבודתם .
 
IBM מתחברת למדיה החברתית
בכנס עיתונאים שקיימה IBM במעבדות המחקר שלה בחיפה הציגה שורה של פיתוחים המביאים את המדיה החברתית לארגונים

