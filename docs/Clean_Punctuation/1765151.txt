נרדף בגלל קנס - ויפוצה ב-50 אלף שקלים
בהימ"ש פסק כי אדם שקיבל קנס בסך 70 שקלים בשל עבירת חניה שעשה ב-1997 וסבל במשך שנים מהליכי גבייה שכללו עיקולים שונים - יזכה לפיצוי גבוה בגלל התיישנות העבירה
עיריית הרצליה ,  משרד עו"ד משה נסים ,  רינקוב ,  סנדרוביץ ,  משרד עו"ד רון חמד ועו"ד יצחק וייסמן ישלמו ביחד 50 אלף שקל לאברהם חנוך כרם לאחר שהעירייה נתנה לו קנס בסך 70 שקל בשל עבירת חניה ב-1997 ושלחה לו מכתבי התראה לכתובת לא נכונה במשך שנים .  בנוסף ,  ישלמו לו הנתבעים 20 אלף שקל שכר טרחת עו"ד והוצאות משפט - כך קבע אתמול השופט דן מור מבית משפט השלום בתל אביב .  
בתביעה שהגיש ב-2009 טען כרם כי הקנס שהוטל עליו בשל עבירת חניה התיישן כך שהעירייה ומשרדי עורכי הדין התרשלו כאשר המשיכו בהליכי הגבייה נגדו ,  שכללו עיקול מטלטלין בביתו ועיקול שהטילו על חשבונותיו בבנקים שונים .  העיקולים ,  טען כרם ,  גרמו לו נזק ישיר והם מהווים פרסום לשון הרע ופגיעה בפרטיותו .  
הנתבעים טענו כי פעלו כדין ,  הקנס שהוטל לא התיישן וכל פעולותיהם נעשו כחוק .  לגרסתם ,  בין השנים 2000 ועד 2007 הם שלחו מכתבי דרישה רבים לתובע לתשלום הקנס .  ב-2007 הוטל עיקול על חשבונו בבנק דיסקונט ,  ב-2008 הוטלו עיקולים בבנק לאומי והפועלים וב-2009 בבנק מרכנתיל .  העירייה אף שלחה גובים לדירתו של כרם על מנת לעקל מטלטלין ,  אך הוא לא היה בדירה ולכן לא עוקלו לו נכסים .  
כרם לא הכחיש כי ביצע עבירת חניה .  השופט קבע כי מדובר בעבירה שתקופת ההתיישנות עליה היא שלוש שנים ולכן הקנס שהוטל כעונש התיישן ובטל ב-2000 . " אם בוצעו לאחר מכן פעולות גבייה כנגד התובע ונגרם לו נזק ,  פעולות אלה הינן ,  לכאורה ,  רשלניות "  קבע השופט .  
השופט הצביע על כך שמכתבי הדרישה לתשלום הקנס נשלחו לכתובת לא נכונה של כרם ,  אף שהוא עדכן את כתובתו אצל פקיד הרישום וברישיון הנהיגה .  מכתבים אלו הוחזרו לשלוחים והשופט מציין כי עיריית הרצליה היתה צריכה לברר את המען הנכון של כרם לפי מרשם האוכלוסין ורק אז להמשיך בניסיונות משלוח ההודעה על הקנס .  
השופט פסק כי  " לאחר שהוכח כי הקנס התיישן כל פעולות הגבייה שהתבצעו הן פעולות רשלניות .  רשות מקומית ,  המפעילה את כוחותיה על פי דין ,  חייבת לנהוג במיומנות ובשקיקה סבירה למנוע פגיעה ונזק לאזרח שלא לצורך ,  וכך במיוחד עורכי דין שנשכרו לצורך ביצוע אותן פעולות גבייה ". 

נרדף בגלל קנס - ויפוצה ב-50 אלף שקלים
בהימ"ש פסק כי אדם שקיבל קנס בסך 70 שקלים בשל עבירת חניה שעשה ב-1997 וסבל במשך שנים מהליכי גבייה שכללו עיקולים שונים - יזכה לפיצוי גבוה בגלל התיישנות העבירה

