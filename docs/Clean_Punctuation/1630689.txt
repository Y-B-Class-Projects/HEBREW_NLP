הוועד המנהל של רשות השידור דחה ההחלטה בעניין השבתת המגן
חלק מהוועדים שהגיעו היום לדיון סירבו להיפגש עם הנהלת הרשות ;  טכנאי הטלוויזיה כלל לא הגיעו
הוועד המנהל של רשות השידור דחה בישיבתו היום את ההחלטה בנוגע לאישור השבתת המגן שביקשה הנהלת הרשות ,  וידון בנושא בפגישתו הבאה שטרם נקבעה .  כפי שנחשף ב-themarker ביום שישי האחרון ,  הנהלת הרשות ביקשה מהוועד המנהל לאשר לה השבתת מגן ,  כלומר השבתה מרצון של גופים שלמים ברשות השידור ,  זאת כדי להתמודד עם השבתות שהטכנאים יוכלו לנקוט בהן החל מה-17 בינואר ,  וכן על מנת שלא לשלם את שכר העובדים במקרה של שביתה שתיכפה על חלק מהם על ידי הוועדים.בישיבה מוקדמת יותר שנערכה בין ועדי העובדים לוועד המנהל סירבו חלק מהוועדים להיפגש עם נציגי ההנהלה וביקשו לדבר עם הוועד בלבד ,  ואילו ועד טכנאי הטלוויזיה כלל לא הגיע לדיון .  במידה ותקבל הנהלת הרשות את האישור לפתוח בשביתת מגן ,  הדבר יכול להביא לה שתי תועלות מרכזיות - הראשונה היא כוח מול העובדים אשר חלק מהם  ( ועדי הטכנאים השונים )  מתכוונים לפתוח בשביתות ועיצומים ב-17 לינואר ,  והשני הוא שבמקרה שאכן ישביתו הטכנאים גופים ברשות כמו תחנות רדיו ,  השבתת המגן של ההנהלה תוכל להימנע מלשלם את שכרם של שאר העובדים שלא ביקשו לשבות אלא השביתה נכפתה עליהם ,  כמו עיתונאים ועובדי מינהלה.מרשות השידור נמסר בתגובה : " הוועד המנהל החליט לדחות החלטתו לישיבה הבאה ". 

הוועד המנהל של רשות השידור דחה ההחלטה בעניין השבתת המגן
חלק מהוועדים שהגיעו היום לדיון סירבו להיפגש עם הנהלת הרשות ;  טכנאי הטלוויזיה כלל לא הגיעו

