למרות הקמפיין הפרסומי :  מגה בול אינה בהכרח זולה יותר משופרסל דיל 
TheMarker בדק סל מוצרים המקבילים לאלו שמופיעים בפרסומות ,  אך מתוצרת חברות או בגדלים שונים ,  וגילה כי הבדלי המחירים אינם משמעותיים .  רמי לוי התגלתה כזולה מבין השלוש
 >  >  המלחמה בין דודי ויסמן לנוחי דנקנר עולה מדרגה .  רבוע כחול ,  הרשת השנייה בגודלה בישראל אחרי שופרסל ,  המפעילה את מגה ,  מגה בול ומגה בעיר ,  העלתה ביום חמישי קמפיין אגרסיבי מול שופרסל דיל .  רבוע כחול בחרה לחרוג מהמנהג לא להזכיר בקמפיינים פרסומיים באופן ישיר את שם המתחרה אלא לומר כי מדובר בהשוואה למתחרה המוביל .  רבוע כחול ציינה מפורשות את שמה של שופרסל דיל ,  זרוע הדיסקאונט של שופרסל שמתחרה מול זרוע הדיסקאונט של רבוע כחול ,  מגה בול .  בפרסומת ,  בכיכובו של הפרזנטור אברי גלעד ,  מקבלות שתי נשים רשימת קניות שבה 34 מוצרים זהים ונשלחות לרכוש אותם ,  האחת בסניף מגה בול והשנייה בשופרסל דיל .  לאחר הקניות הן מדווחות כי אותו סל מוצרים שעלה בשופרסל דיל כ-642 שקל ,  עלה במגה בול 582 שקל בלבד - הפרש של 60 שקל .  כדי להשיק את הקמפיין החדש בחרה רבוע כחול במועד עתיר רייטינג במיוחד ,  כששידרה את הפרסומת כמה פעמים בתוכנית  " גמר האח הגדול "  בערוץ 2 . " הבדיקה של מגה בול לא מראה כלום .  זה ממש לא חוכמה .  הם יכולים לבחור מוצרים ואז להוריד את מחירם לפני הבדיקה .  כשהתקשורת עושה בדיקת מחירים של סל ממוצע היא בוחרת את המוצרים באופן אקראי ,  אך כשרשת עושה את הבדיקה היא כמובן תבחר מוצרים שזולים יותר אצלה .  כל רשת יכולה לבחור בלי בעיה סל שאצלה הוא זול יותר ",  אמר ל-themarker בכיר ברשת מזון מתחרה ,  שאינה שופרסל .  בסל המוצרים שנבחר לפרסומת כמעט כל המוצרים זולים יותר במגה בול לעומת שופרסל דיל .  themarker בדק סל מוצרים אחר ,  מצומצם יותר ,  עם מוצרים דומים לאלה שנבדקו בפרסומת .  בנוסף ,  הכנסנו להשוואה את רשת הדיסקאונט רמי לוי שיווק השקמה .  מבדיקת themarker ,  שכללה סל של 13 מוצרים ,  עולה כי מגה בול מציעה סל דווקא יקר יותר מזה של שופרסל דיל בכ-8 שקלים ,  ואילו רמי לוי היא הזולה ביותר בהפרש של כ-39 שקל ממגה בול ובכ-30.5 שקל משופרסל דיל .  מאז השיקה את מגה בול בדצמבר 2008 יצאה רבוע כחול בכמה מהלכים אגרסיביים שמשכו אש .  החברה הודיעה כי תוריד מחירים של 3,000 מוצרים ולא תעלה את מחירם עד סוף 2009 .  את חמתם של הספקים הציתה כשיצאה בקמפיין שקרא לא לקנות מוצרים של החברות המובילות ,  היקרים יותר רק מכיוון שהם  " מותג ",  אלא לקנות את המוצרים של המותג הפרטי של הרשת .  גם במקרה זה נפתחה חזית שלא היתה קיימת קודם לכן .  דו"חות רבוע כחול לרבעון הרביעי של 2009 יתפרסמו רק בשבוע הבא ,  ואולם מנתוני חברת המחקר נילסן ,  שפורסמו ב-themarker ,  עולה כי נתח השוק של החברה קטן ב-2009 .  ב-2008 היה נתח השוק של רבוע כחול 21.8% ואילו את 2009 סיימה עם 20.5% .  במקביל ,  נתח השוק של שופרסל עלה מ-36.7% ל-37% בממוצע ב-2009 .  עם זאת ,  ייתכן כי הדבר נובע מהיחלשות רשת שפע שוק של רבוע כחול ,  הפונה בעיקר למגזר החרדי .  מרבוע כחול נמסר בתגובה : " כפי שהוכח לא פעם בעבר על ידי סקרים בלתי תלויים ,  מגה בול הינה הזולה ביותר בעבור סל קניות ממוצע .  אנו מתחייבים להמשיך ולשמור על המחירים הזולים בישראל ".  דובר שופרסל מסר בתגובה : " שופרסל דיל מציגה ,  כמו תמיד ,  את סל הקניות הזול ביותר לאורך זמן ,  בהתייחס למאות פריטים ,  וכך גם לפסח 2010 ".  רמי לוי ,  הבעלים של שיווק השקמה ,  מסר : " אנחנו מבטיחים ללקוחותינו להיות הכי זולים .  למרות כל ההצהרות של המתחרים ,  אנחנו מקיימים וממשיכים להיות נאמנים ללקוחות שלנו ". 

למרות הקמפיין הפרסומי :  מגה בול אינה בהכרח זולה יותר משופרסל דיל 
TheMarker בדק סל מוצרים המקבילים לאלו שמופיעים בפרסומות ,  אך מתוצרת חברות או בגדלים שונים ,  וגילה כי הבדלי המחירים אינם משמעותיים .  רמי לוי התגלתה כזולה מבין השלוש

