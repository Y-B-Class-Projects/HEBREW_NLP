הטריידים ,  רווחים ראשונים
דאלאס ,  שגברה על אינדיאנה ,  כבר ב-0:4 עם הייווד כסנטר ,  בעוד בלאץ' פורח בוויזארדס ,  שגברו על הניקס .  אטלנטה ניצחה ביוטה
חמישה משחקים נערכו הלילה  ( שלישי )  ב-NBA ,  ואומנם אף אחד מהם לא כלל את הקבוצות האטרקטיביות שיש לליגה להציע  ( אפילו לא את סקרמנטו !  )  ,  אך עדיין קיבלנו מספר אירועים מעניינים .  למשל ,  אטלנטה הגיעה ליוטה ,  והשיגה ניצחון חוץ מרשים ,  100:105 .  דאלאס נהנתה מניצחון רביעי רצוף עם הסנטר ברנדן הייווד ,  כשהפעם הקורבן הייתה אינדיאנה .  ניו יורק שוב סבלה מערב קליעות אומלל ,  כשאנדרו בוגוט ומילווקי הביכו אותה בבית עם ניצחון 67:83 .  עוד שחקן שנהנה מהטריידים האחרונים הוא אנדריי בלאץ' ,  שהוליך את הוויזארדס לניצחון ביתי על שיקגו ,  95:101 .  
תוצאות הלילה :  יוטה  ( 20:36 )  - אטלנטה  ( 20:35 )  105:100דאלאס  ( 21:36 )  - אינדיאנה  ( 37:19 )  82:91ניו יורק  ( 36:19 )  - מילווקי  ( 28:27 )  83:67וושינגטון  ( 34:20 )  - שיקגו  ( 27:29 )  95:101לא .  קליפרס  ( 33:23 )  - שארלוט  ( 28:27 )  94:98
דאלאס  ( 21:36 )  - אינדיאנה  ( 37:19 )  82:91
ברנדן הייווד השווה שיא קריירה של 20 ריבאונדים ,  הוסיף 13 נקודות ,  ודאלאס כבר במאזן 0:4 איתו כסנטר פותח ,  מאז הצטרף ב-13 בפברואר מוושינגטון .  אומנם דאלאס נהנתה ערב שני ברציפות מהיעדרותו של הכוכב של היריבה  ( הלילה דני גריינג'ר הפצוע לא שיחק ,  לעומת וויד ממיאמי שנעדר במשחק הקודם )  ,  אבל האנרגיות שהייווד מוסיף להגנה הלא יציבה של המאבס נותנים מעט תקווה זמנית לאוהדים בטקסס .  דרק נוביצקי תרם 23 נקודות ,  וקבוצתו ניצחה על אף שקלעה ב-38 אחוז בלבד מהשדה .  ג'ייסון קיד הוסיף 10 נקודות ו-7 אסיסטים ,  ג'ייסון טרי קלע 14 .  בשורות הפייסרס בלט טי-ג'יי פורד ,  שקלע 14 ,  וטרוי מרפי ,  שקלע 10 וקלט 11 ,  השניים היחידים שקלעו בספרות כפולות בשורות המפסידים .  
יוטה  ( 20:36 )  - אטלנטה  ( 20:35 )  105:100
הפעם האחרונה שאטלנטה חגגה ניצחון בסולט לייק סיטי הייתה כשדומיניק ווילקינס כיכב בשורותיה ,  כשקלע 43 נקודות בפברואר 1993 .  הלילה ג'ו ג'ונסון קלע 28  ( 12 מ-19 מהשדה ,  6 ריבאנדים ו-6 אסיסטים )  ,  ג'וש סמית הוסיף 18  ( 9 ריבאונדים ו-5 אסיסטים )  ,  וההוקס ניצלו סגל חסר של הג'אז כדי להשלים ניצחון ראשון ביוטה אחרי 17 שנה .  אטלנטה עלתה לרבע הרביעי בפיגור ,  אבל שלשה של ג'ונסון 2:28 דקות לסיום העניקה להוקס יתרון ,  שעליו שמרו עד לסיום .  הג'אז שיחקו בלי דרון וויליאמס ואנדריי קירילנקו ,  וראו את אטלנטה מפגישה ב-54 אחוז מהשדה ,  כולל 50 אחוז מעבר לקשת  ( 8 מ-16 )  .  יוטה אומנם הובילה בריבאונד 33:43 ונהנתה משבעה שחקנים עם ספרות כפולות ,  אבל מלבד לקרלוס בוזר ,  שהיה קרוב לטריפל דאבל מרשים  ( 12 נקודות ,  10 ריבאונדים ו-8 אסיסטים )  ,  לא ראתה אף אחד מתעלה .  רוני פרייס קלע 13 וחילק 6 ,  פול מילסאפ קלע 14 וקטף 9 .
 ניו יורק  ( 36:19 )  - מילווקי  ( 28:27 )  83:67
אנדרו בוגוט ניצל הרכב נמוך של הניקס כדי להשלים ערב חגיגי ,  וקלע 24 נקודות וקלט 20 ריבאונדים כדי לקבוע ערב שלישי בקריירה של 20-20 .  הניקס סבלו מערב ההתקפה הכי גרוע שלהם בשנתיים האחרונות  ( 26 נקודות במחצית השנייה )  ,  וההתלהבות מהצטרפותו של טרייסי מקגריידי מקבלת פרופורציה אחרת .  מגריידי ,  אגב ,  סיים עם 15 נקודות  ( 5 מ-14 מהשדה )  וספג מכה בברכיים ,  ולפיכך עלול להחמיץ את המשחק הבא של הניקס מול בוסטון .  הבאקס ,  ששלטו מתחת לסלים עם יתרון 35:61 בריבאונד ,  ראו גם את ג'ון סלמונס נהנה מ-15 נקודות .  הניקס ,  לעומת זאת ,  קלעו ב-33 אחוז מהשדה וסיימו 48 דקות עם עשרה אסיסטים בלבד .  לסיכום ,  המאזן של המצטרפים החדשים בניו יורק :  מגריידי 15 ופציעה ,  סרחיו רודריגז 4 נקודות  ( 2 מ-8 מהשדה )  ,  אדי האוס 10 נקודות  ( 4 מ-16 מהשדה )  .
 וושינגטון  ( 34:20 )  - שיקגו  ( 27:29 )  95:101
רק בחודש שעבר אנדריי בלאץ' התלונן על כך שהקבוצה לא עובדת בשבילו מספיק ,  אבל מאז שבאטלר וג'יימיסון עזבו את וושינגטון ,  הוא פורח .  בלאץ' ,  שקלע הלילה 25 נקודות והוסיף 11 ריבאונדים ,  סיים שוב כקלע הבולט של קבוצתו ,  שרשמה ניצחון ביתי שלישי ברציפות ובמאזן 1:3 מאז הטריידים .  הבשורה הפחות נעימה לוויזארדס הגיעה מג'וש הווארד ,  שדידה החוצה אחרי 8 דקות בעקבות היתקלות בפליפ מארי ,  לא חזר לשחק ומצבו יתברר בהמשך .  אל ת'ורנתון קלע 17 וקלט 7 לוושינגטון ,  רנדי פוי הוסיף 16 וחילק 9 למנצחת .  דרק רוז קלע 22 לבולס ,  שנעצרו אחרי רצף של ארבעה ניצחונות .
 לא .  קליפרס  ( 33:23 )  - שארלוט  ( 28:27 )  94:98
חמש דקות לסיום שארלוט עוד הוליכה בשש הפרש ,  אך ריצת 9:19 בדקות האחרונות הכריעה את הסיפור והשאירה את הניצחון בלוס אנג'לס .  קריס קיימן קלע 18 וקטף 13 ,  רסואל באטלר קלע 20 ,  ברון דייויס קלע 10 וחילק 10 ,  דרו גודן קלע 10 וקטף 9 ,  אריק גורדון קלע 11 וחילק 5 ,  והקליפרס ,  ששלטו בריבאונד  ( 34:48 )  ,  נהנו ממשחק מאוזן .  שארלוט ,  מנגד ,  ראתה את ג'ראלד וואלאס קולע 32  ( 10 מ-17 מהשדה ,  10 מ-11 מהקו )  וקוטף 12 ,  בוריס דיאו היה קרוב לטריפל דאבל עם 20 נקודות ,  9 ריבאונדים ו-9 אסיסטים ,  אבל הסגל הקצר של הבובקאטס ,  שכלל שמונה שחקנים בלבד ,  לא הספיק .
 
הטריידים ,  רווחים ראשונים
דאלאס ,  שגברה על אינדיאנה ,  כבר ב-0:4 עם הייווד כסנטר ,  בעוד בלאץ' פורח בוויזארדס ,  שגברו על הניקס .  אטלנטה ניצחה ביוטה

