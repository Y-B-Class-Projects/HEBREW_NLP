טויוטה תכחיש מחר ההשערות כי ההאצה הפתאומית בחלק מדגמיה נובעת מבעיה אלקטרונית
טויוטה תנהל אירוע מחר במהלכו תציין כי אין אמת בדברי מרצה באוני' קרבונדייל על דוושת הגז
טויוטה מוטור ,  יצרנית המכוניות שנאלצה להשיב למוסכים למעלה מ-8.5 מיליון מכוניות ברחבי העולם ,  מתכננת להכחיש מחר את ההשערות כי המערכת האלקטרונית של האוטו היא זו שהביאה לבעיית ההאצה הפתאומית בחלק מדגמיה.טויוטה מתכננת לנהל אירוע במהלכו תציין כי אין אמת בדברי דיוויד וו .  גילברט - מרצה באוניברסיטת קרבונדייל בדרום אילינוי ,  אשר אמר כי דוושת הגז של המכוניות אינה האשמה בהאצה הפתאומית .  גילברט אמר כי הצליח לשחזר את בעיית ההאצה הפתאומית במכוניות טויוטה על ידי התערבות במערכת האלקטרוניקה.החברה זימנה לאירוע את מנהל המרכז למחקר המכוניות מאוניברסיטת סטנפורד להפריך את טענותיו של גילברט .  כריס גרדס צפוי להראות כי אותן האצות שהצליח גילברט להשיג  " הן לא מציאותיות לחלוטין תחת תנאי העולם האמיתי וכי אפשר להשיג אותן באמצעות אותן הדרכים שנקט גילברט בכל מכונית אחרת ". טויוטה שכרה בנוסף את שירותיה של חברת הייעוץ אקספוננט כדי לבחון האם בעיה במערכת האלקטרוניקה עלולה לגרום להאצה פתאומית של כלי הרכב .  לפי דו"ח החברה אין קשר בין המערכת האלקטרונית לבעיה.האירוע המתוכנן למחר הוא חלק מניסיונותיה של טויוטה לתקן את הפגיעה במוניטין של החברה בעקבות השבת המכוניות למוסכים .
 
טויוטה תכחיש מחר ההשערות כי ההאצה הפתאומית בחלק מדגמיה נובעת מבעיה אלקטרונית
טויוטה תנהל אירוע מחר במהלכו תציין כי אין אמת בדברי מרצה באוני' קרבונדייל על דוושת הגז

