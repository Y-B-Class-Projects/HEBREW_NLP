סופת השלג עלתה לצפון מזרח ארה"ב מאות מיליוני דולרים
אתמול חודשו הטיסות מנמלי התעופה הגדולים בניו יורק ,  אך התושבים המשיכו לסבול משיבושים חמורים בתחבורה הציבורית
וסוכנויות הידיעות  >  >  דצמבר הסוער זה יותר מ-60 שנה שיתק את הפעילות הכלכלית בצפון מזרח ארה"ב למשך יומיים בלבד ,  אך הנזקים הכלכליים עלולים להסתכם במיליארדי דולרים .  לפי מחקר של חברת his גלובל אינסייט ,  הנזק הכלכלי כתוצאה מהשבתת הפעילות הכלכלית לאורך החוף המזרחי נע בין 183.5 מיליון דולר במדינת מרילנד ,  ל-700 מיליון דולר במדינת ניו יורק .  הסופה הגיעה לניו יורק יום לאחר חג המולד - אחד מחמשת ימי הקניות העמוסים בשנה .  הקמעוניות עשויות להתאושש בתוך שבועיים מאובדן המכירות ,  העריך מרשל כהן ,  אנליסט בכיר לתעשיית הקמעונות בחברת המחקר npd .  כמות השלג שירד היתה החמישית בהיקפה בתולדות העיר ,  לדברי נציב התברואה של ניו יורק ,  ג'ון דוהרטי .  ואולם ניו יורק ,  שניצבת בפני גירעון של 2.5 מיליארד דולר בתקציב בסך 65 מיליארד דולר הצפוי ל-2011 ,  תיפגע יותר מאובדן הפעילות הכלכלית מאשר מעלויות פינוי השלג ,  אמר ראש עיריית ניו יורק ,  מייקל בלומברג ,  במסיבת עיתונאים שכינס בבניין העירייה .  תושבי העיר המשיכו לסבול גם אתמול משיבושים בתחבורה הציבורית ,  עקב הרוחות העזות ,  שמקשות על פינוי השלג מהכבישים .  עם זאת ,  נמלי התעופה קנדי ולה גווארדיה בניו יורק וליברטי בניוארק נפתחו ביום שני בלילה לטיסות יוצאות ,  לאחר שיותר מ-6,000 טיסות - רובן בשדות התעופה הללו - בוטלו ביומיים שקדמו לכך .  הליין בקר ,  אנליסטית בחברת דאלמן רוז ,  מעריכה כי חברות התעופה עלולות להפסיד 100 מיליון דולר בעקבות הסערה .  למזלן של החברות התעופה ,  לדבריה ,  רבים מהנוסעים יזמינו כרטיסים לטיסות מאוחרות יותר , " משום שאנשים צריכים לחזור הביתה לרגל החגים ".  חברת התחבורה הציבורית ניו ג'רזי טרנזיט ,  שמובילה כ-170 אלף נוסעים מניו יורק ואליה מדי יום ,  הודיעה אתמול לנוסעים כי עליהם לצפות לעיכובים בשל תנאי הדרך הקשים .  חברת הרכבות אמטראק הודיעה כי קווי הרכבת בין בוסטון ,  וושינגטון וניו יורק שבו לפעול לאחר שהושבתו ביום שני .  יותר מ-30 ס"מ של שלג בממוצע ירדו בצפון מזרח ארה"ב שלשום ,  וכמה אזורים בניו ג'רזי זכו לשלג בגובה של 76 ס"מ - לפי חברת החזאות המסחרית accuweather .
 
סופת השלג עלתה לצפון מזרח ארה"ב מאות מיליוני דולרים
אתמול חודשו הטיסות מנמלי התעופה הגדולים בניו יורק ,  אך התושבים המשיכו לסבול משיבושים חמורים בתחבורה הציבורית

