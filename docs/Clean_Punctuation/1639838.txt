מצב כוכבי השבוע
השבוע המתחיל ב-7.2.10 יביא למינון גבוה במיוחד של יזמות חברתיות ,  ויאפשר לאנשים חדשים להיכנס אל חיינו
נראה שהתקשורת של כולנו עוברת שינוי השבוע ,  עם מעברו של מרקורי למזל דלי .  כעת מקבץ הכוכבים במזל הזה גדול במיוחד ,  והוא משפיע בעיקר על הצד החברתי והקולקטיבי שלנו .  יתכן ודווקא עכשיו נראה מינון גבוה במיוחד של יזמות חברתיות ,  פעילות חברתית פוליטית ,  ודיאלוג חברתי אינטנסיבי יותר גם בחיי היום יום שלנו .  זהו זמן טוב לאפשר לאנשים חדשים להיכנס לחיינו ,  לשמוע דעות שונות ממה שהכרנו ,  ולגלות מינון גבוה של פתיחות לרעיונות חדשים .
 המעבר המשמעותי של השבוע  מעברו של כוכב מרקורי ממזל גדי הנוקשה ,  למזל דלי החברתי .  בכך מצטרף מרקורי הן לשמש והן לוונוס שכבר נמצאות שם ,  ונראה שהטון השולט השבוע יהיה קליל וחברתי יותר ,  עם תקשורת פתוחה ומאפשרת .  זמן מצוין לשתף אחרים בתובנות שלנו ,  ולא להשאיר דברים בבטן .  מי בעיקר יושפע מהמעבר הזה ?  מזלות תאומים ,  בתולה ,  דלי ואריה .
 הרגשות השבוע - פתוחים ,  קלילים וזורמים .  ונוס שוהה במזל דלי זה השבוע האחרון ,  וזה עדיין זמן מצוין להכיר חברים וידידים חדשים ,  לבנות קשרים חדשים שיעזרו לנו לקדם את הרעיונות שלנו ,  ולקדם את עצמנו עם ובעזרת מוסדות וארגונים בחיינו ,  כשהפן החברתי שלנו ידידותי במיוחד ,  אם כי לא באופן אישי מדי .  נצלו את הזמן הזה לכל אלה ,  כי כבר בסוף השבוע האנרגיה הזו משתנה ,  והופכת אישית ורגשית הרבה יותר .
 עשייה ופעולה  אלה עדיין אינן במיטבן גם השבוע .  נכון שיש הרבה יזמות חדשות לעשייה באויר ,  אבל הילוכו האחורי של כוכב מרס האחראי על הדרייב והעשייה שלנו עדיין נמשך ,  וחשוב עכשיו לפעול באופן זהיר במיוחד ,  כי עד אמצע חודש מרץ יזמות חדשות עלולות לעבור עדיין לא מעט שינויים .
 ועד שנבין ונדע שתקשורת אמיתית היא קודם כל בין אדם לבין עצמו ורק אחר כך מגיעה הפרשנות שלה אל העולם וממנו  שבוע טוב .
 טלהמרס שליט המזל שלכם ממשיך לשהות במזל אריה בהילוך אחורי ,  ולעזור לכם לסגור מעגלים הקשורים לצד ההרפתקני והיצירתי שלכם .  זוית של מתח שהוא יוצר השבוע עם כוכב פלוטו הכוחני ,  עלולה להביא איתה מאבקי כוח קטנים ,  ודרמות מיותרות .  זהירות ! 
שורונוס שליטת המזל שלכם שוהה עדיין קרוב לשמש במזל דלי בתחילת השבוע ,  אבל בהמשך היא מתרחקת ממנה ועוברת למזל דגים .  מיקום מעניין כשלעצמו ,  שהופך אתכם מאסרטיביים וקרייריסטים בחודש הקודם ,  לידידותיים וחברתיים בחודש הזה .  מעניין .
 תאומיםמרקורי שליט המזל שלכם שוהה עדיין במזל גדי הנוקשה והביקורתי גם בתחילת השבוע הזה ועוזר לכם לסיים את תהליך ההתארגנות המעשית שלכם .  בהמשך השבוע הוא עובר למזל דלי ,  ומביא איתו פתיחות מעניינת לרעיונות חדשים ולנסיעות כאלה ואחרות .
 סרטןיש הרבה תכניות בקנה ,  אבל מעברו של כוכב מרקורי למזל דלי ,  מקום בו שוהות עכשיו ונוס והשמש בתחילת השבוע ,  עלול להביא איתו שבוע מרוגש ולא יציב עם צורך לפעול בזהירות רבה ,  ולהימנע מעשייה אימפולסיבית .  בהמשך השבוע עוברת ונוס למזל דגים ,  והלב נפתח לו .
 אריההשמש נמצאת עוד שבוע במזל דלי מול המזל שלכם ושמה עדיין את הדגש על כל מה שקשור לזוגיות ויחסים או שותפויות ,  ובעיקר על המילה דיאלוג .  הזולת עדיין חשוב למדי ,  וגם מערכות היחסים עם העולם משמעותיות .  כדאי לשים דגש מיוחד על מיסוד יחסים ,  או היכרויות חדשות .
 בתולהמעברו של כוכב מרקורי למזל דלי השבוע מגביר את הצורך להצטיין בתחום המקצועי ,  להראות תוצאות בשטח ,  להפגין שליטה במה שחשוב לכם ,  ולהראות לעולם מה אתם שווים באמת .  במקביל ,  השקיעו קצת יותר מחשבה בבריאות שלכם ,  צאו לבדיקות ,  והשקיעו גם בגוף .
 מאזנייםונוס שליטת המזל שלכם שוהה זה השבוע האחרון במזל דלי ,  וכדאי לנצל את המיקום הזה כדי לשפר עמדות בצד החברתי שלכם ,  ובמקביל גם להשקיע בצד הרומנטי .  מילים רכות ,  חיזור עדין אך תקיף ,  לב פתוח לרווחה  נראה שאלה חשובים השבוע במיוחד .
 עקרבלמקבץ הכוכבים שממשיך לגדול במזל דלי נוסף השבוע גם כוכב מרקורי ,  וזה מראה שנושאי בית ומשפחה ממשיכים להיות גם השבוע מודגשים בחייכם ,  עקרבים .  מרקורי עוזר לכם לשתף את בני הבית ברגשות ובדברים שחשובים לכם ,  ולכן זה הזמן לדבר ולחלוק  והרבה ,  אם אפשר .
 קשתתקשורת  נראה שכדאי להתמקד בה גם השבוע ,  קשתים ,  ואולי אפילו יותר מאשר בשבוע הקודם .  השמש ,  ונוס ומרקורי שעובר גם הוא השבוע למזל דלי מדגישים את הצורך בתקשורת מילולית רבה יותר ,  וזה אולי הזמן למצוא לכם פרטנרים לתקשורת הזו  חברים וידידים  ולדבר .
 גדיכוכב מרקורי עובר השבוע ממזל גדי למזל דלי ,  ואת החודש הקרוב יבלה בבית הכספים שלכם .  אולי זה באמת הזמן לעשות עבודת עומק בכל מה שקשור לכספים ולצד הכלכלי ,  לשתף אחרים במה שעובר עליכם ,  לקבל עצות חכמות ,  ובעיקר  לרדת לקרקע ,  ולהשקיע בחשבון הבנק .
 דליאל ים האקשן שמתרחש עכשיו במזל שלכם וכולל את השמש וונוס מצטרף מהשבוע גם כוכב מרקורי ,  ונראה שהחגיגה בעיצומה .  מרקורי עוזר לכם לא רק לחוות השבוע את הדברים אלא גם  ובעיקר  לדבר עליהם ,  לנתח ,  להבין ,  לשתף ,  ולתת להם ביטוי מילולי כמו שאתם אוהבים .
 דגיםמעברו של מרקורי כוכב התקשורת למזל דלי מגביר את התחושה שרוב האקשן דווקא מאחורי הקלעים ולא בקדמת הבמה ,  וכדאי לחכות בסבלנות כי אוטוטו ונוס כבר מגיעה אליכם בשבוע הבא .  בינתיים אפשר להתנחם ,  וליהנות מיופיטר שמביא איתו כמה תובנות ודלתות שכדאי לפתוח .
 שאלה :  שמי ל .  ונולדתי ב-10.5.53 בשעה 2 בצהריים .  אני עצמאית בתחום הקוסמטיקה ועובדת מהבית ,  ואני מעוניינת לפתוח עסק בחוץ .  האם כדאי לי לעשות זאת או להשאיר את הדברים כמו שהם ? 
תשובה :  ובכן ,  החלטתי לענות על שאלה זו למרות שהיא נראית פשוטה למדי  ( ולמרות שכולנו יודעים שעל כל שאלה פשוטה יש תשובה מורכבת  ( כי יש בה משהו שקשור לכולנו ,  בשלב כזה או אחר של חיינו ,  מי צעיר יותר ומי מבוגר :  האם לצאת אל העולם הגדול ,  או להישאר בדל "' ת אמותנו .
 יש לא מעט גורמים במפה הזו שכדאי להתבונן בהם ,  ואעשה זאת על קצה המזלג .  בכל מקרה ,  אין בזה תחליף למפה אישית שרואה את כל התמונה ,  אבל חלק מעיקרי הדברים אפשר בהחלט לראות כאן .
 ראשית נתבונן באחד הכוכבים היותר חשובים במפת הלידה שלנו ,  והוא שליט האופק .  זהו מרקורי ,  מכיוון שהאופק הוא במזל בתולה הפרקטי ,  ומרקורי  ( בעיגול כחול )  נמצא במזל שור המעשי ,  שבהחלט יש לו קשר לקוסמטיקה ולכל מה שמייפה אותנו בצד הגשמי של החיים .  אולם ,  הוא נמצא בבית השמיני שקשור לרגשות חזקים שנמצאים מתחת לפני השטח ולמצבים של התחדשות ,  ואינו יוצר זוויות עם כוכבים אחרים .
 המיקום הזה גורם לך פעמים רבות תחושה שאת נמצאת לבד בעולם ,  עסוקה במלחמות מולו ,  או איתו ,  כשאין לך בעצם תמיכה רגשית ותחושה שאת יכולה לפעול ולהצליח בעולם ומחוץ לבועה שבנית לעצמך .
 הלאה :  ונוס והירח ,  שני הצדדים שקשורים לנשיות ולחיי היומיום שלך נמצאים במזל טלה  ( בעיגול אפור )  שהוא על פניו מיקום עצמאי מאוד ,  ויציאה לעצמאות היא ממש מאסט מבחינתו .  אולם השתיים האלה ,  כמו תלמה ולואיז שיושבות מפוחדות במכונית אי שם מול המרחבים ולא יודעות לאן לנסוע ,  נמצאות מול סטורן הנוקשה שבוחן כל דבר באופן ביקורתי ונפטון המערפל  ( בעיגול שחור )  ,  ומפחדות לזוז .  עצמאות  כן ,  אבל לצאת החוצה ?  לעולם ?  מי ירצה אותנו שם ?  שואלות השתיים בפחד .  גם כוכב אורנוס  ( בעיגול כתום )  שולח זווית של ניתוקים ומורא לב ,  ולא ממש מעודד ליציאה ,  אלא מחזק פחד נטישה סמוי מאחורי הקלעים .
 נוסיף גם את הזווית שיוצרת השמש ,  מיקוד הדברים  ( בעיגול ירוק )  עם נפטון וסטורן  ( בקו מרוסק )  ,  ונבין שיש מתח מתמיד בין רצונותיו של ה"אני "  לבין האמונה ביכולות שלו .  גבוה למעלה נוכל למצוא גם את יופיטר כוכב השפע ואת מרס במזל תאומים התקשורתי  ( בעיגול אדום )  ,  לכאורה מיקום עוצמתי מאוד ומחובר לעולם ,  אבל מרס הוא כוכב שמייצג את הגברים בחיי נשים רבות עד שהן בוחרות להיצמד אליו בעצמן ללא מתווכים ואף להצליח .  מה גם שהשניים יוצרים זווית פעולה עם פלוטו  ( בעיגול חום )  שגם באופן כללי מסמל במפה הזו את הצורך לשמור מאחורי הקלעים את כל העוצמה ותחושות הכוח ,  ולא לעשות יותר מדי בעולם .
 אפשר לומר שמול כל כוכב שמייצג יזמה ועשייה ,  נמצא אחד אחר שמכניס בתוכו פחדים ולא מאמין בכוחותיו .  למרות הכל קורים עכשיו דברים בשמים :  פלוטו בתחילת מזל גדי יוצר זווית מאתגרת למרס ויופיטר במפת הלידה שלך ,  שמביאים איתם חוסר שקט ורצון סוף סוף לצאת החוצה ,  ויופיטר שזה עתה עבר למזל דגים יגיע בחודשים הקרובים למעלה שמול האופק שלך  ויעבור אותה ,  ואז יביא איתו גם הוא את היכולת להתמודד בהצלחה עם האתגר הגדול :  לצאת לעולם,ו להיוולד סוף סוף מחדש .
 האמת שכבר מזמן ,  לפני שנים רבות ,  יכולת להיות עצמאית ואפילו להצליח ,  אבל הפחדים הפנימיים הם אלה שעשו ,  ופה ושם עדיין עושים את ההבדל מבחינתך .  על כן השאלה האם תצליחי היא מיותרת :  ההצלחה האמיתית שלך היא פשוט לצאת החוצה לעולם ,  ולא להרוויח כלכלית ,  מכיוון שאם תצליחי במשימה הראשונה שלך ,  אז המשימה השנייה - משוחררת ומאמינה בעצמה - תתרחש מאליה .
 קדימה ל .  את יכולה לעשות זאת ,  ואת יודעת את זה :  כל מה שנשאר זה לקבל את ברכת הדרך מעצמך  ( ואם זו לא מספיקה אני נותן לך את שלי ממש ברגע זה )  ,  לנשק את המזוזה ,  לצאת החוצה לעולם ולרוץ קדימה ! 
נ .  ב .  האמת היא שעל נישוק המזוזה אפשר לוותר ,  על היציאה החוצה  ממש לא.בהצלחה ! 

מצב כוכבי השבוע
השבוע המתחיל ב-7.2.10 יביא למינון גבוה במיוחד של יזמות חברתיות ,  ויאפשר לאנשים חדשים להיכנס אל חיינו

