אוניל : " אבן דרך חשובה ,  אבל אני לא מסתחרר "
 כוכב קליבלנד ,  החמישי שחצה את 28 אלף הנקודות : " אם הייתי קולע חצי מהזריקות מהקו שהחמצתי ,  היו לי כבר 30 אלף נק' "
 אחרי שחצה את גבול 28,000 נקודות בניצחון של קליבלנד על טורונטו  ( 100:108 )  ,  שאקיל אוניל נכנס לחמשת הקלעים המובילים בכל הזמנים .  לאחר המשחק שבו קלע 16 נקודות ,  אוניל אמר : " החמצתי בערך 5,000 זריקות מהקו .  אם הייתי קולע לפחות חצי מהן ,  היו לי עכשיו 30 אלף נקודות .  אני שמח להיות מספר חמש .  יש שמות נהדרים לפני ברשימה ושמות נהדרים מאחורי .  תמיד הייתי שחקן ששמח מהתמונה המלאה .  זה אבן דרך חשובה ,  אבל אני לא מסתחרר מזה ".  כעת נמצא אוניל אחרי קארים עבדול ג'באר  ( 38,387 נקודות )  ,  קארל מלון  ( 36,928 )  ,  מייקל ג'ורדן  ( 32,292 )  ,  וווילט צ'מברליין  ( 31,419 )  .
 גם לברון ג'יימס הצטרף לחגיגה והחמיץ הזדמנות לסיים עם טריפל דאבל ,  כשקלע 28 נקודות ומסר 11 אסיסטים וכל מה שהיה חסר לו זה ריבאונד אחד כדי לחגוג .  ובכל זאת הוא העדיף לפרגן לחברו : " אין ליי אפים כששאק מרכיב את המשקפיים ",  התלוצץ ג'יימס . " זה מה שהוא ,  כלל לא איכפת לו להשאיר אנשים על הפרקט ". 
גם מיאמי השיגה ניצחון חשוב 83:113 על אינדיאנה ,  כשדווין וויד שוב היה לוהט עם 32 נקודות . " הרגשתי טוב עם הזריקות שלי לקראת סוף המשחק ",  אמר אחרי שחצה את גבול 11 אלף הנקודות בקריירה שלו . " אני חושב שהזריקה הראשונה שלי הייתה לשלוש ,  למרות שאני בדרך כלל כלל מנסה להימנע מזה ,  אבל הייתי בקצב ומכאן הביטחון החל להגיע ". 
 *  דיק ויטאל ישמש כפרשן בשידור הלילה של ה-NBA ב-ESPN בניסוי שעורכת רשת השידור ,  כשמארק ג'קסון וג'ף ואן גנדי יעבירו שידור מליגת המכללות .  ויטאל פירשן כבר משחק בשנה שעברה בין מיאמי לדנבר ,  כשואן גנדי וג'קסון שידרו את המשחק בין דיוק לדייוידסון .
 
אוניל : " אבן דרך חשובה ,  אבל אני לא מסתחרר "
 כוכב קליבלנד ,  החמישי שחצה את 28 אלף הנקודות : " אם הייתי קולע חצי מהזריקות מהקו שהחמצתי ,  היו לי כבר 30 אלף נק' "
 
