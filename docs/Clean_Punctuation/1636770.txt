סאאב קמה לתחייה
אחרי שכבר הוכרז על הכחדתה ומכירת שאריותיה לסינים ,  סאאב תעזוב את ג'נרל מוטורס ותעבור לספייקר שתנסה להבריאה
ג'נרל מוטורס תמכור את סאאב לספייקר ,  כך בהודעה שפורסמה אמש  ( שלישי )  .  על פי ההסכם שנרקם בין החברות ,  תשלם ספייקר עבור המותג השוודי 74 מיליון דולרים במזומן בשני תשלומים וכן תשאיר בידי ג'נרל מוטורס מניות בסך כולל של 326 מיליון דולרים אותן תיפדה עד לדצמבר 2016 .  העברת סאאב לספייקר צפוייה להסתיים עד ל-15 בפברואר .
 עבור סאאב מדובר בתחייה מחדש לאחר שלפני חודש בדיוק כבר הודיע רשמית בעל הבית  קונצרן ג'נרל מוטורס ,  על סגירתה ופיטוריהם של 3,400 עובדים לאחר שלא כשלון השיחות עם ספייקר .  ההולנדים לא התייאשו והמשיכו במשא ומתן שכאמור הניב אמש פרי .  משמעות הדבר היא כי סאאב תמשיך לפעול כאשר עיקר המאמץ יהיה בשיווק ה-9-5 החדשה שייצורה כבר החל והקרוסאובר 9-4X .  
עבור ספייקר מדובר בצעד משמעותי בעסקיה .  בעוד סאאב מעסיקה כאמור 3,400 עובדים ומייצרת כ-40 אלף מכוניות  ( ב-2009 )  ,  ספייקר מעסיקה 110 עובדים המייצרים כ-40 מכוניות בלבד מידי שנה .  בתוכניות מנכ"ל ספייקר ויקטור מולר ,  להגיע לייצור של 100 אלף מכוניות בתוך שנים ספורות .
 אולם ,  למרות ההסכמים עדיין ישנו סיכוי קלוש כי העיסקה תתפוצץ .  לתהליך הבראתה של סאאב דרושים 400 מיליון יורו אותם ביקשה ספייקר לקבל מבנק ההשקעות האירופי בערבות ממשלת שוודיה .  זאת ,  על מנת שלא להתבסס על בנק קונברס הרוסי המחזיק בחלק גדול ממניותיה אשר היה אחת הסיבות לכך שעסקה לא הושלמה כבר בדצמבר .  בהסתך על דברי הצדדים נראה כי לא תהיה בעייה לקבל את ההלוואה כדי להשלים סופית את העסקה .
 
סאאב קמה לתחייה
אחרי שכבר הוכרז על הכחדתה ומכירת שאריותיה לסינים ,  סאאב תעזוב את ג'נרל מוטורס ותעבור לספייקר שתנסה להבריאה

