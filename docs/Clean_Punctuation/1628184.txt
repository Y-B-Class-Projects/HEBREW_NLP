ארה"ב :  חודשה הפעילות בנמל התעופה ניוארק
הפעילות בטרמינל C בנמל התעופה ניוארק חודשה לאחר שמוקדם יותר התגלתה במקום פרצת אבטחה .  אנשי הביטחון חושדים כי אדם חדר דרך אחד השערים מבלי לעבור בידוק
 ( צילום:רויטרס ,  עריכת וידאו :  גדי וינסטוק ) 
כשש שעות לאחר שהופסקה הפעילות בנמל התעופה הבינלאומי ניוארק סמוך לניו יורק ,  החליטו רשויות הביטחון באזור לחדש את הפעילות בטרמינל C .  הטרמינל נסגר הלילה  ( שני )  בשל מה שהוגדר על ידי הרשויות כ"פרצה באבטחה ".  הפסקת הפעילות גרמה לעיכובים בטיסות .  נוסעים פונו מהאזור ,  וחלקם הורדו מהמטוסים ועברו בדיקות ביטחוניות מחודשות .  
על פי דיווחים ,  אדם שזהותו לא ידועה חצה את האזור הפומבי בטרמינל אל האזור המאובטח ללא אישור .  אנשי הביטחון סוקרים את קלטות האבטחה בניסיון לאתר את האיש שחדר אל האזור הסטרילי .  טרמינל C הוא הטרמינל המארח את חברת  " קונטיננטל ". 
כשבע שעות לאחר שהוחלט על סגירתו ,  חודשה התנועה הסדירה בטרמינל סביבות חצות שעון ניו יורק .  רשת  " פוקס "  דיווחה שרשויות נמל התעופה מסרו שהם לא הצליחו לאתר את האדם שגרם להתרעה .  להערכת אלפי אנשים עוכבו בשל המצב .  
ארצות הברית הודיעה אתמול שבכוונתה להחמיר מאד את בדיקות הבטיחות בנמלים בעקבות ניסיון הפיגוע בטיסת אמסטרדם דטרויט בחג המולד .  המחבל החשוד בניסיון הפיגוע בטיסת דלתא ,  עומאר פארוק עבד אל מוטלב ,  הוא ניגרי שמשלחיו פעלו ככל הנראה מתימן .  עקב כך גובשו נהלים חדשים שייושמו החל מהיום .
 במסגרת הנהלים ,  יבדקו בקפדנות נוסעים הבאים ממדינות המוגדרות כמממנות טרור ,  ובהן אירן ,  תימן ,  סודן ,  סוריה ,  קובה ,  ניגריה ,  פקיסטאן ,  לוב ,  עירק ,  סומליה ,  אלג'יריה ,  לבנון ,  סעודיה ואפגניסטן .  נוסעים ממדינות אלו יעברו בדיקות גופניות וגם תיקי היד שלהם ייבדקו .  כמו כן יוגברו מאד הבדיקות האקראיות לכלל הנוסעים המגיעים לארה"ב .
 עדכון ראשון :  02:47

ארה"ב :  חודשה הפעילות בנמל התעופה ניוארק
הפעילות בטרמינל C בנמל התעופה ניוארק חודשה לאחר שמוקדם יותר התגלתה במקום פרצת אבטחה .  אנשי הביטחון חושדים כי אדם חדר דרך אחד השערים מבלי לעבור בידוק

