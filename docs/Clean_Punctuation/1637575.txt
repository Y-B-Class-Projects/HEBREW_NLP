מיקרוסופט נגד EIM
 >  >  באמצע שנות ה-90 של המאה הקודמת היתה eim אחת מהמפיצות הגדולות של מוצרי מיקרוסופט במגזר יצרניות הציוד העצמאיות  ( oem )  .  ב-2005 ביטלה מיקרוסופט את הסכם ההפצה של eim - הסכם שהיה אחראי על כמחצית מהכנסותיה של החברה .  מאז מתגוששות שתי החברות בבית המשפט .  מיקרוסופט אירלנד ,  שמולה נחתם החוזה של eim ,  תבעה את החברה הישראלית על סכום של כ-2.5 מיליון דולר .  לטענת מיקרוסופט ,  eim לא עמדה בהסכם עמה והעבירה דיווחים לוקים בחסר על מכירת רישיונות תוכנה .  eim תבעה את מיקרוסופט ישראל בטענה כי היא מונופול .  בעקבות סיום ההתקשרות בין החברות החלה eim לייבא את מוצרי מיקרוסופט באופן עצמאי .  את המוצרים הציעה החברה ללקוחות הישראליים בהנחה לעומת מחיריה הרשמיים של מיקרוסופט .  אופן פעולה זה גרר תגובה חריפה מצד מיקרוסופט - ששיגרה ללקוחותיה מכתב שבו טענה כי eim מפיצה עותקים פיראטיים של מוצריה .  בית המשפט אסר על מיקרוסופט לשלוח מכתבים דומים .  ההתכתשות המשפטית שככה מעט בשנתיים האחרונות ,  שבמהלכן נהפכה eim למעין משווק אלטרנטיבי של מוצרי מיקרוסופט .  המסמך שאותו הגישה בתחילת השבוע  ( יום ב' )  לבית המשפט המחוזי בתל אביב היה שלב נוסף בהידרדרות היחסים בין החברות .  במסמך טענו באי כוחה של eim כי הסיבות האמיתיות שבגינן בוטל חוזה ההפצה שלה עם מיקרוסופט נותרו עד כה חבויות וכי הסיבה האמיתית לסיום ההתקשרות היא מסע שיט שאותו אירגנו בכירים במיקרוסופט ובו השתתפו שניים מנציגי eim .  לטענת eim ,  נציגיה סירבו להשתתף בכמה פעילויות במהלך השיט - בילוי עם נערות ליווי וצריכת חומרים אסורים ,  זאת על-אף ניסויונות שכנוע מהותיים .  לטענת eim ,  כשלושה ימים לאחר שובם מהשיט קיבלה החברה הודעה על ביטול חוזה ההפצה .
 
מיקרוסופט נגד EIM
nan
