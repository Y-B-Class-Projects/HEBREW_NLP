מה שטוב לדרבי ,  לא מספיק מול הרצליה
שבוע אחרי הניצחון הגדול ,  הפועל ראשון לציון הפסידה לבני הרצליה 24:22 בליגת הכדוריד .  מכבי ראשל"צ-מכבי ת"א 30:34
הפלייאוף העליון של ליגת הכדוריד הולך ומתחמם ,  ומי שאחראית להפתעה הגדולה של המחזור ה-14 היא בני הרצליה ,  שגברה הערב  ( שישי )  על הפועל ראשון לציון 22:24 .  להרצליה אין יותר מדי סיכוי להגיע לחצי גמר הפלייאוף ,  אבל זה לא מנע מקבוצתו של סער פרנקל ,  מאמן הפועל ראשון לציון בעבר ,  לפגוע בסיכויים של האדומים לסיים במקום הראשון .  
הרצליה פתחה את המשחק הזה בריצת 0:5 ,  וההגנה שלה בראשות השוער לאוניד דורושנקו לא אפשרה לאדומים להבקיע בעשר הדקות הראשונות של המשחק .  בהמשך ,  עידן מימון וחבריו עוד הצליחו לחזור ולצמק ל-12:9 בסיום המחצית הראשונה .  הרצליה חזרה לעצמה בפתיחת המחצית השניה כדי לפתוח פער של שבעה שערים ,  והקאמבק השני של ראשון במשחק כבר הגיע מאוחר מדי .  שחר מיארה כבש שישה שערים לראשון לציון ועידן מימון הוסיף חמישה שערים .  את כובשי הרצליה הוליכו דימה ינדוביצקי עם חמישה שערים  ( מתוך שבע זריקות )  ,  מירקו סטויאנוביץ' ,  ציקי דורנפלד ואלון רם עם ארבעה שערים כל אחד .
 מי שהתבססה במקום הראשון על חשבון הפועל ראשון לציון הייתה יריבתה העירונית מכבי ,  שגברה על מכבי תל אביב 30:34 ,  כדי לפתוח פער של שתי נקודות על פני האדומים ,  כשנותרו עוד שבעה מחזורים לסיום העונה הסדירה .
 אס"א תל אביב ,  שהגיעה לאחר הפסד להרצליה בשבוע שעבר ,  התקרבה למרחק שתי נקודות מהמקום השני לאחר ניצחון 23:31 על רמת השרון ,  בזכות משחק מצוין של איציק חליפי .  מריו סאריץ' הוביל עם שבעה שערים ,  חליפי כבש ארבעה ומסר תשעה אסיסטים .  
בבית התחתון גברה מוליכת הבית ,  מכבי קרית מוצקין 30:35 על עירוני פתח תקוה בזכות בריחה במחצית השניה .  גם הפועל רמת גן השיגה ניצחון חשוב כשגברה על חולון 33:38 .  האחרונה ירדה למקום ה-11 המוביל למבחנים .  במשחק שהתקיים אתמול  ( חמישי )  במסגרת הפלייאוף התחתון גברה א.כ נס ציונה על מכבי רעננה 26:37 .
 
מה שטוב לדרבי ,  לא מספיק מול הרצליה
שבוע אחרי הניצחון הגדול ,  הפועל ראשון לציון הפסידה לבני הרצליה 24:22 בליגת הכדוריד .  מכבי ראשל"צ-מכבי ת"א 30:34

