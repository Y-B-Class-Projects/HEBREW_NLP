השבוע בכבישים :  שישה הרוגים
חמישה בני אדם נהרגו בשבוע האחרון בחמש תאונות דרכים קטלניות ואדם נוסף בפטירה מאוחרת .  36 הרוגים מתחילת השנה
חמישה בני אדם נהרגו בשבוע האחרון  ( 31/01-06/02 )  בחמש תאונות דרכים קטלניות שארעו על כבישי ישראל ואדם נוסף בפטירה מאוחרת ,  כך עולה מנתונים שמפרסמת היום  ( ראשון )  הרשות הלאומית לבטיחות בדרכים .  החודש הראשון לשנת 2010 רושם 31 הרוגים לעומת 23 בתקופה המקבילה אשתקד ,  עלייה של 35 אחוזים .  מתחילת השנה נהרגו בתאונות דרכים 36 בני אדם .
 ביום שני נהרג אדם בשנות הששים לחייו לאחר שהרכב בו נסע על כביש 90 נפגע חזיתית .  בתאונת חזית-צד בין מיניבוס ומשאית שארעה ביום שלישי על כביש 35 ,  נהרג אחד הנהגים בשנות החמישים לחייו .  ביום חמישי נהרגו שני בני אדם  הולך רגל בשנות השלושים לחייו שנפגע מאוטובוס על דרך השיריון בתל אביב ואדם בשנות העשרים לחייו לאחר שהרכב בו נהג נפגע .  ביום שישי נהרג רוכב אופניים בשנות הארבעים לחייו על כביש 5 .
 הפטירה המאוחרת שנרשמה בשבוע האחרון היא של אדם אשר נהג ברכב שהיה מעורב בתאונה עצמית ופגע בעצם דומם ב-25 בינואר בשדרות בגין בחדרה .  מותו נקבע ביום חמישי .
 מתחילת שנת 2010 נהרגו בתאונות דרכים ברחבי ישראל 36 בני אדם ,  עלייה של 20 אחוזים ביחס לתקופה המקבילה אשתקד אז נרשמו 30 הרוגים .  מבין ההרוגים ,  רוכב אופניים אחד  ( 2 בתקופה המקבילה אשתקד )  שני רוכבי אופנוע  ( 0 )  ו-11 הולכי רגל  ( 12 )  .  מקום המדינה נהרגו בתאונות דרכים 30,530 בני אדם ,  מהם 4,820 ילדים ובני נוער .
 
השבוע בכבישים :  שישה הרוגים
חמישה בני אדם נהרגו בשבוע האחרון בחמש תאונות דרכים קטלניות ואדם נוסף בפטירה מאוחרת .  36 הרוגים מתחילת השנה

