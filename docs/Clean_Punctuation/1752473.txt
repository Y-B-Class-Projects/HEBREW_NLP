שמאי הממשלה :  מחירי דירות עלו ב-15% ב-2010
לפי סקירת השמאי הממשלתי באשר למחירי דירות בערים הגדולות ברבעון השלישי של השנה ,  נרשמה בשנה האחרונה עלייה של 15% בדירות ארבעה חדרים ,  בהן בוצעו מירב העסקות
החששות להתפתחות בועת נדל"ן בישראל גוברים וגם השמאי הממשלתי במשרד המשפטים מצטרף למאבק במחירים המאמירים .  אגף שומת המקרקעין במרד המשפטים פרסם הבוקר  ( ראשון )  את סקירת מחירי הדירות ברבעון השלישי של השנה .  
לפי הנתונים עולה ,  כי בשנה החולפת ,  מאז הרבעון הרבעון המקביל אשתקד ,  עלו המחירים בערים שנסקרו בשיעור ממוצע של 15.0% ,  כשבתקופה זו עלה מדד המחירים לצרכן ללא דיור בשיעור של 1.0% .  עם זאת ,  יש לציין כי בערים שבהן נותחו מחירי העסקות בהשוואה לרבעון שקדם לו ,  נצפתה מגמת עלייה בשיעור ממוצע של כ-2.4% .  
אנשי המשרד ,  אשר ניסו להסביר את מצב מצוקת הדיור ,  כתבו כי  " ברבעון השלישי העלה בנק ישראל את הריבית והטיל מגבלות על נטילת משכנתא במטרה להקטין את הביקוש לדירות ,  וכן נודע על צעדים נוספים ,  שבכוונת הממשלה לנקוט במטרה לבלום את עליות המחירים בענף .  מנגד ,  נמשך השיפור במדדים הכלכליים ובהם קיטון בשיעור האבטלה והמשך הצמיחה אשר מביא עימו גידול בביקוש לדירות ". 
על מנת לא להיות מושפעים מגורמים שונים המשפיעים על מחירי הדירות ,  סקרו במשרד את שיעורי ההשתנות בהתמקדות על הדירות הסטנדרטיות ביותר ,  שבהן מספר העסקות הגבוה ביותר .  לשם כך לא נבחנו ,  למשל ,  דירות בנות חמישה חדרים ומעלה או דירות בנות שלושה חדרים ומטה . 
" על מחירי הדירות משפיעים משתנים רבים ",  נכתב בהודעת משרד המשפטים בניסיון ההסבר לעליית המחירים , " רמת ההשפעה של כל אחד מהמשתנים לבדו קשה למדידה ולניתוח .  אולם נראה ,  כי המלאי הנמוך של דירות חדשות בלתי מכורות ,  של כ-13,500 דירות הוא הגורם המשפיע ביותר ומביא ללחץ מתמשך לעלייה במחירי דירות ". 
בדברי ההסבר המשיכו וטענו : " מצד הביקוש ,  לעומת זאת ,  קיימים משתנים רבים בעלי השפעות מנוגדות :  ציפיות להמשך הצמיחה ,  ציפיות להמשך העליה בשער הריבית הריאלי וצפיות לנקיטת צעדים ממשלתיים להורדת מחירי הדירות .  נראה כי השפעתם של גורמים אלה יחד חלשה ביחס להשפעת נתון ההיצע ".  
" במטרה לזהות ולבודד את שיעורי ההשתנות במחירים בתקופת הסקירה ביחס לרבעון הקודם ,  ולנוכח ריבוי המשתנים המשפיעים על מחירי דירות ,  ורמת ההטרוגניות הרבה במאפייניהם ,  נבחרו מתוך כלל העסקאות ברבעונים הרלוונטים דירות בעלות מאפיינים הומוגניים ככל שניתן ,  שכמות העסקאות בהן גבוהה יחסית ",  הסבירו את הסקירה במשרד .
 
שמאי הממשלה :  מחירי דירות עלו ב-15% ב-2010
לפי סקירת השמאי הממשלתי באשר למחירי דירות בערים הגדולות ברבעון השלישי של השנה ,  נרשמה בשנה האחרונה עלייה של 15% בדירות ארבעה חדרים ,  בהן בוצעו מירב העסקות

