המסחר בוול סטריט ננעל ללא שינוי
יום המסחר בבורסת ניו יורק ננעל ביציבות .  שלושת הממדים המובילים ,  דאו ג'ונס ,  נסד"ק ו-S & P-500 ,  נסגרו ללא שינוי ,  אולם בסיכום חודשי רשמו השלושה עליות של יותר מ-3%
יום המסחר בוול סטריט הסתיים ביציבות כשברקע נתוני התמ"ג האמריקאי .  דאו ג'ונס נסגר ללא שינוי על 11,118 נקודות ,  נאסד"ק נסגר ללא שינוי על 2,507 נקודות ו-S & P 500 נסגר ללא שינוי על 1,183 נקודות .  בסיכום חודשי ,  הוסיף דאו ג'ונס 3.1% ,  נאסד"ק עלה ב-5.9% ו-S & P 500 התחזק ב-3.7% .   בזירת המקרו ,  כלכלת ארה"ב רשמה האצה ברבעון השלישי ,  בשיעור שנתי של 2.0% ,  לעומת עלייה של 1.7% ברבעון שקדם לו ,  עקב עלייה בצריכה הפרטית במדינה ,  כך מסר משרד המסחר ביום שישי .  מגזר הצריכה צמח בשיעור של 2.6% ,  הקצב המהיר ביותר מאז הרבעון הרביעי של 2006 .  הוצאות העסקים האטו ברבעון השלישי ושוק הדיור המשיך לדשדש .  הצמיחה הכלכלית הייתה שווה לתחזיות האנליסטים ,  שציפו בממוצע לעלייה בשיעור שנתי של 2% .  
מדד מכון הייצור לפעילות העסקית באזור שיקאגו יפורסם אחרי הפתיחה ,  כאשר האנליסטים חוזים קריאה של 57.6 נקודות באוקטובר לעומת קריאה קודמת של כ-60.4 נקודות ,  כך שההתרחבות בפעילות העסקית באיזור צפויה להיות מתונה יותר .  לבסוף ,  מדד אמון הצרכנים של אוניברסיטת מישיגן לחודש אוקטובר יפורסם אף הוא כשציפיות האנליסטים הן לקריאה של 68 נקודות באוקטובר לעומת קריאה של 67.9 נקודות בפעם הקודמת .  
מיקרוסופט ,  חברת התוכנה הגדולה בעולם ,  רשמה ברבעון השלישי של השנה רווח נקי של 5.4 מיליארד דולר ,  או 62 סנט למניה - זינוק של 52% לעומת התקופה המקבילה בשנה הקודמת ומעל לתחזית האנליסטים לרווח של 55 סנט למניה .  בשורה העליונה רשמה החברה מכירות של 16.2 מיליארד דולר ,  צמיחה של 25% לעומת הרבעון השלישי של שנת 2009 ,  ומעל לתחזית האנליסטים למכירות של 15.8 מיליארד דולר .
 ענקית מוצרי הטכנולוגיה והבידור סוני רשמה רווח של 375 מיליון דולר ברבעון ,  לעומת הפסד של 330 מיליון דולר ברבעון המקביל בשנה שעברה .  הכנסות החברה טיפסו ב-4.3% ל-2 מיליארד דולר .  סוני עידכנה את תחזיותיה לשנה הפיסקלית הנוכחית שתסתיים ב-31 במארס .  החברה צופה רווח נקי של 870 מיליון דולר ,  17% גבוה מהתחזיות הקודמת של החברה .  החברה הפחיתה את תחזית המכירות שלה ל-9 מיליארד דולר .  
ענקית הקוסמטיקה אסתי לאודר  ( סימול EL )  שבשליטת משפחת לאודר רשמה ברבעון השלישי של השנה רווח נקי של 191.1 מיליון דולר ,  או 95 סנט למניה ,  לעומת רווח של 140.7 מיליון דולר ,  או 71 סנט למניה ,  בתקופה המקבילה בשנה הקודמת .  בניכוי הוצאות ארגון מחדש ,  רשמה החברה רווח של 97 סנט למניה - 20 סנט מעל לתחזיות האנליסטים .  מכירות החברה בתקופה המדווחת צמחו ב-14% לעומת הרבעון השלישי של 2009 ,  והסתכמו ב-2.09 מיליארד דולר .  אסתי לאודר גם העלתה את תחזית הרווח לרבעון הנוכחי ולשנת הכספים המסתיימת בסוף יוני 2010 .  החברה צופה כעת רווח של 1.32-1.45 דולר למניה ברבעון הנוכחי - לעומת תחזית האנליסטים לרווח של 1.37 דולר למניה .  
אפל נכנסה לרשימת חמשת יצרניות הסלולר הגדולות בעולם ברבעון השלישי ,  בעוד נתח השוק של מובילת השוק ,  נוקיה ,  המשיך להתכווץ ,  כך עולה ממחקרים חדשים של אינטרנשיונל דטה קורפ  ( IDC )  וסטרטג'י אנליטיקס .  אפל עקפה את ריסרץ' אין מושן ,  יצרנית הבלקברי ,  ונכנסה אל המקום הרביעי ,  לאחר שהשיקה את האייפון בשווקים חדשים ברבעון האחרון .  
במניות הישראליות ,  בית ההשקעות אופנהיימר העלה את המלצתו לסרגון ,  יצרנית פתרונות התמסורת לתחום הסלולר ,  מ-"תשואת שוק "  ל-"תשואת יתר ". 

המסחר בוול סטריט ננעל ללא שינוי
יום המסחר בבורסת ניו יורק ננעל ביציבות .  שלושת הממדים המובילים ,  דאו ג'ונס ,  נסד"ק ו-S & P-500 ,  נסגרו ללא שינוי ,  אולם בסיכום חודשי רשמו השלושה עליות של יותר מ-3%

