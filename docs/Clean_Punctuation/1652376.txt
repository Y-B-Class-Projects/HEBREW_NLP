גוטמן לא מצליח למצוא מחליף לנאתכו
מאמן הפועל תל אביב מתלבט לגבי ההרכב מול בני יהודה ,  כשלדה רידר עדיפות בקישור .  ורוצ'ינה תורגל לראשונה בהרכב
הפועל תל אביב קיימה היום  ( חמישי )  אימון נוסף לקראת המשחק מול בני יהודה בשבת ,  כאשר יש עדיין סימן שאלה גדול לגבי ההרכב שמתכנן גוטמן לשבת .  המאמן ,  שהתרגז מאוד מצורת המשחק של שחקניו ביום שני מול הפועל פתח תקווה  ( 1:1 )  ,  ניסה הרכבים שונים לקראת הדרבי התל אביבי הקטן .  
בתחילת האימון את מקומו של ביברס נאתכו שעבר לרוסיה ,  תפס ערן זהבי ,  שתורגל כקשר אחורי .  גוטמן ,  שלא ממש אהב את תפקודו ,  החליף את הקשר בדניאל דה רידר במהלך החצי השני של האימון ,  וניסה לראות את השתלבותו בתפקיד .  בינתיים ,  בניגוד למה שהסתמן תחילה ,  שי אבוטבול לא נמצא בתוכניות להרכב ואילו דה רידר סיים היום לראשונה אימון מלא וצפוי להיות כשיר ,  וכאמור אולי אף לפתוח בין ה-11 .  למרות החילופים השונים ,  גוטמן עדיין מתלבט על מחליפו של נאתכו ורק מחר באימון המסכם יגיע להחלטה סופית מבין שלושת המומעדים .  
התלבטות נוספת יש למאמן לגבי עמדת המגן הימני ,  כשהיום הועדף דני בונדר על פני עומרי קנדה שפתח במשחקים האחרונים .  גם בנושא זה יחליט גוטמן מחר .  בויאן ורוצ'ינה ,  שבישל את השער לדגלאס דה סילבה באורווה ,  נוסה היום בהתקפה לצד איתי שכטר ומהראן לאלה ,  בסוג של התקפה עם שלושה חלוצים .  בהפועל מציינים כי האימון היה חיובי והכעסים שנרשמו לאחר התיקו נעלמו לחלוטין .
 
גוטמן לא מצליח למצוא מחליף לנאתכו
מאמן הפועל תל אביב מתלבט לגבי ההרכב מול בני יהודה ,  כשלדה רידר עדיפות בקישור .  ורוצ'ינה תורגל לראשונה בהרכב

