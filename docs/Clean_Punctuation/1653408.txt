קצין משטרה התראיין ברדיו ותקף תושבי יצהר - המשטרה תשלם פיצוי של 40 אלף שקל
בית המשפט : " הציבור רשאי לדעת על חשדות ועל חקירות שמבצעת המשטרה ,  אולם יש לציין כי מדובר רק בחשדות "
 המשטרה תשלם 40 אלף שקל לארבעה תושבי יצהר החברים בכיתת הכוננות של היישוב לאחר שקצין המשטרה סנ"צ אליעזר אלהרר התראיין ברדיו וייחס להם עבירות של תקיפת פלסטיני ואלימות שהם כלל לא הועמדו בגינן לדין .  כך קבעה באחרונה שופטת בית משפט השלום בירושלים עירית כהן.ביוני 2004 נכנס כוח משטרה לחוות שקד שנמצאת ליד היישוב יצהר יחד עם פלסטיני תושב האיזור ,  שטען כי חלק מעדר הכבשים הנמצא בחווה שלו נגנב ממנו .  הפלסטיני זיהה מספר כבשים בחוות שקד השייכים לו ,  ובעקבות הזיהוי מסרו לו השוטרים את הכבשים והוא ירד איתם לכפרו ,  כאשר כוח תצפית של המשטרה נותר בשטח כדי לעקוב אחר האירועים .  לאחר עזיבת הפלסטיני ועדר הכבשים את יצהר ,  התקבלו דיווחים במשטרה על זליגת מתיישבים מיצהר לכיוון העדר והרועה ,  תקיפה של רועה הצאן ולקיחת העדר שהוביל לכפרו חזרה ליצהר .  השוטרים הצהירו כי ביקשו מהתובעים להניח לעיזים ומשנתקלו בסירוב ביקשו מהם להזדהות .  לאחר שסירבו להזדהות טענו השוטרים כי נאלצו לעצור את התובעים .  אנשי כיתת הכוננות טענו כי הוקפצו למקום מתוקף תפקידם לאחר שקיבלו דיווח על ערבי שנכנס לשטח היישוב .  הם הכחשיו כל קשר להחזרת העדר ולתקיפת הרועה וכי התנגדו למעצר .  לטענת ארבעת החברים בכיתת הכוננות אנשי משטרה גרמו לתקיפתם ,  מעצרם ,  המשך שהייה במעצר ממושך לשווא ,  תוך הטחת האשמות חסרות כל בסיס כלפיהם והטעייה מכוונת של שופטים בקשר למעשיהם .  כן נטען כי המשטרה הוציאה את דיבתם רעה וגרמה להם לעוגמת נפש.המשטרה טענה כי השוטרים פעלו לפי דין במסגרת מילוי תפקידם וכמתחייב בנסיבות העניין .  השופטת כהן קבעה כי על רקע העדויות שהוצגו התובעים לא היו מעורבים בתקיפת הפלסטיני ובלקיחת העדר ממנו ,  אך יש ראיות התומכות בכך שהם היו מעורבים בליווי העדר חזרה ליצהר .  היא פסקה כי השוטרים התנהגו באופן סביר ובהתאם לסמכויותיהם בכל הנוגע למעצר ולעיכוב התובעים במקום.השופטת קובעת כי במהלך הדיונים מסר רפ"ק גיל דשא ,  אחד הנתבעים ,  מידע אשר יכול היה להטעות את בית המשפט ועובדות לא נכונות .  תשלום הפיצויים נפסק נוכח דבריו של סנ"צ אליעזר אלהרר שהתראיין לרדיו ואמר בין היתר ,  כי  " כוח שלנו שהיה בסמוך הצליח לעצור חמישה מהפורעים ,  ואני אומר פורעים כי קשה לתאר מה היה שם ..  .. אותם אנשים שהם פורעי חוק רומסים ברגל גסה את החוק ומפריעים לעבודת המשטרה ..  אותם חמישה יובאו לבית המשפט להארכת מעצרם ואנחנו מתכוונים להגיש כתב אישום נגד אותם אנשים שנהגו באלימות כלפי אותו רועה שהותקף קשות ".  השופטת קבעה כי יש בדברים משום לשון הרע מאחר שבסופו של דבר הוחלט שלא להגיש נגדם כתב אישום .  לדבריה  " הציבור רשאי לדעת על חשדות ועל חקירות שמבצעת המשטרה ,  אולם כל עוד מדובר בחשדות ,  יש לציין כי מדובר בחשדות בלבד ,  מה שלא נעשה על ידי אלהרר .  למשמע דבריו ניתן היה להבין שמדובר בעובדות מוכחות ".  השופטת מציינת כי אלהרר לא ציין את שמות התובעים ובכך הקטין את נזקם ,  אך היא מוסיפה כי הוא התייחס לכל העצורים מאותו יום ולכן מי שהכיר אותם וידע על מעצרם יכול היה לקשר בין הדברים.השופטת פסקה כי המשטרה תשלם לכל אחד מארבעת התובעים עשרת אלפים שקל וכן שכ"ט לעורך דינם ,  אלעד רוזנבלט ,  בסך עשרת שקל נוספים .
 
קצין משטרה התראיין ברדיו ותקף תושבי יצהר - המשטרה תשלם פיצוי של 40 אלף שקל
בית המשפט : " הציבור רשאי לדעת על חשדות ועל חקירות שמבצעת המשטרה ,  אולם יש לציין כי מדובר רק בחשדות "
 
