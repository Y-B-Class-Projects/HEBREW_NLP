גובה העמלות שתשלם פייסבוק למשרדי הפרסום :  כ-20% 
עד כה שילמה פייסבוק עמלות של 15% .  מנכ"ל נענע10 ,  נציגת פייסבוק בישראל ,  גיא אליאב : " פייסבוק מנהיגה סטנדרט אחיד לעמלות ,  ללא קשר לגודלו של משרד הפרסום או של המפרסם "
  >  >  בימים הקרובים צפויות פייסבוק ונציגתה המקומית נענע10 ,  לסכם את התנאים המסחריים שלפיהם ישווקו שטחי הפרסום של פייסבוק בישראל .  לפי הערכות ,  פייסבוק תתיר לנענע10 להעלות את העמלה ל-20%-23% מתקציב הפרסום ,  בהתאם להיקף שיקצה אותו משרד פרסום לפייסבוק .  עד כה נערכו קמפיינים ישראליים בפייסבוק ביוזמה מקומית של מפרסמים והעמלה ששילמה פייסבוק למשרדי הפרסום שרכשו אצלה שטחים הסתכמה ב-15% מהתקציב .  גם לאחר העלייה הצפוייה ,  מדובר יהיה בעמלות נמוכות יחסית למקובל בשוק המדיה ובאינטרנט בפרט .  אתרים ישראליים אחרים משלמים למשרדי הפרסום עמלות המאמירות לכ-30% מהתקציב ובמקרים מסוימים אף יותר מכך .  בשבועות הקרובים תחל פייסבוק ,  באמצעות נענע10 ,  לכונן מערכות יחסים עם משרדי הפרסום והמפרסמים בישראל .  מנכ"ל נענע10 ,  גיא אליאב ,  והאחראית על פעילות השיווק והמכירות של הרשת החברתית בישראל ,  שילת לנדנברג ,  ינהלו את הפעילות .  אליאב סירב להתייחס למספרים ואמר : " פייסבוק קובעת את העמלות שישולמו בישראל .  היא מנהיגה בכל העולם סטנדרט אחיד של עמלות ,  ללא קשר לגודלו של משרד הפרסום או של המפרסם . " פייסבוק מתנהגת כמו שגוף מדיה צריך להתנהג .  היא מתייחסת למשרדי הפרסום שותפים ,  ובאמצעות העמלות האחידות שלה היא מייצרת שקיפות בתעשיה ". 

גובה העמלות שתשלם פייסבוק למשרדי הפרסום :  כ-20% 
עד כה שילמה פייסבוק עמלות של 15% .  מנכ"ל נענע10 ,  נציגת פייסבוק בישראל ,  גיא אליאב : " פייסבוק מנהיגה סטנדרט אחיד לעמלות ,  ללא קשר לגודלו של משרד הפרסום או של המפרסם "
 
