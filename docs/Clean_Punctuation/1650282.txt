מור יוסף יכהן כמנכ"ל הדסה שנתיים נוספות 
 >  >  לאחר חודשיים של מאבק מתוקשר בבית החולים הדסה בירושלים ,  הגיע מנכ"ל בית החולים שלמה מור יוסף להסכם עם נשיאת ארגון נשות הדסה ,  ננסי פלצ'וק ,  שלפיו יישאר בתפקיד במשך שנתיים נוספות .  השניים סיכמו את הדברים ביום חמישי בערב ,  בפגישה שנערכה בניו יורק .  העימות החל לאחר שדירקטוריון בית החולים החליט שלא לחדש את חוזה העסקתו של מור יוסף ,  המכהן כמנכ"ל מ-2001 .  זאת ,  בטענה שכשנכנס לתפקידו אמר מור יוסף שאינו מעוניין להמשיך בו לתקופה של יותר מעשר שנים .  חוזה העבודה של מור יוסף מסתיים בינואר 2011 .  בתוך זמן קצר התעוררו הרוחות בבית החולים :  ועדי הרופאים חזרו וביקשו מהדירקטוריון לשקול שוב את החלטתו ,  ולתמיכה במור יוסף הצטרפו חברי כנסת ומנהלים של בתי חולים בישראל .  מאבק הרופאים החריף בהמשך כאשר נשות הדסה ,  הבעלים של בית החולים ,  סירבו לדון מחדש בהחלטה .  באחרונה הציע מור יוסף כי ימשיך בתפקידו שנתיים נוספות ,  אך דירקטוריון בית החולים דחה את ההצעה .  בתגובה ,  התפטרו היו"ר ד"ר יוסי ניצני והדירקטורים פרופ' רות ארנון ממכון ויצמן ותא"ל במיל' אבנר נווה .  ההתפטרות הותירה בדירקטוריון בית החולים הדסה נציג ישראלי אחד - חבר הכנסת לשעבר זלמן שובל .
 
מור יוסף יכהן כמנכ"ל הדסה שנתיים נוספות 
nan
