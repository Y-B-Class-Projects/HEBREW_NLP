גושן נגד חודק :  הוועדה נותנת פתרון צר 
 >  >  רשות ניירות ערך ,  בראשות זוהר גושן ,  מותחת ביקורת על מסקנות הביניים של דו"ח ועדת חודק להסדרת פעילותם של הגופים המוסדיים בשוק האג"ח . " רשות ניירות ערך מסתייגת ממסקנות הביניים של דו"ח ועדת חודק .  הוועדה נוגעת בהיבט צר של בעיה רוחבית .  צריך להפיק לקחים ,  אך במבט כולל על הבעיות ובמבט המביא בחשבון את כל השחקנים תוך שיתוף פעולה של כל הרגולטורים "  - כך אמרה אתמול ד"ר גתית גור גרשגורן מרשות ניירות ערך בדיון שקיימה אתמול ועדת המשנה לביטוח הפועלת בוועדת הכספים .  הדו"ח הסופי של הוועדה יוגש בתוך כמה שבועות ,  לאחר מינויו של פרופ' עודד שריג לממונה על שוק ההון .  דבריה של גור גרשגורן נאמרו לאחר שעו"ד דוד חודק ,  העומד בראש הוועדה ,  אמר כי אינו מחפש תחרות עם רשות ניירות ערך או לחדור לתחומי סמכותה . " אנו נעזרים בתשתית של רשות ניירות ערך ולא מנסים לפלוש לתחומה .  אנו לא ועדה שבאה לעשות שיפור לתחום שעליו מופקדת הרשות ",  אמר חודק . " אנו פועלים כדי לנסות ולשפר את תהליך ההשקעה של קבוצה מסוימת בתוך חיסכון הארוך טווח  ( פנסיוני )  .  לאור כמות הכסף שיש לה והעוצמה הכספית ,  יכולה להיות השפעה מתגלגלת של פעילותה על כלל השוק ".  לפני מינויו ליו"ר רשות ניירות ערך היה גושן יועץ מיוחד במשרד עוה"ד גרוס קליינהנדלר חודק .  יו"ר ועדת המשנה ,  ח"כ פאינה קירשנבאום  ( ישראל ביתנו )  ,  אמרה : " היתה בעיה בלידתה של ועדת חודק ,  בעיקר בחוסר הייצוג של שאר הרגולטורים בקבלת ההחלטות .  עם זאת ,  מסקנות הוועדה חשובות ,  ויש לשקול אותן בכובד ראש ".  בהתאחדות חברות הביטוח הביעו התנגדות גורפת למסקנות ועדת חודק : " אי אפשר להביא פנסיה ראויה ללא סיכון .  הוועדה אומרת אמירות נכונות ,  אבל הקביעה של התניות מינימליות שאין לסטות מהן ,  מסוכנת ". 

גושן נגד חודק :  הוועדה נותנת פתרון צר 
nan
