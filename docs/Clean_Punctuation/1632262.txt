קשר ארגנטינאי וחלוץ אנגולי מועמדים להפועל פתח תקוה
הקבוצה פתחה במו"מ עם פרננדו גאריזו ואלדון מקוומבה  ( 25 )  ,  לשעבר בנבחרת אנגולה .  גורם : " רוצים את זגורי בלי אלמדון "
 מאמן הפועל פתח תקוה ,  אלי מחפוד ,  בוחן את מועמדותו של הקשר ההתקפי פרננדו גאריזו  ( 25 )  ,  ששיחק בעבר בליגה הסקוטית .  גם חלוץ נבחרת אנגולה לשעבר המחזיק באזרחות פורטוגלית וברזילאית ,  אלדון מרטינס מקוומבה  ( 25 )  ,  עלה כמועמד .  השחקן ,  שמשחק גם בעמדת החלוץ ומתחת לחלוץ ,  שיחק בעונה החולפת בליגה האנגולית .
 בעונה הקודמת שיחק מקוומבה באולימפיאקוס ניקוסיה הקפריסאית ובין היתר גם בליגות הראשונות בפורטוגל ובשבדיה .  קבוצתו האחרונה היתה רקראטיבו קאלה .  השחקן נמצא בתקופת מבחנים בפניארול מאורוגוואי ולכן בפתח תקוה ינסו להזדרז עם הבאתו .  בפתח תקוה אישרו הבוקר כי  " קיימים מגעים לצירופו ,  אם הוא יגיע זה יהיה למבחנים ".  סוכנו ,  באנדי ארויו ,  מסר בתגובה : " קיימים מגעים לצירופו של שחקן ,  אין לי כוונה להרחיב בנושא ". 
אחד מארבעת המועמדים הגנאים שפורסמו כמועמדים להגיע לקבוצה ,  הבלם דן אדו ,  שחתם היום בקבוצה לעונה וחצי ,  אמור להיות בהרכב הקבוצה יחד עם בלם נוסף ,  גל כהן ,  ואילו מחפוד החליט להזיז את הבלם עמנואל מתיאס לעמדת המגן הימני וזה יהיה התפקיד החדש שלו עד תום העונה .  גם הקשר נמוך הקומה מחוף השנהב ,  אלכסנדר טוקפה  ( 24 ,  1.64 )  ,  ייבחן החל מהיום .  השחקן שיחק בעונה החולפת ברוסלארה הבלגית והושאל בינואר לאולימפיק שרלרואה ,  בה כבש שני שערים וגם ספג שני כרטיסים אדומים .  לפני כן שיחק ארבע עונות במדי בוורן הבלגית .
 הקשר ראובן עובד החל להתאמן בקבוצה לאחר שהוא ביקש זאת ממחפוד .  בשלב זה הנטיה היא לא להחתימו ,  גם משום שבקבוצה מחכים בשבועיים האחרונים לקשר מכבי חיפה ,  ישראל זגורי .  אתמול התברר שחיפה הציעה לפתח תקוה עסקה במסגרתה היא תעביר אליה את השוער תום אלמדון ואת זגורי ,  אך בפתח תקוה סירבו בנימוק שאינם צריכים שוער ולא יוכלו לשאת בעלויות גבוהות של שוער שלישי בקבוצה .  זגורי צפוי לבקש לעזוב את מכבי חיפה במהלך השבוע ואם זה יקרה עשויה העסקה להתממש ,  לאחר שתנאיו כבר סוכמו לפני כשבועיים . " הבהרנו לחיפה שאנחנו מוכנים לעסקה ,  רק בלי השוער ",  אמר גורם בפתח תקוה .
 
קשר ארגנטינאי וחלוץ אנגולי מועמדים להפועל פתח תקוה
הקבוצה פתחה במו"מ עם פרננדו גאריזו ואלדון מקוומבה  ( 25 )  ,  לשעבר בנבחרת אנגולה .  גורם : " רוצים את זגורי בלי אלמדון "
 
