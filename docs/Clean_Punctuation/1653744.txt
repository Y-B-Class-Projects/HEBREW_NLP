 " בקהאם ירוץ בעוד ארבעה חודשים "
 הרופא שטיפל בבקהאם אופטימי באשר לסיכויי החלמתו .  פרשן  " טלגרף ":   " פציעתו של לנון יותר משמעותית לנבחרת "
 יממה לאחר שקיבל את הבשורה הקשה ,  כי יחמיץ את מונדיאל 2010 ,  דייויד בקהאם יכול להתעודד .  קשר מילאן ,  שקרע את גיד אכילס בניצחון הרוסונרי 0:1 על קייבו ,  ייעדר מהמגרשים כארבעה חודשים ,  אולם לפי ד"ר סקארי אוראבה ,  שניתח את השחקן ,  קינג דייויד בן ה-34 יוכל בשלהי הקיץ לרוץ ולהתאמן .  בתוך כך פורסם כי מנג'ר נבחרת אנגליה פאביו קאפלו הציע לבקהאם תפקיד בצוות המקצועי של שלושת האריות במונדיאל הקרוב . 
" אני חושב שהכל עבר בסדר ",  אמר ד"ר אוראבה , " האבחנה היא שבעוד ארבעה חודשים הוא ירוץ ,  אבל רק בעוד כחצי שנה הוא יוכל לקפוץ ולבעוט .  בקהאם מבין שזאת פציעה רצינית ,  ושהוא לא ישחק במונדיאל .  בדרך כלל אנשים חוזרים לפעילות רגילה אחרי שמשתקמים מפציעה שכזאת ".  
בינתיים פציעתו של בקהאם ממשיכה לעורר הדים בעולם הכדורגל .  לפני פציעתו של בקהאם ,  מילאן איבדה את בלמה אלסנדרו נסטה  ( פציעה בברך )  ,  והעדרותו של מעוז ההגנה פגע בקבוצה בעימות הכפול עם מנצ'סטר יונייטד בליגת האלופות .  פרנצ'סקו טוטי ,  שקבוצתו רומא מתעמתת עם מילאן בצמרת הליגה האיטלקית ,  התייחס לחדשות ממילאנו : " תמיד רע לשמוע שקולגות שלך נפצעו ,  במיוחד כשהם מבוגרים ומקצוענים .  צריך להעריץ את שחקנים כמו נסטה ובקהאם על המאמץ הגדול שלהם ". 
טוטי סבור שלמרות שהשניים יחסרו למילאן עד תום העונה ,  הרוסונרי יתמודדו על האליפות . " אלה זמנים קשים ",  אמר קיסר רומא ,  שחווה פציעות רבות בקריירה , " אתה רוצה מאוד לשחק עבור הדגל ,  עבור הקבוצה והאוהדים ,  אבל אתה חייב לחכות .  אני שולח להם איחולי החלמה מהירה ומוצלחת ,  אני יודע שהם ייתנו הכל כדי לחזור כי הם לוחמים אמיתיים ".   
" לא הייתה לנו הזדמנות להיפרד ממנו ולהגיד לו 'תודה רבה' ",  צוטטו אוהדי נבחרת אנגליה ב"טלגרף "  הבריטי ,  וברחבי הממלכה היו רבים שהצטערו לשמע הבשורה מאיטליה .  פרשן  " טלגרף "  הנרי מילר ציין בטורו כי בקהאם ראוי להערכה והערצה על האופן בו שירת את נבחרת אנגליה לאורך השנים ,  אולם הוסיף כי  " בתקופה בה לקצב יש חשיבות גדולה ,  מדובר במנוחה לבקהאם ,  ויש אלטרנטיבות כמו תיאו וולקוט ,  ארון לנון ,  שון רייט-פיליפס ,  ג'יימס מילנר ואדם ג'ונסון .  הממלכה נכנסה לאבל בעקבות החדשות על בקהאם ,  וזאת בזמן שהפציעה של לנון הרבה יותר משמעותית לנבחרת ".  

" בקהאם ירוץ בעוד ארבעה חודשים "
 הרופא שטיפל בבקהאם אופטימי באשר לסיכויי החלמתו .  פרשן  " טלגרף ":   " פציעתו של לנון יותר משמעותית לנבחרת "
 
