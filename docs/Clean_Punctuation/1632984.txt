שאלה פתוחה
המחזור לא סדיר וגודל השדיים לא סימטרי ?  ד"ר ליאורה אברמוב עונה לשאלות שלכם
כבר מכיתה ה' יש לי מחזור ,  אבל הוא לא סדיר .  אני מקבלת 3-4 פעמים בשנה .  יש לי חבר כבר כחמישה חודשים ושנינו מודאגים מזה .  ברצוני לדעת מה הסיכונים בבעיה הזו ,  איך אפשר לטפל בזה מבחינת מזון ,  והאם זה יפריע לי בהריון אחרי הנישואים ? 
פני לרופא נשים כדי להסדיר לך את המחזור עם טיפול הורמונלי .  לקיחת גלולות לא רק שתסדיר לך את המחזור ,  אלא תשמש גם כאמצעי מניעה.בירור הורמונלי בבדיקות דם יכול לבדוק מדוע המחזור שלך לא סדיר .  בדרך כלל הבעיה נובעת מאיזה הפרעה באיזון ההורמונלי שניתנת לטיפול .  טיפול בתזונה לא אמור לעזור .  אם תהיה בעיה בכניסה להריון בעתיד  מה שלא ודאי בכלל שיקרה הרי שזו בעיה שניתנת לטיפול בקלות .
 לפני כשנה ,  שמתי לב שהפין שלי נעשה אדום ומשופשף .  בגלל כל ההבטחות של רופאים שאוננות אינה מזיקה ,  לא הפסקתי לאונן עד שהוא כבר נעשה אדום באופן מעט דוחה .  מאז הפסקתי לאונן ,  אבל האדמומיות לא עוברת .  לעיתים אני מרגיש אותו משתפשף מבפנים על התחתונים וזה כואב מאוד .  כבר ניסיתי כל מיני דברים ,  כמו טלק ,  ומשחת אלוורה ,  וכלום לא עזר .  מה עושים ? 
אתה חייב לעבוד בדיקת רופא אורולוג או רופא עור ומין ,  כי יכול להיות שיש לך גירוי או דלקת בעור הפין והדבר דורש טיפול רפואי .  כדאי שכשאתה מאונן תשתמש בחומר סיכוך ,  כדי לא לגרום לשפשוף וגירוי של הפין .
 אני שמה לב שהשדיים שלי לא שווים .  השד השמאלי שלי קטן מאוד מהשני ואני לא יודעת מה לעשות ,  אם קרה משהו או יש בעיה .  הכוונה היא שהשד הימני ממשיך לגדול ,  אך השמאלי נעצר .  את יכולה לעזור לי ?  אני מתביישת ללכת בבגד ים וזה גורם לי למועקות .
 עד גיל 18 השדיים עוד יגדלו ואני מאמינה שהשד הקטן ישלים את גודלו בהתאמה לשני .  בינתיים כדי למנוע אי נוחות את יכולה לקנות כרית קטנה מסיליקון שתמלא את החזיה בצד של השד היותר קטן כך שתוכלי ללכת לים מבלי להתבייש .
 יש לי בעיה מוזרה .  פעם הייתי שמה מדי פעם טמפונים  ( אף פעם לא באופן קבוע )  ,  ובזמן האחרון כשניסיתי לשים טמפון הוא פשוט לא נכנס ישר והרגשתי שהצורה של הנרתיק שלי השתנתה .  זה הגיוני ?  יש דבר כזה בכלל ?  פעם הטמפון היה נכנס חלק וישר ,  והיום הוא לא נכנס הרבה בכלל וגם במאוזן .  ואני מדברת על כמה פעמים שזה קרה ולא רק פעם אחת ,  בנוסף פעם אחת הוא נתקע לי בפנים ולקח לי שעות עד שהצלחתי להוציא אותו .
 נרתיק לא משנה את צורתו ,  אלא רק אחרי לידות כשאז הוא מתרחב .  או שזוית ההחדרה שלך את הטמפון השתנתה או שסוג הטמפון שונה ,  או שאת מכווצת יותר בזמן ההחדרה או שיבשה מאוד ואז ההחדרה כואבת .  נסי טמפון מיני .  אם נוצרה בעיה שמטרידה ,  עכשיו מציעה לך לפנות לרופאת נשים שתבדוק איתך מדוע הטמפון לא נכנס או את מתקשה בהכנסתו .
 

שאלה פתוחה
המחזור לא סדיר וגודל השדיים לא סימטרי ?  ד"ר ליאורה אברמוב עונה לשאלות שלכם

