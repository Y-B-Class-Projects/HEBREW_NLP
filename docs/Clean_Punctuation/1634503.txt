די לכיבוש
ברשות השידור זועמים על שהוחלף שמו של תחנת הרדיו האזורית ביהודה ושומרון ל"רדיו ישראל "  ומאיימים בהליך משפטי : " מדובר בהטעיה של ציבור המאזינים "
 רשות השידור תפנה לתחנת הרדיו האזורי ביהודה ושומרון המשדרת תחת השם  " רדיו ישראל "  בבקשה לשנות את שמה .  לטענת בכירים ברשות ,  השימוש בשם זה מהווה  " גניבת דעת והטעיה של הציבור "  בשל הדמיון הרב לקול ישראל ,  תחנות הרדיו הציבוריות .  במידה שהשם לא ישונה תפתח רשות השידור בהליכים משפטיים .
 התחנה שנקראה עד היום  " רדיו"ש "  החלה היום את שידוריה תחת השם  " רדיו ישראל "  לאחר שמועצת הרשות השנייה אישרה את בקשתה לשינוי השם באמצעות משאל טלפוני בין חברי המועצה .  גורם ברשות השידור מחה על האישור ללא התייעצות עם הרשות והגדירו כ"מחטף ". 
במכתב ששלח מנכ"ל הרשות מוטי שקלאר למנכ"ל רדיו ישראל יהושע מור יוסף נכתב : " קול ישראל הינו רדיו ממלכתי כאשר השידור הראשון שלו היה שידור הכרזת העצמאות .  השימוש בשם 'רדיו ישראל' בשמה של תחנה אזורית כתחנתכם אינו רק הטעיה של הציבור אלא יש בו משום ניכוס המוניטין והקניין הרוחני של קול ישראל ופגיעה בעצם השידור הממלכתי .  בנוסף להטעיה החמורה שיש בשימוש בשם 'רדיו ישראל' ,  הרי שיש בכך משום הפרת הסימן המסחרי הרשום השמור לקול ישראל ועוולה מסחרית של גניבת עין ".  
מרשות השידור נמסר בתגובה : " רשות השידור מתנגדת בתוקף לבקשת רדיו יו"ש לשינוי שם התחנה ותפעל בכל האמצעים למניעת השינוי ,  מדובר בהטעיה של ציבור המאזינים כאילו מדובר ברדיו הממלכתי של ישראל .  השימוש בשם 'רדיו ישראל' יוצר רושם מטעה כאילו מדובר בתחנה ארצית ולא אזורית וסקטוריאלית ". 
יהושע מור יוסף ,  מנכ"ל רדיו ישראל : " השם 'ישראל' לא שייך לרשות השידור ,  עם כל הכבוד .  אנחנו מתכוונים להיות רדיו ציוני לאומי שיפנה לכלל ישראל ". 
רדיו ישראל משדרת בתדרים FM106.6 ו-FM97.5 ביהודה ושומרון ומרכז הארץ .  בין מגישי התכניות הפרשן לענייני ערבים של חדשות 10 צבי יחזקאלי שתכניתו משודרת בסינדיקציה גם ברדיו תל אביב ורדיו דרום ,  השייכות גם הן לבעלי רדיו ישראל .  לוואלה !  ברנז'ה נודע ,  כי בימים אלו מנהלת התחנה מגעים עם הדוגמנית המתחזקת איה קרמרמן להגשת תכנית .
 מהרשות השנייה לרדיו יהודה ושומרון נמסר : " מועצת הרשות השנייה יהודה ושומרון אישרה לתחנת הרדיו באיו"ש להקרא 'רדיו ישראל' "
 
די לכיבוש
ברשות השידור זועמים על שהוחלף שמו של תחנת הרדיו האזורית ביהודה ושומרון ל"רדיו ישראל "  ומאיימים בהליך משפטי : " מדובר בהטעיה של ציבור המאזינים "
 
