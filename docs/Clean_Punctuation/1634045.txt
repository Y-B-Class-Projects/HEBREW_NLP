תפוצת ישראל היום בסופ"ש עולה ל-350 אלף עותקים
מלחמת העיתונים עולה מדרגה .  בישראל היום החליטו להגדיל את התפוצה בסוף השבוע ב-100 אלף עותקים נוספים שיחולקו גם בקניוני ביג וסניפי רשת שיווק השקמה של רמי לוי
העיתון ישראל היום יגדיל את תפוצת מהדורת סוף השבוע במאה אלף עותקים והחל מיום שישי הקרוב יופץ בכ-350 אלף עותקים .  מהדורת ימי החול של העיתון תמשיך להיות מופצת ,  בשלב זה ,  ב-255 אלף עותקים ביום .  תוספת הגיליונות של מהדורת סוף השבוע תחולק ברובה במקומות ציבוריים וכן בכמה קניונים ורשתות שיווק ,  בהם קניוני ביג וסניפי רשת שיווק השקמה של רמי לוי ,  לצד הפצה במרכזים מסחריים וברחובות מרכזיים ביישובים ברחבי הארץ .  כ-100 אלף עותקים ממהדורת סוף השבוע מחולקים לבתי מנויים .  אשר בהרב ,  מו"ל העיתון מסר : " הגדלת מהדורת סוף השבוע של ישראל היום נועדה לענות על הביקוש העצום מצד הציבור לעיתון סוף השבוע ,  מאז הושק לפני חודשיים .  הצלחת מהדורת סוף השבוע עלתה על הציפיות המוקדמות שלנו ולכן הקדמנו את התוכנית להגדלת המהדורה ".   ציפי קורן ,  מנכ"ל  " ישראל היום "  ציינה כי לעיתון תפוצה ארצית מבוקרת לכל שכבות הציבור והוסיפה : " עם הגדלת מהדורת סוף השבוע יהפוך ישראל היום למדיה האפקטיבית מבין אמצעי התקשורת המופיעים כיום בסוף השבוע והוא יהיה העיתון המוביל מבחינת כדאיות הפרסום למפרסמים ". 

תפוצת ישראל היום בסופ"ש עולה ל-350 אלף עותקים
מלחמת העיתונים עולה מדרגה .  בישראל היום החליטו להגדיל את התפוצה בסוף השבוע ב-100 אלף עותקים נוספים שיחולקו גם בקניוני ביג וסניפי רשת שיווק השקמה של רמי לוי

