פרחה במרצדס
שני צור קראה את הכתבה של חמי בן אדרי וצחקקה בבוז .  על מי אתם מנסים לעבוד כשאתם אומרים שאתם לא אוהבים פרחות ? 
אם יש משהו שלמדתי בחיים הקצרים והמבלבלים האלה ,  הוא שגברים הם עם ראוותני .  הדרך לליבו של גבר עוברת ,  מה לעשות ,  בין הרגליים שלך .  מרבית הזמן הם פשוט חיים באיזשהו סרט אמריקאי גרוע ,  מהסוג של מסיבות קולג' מטונפות ,  כשהפנטזיה העילאית היא שתי בחורות שיכורות שמוכנות ללכת עד הסוף .  ולכן ,  כשקראתי את כתבתו של חמי בן אדרי ,  שטוען שגברים הם עם שמחפש איכות ומאוד אוהב שיחות אינטלקטואליות ,  ובוודאי מעדיף אותן על פני סשנים בין הסדינים ,  לא יכולתי שלא לצחוק .
 אמנם ,  בניגוד לחמי ,  אני לא רב שגל ,  ואולי גם לא תת שגל ,  אבל אני בהחלט יכולה לקרוא לעצמי חכמה ,  ובעלת עין חדה .  העין החדה הזו רואה שבין הצהרות כמו  " עדיף לקיים שיחה עם פשטידת תרד מאשר עם פרחות "  הודה עמיתי המכובד שגברים אכן מתרגשים מישבנים מענטזים ,  ואמר שגם בחורות איכותיות מוכנות לתת לך למשש אותן ,  כי כאילו ,  אם לא הגעת לסקנד בייס ,  אז מה זה שווה ? 
כל אלו נאמרו בכתבה וביניהן נשזרו אמרות שוביניסטיות על נשים- שכן גברים הם המין החזק לדעתו ,  וקיימת כאן דרישה לבחורה שגם תאתגר אותך שכלית וגם תעשה לך נעים אחר-כך ,  אילנה דיין ביום וחתולת מין פרועה בלילה .  והשיא- מסתבר שנשים הן כמו סטייק טוב .  כן ,  יקירותיי ,  המקסימום שתגיעו אליו בחייו של גבר הוא למעמד של סטייק מדיום-וול ,  שנזלל במהירות ושייך לנחלת העבר חצי שעה מאוחר יותר .  ולכן ,  כשהצהרות שכאלה מונחות לפניי ,  איך אפשר להגיד שגברים סולדים מפרחות ? 
הפרחה המודרנית היא כבר מזמן לא הסטריאוטיפ של בימבו בעלת שיער מחומצן ,  שדי סיליקון ,  חיבה לשירים גרועים ורצון בלתי נשלט להתפשט ולענטז כנגד העמוד הקרוב לביתה .  הקווים האלה היטשטשו זה מכבר וכעת הפרחה המצויה יכולה להתחבא עמוק בתוך בחורה קטנה בעלת חזות שקטה ,  אבל באווירה הנכונה  ( מוזיקה מזרחית וערב רב של בחורים רעבים ל ,  איך קראנו לזה ?  סטייק טוב )  ועם הדרינקים הנכונים אפשר ליצור מפלצת .  ואת המפלצת הזו ,  מה לעשות ,  גברים מאוד אוהבים .
 אבל העניין כאן הוא לא ללכלך על המין הגברי ולומר לו שעליו לרסן את עצמו ,  אלא להבהיר נקודה מסויימת- כולנו מתוכנתים בצורה מאוד דומה .  כולנו מאוד אוהבים את הכל כאן ועכשיו ,  בלי יותר מדי דיבורים וכמה שיותר אקשן ,  שיהיה מה לספר לחבר'ה .  ההבדל בין המינים הוא שבנות מעדנות את זה הרבה יותר .  אצלנו בדרך כלל לא מדובר בצורך אלא ברצון .  אנחנו לא נשכב איתכם כדי לרוץ ולספר לחברות ולצחוק עליכם ,  ובניגוד למה שאתם חושבים- אנחנו גם לא מדברות על זין כל היום .
 גברים ,  לעומת זאת ,  מאוד חרדים לכל העניין .  בדרך כלל מדובר בצורך פיזי  ( ע"ע כל הבדיחות על  " הם לא חושבים דרך הראש "  וכו' )  ,  או סתם בלהזין קצת את האגו הרעב .  ואגו רעב מזינים עם בחורה לעניין ,  כש"לעניין "  משמעותו נותנת עם ציצים ,  תחת וכל החבילה .  בחורה שתעשה מה שאומרים לה ולא תשאל יותר מידי שאלות ,  בחורה שתהיה מוכנה לזה ,  בחורה שנקרית בלשון העממית- פרחה .
 מישהו הסב את תשומת ליבי היום לעניין ש"הכול מתחיל ונגמר במין ",  ואיפשהו ,  זה נכון .  אנשים נמדדים דרך הישגים בתחום הזה ,  מדד כמותי בעיקר ,  ואם אוכל למקד אתכם- אלו בדרך כלל גברים שנמדדים דרך הישגים בתחום הזה ,  וזו הסיבה שהם מעדיפים פרחות קלות ומהירות .  בכל פעם שבחורה רוצה מישהו ,  בחורה איכותית ,  אני מתכוונת ,  היא צריכה לגרום לו לחשוב שברגע שתהיה שלו הוא יהיה הגבר המוערץ בעולם- הוא יהיה אלפא מייל ,  במונחים ציוריים יותר .  
אני לא אומרת לכל הבחורות האיכותיות לאבד תקווה ,  לעבור צד ולהתחיל להתמנגל זו עם זו  ( כי ,  כאילו ,  זה בדיוק מה שהם רוצים שתעשו .  סתם )  ,  אלא להמשיך להיות בחורות עם עומק ולצפות מהצד בזכרים מתפתלים עד שהם יבינו שהבימבו סופה מקומטת וגלמודה ,  מתרפקת על עברה המפוקפק .  ועד אז ,  אפילו אין צורך להתווכח על זה ,  זכרו שדווקא אנחנו המין החזק .
 
פרחה במרצדס
שני צור קראה את הכתבה של חמי בן אדרי וצחקקה בבוז .  על מי אתם מנסים לעבוד כשאתם אומרים שאתם לא אוהבים פרחות ? 

