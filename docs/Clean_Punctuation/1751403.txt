עובדי תדיראן מערכות פתחו בשביתה
העובדים :  העתקת פעילות חברה אחרת בקבוצה ,  אלישרא ,  למפעל בחולון תביא לפיטורי עשרות עובדים
 >  >  עובדי תדיראן מערכות ,  מקבוצת אלביט מערכות ,  פתחו ביום שני בשביתה ללא הודעה מוקדמת .  לדבריהם ,  חלקם חוששים מפני פיטורים .  תדיראן מערכות ,  המעסיקה 180 עובדים ועוד עשרות עובדי קבלן ,  מייצרת ציוד ביטחוני ,  הכולל בין היתר מערכות לוחמה אלקטרונית ומודיעין .  חבר ועד העובדים של תדיראן מערכות ,  ניסו קנטי ,  אמר כי השביתה במפעל בחולון היא חוקית ,  מאחר שלפני כמה שבועות אישרה הסתדרות עובדי המתכת ,  החשמל והאלקטרוניקה את בקשת הוועד להכריז על סכסוך עבודה בחברה . " תקופת הצינון המתחייבת בחוק חלפה ,  ולכן פתחנו בצעדים מיידיים נגד ההנהלה ",  אמר קנטי .  לדבריו ,  הנהלת אלביט מתכננת להעתיק את פעילותה של חברה אחרת בקבוצה ,  אלישרא ,  למפעל בחולון . " אנו משוכנעים שהמהלך יביא לפיטורי עשרות עובדים ",  הוסיף .  סיבה נוספת לשביתה היא היעדר הסכמה בין הוועד להנהלה בנוגע לתנאי הפרישה לפנסיה מוקדמת של 19 עובדים ותיקים ,  בני 57 ומעלה ." ההנהלה החליטה שתנאי הפרישה יהיו פחותים לעומת התנאים שהיו תקפים כשתדיראן מערכות היתה על סף פשיטת רגל ",  טען קנטי . " כעת ,  כשהחברה רווחית ,  אנו דורשים תנאי פרישה טובים יותר ".  יו"ר הסתדרות עובדי המתכת ,  החשמל והאלקטרוניקה ,  גבי אסרף ,  אמר כי ייכנס מחר את הוועדים של כל החברות מקבוצת אלביט מערכות ,  כדי להחליט על שביתת הזדהות בקבוצה עם העובדים .  מתדיראן מערכות לא נמסרה תגובה .
 
עובדי תדיראן מערכות פתחו בשביתה
העובדים :  העתקת פעילות חברה אחרת בקבוצה ,  אלישרא ,  למפעל בחולון תביא לפיטורי עשרות עובדים

