 " האתגר של המחליף שלי יהיה גזירה של המון סרטים "
 לאחר תקופת מתיחות מול שר התחבורה ישראל כץ ,  מנכ"ל רכבת ישראל יצחק הראל מסר את התפטרותו  ?  הראל הוא המנכ"ל החמישי של הרכבת שהתפטר בעשור האחרון לפני שהשלים קדנציה  ?  בראיון פרישה הוא מצהיר : " מיציתי את האתגרים שעמדו בפניי בתום שנתיים בתפקיד "
  >  >  מנכ"ל חברת רכבת ישראל ,  יצחק  ( חקי )  הראל ,  התפטר אתמול מתפקידו בתום שנתיים ושלושה חודשים בלבד בתפקיד .  בכך היה הראל למנכ"ל החמישי ברציפות של הרכבת בעשור האחרון שעוזב את תפקידו לפני שהושלמה הקדנציה שלו .  פרישתו של הראל צפויה במאי ,  ובימים הקרובים ימנה דירקטוריון החברה ועדת איתור למחליפו . " אני יכול לציין בסיפוק כי היעדים שהצבתי עם תחילת כהונתי כמנכ"ל החברה הושגו ",  מסר הראל בהודעת הפרישה .  לדבריו ,  פרש מאחר שמיצה את האתגרים שהונחו לפניו . " בימים אלה ,  בשעה שאני משלים כ-30 שנה בשירות הציבורי ,  אני מבקש לפנות להגשמת יעדים אישיים במגזר הפרטי ".  התפטרותו של הראל באה לאחר מתיחות ממושכת בינו לבין לשכת שר התחבורה ,  ישראל כץ ,  על רקע הערכות כי כץ מעוניין במינוי מנכ"ל מטעמו לתפקיד .  בהודעת רכבת ישראל נמסר אתמול כי  " השר כץ ביקש מהראל להישאר בתפקידו לנוכח האתגרים הצפויים לרכבת ישראל בשנים הבאות .  הראל הודה לשר ,  אך אמר כי הוא נחוש לצאת לדרך חדשה ".  פרישתו של הראל באה אמנם לאחר שהשלים את פתרון הסוגיות הבסיסיות שעמדו בבסיס תפקודה הלקוי של הרכבת ,  אולם גם למחליפו ייוותרו אתגרים רגישים .  בראשם ,  יידרש המנכ"ל הבא להיערך להשלמת מהלך הפיכתה של רכבת ישראל לחברת תפעול ושירות בלבד - לאחר שמרבית הפרויקטים העתידיים שלה יבוצעו בידי המגזר הפרטי .  בידי הרכבת תיוותר האחריות לתפעול הרכבות בלבד .  בנוסף ,  יידרש המנכ"ל הבא להשלים את המהלך להוצאת תחזוקת הרכבת למיקור חוץ ,  וכן להשלים את הפרויקטים הנמשכים של הרכבת ובהם הקו המהיר לירושלים  ( a1 )  ,  הכפלת המסילה לבאר שבע ופתיחת קו ראשון לציון מערב-תל אביב .  כן יידרש המנכ"ל ללוות את מכרז הרכש הרגיש שפירסמה הרכבת בהיקף כולל של כמיליארד שקל ,  עם אופציה לרכש המשך בסך 700 מיליון שקל נוספים . " נכון לצאת לדרך חדשה"לפני כשנה אמר הראל ל-themarker כי  " ביום שבו לא ירצו אותי - אלך .  אשב על כס המנכ"ל כל עוד ארגיש שאני תורם ,  וביום שבו לא אחוש כך - אפנה לעשייה אחרת ".  בשיחה עמו אתמול נשמע הראל מחושב ומאופק יותר .  על תקופתו ברכבת ישראל אמר : " הובלתי הסכם שכר ,  יש הסכם פיתוח ,  חתמנו על הסכם סובסידיה חסר תקדים - וכשאתה משלים עשייה שכזו ,  נכון לצאת לדרך חדשה ".  אבל העבודה ברכבת לא הסתיימה . " העבודה בחברה כזו לא מסתיימת לעולם ,  ולכל תקופה יש את האתגר שלה .  האתגר של המחליף שלי יהיה גזירה של המון סרטים בטקסי פתיחת תחנות וקווים חדשים ,  לצד יישום תוכניות חדשות .  אני עמדתי ביעדים שלי - ומכאן ממשיכים הלאה ".  מדוע שלא תישאר אתה לגזור את הסרט ?   " אדם צריך לדעת מתי הוא מסיים ותפקיד ,  ומתי הגיעה העת לצאת לדרך חדשה ".  אמרת בעבר כי ברגע שבו תרגיש שידיך כבולות - או ברגע שבו תידרש לבצע החלטות לא ראויות שייכפו עליך - לא תהיה כאן .  איזה משתי חלופות אלה היא המתאימה למצב הנוכחי ?   " אף אחת .  אני זוכה לגיבוי מכל אנשי האוצר שבאתי איתם במגע ,  ושהלכו איתי יד ביד ,  הן בתוכנית הפיתוח והן בתוכניות הרכש ,  וקיבלתי גיבוי מלא ".  מדוע אתה מזכיר דווקא את מכרזי הרכש ?  היתה שם מעורבות כלשהי שהיתה זרז לפרישה ?   " לא ,  אבל כשאתה בא עם מהלך שאינו טריוויאלי ,  אז זו נקודת מבחן שבה אתה רואה ממי אתה מקבל גיבוי מוחלט - ואני זכיתי לכזה מן האוצר ,  שבדרך כלל אינו נוטה לתת גיבוי כזה בקלות ".  וממשרד התחבורה לא זכית . " גם בתחבורה העניקו גיבוי .  פעלתי בחופש מוחלט ".  המתיחות עם משרד התחבורה ועם לשכת השר אינה סוד . " לומר שיש מתיחות זה לא מדויק ,  כי בסך הכל זכיתי ליד חופשית והובלתי לכל הכיוונים שרציתי .  בפגישתי אתמול עם השר לא הרגשתי כל מתיחות .  הוא ביקש שאמשיך בתפקידי ,  אך הבהרתי לו שאחרי דרך ארוכה שכזו בשירות הציבורי ,  ראוי שאצא למגזר הפרטי ,  והוא קיבל את החלטתי ".  ועדיין לא ניתן להתעלם מהעובדה שכל שר תחבורה חדש מביא לרכבת מנכ"ל מטעמו . " כל תקופה היא ייחודית .  בשום דרך לא נרמז לי שעלי לעזוב ".  השר כבר ביקר ברכבת ?   " לא ,  אבל זה עניינו ,  ואני לא קושר אחד בשני .  לכל אחד שיטות ניהול משלו ".  אתה מתחרט על שהגעת לרכבת ?   " לקחתי חברה תפעולית והפכתי אותה למכוונת שירות ,  ולחברה שפועלת ברוח עסקית ועל כך אני מאוד גאה .  אני חושב שמדינת ישראל זקוקה לשלושה דברים :  ביטחון ,  חינוך ותשתיות .  לאחר שתרמתי לראשון - החלטתי להשקיע קצת גם בשלישי ,  ונהניתי מכל רגע ".  איזו עצה תשיא לבא אחריך ?   " שיבוא נחוש וחדור רוח של עשייה ".  דירקטוריון הרכבת ,  בראשות יעקב אפרתי ,  הביע צער על עזיבת הראל ,  ומסר : " המנכ"ל ביצע עבודה טובה ויסודית והגדיר נורמות גבוהות של עבודת מטה .  יו"ר הדירקטוריון סבור כי על מנכ"ל החברה להישאר ,  לבסס את הישגיו ולהמשיך בתהליכי השיפור בחברה ,  אך כיבד את החלטתו של יצחק הראל ומאחל לו דרך צלחה בכל אשר יפנה ".  

" האתגר של המחליף שלי יהיה גזירה של המון סרטים "
 לאחר תקופת מתיחות מול שר התחבורה ישראל כץ ,  מנכ"ל רכבת ישראל יצחק הראל מסר את התפטרותו  ?  הראל הוא המנכ"ל החמישי של הרכבת שהתפטר בעשור האחרון לפני שהשלים קדנציה  ?  בראיון פרישה הוא מצהיר : " מיציתי את האתגרים שעמדו בפניי בתום שנתיים בתפקיד "
 
