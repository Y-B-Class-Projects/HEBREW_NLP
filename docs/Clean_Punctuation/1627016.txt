לאמריקאים יש תמריץ להשאיר את קרוביהם בחיים באמצעות הנשמה מלאכותית- ב2010 יבוטל מס העיזבון
המס שיכול להגיע ל-50% מירושתו של אדם עשיר יבוטל ב-1 בינואר
משפחות עשירות רבות בארה"ב ,  שקרוביהן מוחזקים בחיים באמצעות הנשמה מלאכותית ,  יעמדו בשנה הקרובה בפני בחירה קשה .  ביום שישי הקרוב ,  1 ינואר 2010 ,  יפוג תוקפו של מס העיזבון בארה"ב .  מס העיזבון ,  שיכול להגיע ל-50% מירושתו של אדם עשיר לא ייכנס לתוקף שוב במשך שנה לפחות.עבור משפחות שקרוביהן מוחזקים בחיים על ידי מכונות ,  פקיעתו של מס העיזבון עשויה לסבך גם כך את תהליך קבלת ההחלטה בנוגע לעתידם . " יש לי שני לקוחות שמוחזקים בחיים באמצעות הנשמה מלאכותית ,  והמשפחות נאבקות בשאלה האם להמשיך במאמצים ההרואיים להשאירם בחיים לעוד כמה ימים .  האם הם באמת רוצים לדעת במשך כל ימי חייהם שהם קיבלו החלטה רפואית רצינית על בסיס חוקי מס העיזבון ?  ",  אמר ג'ושוע רובנסטין ,  עורך דין בחברת קאטן מושין רוזנמן בניו יורק ,  לעיתון  " וול סטריט ג'ורנל ". הסיבה לפקיעתו של מס העיזבון היא חוק שהעביר הקונגרס ב-2001 ,  במסגרתו הועלתה תקרת מס העיזבון במקביל להורדה הדרגתית בשיעור המס .  באותה תקופה ,  הוטל המס על עזבונות בסך 675 אלף דולר או יותר ,  ושיעור המס היה 55% .  כיום ,  עזבונות בסך 3.5 מיליון דולר ומעלה חייבים במס עיזבון בשיעור של 45% .  ב-2008 ,  לפי נתוני שירות המס האמריקאי  ( irs )  ,  הסתכמו הכנסות הממשלה ממס העיזבון ב-26.5 מיליארד דולר.תוקפו של החוק יפוג ב-2010 ,  לאחר שהקונגרס לא הצליח להגיע בזמן להסכמה על הארכתו לשנה הבאה ,  וצפוי להיות מחודש ב-2011 בשיעור של 55% ,  עבור עיזבונות של מיליון דולר ומעלה .  כיום המס משפיע על כ-5,500 משלמי מסים מדי שנה ,  ומדי יום מתים בממוצע 15 בני אדם שמשפחותיהם ירוויחו מביטולו של מס העיזבון .  כדי להקל על יורשיהם ,  דיווח ה"ג'ורנל ",  מתירים חלק מהחולים במחלות סופניות למיופי הכוח שלהם לקבל החלטות רפואיות בנוגע לסיום חייהם תוך התחשבות בחוקי הירושה.לפקיעתו של מס העיזבון יש גם השלכות פיננסיות נוספות .  לאחר שיפוג תוקפו של החוק ,  יוחלף מס העיזבון במס רווחי הון של 15% שישלמו היורשים על הרווחים שנצברו על הנכס או ההשקעה מאז שהנפטר רכש אותו .  כיום ,  היורשים משלמים מס רווחי הון רק על הרווח שנצבר מאז תאריך הפטירה . " אני משמש כעורך דין כבר יותר מ-30 שנים ,  ומעולם לא היה לעיתוי שבו אדם מת השפעה פיננסית גדולה כל כך .  מספיק קשה לאנשים לדבר על מוות ולדון בנושאי ירושה גם ככה ",  אמר דניס בלצ'ר ,  נשיא ארגון המשפטנים american college of trust and estate counsel ,  ל"ג'ורנל ". 

לאמריקאים יש תמריץ להשאיר את קרוביהם בחיים באמצעות הנשמה מלאכותית- ב2010 יבוטל מס העיזבון
המס שיכול להגיע ל-50% מירושתו של אדם עשיר יבוטל ב-1 בינואר

