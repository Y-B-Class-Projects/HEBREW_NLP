הפועל תל אביב ניצחה את בני סכנין 0:1
הפועל תל אביב נראתה עייפה ואפטית ,  אך הצליחה להשיג את ה-0:1 הקטן וניצחה את בני סכנין משער של ערן זהבי  ( 34 ) 
אחרי הקונצרט בדרבי וההדחה מהליגה האירופית ,  הפועל תל אביב לא הרשימה הערב  ( ראשון )  ,  אבל זה הספיק לה לניצחון דחוק 0:1 על בני סכנין במסגרת המחזור ה-24 בליגת העל .  החבורה של אלי גוטמן נראתה עייפה ,  לא מרוכזת והציגה כדורגל נטול התלהבות ,  אך למזלה ,  בני סכנין לא ממש האמינה ביכולתה לצאת עם משהו מבלומפילד .  שער אחד של ערן זהבי בדקה ה-34 הכריע את ההתמודדות ועצר את רצף חמשת הניצחונות הרצופים של סכנין .
 הפועל תל אביב לא ממש הגיעה למשחק הערב .  אולי בגלל היריבה הלא אטרקטיבית ,  אולי בגלל ריבוי ההתרגשות מהמשחקים האחרונים ,  האדומים נראו כבויים .  למרות שליטה מוחלטת במרכז השדה ,  הפועל מיעטה לסכן את השער של מאיר כהן והגנת סכנין הסתדרה טוב מאוד עם שחקני ההתקפה של האדומים .  אבל אז הגיעה הדקה ה-34 .  קנדה הגביה מימין ,  זהבי הסתנן ודחק פנימה מקרוב במה שהתברר כשער היחיד במשחק .  
הכדורגל החלש נמשך גם במחצית השניה .  הפועל תל אביב שלטה שליטה אופטית במרכז השדה ,  אבל הפעולות היו אנמיות ולא חדות ,  ומאיר כהן ,  שספג קללות ושריקות בוז מאוהדי הפועל תל אביב ,  לא נאלץ לעבוד קשה במיוחד .  גם סכנין ,  שהגיעה למשחק עם רצף מרשים של חמישה ניצחונות ליגה רצופים ,  לא ניסתה מספיק בהתקפה .  ג'קו ערפאת אמנם סיכן פעמיים בנגיחות ,  אבל הקבוצה של מרקו בלבול לא יצאה מספיק קדימה .  המאמן שלח למערכה את לירן כהן וצ'טקוביץ' ,  אבל קבוצתו המפוחדת לא ניצלה את היום החלש של יריבתה .  
מלבד התוצאה ,  אין לגוטמן שום סיבות לחייך .  הקבוצה שלו הזכירה את הפועל תל אביב ה"קלאסית ",  המשעממת ,  שמסתפקת ב-0:1 קטן .  למאמן יש כעת שמונה ימים לאושש את שחקניו ,  לתת להם לנוח לקראת משחק הליגה נגד הפועל פתח תקוה והמשך המאבקים מול מכבי חיפה בליגה .  סכנין הסימפטית מתרחקת מהפלייאוף העליון .  ממש לא בטוח שזהו המקום הטבעי של בלבול ושחקניו .
 דקה 12 :  נאתכו ירה כדור מסובב מפינת הרחבה ומאיר כהן הדף ברגע האחרון לקרן .  נאתכו הגביה את הקרן לראשו של דה סילבה שסחט עוד הדיפה מהשוער הוותיק .  
דקה 34 :  גול !  קנדה הכניס כדור מהאגף הימני ,  זהבי התגנב מאחורי ההגנה והרים את הרשת מחמישה מטרים .  0:1 להפועל תל אביב .  
דקה 37 :  באדיר הרחיק רע לרגליו של צ'ה .  הסלובני הגביה נהדר ,  אבל ערפאת הצליח לנגוח החוצה ממרכז תיבת החמש .  
דקה 42 :  קרן של צ'ה נחתה על ראשו של ערפאת הפנוי ,  אניימה הדף את הנגיחה של החלוץ .  
דקה 60 :  ורמוט פרץ לתוך הרחבה תוך שהוא משאיר את מגני סכנין מאחור ,  שכטר הפריע לו ובעט בעצמו לעבר השער ,  אך לא מצא את המסגרת .  
דקה 72 :  ורמוט ירה כדור אדיר מ-17 מטרים וזיעזע את המשקוף .  מרעי לא הצליח להגיע לכדור החוזר .  
דקה 78 :  לירן כהן הגביה מימין ,  קאדו נגח מעל השער .  
הרכב הפועל תל אביב :  וינסנט אניימה ,  עמרי קנדה  ( דני בונדר ,  82 )  ,  דגלאס דה סילבה  ( זוראב מנטשאשווילי ,  77 )  ,  וואליד באדיר ,  גל שיש ,  אביחי ידין ,  ביברס נאתכו ,  גילי ורמוט ,  ערן זהבי ,  איתי שכטר  ( ויקטור מרעי ,  70 )  ,  מהראן לאלה .
 הרכב בני סכנין :  מאיר כהן ,  עלא אבו סאלח ,  פטי יא יא ,  טל חן ,  מהראן אבו ריא ,  חיים בנון ,  באסם גנאים  ( ג'ורג'ייה צ'טקוביץ' ,  59 )  ,  חאלד חלאיילה  ( לירן כהן ,  52 )  ,  נסטיה צ'ה ,  קאדו ,  ג'קו ערפאת  ( אחמד קאסום ,  66 )  .
 
הפועל תל אביב ניצחה את בני סכנין 0:1
הפועל תל אביב נראתה עייפה ואפטית ,  אך הצליחה להשיג את ה-0:1 הקטן וניצחה את בני סכנין משער של ערן זהבי  ( 34 ) 

