לב אמריקאי
פייג' איבדה את זה סופית ,  אנדרו נראה מיואש ,  דידי מבועתת ושייבון צווחת כאילו אין מחר .  ליאת לב באה עם ערמה של ציפיות וקיבלה את הפרק הגרוע ביותר עד כה העונה של אמריקן איידול
אם בשבוע שעבר עוד היתה תחושה שהעונה התשיעית של אמריקן איידול מתחילה להתגבש ולתפוס תאוצה לכיוון הנכון ,  הגיע אתמול הפרק הגרוע ביותר עד כה בעונה וניפץ לרסיסים את כל תקוותינו ,  ואיתו מיילי סיירוס על תקן המנטורית התורנית ,  הגיעה פייג' ,  הגיעו טים ,  אנדרו ,  הבוס והחברים המוזרים והמדממים של שיבון ,  והגיעה ,  לצערי ,  גם אלן דג'נרס ,  שאף פעם לא מביאה פתק מחלה ,  ודפקו את המצב רוח .  באסה .  אבל מצד שני ,  יש נקודת אור  פייג' עפה ! 
בפרק הביצועים האחרון הוטל על המתמודדים לבחור שיר מרשימת השירים שהיו במקום הראשון בבילבורד האמריקאי .  אתם מבינים שמדובר במספר שירים עצום ובמספר שירים מעולים עצום .  איכשהו ,  עובדה זו לא שינתה את בחירת השירים המוזרה של המתמודדים .
 די נדוש להגיד את זה ,  אבל קריסטל פשוט מ-ד-הי-מ-ה .  אני מתה על זה שהיא עושה מה בראש שלה ,  ולא דופקת חשבון או עקבים בגובה 15 ס"מ  ( כמו פייג' למשל ,  שחושבת שככה היא תסיט את תשומת הלב מזוועת העולם שיוצאת לה מהפה )  .  במקום זה היא נועלת סנדלים של רשג"דית ויושבת על מרבד קסמים .  קריסטל היא המתמודדת הטובה ביותר כי היא לא באמת מתמודדת ,  היא זמרת מגובשת ובניגוד לשאר המתמודדים ,  אני סומכת עליה .  אני סומכת עליה שהיא לא תזייף ,  לא תיפול ,  לא תעשה פאדיחות ,  ופשוט תוביל את השיר בבטחה יד ביד אל סופו ותקנח בחיוך המפורסם שלה .
 המתמודדים המצטופפים במשבצת של קריסטל הם שיבון ,  קייסי ולי ,  כשקייסי הוא היחיד ביניהם שבאמת יודע מה הוא רוצה מעצמו .  שיבון ולי טובים .  טובים מאוד  ( למרות הביצועים הלא מספקים של כל אחד מהם בשבוע שחלף )  אבל  " לא סגורים על עצמם ועל איזה אמנים הם רוצים להיות ",  כדברי השופטים .  שיבון בכלל יצאה מלכה כשאמרה לסיימון שידעה שהוא יעיר לה על צווחת הסיום שלה ,  אבל החליטה ללכת על זה פעם נוספת ,  כי ידעה שזה יעביר אותה את שלב ההדחות .  בעצם מה ששיבון אמרה זה שהיא יודעת שהקהל מצפה ממנה לתת שואו ,  כי זה מה שהקהל אוהב .  ואין לה בעיה לשחק את המשחק .  אפילו אם זה יעלה לה בהערה עוקצנית של סיימון .  חכמה .
 ומה עם דידי בן עמי  ( או בניני ,  בגרסת ריאן סיקרסט )  ?  מבלונדינית צווחנית היא הפכה לבלונדינית ייחודית .  יש בקול שלה גוון קסום שאסור לשופטים ולצופים לקחת כמובן מאליו .  לא ברור מדוע השופטים לא פירגנו לה על הביצוע ועוד יותר מקוממת ההערה שלהם לפיה  " הביצוע נשמע כאילו הוא לקוח ממיוזיקל ",  הרי מדובר בז'אנר מכובד לכל הדעות .  דידי מצדה - כמו שאר המתמודדים ,  אגב - כל כך מבועתת מהאפשרות שתגיד משהו לא במקום שהיא הפכה מדידי המפתיעה של  " יש בי כמה צדדים ואני רוצה להראות אותם "  לדידי השחוקה של  " בחרתי שיר שהיה לי כיף לבצע ".  בכלל ,  כדאי למתמודדי העונה לחדול משימוש בשם התואר  " כיף "  לתיאור הקטע שלהם .  שימו לב שתמיד כש"כיף "  לכם ,  הקהל בבית סובל .
 הבחירה בתואר הרע היתה קלה מהרגיל .  נפתח בבחירת השירים .  טוב שלא נבחרו שירים של דוריס דיי ודני קיי .  מה עבר למתמודדים בראש כשכמעט כולם בחרו ענתיקות יבשושיות ,  שסבא וסבתא שלהם רקדו במסיבת הסיום של התיכון ,  וגם אז כולם ידעו שהן לא משהו ?  הם לא מקשיבים לשופטים שמתחננים כבר כמה פרקים בפני קייטי לשיר שירים שמתאימים לגילה ?  שירים שצעדו במקום הראשון בבילבורד יש אלפים ,  למה לא לבחור שירים שיצאו בשנתיים האחרונות ? 
פייג' המסכנה איבדה את זה לפני כמה שבועות ,  וכבר לא תמצא את  " זה "  שוב .  לפחות לא בהוליווד .  אבל יש לא מעט בתי אבות שישמחו להעסיק אותה בתור מורה לתוף מרים ולמקרמה .  לגבי טים אורבן ,  כבר נמאס לי להגיד את זה ,  אבל מאוחר והוא חייב לזוז .  חבל שהוא לא לקח יותר תנופה לקראת הגליץ' שהוא דפק על הבמה .  אולי הוא היה טס ישר הביתה ,  או לפחות נופל מהבמה ושובר משהו .  די טים ,  זמנך עבר .  אני חותמת שאמריקה תדיח אותו בשבוע הבא או בשבוע שאחריו .  הכל תלוי במועד הדחתו של אנדרו .
 ואם באנדרו עסקינן ,  זו היתה הפתעה גמורה לראות ,  ואפילו לעשר שניות ,  את קייטי על אחד משלושת כיסאות ההדחה ,  ולא אותו .  אנדרו נתן הופעה עלובה ,  תלושה ,  כפויה ,  קלושה ,  עצובה ,  נואשת .  אין לו מושג מה לעשות כדי למצוא חן ,  הוא לא מרים את המבט מהרצפה והיה משוכנע בעצמו שהוא ולא קייטי יתאחד עם טים ופייג' על ספסל הנאשמים .  האם גם אתם סיננתם לעצמכם  " מממ ..  .  כמה סמלי ",  כשבפרסומת המכוניות הושאר אנדרו מאחור במזרקת הכדורים ? 
1 .  הזקן של הבוס של שיבון יותר מגעיל מהזקן של בראד פיט .  
2 .  הדימום המזויף של החברה של שיבון בקהל .  מה זה אמור להביע ?  מחווה לביצוע של שבוע שעבר , " Black "?  
3 .  סיימון שוכח את שמה של לייסי בראון ,  ונעזר בקארה שתזכיר לו את שמה של  " הבחורה שהודחה בשבוע שעבר ".  היה מאכזב להבין שבשבילו זו רק תוכנית טלוויזיה ולא אנשים ,  שרואים את עתידם תלוי בו  .
 מיילי סיירוס מנטורית ?  אז מה אם היא מכרה 15 מיליון אלבומים ,  היא בת פאקינג 17 !  ולא רק בגלל הגיל ,  אלא בגלל שבאמת אין לה מה להגיד .  היא בעצמה בובה על חוט שמונחית על ידי מנטורים שאומרים לה איך לשיר ואיך לנוע על הבמה .  התפקיד היחיד שלה הוא לטפוח על השכם ולפלוט ססמאות מטופשות באינטונציה של מישהי שיודעת על מה היא מדברת .  תחשבו על רוני סופרסטאר מגיעה ל"כוכב נולד "  על תקן יועצת ותבינו על מה אני מדברת .
 על ההופעה של סיירוס יש לי שני דברים להגיד :  1 .  עזבי אותך משמלות כלה מכוערות על הבמה .  2 .  בבקשה ותרי על תנועות הראש-שיער המבהילות האלה .  שילוב של שניהם מזכיר סרטי אימה גרמניים משנות ה-20 .  וסיירוס ,  עוד משהו קטן ,  בבקשה אל תשירי יותר את  " When I Look At You ".  הביצוע שלך גורם לי לרצות להרביץ למישהו .
 
לב אמריקאי
פייג' איבדה את זה סופית ,  אנדרו נראה מיואש ,  דידי מבועתת ושייבון צווחת כאילו אין מחר .  ליאת לב באה עם ערמה של ציפיות וקיבלה את הפרק הגרוע ביותר עד כה העונה של אמריקן איידול

