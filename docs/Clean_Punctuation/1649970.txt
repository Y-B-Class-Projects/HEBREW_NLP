ספורט ביזנס | אם אין לחם ,  נלך לראות כדורגל ספרדי
אוהדי הכדורגל הספרדים מתקשים לגמור את החודש בשל המשבר ,  לא קונים כרטיסים למשחקים - והכנסות הקבוצות נפגעות .  ראשי הליגה מצאו פתרון יצירתי :  הם דורשים להפחית את המע"מ על הכרטיסים 
" אנחנו לא רוצים לקחת כסף מהמדינה ,  אבל צריך להיות ברור שעתידו של הכדורגל הספרדי מונח על הכף ",  אמר נשיא מינהלת הליגה ,  חוסה לואיס אסטיאסראן . " הקלה כזאת במס תהיה צעד מצוין שיתרום לקידום הספורט והכדורגל ,  וגם יעזור לדרישות הפיסקליות מהקבוצות שכורעות תחת הנטל .  צריך למצוא דרך לעזור לקבוצות לצלוח את המשבר ".  העובדה שביולי יעלה המע"מ ל-18%  ( ול-8% למוצרים שהמס עליהם היה 7% )  ,  מלחיצה עוד יותר את ראשי הליגה .  הממשלה הסוציאליסטית במדינה לא מתכוונת להיעתר באופן מיידי לדרישה/בקשה של ראשי הליגה .  ספרד סובלת לא רק מאבטלה עמוקה ,  אלא גם מגירעון של לא פחות מ-11.4% מהתוצר .  הספורט ,  בוודאי המקצועני ,  לא נמצא בראש מענייניה של הממשלה .  דובר מועצת הספורט - מעין מינסטריון ספורט הכפוף לממשלה - אמר בתגובה כי  " כל שינוי המתייחס לספורט המקצועני ,  כולל מס ערך מוסף ,  לא ייעשה עד שוועדה פרלמנטרית שהוקמה בנושא הספורט תגיש את המלצותיה בחודש הבא .  ההמלצות ,  קרוב לוודאי ,  לא יכללו שום שינוי לגבי קבוצות הספורט ".  להסתבך עם נשיא ברצלונה הכדורגל הספרדי אולי נחשב אחת משתי הליגות הטובות והבכירות בעולם ,  יחד עם הליגה האנגלית ,  אבל מבחינה כלכלית היא בבעיה :  מרבית הקבוצות שרויות בחובות גדולים .  ולנסיה ,  לדוגמה ,  שקועה בחובות של 500 מיליון יורו ,  ריאל מדריד חייבת 400 מיליון יורו ואילו ברצלונה חייבת 190 מיליון יורו .  הורדת המע"מ היא כנראה הדרך הקלה ביותר - לפחות מבחינת ראשי הליגה הספרדית - לשפר את מצבן של הקבוצות שבקשיים .  אבל יש גורם אחר שאולי יכול לשפר מעט את מצבן :  חלוקה שוויונית יותר של ההכנסות משידורי הטלוויזיה .  ברוב הליגות באירופה ,  וגם בישראל ,  חלוקת ההכנסות מזכויות השידור נעשית באופן שוויוני בין כל הקבוצות .  אין התייחסות לגודלה של הקבוצה ,  למספר אוהדיה או לעוצמתה הכלכלית .  למעשה ,  אף קבוצה לא מקבלת יותר מ-6.66% מההכנסות מהכסף הגדול שמגיע מהטלוויזיה .  לעומת זאת ,  בספרד חלוקת זכויות השידור היא פרימיטיבית וגם קפיטלסיטית מאוד .  כל קבוצה במדינה חותמת על הסכמים בעצמה ,  וכך נוצר מצב ששתי הגדולות - ריאל מדריד וברצלונה - מקבלות יותר מ-50% מתמלוגי השידורים .  זאת בדיוק הדרך להפוך קבוצות גדולות ועשירות לעוד יותר גדולות ועשירות - על חשבון היתר .  נשיא מינהלת הליגה ,  אסטיאסראן ,  ניסה לשנות את כללי המשחק . " בכל המדינות השכנות שלנו ובכל הליגות שמתחרות עם הכדורגל הספרדי יש שיטת חלוקת הכנסות ריכוזית ,  וזה מה שרוב רובן של הקבוצות רוצות ",  הוא אמר .  אבל בכך הוא פתח מלחמה בגורם החזק ביותר בתחום כדורגל - נשיא קבוצת ברצלונה ,  ז'ואן לאפורטה ,  שהכריז : " לא יקום ולא יהיה ".  כנראה שמבחינת מינהלת הליגה קל יותר יהיה להוריד את המע"מ על כרטיסים ,  ואילו הכסף הגדול מהטלוויזיה ימשיך להיות מחולק רק לריאל ולברצלונה .
 
ספורט ביזנס | אם אין לחם ,  נלך לראות כדורגל ספרדי
אוהדי הכדורגל הספרדים מתקשים לגמור את החודש בשל המשבר ,  לא קונים כרטיסים למשחקים - והכנסות הקבוצות נפגעות .  ראשי הליגה מצאו פתרון יצירתי :  הם דורשים להפחית את המע"מ על הכרטיסים

