הערבי הטוב
מתא הכלא של ארנון צדוק ומוחמד בכרי ,  דרך מרחץ הדמים של אסי דיין ועד קשיי התקשורת של  " ביקור התזמורת ",  סרטים ישראלים רבים לפני  " עג'מי "  בדקו את מורכבות הקיום היהודי-ערבי .  הנה הטובים שבהם

הראשונים להבין את הפוטנציאל האוסקרי של הסכסוך היהודי-ערבי היו האחים ברבש ,  שהושיבו בבית כלא אחד אסירים משני צדי המתרס .  הם רק לא לקחו בחשבון שהקהל האמריקאי יתבלבל ויחשוב כי ארנון צדוק מגלם את הערבי ודווקא מוחמד בכרי הוא היהודי .  למרות תמיכתו הברורה בדו-קיום ,  האקדמיה העדיפה על פני  " מאחורי הסורגים "  דווקא סרט שוויצרי ,  ובכך הפריכה את ההנחה שבאוסקר רק הפוליטיקה קובעת .
 
שנתיים אחרי שהאחים ברבש הציגו שוויון בין יהודים וערבים ,  הגיע רפי בוקאי הצעיר והראה שלפעמים הערבים הם קורבנות גדולים יותר מאיתנו .  הוא עשה זאת באמצעות סאטירה מלחמתית עטורת פרסים ,  על שני טוראים מצריים התועים במדבר סיני בשלהי מלחמת ששת הימים ונקרים בדרכם בפטרול צה"לי .  ברגע השיא של הסאטירה העצובה ,  ניכס לעצמו סלים דאו את המונולוג של שיילוק ובכך אילץ את הצד שמנגד להבין כי גם לערבים כואב כשדוקרים אותם .
 
הקולנוע הישראלי של שנות השמונים היה עוד יותר פוליטי וחתרני מאשר היום ,  ובהתאם לכך המשיכו יוצרים מקומיים לאמץ את נקודת המבט של הערבי .  חיים בוזגלו ,  למשל ,  עשה זאת בסרטו הראשון ,  שבו גילם שלמה בראבא ישראלי ממוצע המעמיד פנים כי הוא פועל בניין ערבי .  אלי יצפאן ,  הרבה לפני ימי החיקויים של מובארק ,  גילם מלצר ערבי .
 
בין קץ ממשלת האחדות להסכמי אוסלו ,  הנואשות של השמאל הישראלי להוכיח כי הדו-קיום אפשרי היתה גדולה מתמיד .  דוגמה לכך היתה סרטו של איל חלפון על מלחמת לבנון ,  שמצא מכנה משותף בין החיילים הערבים והשבוי היהודי שלהם  התמיכה של שני הצדדים בנבחרת איטליה במונדיאל 1982 .  בסופו של דבר ,  האיטלקים זכו בגביע ,  ואנחנו נשארנו בבוץ .
 
שנה לאחר מכן הגיע כבר מבט פסימי יותר על עתידנו המשותף בארץ ישראל .  אסי דיין השליך לפאב אחד את כל קצוות הקשת של החברה הישראלית ,  ובהם גם אשכנזים מיליטריסטיים ,  ערסים אלימים וטבח ערבי אחד .  בניגוד לנעשה ב"אח הגדול "  וכיאה למעמדו של דיין כנביא זעם ,  כאן זה הסתיים במרחץ דמים .
 
ערן ריקליס מתעסק יותר מכל במאי ישראלי אחר בגבולות השברירים שבין היהודים לערבים .  הוא כתב את  " גמר גביע "  וגם ביים את  " ביום בהיר רואים את דמשק "  ואת  " עץ לימון ",  שעסקו בנושא ,  אך סרטו הטוב ביותר הוא  " הכלה הסורית ",  שבו הציג את סיפורה העגום של דרוזית מרמת הגולן העומדת להתחתן עם כוכב טלוויזיה סורי .  קל זה לא יהיה .
 
לאחר שכל כך הרבה במאים יהודים התיימרו לשים את עצמם בעורם של הערבים ,  הגיע ב-2004 סרט שאשכרה נעשה בידי במאי ערבי ישראלי .  תאופיק אבו-ואיל ,  שלמד באוניברסיטת תל אביב אך התקשה להסתדר במסגרת שלה ,  הגיש יצירה פיוטית על משפחה מאום אל-פאחם שבניה מתקוממים נגד שלטון היחיד האכזר של אביה .  הסרט של אבו-ואיל קצר הצלחה ברחבי העולם ,  מכאן ועד קאן ,  אבל מאז די נעלמו עקבותיו .
 
כיאה ליוצר שמביים פעם בשנה סרטים המיועדים בעיקר לקהל בינלאומי ,  עסק עמוס גיתאי לא פעם בהיסטריה בהיסטוריה של הסכסוך היהודי-ערבי .  כך הוא עשה ב-2005 גם בסרט זה ,  שבו גילמו נטלי פורטמן ,  חנה לסלאו והיאם עבאס שלוש נשים הנקלעות למסע משותף ברחבי הארץ .  הסרט מסתיים ברגע שבו עבאס ולסלאו מתעמתות על רקע  " חד גדיא "  של חווה אלברשטיין  קטע מוזיקלי המבהיר לנו כי בדיוק כמו הקולנוע של גיתאי ,  גם הסכסוך הוא מעגל שאין לו סוף .
 
כפי שקורה גם ב"עג'מי ",  הקולנוע הישראלי אהב תמיד לתאר סיפורי  " רומיאו ויוליה "  בין יהודים וערבים .  סיפור שכזה גם עומד במרכז סרטם של ארז תדמור וגיא נתיב ,  שבו מגלמים לירון לבו  ( שהתאהב בפורטמן במהלך צילומי  " אזור חופשי ")  ולובנה אזאבל צעירים משני צדי המתרס הנפגשים במקרה בגרמניה ומפתחים סיפור אהבה כמעט בלתי אפשרי .
 
האמת היא שמכל הסרטים הישראלים של השנים האחרונות ,  ל"ביקור התזמורת "  היה את הסיכוי הגדול ביותר לזכות באוסקר .  אחרי הכל ,  הסיפור על התזמורת המצרית שהולכת לאיבוד בעיירה ישראלית נידחת הוא קומדיה אנושית מהסוג שהאקדמיה כל כך אוהבת .  אבל כיוון שהבמאי ערן קולירין הפגיש בין מצרים שלא יודעים עברית וישראלים שלא יודעים ערבית ,  הדמויות דיברו ביניהן אנגלית  ועובדה זו פסלה את המועמדות של הסרט .
 
הערבי הטוב
מתא הכלא של ארנון צדוק ומוחמד בכרי ,  דרך מרחץ הדמים של אסי דיין ועד קשיי התקשורת של  " ביקור התזמורת ",  סרטים ישראלים רבים לפני  " עג'מי "  בדקו את מורכבות הקיום היהודי-ערבי .  הנה הטובים שבהם

