החיסול בדובאי בראי האיסלם
בוקה ומבולקה מתרחשת עתה בתקשורת העולמית ,  בחוגים מדיניים ובזרועות המודיעין ברחבי העולם .  הכל עוסקים בשאלת הדרכונים האירופיים ובאופן שימושם הבלתי תקין בידי אותה זרוע נעלמה שניקתה את העולם מרוצח סדרתי כה אלים אך הותירה סימני לוואי תמוהים בדרכה לחוף מבטחים .  
איש לא מטיל ספק במוסריות מעברו המהיר של אל ? מבחוח מסדיניו המעומלנים של המלון בדובאי היישר לזרועותיהן של בתולות גן העדן .  חיסולו של הרוצח גרם נחת רוח לרבים .  אחרי הכל ,  שוב שיבשה יד אלמונית חוליה קריטית בקשר האיראני עם גורמי הטרור אשר מהווים סכנה לביטחון האזור כולו .  החיסול הביא לאנחת רווחה ולשביעות רצון בקרב הקהילייה הבינלאומית משום שעוד חתול אשפתות אלים נוטרל .  אולם עתה - אולי מפני אימתם של חתולי האשפתות שעוד נותרו - דנים עכברי הפוליטיקה הבינלאומית ,  ובהתחסדות ,  בנוהל הבלתי תקין שבו פעלו מנטרלי החתול .  
קצת היסטוריה לא תזיק בעניין זה .  ככל חניך של החמאס גדל אל ? מבחוח על סיפורי המסורת האיסלאמית .  הוא האזין בשקיקה לביוגרפיה של הנביא מוחמד שסימנה את הדרך שבה צריכים המוסלמים הלוחמים ,  לפי פרשנותה של אסכולת  " האחים המוסלמים ",  לנהוג ביהודים ובכופרים שאינם מקבלים את האמונה באיסלאם .  פרשנות זו לימדה את אל ? מבחוח ודומיו כי הדרך להגשמה מחודשת של חזון השלטון האיסלאמי בעולם עוברת ,  כשצריך ,  גם דרך פעולות רצח של האויב ,  שוד רכושו והפחדתו .  
הגיבור האיסלאמי האגדי ששימש לו דוגמה מוחשית לדפוס הפעולה הרצוי היה חברו של מוחמד ,  איש ושמו אבו בסיר .  הנ"ל עמד בראש מה שניתן להגדיר במונחים של ימינו ארגון טרור קדום שקיפד את חייהם ושדד את רכושם של אנשי מכה הכופרים בכל פעם שהשיירה שלהם יצאה לדרכה .
 אל ? מבחוח היה תלמיד טוב .  כשותף פעיל בהנהגת החמאס הוא היה מעורב לאורך שנים בהברחות נשק ,  תחמושת וחומרי נפץ וברצח של יהודים .  הוא לא הפגין נקיפות מצפון על מעשיו - הוא נהג להתגאות בכל יהודי שנהרג כתוצאה מפשעיו .  
לאיסלאם יש גוונים רבים ,  והאיסלאם מבית מדרשו של אל ? מבחוח שולל את עם ישראל מבחינה דתית עקרונית .  לפי תפיסתו ,  היהודים אינם עם ולאום אלא עדה דתית שנענשה .  לכן עליהם להיות פזורים ונרדפים בין האומות .  כמובן שהם אינם זכאים למולדת .  
לשיטתו ,  זעם האל פסל את היהודים מזכויות אלה והפכם לבני מוות עד יום הדין .  ברצח אזרחי ישראל יישם אל ? מבחוח די בהצלחה את המורשת האיסלאמית ,  על פי פרשנותו .  אחרי הכל ,  זו הדרך שבה נהג נביאו כשהורה לשחוט 700 יהודים שהוגדרו כבוגדים במושבם בח'ייבר ,  ולאחר מכן שדד את רכושם וחיסל את נוכחותם של היהודים בערב הסעודית .  שנאת היהודים לפי תפיסה זו אינה תוצאה של  " בעיית פלשתין "  אלא עניין עקרוני דתי .
 אפרופו מבצעי חיסול ,  יש לנו הרבה מה ללמוד מהאיסלאם .  מעטים יודעים כי קורותיו של מוחמד כשליח האיסלאם שזורים בסדרה נכבדה של חיסולים ממוקדים שביצע בכופרים .  
הביוגרפיה שלו  ( ה"סירה ")  מדווחת על מספר לא מבוטל של יריבים ,  נשים וגברים ,  מרביתם יהודים ,  אשר חוסלו במבצעי תעוזה בבתיהם על ידי יחידים או חוליות חיסול .  
אשמתם של רוב הקורבנות היתה התקפות מילוליות ושירי גנאי מעליבים נגד מוחמד והאיסלאם .  המבצעים היו חלקים ומושלמים ,  ואיש מאנשי מוחמד לא נתפס .  טוב ,  אז לא היתה שום בעיה של דרכונים .  
בין אם ביצע המוסד את המלאכה ,  כפי שמתואר בפרסומים זרים ,  ובין אם לאו ,  נכון היה הדבר לעשותו ,  ואשרי המשתפר תמיד .  חשוב שאויבי ישראל יידעו כי מי שזרע רוח יקצור סופה ..  .
 
החיסול בדובאי בראי האיסלם
nan
