דיווח :  גרנט הוא המנג'ר שביקר בבית בושת
העיתון הלונדוני , " הסאן ",  חושף את שמו של המנג'ר מהפרמיירליג שערך ביקור בחודש דצמבר בבית בושת .  מקור במשטרת לונדון אמר : " אנחנו בודקים את הפרשה ומחפשים אחר עדים פוטנציאליים ".  תגובתו של גרנט טרם הושגה
הצהובון הלונדוני , " הסאן ",  מדווח היום  ( חמישי )  כי אברהם גרנט ,  המנג'ר הישראלי של פורטסמות ,  הוא המנג'ר מהפרמיירליג שנצפה בבית בושת בחודש דצמבר .  לפני כחודשיים כאשר נחשפה הפרשה שמר העיתון על חוקי הפרטיות הנהוגים בממלכה ועקב צנעת הפרט מנע את פרסום שמו של המנג'ר .  אלא שבעקבות כך שבית המשפט מנע את צו איסור הפרסום על חשיפת המקרה של בלם צ'לסי ג'ון טרי ,  שבגד בחברו לקבוצה לשעבר ווין ברידג' ביחד עם חברתו  ( ונסה פרונסל )  שחרר הצהובון לאוויר העולם את שמו של גרנט .
 כזכור ,  בסוף חודש דצמבר פורסמה ידיעה לפיה מנג'ר מהליגה הבכירה באנגליה ביקר בבית בושת .  כתבי הצהובון חיכו למאמן ביציאה ממנו ,  כשזה חייך לעברם במבוכה ביציאה ממנו והודה כי בילה במועדון בשם  " מסאז' פארלור ",  בית בושת השוכן בהורטון הית' ,  סאות'המפטון ,  לא רחוק ממגרש האימונים של פומפי ומאוכלס על ידי בנות אסייאתיות .  עוד דיווח העיתון אז כי המנג'ר היה אף לבוש בבגדי האימון של קבוצתו .  בידיעה צוין כי זהו כנראה לא היה הביקור הראשון של גרנט במקום ,  כאשר חודשיים לפני כן ,  בחודש אוקטובר ,  הוא גם היה שם .
 דובר המשטרה מסר בתגובה : " אנחנו בודקים לגבי המקום עצמו ".  מקור המקורב למשטרה הוסיף : " אנחנו מעוניינים לדבר עם מספר אנשים שהיו במקום ויכולים להיות עדים פוטנציאליים ". 
יצוין כי  " הסאן "  לא השיג את תגובתו של גרנט ,  וואלה !  ספורט טרם קיבלה גם היא את תגובתו של גרנט .
" גם כשאני אומרת לו שאני אוהבת אותו ,  אני לא מספרת ,  זה לא עניינו של אף אחד ",  אמרה צופית גרנט לתכנית  " עושים ספורט "  בגל"צ בתגובה לדיווח ב"סאן ".   " מה זה עניינו של מישהו אם הוא הולך לזונה או לא .  זה ענייני אם בעלי הולך לזונה או לא ומה שיש לי להגיד אני אגיד רק לו .  אני נשבעת בילדיי שאני לא כועסת עליו ,  ואם אני כועסת ובטח לא על השטויות האלה .  אני כועסת עליו רק על דבר אחד ואמרתי לו את זה היום ,  שהוא לא עושה כל יום מסאז' .  הוא מאמן פורטסמות ,  רבאק ,  יש עליו המון לחץ ,  הוא חייב לקבל כל בוקר וערב מסאז' .  לתקשורת הבריטית אין דין ואין דיין ,  היא גם תקשורת מצוינת וגם תקשורת אלימה ,  ויש לה רבדים נמוכים ואיכותיים ".   
" אני לא יודעת אם הוא יעזוב את פורטסמות ,  אי אפשר לשאול אותו כל יום אם הוא הולך או חוזר .  הוא מאמן ענק ,  הוא עשה בצ'לסי מה שאף אחד לא עשה בצ'לסי .  הוא תקוע בקבוצה מחורבנת .  הוא היה רוצה להישאר בפורטסמות ,  אבל בתנאים הנכונים שמתאימים לו .  אני לא יודעת אם הוא יתפטר מפורטסמות ,  לא יודעת מה הוא יעשה ,  הוא צריך לעשות מה שהוא צריך לעשות ". 

דיווח :  גרנט הוא המנג'ר שביקר בבית בושת
העיתון הלונדוני , " הסאן ",  חושף את שמו של המנג'ר מהפרמיירליג שערך ביקור בחודש דצמבר בבית בושת .  מקור במשטרת לונדון אמר : " אנחנו בודקים את הפרשה ומחפשים אחר עדים פוטנציאליים ".  תגובתו של גרנט טרם הושגה

