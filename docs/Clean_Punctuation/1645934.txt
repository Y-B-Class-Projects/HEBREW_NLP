נוקיה תתגבר את מכשיריה עם 'מציאות מתוגברת' ? 
מנהלת מחלקת הסמארטפונים של נוקיה מדברת על השלב הטכנולוגי הבא :  מציאות מתוגברת ותלת-מימד
תערוכת הסלולר MWC על כל הכרזותיה כבר הסתיימה ,  אך בנוקיה ממשיכים לרמוז על עתיד המכשירים הסלולריים ,  והסמארטפונים בפרט .  בראיון וידאו שפורסם בבלוג נוקיה הרשמי ,  מדברת הסמנכ"לית ומנהלת מחלקת הסמארטפונים של החברה ג'ו הארלו על שלבי ההתפתחות הבאים של התחום .
" מה שאפשר לראות באופק זה דברים שישפרו את השירותים שאנחנו מציעים .  מציאות מתוגברת  ( augmented reality )  ,  למשל ,  יכולה לשפר את שירותי המפות של המכשיר ",  אומרת הארלו כשהיא מתייחסת ליישומים שמשלבים בין צילומים ומפות לבין שכבות מידע שונות .  כך ,  למשל ,  כבר היום אפשר למצוא לאנדרואיד ואייפון יישום בשם Layar ,  שמציג וידאו ממצלמת הטלפון ועליו שכבות מידע כמו מיקום בתי עסק והמרחק עד אליהם . " אפשר לראות איך טכנולוגיות מסוג זה הופכות את השימוש לחוויה נהדרת לצרכנים "  אמרה הרלו .  
עוד מדברת הסמנכ"לית בראיון על טכנולוגיית תלת-מימד . " על זה כולם מדברים היום .  אני חושבת שלטלפונים הניידים יש את ההזדמנות להיות הראשונים שמיישמים את התלת-מימד .  מבחינת תוכן ,  דוגמת משחקים ,  יש כאן פוטנציאל לשיפור חוויית המשתמש ,  במיוחד לצעירים ". 
נוקיה לא הוציאה הצהרות משמעותיות בתערוכת הסלולר בברצלונה .  החברה לא הפעילה דוכן בתערוכה ,  ורק ערכה מסיבת עיתונאים סמלית ,  בה לא הוצגו מכשירים חדשים .  עם זאת ,  הודיעה נוקיה על שיתוף פעולה עם אינטל שיניב פלטפורמה חדשה בשם Meego .
 
נוקיה תתגבר את מכשיריה עם 'מציאות מתוגברת' ? 
מנהלת מחלקת הסמארטפונים של נוקיה מדברת על השלב הטכנולוגי הבא :  מציאות מתוגברת ותלת-מימד

