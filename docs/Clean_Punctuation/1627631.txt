הפועל חיפה - מכבי נתניה :  זמן ההתאוששות
האדומים רוצים לשים את הדרבי מאחוריהם ולהשיג ניצחון שני העונה על נתניה ,  שמגיעה אחרי הפסד  ( 19:00 )  .  אראל ובן בסט יפתחו
בהפועל חיפה ניסו השבוע להשאיר את ההפסד בדרבי מאחוריהם ולהתרכז בניצחון לקראת משחק הבית נגד מכבי נתניה של ראובן עטר  ( שבת ,  19:00 )  .  בשביל שזה יקרה ,  יצטרכו האדומים לשכוח את הסיבוב הראשון בו השיגו רק שתי ניצחונות בקרית אליעזר ולהתחיל שוב רצף ניצחונות .  כזכור ,  המשחק במחזור הראשון של העונה בקופסה ,  הסתיים בניצחון חיפה 1:2 .  
בימים האחרונים עסוקה חיפה בעיקר בחיפוש אחר חיזוק לקראת המשך הליגה .  אוהד כהן שלא נמצא בתוכניות של מכבי פתח תקוה נמצא במשא ומתן עם הקבוצה ובימים הקרובים יתברר האם העלויות הכספיות יאפשרו את קיום העסקה .  הירקלי גפרידזה ,  שעזב את חיפה בקיץ ,  יחזור ככל הנראה לקבוצה .  עוד לפני החיזוק בינואר ,  רוצים בהפועל חיפה לפתוח את השנה האזרחית החדשה עם ניצחון ולבסס את מעמדם בחלק העליון של הטבלה .  המאמן שלומי דורה לא ערך אסיפת קבוצה ורק מחר לפני המשחק יעביר את שחקניו תדרוך טקטי .  על פי האימון היום ,  נראה כי דורה מתכנן שני שינויים .  גל אראל יפתח במקומו של יוסי דורה שהורחק בדרבי ועדן בן בסט יתפוס את מקומו של ירו בלו ששבר את ידו ויתחיל את המשחק על הספסל .
 הרכב משוער :  גליל בן שנן ,  חי בן לולו ,  סביטי ליפנייה ,  אושרי רואש ,  אייל טרטצקי ,  בריאן חרסיסיץ' ,  גל אראל ,  רן אבוקרט ,  הישאם כיוואן ,  ערן לוי ,  עדן בן בסט .
 גם מכבי נתניה מגיעה למשחק לאחר הפסד .  נתניה נוצחה בבלומפילד 2:1 על ידי בני יהודה ונעצרה לאחר ארבעה ניצחונות רצופים .  במועדון מקווים שהמשחק שיפתח את הסיבוב השני לא יסתיים כמו מקבילו במחזור הראשון אז הפסידה נתניה ויצאה לרצף של חמישה משחקים ללא ניצחון ,  בכשבמהלך הרצף פוטר נתי עזריה וראובן עטר הגיע להחליפו .
 הנתנייתים יאלצו להמשיך להסתדר ללא אריסטיד זוגבו שיצא לאליפות אפריקה עם נבחרת חוף השנהב .  גם יגאל אנטבי ,  שפתח מול בני יהודה ,  ייעדר עקב פציעה .  שחרורו הבינלאומי של ליאוניד קרופניק טרם הגיע מניו יורק והוא יצפה במשחק מהיציע .  מנגד ,  יזכה ראובן עטר לקבל בחזרה את מלך השערים והבישולים של הקבוצה שלו מנשה שריצה עונש הרחקה במשחק מול בני יהודה כשגם אחמד סבע החלים מפציעתו .
 עטר צפוי לחזור לשיטת המשחק הרגילה שלו כשטל מעבי ירד מהקישור בחזרה לעמדת המגן השמאלי ,  ואחמד סבע יחזור לחוד לצד אבודו אוקוצ'ה .  דניאל ליפשיץ הצעיר יפתח בין הקורות ,  כשמלפניו ימשיכו אוראל דגני וביוואן פרנסמן .  קלמי סבן יפתח באגף הימני ,  כשבמרכז המגרש יהיו אלה אלמוג כהן ורביד גזל שיאיישו את העמדות .  מלפניהם לצד שלו מנשה ימשיך שניר גואטה ,  כשבחוד כאמור אחמד סבע ואבודו אוקוצ'ה .
" התחלנו את העונה בצורה רעה עם חמישה משחקים ללא ניצחון ,  היינו במצב לא טוב בלשון המעטה ,  אבל הצלחנו להתעשת והחזרנו את הקבוצה למקום שהיא ראויה לו ,  הצמרת העליונה ",  אמר טל מעבי ערב פתיחת הסיבוב השני והתפנה להתייחס ליריבה : " אני חושב שזה יהיה משחק שונה מהדרבי החיפאי .  הפועל חיפה הגיעו לשם בנחיתות מבחינת היכולת ,  וקצת ניסו לערער אותם מבחינה פיזית .  אני חושב שנגדנו הם קצת יעזו יותר ,  וישנו את צורת המשחק שלהם .  אם נדע לנצל את ההזדמנויות שנגיע אליהן ,  אנחנו ננצח את המשחק ". 
הרכב משוער :  דניאל ליפשיץ ,  טל מעבי ,  ביוואן פרנסמן ,  אוראל דגני ,  קלמי סבן ,  אלמוג כהן ,  רביד גזל ,  שניר גואטה ,  שלו מנשה ,  אבודו אוקוצ'ה ,  אחמד סבע .
 
הפועל חיפה - מכבי נתניה :  זמן ההתאוששות
האדומים רוצים לשים את הדרבי מאחוריהם ולהשיג ניצחון שני העונה על נתניה ,  שמגיעה אחרי הפסד  ( 19:00 )  .  אראל ובן בסט יפתחו

