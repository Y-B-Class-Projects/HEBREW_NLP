אקסלנס על טבע :  מינויו של פרוסט לא אמור להשפיע בצורה משמעותית על החברה
אלפר : " בהנחה שטבע אינה עוברת לארה"ב ,  מינויו של פרוסט הוא נייטרלי למניה "
 לפני זמן קצר הודיעה טבע על מינויו של פיליפ פרוסט ליו"ר ." ברמה האישית אנו כמובן מצטערים על כך שאלי הורוביץ כנראה לא חוזר בינתיים ממחלתו ",  אומרים באקסלנס נשואה ." מבחינת המניה ,  הפכה להיות גדולה מדי ומוצלחת מדי  ( סימן כמובן להצלחתו של הורוביץ )  וצמחה מעבר למידותיו של אדם זה או אחר .  לפיכך ,  איננו רואים במינויו של פרוסט - בוודאי אישיות מנוסה מאוד בתחום - כגורם שלילי ",  סבור גלעד אלפר ,  אנליסט אקסלנס.לגבי הספקולציה שטבע תעביר את המטה לארה"ב ותהפוך לחברה אמריקאית ,  בבית ההשקעות חושבים שמדובר באפשרות מאוד לא סבירה.אלפר : " ראשית ,  לא ברור למה יו"ר חדש ירצה לתקן את מה שאינו מקולקל .  טבע מתפקדת בצורה מיטבית כפי שהיא - מדוע לשנות ? "שנית ,  הצמיחה העתידית של טבע אמורה להגיע מאירופה ומיפן .  השוק בארה"ב רווי ואף מאופיין לאחרונה במגמת צמיחה שלילית - בוודאי האלמנט הגנרי .  אם הצמיחה עוברת לחצי הכדור המזרחי ,  ישראל נראית הגיונית יותר מארה"ב כמקום מושב.שלישית ,  טבע עלולה להפסיד מומנטום וזמן הנהלה רק מהמאמץ והאתגרים הכרוכים במעבר מטה.רביעית ,  מבחינת הון אינטלקטואלי ,  קשה להאמין שהחברה תרצה לסכן אובדן אנשים ומנהלים שיעדיפו לעבוד בחברות פארמה וביוטק מקומיות במקום לעבור לארה"ב.בסיכום - באקסלנס נשואה סבורים כי מעבר לארה"ב נראה מאוד לא סביר ,  וזה עוד לפני הדיון בגלולות הרעל שהוכנסו לתקנון החברה ונועדו לטפל בדיוק במצב כזה .  בהנחה שטבע אינה עוברת לארה"ב ,  מינויו של פרוסט הוא נייטרלי למניה .
 
אקסלנס על טבע :  מינויו של פרוסט לא אמור להשפיע בצורה משמעותית על החברה
אלפר : " בהנחה שטבע אינה עוברת לארה"ב ,  מינויו של פרוסט הוא נייטרלי למניה "
 
