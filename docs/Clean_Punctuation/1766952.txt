אופטיקנה זכתה במכרז לשכירת מבנה בשרונה ב-10 מיליון שקל
בלעדי החברה תקים במקום את מוזיאון המשקפיים ;  תשלם 23 שקל למ"ר ותשקיע כ-300 שקל למ"ר בשימורו
 >  >  חברת אופטיקנה זכתה במכרז שפירסמה עיריית תל אביב להשכרת בניין לשימור בשרונה ,  בדרום הקריה ,  בשם מבנה אלברט מנדלר 8 .  אופטיקנה תשקיע 10 מיליון שקל בהשכרת המבנה ובשיפוצו לפי כללי השימור של העירייה .  הרשת מתכוונת להקים במבנה מוזיאון משקפיים - כך נודע ל-themarker .  אופטיקנה זכתה במכרז במבנה הטמפלר ,  שהיה בית הבד הראשון בישראל ונמצא בפארק שרונה שליד הקריה בתל אביב .  מדובר במבנה בן שלוש קומות ובשטח כולל של 500 מ"ר .  המכרז הוא לתקופה של עשר שנים ,  עם אופציה להארכה בחמש שנים נוספות .  החברה תשלם 23 שקל למ"ר ותשקיע כ-300 שקל למ"ר בשיפוץ .  אך אין להסיק מן העסקה הזו על דמי השכירות במתחם .  מדובר בדמי שכירות נמוכים באופן משמעותי מהמקובל בפארק ,  שכן מדובר במבנה שהעירייה מייעדת למטרות ציבוריות .  לצד מבנים המשווקים במחירים נמוכים ,  מבנים אחרים הוצעו למכרז לכל המרבה במחיר - לחנויות ,  לבתי קפה ולמסעדות .  במתחם שרונה יש 33 מבנים לשימור ,  מתוכם 27 מבנים הוצעו לחכירה בשני מכרזים נפרדים ,  והם מיועדים לשימושים מסחריים .  את ששת המבנים הנותרים ייעדה העירייה לשימושים ציבוריים .  שתי קבוצות זכו במבנים המסחריים תמורת 90 מיליון שקל לפני כשנה וחצי .  באוגוסט זכה הטכניון במכרז של העירייה בשלושה מבנים ציבוריים בשרונה ,  בשטח כולל של 1,700 מ"ר ,  תמורת דמי שכירות של 23 שקל למ"ר והתחייבות לשפץ את המבנים .  המבנים ישמשו ללימודי תואר שני בתחום האדריכלות והשימור .  שרית רסין ,  מבעלי אופטיקנה ,  אמרה כי  " רעיון הקמת המוזיאון נולד מתוך הרצון של החברה לתרום לקהילה על ידי ייזום של מפעל המחבר עיצוב ,  תרבות וטכנולוגיה ".  במוזיאון יוצגו הטכנולוגיות השונות ששימשו לאורך השנים ליצירת משקפיים ,  והגלגולים האופנתיים שעברו .  לצד התצוגה הקבועה ,  יארח המוזיאון תערוכות מתחלפות של אוספי משקפיים ייחודיים מחו"ל ומישראל .  כמו כן ,  תפעל בו חנות קונצפט שתציע למבקרים ,  בין היתר ,  בדיקת ראייה ממוחשבת והתנסות בייצור עדשות באמצעות מכונה מיוחדת .
 
אופטיקנה זכתה במכרז לשכירת מבנה בשרונה ב-10 מיליון שקל
בלעדי החברה תקים במקום את מוזיאון המשקפיים ;  תשלם 23 שקל למ"ר ותשקיע כ-300 שקל למ"ר בשימורו

