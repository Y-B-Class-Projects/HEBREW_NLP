קפריסין :  האם חוטפי גופת הנשיא דרשו כופר ? 
שר המשפטים הקפריסאי טוען כי חוטפי גופתו של נשיא קפריסין לשעבר פפדופולוס דרשו כופר עבור הגופה ,  שנמצאה אתמול .  משפחתו של פפדופולוס מכחישה את הטענה
 ( צילום :  רויטרס ,  עריכת וידאו :  לירז ליבנה ) 
האלמונים שחטפו את גופתו של הנשיא הקפריסאי לשעבר טסוס פפדופולוס דרשו עבורו כופר ,  כך מסר היום  ( שלישי )  שר המשפטים הקפריסאי .  גופתו של פפדופולוס נמצאה אתמול בבית קברות בניקוסיה ,  לאחר שנחטפה לפני שלושה חודשים .  השוטרים מצאו את גופתו בקבר של מישהו אחר בבית קברות אחר ,  לאחר שקיבלו סיוע ממקור בלתי צפוי :  בדיקות DNA אישרו את זהות הגופה . 
" השוטרים הבינו מהר מאוד ששוד הגופה היה למטרת כופר .  לא היה מוטיב פוליטי ",  אמר שר המשפטים לוקאס לוקה .  עם זאת ,  משפחתו של פפדופולוס דחתה את דברי השר וטענה כי לא נעשתה שום דרישה עבור הגופה .  
פפדופולוס כיהן כנשיא קפריסין בין השנים 2003 ל-2008 ומת מסרטן ריאות בשנה שעברה .  חטיפת גופתו הסעירה את קפריסין והביכה את המשטרה בחודשים האחרונים .  המקרה אירע יום לפני שהיה אמור להיערך טקס אזכרה לציון שנה למותו של פפדופולוס .  המשטרה תיארה את השוד כ"מכוון ומתוכנן היטב ",  לאחר שהמצבה במשקל 250 ק"ג הוסרה והקבר נחפר .
 
קפריסין :  האם חוטפי גופת הנשיא דרשו כופר ? 
שר המשפטים הקפריסאי טוען כי חוטפי גופתו של נשיא קפריסין לשעבר פפדופולוס דרשו כופר עבור הגופה ,  שנמצאה אתמול .  משפחתו של פפדופולוס מכחישה את הטענה

