הפועל ת"א :  4,000 כרטיסים כבר נמכרו לקאזאן
החלה מכירת הכרטיסים למשחק הבית בליגה האירופית .  האדומים קרובים לסיכום עם החלוץ בוקרי סאדאת ,  גוטמן טרם אישר
המאמצים הקדחתניים של הפועל תל אביב בימים האחרונים להביא לקבוצה חלוץ זר במקומו של סמואל יבואה ,  עשויים לקבל תפנית .  כרגע נראה כי המועמד המוביל לחיזוק הקבוצה הוא בוקרי סאדאת הגנאי ,  המשחק בקבוצת אטואל דו סהל מהליגה הטוניסאית הראשונה .  
בימים האחרונים נערכו מספר שיחות בין הפועל לסוכנו של השחקן על האפשרות להשאילו עד תום העונה או לחילופין לרכוש את כרטיסו .  כרגע ,  עדיין אין סיכום בין הקבוצות ,  אך בשורות האדומים מספרים כי הפרטים קרובים לסיכום .  הדברים תלויים בעיקר במאמן אלי גוטמן ,  שעדיין לא החליט באופן סופי אם להביא את בוקרי לקבוצה .  במקביל בודק גוטמן עוד מספר אפשרויות ,  אך כרגע אין מועמד רציני לתפקיד החלוץ מלבד לגנאי .  
כזכור ,  סאדאת התאמן בעבר בנוער של בית"ר ירושלים ב-2006/7 והרשים את המאמן דאז אוזי ארדילס ,  אך ההערכה היא שהוא לא עלה לבוגרים בגלל שהוא מוסלמי .  
יחד עם החיזוק האפשרי להתקפת הקבוצה ,  בהפועל עדיין מנסים להגיע לסיכום עם לוקרן הבלגית על רכישתו של יואב זיו .  הפועל הציעה לבלגים כ-100 אלף יורו על כרטיסו של המגן ,  אך בשלב זה לוקרן מסרבת לשחררו בסכום שלטענתם נמוך מאוד .  כאמור ,  המטרה הראשונית והיותר דחופה במועדון היא להחתים חלוץ זר ,  ולאחר שזה יתבצע ומידה שהעלויות של החלוץ לא יהיו גבוהות ,  הפועל תשפר את ההצעה הכספית לבלגים במטרה להעביר את זיו לקבוצה .  כמו כן ,  הקבוצה שחררה את שני הנבחנים ,  ג'ון רפאל בוקו הטנזני ופבריציו סילבה קאבראל הברזילאי .
 בתוך כך הפועל המשיכה הבוקר את הכנותיה לקראת המשחק מול הפועל באר שבע ביום שני .  ויקטור מרעי ,  שנפצע לפני יומיים ,  חזר להתאמן ,  וכמו וואליד באדיר ואיתי שכטר ,  אמור להיות בסגל המשחק .  באדיר ושכטר צפויים לחזור להרכב על חשבונם של זוראב מנטשאשןוילי ויהודה חוטה ,  שעלו בהרכב מול מכבי פתח תקוה .  פרט לכך ,  גוטמן לא מתכנן שינויים נוספים בהרכב ,  כשמיכאל זנדברג אמור להמשיך ולפתוח על הספסל .
 היום החלה מכירת הכרטיסים של המועדון לקראת המשחק הביתי מול אלופת רוסיה ,  רובין קאזאן ,  בשלב הנוקאאוט של הליגה האירופית .  האוהדים האדומים לא המתינו זמן רב ,  וכבר ביום הראשון נמכרו כ-4,000 כרטיסים למשחק .
 עדכון ראשון :  11:27

הפועל ת"א :  4,000 כרטיסים כבר נמכרו לקאזאן
החלה מכירת הכרטיסים למשחק הבית בליגה האירופית .  האדומים קרובים לסיכום עם החלוץ בוקרי סאדאת ,  גוטמן טרם אישר

