מסביב לעולם :  האם תגיע אירן לחלל ? 
זה היה השבוע שבו אירן הבטיחה לשלוח אסטרונאוטים לחלל ,  האחים מובראק חגגו אליפות ,  והאמריקאים גילו האם צפוי להם חורף ארוך
שוטרים סינים מתאמנים בעיר האסורה בבייג'ינג .  היחסים המתוחים ממילא בין המעצמה האדומה לבין ארצות הברית הסתבכו השבוע לאחר שברק אובמה הודיע כי הוא מתכוון להיפגש עם מנהיגה הגולה של טיבט ,  הדלאי למה .  אם זה לא מספיק ,  הצהירו האמריקאים כי הם מתכוונים להוציא לפועל עסקת נשק ענקית עם טייוואן ,  שסין התנגדה לה נחרצות .  סין הגיבה בחריפות על עסקת הנשק ושר החוץ הסיני אמר כי החלטת הממשל האמריקאי פוגעת בביטחון הלאומי של סין
אירן שיגרה השבוע בהצלחה של טיל שיכול לשאת לוויין לחלל .  הרפובליקה האיסלמית אף חשפה שלושה לוויינים חדשים מתוצרתה ,  ונשיא אירן מחמוד אחמדינג'ד הבטיח כי בקרוב יישלחו אסטרונאוטים אירנים לחלל .  בתמונה :  אחמדינג'ד צופה בסימרוג 3 - מערכת לשיגור הלוויינים .
 מכירות רכבי טיוטה צנחו ,  כמו גם התדמית שלה ,  לאחר שהחברה הודיע על קריאת שירות לבדיקה ותיקון של דוושת ההאצה במיליוני רכבים מתוצרתה .  התקלה גרמה להאצה פתאומית ובלתי רצונית של כלי הרכב .  התיקונים יעלו לחברה כשני מיליארד דולרים .
 מאמין שיעי מתפלל במקדש בעיר כרבלה שבעירק ,  לציון תום 40 ימי האבל על מותו של האימאם חוסיין ,  נכדו של הנביא מוחמד .  השבוע נהרגו בעירק כ-70 בני אדם בשלושה פיגועים נגד עולי רגל שיעים .
 כך  ( ימין )  נראו אזורי הביצות בפארק טאבלאס דה דאימייל שבמרכז ספרד בשנת 2006 וכך  ( שמאל )  הם נראים היום ,  כשהם מתחילים להתאושש מחמש שנות בצורת וניהול כושל של משק המים במדינה .  השבוע הודיעו הרשויות בספרד כי באיזור החלו לרדת גשמים כבדים שהציפו את הביצות והעלו אותם לרמה הגבוהה ביותר שלהם מאז 1997 .
 עלא וגמאל ,  בניו של נשיא מצרים חוסני מובארק ,  חוגגים את זכייתה של מצרים באליפות אפריקה ,  בפעם השלישית ברציפות .  גמאל מובארק הוא לא רק אוהד נלהב ,  אלא גם ראש הוועדה הפוליטית של המפלגה השלטת במצרים ,  נחשב כאדם השלישי בכוחו במפלגה והיורש הצפוי של אביו
אלפי גברים מכל העולם הגיעו לפרטון שבצפון אנגליה בכדי להתמודד על התואר הנכסף  " הגבר הקשוח ביותר ".  כדי לזכות בתואר ,  המשתתפים רצו כ-13 קילמוטרים ועברו מסלול מכשולים קשה ,  שכלל הליכה בבוץ ,  בשלג ובמים קפואים .  המרוץ ,  המתקיים מדי שנה ,  נוסד לפני 30 שנה על ידי חייל משוחרר שמטרתו הייתה להוכיח כי הגבר הבריטי לא איבד מגבריותו
34 זוגות מהעיר סיליגורי שבמזרח הודו ערכו השבוע חתונה המונית שאורגנה על ידי ארגון מתנדבים הינדי .  בתמונה :  אחת הכלות מתכוננת לחתונתה .
 כתב טלוויזיה מנסה לראיין את החזאי המפורסם  המרמיטה  " פנקסטוני פיל ",  לאחר שחזה שהאביב יתעכב בעוד שישה שבועות .  מדי שנה ,  כבר 124 שנים ,  נוסעים אלפי אנשים לעיר פנקסטוני שמצפון מזרח לפיטסבורג ,  פנסילבניה בכדי לברר האם המרמיטה המפורסמת בעולם ראתה את הצל שלה  משמעות הדבר ,  מספרת האגדה ,  היא שהחורף יימשך עוד ששה שבועות .  מאז 1886 ,  פיל המרמיטה ראה את הצל שלו 97 פעמים ,  דבר המעיד על המשך החורף .
 
מסביב לעולם :  האם תגיע אירן לחלל ? 
זה היה השבוע שבו אירן הבטיחה לשלוח אסטרונאוטים לחלל ,  האחים מובראק חגגו אליפות ,  והאמריקאים גילו האם צפוי להם חורף ארוך

