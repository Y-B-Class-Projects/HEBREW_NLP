רדוויז'ן עלתה על התחזיות עם עלייה של 20% בהכנסות ל-24.5 מיליון דולר ברבעון השלישי
הרווח התפעולי נשחק ל-549 אלף דולר לעומת 1.45 מיליון דולר ברבעון המקביל 
" תוצאות הרבעון השלישי משקפות צמיחה גבוהה מהצפוי בשל ביצועים חזקים מחטיבת ה-vbu  ( חטיבת הוידיאו )  אשר הכנסותיה עלו ביותר מ-32% ברבעון למרות ירידה צפויה של 21% בהכנסות מסיסקו ",  אמר בועז רביב ,  מנכ"ל רדוויז'ן.ואכן ,  ספקית פתרונות הווידיאו סיפקה תוצאות טובות ,  אלא שהחשש מפני הירידה בהכנסות שצפויה בעתיד בעקבות רכישת ת'אנדברג ,  מתחרתה של רדוויז'ן ,  על ידי סיסקו לא פג .  בעבר ,  סיפקה סיסקו 40% מהכנסותיה של רדוויז'ן וזה כאמור ,  מוסיף לרדת.בנוסף ,  חוזה החברה לרבעון הרביעי הכנסות של 26 מיליון דולר כאשר שני האנליסטים המכסים את החברה צפו הכנסות של 25.3 מיליון דולר .  החברה צופה רווח מתואם של 2.2 מיליון דולר או 12 סנט למניה כשהאנליסטים חזו רווח של 6 סנט למניה.החברה סיימה את הרבעון השלישי עם הכנסות של 24.5 מיליון דולר ,  עלייה של 20% לעומת הרבעון המקביל בו היו ההכנסות 20.4 מיליון דולר .  החברה צפתה הכנסות של 24 מיליון דולר ,  כשהשוק צפה הכנסות של 23.8 מיליון דולר .  עם זאת ,  על רקע העלייה החדה  ( 17% )  בהוצאות התפעול מ-14.7 מיליון דולר ברבעון המקביל ל-17.2 מיליון דולר ברבעון הנוכחי ,  ירד הרווח התפעולי של החברה ל-549 אלף דולר לעומת 1.45 מיליון דולר ברבעון המקביל.כתוצאה מכך ,  נשחקה גם השורה התחתונה של החברה והרווח הנקי הסתכם ב-301 אלף דולר או 2 סנט למניה לעומת 1.2 מיליון דולר או 6 סנט למניה ברבעון המקביל .  הרווח כולל הוצאות הפחתה בגובה של 500 אלף דולר הקשורות ברכישת נכסים בלתי מוחשיים שנרכשו מחברת aethra במהלך הרבעון ,  ומחיקה של 200 אלף דולר על ars והוצאה של 600 אלף דולר בגין אופציות .  הרווח הנקי המתואם הסתכם ב-1.6 מיליון דולר או 8 סנט לעומת 2.5 מיליון דולר או 13 סנט למניה ברבעון המקביל ,  כאשר שני האנליסטים המסקרים את החברה צפו רווח מתואם של 2 סנטים למניה ,  כמו גם החברה.במהלך הרבעון השלימה החברה רכישה עצמית של 5% ממניותיה במחיר של 7.3 דולרים למניה ,  שהיווה פרמיה של 10% על מחיר השוק ביום הגשת ההצעה .  בעקבות ההצעה ,  מספר המניות של רדוויז'ן יקטן בכ-977 אלף ל-18.6 מיליון מניות בסך הכל.בעקבות הצעת הרכש ,  הגיע זוהר זיסאפל לאחזקה של 26.3% ממניות החברה ,  כאשר לפני ההצעה החזיק זיסאפל ב-24.8% מהמניות .  אחזקתו הגבוהה של זיסאפל מנעה מהחברה להשלים את תוכנית הרכישה העצמית שלה ,  בהיקף 30 מיליון דולר שהוכרזה בנובמבר 2007 .
 
רדוויז'ן עלתה על התחזיות עם עלייה של 20% בהכנסות ל-24.5 מיליון דולר ברבעון השלישי
הרווח התפעולי נשחק ל-549 אלף דולר לעומת 1.45 מיליון דולר ברבעון המקביל

