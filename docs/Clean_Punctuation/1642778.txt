מלאנוקס מבקשת להעניק למנכ"ל איל ולדמן בונוס של 142 אלף דולר
זאת ,  חודש אחרי שאושרה לוולדמן תוספת שכר של 50 אלף דולר ל-375 אלף דולר לשנה
שנת 2009 היתה מוצלחת במלאנוקס .  יצרנית מוצרי התקשורת עקפה את תחזיות השוק עם עלייה של 7.7% בהכנסותיה ל-116 מיליון דולר ,  ועם ירידה קלה ברווח המתואם ,  שהסתכם ב-28.7 מיליון דולר לעומת 32.2 מיליון דולר שנה קודם לכן.על רקע ביצועי החברה ,  מבקש כעת הדירקטוריון לאשר באסיפת בעלי המניות הקרובה בונוס של 145 אלף דולר למנכ"ל החברה ,  איל ולדמן .  זאת ,  רק חודש אחרי שאישר דירקטוריון החברה תוספת של 50 אלף דולר לשכרו ,  כאשר החל מאפריל הקרוב צפוי ולדמן להשתכר כ-375 אלף דולר לשנה.בנוסף ,  אישר דירקטוריון החברה בונוסים למספר בכירים נוספים .  סמנכ"ל הכספים של החברה ,  מייקל גריי ,  יקבל בונוס של 40 אלף דולר ,  סגן נשיא התפעול וההנדסה שי כהן ,  יקבל בונוס של 33 אלף דולר ;  סמנכ"ל הטכנולוגיה מיכאל קגן ,  יקבל בונוס של 32 אלף דולר ,  ואילו מארק סלצבאו סגן הנשיא למכירות העולמיות ,  יקבל בונוס של 40 אלף דולר.מלאנוקס מתמחה בפיתוח מוצרי תקשורת מבוססי מוליכים למחצה בתקן אינפיניבנד  ( infiniband )  ,  המותקנים במרכזי הנתונים של ארגונים ואשר מיועדים לקשר בין שרתי מחשב למערכות אחסון ולסייע בהעברת נתונים .  אינפיניבנד הוא סטנדרט לארכיטקטורת מחשוב להאצת תעבורת נתונים בין רכיבי מחשב בסביבות רשת קטנות כ-wan ,lan ו-san .  האינפיניבנד נועד לשפר את הביצועים ,  יכולת ההרחבה ,  האמינות ,  הזמינות והשמישות של שרתי הדור הבא .  מלאנוקס הונפקה בנאסד"ק בפברואר 2007 לפי מחיר של 17 דולר למניה ולפי שווי חברה של חצי מיליארד דולר .  לאחר שעלתה בכ-125% ב-12 החודשים האחרונים ,  נסחרת החברה לפי מחיר של כ-18.98 דולר ,  המשקף לחברה שווי של כ-617 מיליון דולר .
 
מלאנוקס מבקשת להעניק למנכ"ל איל ולדמן בונוס של 142 אלף דולר
זאת ,  חודש אחרי שאושרה לוולדמן תוספת שכר של 50 אלף דולר ל-375 אלף דולר לשנה

