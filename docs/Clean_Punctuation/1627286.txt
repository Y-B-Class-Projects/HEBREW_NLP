 " האיש החכם ביותר שהכרתי "
 המשורר אלי הירש והשף ישראל אהרוני נפרדים מהמו"ל ,  העורך והמתרגם דן דאור ,  שהלך אמש לעולמו . " הסיכוי שיהיה לנו עוד איש כזה הוא נמוך מאד "
" היה בדני משהו מואר ",  סיפר היום  ( חמישי )  לוואלה !  תרבות המשורר אלי הירש ,  מחבריו הקרובים של המו"ל ,  העורך והמתרגם דן דאור שהלך מש לעולמו . " הוא ראה את העולם במבט צלול לגמרי ,  בלי שום אשליות ,  בלי שום אגדות ,  ומצד שני הוא היה מלא שמחה ,  בעל אינטליגנציה מופלאה ,  זריזה ופראית .  הוא היה האיש הכי חכם שהכרתי ,  עם השכלה מופלאה שחצתה תרבויות ואסכולות ומצד שני היא מעולם לא הכבידה עליו ".  
" הכרתי את דני בשנת 1988 ",  המשיך וסיפר הירש ,  שמאז 2003 משמש כעורך ספרי המקור בהוצאת חרגול שייסד דאור ביחד עם יהונתן  ( חיליק )  נדב . " המשורר חזי לסקלי הכיר בינינו ,  דני היה אז עורך מדור הספרות של עיתון 'העיר' וחזי כתב שם .  נתתי לו שירים שלי לפרסום ומאז היינו חברים ".  
" תרגומיו משירה ופילוסופיה סינית קלסית היו נס גדול ,  כיוון שהסיכוי שיהיה לנו עוד איש כזה הוא נמוך מאד .  עד יומו האחרון ,  דני תרגם חומרים מסינית קלאסית .  היו לו ערכים אסתטיים קלסיים .  אני חייב לומר שכמה מהדברים היותר יפים שהוא יצר צריכים עדיין לראות אור ".  
" הוא היה מיוחד בעברית שלו .  היתה לו עברית יוצאת מן הכלל שהיתה מצד אחד שורשית מאד ומצד שני שמחה ועברית שמחה היא דבר יוצא דופן .  למדתי המון מהדיאלוג איתו ,  כי היתה שם ספקנות מאד גדולה אך גם מחשבה זריזה ושמחה .  הרבה מאד אנשים נעזרו בו ונשאו אליו עיניים .  הוא היה אור גדול ".   
" כמוציא לאור ,  דני עבד מתוך נאמנות לטעם שלו .  היתה לו מחויבות מוחלטת לערכים ספרותיים ואינטלקטואלים .  לא עניין אותו המרחב הזה שמעניין בדר כלל מו"לים ,  המרחב של הצלחה או פרסום .  הוא רצה להוציא את הדברים שהוא אהב ,  הוא רצה להרחיב את נקודות המבט של התרבות הישראלית ,  לא להעמיק לתוכה אלא להרחיב אותה .  הוא הרי הלך עד סין ,  שם הוא בעצם בנה גשר ענקי בינה לבין התרבות הישראלית והתל אביבית ,  אותה מאד אהב .  היה לו צורך לפתוח את התרבות העברית לתרבות רחוקה וגדולה ,  התרבות הסינית הקלאסית ושם התרומה שלו היא אדירה . 
" למעשה ,  מהבחינה הזו אפשר לראות אותו גם כמשורר חשוב ,  בגלל המרחק העצום בין העברית והסינית ,  מרחק שהיה שטח בתולי לגמרי כי לא היו לנו תרגומים מהשפה הזו .  הוא ממש העניק לנו מתנה אדירה שיש לה עוצמה של שירה מקורית ". 
גם השף ישראל אהרוני ,  שדאור השתתף בכתיבת ספר הבישול הסיני הראשון שלו ,  זוכר את המו"ל המנוח כאיש תרבות מהמעלה הראשונה . " כשהכירו בינינו לפני 35 שנים ,  באחת מהארוחות הסיניות הראשונות שהכנתי ,  אמרו לי שמביאים סינולוג ,  אפילו שלא ידעתי מה זה אומר ",  מספר אהרוני . 
" הסופר דן צלקה ז"ל הביא אותו לארוחה והתחבבנו אחד על השני מהר מאד .  בזכותו למדתי לא מעט על היכולת לראות את הדברים בהקשרם התרבותי הרחב יותר .  לאחר מכן ,  חשבתי שזה יהיה מאד יפה אם יהיה לדן חלק בספר הבישול שלי ,  בתרגום שירים סינים עתיקים הקשורים לאוכל .  התוצאה הייתה מקסימה לטעמי ,  לא מעט בגלל התוספת הקטנה והמשמעותית הזו ". 
אהרוני : " כאיש תרבות אמיתי ,  רחב אופקים במובן המוחלט של המילה ,  משכיל מאד ובעל יכולות להרחיב טווחים ויריעות .  אפשר לראות את זה בחברויות כמו שלי ושלו ושל משפחותינו ,  שהרי אני לא מהמילייה הקלאסי של הפילוסופיה והספרות .  היו לדן מעגלים משיקים ומקסימים ,  בגלל רוחב אופקיו ".  

" האיש החכם ביותר שהכרתי "
 המשורר אלי הירש והשף ישראל אהרוני נפרדים מהמו"ל ,  העורך והמתרגם דן דאור ,  שהלך אמש לעולמו . " הסיכוי שיהיה לנו עוד איש כזה הוא נמוך מאד "
 
