כיל צפויה לחתום על עסקה למכירת אשלג לסין ב-105 מ' ד'
אגריום מחדשת את הצעת הרכש העוינת ל-CF תמורת 5.3 מיליארד דולר ,  וענקית המכרות Vale במו"מ לרכישת השליטה ביצרנית של דשני הפוספט הברזילאית Fosfertil תמורת 3.8 מיליארד דולר
 >  >  חברת כיל שבשליטת משפחת עופר סיכמה על עסקה עם יבואנית הדשנים הסינית cnooc ,  לשיווק של 300 עד 350 אלף טונה אשלג לסין - כך העריך השבועון המקצועי fertilizer week .  החתימה הסופית צפויה מחר .  כיל תספק את האשלג עד דצמבר 2010 ,  במחיר של 355 עד 360 דולר לטונה ,  כלומר בהיקף כספי של 106 עד 108 מיליון דולר ובפרמיה של 5 עד 10 דולרים ביחס למחיר שבו נסגרה עסקה בין bpc ,  חברת השיווק המשותפת שבבעלותן השווה של יצרניות האשלג belaruskali ו-uralkali ,  לבין יבואניות הדשנים הסיניות בדצמבר 2009 .  מחיר זה כולל עלויות הובלה וביטוח .  עלות ההובלה של כיל לסין נמוכה ב-30 דולר לטונה מזו של המתחרות הרוסיות .  fertilizer week דיווח עוד כי apc ,  חברת האשלג הירדנית שבשליטת pcs הקנדית ,  ו-ipc הרוסית דוחות עדיין את החתימה על הסכם עם היבואנית הסינית בתקווה להשיג מחיר משופר .  השבועון ציין כי canpotex ,  המייצגת שלוש יצרניות קנדיות ,  ו-ipc חותרות להגיע להסכם שיתבסס על מחיר של 385 דולר לטונה .  המחיר בחוזה הנוכחי נמוך ב-38% עד 39% ממחיר החוזה הקודם לשיווק אשלג לסין שנחתם ב-2008 ,  וב-22%-23% מהמחיר שנחתם להספקת 805 אלף טונה אשלג להודו ביולי 2009 .  הכמות שנחתמה בחוזה הנוכחי זהה לכמות ששווקה ב-2008 על ידי כיל לסין ,  הנחשבת כשוק קטן יחסית של החברה - 6.7% מהמכירות במונחים כמותיים ב-2008 ו-0% ב-2009 .  הכמות שתשווק כיל לסין בהסכם הנוכחי שווה ל-10% ממלאי האשלג שנצבר במחסניה בסדום נכון לסוף הרבעון השלישי של 2009 .  אמיר אדר ,  ראש מחלקת מחקר sell side במגדל שוקי הון ,  מעריך כי ההסכם הנוכחי הוא אינדיקציה נוספת לעובדה שהחזית השווקית האחידה שהציגו יצרניות האשלג בעבר התפוררה .  לדבריו ,  כל אחד מיצרני האשלג פועל כיום באופן עצמאי ,  בעוד שבעבר המו"מ עם הסינים וההודים התנהל על ידי חברות השיווק הקנדית  ( canpotex )  והרוסית  ( bpc )  ,  ושאר היצרנים הקטנים התיישרו על פי המחירים שנקבעו בחוזים של חברות השיווק הגדולות .  אדר העריך כי מדובר באיתות שלילי לחברות הדשנים ,  בעיקר נוכח המחירים הגבוהים יחסית של המניות בהשוואה למצבו של הענף ולמחירי הדשנים .  פעילות המיזוגים מתלהטת באחרונה חלה האצה מחודשת בפעילות המיזוגים והרכישות בענף דשני הפוספט .  חברת cf הודיעה על הפסקת מאמציה לרכוש את חברת terra ,  יצרנית דשנים מתחרה .  cf הגישה את הצעתה הראשונית לרכוש את טרה בינואר 2009 ,  לפי שווי חברה של 2.1 מיליארד דולר ,  ושיפרה את הצעתה ל-4.6 מיליארד דולר לאחר שהשיגה מימון לעסקה בהיקף של 2.5 מיליארד דולר מג'יי.פי מורגן .  טרה הסבירה את דחיית ההצעה ,  שמשקפת פרמיה של 37% על שוויה הנוכחי בבורסה ,  בעלייה במחירי חברות הדשנים באחרונה על רקע הציפייה לגידול בביקושים למוצריהן מצד החקלאים ,  וכן בירידת מחירי הגז הטבעי ששיפרה את שולי הרווח של דשני החנקן מתוצרתה .  הצעת הרכש של cf נועדה לחסום הצעת רכש עוינת מצדה של חברת הדשנים הקנדית אגריום .  בעקבות ההודעה של cf על השעיית המאמצים לרכוש את terra הודיעה הנהלת חברת אגריום ל-cf ,  שבה היא מחזיקה ב-2.6% מההון ,  על כוונתה להעלות להצבעה הצעה למנות שני דירקטורים מטעמה למועצת המנהלים של cf באסיפה השנתית הקרובה של בעלי המניות .  אגריום הודיעה במקביל לבעלי מניותיה של cf כי היא מאריכה עד 22 בפברואר 2010 את המועד האחרון לקבלת הצעת רכש למניותיה לפי שווי של 110 דולר למניה .  הצעת הרכש מבוססת על תשלום של 45 דולר למניה במזומן והקצאת מניית אגריום אחת לכל בעל מניית cf .  ההצעה משקפת פרמיה של 13% למניית cf .  ענקית המינרלים המתכתיים vale do rio doce ממשיכה בניסיונותיה להרחיב את נוכחותה בשוק הדשנים .  החברה שנסחרת בשווי של 154 מיליארד דולר מנהלת מו"מ עם bunge ,  שהיא חברת הסחר בדשנים הגדולה בברזיל והיצרנית הגדולה בעולם של קפה ומוצרים חקלאיים ,  על רכישת אחזקתה  ( 42.3% )  בחברת fosfertil ,  שעוסקת בכריית סלע פוספט לצורך ייצור דשני זרחן ונסחרת בבורסה של סאו פאולו תמורת 3.8 מיליארד דולר ,  כלומר בפרמיה של 66% ביחס לשווי השוק שלה .
 
כיל צפויה לחתום על עסקה למכירת אשלג לסין ב-105 מ' ד'
אגריום מחדשת את הצעת הרכש העוינת ל-CF תמורת 5.3 מיליארד דולר ,  וענקית המכרות Vale במו"מ לרכישת השליטה ביצרנית של דשני הפוספט הברזילאית Fosfertil תמורת 3.8 מיליארד דולר

