ריאל מדריד :  על זה חלמנו כל הקיץ
רונאלדו וקאקה התפוצצו ב-0:3 של ריאל מדריד על חרז ,  שצימק את הפער מברצלונה ל-2 נקודות .  ויאריאל ניצחה את בילבאו
על זה חלמו אוהדי ריאל מדריד כל הקיץ .  היום  ( שבת )  הצמד רונאלדו את קאקה הראו קמצוץ מהפוטנציאל הטמון בציוות ביניהם ,  כשהצעידו את ריאל לניצחון חוץ 0:3 על חרז ,  אחרי התמודדות לא פשוטה במגרש במצב רע .  עכשיו הבלאנקוס יקוו שברצלונה תילחץ מעט ושהיריבה העירונית שלה תעשה לה טובה קטנה ,  כשהקבוצה של פפ גווארדיולה תשחק מחר  ( ראשון )  בויסנטה קלדרון של אתלטיקו מדריד .  
בינתיים ,  אגב ,  לריאל יש גלאקטיקו חדש .  אמש  ( שישי )  הודיעו בברנבאו רשמית על החתמתו של ילד הפלא סרחיו קנאלס מסנטאנדר .  הבלאנקוס ישלמו חמישה מיליון יורו עבור היהלום ,  שחתם בקבוצה לשש שנים .  קנאלס יצטרף לאימוני ריאל בקיץ ,  אך יעביר גם את העונה הבאה כמושאל בסנטאנדר .  בזמן שריאל הרשימה ,  רשמה גם ויאריאל ניצחון חשוב ,  1:2 על בילבאו ,  והתרחקה מהתחתית .  
אומנם חרז היא האחרונה בטבלה ,  והיא צפויה לרדת לליגה השנייה אחרי שהשיגה עד עתה רק 11 נקודות ב-22 משחקים ,  אבל זה לא היה משחק פשוט לקבוצה הגלאקטית ממדריד ,  שלא הצליחה להבקיע עד לדקה ה-64 והתקשתה מול המארחת הלוחמנית על המשטח המוזנח .  אבל אז הגיע אלבארו ארבלואה ,  שקיבל כדור נהדר מצ'אבי אלונסו ,  ולא התבלבל מול השוער וקבע 0:1 ,  ששחרר הרבה לחץ מהאורחת .
 בהמשך היה זה שיתוף פעולה בין שניים מהשחקנים הטובים בעולם ,  קאקה ורונאלדו ,  שהוביל לשני השערים הבאים .  בדקה ה-69 הברזילאי הגביה כדור מדוד מהאגף הימני ,  והפורטוגלי נגח חזק ומדויק לרשת ,  ושתי דקות לאחר מכן קאקה העביר כדור רוחב מדוד ,  ורונאלדו בקור רוח השחיל אותו פנימה והשלים צמד ובישול ,  רק כדי להמחיש עד כמה הוא חשוב בסגל של הבלאנקוס .
 רונאלדו כבש את שערו ה-11 העונה ,  ועדיין נמצא מאחורי מסי  ( 16 שערים )  בדירוג הפיצ'יצ'י ,  כשגם דויד וייה  ( 15 )  והיגואין  ( 12 )  מקדימים אותו .
 הקבוצה המקומית הגיעה למשחק לחוצה מאוד אחרי ארבעה הפסדים רצופים וכשהיא רק שש נקודות מעל הקו האדום .  גם זהות היריבה לא הוסיפה הרבה ביטחון ,  כשולנסיה ממוקמת במקום השלישי ,  נראית מצוין לאחרונה וניצחה ארבעה מששת משחקיה האחרונים .  
יחד עם זאת ,  הצליחה חיחון להפתיע ועלתה ליתרון כבר בדקה החמישית משער של דייגו קסטרו .  ולנסיה השתלטה על המשחק אחרי השער שספגה ,  החזיקה בכדור 69 אחוז מהזמן ובעטה 8 בעיטות למסגרת .  שער השוויון הגיע בדקה ה-76 מרגליו של חואן מאטה ,  שנהנה מבישול של אוור בנגה וכבש את השישי שלו העונה .
 האורחים הגיעו עם סטטיסטיקה על הגב ,  שקובעת כי הם לא ניצחו במדריגאל כבר 6 שנים רצופות ,  ורצו למחוק אותה עם 3 נקודות ,  שגם יסייעו לה במאבק הצמרת .  אלא שלויאריאל היו תוכניות אחרות ,  והיא פתחה נהדר את המשחק .  למעשה ,  המארחים מצאו את הרשת כבר בדקה ה-5 ,  כשחואן קאפדווילה כובש לזכותם את הראשון .  בילבאו ,  שהגיעה אחרי שהשיגה ניצחון אחד בלבד בשלושת משחקיה האחרונים החלה ללחוץ את שערם של המארחים ,  ובדקה ה-24 מצאה את השיוויון מרגליו של איגור גאבילונדו .  
שתי הקבוצות המשיכו בקצב הנהדר ,  כשדקה לפני סיום המחצית הראשונה ,  נטלה ויאריאל את היתרון בשנית ,  כשהפעם תורו של נילמאר לחגוג ,  עם שער בדקה ה-44 .  בילבאו ניסתה שוב ושוב לתקוף את שערו של לופז ,  אבל ללא הצלחה .  גם 7 דקות של תוספת זמן לא עזרו לארוחים למצוא את השיוויון ,  ו-ויאריאל חוגגת שלוש נקודות יקרות שעצרו את ההתדרדרות שלה בשבועות האחרונים ,  ואולי יחזירו לה קצת מהביטחון העצמי שנעלם לה .  

ריאל מדריד :  על זה חלמנו כל הקיץ
רונאלדו וקאקה התפוצצו ב-0:3 של ריאל מדריד על חרז ,  שצימק את הפער מברצלונה ל-2 נקודות .  ויאריאל ניצחה את בילבאו

