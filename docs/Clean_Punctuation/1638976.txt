רוכבים אל הליכוד
התמיכה שהעניק ח"כ כרמל שאמה מהליכוד לרוכבי האופנועים במאבקם להוזלת תעריפי הביטוח ,  עושה את שלה .  1,000 רוכבים התייצבו במצודת זאב והתפקדו למפלגת השלטון
עשרות אופנוענים מלווים בניידות ובאופנועי משטרה ,  התייצבו הבוקר  ( שלישי )  במצודת זאב שבתל אביב ,  והפקידו במעוז הליכוד את 1,000 טפסי ההתפקדות הראשונים למפלגת השלטון .  את הרוכבים ליווה חבר הכנסת כרמל שאמה  ( ליכוד )  ,  אשר הביע את תמיכתו במאבק הרוכבים להוזלת תעריפי ביטוח החובה .  
לדברי ח"כ שאמה , " כל אזרחי ישראל צריכים להתפקד למפלגות בהן הם תומכים ,  לא רק מתוך המטרה לקידום אינטרסים אישיים ,  אלא כדי לגלות מעורבות בפוליטיקה ובהנהגת המדינה ".  אליקו אלג'ם ,  יו"ר מטה המאבק מסר כי 1,000 הטפסים שהוגשו היום מסמלים רק יריית פתיחה בבניית כוח פוליטי לרוכבי האופנועים בשיראל ורק התפקדות המונית ומאוחדת של הרוכבים תביא לייצוג הולם של האוכלוסיה ותמנע פגיעה חוזרת בהם בעתיד .
 חבר הכנסת שאמה מקדם בימי אלה הצעת חוק לפיה תבוטל אגרת הרישוי לכלי הרכב בישראל ועלותה תגולם בתוספת קלה למחירי הדלק .  כך בעלי כלי רכב המבלים זמן רב יותר על הכביש ישלמו יותר מאחרים ,  כולל משאיות אשר שוחקות יותר את תשתיות הכבישים ואף מסוכנות יותר במקרי תאונות .  בשיחה שערכנו עמו ברגע מסירת טפסי ההתפקדות ,  גילה שאמה עניין להרחיב את הצעת חוק זו ולהכליל בתוכה גם את עלות ביטוח החובה .  פעולה שכזו לא רק תוזיל משמעותית את עלויות הביטוח לבעלי כלי הרכב ,  אלא תשקף באופן ישיר את הזמן אותו הם מבלים על הכביש וכן תאפשר למעשה ,  לכל אדם המתדלק את רכבו להיות מכוסה בביטוח חובה .
 

רוכבים אל הליכוד
התמיכה שהעניק ח"כ כרמל שאמה מהליכוד לרוכבי האופנועים במאבקם להוזלת תעריפי הביטוח ,  עושה את שלה .  1,000 רוכבים התייצבו במצודת זאב והתפקדו למפלגת השלטון

