כמה שילמה גליה מאור בפרויקט אסותא ? 
מנכ"לית בנק לאומי הצטרפה לקבוצת הרכישה העיר החדשה בפרויקט אסותא בת"א ,  ורכשה דירה באחת הקומות הגבוהות בבניין היוקרה .  לפי הערכות תשלם מאור כ-10 מיליון שקל
גליה מאור ,  מנכ"לית בנק לאומי ,  הצטרפה לקבוצת הרכישה של העיר החדשה בפרויקט אסותא בתל אביב .  מאור רכשה דירה באחת הקומות הגבוהות בבניין היוקרה שמתוכנן להיבנות באזור .  לפי הערכות תשלם מאור תמורת הדירה כ-10 מיליון שקל .  ל-TheMarker נודע כי אלי יונס ,  מנכ"ל בנק מזרחי-טפחות ,  שוקל גם הוא לרכוש דירה בפרויקט ,  אך עדיין לא קיבל החלטה .  
רק השבוע פירסמה קבוצת הרכישה בראשות רביב צולר ודרור הלוי ,  כי שבוע אחרי שהתחילה לשווק את הפרויקט הקרוי אסותא באוהאוס וילג' ,  היא מכרה שני שלישים מהדירות בפרויקט בהיקף של כחצי מיליארד שקל .  העיר החדשה רכשה את מתחם אסותא לפני כארבעה חודשים בתמורה ל-343 מיליון שקל .  
 הפרויקט המתוכנן כולל מגדל מגורים יוקרתי בן 26 קומות ושימוש מסחרי במבנים לשימור שבמתחם .  בסך הכל צפויות להבנות במתחם כ-155 דירות כשמתוכן בכוונת הקבוצה להציע לפחות 30 דירות יוקרה של פנטהאוזים ודירות גן .  
רק באחרונה פורסם כי מאור רכשה דירה בפרויקט היוקרה ,  בארי נהרדעא ,  במרכז תל אביב .  כיום מתגוררת מאור באחת הסמטאות הסמוכות לרחוב משה שרת היוקרתי ברמת גן .  
הפרויקט המתוכנן גרר ,  כצפוי ,  התנגדות מטעם תושבי האזור המתגוררים בסמוך לרחוב ז'בוטניסקי שטענו כי הפרויקט יהרוס את ציביון השכונה ואופיה וייפגע באיכות חייהם .  בעקבות ההתנגדות הוחלט כי הבניין יתנשא לגובה של 26 קומות במקום 38 קומות ,  כפי שתוכנן בתחילה .  
ב-2007-2008 וברבעון הראשון של 2009 ,  עלות שכרה של מאור בבנק לאומי ,  שהשליטה בו מצויה עדיין בידי המדינה ,  הסתכמה ב-13.4 מיליון שקל .  ב-2007 עלות השכר הסתכמה ב-8.4 מיליון שקל וכללה גם בונוסים .  ב-2008 ,  ללא בונוסים ,  עמדה עלות שכרה על 4.4 מיליון שקל ואילו ברבעון הראשון של 2009 עלות השכר עמדה על כ-600 אלף שקל - בקצב גידול שנתי של כ-2.4 מיליון שקל .  עלות זו צפויה להיות גבוהה משמעותית מהקצב השנתי ,  שכן היא לא כוללת בונוסים שנתיים .  
מבנק לאומי נמסר בתגובה : " גליה מאור קנתה דירה בפרויקט ". 

כמה שילמה גליה מאור בפרויקט אסותא ? 
מנכ"לית בנק לאומי הצטרפה לקבוצת הרכישה העיר החדשה בפרויקט אסותא בת"א ,  ורכשה דירה באחת הקומות הגבוהות בבניין היוקרה .  לפי הערכות תשלם מאור כ-10 מיליון שקל

