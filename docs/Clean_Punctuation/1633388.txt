יהודה פוליקר  - " אל תלכי עכשיו "
 סינגל חדש ליהודה פוליקר מתוך  " אהבה על תנאי ",  אלבום האולפן החדש שלו שייצא לקראת פסח .  גם הפעם ,  חתום פוליקר עצמו על המילים
אחרי ציפייה ארוכה למדי ,  אלבומו החדש של יהודה פוליקר בשפה העברית זוכה לתאריך יציאה :  אלבום האולפן התשיעי של אחד היוצרים הישראלים החשובים והמוכרים בישראל ייקרא  " אהבה על תנאי "  וייצא לקראת פסח .  מתוכו יוצא היום  ( שני )  השיר  " אל תלכי עכשיו ",  סינגל חדש מתוכו שנכתב והולחן על ידי פוליקר עצמו .  
לא פחות מארבעה שמות  ( יעקב גלעד ,  רונן הלל ,  לואי להב ופוליקר עצמו )  חתומים על ההפקה המוזיקלית של השיר ,  ככל הנראה עדות לגלגולים הרבים שהוא עבר עד שפוליקר היה מרוצה מהתוצאה הסופית .
 האלבום החדש ,  כמו בסינגל ,  יכלול שירים שפוליקר עצמו כתב את מילותיהם ,  כפי שהיה באלבום האחרון של ירדנה ארזי שהופק מוזיקלית על ידו .  בקריירת הסולו שלו עד כה הסתמך בדרך כלל פוליקר על טקסטים של יעקב גלעד או תרגומים לשירים מיוונית כמו באלבום  " חומוס סאפיינס ",  אלבום האולפן האחרון של פוליקר שיצא בשנת 2007 .  בימים אלו מופיע פוליקר עם המופע  " שירים שכתבתי לאחרים ",  המבוסס על לחנים רבים של היוצר לזמרים כמו גידי גוב ,  ריקי גל ,  ירדנה ארזי ,  אריק איינשטיין ואמנים נוספים עמם עבד פוליקר בעבר .
 
יהודה פוליקר  - " אל תלכי עכשיו "
 סינגל חדש ליהודה פוליקר מתוך  " אהבה על תנאי ",  אלבום האולפן החדש שלו שייצא לקראת פסח .  גם הפעם ,  חתום פוליקר עצמו על המילים

