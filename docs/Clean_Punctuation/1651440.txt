מכבי תל אביב הציעה לאנדרסון חוזה לעונה נוספת
השחקן שגילה שיפור גדול ביכולתו לאחרונה ,  עשוי לבקש אופציה להשתחרר ל-NBA ,  אך נוטה להסכים להצעה לפיה חוזהו ישודרג
אם לא יקרו תקלות בזמן הקרוב ,  אלן אנדרסון ימשיך עונה נוספת במכבי תל אביב .  לפני מספר ימים הגישה הקבוצה הצעה רשמית לשחקן להמשיך בשורותיה עונה נוספת ,  בתמורה לשדרוג בחוזהו .  אנדרסון ,  כידוע ,  חתם בקיץ על חוזה לעונה אחת ,  ובמכבי היו שבעי רצון מהשיפור הגדול ביכולתו בתקופה האחרונה .  כזכור ,  רק בשבוע שעבר נבחר אנדרסון למצטיין חודש פברואר ביורוליג .
 אנדרסון עשוי לנסות גם בקיץ הקרוב למצוא מקום ב-NBA ,  אך כפי המסתמן כעת יגיע להסדר עם מכבי לפיו יקבל אופציה להשתחרר לליגה הטובה בעולם עד לתאריך מסוים בקיץ ,  ואם לא יזכה שם לחוזה ,  ימשיך בתל אביב .  גם בסביבת השחקן הביעו בימים האחרונים אופטימיות כי ההתקשרות בין הצדדים תימשך .
 אלן אנדרסון  ( 27 ,  1.98 מ' )  הגיע למכבי תל אביב אחרי חצי עונה מוצלחת בציבונה זאגרב ,  בה קלע 16.2 נקודות והוריד 6.8 ריבאונדים למשחק בליגה הקרואטית .  במכבי הוא פתח את העונה בצורה בינונית ,  כשאחרי המשחק הראשון מול לובליאנה ,  בו קלע 25 נקודות ,  התקשה לתרום לקבוצה ורק במשחק אחד נוסף בשלב המוקדם ביורוליג קלע יותר מ-20 נקודות .  הזינוק של אנדרסון הגיע עם פתיחת שלב הטופ-16 ,  כשהוא קולע עד כה 20 נקודות בממוצע למשחק בשלב זה .  לאחרונה ,  כאמור ,  נבחר למצטיין חודש פברואר במפעל .
 
מכבי תל אביב הציעה לאנדרסון חוזה לעונה נוספת
השחקן שגילה שיפור גדול ביכולתו לאחרונה ,  עשוי לבקש אופציה להשתחרר ל-NBA ,  אך נוטה להסכים להצעה לפיה חוזהו ישודרג

