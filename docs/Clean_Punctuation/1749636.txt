מנכ"ל חברת הפרסום הסלולרית אדמוב פורש מתפקידו ועוזב את גוגל
הדיווח הגיע יחד עם הודעה כי צ'אד הרלי ,  מנכ"ל יו טיוב ,  עובר לתפקיד אחר בגוגל
מנכ"ל חברת הפרסום הסלולרית אדמוב ,  עומאר האמוי ,  עוזב את תפקידו  ואת גוגל לגמרי .  במקביל דווח כי גם צ'אד הרלי ,  מנכ"ל אתר שיתוף סרטוני הוידיאו יו טיוב ואחד ממייסדיו ,  הודיע אמש על פרישתו מתפקיד המנכ"ל לטובת תפקיד ייעוץ בחברה .  אתר טק-קראנץ' דיווח כי האמוי ,  מנכ"ל אדמוב ,  עוזב מסיבות אישיות  פחות מ-5 חודשים לאחר השלמת הרכישה על ידי גוגל  דיווח שאושר על ידי גוגל .  החברות הסכימו על הרכישה כבר בנובמבר 2009 ,  אך לא קיבלו אישור רגולטורי עד סוף מאי .  עם זאת ,  לפי טק-קראנץ' ,  האופציות שקיבלו עובדי אדמוב התממשו כבר בעת ההכרזה על הרכישה ,  וכמה מבכירי החברה כבר עזבו והקימו עסקים חדשים משלהם ." עומאר החליט לעזוב את אדמוב מסיבות אישיות .  הוא בנק עסק מדהים תוך זמן קצר ,  ואנו מאחלים לו כל טוב .  גוגל בת מזל על הצוות הנהדר של המנהיגים המובילים את שלב הצמיחה הבא שלנו ",  אמר דובר גוגל.במקביל ,  הרלי ,  אשר ייסד את יו טיוב בפברואר 2005 יחד עם סטיב צ'ן וג'אווד קארים ,  הודיע על פרישתו מניהול החברה במהלך כנס טכנולוגי בדבלין ,  והוסיף כי העביר את ניהול החברה לידי סלאר קמנגר ,  לשעבר סגן נשיא יישומי רשת של גוגל . " אני נמצאת כעת בתהליך מעבר לתפקיד יועץ וממשיך להיות מעורב בחברה ,  אך זה מעניק לי הזדמנות לעבוד על פרויקטים חדשים ,  ובכלל זה רעיון חדש שאני עובד עליו כבר שנתיים ",  אמר הרלי ,  אשר לקח הביתה כ-325 מיליון דולר בעקבות רכישת יו טיוב על ידי גוגל ב-1.65 מיליארד דולר בשנת 2006 .  הרלי ,  בן 31 ,  סיפר עוד כי לפני שאתר יו טיוב נרכש על ידי גוגל ,  הוא העדיף להישאר עצמאי ,  אולם הוסיף כי גוגל איפשרה לאתר להישאר עצמאי וכי יחסי העבודה עם ענקית האינטרנט הם מצוינים .  לפי חוזה הרכישה של יו טיוב ,  הרלי היה מחויב להישאר בגוגל לפרק זמן של 18 חודשים ממועד הרכישה .  באחרונה ביצעה גוגל מספר שינויים בהנהגתה .  בין היתר קידמה גוגל את מריסה מאייר ,  הממונה על חוויית המשתמש בגוגל ,  לתפקיד ניהול שירותי המיקום והעסקים המקומיים בחברה  תחום הנושק לתחום של אדמוב .  בנוסף קודמה סוזן ווצ'יסקי ,  האחראית על הפרסום בגוגל ,  ולמעשה הבוסית של האמוי ,  לעמדת סגן נשיא בכירה .
 
מנכ"ל חברת הפרסום הסלולרית אדמוב פורש מתפקידו ועוזב את גוגל
הדיווח הגיע יחד עם הודעה כי צ'אד הרלי ,  מנכ"ל יו טיוב ,  עובר לתפקיד אחר בגוגל

