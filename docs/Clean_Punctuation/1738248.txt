זיקו התפטר מתפקידו בפלמנגו
ארבעה חודשים בלבד לאחר שמונה למנהל מקצועי ,  עזב כיוון שהאוהדים מיררו את חייו .  נשיאת המועדון : " הלב שלי שבור "
 שחקן העבר הגדול ,  זיקו ,  פרש אמש  ( שישי )  מתפקידו כמנהל המקצועי של פלמנגו ,  ובכך ממשיכה הקבוצה הכי פופולארית בברזיל במסלול ההתרסקות שלה העונה .  זיקו פירש את עזיבתו בכך שהוא מאס במספר לא מבוטל של אוהדים שמיררו את חייו והפכו אותם לבלתי נסבלים עבורו .
 העזיבה הפתאומית והמאוד מפתיעה הגיעה ארבעה חודשים בלבד לאחר שמונה לתפקיד במועדון בו שיחק בעבר ועשה חיל .  כ-100 אוהדים התומכים בזיקו ניצבו לפני משרדי המועדון והניפו שלטי עידוד לשחקן העבר ,  כאות מחאה נגד אלו ,  שלטענת זיקו ,  גרמו לו סבל .
" זה בלתי אפשרי לעשות מה שרציתי בפלמנגו ",  הודיע זיקו בהודעת הפרישה שלו . " הרגשתי שהנוכחות שלי במועדון לא הייתה רצויה וגרמה להרבה אי נוחות וחילוקי דעות בין אנשים .  זה בלתי אפשרי עבורי להמשיך עוד ". 
נשיאת המועדון פטריסיה אמורים הייתה עצובה מהעזיבה . " הלב שלי שבור ",  אמרה מדוכדכת . " הפרויקט שלנו לעתיד נסוג לאחור ,  עכשיו אנחנו צריכים לייצב את ההווה שלנו .  זיקו גדול וחזק ,  בגלל זה הוא זיקו ". 
זיקו ,  ששב לפלמנגו ,  חתם בקבוצה כמנהל המקצועי שלה בסוף חודש מאי לתקופה של ארבע שנים .  הוא דרש שמשכורתו לא תשולם על ידי המועדון ,  אלא מהספונסרים שלו כדי לא להכביד עליו עקב הקשיים הכלכליים הגדולים בהם הוא נתון .  למרות שהקבוצה זכתה באליפות הברזילראו רק בשנה שעברה ,  הרי שהעונה היא מתקשה מאוד בליגה ומדורגת במקום ה-15 ,  שלוש נקודות מעל הקו האדום והיא כבר החליפה שלושה מאמנים העונה .
 
זיקו התפטר מתפקידו בפלמנגו
ארבעה חודשים בלבד לאחר שמונה למנהל מקצועי ,  עזב כיוון שהאוהדים מיררו את חייו .  נשיאת המועדון : " הלב שלי שבור "
 
