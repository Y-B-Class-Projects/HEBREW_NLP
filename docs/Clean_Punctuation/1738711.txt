ראש ממשלת בריטניה חשף :  אנו מתכננים את רפורמת הרווחה הרדיקלית ביותר זה 60 שנה
קמרון מעוניין בביטול חלק גדול מהקצבאות ויצירת קצבה אחת כוללת ,  שעשויה להיות תלויית מצב כלכלי
ראש ממשלת בריטניה דיוויד קמרון אישר הבוקר בראיון לבי.בי.סי .  כי הקואליציה מתכוונת לבטל חלק גדול מקצבאות הרווחה הקיימות בבריטניה ,  ולהחליפן בקצבה אחת כוללת .  ראש המפלגה השמרנית ציין כי זוהי  " הרפורמה הרדיקלית ביותר של מדינת הרווחה זה 60 שנה .  תהיה לה השפעה משמעותית עבור אנשים עובדים ואנשים החיים על קצבאות ".  לדברי קמרון ,  לרפורמה תהיה עלות ראשונית גבוהה ,  אך בטווח הארוך היא תביא לחיסכון.קמרון הסביר בראיון את מטרת התכנית ,  והעלה טענה השגורה בפי המפלגה השמרנית כבר זמן רב : " אנו מוציאים מיליארדי ליש"ט מדי שנה על רווחה ,  אך מיליונים לכודים בקצבאות הרווחה .  פשוט לא משתלם להם לעבוד .  הרפורמה תחסוך סכומים גדולים ,  כיוון שתביא להפחתת חלק ניכר מההונאות ,  השגיאות והבזבוז ,  וכיוון שתמיד ישתלם לאנשים לעבוד ",  הוסיף ראש הממשלה . " אנשים המסוגלים לעבוד שיקבלו הצעת עבודה ויסרבו לה ,  לא יוכלו להמשיך לקבל קצבת אבטלה ". עוד ציין קמרון כי הוא מקווה שהרפורמה תיכנס לתוקפה כבר בעוד שנה ,  אך ייתכנו עיכובים בשל מורכבותה .  ראש הממשלה הכחיש את ההאשמות כי רבים ייצאו נפסדים מהרפורמה.כמו כן ,  רמז ראש הממשלה הבריטי כי ייתכן שקצבאות הילדים ,  שעד כה היו אוניברסליות ,  יהפכו תלויות במצב הכלכלי .  עם זאת ,  הוא ציין כי  " חשוב שתהיינה קצבאות אוניברסליות .  אנחנו מממנים את המערכת ,  ורוצים לקבל יחס שווה ". 

ראש ממשלת בריטניה חשף :  אנו מתכננים את רפורמת הרווחה הרדיקלית ביותר זה 60 שנה
קמרון מעוניין בביטול חלק גדול מהקצבאות ויצירת קצבה אחת כוללת ,  שעשויה להיות תלויית מצב כלכלי

