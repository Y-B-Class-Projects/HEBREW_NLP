הפועל ב"ש - בני סכנין :  רביבו ומליקסון ייעדרו
הקבוצה של ויקו חדד תנסה להתקרב לפלייאוף העליון  ( א' ,  19:30 ,  ספורט 2 )  .  בלבול לשחקניו : " תביאו את היכולת שאפיינה אתכם "
 הפועל באר שבע סיימה היום  ( שבת )  את הכנותיה לקראת המשחק בו תארח הקבוצה מחר את בני סכנין  ( 19:30 ,  שידור בספורט 1 )  ,  באצטדיון ווסרמיל בבאר שבע .  בשבוע שעבר הצליחו השחקנים של המאמן ויקו חדד לחלץ נקודה יקרה במשחק החוץ נגד מכבי תל אביב ובקבוצה מקווים להמשיך במומנטום החיובי גם נגד סכנין ,  במשחק שניצחון בו עשוי להכניס את הקבוצה חזק מאוד למאבק על כרטיס לפלייאוף העליון .
 המאמן חדד ,  שהחליף לפני שבוע וחצי את גיא עזורי שהתפטר ,  יחסר מחר את שני שחקני המפתח שלו בקישור ,  כאשר דוד רביבו המושעה יצפה במשחק מן היציע ומאור מליקסון שנפגע במשחק נגד מכבי תל אביב בשבוע שעבר וסובל מזיהום בברך ,  ייעדר שבועיים נוספים ולא יעמוד לרשותו של המאמן .
 מי שצפוי לחזור להרכב הוא הקשר יוסי אופיר שיפתח בקישור האחורי על חשבונו של משה אסולין .  בחלק הקדמי מתחרים גיל בלומנשטיין וחנן פדידה על חולצת ההרכב במקומו של מליקסון הפצוע .
 לקראת המשחק מול בני סכנין ,  החליטה הנהלת הפועל באר-שבע להזמין את כל ראשי המועצות הערביות במגזר נפת דרום לרבות ילדי הישובים שיגיעו בהסעות מסודרות לוסרמיל ,  כולל ילדי תיכון רבין ,  ביה"ס יובלים ,  אילנות ,  דקלים ,  העוגן הקהילתי ומכבי צעיר.ע.עמי .  הבעלים אלונה ברקת התייחסה לעניין ואמרה : " המשחק מול סכנין זאת הזדמנות חשובה להמשך חיזוק פעילותינו עם הקהילה בדרום ובעוטף ב"ש .  אנחנו מחזקים את המסורת לחבק את הקהילה באווירה ספורטיבית ומעודדת וגם הפעם נוסף לכל המוזמנים הקבועים הוזמנו האוכלוסיה הבדוואית ". 
הרכב משוער :  טברטקו קאלה ,  נדב קידר ,  דנילו מוריירה ,  וויליאם סוארס ,  אופיר דוידזאדה ,  אייל שן ,  יוסי אופיר ,  אביתר אילוז ,  גיל בלומנשטיין  ( חנן פדידה )  ,  אוהד קדוסי ,  ברק בדש
אחרי שבוע מעט סוער בעקבות ההפסד למכבי פתח תקוה  ( 4:3 )  ,  סיימה בני סכנין את הכנותיה לקראת המשחק מחר  ( ראשון ,  19:30 ,  שידור ישיר בספורט 2 )  נגד הפועל באר שבע .  בסכנין עדיין לא נרגעו מדו"ח השיפוט של שי שטרית ,  ומתכוונים להגיש ערעור על העונש שקיבלו באמצע השבוע בעקבות אותו דו"ח  ( 15,000 ש"ח קנס בפועל והרחקה של קב"ט הקבוצה עד תום העונה )  .
 בקבוצה טוענים כי החמירו איתם מעל ומעבר מבחינת העונש ,  במיוחד במקרה של הקב"ט ,  ולכן תערער סכנין על ההחלטה .  בתוך כך ערך בשבת מרקו בלבול אסיפת שחקנים ,  וניסה לא להתייחס לשני ההפסדים האחרונים ,  שקטעו רצף של חמישה ניצחונות בליגה . " אנחנו שמים את המשחק האחרון מאחורינו ועם הפנים קדימה למשחק נגד הפועל באר שבע ",  אמר בלבול לשחקניו . " אני רוצה שתביאו את אותה היכולת שאפיינה אתכם בשבועות האחרונים ". 
המאמן הראה לשחקניו וידאו של הפועל באר שבע נגד מכבי תל אביב והתייחס לשינויים שביצע ויקו חדד בקבוצה .  לאחר האימון ,  קפטן הקבוצה ,  מאיר כהן ,  הוסיף : " אני לא חושב ששני ההפסדים יפגעו ברמת הביטחון שלנו .  אנחנו מציגים כדורגל טוב וחיובי כבר כמה שבועות ואני מאמין שאם נמשיך כך ,  נתברג בפלייאוף האמצעי וזו המטרה שלנו .  אנחנו יודעים שלא מצפה לנו משחק קל בבאר שבע ,  במיוחד לאחר התוצאה שהם הוציאו ממכבי תל אביב ,  אבל אם נבוא ונשחק את המשחק הרגיל שלנו ,  אני מאמין שנוכל לחזור עם תוצאה טובה ". 
בצד המקצועי בלבול ככל הנראה לא יעשה שינויים ויפתח עם ההרכב של השבועות האחרונים ,  כשחאלד חלאיילה אמור לפתוח לצידו של חיים בנון במרכז הקישור ,  ואילו ג'קו ערפאת ימשיך כחלוץ בודד .  הקבוצה תצא ביום ראשון ישירות מדוחא למשחק ולא תשהה בבית מלון כפי שתוכנן תחילה .
 הרכב משוער ,  בני סכנין :  מאיר כהן ,  עלא אבו סלאח ,  יא יא פטי ,  טל חן ,  מהראן אבו ריא ,  חיים בנון ,  חאלד חלאיילה ,  נסטייה צ'ה ,  לירן כהן ,  קאדו ,  ג'קו ערפאת .
 
הפועל ב"ש - בני סכנין :  רביבו ומליקסון ייעדרו
הקבוצה של ויקו חדד תנסה להתקרב לפלייאוף העליון  ( א' ,  19:30 ,  ספורט 2 )  .  בלבול לשחקניו : " תביאו את היכולת שאפיינה אתכם "
 
