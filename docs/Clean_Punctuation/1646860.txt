שתי ציפורים במכה אחת :  יאהו תשלב את טוויטר באתריה
גולשי יאהו יוכלו לגשת לחשבון הטוויטר שלהם ולפרסם בו הודעות ,  ישירות מעמוד הבית של יאהו
יאהו עומדת להכריז הערב  ( 21:00 ,  זמן ארה"ב )  על שיתוף פעולה חדש עם שירות המיקרו-בלוגינג טוויטר .  במסגרת השת"פ ישולב השירות באתרי יאהו השונים ,  כולל בעמוד הבית שלה .  גולשי יאהו יוכלו לגשת ל-Feed הטוויטר שלהם ישירות מאתר יאהו ולשלוח דרכו ציוצים .  יאהו מצהירה כי בנוסף לכך יציגו כל ערוציה  כולל חדשות ,  כלכלה ,  בידור וספורט  - " עדכוני זמן אמת של טוויטר ",  וכן שהיא תוסיף תוצאות חיפוש מטוויטר למנוע החיפוש שלה .
 התוספת הזאת לאתרי יאהו באה כחצי שנה לאחר שהכריזה החברה על עיצוב חדש לעמוד הבית שלה .  עיצוב זה כולל פחות קידום והפניות לכלים השונים של יאהו ויותר פיצ'רים שכיחים בהם משתמשים הגולשים ,  גם אם אינם קשורים לחברה .  למעשה מתייחסת לעצמה יאהו כיום כסוג של פלטפורמה דרכה יכולים הגולשים לגשת לשירותי הרשת הפופולריים ,  גם אם אלו לא שייכים לה .  שילובה של טוויטר ביאהו מתחבר עם המגמה הקיימת ,  שמטרתה להעלות את כמות הגולשים באתר ואת משך הזמן שהם מבלים בו ,  גם אם זה על חשבון קידום שירותיה של יאהו .
 יאהו רואה בעסקה עם טוויטר חלק מרכזי ב"אסטרטגיה החברתית "  שלה ,  ופרשנים מעריכים כי שיתוף פעולה זה ,  לצד אלו שכבר קיימים ,  מקטין את הסיכוי שהחברה תקנה רשת חברתית ,  למרות שבשנה שעברה דובר בנושא .  עוד סוגיה שעולה משיתוף הפעולה החדש היא גורלו של שירות Yahoo !  Meme שהשיקה החברה בספטמבר 2009 במטרה להתחרות בטוויטר  דבר שלא עלה בידה ,  שכן השירות לא הצליח להגיע למאסה רצינית של משתמשים .
 
שתי ציפורים במכה אחת :  יאהו תשלב את טוויטר באתריה
גולשי יאהו יוכלו לגשת לחשבון הטוויטר שלהם ולפרסם בו הודעות ,  ישירות מעמוד הבית של יאהו

