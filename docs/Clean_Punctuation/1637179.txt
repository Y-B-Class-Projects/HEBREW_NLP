חנן מור ינסה לגייס אג"ח בתשואה מקסימלית של 10.15% 
קרן המנוף KCPS נסוגה מהעסקה להעמדת אשראי לחברת הנדל"ן ,  הנמצאת בשליטת חנן מור .  בכוונת החברה לפרסם בתחילת השבוע הבא מכרז לגיוס אג"ח בהיקף של 38 מיליון שקל
 >  >  לאחר שנחשף שלשום ב-themarker כי קרן המנוף kcps נסוגה מהעסקה להעמדת אשראי באמצעות אייפקס חיתום לחברת הנדל"ן ,  הנמצאת בשליטת חנן מור ,  מיהר מור להוציא הודעה לשוק על פרטי גיוס ההון המתוכנן באמצעות הנפקת אג"ח שעליו הודיע בתחילת השבוע .  קרן המנוף kcps היתה אמורה להעמיד לחנן מור אשראי בהיקף של 120 מיליון שקל .  ואולם לאחר בדיקת נאותות ,  ובעקבות שינויים פרסונליים שבמסגרתם עזב סמנכ"ל הכספים את החברה ,  החליטה הקרן לסגת מהעסקה .  בהודעה שהוציאה kcps למשקיעיה המוסדיים ,  נכתב : " לאור תוצאות בדיקות הנאותות שערכה הקרן לחברת חנן מור ,  ולאור השינויים האחרונים בחברה ,  הוחלט שלא להעמיד לה הלוואה ".  במסגרת ההבנות בין הצדדים דובר כי kcps תעמיד לחנן מור מסגרת אשראי לחמש שנים בריבית שנתית של כ-8% עם אופציה להארכה עד תחילת 2016 .  עוד סוכם כי הקרן תהיה זכאית להשתתפות ברווחים על בסיס הצלחת הפרויקטים שתקים חנן מור במימון הקרן .  kcps היתה אמורה לקבל אופציה להשקעה של עד 10 מיליון שקל במניות חנן מור .  בדיווח לבורסה ציינה חנן מור : " המשא ומתן לא הבשיל לכדי הסכם מחייב ,  בין היתר ,  בשל אי הסכמה בין הצדדים על תנאי המימון ,  לאור החלטת החברה לצמצם את היקף ההשקעה של הקרן ובשל חשש של הנהלת החברה כי התנאים שנדרשו מהקרן יפגעו באינטרסים של מחזיקי האג"ח של החברה ולא יהיו מקובלים על הבנקים המלווים אותה ".  בכוונת חנן מור לפרסם בשבוע הבא מכרז לגיוס אג"ח בהיקף 38 מיליון שקל .  האג"ח שיונפקו יהיו בריבית שקלית משתנה במח"מ של 3.5 שנים ובמרווח מקסימלי של 7.5% שישקף תשואה מקסימלית גבוהה של 10.15% .  ההנפקה תכלול את איפקס חיתום קונסורציום ,  אנליסט חיתום ,  איגוד חיתום ,  מיטב חיתום וגיזה זינגר אבן .  מור מציג כנגד החוב שבכוונתו לגייס שיעבוד על חשבון העודפים מפרויקט עיר ימים בנתניה .  מדובר בפרויקט הכולל 130 יחידות בשני בניינים ,  בעלות צפויה של 181 מיליון שקל .  הרווח מהפרויקט שצופים בחנן מור מסתכם ב-32.7 מיליון שקל .  לפי דף ההפצה של חנן מור ,  סך העודפים הצפויים מהפרויקט מסתכמים בכ-56 מיליון שקל .  בתוך כך דיווחה אתמול חנן מור כי זכתה בחוזה של מינהל מקרקעי ישראל לבניית 84 יחידות דיור ברחובות בהשקעה של 52 מיליון שקל .  החברה צופה רווח של 10 מיליון שקל מהפרויקט .
 
חנן מור ינסה לגייס אג"ח בתשואה מקסימלית של 10.15% 
קרן המנוף KCPS נסוגה מהעסקה להעמדת אשראי לחברת הנדל"ן ,  הנמצאת בשליטת חנן מור .  בכוונת החברה לפרסם בתחילת השבוע הבא מכרז לגיוס אג"ח בהיקף של 38 מיליון שקל

