נדאל : " זה חדשות טובות בשבילי "  
הטניסאי הספרדי עלה לחצי גמר טורניר אינדיאן וולס אחרי שניצח את ברדיק 4:6 ,  6:7 .  נשים :  ילנה ינקוביץ' עלתה לחצי הגמר
הטניסאי הספרדי ,  רפאל נדאל ,  עלה לפנות בוקר  ( שישי )  לחצי גמר טורניר אינדיאן וולס ,  אחרי שגבר על תומאס ברדיק הצ'כי 4:6 ,  6:7 .  נדאל הוא אלוף הטורניר מהשנה שעברה ,  והוא גם אחד הפייבוריטים היחידים שנשאר להתמודד על התואר ,  אחרי ההדחות המפתיעות של פדרר ודג'וקוביץ' .  נדאל היה קרוב להגרר למערכה שלישית במשחק נגד הצ'כי ,  שהוביל 1:3 בשובר השוויון של המערכה השניה ,  אבל הצליח לעשות מהפך קטן בדרך לניצחון חלק .  השור ממאיורקה יתמודד בחצי הגמר נגד איבן ליוביצ'יץ' הקרואטי ,  שגבר על חואן מונאקו הארגנטינאי 6:4 ,  2:6 ,  1:6 .  ליוביצ'יץ' יחגוג במעמד חצי הגמר את יום הולדתו ה-31 ,  וינסה לחגוג בצורה מושלמת עם ניצחון על נדאל .  משחקי רבע הגמר לגברים יושלמו היום  ( שישי )  כשאנדי רודיק יתמודד נגד טומי רוברדו ואנדי מארי יפגוש את רובין סודרלינג .  
בטורניר הנשים ,  ילנה ינקוביץ' הסרבית שהדיחה בשמינית הגמר את שחר פאר ,  המשיכה עד לחצי הגמר .  ינקוביץ' חזרה מפיגור 4:2 כדי לנצח את אליסה קלייבנובה הרוסיה 4:6 ,  4:6 ברבע הגמר .  ינקוביץ' תתמודד בחצי הגמר נגד סמנתה סטוסור האוסטרלית ,  שגברה על הספרדיה מריה חוזה מרטינס סאנצ'ז 3:6 ,  6:7 ,  אחרי ניצחון 7:9 בשובר השוויון של המערכה השניה ותיכנס לעשירייה הראשונה בדירוג העולמי .  חצי הגמר השני בטורניר הנשים יפגיש בין קרולינה ווז'ניאקי הדנית לאגניישקה רדוואנקה הפולניה .
" היה משחק טוב מאוד ",  אמר נדאל אחרי הניצחון ה-20 מתוך 21 משחקיו האחרונים באינדיאן וולס  , " שיחקתי מצוין ,  במיוחד במערכה הראשונה .  השמונה-תשעה משחקונים הראשונים במשחק היו ברמה שבלתי תיאמן .  אחר כך ,  הרוח קצת הפריע והרמה ירדה ,  אבל עדיין שמרנו על רמה טובה וזה מה שחשוב .  העלייה לחצי הגמר אלה חדשות מאוד טובות בשבילי ".  נדאל התייחס גם ליריב בחצי הגמר איבן ליוביצ'יץ' . " כל יריב יהיה קשה ,  אבל במיוחד כאלה עם הגשה חזקה .  ליוביצ'יץ' משחק טוב מקו הבסיס וזה הולך להיות משחק קשה במיוחד .  אבל אני חושב שגם אני משחק די טוב ,  לא ?  "
 
נדאל : " זה חדשות טובות בשבילי "  
הטניסאי הספרדי עלה לחצי גמר טורניר אינדיאן וולס אחרי שניצח את ברדיק 4:6 ,  6:7 .  נשים :  ילנה ינקוביץ' עלתה לחצי הגמר

