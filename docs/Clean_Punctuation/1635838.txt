שירות התעסוקה :  ירידה של 0.1% באבטלה בדצמבר 2009 לעומת נובמבר ;  מספר המפוטרים ירד ב-13%
היישובים בהם נרשם שיעור האבטלה הגבוה ביותר היו רהט ואום אל פאחם ;  השיעור הנמוך ביותר נמדד ברמת השרון
ירידה של 0.1% בלבד נרשמה במספר המובטלים בדצמבר 2009 ,  כך מעלים נתוני שירות התעסוקה .  בדצמבר הסתכם מספר המובטלים במשק ב-206,500 איש ,  לעומת 206,600 מובטלים בנובמבר .  על פי הנתונים ,  מספר העובדים שפוטרו ממשרותיהם בדצמבר 2009 היה 12,411 ,  לעומת 14,236 מפוטרים בנובמבר - ירידה של 13% .  מספר המפוטרים הגדול ביותר היה בקרב גילאי 34-25 .  היישוב שבו שיעור המובטלים היה הגבוהה ביותר בדצמבר הוא רהט - 39.1% מאומדן כוח העבודה ביישוב .  במקום השני - אום אל פאחם  30.0% .  בסכנין היה שיעור המובטלים 27.3% ,  בתמרה - 26.8% ,  בטייבה - 24.6%  ,  בעראבה - 24.8% ,  בשפרעם  21% באופקים - 15.2% ובקריית גת - 12.8% .  שיעור המובטלים הנמוך ביותר בדצמבר היה ברמת השרון - 2.2% בלבד.עוד מעלים נתוני שירות התעסוקה כי במחוז הדרום היה השיעור הגבוה ביותר של מובטלים שצברו מעל יומיים אבטלה מתוך אומדן כוח העבודה - 11.3% .  במחוז הצפון השיעור היה 10.5% .  שיעור המובטלים הנמוך ביותר היה במחוז דן  4% .  מנכ"ל שירות התעסוקה ,  יוסי פרחי ,  אמר כי הנתונים עשויים להיות מוטים כלפי מטה לעומת המצב האמיתי בשטח ,  בגלל העיצומים של עובדי שירות התעסוקה בשלושת הימים האחרונים של דצמבר .
 
שירות התעסוקה :  ירידה של 0.1% באבטלה בדצמבר 2009 לעומת נובמבר ;  מספר המפוטרים ירד ב-13%
היישובים בהם נרשם שיעור האבטלה הגבוה ביותר היו רהט ואום אל פאחם ;  השיעור הנמוך ביותר נמדד ברמת השרון

