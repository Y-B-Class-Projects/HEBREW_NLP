אופיס יורד מהמדפים
מיקרוסופט נאלצה היום להתחיל בהורדת חבילת אופיס 2007 מהמדפים בארה"ב ,  לאחר שהפרה פטנט של חברה אחרת
מיקרוסופט מורידה את האופיס מהמדפים .  חברת התוכנה ביטלה היום את אפשרות הקניה של כל גרסאות ערכת ה-Office ,  למעט גרסה אחת ,  מהחנות המקוונת שלה בארהב .  היא עשתה זאת כדי לציית לפסיקה משפטית שהוצאה נגדה לפני מספר שבועות ,  בעקבות ההפסד שלה במשפט שעסק בטכנולוגיה אותה שילבה החברה ב-Office 2007 תוך הפרת פטנט .
 בעבר הודיעה החברה כי עד ה-11 בינואר כבר תוציא לשוק גרסאות מתוקנות של חבילת תוכנות ה-Office ,  אשר לא כוללת את הטכנולוגיה הבעייתית ,  אך כעת אומרים בחברה כי החבילה תוחזר מתישהו בקרוב ,  בלי לנקוב בתאריכים .  החבילה היחידה שזמינה בחנות המקוונת היא החבילה המלאה של אופיס ,  אשר עולה 670 דולרים .
 התיק הבעייתי החל כשחברה קנדית בשם i4i טענה כי מיקרוסופט שילבה באופיס 2003 ו-2007 טכנולוגיה הנוגעת ליצירת קוד XML אשר מפרה פטנט שלה .  בית המשפט בארה"ב הסכים ,  ודרש ממיקרוסופט לשלם ל-i4i כמעט 300 מיליון דולרים ,  כמו גם להפסיק למכור את התוכנות בהן יש הפרת פטנט עד ה-10 באוקטובר 2009 .  כיוון שמיקרוסופט ערערה ,  התאריך הוזז ל-11 בינואר ,  אך גם בערעור החברה הפסידה .  כעת ,  במקביל להורדת המוצר מהמדפים המקוונים ,  מנסה מיקרוסופט לזכות לעוד דיון בפני בית משפט לערעורים .
 
אופיס יורד מהמדפים
מיקרוסופט נאלצה היום להתחיל בהורדת חבילת אופיס 2007 מהמדפים בארה"ב ,  לאחר שהפרה פטנט של חברה אחרת

