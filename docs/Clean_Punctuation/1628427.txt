תלונה : " דן מרגלית השפיל את זחאלקה "
 עמותת  " אעלאם "  התלוננה לטלוויזיה החינוכית בעקבות הריאיון בו התפתח עימות בין מגיש ערב חדש ויו"ר סיעת בל"ד . " נפנה לביהמ"ש אם נעברה עבירה של לשון הרע ".  מרגלית : " מי שדיבר ככה לא יכול להתלונן "
 עמותת  " אעלאם ",  העוקבת אחר דיווחי התקשורת על ערבים ופלסטינים ,  שלחה  ( שני )  מכתב תלונה למנהלת הטלוויזיה החינוכית יפה ויגודסקי בעקבות העימות שפרץ בין ח"כ ג'מאל זחאלקה  ( בל"ד )  לבין העיתונאי דן מרגלית בתכנית  " ערב חדש ".  במכתבה טוענת העמותה כי דן מרגלית עבר את הגבול המקצועי והאתי כשהביע את תחושותיו ואת דעותיו .  במכתב דורשת העמותה מדן מרגלית להתנצל בפני זחאלקה בתכנית  " ערב חדש "  ומדגישה כי תפנה לערכאות משפטיות אם יתברר כי מרגלית עבר עבירה של לשון הרע .
 כזכור ,  בראיון שהעניק לתכנית  " ערב חדש "  ביום חמישי האשים ח"כ זחאלקה בשידור את שר הביטחון אהוד ברק בכך שהוא שומע מוזיקה קלאסית בזמן שילדים נהרגים בעזה .  בתגובה הטיח בו מרגלית  " אתה חוצפן ",  ולאחר מכן פרץ עימות מילולי חריף בין השניים ,  שכלל קללות ומילים בוטות כגון  " אתה אפס ",   " מפיסטו "   ( שטן )  , " חסר מצפון ".  בסופו של דבר סילק מרגלית את זחאלקה מהאולפן והאחרון עזב בצעקות רמות .
 מנכ"ל 'אעלאם' ד"ר אמל ג'מאל ורכזת יחסי הציבור חולוד מסלאחה ציינו במכתב התלונה כי לצד זכויותיו של העיתונאי ,  עומדות לו גם חובות , " בעיקר מיומנות מקצועית והוגנות ,  שהן תמציתה של האתיקה העיתונאית ".  לדבריהם , " אין אנו שוללים את זכותו של האדם באשר הוא לחופש ביטוי גם אם אנו לא מסכימים איתו ,  על אחת כמה וכמה כשמדובר בעיתונאי .  עם זאת חובת העיתונאי לכבד את מרואייניו ולאפשר להם חופש ביטוי ".  במכתב נכתב אף כי  " דברי מרגלית משקפים את עמדתו לא כעיתונאי המנהל ראיון ,  אלא כמפקד המצפה לשמוע את מה שערב לאוזניו ". 
במכתב נכתב עוד שמרגלית  " השפיל וביזה "  את ח"כ זחאלקה כשגירש אותו מהאולפן בשל עמדותיו הפוליטיות . " אנו חוששים כי יש מגמה ,  ההולכת וצוברת תאוצה בקרב העיתונאים הישראלים ,  שבה עיתונאים מרשים לעצמם להשתלח בחברי הכנסת בשל עמדותיהם ,  בלי להתחשב בעובדה כי התבטאויות אלו ,  רובן ככולן ,  הן מתוקף תפקידם של אותם חברי כנסת כנציגי ציבור ששלח אותם לכנסת ,  וכן מתבססות על חופש הביטוי והמשפט ההומניטארי ". 
גם האגודה לזכות הציבור לדעת שלחה מכתב תלונה לויגודסקי נגד מרגלית בו ציינה כי  "  מר מרגלית איבד את עשתונותיו ומקצועיותו העיתונאית והביע את דעתו הפרטית והאישית על המרואיין .  דומה כי התלהמותו של מר מרגלית לקראת תום הראיון פגעה לא רק במרואיין אלא גם בתדמיתו כעיתונאי הגון ובערוץ .  ראוי היה כי מר מרגלית יתנצל בפני הצופים על ההתפרצות וכי הטלוויזיה החינוכית תנקוט בצעדים הנדרשים על מנת שעבירות אתיות מעין אלו ימנעו בעתיד ". 
דן מרגלית אמר לוואלה !  חדשות בתגובה כי  " מי שאמר עליי מפיסטו בשידור חי ,  ואפס ,  ועיתונאי חצר וכדומה לא יכול להתלונן בנושא של לשון הרע ".  
מהטלוויזיה החינוכית מסרו את תגובתו של מרגלית לפיה : " במהלך הראיון השתמש ח"כ זחאלקה כלפיי בביטויים : " אפס ",   " עיתונאי חצר ",   " אדם חסר מצפון "  והגרוע מכל   " מפיסטו "   ( כינוי לשטן )  .  על אף אחת מאמירות אלו לא הגבתי ,  ושמרתי על שקט מוחלט .  אני הגבתי על דבריו רק כאשר הוא תיאר את אהוד ברק במאפיינים של הרוצח הנאצי הנתעב היידריך ,  שהיה קשור במוזיקה קלאסית וברצח יהודים .  לא במקרה ח"כ זחאלקה ,  שהוא אדם משכיל ,  השתמש בדימוי זה .  כאמור ,  בכל מה שנאמר באופן אישי עלי ע"י ח"כ זחאלקה ,  לא הגבתי .  בסיום הראיון ,  הוא קרא לרמת אביב שייח' מוניס .  זה היה ביטוי לכך שפניו הן לא לשלום ,  אלא לרצון לכיבוש של הארץ בידי בני עמו ". 

תלונה : " דן מרגלית השפיל את זחאלקה "
 עמותת  " אעלאם "  התלוננה לטלוויזיה החינוכית בעקבות הריאיון בו התפתח עימות בין מגיש ערב חדש ויו"ר סיעת בל"ד . " נפנה לביהמ"ש אם נעברה עבירה של לשון הרע ".  מרגלית : " מי שדיבר ככה לא יכול להתלונן "
 
