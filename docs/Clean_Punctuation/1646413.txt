וול מארט מנסה להיכנס למדיה הדיגיטלית :  רכשה את וודו המשכירה סרטים באינטרנט
ענקית הקמעונות מנסה לפצות על הירידה במכירות ה-DVD בחנויותיה ;  ברבעון שעבר ירדו מכירותיה ב-1.6%
וול מארט ,  הקמעונאית הגדולה בעולם ,  הודיעה אתמול על רכישת חברת וודו  ( vudu )  ,  המוכרת ומשכירה סרטים ותוכניות טלוויזיה להורדה באינטרנט .  הצעד נעשה כחלק מניסיונה של וול מארט להיכנס לתחום הבידור הביתי הדיגיטלי שבו שולטות כיום חברות כמו נטפליקס ,  אפל ואמזון ." העסקה תספק ללקוחות גישה חסרת תקדים לאפשרויות הבידור הביתי ,  אשר עוברות לסביבה הדיגיטלית ",  אמר סגן יו"ר וול מארט ,  אדוארדו קסטרו-רייט .  החברה לא פירטה את תנאי הרכישה .  וול מארט מנסה כיום לפצות על הירידה במכירות ה-dvd בחנויותיה . " התחום היחיד שבו ישנו איום על עסקיה של וול מארט הוא הדיגיטלי ",  אמרה סוצ'ריטה מולפורו ,  אנליסטית בפורסטר ריסרץ' ,  לבלומברג .  ברבעון הרביעי של 2009 ירדו מכירותיה של וול מארט בחנויות הפתוחות למעלה משנה ב-1.6% ,  לעומת הרבעון המקביל שנה קודם לכן ,  והחמיצו את התחזיות .  החברה צפתה כי ברבעון הראשון של 2010 התנאים יהיו עדיין  " מאתגרים ". 

וול מארט מנסה להיכנס למדיה הדיגיטלית :  רכשה את וודו המשכירה סרטים באינטרנט
ענקית הקמעונות מנסה לפצות על הירידה במכירות ה-DVD בחנויותיה ;  ברבעון שעבר ירדו מכירותיה ב-1.6%

