הבנק הפדרלי העלה את ריבית הניכיון בארה"ב ב-0.25% ל-0.75%
העלאת הריבית לא תשפיע ישירות על הצרכנים אך מסמנת את תחילת היציאה ממדיניות הסיוע הכלכלי
הבנק הפדרלי החליט ביום חמישי להעלות את ריבית הניכיון ,  הריבית שגובה הבנק עבור הלוואות חירום ,  ב-0.25% ל-0.75% .  הצעד הוא חלק ממהלך רחב יותר לנסיגה ממדיניות הסיוע הכלכלי שסיפק הבנק כדי להילחם במשבר הכלכלי.הפעולה לא תשפיע ישירות על עלויות ההלוואה של הצרכנים בארה"ב ,  ומהבנק הפדרלי נמסר כי אין לראות בהודעת הריבית איתות לכך שבקרוב יעלה את הריבית לצרכנים ולעסקים .  הבנק המרכזי התחייב לשמור על ריבית שפל ל"תקופה ממושכת "  כדי לעודד את ההתאוששות הכלכלית.ההודעה פורסמה לאחר שהבורסות האמריקאיות נסגרו .  בעקבות ההחלטה ירדו מחירי הנפט ,  הזהב והמתכות היקרות ,  והדולר התחזק .  בבורסות אסיה נרשמות ירידות שערים בהובלת מגזר המשאבים.יו"ר הבנק הפדרלי בן ברננקי אותת בשבוע שעבר כי לבנק הפדרלי אין כוונה להעלות הריבית העיקרית בקרוב .  ברננקי אמר כי כשיגיע הרגע המתאים ,  יתחיל הבנק המרכזי בהדרגה להעלות את הריבית שהוא משלם לבנקים עבור כסף שהם משאירים בבנק המרכזי ,  אך הדגיש כי הבנק אינו ממהר לעשות זאת.ג'יימס פולסן ,  אסטרטג השקעות ראשי בוול קפיטל מנג'מנט ,  סבור כי ההחלטה משקפת שיפור במצב הכלכלי . " ייתכן שזה הפעמון האמיתי שמבשר על סוף המשבר ",  הוא אמר.למרות החזרה לצמיחה כלכלית בארה"ב ,  שיעור האבטלה עדיין גבוה ,  וקרוב לשיעור דו-ספרתי .  הביקוש להלוואות נותר חלש ,  ואמריקאים ובתי עסק רבים בארה"ב מתקשים להשיג הלוואות.מוקדם יותר החודש ,  סגר הבנק הפרדלי מספר תוכניות שנועדו לסייע לבנקים ולחברות אחרות להשיג גישה לאשראי .  בדומה לביטול התכניות ,  גם העלאת הריבית  " נועדה לנרמל את נהלי ההלוואות של הבנק הפדרלי ",  מסר הבנק ." השינוי אינו צפוי להוביל להתהדקות התנאים הפיננסיים למשקי בית ובתי עסק ואינו מאותת על שינוי בתחזית הצמיחה או במדיניות המונטרית ",  הודיע הבנק הפדרלי .  עם השיפור במצב הכלכלי ,  הפחיתו הבנקים את השימוש שלהם בהלוואות החירום של הבנק הפדרלי ,  אשר נושאות את ריבית הניכיון .  בשיא המשבר בסתיו 2008 ,  הגיעו הלוואות החירום לסך של 110 מיליארד דולר בשבוע .  בשבוע שהסתיים ביום רביעי האחרון ,  לוו הבנקים 14.3 מיליארד דולר ,  מסר הבנק ביום חמישי .  בשבוע שקדם לו לוו הבנקים 14.6 מיליארד דולר מקרן החירום .
 
הבנק הפדרלי העלה את ריבית הניכיון בארה"ב ב-0.25% ל-0.75%
העלאת הריבית לא תשפיע ישירות על הצרכנים אך מסמנת את תחילת היציאה ממדיניות הסיוע הכלכלי

