סערת ליברמן :  דווקא האמת מפריעה לכם ? 
כולם ,  בישראל וגם בעולם ,  יודעים כי שר החוץ ליברמן מדבר אמת .  כולם יודעים כי לא זו בלבד שנתניהו אכן אינו מאמין שאפשר להגיע להסדר מדיני בתוך שנה ,  אלא כמו שאמר השר יעלון לפני חודשים ,  גם  " אף אחד משרי השביעייה אינו מאמין בשלום עם הפלשתינים ".  
מה לעשות שאף שהם יודעים זאת ,  חובה עליהם לצקצק בלשונם על דברי ליברמן .  מה לעשות שחובה עליהם להעמיד פנים שהשלום עומד בפתח ,  ושכוחו של חמאס לא הולך וגובר ,  בשטח ובזירה המדינית ,  על חשבון ה"פרטנר "  אבו מאזן ההולך ונחלש .  
כולם מבינים שהבידוד המדיני של ישראל אינו תוצאה של מה שהיא עושה או לא עושה .  כולם יודעים שהבידוד הזה אינו אלא סימפטום מובהק ומוכר של מחלת האנטישמיות ,  שאומות העולם לוקות בה משכבר הימים .  מי שמנסים לשכוח זאת מקבלים מעת לעת תזכורות מעוררות חלחלה ,  והשבוע כללה התזכורת טקס ממלכתי ,  אנטישמי למהדרין ,  שערכה טורקיה לרגל שובה של המרמרה לחופי איסטנבול .
 מה לעשות שאף שהם מבינים זאת ,  חובה עליהם לעשות קולות של מדינה אירופית סטנדרטית ,  שכל קשר בין בידודה המדיני לבין שנאת ישראל המסורתית אינו אלא פרי הדמיון .  מה לעשות ,  שחובה עליהם לא ממש לשמוע את ההמונים הטורקים הצועקים  " מוות לישראל ";  לא ממש לראות שארה"ב מלבה את בידודה של ישראל כדי להעצים את התלות שלנו בה עצמה ;  ולהטיח בדוברי האמת שבינינו שהכל באשמתם - כאילו העולם יקבל אותנו באהבה ,  ויפסיק לחשוב שיהודים הם מכוערים ומסוכנים ,  אם רק נסכים לוותר על הקרוואן ההוא על הגבעה ההיא בשומרון .  
לא בתחום המדיני בלבד מתנהל משחק האמת או חובה הזה :  כולם יודעים שהיועץ אבי שמחון לא אמר שום דבר חריג או מעליב על ציבור העולים מבריה"מ לשעבר - אבל חובה עליהם לנצל את המומנטום כדי להוכיח שהם ,  ורק הם ,  מגינים על זכויותיו של הציבור רב הכוח הזה .  
הם יודעים שרוב העלייה ארצה מאז ומתמיד היתה ,  ועודנה ,  עלייה  " תכליתית "  כמו זו שהאיש תיאר .  שמעטים מאוד היו ,  ועודם ,  העולים העוזבים את ארצות מוצאם מפני שפועם בהם חזון ציוני נטול אינטרסים ,  ורבים הרבה יותר הם הבורחים לכאן ,  בכל דור ודור ,  בחיפוש אחר מקלט בטוח וגם - ומה יותר טבעי מכך - אחר שיפור ברמת החיים .
 זאת האמת ,  אבל חובה להצטרף למקהלת המזדעזעים מן ה"השוואה "  בין העולים לבין המסתננים האפריקנים .  מצד שני חובה לקלוט כאן כל מסתנן שמגדל ילד דובר עברית ,  כי גירוש ילדים יעצים כביכול את בידודנו המדיני .  ומצד שלישי חובה לא להגיד כלום נגד ההשתלטות הערבית על שכונות שלמות בערי ישראל ,  אף שמקורות המימון שלה ידועים ומטרתם מוצהרת .
 ידועה גם האמת שרק 30 אלף בני ישיבות מתפרנסים מחוק קצבאות האברכים ,  אבל חובה לטעון ש"כל החרדים חיים על חשבון הציבור ".  חובה להתעלם מן העובדה שעשרות אלפי אנשי רוח אחרים ,  שרובם חילונים ,  מקבלים מן המדינה משכורות הרבה יותר גבוהות מן הקצבאות שמקבלים האברכים .  והאמת היא שדבריו של היועץ שמחון נגד הילודה של הדתיים היו יותר אנטי ? דמוקרטיים ממכתב הרבנים ,  אבל אין חובה למחות עליהם .
 
סערת ליברמן :  דווקא האמת מפריעה לכם ? 
nan
