 " חוק הג'ובים ":  הצעת החוק להוספת סגני ראשי ערים בוטלה במתכונתה הנוכחית
למרות הודעת לשכת נתניהו על הרצון לבטל החוק ,  בש"ס טוענים כי אלי ישי הוא זה שהחליט לפעול כדי להורידו
ראש הממשלה ,  בנימין נתניהו ,  החליט לפעול לביטול הצעת החוק המאפשרת הוספת סגנים לראשי עיריות ברחבי הארץ ,  הצעה המכונה  " חוק הג'ובים ".  לשכת ראש הממשלה הוציאה היום  ( חמישי )  הודעה ,  לפיה מזכיר הממשלה הודיע הבוקר לשר הפנים ,  אלי ישי ,  על התנגדות ראש הממשלה להצעת החוק והנחה את יו"ר הקואליציה לפעול בהתאם .  הידיעה על הצעת החוק פורסמה לראשונה ב"הארץ ".  בתגובה הבהיר שר הפנים ,  אלי ישי ,  כי הוא משך את הצעת החוק במתכונתה הנוכחית ,  וכי הצעת החוק תחול בירושלים בלבד ,  וזאת בהתאם לסיכום המקורי של דגל התורה ויהדות התורה עם הליכוד .  בש"ס טוענים כי בבדיקה שערכו ,  ממילא רוב הסגנים ברשויות המקומיות הם מטעמה ,  או מטעם יהדות התורה ,  ולכן אין מדובר ב"בשורה גדולה "  עבורם .  לדברי הגורמים בש"ס ,  בליכוד ובישראל ביתנו  " בחשו מאחורי הקלעים "  כדי להעביר את החוק ולזכות בעשרות מינויים פוליטיים .  לדברי הגורמים ,  כשאלי ישי הבין שזה המצב ,  הוא החליט ביוזמתו להחזיר את החוק למתכונתו המקורית .  על פי הצעת החוק המקורית ,  שעברה כבר בקריאה ראשונה ,  יוגדלו מספר סגניו של ראש עיריית ירושלים לשמונה .  פקודת העיריות משרטטת מפתח ברור למספר הסגנים :  בעיריה שבה יותר מ-500,000 תושבים יכהנו שישה סגנים .  בעיריה שבה לא יותר מ-400 אלף תושבים יכהנו ארבעה סגנים ובעיריה שבה לא יותר מ-500 אלף תושבים יכהנו חמישה סגנים . " הדעת נותנת ,  על כן ,  שבירושלים שבה מתגוררים כ-800 אלף תושבים יכהנו שמונה סגנים ",  נכתב בדברי ההסבר לחוק.לפני יומיים האשימו בסיעת קדימה כי הליכוד חבר לש"ס וליהדות התורה כדי לקדם חוק שיקצה לפעילי המפלגות עשרות תקנים של סגני ראש עיר בשכר ,  על חשבון קופתו המדולדלת של השלטון המקומי .  ביום שלישי הודיע ח"כ דני דנון  ( ליכוד )  ,  כי הוא מעכב את ההצבעה על  " חוק הג'ובים ",  כדי  " לבחון היבטים קואליציוניים במישור המוניציפאלי ".  לדברי דנון , " יש כל מיני הבטחות שניתנו לליכוד במישור המוניציפאלי ,  ואנחנו צריכים לוודא שהן ימולאו ".  

" חוק הג'ובים ":  הצעת החוק להוספת סגני ראשי ערים בוטלה במתכונתה הנוכחית
למרות הודעת לשכת נתניהו על הרצון לבטל החוק ,  בש"ס טוענים כי אלי ישי הוא זה שהחליט לפעול כדי להורידו

