ברלוסקוני : " להחזיר את רמת הגולן לסוריה "
 ראש ממשלת איטליה השתתף בכינוס הליגה הערבית וקרא לישראל לכונן שלום עם הנשיא אסד ולהפסיק את הבנייה במזרח ירושלים .  הזהיר :  ''שום מדינה ,  אפילו ישראל ,  לא יכולה לחיות בבידוד "
 ראש ממשלת איטליה ,  סילביו ברלוסקוני השתתף אתמול  ( שבת )  בכינוס הליגה הערבית בלוב ,  שם התייחס למצב המתוח במזרח התיכון וקרא לישראל לחדול מהבנייה במזרח ירושלים ולהחזיר את רמת הגולן לסוריה ,  כך מוסרת התקשורת האיטלקית .
 בנאומו של ברלוסקוני מול מנהיגי העולם הערבי התייחס ראש הממשלה האיטלקי למאמצים לסיים את הסכסוך הישראלי פלסטיני ופנה לשני הצדדים לפעול להרגעת הרוחות .  ברלוסקוני האיץ בישראל להפסיק את הבנייה בהתנחלויות , " בעיקר במזרח ירושלים "  וקרא להחזיר לסוריה את רמת הגולן . " אנו מאמינים ",  ציין ראש הממשלה , " כי השלום כולל מענה ליישוב הסכסוך עם סוריה ולבנון ,  וכי הוא מכסה את החזרת רמת הגולן אל דמשק ".  לטענתו ,  החלטתה האחרונה של ממשלת ישראל להמשיך בבנייה בירושלים מקשה מאד על חידוש הדיאלוג .  במקביל פנה ברלוסקוני וביקש ממדינות ערב  " להמשיך בגישה מתונה ידי בידוד קיצוני וכוחות פונדמנטליסטים ". 
ברלוסקוני הכריז כי הוא מסכים עם האסטרטגיה בה נוקטים חברי הקוורטט ,  והתייחס לחידוש הדיאלוג והמשא ומתן בין ישראל לרשות הפלסטינית ביוזמתו של נשיא ארה"ב ברק אובמה .  לדבריו ,  אין הוא רואה חלופות כלשהן לפתרון שת המדינות . " אני פונה אל ראש הממשלה נתניהו ",  אמר ברלוסקוני , " להקשיב לקהילה הבינלאומית ,  ובמיוחד לדרישותיו של נשיא ארצות הברית ". 
ראש הממשלה האיטלקי לא חסך בנאומו מילים קשות בהתייחסו למצב המדרדר ברצועת עזה .  לדבריו , " לא ניתן להמשיך לסבול את המשבר ההומניטרי בעזה ".  
כמו כן שלח ברלוסקוני אזהרה לכיוונה של ישראל באומרו כי :  ''שום מדינה ,  אפילו ישראל ,  לא יכולה לחיות בבידוד .  הדלת של המשא ומתן צריכה להישאר פתוחה ".  תהליך השלום במזרח התיכון - סיכם ראש הממשלה ,  אשר יחזור לרומא בערב   " הינו חיוני גם כדי להבטיח את היציבות והשגשוג הכלכלי במזרח התיכון ". 
ברלוסקוני הגיע ללוב אתמול לרגל כינוס הליגה הערבית ומיד לאחר נחיתתו נפגש עם נשיא לוב קדאפי באוהל שבו נכחו גם מנהיגים ערבים אחרים .  עוד פגש ראש ממשלת איטליה את נשיא סוריה בשאר אסד .
 יושב ראש הרשות הפלסטינית אבו מאזן אמר בנאומו בכינוס כי  " אי אפשר להמשיך במשא ומתן העקיף עם ישראל כל עוד היא ממשיכה לבנות בהתנחלויות ולהפקיע אדמות ".  הוא הוסיף כי  " ירושלים היא שער השלום וכל פגיעה בה עלולה להצית את המזרח התיכון .  אני קורא לכם לחזק את העיר ירושלים ולשמור על אופייה ההיסטורי ",  אמר אבו מאזן לבאי הכינוס .
 אל דבריו של אבו מאזן הצטרף גם ראש ממשלת טוריקה רג'יפ טייפ ארודאן שאמר בנאומו בפני משתתפי ועידת הליגה הערבית כי  " ירושלים היא בבת עינו של כל העולם המוסלמי "  ומשאת הנפש המרכזית שלו .  הוא הבהיר עוד כי  " אי אפשר לקבל את המתקפות הישראליות על ירושלים ועל המקומות הקדושים בעיר .  שר הפנים הישראלי אמר שירושלים היא הבירה ,  אבל זה ממש שיגעון ",  אמר ארדואן .
 כמו כן אמר מזכ"ל הליגה הערבית ,  עמרו מוסא כי על המדינות הערביות להתכונן לאפשרות שתהליך השלום בין ישראל לפלסטינים ייכשל ולהכין אלטרנטיבות . " עלינו ללמוד את האפשרות שתהליך השלום בין ישראל לפלסטינים יהיה כישלון גמור .  זה הזמן להתייצב מול ישראל .  עלינו למצוא תוכניות אלטרנטיבות כי נראה שהמצב הגיע לנקודת הכרעה ". 

ברלוסקוני : " להחזיר את רמת הגולן לסוריה "
 ראש ממשלת איטליה השתתף בכינוס הליגה הערבית וקרא לישראל לכונן שלום עם הנשיא אסד ולהפסיק את הבנייה במזרח ירושלים .  הזהיר :  ''שום מדינה ,  אפילו ישראל ,  לא יכולה לחיות בבידוד "
 
