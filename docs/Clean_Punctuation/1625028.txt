מחיר הנפט עולה קלות לרמה של 76.8 דולר לחבית לאחר שאתמול עלה ב-3.1%
עליית מחיר הנפט אתמול בעקבות פרסום נתוני מלאי הנפט השבועיים בארה"ב
מחיר הנפט עולה קלות לאחר שאתמול עלה ב-3.1% ,  בעקבות פרסום נתוני מלאי הנפט השבועיים בארה"ב .  מחירי החוזים על הנפט למסירה בחודש פברואר עולים ב-0.2% ונסחרים ב-76.8 דולר לחבית במסחר האלקטרוני בבורסת הסחורות של ניו יורק .  מחירי החוזים על הנפט מסוג ברנט עולים ב-0.5% ונסחרים ב-74.91 דולר לחבית במסחר בבורסת הסחורות של לונדון .  מחיר הנפט עלה אתמול ב-3.1% לאחר שמשרד האנרגיה האמריקאי דיווח על הירידה הגדולה ביותר במלאי הנפט השבועיים מאז חודש ספטמבר .  מלאי הנפט קטנו ב-4.84 מיליון חביות ל-327.5 מיליון בשבוע שעבר.מוקדם יותר השבוע החליטו שרי אופ"ק ,  הארגון האחראי על 40% מתפוקת הנפט העולמית ,  להשאיר את מכסות הנפט על רמתן הנוכחית בפגישתם בלואנדה בירת אנגולה .  החלטת שרי ארגון אופ"ק תאמה את הערכות האנליסטים .  מכסות התפוקה נותרו על רמה של 24.845 מיליון חביות ליום .  זוהי הפעם הרביעית ברציפות בה נפגשים שרי ארגון אופ"ק ומחליטים שלא לשנות את מכסות התפוקה .  הפעם האחרונה בה שינה ארגון אופ"ק את מכסות התפוקה היתה בסוף שנת 2008 בתגובה לנפילת מחירי נפט .
 
מחיר הנפט עולה קלות לרמה של 76.8 דולר לחבית לאחר שאתמול עלה ב-3.1%
עליית מחיר הנפט אתמול בעקבות פרסום נתוני מלאי הנפט השבועיים בארה"ב

