טוקיו היא שוק הנדל"ן המשרדי היקר בעולם ;  קטפה את התואר מהונג קונג
מחיר השכירות הממוצע למשרד בטוקיו עומד על 1802.9 דולר למטר רבוע
טוקיו החליפה את הונג קונג בתואר שוק הנדל"ן המשרדי היקר בעולם בשנה שעברה ,  לאחר שירידת מחירי השכירות של המשרדים בבירת יפן הואטה - כך דיווחה חברת הנדל"ן קאשמן אנד ווייקפילד.מחיר השכירות הממוצע למשרד בטוקיו ירד ב-21% ,  ל-1802.9 דולר למטר רבוע .  הונג קונג ,  שהיתה ראשונה ברשימה בשנה שעברה ,  ירדה למקום השלישי לאחר שמחיר השכירות למשרד בהונג קונג ירד ב-35% .  במקום השני ברשימה נמצא אזור הווסט אנד בבריטניה.לפי קאשמן אנד ווייקפילד ,  המיתון העולמי הביא חברות ברחבי העולם לשכור פחות שטחי משרד ,  דבר אשר הוביל לירידה במחירי השכירות באזורים העסקיים של הערים הגדולות בשנה שעברה.האזורים המשרדיים באסיה רשמו את הירידות הגדולות ביותר במחירי השכירות ,  כך לפי הדו"ח .  הירידה הגדולה ביותר במחירי השכירות נרשמה בעיר הו צ'י מין סיטי בויאטנם ,  והיא עמדה על 53% .  בצפון אמריקה ירדו מחירי השכירות ב-8% בממוצע ,  בוסטון רשמה את הירידה הגדולה ביותר - 26% .  מחירי שכירות המשרדים בניו יורק ירדו ב-23% ,  ומחיר השכירות בלונדון ירד ב-25%.חברת הנדל"ן חוזה ,  כי מחירי השכירות למשרדים באזורי מסחר בערים הגדולות בעולם ,  צפויים לשוב לעלות השנה הודות לביטחון החברות בהתאוששות העולמית .
 
טוקיו היא שוק הנדל"ן המשרדי היקר בעולם ;  קטפה את התואר מהונג קונג
מחיר השכירות הממוצע למשרד בטוקיו עומד על 1802.9 דולר למטר רבוע

