פירות התגליות כבר מורגשים בכיס שלנו
 >  >  2010 נפתחה ברמז לגבי השפעת תגליות הגז הטבעי על מוצרי היסוד של הציבור .  החשמל הוזל בפברואר ב-10%-16% בזכות הכנסת הגז הטבעי הזול של ים תטיס ומצרים לשימוש תחנות הכוח של חברת החשמל .  התעשייה הישראלית זכתה לזריקת עידוד מהותית בזכות הירידה המהותית בתקורות המפעלים ,  וגם מדד המחירים לצרכן נהנה מירידה של 0.3% .  בזכות הוזלת החשמל הוזל גם סל תשומות הפקת המים במשק בכ-5% ,  מה שהביא ביולי לקיזוז מהותי של ייקור תעריף המים הצפוי .  במקביל ,  זכה לרוח גבית גם המאבק הציבורי שמנוהל נגד הקמת תחנת הכוח הפחמית השנייה באשקלון .  מאבקם של הארגונים הירוקים עשוי לשאת בקרוב פרי ,  כאשר הממשלה תדון באפשרות להסב את הפחם בתחנה לדלק גיבוי בלבד ,  ולשרוף תחתיו גז טבעי המזהם פחות .  אלא שהשפעת תגליות הגז הטבעי נרשמה לא רק במחיר החשמל ובאופן הפקתו ,  אלא גם במבנה משק החשמל .  כניסתו של ספק גז טבעי חדש  ( שותפות תמר )  החזירה לחיים את היזמות הפרטית בשוק החשמל ,  שנשענה במשך כשנה על ספק הגז המצרי  ( emg )  בלבד .  הבטחת שוק גז טבעי ותחרותי איפשרה חזרה לשולחן המשא ומתן ,  תמחור תחרותי של הגז ופרויקטים מתקדמים לייצור חשמל פרטי שיוכלו להתחרות במונופול הלא יעיל של חברת החשמל .  מאידך ,  עלתה לסדר היום הציבורי סוגיית הריכוזיות בענף האנרגיה ,  בשל הבעלות הצולבת של קבוצת דלק במאגרי הגז ,  בשוק החשמל הפרטי ובשוק התפלת מי הים .  החשש מפני היווצרות מונופול אנכי הביא את הממשלה לדון במגבלות שיוטלו על ספקי הגז למשק .
 
פירות התגליות כבר מורגשים בכיס שלנו
nan
