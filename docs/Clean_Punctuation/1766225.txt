קטש : " חשוב לסיים את הסיבוב הראשון עם ניצחון "
 מאמן הפועל ירושלים מכיר בחשיבות המשחק מול נתניה ,  שניצחה פעמיים במלחה אשתקד .  אוחיון ייעדר  ( שבת ,  21:05 ,  5+ לייב ) 
המחזור התשיעי בליגת העל ,  שינעל את הסיבוב הראשון ,  יפתח מחר  ( שבת )  במשחק בו תארח הפועל ירושלים את ברק נתניה  ( 21:05 ,  שידור ישיר ב-5+ לייב ,  שופטים :  עומר אסתרון ,  פיני רימון ,  אלעד לייבוביץ' )  .  שתי הקבוצות נפגשו במהלך העונה שעברה ארבע פעמים ,  כשירושלים משיגה רק ניצחון אחד .  במפגש הראשון בסיבוב הראשון בנתניה ניצחה הקבוצה של אריק אלפסי 72:84 ,  כשטוני וושהאם מצטיין עם 32 נקודות .  בשמינית גמר הגביע במלחה ניצחה נתניה 76:77 בזכות קליעות עונשין מוצלחות של שמוליק ברנר ,  שגם בסיבוב השני במלחה חגג עם סל ניצחון שקבע 72:74 לנתניה .  במשחק על המקום השלישי בפיינל פור ניצחה ירושלים לראשונה את נתניה 82:95 .
 הפועל ירושלים מגיעה למשחק פצועה וחבולה אחרי הניצחון החשוב במהלך השבוע על נימבורק הצ'כית .  יוגב אוחיון נקע את הקרסול במהלך המשחק ,  וייעדר מהמפגש מול נתניה ,  ובריאן רנדל שלא שיחק בהפסד להפועל חולון בשבוע שעבר ,  אך הצטיין מול נימבורק ,  ישוב לסגל בליגה . " צפוי לנו עוד משחק ליגה קשה ",  אמר המאמן עודד קטש לקראת המשחק , " חשוב לנו לסיים את הסיבוב הראשון עם ניצחון .  למרות הפציעות והעומס אנחנו באים במצב רוח טוב אחרי נימבורק ,  ורוצים שתהיה לכך המשכיות .  נתניה קבוצה מסוכנת שיכולה להפתיע ". 
בברק נתניה מאמינים שלקבוצה יש את האפשרות להדהים את הפועל ירושלים בפעם השלישית ברציפות במלחה .  הקבוצה התחזקה בשבוע שעבר עם טוני וושהאם ,  ששיחק דקות מועטות בניצחון על עירוני אשקלון ,  ולאחר המשחק החל להתחבר לקבוצה .  אורי יצחקי ימשיך להעדר בשל פציעה בגב ,  שתשבית אותו לפחות עד לסוף החודש ,  ולנתניה הוצע במהלך השבוע רכז הפועל חולון עמית בן דוד .  בקבוצה בשלב זה אין כוונה לצרף את בן דוד ,  אך במידה ויתברר כי יצחקי גמר את העונה ,  עשויה נתניה לממש את האפשרות הזאת .
 
קטש : " חשוב לסיים את הסיבוב הראשון עם ניצחון "
 מאמן הפועל ירושלים מכיר בחשיבות המשחק מול נתניה ,  שניצחה פעמיים במלחה אשתקד .  אוחיון ייעדר  ( שבת ,  21:05 ,  5+ לייב ) 

