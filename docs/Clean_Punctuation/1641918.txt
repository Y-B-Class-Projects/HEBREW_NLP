שאלה פתוחה
מרגישה מוכנה לקיים יחסי מין בגיל מוקדם ?  לא יודע איך להכניס את החברה למיטה ?  הפסיכולוגית אילנה עונה
אני מרגישה דחף לקיים יחסי מין ,  ואני יודעת שזה גיל ממש ממש מוקדם לקיים ,  אבל אני מפחדת שבעתיד אני אקפוץ למיטה עם הבן אדם הראשון שתהיה לי הזדמנות איתו ,  ויהיו לכך השלכות חמורות שאצטער עליהן למשך חיי .  מה לעשות ? 
אכן גיל 13 וחצי הוא בהחלט מוקדם לקיום יחסי מין .  השאלה היא מה הסיבה שאת חשה דחף חזק לעניין זה .  האם מה שמניע אותך הוא תחושה של חסר בחום ובאהבה ?  האם מה שמניע אותך זו סקרנות עזה לדעת במה מדובר ?  האם אינך חשה בטוחה במידה בה את חברותית רצויה או שאינך חשה בטוחה בהופעתך החיצונית ?  האם את מאוד מעוניינת בחבר וחוששת שמא התנאי לחברות יהיה הצורך לקיים יחסי מין ?  וקיימת שאלה נוספת ,  האם באופן כללי את אדם אימפולסיבי בעל דחפים חזקים להשיג מיד ומהר את מה שאת רוצה בו ,  ועד כמה את יכולה להפעיל מנגנונים של בלימה ,  איפוק ושיפוט נכון .  
אם הצורך לקיים יחסי מין נובע מהצורך בהשגת פורקן מיני ,  הרי שפתוחה בפנייך דרך נעימה ובטוחה להשיג זאת בפרטיותך באמצעות אוננות .  יש להבין שיחסי מין הם תהליך נמשך של התקרבות הדדית ,  רגשית ופיזית כלפי בחור המוצא חן בעינייך ,  ואשר את מוצאת חן בעיניו .  תחילתו של הקשר היא בשיחות ,  היכרות הדדית ופעילויות משותפות מהנות כגון בילוי ,  חברים ,  סרטים וכיוב' .  גם הקשר הגופני מגיע בהדרגה ,  ומוטב שכך ,  כי רק בדרך זו ניתן לך להכיר את עצמך ,  את מה שמתאים לך ולמצות כל שלב .  
מתחילים בחיבוקים ,  נתינת ידיים והתנשקות ,  לאחר תקופת מה אפשר לעבור לליטופי גוף באופן הדרגתי ולחוות כיצד את מרגישה עם המגע באזורי הגוף השונים .  גם במידה ומתעורר חשק לחוויה באזורים הארוטיים  ( שדיים ואיבר המין )  הרי ניתן בהחלט ליהנות ממגע ידני באיברים אלו ואף להגיע לפורקן מיני .  מכל מקום ,  לפני שאת נכנסת לתחום חיי המין ,  מומלץ לעשות שני דברים חשובים בתחום הבריאות הגופנית .  
1 .  לקבל את החיסון נגד ווירוס הפפילומה דרך קופת החולים אליה את שייכת ,  החיסון עולה כסף וניתן בשלוש הזרקות ,  והוא מיועד לחסוך את ההסתבכות המאוד לא נעימה של הידבקות בווירוס בעת מגע מיני ,  תופעה שלצערנו הולכת ומתפשטת יותר ויותר .
  2 .  יש לפנות לרופא/ת נשים על מנת לדאוג לקבלת גלולות למניעת הריון .  אם נחזור לשאלה המקורית ,  הייתי ממליצה לך לפנות לדמות נשית בוגרת שאת חשה אמון כלפיה ,  ולשתף אותה בדחף שלך .  כאמור ,  אני חושבת שדחף זה עשוי לנבוע ממכלול הצרכים הלא פתורים או ההתלבטויות אותם הזכרתי בראשית התשובה ולפיכך כדאי לך לברר היטב את כל הנושאים אותם ציינתי בראשית התשובה .  יחסי מין הם דבר טוב ונפלא ,  כאשר הם מתרחשים בזמן במקום ובתנאים המתאימים ובד"כ הדבר נחשב סביר ,  כאשר מדובר סביבות גיל 16 ,  שזה לא מאוד רחוק ממך .  התחלה מוקדמת מדי עשויה ליצור שם חברתי שלילי ולפגוע בדימוייך העצמי והחברתי .  
בדקי בינך לבינך האם את לחוצה ,  שרויה במתח או במצבי רוח ירודים ?  אם התשובה לחלק מהשאלות שהועלו היא חיובית ,  הייתי מציעה לפנות לשיחות עם פסיכולוגית נוער בקופת החולים אליה את שייכת .
 שלום ,  יש לי חברה כבר 8 וחצי חודשים ,  ושנינו בני 17 .  עדיין לא קיימנו יחסי מין וזה מפריע לי מאוד ,  אני אוהב אותה ,  אבל אני רוצה להתחיל לקיים איתה יחסי מין .  מצידה אני רואה שהיא לא רוצה ,  לא דיברנו על זה אבל רואים שהיא לא מעוניינת .  מה אני יכול לעשות עם זה ?  אם צריך לפתח שיחה ,  איך אני יכול להתחיל את השיחה הזאת ? 
לכל אדם ,  בחור או בחורה ,  הקצב האישי שלו להיפתח לנושא של קיום יחסי מין  .  היענות לרצונו של בן הזוג רק על מנת לרצות אותו או למנוע פרידה ,  כשהדבר אינו מתאים ,  עשויה להיות בעלת השלכות שליליות של פגיעה בדימוי העצמי ו/או פגיעה ביכולת ההנאה המינית לאורך הדרך .  לא ברור איזה קשר גופני קיים בינך לבין חברתך ,  ולפיכך לא ברור מאילו צדדים של הקשר המיני היא מבקשת להימנע .  
האם הגעתם למצב של התערטלות הדדית ,  או שמא קיימת בושה מבחינתה בחשיפת איברים מסוימים ?  האם הגעתם למצב של ליטופים בכל הגוף כולל האיברים הארוטיים ?  או שמא היא חשה לא נוח עם מגע באזורים אלו ?  יחסי המין הם תהליך הדרגתי של חשיפת הגוף למגע הדדי מתוך תחושה של שחרור ,  פתיחות והנאה .  אפשר להגיע להתעלסויות מלוות פורקן והנאה גם ללא קיום חדירה !  
מתוך המכתב לא ברור כלל מה אתם עושים בפועל ,  ובאיזה שלב קיימת החסימה .  מומלץ להתענג האחד עם השני עד הגבול בו חברתך מגלה הסתייגות ולאחר מכן לנסות ולברר איתה בעדינות מה מקור ההסתייגות .  נסה להבין אותה ,  את מניעיה ואת הסתייגויותיה ולא ללחוץ מעבר למה שמתאים לה .  לא ברור מן המכתב מה מידת הפתיחות והאינטימיות שלכם בדיבור ובשיחות .  מומלץ להתחיל את השיחה בתנאים של רגיעה ונעימות כאשר אתה מבטא את הצרכים המיניים שלך כמשאלה שלך ולא כדרישה ולשאול את דעתה בעניין .  שיחה זו יכולה להתקיים תוך כדי שיחה אינטימית בליווי של חיבוק כדי להדגיש את הקרבה הרגשית ביניכם .  מותר לך להביע את משאלותיך ורצונותיך ותן לחברה את הזמן לחשוב על כך ולהתייחס לכך ,  לא תמיד התגובה מגיעה מיד ולעתים יש צורך לעבד אותה ולחשוב עליה פרק זמן מסוים ורק אז ניתנת התשובה .
 חלמתי שאני עומדת בתוך פיצוצייה ומעצבת את המוצרים בשביל המוכר בחלון הראווה ,  והוא מאד שמח ומהלל את מעשיי .  אחר כך יצאתי משם בשביל לצלם ,  הייתי לבושה במשהו מאד אקסטרווגנטי ,  בסגנון חצאית טוטו ענקית ושיער סבוך .  הלכתי על הכביש הראשי עד שאיכשהו הגעתי ללוקיישן כלשהו ,  שם מצאתי בחור אותו רציתי לצלם .  את הבחור פגשתי פעם אחת בלבד במשך חיי ,  ואין בינינו קשר ,  מה גם שהוא לא מתגורר בארץ .  הלבשתי לו סוג של כתר נוצות מוזר וצעיף פלסטיק ,  הוא היה בלי חולצה והוא נראה קצת בסגנון פיטר פן .  הכל היה מאד מאד משונה והייתי מודעת למוזרות הזאת .  
התכוונתי לצלם אותו ,  אבל אז פתאום מצאתי את עצמי בבריכה איתו ועם חברים שלו ,  באווירה אחרת לגמרי .  הייתי עם תיק ומתוך המים כוח מסוים ניסה למשוך לי את התיק והפעולה הזו הטביעה אותי במים .  שאלתי אותו ואת חברים שלו מה קורה ,  ולמה התיק שלי נמשך כלפי מטה ,  והם אמרו משפט בסגנון : " צריך להיות מאד ספציפי כדי להיכנס לבריכה הזאת ".  הוא לא אמר את זה באופן שלילי ,  אלא באופן מקבל .
 החלום הזה עומד בסימן של חוסר מותאמות ,  סממני הגזמה בלבוש ובהופעה ,  וכללית בתוכן מבלבל .  החלום מתחיל עם עיצוב בפיצוציה ,  והשאלה אם ראשית החלום מדגישה את הצורך בהרפתקאות ובחיפוש חוויות מסעירות ויוצאות דופן .  הצורך בדברים מיוחדים ומסעירים משנה אחר כך את צורתו בחלום בדמות הלבוש המיוחד שאת לובשת ,  ושאת שמה כתפאורה על הבחור הזר .  החיפוש אחרי אטרקציות לצילום ייתכן ומייצג תחביב שלך במציאות ,  אך ייתכן שמדגיש את הצורך ליצירת חוויות מיוחדות אותן תספגי לתוך עצמך .  
החלום כולו עומד תחת השאיפה להרפתקנות ,  חווייתיות ,  צבעוניות ומציאת הייחודי והמעניין .  האם משאלות אלה אכן מעסיקות אותך בחיי היומיום ?  האם את פועלת להשגתן בדרך נבונה ושקולה ?  האם את לוקחת סיכונים מיותרים על מנת לחוות מה שנראה בעינייך חוויות מיוחדות ?  עניין הבריכה בסוף החלום נושא מסר של אזהרה והצורך להימנע מסיכונים .  הוא חוזר ומדגיש את חוסר המותאמות  ( אין נכנסים עם תיק לתוך בריכה )  וכן את הפוטנציאל של הסכנה ,  שכן כאשר דברים נעשים בחוסר התאמה הם עלולים לפגוע בנו עד כדי סכנה פיזית או נפשית .  אדם יכול לטבוע בתוך הצפה של גירויים או לטבוע בתוך עצמו ,  כאשר מתרוצצות בתוכו שפע של משאלות ותוכניות וכאשר אינו יודע למצוא את דרכו בתוך כל ההצפה הזאת .  
האם את חשה מבולבלת ,  מוצפת או שוקעת לתוך עצמך ?  המשפט המסכם בחלום  " צריך להיות מאוד ספציפי "  הוא כנראה הפענוח לחלום הווה ,  האומר שעל מנת לא לטבוע בתוך שפע האופציות ,  התקוות והמשאלות ,  כמו גם הסכנות שהחיים מעמידים לפנינו ,  עלינו לפעול במיקוד בשיקול דעת ובתבונה ,  תוך בחירות מדויקות על מנת להשיג את יעדינו שאלמלא כן נטבע בתסכול ואכזבה של משאלות לא ממומשות .
 חלומות נעימים ,  אילנה .
 

שאלה פתוחה
מרגישה מוכנה לקיים יחסי מין בגיל מוקדם ?  לא יודע איך להכניס את החברה למיטה ?  הפסיכולוגית אילנה עונה

