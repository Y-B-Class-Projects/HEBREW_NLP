השחקן פיטר גרייבס  ( "משימה בלתי אפשרית ")  הלך לעולמו
כוכב סדרת האקשן המיתולוגית מסוף שנות ה-60 ופרודיית האסונות  " טיסה נעימה ",  מת בלוס אנג'לס כתוצאה מהתקף לב .  בן 83 היה במותו
השחקן פיטר גרייבס ,  שהתפרסם ככוכב סדרת הטלוויזיה  " משימה בלתי אפשרית "  הלך לעולמו הלילה  ( שני )  בקליפורניה כתוצאה מהתקף לב .  בן 83 היה במותו .  גרייבס נמצא על ידי המשטרה בחזית ביתו לאחר שבדיוק שב מארוחה משפחתית לרגל יום הולדתו ה-84 שחל בעוד מספר ימים .  הלוס אנג'לס טיימס מדווח שאחת מבנותיו של גרייבס הגיעה למקום וניסתה לבצע בו החייאה שלא צלחה .  
 תפקידו הזכור ביותר של גרייבס מבין יותר מ-70 סרטים וסדרות בהן שיחק היה כג'ים פלפס ,  ראש צוות הסוכנים המיוחדים בסזרה  " משימה בלתי אפשרית "  של רשת CBS שזכתה להצלחה גדולה בין סוף שנות ה-60 לתחילת שנות ה-70 .  פלפס נכנס לתפקידו בשנת 1967 ונותר עד לסיום הסדרה ברשת בשנת 1973 .  בשנת 1971 זכה בפרס גלובוס הזהב לשחקן הטוב ביותר בסדרת דרמה על תפקידו .  גרייבס שב לגרסה המחודשת של הסדרה ברשת ABC משנת 1988 ועד 1990 .  
בנוסף ,  זכה גרייבס בתפקיד בסרט  " טיסה נעימה ",  פרודית סרטי אסונות הטיסה המפורסמת מתחילת שנות ה-80 לצד לויד ברידג'ס ולזלי נילסן .  גרייבס שיחק את תפקידו של הטייס ,  קפטן קלרנס אובר בסרט שזכה להצלחה גדולה ולסרט המשך בהשתתפותו .  
בגרסת הסרט של  " משימה בלתי אפשרית "  עברה דמותו של גרייבס ,  ג'ים פלפס ,  מתיחת פנים ובמקום הגיבור האמריקאי הוצג פלפס כבוגד אשר אחראי למותם של הסוכנים בצוותו .  גיחה מפורסמת אחרת שלו לקולנוע הייתה בסרט  " גברים בשחור 2 "  שהציגה פרודיה על דמותו .  גרייבס לא שיחק בגרסת הסרט ,  על פי דיווחים שונים בגלל שלא רצה שדמותו המיתולוגית תזוהה עם דמותו של נבל .  באוקטובר 2009 זכה גרייבס לכוכב בשדרות הכוכבים של הוליווד .  אחרי מותו הותיר אחריו גרייבס אישה ,  שלוש בנות ו-6 נכדים .
 
השחקן פיטר גרייבס  ( "משימה בלתי אפשרית ")  הלך לעולמו
כוכב סדרת האקשן המיתולוגית מסוף שנות ה-60 ופרודיית האסונות  " טיסה נעימה ",  מת בלוס אנג'לס כתוצאה מהתקף לב .  בן 83 היה במותו

