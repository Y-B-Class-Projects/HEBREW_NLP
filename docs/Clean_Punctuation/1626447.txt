ווצ'יצ'ביץ' ?  תזכירו לי ? 
לא הרבה היו שורדים את התלאות שעבר ערן זהבי ועוד משכיחים את פציעתו של הקשר הסרבי .  האם הפועל ת"א מצאה עוגן ? 
הדבר הכי קשה לשחקני בית ,  בטח כאלו שלא גדלו עם באזז סביבם בנוער ,  הוא הנדודים בין קבוצות הליגות והמעמד שמשתנה אחרי כל משחק .  פה ושם הזדמנויות צצות ,  אבל הסיכוי שלך לנצל אותן הוא קטן עד אפסי .  הרבה יותר הגיוני שלא תשרוד את התנודות .  זה יכול היה להיות הסיפור של ערן זהבי מהפועל תל אביב ,  שאי ודאות כלכלית לפני שנה וחצי סידרה לו מקום די מכובד בסגל של אלי גוטמן בשתי העונות האחרונות .  במחנה האימונים גוטמן אף הוכיח זאת הלכה למעשה כשלא נתן לשחקני הרכש לפגוע לו בתכנית העבודה האישית עם זהבי ובתמיכה המקצועית בו .  הכל היה טוב ויפה ,  עד הדקה ה-30 במשחק החוץ הראשון מול גטבורג במסגרת מוקדמות הליגה האירופית ,  אז איבוד כדור של זהבי כמעט והוביל לשער שבדי והוא נשלח לאן שצעירים נשלחים בדרך כלל אחרי טעות כזו :  לספסל ,  עוד במחצית .  מאוחר יותר זהבי אפילו לא היה מחליף שלישי אצל גוטמן ,  אבל אז הגיעה תנודה חדשה בקריירה ,  אותה שחקן צעיר חייב לדעת לנצל .
 זהבי  ( 22 )  בכלל תכנן לעזוב בינואר לקבוצה אחרת ,  עד שנמניה ווצ'יצ'ביץ' ?  פתאום נפצע .  זהבי נכנס לעמדה של הקשר הסרבי ,  העמדה שנראית הכי טובה עבורו ועבור הכישורים הטכניים שלו .  פתאום זהבי בדרך לחוזה חדש שאמור לסמן אותו בתור אחד משחקני העתיד של המועדון ,  ולא בדרך להשאלה בקבוצה קטנה .  פתאום הוא שחקן מפתח בקבוצה שרצה לאליפות ומדברים עליו במושגים של גילי ורמוט ,  איתי שכטר ,  ביברס נאתכו ואביחי ידין ,  ולא גרסה נוספת של רמי דואני ושחקני בית אחרים שלא מוצאים את עצמם .  אלא שזהבי אמור כבר לדעת שהתפנית הבאה כבר בדרך אליו ,  ועד אז עליו להוכיח מעל לכל ספק שהוא המחליף האידיאלי לווצ'יצ'ביץ'' ,  והוא ילד מספיק מוכשר כדי להימנות על דור השחקנים החדש שיכול להוביל את הפועל תל אביב .
 לזהבי ,  מיד תבינו ,  יש תכונה אופי אחת שעזרה לצלוח את כל התנודות :  חוצפה ,  בה הוא לא רק נעזר כדי ליצור מהלכים נועזים מדי תוך כדי משחק ,  אלא גם בגישתו לקריירה .  הפחד פחות מעיק עליו .  לפני כשלוש שנים זהבי עשה את צעדיו הראשונים בקבוצה הבוגרת תחת שרביטו של יצחק שום ,  אבל הבין מהר מאוד כי אין לו מה לחפש בסגל של הפועל תל אביב ואת הזדמנות הוא לא יקבל .  בינואר 07 החליט הקשר לנסות את מזלו בליגה הלאומית במדי רמת השרון על מנת לצבור ניסיון ודקות בכדי לחזור להפועל שחקן טוב יותר .  חשוב לציין ,  כי זהבי ,  בניגוד לשחקנים אחרים ,  לא פחד לעשות צעד כזה למרות שמעטים השחקנים שחוזרים לקבוצת האם לאחר עזיבה לליגה חלשה יותר .  אבל מהרגע הראשון זהבי הבין שהוא בחר נכון .  בין זהבי למאמנו ,  צביקה צמח ,  החל רומן מיידי .  צמח החזיק מאוד מזהבי ולמעשה נתן לו את המפתחות להנהגת הקבוצה .  המאמן הציב אותו מתחת לחלוצים ,  בתפקיד שהוא ממלא כרגע בהפועל תל אביב ,  והצליח ליהנות ממלוא הכישרון שלו ולא רק מיכולת כיבוש השערים . " אין לך מה לחשוש ,  אני מאוד מאמין בך .  יש לך חופש לעשות מה שאתה רוצה על המגרש .  רק תראה מה אתה יודע ",  אמר צמח לזהבי בשיחה הראשונה ביניהם .  זהבי החזיר לו עם 15 שערים בעונה וחצי והיה לשחקן המצטיין בשורות רמת השרון . " אין לי בכלל ספק שהוא יכול למלא את המקום של ווצ'יצ'ביץ' או כל שחקן אחר בהפועל ",  קובע צמח . " לערן יש יכולות בין הגבוהות בליגה שלנו .  לטעמי ,  הרבה יותר קשה להצליח בליגה הלאומית מאשר בליגת העל כי השחקנים בליגה הזו פחות איכותיים .  אני מאמין שאם גוטמן ייתן לו את הדקות הוא יקבל תמורה מלאה וכבר אפשר לראות את זה במשחקים האחרונים .  יש לערן עוד הרבה דברים שעדיין הוא לא עשה ,  ואין לי ספק שברגע שיראו אותם ידעו על מה אני מדבר .  הוא שיפר מאוד את היכולת הגנתית שלו ויש לו עוד כמה דברים לשפר במשחק ,  אבל אני יודע כי הוא יהיה אחד השחקנים הטובים בארץ ". 
למזלו של זהבי ,  בהפועל תל אביב היו אנשי מקצוע מספיק אחראיים כדי לעקוב באופן רציף אחר יכולתו ברמת השרון .  בלא מעט מועדונים גדולים נותנים לצעירים להישכח ,  אבל גוטמן ואבוקסיס ידעו היטב שהילד לא מתרסק בליגה הלאומית .  הוא לא נותן לנפילה להפיל אותו ,  חדוות המשחק החצופה שלו טרם כבתה ,  והקשיים הכלכלים חייבו אותם להמר עליו .  זהבי נאלץ להיפרד מרמת השרון ,  תוך שהוא ממרר בבכי במשך חצי שעה מול חבריו מלאומית .  
נחזור להפועל ,  לשם חזר זהבי בקיץ הקודם יחד עם עוד מספר שחקנים מושאלים .  בימיו הראשונים ,  גוטמן כלל לא החליף איתו מילה והחלוץ-קשר כלל לא ידע את כוונותיו של המאמן לגביו .  זהבי לא נשבר וחיכה לתפנית :  פתאום החל לכוון אותו באימונים ,  מהלך שבהתחלה נראה סתמי ,  עד שפתאום המאמן החל אפילו לתרגל אותו בהרכב במחנה האימונים .  גוטמן התחיל לקחת את הילד לשיחות מוטיבציה וקיבל בתמורה כישרון די מבטיח על המגרש .  אלא שאז באה עוד תפנית :  זהבי נפצע בשרירי הבטן לתקופה ארוכה ,  הפועל רצה חזק מאוד בצמרת ומהארן לאלה נכנס למשבצת הסינדרלה במקומו .  אולי דווקא כאן ,  בעצם זה שזהבי לא נשבר גם אז ,  הוא קנה את ההזדמנות שהוא מקבל היום .  
את גילי לנדאו בעיקר הרשים האופן שבו זהבי נכנס למשחק כמחליף ומשפיע על מהלכו ,  ללא בושה וללא פחד וללא מחשבות על הקשיים . " הסטטיסטיקה מראה ששחקן שגדל בחממה כמו הפועל ואז הולך לקבוצה אחרת ,  לא חוזר .  לא הרבה חוזרים משם ,  בטח לא מהדלת הקדמית למועדון ,  וזה מראה על אופי מיוחד וכישרון ",  קובע גילי לנדאו . " ערן הוא מסוג השחקנים שעשה התקדמות הדרגתית בכל שנה ואנחנו עדים לכך בשבועות האחרונים .  לטעמי ,  הוא יהיה אחד השחקנים המובילים של המועדון בשנים הקרובות ויעשו טוב בהפועל אם יתמכו אותו ויעניקו לו את הביטחון בכדי שהמועדון הזה ירוויח שחקן בית אמיתי במקום שעוד כישרון מהפרחים האדומים יתבזבז ". 
כדי להבין את גילי לנדאו ,  חשוב לחזור שוב לאירועי גטבורג ,  בסיומם החליט גוטמן לעשות סדרת חינוך לזהבי .  זה לא רק איבוד הכדור במשחק בשבדיה ,  אלא גם ובעיקר איחור בחזרה למלון הקבוצה ,  איחור אותו רעה גוטמן ככפיות טובה על הצ'אנס שנתן לילד .  בהפועל החליטו להילחם בעודף הביטחון של הילד ,  גוטמן חזר להתעלם ממנו ,  והעדיף את מיכאל זנדברג ואיתי שכטר בהרכב .  ממעמד של שחקן הרכב חזר עד זהבי לקצה הספסל ובמשחקים מסוימים כלל לא שותף ככל שכוכבו של נמניה ווצ'יצ'ביץ' דרך .  
השיא הגיע דווקא כשגוטמן נזקק לזהבי יותר מכל .  לפני משחק החוץ בהמבורג קרא הקואץ' לקשר לחדרו ואמר לו כי הוא יהפוך למגן הימני של הקבוצה ,  והוא מאמין כי הוא יכול להצליח כפי שעשה עם נג'ואן גרייב בזמנו בהפועל חיפה .  בהמבורג כבר נכנס זהבי כמחליף לדני בונדר במחצית השניה ,  עוד לפני עומרי קנדה ,  ובמשחק מול נתניה זהבי היה כבר בהרכב כמגן ימני .  אלא שזהבי לא פחד ללכת נגד ההחלטה של גוטמן והראה למאמניו שהוא לא מעריך את הרעיון ואת הדקות ,  כשלא הפגין מאמץ כדי להשתלב בעמדה החדשה .  זהבי ,  באימונים מסוימים ,  אותת למאמן שהוא ממש לא רוצה להיות מגן . " אלו דברים ששחקנים צעירים אחרים לא היו מעיזים לעשות ,  וערן עשה ",  נזכר השבוע שחקן בקבוצה . " אפשר לקרוא לזה חוצפה חיובית ,  אבל לפעמים נראה כי זה עודף ביטחון עצמי שגם יכול לפגוע לזהבי בקריירה ".  
לאחר אותו מקרה בנתניה ,  הפסיק גוטמן לתת קרדיט לשחקן ואפילו גרם לו לשקול ברצינות הצעה מאותה מכבי נתניה לעבור אליה בחלון ההעברות הקרוב .  יוסי אבוקסיס נהג לעודד את זהבי באותם ימים ורגע לפני שעלה מול הפועל חיפה בהרכב  ההזדמנות שלו לנצל את הפציעה של ווצ'יצ'ביץ' - תפס את השחקן ואמר לו : " יש לך את זה .  אתה צריך לשחק פשוט עם שכל ולהראות את מה שאתה יודע ואני יודע שאתה תוכיח את עצמך ".  זהבי לא פספס את ההזדמנות ונראה מעולה בעמדה החדשה .  גוטמן ,  למעשה ,  מאז אותו משחק מרבה לתת לו דוגמאות מצורת המשחק של הקשר הסרבי ,  ומקבל בתמורה שקט יחסי .  מי שחשש שהפציעה תקרין על הפועל תל אביב ,  קיבל תשובה ברורה מזהבי ,  שחייב עכשיו לבסס זאת בטרם תגיע התפנית החדשה בקריירה . 
" בשבועיים-שלושה אחרונים ,  זהבי נמצא בכושר מצוין ורואים את השיפור הניכר ביכולת שלו ",  אומר אלון חזן . " אם עד היום הוא היה שחקן שאמור לתת את התפוקה מקדימה ואת השערים ,  בשבועות האחרונים רואים שהוא הרבה יותר מעורב במשחק של הקבוצה ויותר משפיע .  אין סיבה שאם הוא יתפוס את המקום בהרכב ,  הוא יהיה שחקן מוביל בהפועל בשנים הבאות ,  כפי שעשו שחקנים כמו ורמוט ,  שכטר ונאתכו ,  שאם תיקח שנתיים אחורה אף אחד לא האמין שהם ישדרגו את עצמם בצורה כזו .  מבחינת יכולת ,  ווצ'יצ'ביץ' הוא שחקן טוב יותר מערן זהבי ויש לו עוד הרבה מקום לשיפור עד שיגיע לרמה של הסרבי .  אבל אם היום כל אחד שמסתכל על המשחקים של הפועל לא מרגיש בכלל את חסרונו של ווצ'יצ'ביץ' ,  זה אומר הכל .  רק על זה מגיע לזהבי את כל הקרדיט ". 

ווצ'יצ'ביץ' ?  תזכירו לי ? 
לא הרבה היו שורדים את התלאות שעבר ערן זהבי ועוד משכיחים את פציעתו של הקשר הסרבי .  האם הפועל ת"א מצאה עוגן ? 

