המסחר בוול סטריט הסתיים בעליות שערים
דאו ג'ונס נסגר ללא שינוי על 10,406 נקודות ,  נאסד"ק עלה ב- 0.3% ל-2,281 נקודות ו- S & P 500 הוסיף 0.2% ל-1,118 נקודות
המסחר בוול סטריט הסתיים בעליות שערים על רקע נתוני מכירות המכוניות הפרטיות .  דאו ג'ונס נסגר ללא שינוי על 10,406 נקודות ,  נאסד"ק עלה ב-0.3% ל-2,281 נקודות ,  ו-S & P 500 הוסיף 0.2% ל-1,118 נקודות .  
בזירת המקרו ,  יצרנית המכוניות פורד עקפה את מתחרתה הגדולה ג'נרל מוטורס במכירות חודשיות בארה"ב בראשונה מזה 12 שנים ,  לאחר שדיווחה היום על זינוק של 43% במכירותיה בארה"ב בחודש פברואר .  הזינוק במכירות פורד בארה"ב בפברואר עלה על תחזיות האנליסטים אשר צפו עלייה של 33% .  מכירות GM בארה"ב צמחו ב-11.5% בפברואר - פחות מתחזיות האנליסטים לגידול של 20% .  מכירות טויוטה נפלו בפברואר ב-8.7% .  מכירות קרייזלר .  
טויוטה ,  יצרנית המכוניות היפנית ,  החזירה למוסכים בארה"ב למעלה מ-6 מיליון מכוניות בשל בעיות האצה פתאומית של דוושת הגז במספר דגמים .  אבל מניתוח של מסמכים שהועברו לממשל ארה"ב עולה כי דגמי טויוטה קאמרי שיוצרו לפני שנת 2007 ,  ואשר לא נכללו בהחזרות למוסכים ,  קשורים גם הן לבעיות ההאצה הפתאומית ,  כמו הדגמים שכן נכללו .  
גנרל מוטורס  ( GM )  הורתה היום על החזרתן למוסכים של 1.3 מיליון מכוניות קומפקטיות בצפון אמריקה ,  בעקבות בעיה במערכת ההיגוי שהובילה עד ל-14 תאונות דרכים לפחות ולפציעה של אדם אחד - כך הודיעה יצרנית הרכב האמריקאית ,  שחולצה בשנה שעברה על ידי הממשלה .  לאחר שהתקבלו יותר מ-1,100 תלונות על תקלה בהגה כוח של דגמי הקובאלט של GM בארה"ב ,  פתחו הרגולטורים בארה"ב בחקירה .  ממשלת יוון הודיעה כי תחליט מחר על צעדים נוספים לצמצום הגירעון בתקציבה - הגדול ביותר באיחוד האירופי . " ביום רביעי תתקיים ישיבת ממשלה בה יתקבלו החלטות לגבי הכלכלה ",  נאמר בהודעה שפירסם היום ראש ממשלת יוון ,  יורגוס פפנדראו - יום אחד בלבד לאחר פגישתו עם נציב האיחוד האירופי לעניינים מוניטירים ,  אולי רן .  לפי דיווחים בתקשורת של יוון ,  הצעדים שעליהם מתכוונת הממשלה להחליט מחר יביאו לצמצום נוסף של הגירעון התקציבי ב-3.5 מיליארד יורו ויכללו העלאת המע"מ ב-2% ל-21% ,  העלאת המס על דלק ,  טבק ואלכוהול ,  מס חדש על מוצרי יוקרה ,  ופגיעה נוספת בשכר עובדי המגזר הציבורי .  
גולדמן סאקס חשף סיכון חדש במסמכים שהגיש לרשות ניירות ערך האמריקאית : " המשבר הפיננסי והדעה הפוליטית והציבורית הנוגעת למוסדות הפיננסים הובילו לפרסום שלילי ,  כמו גם הצהרות שליליות מצד רגולטורים או בכירים ממשלתיים ".  במסמך מציין הבנק את עלות התגובה לפרסומים אלה ,  שנאמדת גם במחיר וגם בזמן . " הפרסום השלילי עלול להוביל לפגיעה במוניטין של החברה ובמורל וביצועים של העובדים שלנו ,  ובסופו של דבר גם להשפיע על העסק שלנו והתוצאות הכספיות ".  
ענקית האינטרנט גוגל רכשה את שירות עריכת התמונות המקוון פיקניק .  שווי העסקה לא נמסר.גוגל ,  מפעילת מנוע החיפוש הפופולרי באינטרנט ,  ביצעה בחודשים האחרונות רכישות בקצב של כאחת לחודש .  מנכ"ל גוגל ,  אריק שמידט ,  אמר בספטמבר כי החברה מעוניינת לשוב לבצע רכישות ,  לאחר הפוגה שביצעה ברכישות על רקע המיתון הכלכלי העולמי ,  וכי בכוונתה לבצע רכישות בקצב ממוצע של רכישה אחת בחודש .  
יצרנית דשני החנקן והפוספט האמריקאית CF ,  הגישה הצעת רכש חדשה בסך 4.7 מיליארד דולר עבור המתחרה טרה  ( Terra )  ,  בניסיון לחסום הסכם לרכישת טרה על ידי יארה הנורווגית .  CF ,  אשר לפני שישה שבועות בלבד זנחה ניסיונות להשתלטות עוינת על טרה ,  הציעה 37.15 דולר במזומן וכמעט עשירית מניה של CF תמורת כל מניה של טרה - או שווי כולל של 47.4 דולר למניית טרה על בסיס מחיר ההסגירה של מניית CF אתמול .  
דירקטוריון חברת ליונדלבזל אינדסטריז פושטת הרגל ,  דחה הצעת רכש בסך 14.5 מיליארד דולר מצד חברת ריליאנס אינדסטריז ההודית של משפחת אמבני ,  המשפחה העשירה בהודו - כך דיווחה סוכנות הידיעות בלומברג .  ליונדלבזל ,  הנמצאת בשליטת המיליארדר לן בלווטניק ,  נמצאת בהליכי ארגון מחדש במסגרת פשיטת רגל ,  בניסיון להניב ערך רב יותר עבור נושיה .  עם הנושים הגדולים של ליונדלבזל ,  נמנית חברת אפולו מנג'מנט ,  חברת השקעות פרטיות בבעלות ליאון בלאק .  
במניות הישראליות ,  סלקום סיימה את הרבעון הרביעי עם הכנסות של 1.63 מיליארד שקל ,  צמיחה של 4.35% לעומת הרבעון המקביל אשתקד .  החברה רשמה EBITDA  ( רווח מנוכה מס ,  ריבית ומחיקות )  של 610 מיליון שקל ברבעון זה .  התוצאות היו בהתאם לתחזיות האנליסטים .  
חברת טבע זכתה במשפט כנגד רשות המזון והתרופות האמריקאית  ( FDA )  על זכותה לקבל בלעדיות של 6 חודשים בשיווק הגרסה הגנרית של Cozaar  &  Hyzaar שפותחה על ידי חברת מרק .  המכירות בארה"ב של התרופה ,  שמיועדת לטיפול ביתר לחץ דם ,  הסתכמו ב-1.5 מיליארד דולר ,  על פי נתוני סוכנות המחקר הרפואי IMS .  השיווק הבלעדי במשך 6 חודשים עשוי להגדיל את מכירותיה של טבע ב-260 מיליון דולר ,  ואת הרווח הנקי של החברה ב-130 מיליון דולר ,  כלומר 14 סנט למניה ,  בהנחה שמחיר התרופה יישחק ב-30% לאחר השקת הגירסה הגנרית ובהנחה שטבע תנגוס בנתח של 50% מהשוק כולו בתקופה זו .  
לפני מספר חודשים ביקשה אורכית מאסיפת בעלי המניות של החברה לאשר את הכפלת הון המניות מ-50 מיליון ל-100 מיליון במטרה לבצע הנפקה ולגייס כספים ,  אולם משקיעי החברה זעמו על מצבה של החברה וסירבו לאשר את הגדלת הון המניות .  כעת ,  למרות חוסר הנחת של המשקיעים ,  הפכה אורכית את תשקיף המדף שהגישה לאפקטיבי והיא תגייס עד 20 מיליון דולר .  ההנפקה אפשרית מאחר ולחברה יש פחות מ-25 מיליון מניות ואילו לחברה יש אפשרות להגיע עד ל-50 מיליון מניות ללא אישור בעלי המניות .  

המסחר בוול סטריט הסתיים בעליות שערים
דאו ג'ונס נסגר ללא שינוי על 10,406 נקודות ,  נאסד"ק עלה ב- 0.3% ל-2,281 נקודות ו- S & P 500 הוסיף 0.2% ל-1,118 נקודות

