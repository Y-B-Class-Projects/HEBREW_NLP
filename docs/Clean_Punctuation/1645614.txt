הופעה נוספת ליו לה טנגו בישראל
הרכב האינדי האמריקאי יופיע גם ב-23 במרץ במועדון הבארבי בתל אביב ,  יום למחרת ההופעה הראשונה של הלהקה בישראל
יו לה טנגו מוסיפים הופעה בישראל .  להקת האינדי המוערכת מארצות הברית תופיע גם ב-23 במרץ במועדון הבארבי בתל אביב ,  בנוסף להופעה שנקבעה לה במועדון יום לפני כן ,  אליה כמעט ולא נותרו כרטיסים .  את שתי ההופעות יחמם גבע אלון .  
ההופעה של יו לה טנגו מגיעה במסגרת קידום אלבומם האחרון , " Popular Songs ",  שהיה גם לאלבום המצליח ביותר שלהם במצעד הבילבורד האמריקאי .  ההופעות הן גם לציון שנה לחברת ההפקות נרנג'ה של ערן אריאלי ויונתן אלימלך ,  שהביאו לישראל את קורט וגנר ,  M83 ,  קלקסיקו ,  Why ?  ,  הסקאטלייטס ,  MUM ,  דירהוף ועוד .  
יו לה טנגו נחשבת לאחת הלהקות החשובות של האינדי האמריקאי ב-25 השנים האחרונות .  הלהקה מגיעה מניו ג'רזי ובבסיסה הסולן אירה קפלן ואשתו ג'ורג'יה האבל ,  כשלצידם הבסיסט ג'יימס מקניו .  הלהקה הוציאה עד כה 12 אלבומים שזכו להכרה רחבה בביקורת וכן היוו השפעה רבה על אמנים בז'אנר .
 

הופעה נוספת ליו לה טנגו בישראל
הרכב האינדי האמריקאי יופיע גם ב-23 במרץ במועדון הבארבי בתל אביב ,  יום למחרת ההופעה הראשונה של הלהקה בישראל

