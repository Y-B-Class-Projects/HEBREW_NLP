משפחת הכבאי שנפצע בשריפה נפגשה עם מציליו
חובשי מד"א שהצילו את הכבאי דני חייט והסוהר ג'לאל ביסאן מהשריפה בכרמל ,  נפגשו עם משפחותיהם בבי"ח רמב"ם ,  שם הם מאושפזים במצב קשה .  החובש : " דני אמר :  'אשתי בהיריון מתקדם' "
  ( צילום :  אבישי גולן ,  עריכת וידיאו :  דורון שטיין ) 
משפחותיהם של הכבאי דני חייט והסוהר ג'לאל ביסאן ,  שנפצעו באורח קשה באסון האוטובוס בכרמל ,  נפגשו היום  ( חמישי )  בבית חולים רמב"ם בחיפה עם חובשי מגן דוד אדום שהצילו את חייהם .  שני הפצועים מאושפזים עדיין במצב קשה ,  כשהם מחוסרי הכרה ,  וחייט אף עובר השתלת עור מלאכותי בגופו לאחר שנכווה בכ-50% משטח גופו .  
החובש הבכיר שלומי דהן נפגש עם בני משפחתו של הכבאי דני חייט ,  שנפצע באורח אנוש בעת שניסה לחלץ את אוטובוס הסוהרים בכרמל .  דהן היה החובש הראשון שהגיע אליו ופינה אותו לבית החולים כשהוא סובל מכוויות קשות .
 לידי וואלה !  חדשות הגיע התיעוד של הפינוי כפי שנשמע ברשת הקשר של מד"א .  דהן נשמע בקשר בעת שחילץ את חייט מן התופת : " אנחנו יורדים את בית אורן לכיוון עתלית עם כבאי במצב אנוש .  אני חוזר ,  כוויות בדרגה שלוש ,  מצב אנוש ",  קרא .  אחר כך המשיך דהן וקרא להכין את חדר ההלם בבית החולים לקראת קליטת הפצוע : " תגידי לו שיכין הלם ברמב"ם .  כבאי ,  כבן 26 ,  שאיפת עשן קשה ". 
דהן סיפר לבני משפחתו של חייט - האב מוטי ,  האם בת שבע ,  רעייתו חופית ואחותו טלי ,  על הפינוי המורכב . " כשהגעתי דני צעק :  'תעזרו לי ,  אני בוער ! ' .  הגעתי במהירות ושפכתי עליו ג'ריקנים של ארבעה ליטר של מים שעזרו לו לטיפול הראשוני .  רציתי לצנן אותו ,  ואז חיברתי אותו לחמצן .  במהלך הפינוי של דני ,  הוא דיבר איתי ואמר לי :  'אשתי צריכה ללדת תוך יומיים .  מה אני אעשה ? ' ",  אמר דהן .   לדברי דהן ,  בשלב מסוים ביקש דני להתקשר לאביו . " חייגתי ,  ואחרי כמה דקות אבא שלו חזר אליי .  עידכנתי אותו שאני לוקח את הבן שלו לבית חולים והוא בהכרה ",  סיפר דהן והוסיף כי דני הרבה לדבר גם על חופית אשתו . 
" הוא אמר :  'אשתי בהיריון מתקדם ,  כל רגע צריכה ללדת' .  אני ממש התרגשתי והזדהיתי איתו כאבא לילדים ",  אמר דהן .  לשמע הדברים פרצה חופית חייט בבכי וחיבקה את דהן .
 בחדר הסמוך ישבו בני משפחתו של ג'לאל ביסאן .  החובש הבכיר ,  עידן לוי ,  סיפר למשפחה על הרגעים שבהם הציל את יקירם : " כשהגעתי למקום ראיתי את ג'לאל שוכב בספסל האחורי כשהוא בהכרה מלאה .  הוא היה עם כוויות קשות בכל חלקי גופו ,  אך היה בהכרה מלאה .  הוא סיפר שהוא שהוא סובל מכאבים וביקש נטפל בו .  שפכנו עליו ג'ריקן עם מים לצנן אותו .  העברנו אותו לאמבולנס ,  הענקנו לו טיפול ראשוני ומיהרתי להעביר אותו לידי צוות ניידת טיפול נמרץ שהמתינה לנו סמוך לכלא שש ".  לדברי לוי ,  בדרך לבית החולים הספיק ביסאן לדבר עם איתו : " הוא ביקש שנטפל בו ושכואב לו .  מיהרנו להעבירו לפרמדיקים שם כשהוא מונשם ומורדם תוך כדי פינוי מהיר לחדר הטראומה ברמב"ם ".  בני משפחתו של ג'לאל התרגשו מאוד מהמפגש .  אביו חיבק את לוי והודה לו על הטיפול המסור בבנו .
 
משפחת הכבאי שנפצע בשריפה נפגשה עם מציליו
חובשי מד"א שהצילו את הכבאי דני חייט והסוהר ג'לאל ביסאן מהשריפה בכרמל ,  נפגשו עם משפחותיהם בבי"ח רמב"ם ,  שם הם מאושפזים במצב קשה .  החובש : " דני אמר :  'אשתי בהיריון מתקדם' "
 
