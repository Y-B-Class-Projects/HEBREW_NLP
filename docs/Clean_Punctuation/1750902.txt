מי אשם ?  החייל ואמו הודו :  גידלנו סמים
המשטרה הצבאית עצרה חייל לאחר שבביתו נמצאו שתילי קנאביס .  גם החייל וגם אמו הודו בגידול הסמים .  החייל זוכה מחמת הספק
משפט שהתנהל נגד חייל באשמת ייצור סם הסתיים בזיכויו לאחר שגם החייל וגם אמו הודו באשמה .  תחילה הואשם החייל בגידול צמחי קנאביס  ( מריחואנה )  ,  אך אמו לקחה על עצמה את האחריות למעשה ,  זאת למרות הודאת בנה .  השופטים לא ידעו מי מהם דובר אמת ,  והחייל זוכה .  
תחילתו של האירוע לפני כחודשיים ,  אז פשטו שוטרים צבאיים על ביתו של חייל בדרגת סמ"ר במרכז הארץ .  לאחר חיפוש בדירה מצאו השוטרים בגינה 15 שתילים של קנאביס ,  שמשקלם הכולל הוא 30 גרם .  החייל עצמו נעצר ולאחר מספר שעות של חקירה הודה בביצוע העבירה וסיפר כי  " מישהו נתן לו את הזרעים וכי לא התכוון לעשות עימם דבר ".  אלא שכעבור מספר ימים הגישה אמו של החייל תצהיר לבית הדין הצבאי ,  בו היא מודה כי היא זו ששתלה את הצמחים  " מתוך סקרנות "  וכי בנה בכלל הודה כי ביקש להגן עליה ואף ביקש ממנה בעבר לעקור את השתילים .
 למרות שהאם נעצרה ונשלחה למעצר בית ,  הדבר לא שינה את דעתה של הפרקליטות הצבאית שהחליטה להעמיד את החייל בכל זאת לדין באשמה של ייצור סם ,  עבירה שהעונש עליה עלול להגיע אף למספר שנות מאסר ,  שכן לטענתם החייל כבר הודה בעבירה .  השבוע החליט בית הדין הצבאי לזכות את החייל מחמת הספק ואף ביקר את התנהלות מצ"ח בפרשה . " הכרעת הדין שולחת לטעמנו מסר ברור לגורמי החקירה הצבאיים ",  אומר פרקליטו של החייל עו"ד שלומי רכבי , " שגם בתיקים צבאיים יש להשקיע את המשאבים הדרושים לחקר האמת .  אין להגיש כתבי אישום המתבססים על אמרה בלבד ויש לברך את בית הדין שיישם את עקרונות הדין הפלילי וזיכה נאשם שלא היו ראיות להרשעתו ".  המשך הטיפול המשפטי באמו של החייל טרם הוכרע .
 עדכון ראשון :  15:20

מי אשם ?  החייל ואמו הודו :  גידלנו סמים
המשטרה הצבאית עצרה חייל לאחר שבביתו נמצאו שתילי קנאביס .  גם החייל וגם אמו הודו בגידול הסמים .  החייל זוכה מחמת הספק

