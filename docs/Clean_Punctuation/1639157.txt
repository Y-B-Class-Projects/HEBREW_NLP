למרות ההתנגדות :  אושרו ההגבלות על תחנות כוח סולאריות 
מנכ"ל משרד התשתיות ביקש ממנכ"ל משרד הפנים לעכב את הדיון - אך בקשתו נדחתה
 >  >  המועצה הארצית לתכנון ולבנייה אישרה אתמול את ההגבלות על הקמת תחנות כוח סולאריות על הקרקע - למרות התנגדות משרד התשתיות ,  ועל אף הסתירה להחלטותיה המוקדמות של המועצה לפני כחודש .  זאת ,  במסגרת תוכנית המתאר הארצית החדשה  ( תמ"א /10ד10/ )  למתקנים סולאריים בטכנולוגיה פוטו-וולטאית  ( .p.v )  בין היתר ,  נקבע כי לא תותר הקמת מתקן סולארי על הקרקע - אלא אם מוצתה האפשרות להקימו על גג מבנה באותה חלקה ,  וכי תחנות כוח על קרקע חקלאית יוקמו בסמוך לשטחים בנויים  ( צמידות דופן )  ולאחר תסקירי סביבה מחמירים מכפי שסוכם .  עם זאת ,  החליטה המועצה לכלול במסגרת התוכנית את כל יישובי מחוז דרום  ( לרבות אשקלון ,  אשדוד ויישובי לכיש )  וכן לבטל את מגבלת השטח המקסימלי שקבעה לפטור משינויי ייעוד - 150 דונם .  איגוד חברות אנרגיה מתחדשת בישראל פנה אתמול אל ראש הממשלה ,  בנימין נתניהו ,  בבקשה לקיים דיון דחוף בנושא ,  והודיע כי הוא מצפה משר התשתיות לקדם חקיקה תואמת אשר תתיר את סבך החסמים .  לעומת זאת ,  אמרה נציגת ארגוני הסביבה במועצה הארצית ,  איריס האן ,  כי היא  " מברכת על הכנת התמ"א ,  שנותנת את האיזון הראוי בין הרצון לקדם אנרגיה מתחדשת ,  לבין הרצון שלא לפגוע בערכים סביבתיים ותכנוניים אחרים .  התמ"א החדשה נועדה להסדיר את הרגולציה למתקנים קרקעיים ואמורה לקבל אישור בתוך חצי שנה .  זאת ,  לאחר שהמועצה הארצית החליטה בחודש שעבר להתיר התקנת מערכות ייצור חשמל באנרגיה סולארית על גגות מבנים ללא הגבלת שטח או היקף ייצור ,  אך עצרה הקמת תחנות קרקעיות .  התוכנית הועברה לעיון הוועדות המחוזיות ולהשגות הציבור .
 
למרות ההתנגדות :  אושרו ההגבלות על תחנות כוח סולאריות 
מנכ"ל משרד התשתיות ביקש ממנכ"ל משרד הפנים לעכב את הדיון - אך בקשתו נדחתה

