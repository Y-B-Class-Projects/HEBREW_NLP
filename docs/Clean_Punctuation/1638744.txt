גובשו תקנות היבוא המקביל של כלי רכב 
שר התחבורה ישראל כץ הגיש אתמול לוועדת הכנסת את התקנות .  במקביל הוקשחו המגבלות על סחר במכוניות מיבוא אישי
 >  >  שר התחבורה ,  ישראל כץ ,  הגיש אתמול לוועדת הכספים את הנוסח הסופי של התיקון לצו הפיקוח על מצרכים ושירותים ,  המתיר יבוא מקביל של מכוניות .  הצו הוגש לאחר אישור של משרד הפנים ונחתם על ידי כץ ושר התמ"ת ,  בנימין בן-אליעזר .  לאחר אישור ועדת הכספים ייפתח שוק הרכב ותתאפשר תחרות ביבוא אותו דגם בידי כמה יבואנים .  התיקון לצו הפיקוח כולל הקלות על המבקשים לייבא מכוניות ,  אך גם תנאי סף ברורים ליבואנים החדשים .  מעתה ,  יבואן רכב לא יחויב להתקשר ישירות עם יצרן הרכב אלא עם סוכן מורשה שלו  ( דילר )  .  אותו סוכן חייב למכור מכוניות במשך שלוש שנים לפני ההסכם ולמכור 2,000 מכוניות לפחות בשנה שקדמה להסכם .  היבואן המקביל יוכל לייבא מלא יותר משלושה יצרנים בו-זמנית .  הוא יחויב להקים נקודת מכירה לחלפים ומוסך מרכזי בתל אביב ,  ירושלים ,  חיפה או באר שבע ,  ולהתקשר עם מוסכים נוספים שאינם בבעלותו .  כמו כן ,  נדרש היבואן להעניק שנתיים אחריות על המכוניות שהוא משווק .  היקף הערבות הבנקאית ליבוא מכוניות הוא 8 מיליון שקל ,  ובנוסף נדרשת הוכחה להון עצמי של 10 מיליון שקל .  הצו החדש פותח את האפשרות לייבא מכוניות בתקינה אמריקאית ,  אם יוצרו במדינות nafta  ( ארה"ב ,  קנדה ומקסיקו )  .  הדבר יאפשר ליבואנים של מכוניות מיצרנים יפניים ,  כמו טויוטה ,  ניסאן ,  סובארו והונדה ,  לייבא גם מכוניות המיוצרות בארה"ב .  עו"ד אביגדור דורות ,  שותף העומד בראש מחלקת מיסוי עקיף וסחר חוץ במשרד שדות ושות' ,  העריך אתמול כי ליבוא המקביל לא תהיה השפעה מהותית על הצרכנים . " בגלל המיסוי הגבוה ,  יצרני הרכב מוכרים לישראל במחיר נמוך מאוד וכמעט לא מרוויחים ,  ויבואנים מקבילים יתקשו לקבל מחירים כה נמוכים .  כדי ליצור תחרות אמיתית ,  חייבים להוריד את המיסוי בישראל ".  בתוך כך ,  משרד התחבורה הודיע אתמול על מגבלה חדשה על מכוניות ביבוא אישי ,  שנועדה למנוע את הסחר בהן ,  האסור לפי חוק .  בעקבות ההחלטה ,  לא ניתן יהיה לרשום בעלים נוספים על מכונית מיבוא אישי - זאת במשך השנתיים הראשונות לאחר הגעתו לישראל .  במקרים מיוחדים ,  כמו ירושה או טוטאל-לוס של המכונית ,  אפשר יהיה להעביר בעלות .  העברת הבעלות למשך שנתיים נאסרה כדי למנוע מסחר .  לפי הנוהל החדש ,  הוספת בעלות - כמוה כהעברת בעלות - ועל כן היא אסורה .
 
גובשו תקנות היבוא המקביל של כלי רכב 
שר התחבורה ישראל כץ הגיש אתמול לוועדת הכנסת את התקנות .  במקביל הוקשחו המגבלות על סחר במכוניות מיבוא אישי

