פערי שכר בין המינים הם איום על הצמיחה 
שוויון מגדרי
 >  >  אחת הסיבות שבגללה עשויה ישראל שלא להצטרף ל-oecd היא פערי שכר גבוהים בין גברים לנשים .  אלה נתונים שמחזקים את הצורך להכיר בכך שאי שוויון בין גברים לנשים הוא לא רק בעיה חברתית ,  אלא גורם שפוגע בהתפתחות המשק .  כלומר ,  צמצום הפער המגדרי הוא אינטרס לאומי .  העובדה שדווקא פערי שכר מגדריים הם בין הגורמים שמעכבים את ישראל מלממש את שאיפתה להתקבל לארגון אינה מפתיעה .  נשים עובדות בישראל משתכרות 6,077 שקל בחודש ,  כ-37% פחות מהשכר הממוצע של גברים - 9,627 שקל בחודש .  לשם השוואה ,  במדינות ה-oecd פערי השכר המגדריים הם כ-15%  ( אצל מי שעובדים יותר מ-15 שעות בשבוע )  .  נתונים אלה מבליטים ומחדדים את הצורך של מעצבי המדיניות הכלכלית בישראל להפנים את מה שכנראה הבינו מזמן במדינות המפותחות .  עליהם להכיר בכך שהאי-שוויון בין גברים לנשים הוא לא רק בעיה חברתית ,  אלא גם גורם כלכלי שפוגע בהתפתחותו וביציבותו של המשק .  עד עתה התעלם סדר היום הכלכלי מאפשרות התרומה של השוויון המגדרי למימוש הפוטנציאל הכלכלי של נשים ולהתפתחות המשק .  המדיניות הכלכלית הוכתבה על ידי יעדים כמו צמיחה ,  אינפלציה וגירעון תקציבי ,  והתעלמה מפרמטרים שנחשבים חברתיים ,  ובראשם האי-שוויון המגדרי .  מתברר שלא די בצמיחת התוצר כדי להביא להקצאה שוויונית של המשאבים במשק ,  ונדרשים צעדים משלימים כדי לחלק את העוגה ללא הטיה מגדרית .  כמו הצמיחה ,  גם השוויון המגדרי הוא מדד שמעיד על מידת החוסן וההתפתחות של המשק ,  ויש להתייחס אליו כאל מטרה מקרו-כלכלית חשובה .  יתרה מזאת ,  עלינו להבין כי השוויון המגדרי הוא כלי למימוש הפוטנציאל במשק ומנוף לצמיחה .  דו"ח שפירסם oecd מצביע על כך שכרבע מצמיחת התוצר במדינות המפותחות ב-95'-2005 ,  מקורו בצמצום הפער בין גברים לנשים בשיעורי התעסוקה .  לפי מחקר שערך קווין דילי ,  כלכלן מגולדמן סאקס ,  אם שיעורי השתתפותן ושכרן של הנשים יהיו זהים לאלה של הגברים ,  הרי התוצר הלאומי הגולמי של ארה"ב יעלה ב-9% ;  במדינות oecd הוא יעלה ב-13% ;  וביפן הוא יעלה ב-16% .  כדי לעמוד בקריטריונים שיאפשרו לישראל להתקבל למועדון המדינות המפותחות ,  ולטובת החברה והכלכלה בישראל ,  עלינו להציב בראש סולם היעדים החברתיים-כלכליים את צמצום פערי השכר המגדריים ,  המהווים את אחד הביטויים המרכזיים לאי-שוויון בין גברים לנשים בשוק העבודה .  לשם כך יש לנקוט שורה של צעדים שתכליתם לצמצם את ההטיה המגדרית של שוק העבודה ולהתאים את עולם העבודה לנשים ,  ובפרט לאמהות עובדות ,  בהם :  החלת חינוך חינם לגיל הרך ויום לימודים ארוך ,  תשלום לאמהות עבור שעות עבודה מהבית והגבלת האפשרות של מעסיקים לקבוע ישיבות רבות משתתפים מחוץ לשעות העבודה ללא הודעה מראש .  צעדים אלה ואחרים יביאו לשינוי המגרש של עולם העבודה ,  כך שהוא יתאים לנשים ,  ויאפשרו את מימוש הפוטנציאל הכלכלי הגלום בשוויון .  הכותבת היא יו"ר נעמת

פערי שכר בין המינים הם איום על הצמיחה 
שוויון מגדרי

