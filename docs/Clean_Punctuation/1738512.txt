רשתות חברתיות - הגורם העיקרי לבזבוז זמן עבודה ברשת בארה"ב
העובדים מכלים 1.24 שעות בשבוע ברשתות ;  גורמים נוספים לבזבוז זמן מקוון :  מייל ,  פורנו ומשחקים מקוונים
הרשתות החברתיות הפכו להיות הגורם העיקרי לבזבוז זמן באינטרנט בקרב העובדים בארה"ב ,  כך דיווח אתר האינטרנט 24/7 וול סטריט ,  אשר פירסם את רשימת עשרת הדברים עליהם מבזבזים העובדים זמן עבודה באינטרנט.ב-24/7 וול סטריט העריכו כי עובדים בארה"ב מבלים בממוצע 1.24 שעות מתוך שבוע העבודה ברשתות חברתיות .  לפי האתר ,  לפייסבוק לבדה יש יותר מ-500 מיליון גולשים בחודש ברחבי העולם ,  המייצגים למעלה מ-85% מכלל גולשי הרשתות החברתיות .  פייסבוק העריכה כי הגולשים ברחבי העולם מבלים 700 מיליארד דקות בחודש ברשת ,  וחברת המחקר נוקליאוס ריסרץ' מצאה כי 77% מכלל העובדים בעלי גישה לפייסבוק נכנסים לרשת לפחות פעם ביום.במקום השני ברשימת גורמי בזבוז הזמן באינטרנט נמצאים המשחקים המקוונים .  לפי האתר ,  0.56 שעות בממוצע משבוע העבודה מבוזבזות על ידי העובדים במשחקים .  העובדים גולשים לאתרים אלה כדי לשחק משחקי וידיאו פשוטים ,  משחקי פוקר ושבץ נא ,  כאשר חלק מהפופולריות של המשחקים ברשת נובעת מעצם הצבתם ברשתות החברתיות.במקום השלישי נמצא הדואר האלקטרוני ,  הגוזל מהעובדים 0.45 שעות בשבוע .  הפופולריות של האי-מייל צנחה ,  כאשר בשנה שעברה עמד נתח הפעילות באי-מייל על 8.3% מן הפעילות האינטרנטית ,  לעומת 11.5% שנה קודם לכן.במקום הרביעי נמצאים פורטלים למיניהם ,  המכלים 0.24 שעות בשבוע מזמן העבודה .  במקום החמישי - אתרים המאפשרים להעביר הודעות מסנג'ר מאחד לשני .  במקום השישי נמצא התחביב פנטסי פוטבול.במקום השביעי ברשימת מבזבזי הזמן נמצאים אתרי הפורנו .  ההערכות הן שהעובדים מכלים 0.13 שעות בשבוע בכניסה לאתרים למבוגרים בלבד .  במקום השמיני נמצאים אתרי שיתוף קובצי וידיאו ,  בתשיעי מנועי החיפוש ובמקום העשירי נמצאים אתרי הקניות .
 
רשתות חברתיות - הגורם העיקרי לבזבוז זמן עבודה ברשת בארה"ב
העובדים מכלים 1.24 שעות בשבוע ברשתות ;  גורמים נוספים לבזבוז זמן מקוון :  מייל ,  פורנו ומשחקים מקוונים

