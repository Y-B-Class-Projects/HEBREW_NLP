סמסונג קוראת תגר על אפל :  תשיק מחשב טאבלט שייתחרה באייפד
ענקית מוצרי האלקטרוניקה הדרום קוריאנית מספקת כיום לאפל את המעבד של האייפד
סמסונג ,  יצרנית הטלפונים הסלולריים השנייה בגודלה בעולם ,  מתכננת להשיק מחשב טאבלט כדי להרוויח מהביקוש שנוצר בשוק בעקבות השקת האייפד של אפל ." מחשב הטאבלט של אפל ייצור שוק חדש וביקוש חדש ",  אמר ג'יי.קיי שין ,  נשיא חטיבת התקשורת הסלולרית של סמסונג ,  בראיון אתמול בברצלונה .  הוא הוסיף כי מוקדם מדי לפרסם פרטים נוספים לגבי התוכנית של סמסונג למכשיר החדש.החברה הדרום קוריאנית מספקת לאפל את המעבד עבור האייפד - לפי חברת מחקרי השווקים אייסופלי .  קורפ ,  מה שיאפשר לסמסונג להיות גם הספקית וגם המתחרה של אפל .  המכירה של האייפד ,  מחשב טאבלט עם מסך מגע ,  תתחיל במארס - כך הודיע מנכ"ל אפל ,  סטיב ג'ובס ,  ב-27 בינואר ,  בעת השקת המכשיר.גולדמן סאקס מעריך שאפל תמכור השנה 6 מיליון יחידות של האייפד .  בנוסף ,  בנק ההשקעות אמריקאי מעריך כי שוק הטלפונים הסלולריים יגיע השנה למיליארד מכשירים ושוק המחשבים האישיים יגיע ל-300 מיליון יחידות .  האייפד הוא למעשה ניסיון לחדור לשוק שחברות רבות לוטשות אליו את עיניהן - לפי ג'אגדיש רובלו ,  אנליסט של אייסופלי.פיתוח מחשב הטאבלט של סמסונג הוא חלק מהתוכנית הרחבה של החברה ,  שמעוניינת להציע מכשירים סלולריים משופרים ומהירים יותר .  החברה הודיעה אתמול שתציע מכשיר סלולרי עם מעבד של 1 ג'יגה-הרץ ,  שייקרא ווייב ,  בניסיון להגדיל את הנתח שלה בשוק מכשירי הסמארטפון .  הווייב יסייע לשפר את נתוני המכירות הכלליים של סמסונג - לדברי שין.הווייב יהיה המכשיר הראשון שיפעל עם מערכת ההפעלה באדה ,  שפותחה על ידי החברה .  הבאדה אמורה להתחרות במערכות של גוגל ומיקרוסופט  לטענת שין .  הוא הוסיף כי כרגע החברה תמשיך להציע גם מכשירים עם מערכות הפעלה של חברות אחרות .
 
סמסונג קוראת תגר על אפל :  תשיק מחשב טאבלט שייתחרה באייפד
ענקית מוצרי האלקטרוניקה הדרום קוריאנית מספקת כיום לאפל את המעבד של האייפד

