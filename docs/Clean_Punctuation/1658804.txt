ללכת על המים :  אלפים טבלו בעקבות ישו
אלפי מאמינים נוצרים ניצלו את ההזדמנות לטבול באתר  " קאסר אל יהוד ",  הנחשב לפי המסורת למקום שבו יוחנן הטביל את ישו .  בשל הימצאות מוקשים ,  הכניסה למקום מתאפשרת רק פעמיים בשנה
אלפי נוצרים מכל רחבי העולם הגיעו היום  ( רביעי )  לרגל חג הפסחא ,  לאתר הטבילה  " קאסר אל יהוד "  בנהר הירדן ,  סמוך ליריחו .  המאמינים טבלו עצמם במקום שלפי המסורת הנוצרית ,  יוחנן הטביל בו את ישו ,  ואלוהים נגלה לישו .
 לראשונה ,  איפשר המנהל האזרחי למבקרים במקום לטבול את כל גופם במימי הנהר ,  זאת לאחר שבאתר נבנו קורות מתאימות .  עד היום יכלו המבקרים במקום לטבול רק את ראשם במים ,  וכעת יכולים המאמינים לקיים את המסורת כהלכתה .  לאתר הגיעו נוצרים מכל העולם ,  ובעיקר מרוסיה ויוון .  
בשל הימצאותם של מוקשים רבים שעדיין פזורים סביב האתר ,  במערכת הביטחון מאפשרים כניסות המוניות למקום רק פעמיים בשנה ,  אולם לדברי ראש מנהלת התיאום והקישור בגזרת יריחו ,  סגן אלוף איציק אדרי ,  בשבועות הקרובים ייעשו במקום עבודות תשתית שיאפשרו כניסה חופשית למתחם ,  הנחשב לשלישי בחשיבותו בנצרות . 
" בשל השיפור הביטחוני שחל בשנים האחרונות באיזור ,  אנחנו רוצים מאוד לפתוח את האתר באופן קבוע ",  אומר אדרי . " טקס הטבילה היום היה מרגש מאוד ואפילו אני כיהודי התרגשתי .  צריך להבין שעבור הנוצרים מדובר באתר קדוש מאוד ,  ועד היום הם לא יכלו לקיים בו את הטבילה על פי המסורת .  חופש הפולחן חשוב לנו מאוד ולשמחתי כל מי שרצה טבל היום במים .  אני מקווה שנצליח להביא לפתיחת המקום בכל ימות השנה ,  כיוון שהאתר הוא בעל פוטנציאל תיירותי אדיר ". 

ללכת על המים :  אלפים טבלו בעקבות ישו
אלפי מאמינים נוצרים ניצלו את ההזדמנות לטבול באתר  " קאסר אל יהוד ",  הנחשב לפי המסורת למקום שבו יוחנן הטביל את ישו .  בשל הימצאות מוקשים ,  הכניסה למקום מתאפשרת רק פעמיים בשנה

