שלטון ההון כבר פה 
עבור המאמינים בשוק החופשי ,  אין חברה - יש יחידים ,  והם אלו שיובילו בסופו של דבר להבראת הכלכלה .  לדעת צבי שולדינר ,  הפתרון הרבה יותר פשוט :  העלאת המסים לבעלי ההון ,  ובכירי האוצר כבר ממהרים להתנגד
בישראל כמו בישראל ,  במעין היפוך של  " ישראלים מסבירים ",  בגלל המנגל והגמלים לא מגיעות בכלל ידיעות על המתרחש בעולם ,  לפחות לא בכל הנוגע למשבר הכלכלי שעורר דיון בין כלכלניים שעדיין כלל לא מורגש במקומותינו .  האמיתות הגדולות של כנסיית המאמינים בשוק החופשי נשארו איתנות כאילו כלום לא קרה ,  צמיחה ,  הורדת מסים ,  קיצוצים תקציביים ,  נפלאות השוק החופשי .  
האם שמעתם על דייויד סטוקמן ?  קומוניסט חתרני ?  אחד שלא קרא את מה שנחמיה שטרסלר חושב שהכרחי לקרוא כדי לא להיות בלתי אחראי או אידיוט ?  לא ולא .  סטוקמן היה מנהל המשרד לניהול תקציבים של הנשיא ריגן שיחד עם גב' טאצר הורישו לנו את האמיתות הגדולות של הכלכלה הניאו שמרנית שמפיה אנו חיים עד היום בישראל .
 אבוי .  סטוקמן כותב שהורדות המסים לעשירים הביאו את אמריקה למצב הקשה של היום יחד עם הניפוח של הסקטור הפיננסי וחובות הענק שנוצרו עם גירעונות תקציביים .
 הורדות המסים הן במרכז מערכת הבחירות בארה"ב בימים אלה .  בדצמבר יגמרו כמה מן ההנחות-מתנות שהנהיג הנשיא בוש וכנראה שאובמה לא יאריך את תוקפן .  ה"מסכנים "  שעומדים להיפגע לא היססו לכנותו  " היטלר "  חדש .  מדובר למשל בעסקים שמרוויחים מיליארדים ומצליחים להיכנס לקטגוריה של  " עסקים קטנים ",  מדובר במיליאדרים שמשלמים פחות מסים מאשר העובדים השכירים שלהם כפי שמעיד המיליאדר הידוע ,  וורן באפט.לא מעטים ניתחו כבר את התהליך שהביא לכך שהמיאון העליון בארה"ב מקבל היום כ-27% מן ההכנסות .  לא מעטים נזעקים לנוכח תהליך שהביא אומנם להצלת הבנקים והמערכת הפיננסיתאך כאשר אלה החלו כבר לחלק בונוסים  גם הנשיא שאל האם זה לא מהכסף שנתנו להם ?  דעת כלכלנים מתונים  לא  " מהפכניים בלתי אחראים "   היא שבלי שינוי של התנאים שיצרו את המצב הזה המשבר יימשך .  
האם אצלנו שמעו על זה ?  אולי .  ההכנסות של המאון העליון דומות כבר לאמריקה .  הצמיחה המופלאה עדיין לא אומרת הרבה לשכירים עניים ,  לשכירים שמקבלים שכר מינימום ולשכירים שלא מקבלים אפילו שכר מינימום .  אלה לא ראו שום ברכה בצמיחה ובתי הספר של ילדיהם ממשיכים להידרדר ,  וכך הבריאות וכל מה שמאפיין מדינת רווחה .
 מדברים לא מעט על הון ושלטון כאשר לאמיתו של דבר הגענו למצב של שלטון ההון .  חינוך ורווחה הם בבחינת עומס תקציבי והפחתות מסים יימשכו כרגיל .
 מדברים על מנהלים שהרוויחו בשנה מה ששכיר ממוצע ירוויח משך 300 או 400 שנות עבודה ,  מקימים וועדות אבל לא חושבים אפילו על פתרון מאוד פשוט :  העלאת המסים .  בעצם כן חושבים ובכירי האוצר כבר ממהרים להיות נגד .
 להפריט .  להפריט הכל .  למי שייכים בעצם אוצרות הטבע בישראל ?  כמובן שלא לנו .  לכמה טייקונים שכבר מגייסים יחצנים ונימוקים לאומניים כדי שחס ושלום חלקה של המדינה לא יגדל באמצעות מס למשל .
 בשביל הניאו שמרנים נוסח טאצ'ר אין חברה ,  יש יחידים .  עבורם וחסידיהם כללי הדרוויניסם החברתי יתרמו לנפלאות השוק .  אולי כדאי להתחיל לחשוב על כל ה"אמיתות "  הגדולות של כנסיית המאמינים בשוק החופשי ?  אולי כדאי להתחיל לדון בכך ?  
 *  ד"ר צבי שולדינר הוא מרצה בכיר למדיניות ומינהל ציבורי במכללת ספיר ומרצה במכללה החברתית כלכלית 

שלטון ההון כבר פה 
עבור המאמינים בשוק החופשי ,  אין חברה - יש יחידים ,  והם אלו שיובילו בסופו של דבר להבראת הכלכלה .  לדעת צבי שולדינר ,  הפתרון הרבה יותר פשוט :  העלאת המסים לבעלי ההון ,  ובכירי האוצר כבר ממהרים להתנגד

