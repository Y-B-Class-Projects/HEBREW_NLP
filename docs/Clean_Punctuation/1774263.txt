בית האריזה השלישי בגודלו בעולם לאבוקדו נחנך בעמק חפר בהשקעה של 25 מיליון שקל
בית האריזה בעל יכולת מיון ואריזה של 40 אלף טון פרי בשנה והוא מיועד לשרת את מגדלי האבוקדו מכל הארץ
בית אריזה הגדול ביותר באסיה ובאירופה לאבוקדו והשלישי בגודלו בעולם כולו ,  נחנך בראשית השבוע באזור התעשייה החקלאית גרנות בעמק חפר .  בית האריזה הוקם בידי התשלובתהחקלאית גרנות שבבעלות 41 קיבוצי מישור החוף ,  הוא בעל יכולת מיון ואריזה של 40 אלף טון פרי בשנה והוא מיועד לשרת את מגדלי האבוקדו מכל רחבי הארץ.יו"ר תאגיד גרנות איציק בדר ,  מסר כי בית האריזה הוקם במימון עצמי של התשלובת ,  שהשקיעה בעשור האחרון למעלה מ-80 מיליון שקל בפיתוח ענף האבוקדו.תשלובת גרנות המעבדת עבור בעליה את מטעי האבוקדו ,  הייתה הראשונה לעבור להשקיית המטעים במי קולחין ולהוזיל בכך את עלויות הייצור .  כמו כן פיתחה התשלובת זנים חדשים של אבוקדו המתאימים להשקיה במים אלו .  מטעי האבוקדו שבעיבוד התשלובת מייצרים 20 אלף טון פרי לשנה ולדברי מנכ"ל בית האריזה צבי קמינקר ,  בפחות מעשור תוכפל כמות הפרי שיניבו מטעי האבוקדו שבעיבוד התשלובת .
 
בית האריזה השלישי בגודלו בעולם לאבוקדו נחנך בעמק חפר בהשקעה של 25 מיליון שקל
בית האריזה בעל יכולת מיון ואריזה של 40 אלף טון פרי בשנה והוא מיועד לשרת את מגדלי האבוקדו מכל הארץ

