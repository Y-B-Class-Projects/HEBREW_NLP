נמשכות העזיבות באזורים :  המשנה למנכ"ל יעקב סיסו עוזב
בסוף 2009 מונה דוד נצר למנכ"ל ;  סיסו כנראה התאכזב מכך שלא נבחר לתפקיד .  בשלוש השנים האחרונות כיהנו בתפקיד 6 אנשים
 >  >  נמשכת שרשרת העזיבות הבלתי פוסקת בחברת הנדל"ן אזורים שבשליטת שעיה בוימלגרין .  יעקב סיסו ,  משנה בכיר למנכ"ל החברה ,  האחראי על תחום הכספים ופיתוח עסקי ,  עוזב את אזורים בסוף החודש לאחר שנתיים ושמונה חודשים בחברה - כך נודע ל-themarker .  סיסו יעבור כנראה לתפקיד ניהולי בכיר בתחום הנדל"ן .  לפי ההערכות ,  הסיבה העיקרית לעזיבתו של סיסו ,  הנחשב מנהל מוערך ,  נובעת מאכזבתו מכך שלא נבחר לתפקיד מנכ"ל אזורים ,  תפקיד שמילא כממלא מקום ביולי-נובמבר 2009 .  כזכור ,  בסופו של דבר דירקטוריון החברה בראשות יורם טורבוביץ' בחר אז בדוד נצר לתפקיד מנכ"ל קבוע של אזורים .  עדיין לא ברור אם אזורים ,  הממשיכה בתוכניות התייעלות ,  תמנה מישהו לתפקיד במקומו של סיסו .  לפי הערכות ,  התפקיד ימולא בידי עדי פארי-הרפז ,  המשמשת עוזרת אישית של סיסו ;  סמנכ"ל הכספים ,  ראובן קידר ;  וחשב החברה ,  יובל גראו .  ביוני 2009 מונה סיסו לתפקיד זה והוביל יחד עם סלבין את העסקה למכירת חברת אזורים תיירות  ( הכוללת 12 מלונות מרשת מוריה ואקור )  לדוד פתאל תמורת 970 מיליון שקל .  המהלך אמור להכניס לקופת אזורים כ-200 מיליון שקל ,  מה שיסייע לה לפרוע התחייבויות לבעלי האג"ח ,  וכן לשפר את היחסים הפיננסיים במסגרת ההלוואות שניתנו לה ולחברות הבנות בידי הבנקים .  בשלוש השנים האחרונות כיהנו בתפקיד מנכ"ל אזורים שישה אנשים - דוד לב  ( לבקו )  ,  עמיקם אורן ,  מתי דב ,  שמואל סלבין ,  יעקב סיסו וכעת דוד נצר - כשחמישה מהם סיימו את התפקיד בנסיבות שונות .  מאז שנצר נכנס לתפקיד הוא מבקש להחזיר עטרה ליושנה ,  כלומר לימים שבהם אזורים היתה חברה הבנייה למגורים המובילה בישראל .  מדירקטוריון אזורים פרשו אילן בן דב  ( בשל חיסול האחזקות של טאו שבבעלותו באזורים )  ורו"ח עליזה שרון .  אזורים ביצעה בעבר ומבצעת בימים אלו מהלכים הצפויים לתרום לחיזוקה ולחזרה לפסי הריווחיות ,  ובהם הוצאת קבוצת לגנא והעברת השליטה בה למחזיקי האג"ח ,  והפיכת קבוצות אחזקות לבעלת עניין באזורים ,  כמו הראל  ( כ-10% )  ומגדל ,  שרכשה כ-9% ממניות של חברות בנות תמורת 100 מיליון שקל .  סיסו סירב להגיב לידיעה .
 
נמשכות העזיבות באזורים :  המשנה למנכ"ל יעקב סיסו עוזב
בסוף 2009 מונה דוד נצר למנכ"ל ;  סיסו כנראה התאכזב מכך שלא נבחר לתפקיד .  בשלוש השנים האחרונות כיהנו בתפקיד 6 אנשים

