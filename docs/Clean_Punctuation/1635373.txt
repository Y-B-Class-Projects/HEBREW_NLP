איך להפוך חברת נדל"ן לשקופה 
תכנון מס
 >  >  בשיטת המס הישראלית יש קונפליקט בין מוכר לקונה של מקרקעין המוחזקים על ידי חברה .  המוכר מעוניין למכור את המניות ולשלם פחות מס ואילו הקונה מעוניין לקנות את המקרקעין במישרין כדי להשתמש בעלויות בעת חישוב הרווח מהשכרת המקרקעין  ( פחת )  ובמכירת המקרקעין .  לרוב ברכישת מניות לא ניתן לקונה לייחס כך את עלות הרכישה .  רשות המסים הרחיבה באחרונה את האפשרות להתעלמות מחברה לצורכי מס וקבעה שחברה שכל רכושה ועסקיה הם החזקת בניינים ,  כולל כזו שיש לה הכנסה מרווחי הון ושבח ממקרקעין - הכנסתה תוכל להיחשב לפי בקשתה כהכנסת בעלי המניות .  דוגמה :  לחברת ביתא נכס מקרקעין שנרכש בתחילת שנות ה-70 ועלותו לאחר פחת היא 54 מיליון שקל .  ב-97' רכשה חברת אמא 100% מהמניות של חברת ביתא ב-13 מיליון שקל באמצעות הלוואה בנקאית .  מס הרכישה על המניות היה 650 אלף שקל ,  והוצאות המימון אשר הוונו למניות הסתכמו ל-18.5 מיליון שקל .  במכירת המקרקעין על ידי ביתא תיחשב כמעט כל התמורה כרווח וישולם מס מלא על ידה .  חברת אמא לא יכלה לפרוע את ההלוואה והבנק נקט בהליכים נגד ביתא וכפה עליה מכירת הנכס .  ביתא איתרה קונה לנכס ב-50 מיליון שקל .  רשות המסים נתנה אישור מקדמי לתכנון מס שאיפשר לקזז את עלות המניות של חברת ביתא כנגד השבח ממכירת הנכס באופן הבא :  חברת ביתא תבקש להיחשב כ"חברת בית "   ( חברה שקופה לצורך מס )  בשנת המכירה .  מקביעה זו עולה כי אפשר לבקש להחשב כחברת בית גם במהלך שנת המס בה מתרחשת המכירה ,  אם כי ,  ככל הנראה ,  אפשר לבקש חברת בית גם במועד הגשת הדו"ח בגין שנה קודמת .  חברת ביתא תמכור את המקרקעין לקונה ב-50 מיליון שקל .  בגין המכירה ייווצר לחברת ביתא שבח אשר יועבר באופן רעיוני לחברת אמא והיא תחוייב עליו במס .  כלומר ,  חברת ביתא הופכת להיות שקופה לצרכי מס .  כל הרווח ממכירת המקרקעין בסך 50 מיליון שקל מחולק כדיווידנד פטור ממס מחברת ביתא לחברת אמא .  לאחר מכירת המקרקעין תחליט חברת אמא על פירוק חברת ביתא .  מאחר והתמורה בגין המניות של חברת ביתא היא 0 ,  הפירוק יוצר הפסד הון בידי חברת אמא  ( בסך של 32 מיליון שקל )  .  הפסד ההון נוצר כתוצאה מפירוק חברת ביתא ונובע מהשקעתה של חברת אמא במניות חברת ביתא .  הפסד זה מותר לקזז כנגד השבח ממכירת המקרקעין .  החישוב מבוצע בדוח המס של חברת אמא והיא גם תשלם את מס השבח .  יום הרכישה לצורך חישוב השבח יהיה יום רכישת הנכס על ידי ביתא .  השורה התחתונה :  משמעות ההחלטה היא כי בחברה שכל רכושה ועסקיה הם מקרקעין בישראל או בחו"ל ניתן להתעלם מקיום החברה לצרכי מס והכנסותיה או הפסדיה ימוסו בידי בעלי מניותיה ,  על כל המשתמע מכך :  קיזוז הפסדים ,  אמנות למניעת כפל מס ,  זיכויים וניכויים ועוד .  - עו"ד ורו"ח בלנגה מומחה בדיני מסים ,  שותף מנהל במשרד ג .  בלנגה ושות' jack@blanga.co.il

איך להפוך חברת נדל"ן לשקופה 
תכנון מס

