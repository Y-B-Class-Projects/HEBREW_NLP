רפי גוזלן :  פישר חייב היה להעלות את הריבית - הוא מתעלם מההשלכות הפוטנציאליות
אסטרטג המאקרו של לידר שוקי הון צופה אינפלציה של 3.5% ב-2011 - כ-1% יותר מהערכת בנק ישראל
אמש פירסם בנק ישראל כי ריבית חודש ינואר תישאר ללא שינוי ברמה של 2% - זה החודש השלישי ברציפות .  החלטת הבנק זוכה הבוקר לביקורת מאסטרטג המאקרו של לידר שוקי הון ,  רפי גוזלן ,  שטוען כי פישר מתעלם מההשלכות הפוטנציאליות שיש להחלטה זו על המשק.לדעת גוזלן ,  הבנק נותן משקל יתר לשער החליפין על חשבון סכנת האינפלציה שבה המשק נתון .  הוא כותב כי  " ראוי היה לבצע העלאות ריבית בחודשים האחרונים ,  במיוחד בנקודת זמן שבה קיימת אופטימיות גבוהה בשווקים הפיננסיים ,  כך שמהלכים מרסנים היו מתקבלים ביתר קלות ". לדעתו ,  תחזית האינפלציה של הבנק לשנת 2011  ( 2.6% )  הינה נמוכה מידי ,  והעדכון שחל בערך זה אינו משקף את ההאצה במחירי הסחורות והשיפור בשוק העבודה המקומי .  בהקשר זה הוא מזכיר כי נתוני המגמה ,  גם ללא פירות וירקות ודיור ,  מצביעים על האצה בקצב האינפלציה לרמה של 4%-5% .  בהתאם לכך ,  גוזלן צופה כי האינפלציה בשנת 2011 תגיע ל-3.5% - גבוה בכ-1% מהתחזית של בנק ישראל - מה שיביא את פישר להעלות את הריבית לרמה של 3.5% בשנה הקרובה.הערכתו של גוזלן זוכה גם לחיזוק מצדה של הכלכלנית הראשית של בית ההשקעות ibi ,  איילת ניר ,  שצופה אף היא שהלחץ האינפלציוני יגדל בבשנה הקרובה .  אמש ציינה ניר כי האינפלציה בשנת 2011 תתחזק כתוצאה מגידול בעלויות השונות במשק  ( מחירי הייצור ,  שכר ,  מזון ,  דלקים וכו' )  ,  והביאה כדוגמה את ענף ההלבשה וההנהלה .  לדברי ניר ,  ענף זה היה גורם דיפלציוני בשנים האחרונות ,  אך הוא צפוי בשנה הקרובה דווקא לדחוף לעלייה באינפלציה ,  עקב זינוק חד של 100% במחיר הכותנה .
 
רפי גוזלן :  פישר חייב היה להעלות את הריבית - הוא מתעלם מההשלכות הפוטנציאליות
אסטרטג המאקרו של לידר שוקי הון צופה אינפלציה של 3.5% ב-2011 - כ-1% יותר מהערכת בנק ישראל

