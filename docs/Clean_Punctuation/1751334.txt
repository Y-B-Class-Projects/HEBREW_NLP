דניה סיבוס רוכשת את השליטה באפריקה מגורים תמורת 648 מיליון שקל
מדובר על עסקת בעלי עניין שכן שתי החברות שייכות לאפריקה ישראל ;  תובא לאישור הדירקטוריון ב-9 בדצמבר
דניה סיבוס מודיעה לבורסה כי בכוונתה לרכוש מאפריקה השקעות את מלוא אחזקותיה באפריקה ישראל מגורים תמורת 648 מיליון שקל .  מדובר על 74.47% מהון המניות המונפק של אפריקה מגורים .  ההסכם יובא לאישור דירקטוריון דניה סיבוס ב-9 בדצמבר .  מדובר בעסקת בעלי עניין- שתי החברות שייכות לקבוצת אפריקה ישראל .  דניה סיבוס משמשת כזרוע התשתיות והקבלנות של אפריקה .  בעקבות כך ,  תמונה ועדת ביקורת חיצונית שתבחן את השווי של אפריקה מגורים לצורך העסקה וכן יכונסו אסיפות בעלי המניות כדי לאשרה .  אפריקה מגורים המוחזקת בכ-80% על ידי אפריקה ישראל ,  נסחרת לפי שווי שוק של כ-908 מיליון שקל .  בכדי להשלים את העסקה ,  דניה סיבוס תצטרך מקורות מימון של למעלה מחצי מיליארד שקל ,  שכן נכון לסוף יוני ,  בקופתה של דניה היו מזומנים ושווי מזומנים בסך של כ-360 מיליון שקל .  עבור אפריקה ישראל ,  המכירה של אפריקה מגורים אינה מהלך הכרחי בכדי לעמוד בהתחייבויותיה לבעלי האג"ח .  במסגרת הסדר החוב החדש ,  אמורה אפריקה לשלם במאי 2012 כמיליארד שקל למחזיקי סדרת האג"ח הקצרה כ"ה .  אפריקה ניהלה בחודשים האחרונים מגעים עם חברות שונות ,  בהן גינדי אחזקות ,  תדהר ועוד ,  למכירת אפריקה מגורים .  בסופו של דבר באפריקה מעדיפים להשאיר את חברת המגורים בתוך הבית ולפתח את החברה הנחשבת לאחת מהחברות הטובות בתיק ההשקעות של אפריקה .
 
דניה סיבוס רוכשת את השליטה באפריקה מגורים תמורת 648 מיליון שקל
מדובר על עסקת בעלי עניין שכן שתי החברות שייכות לאפריקה ישראל ;  תובא לאישור הדירקטוריון ב-9 בדצמבר

