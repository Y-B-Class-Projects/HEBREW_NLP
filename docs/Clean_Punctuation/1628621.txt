ניב ברקוביץ' בדרך לחולון ,  אלונזו ג'י מועמד
הרכז הצעיר ביקש להשתחרר מעפולה ,  ועשוי לחזור לקבוצה בה שיחק בעבר .  שחקן מכללת אלבמה הוצע לדורסמן שעשוי לצרפו
הפועל חולון ומיקי דורסמן ממשיכים במאמצי ההתחזקות לקראת משחק רבע גמר הגביע מול עירוני אשקלון וכעת נראה כי מי שיצטרף לקבוצה ,  מלבד שון דניאל שכבר חתם והחל להתאמן ,  הוא הגארד ניב ברקוביץ' ,  שביקש להשתחרר הערב  ( שני )  מהפועל עפולה .  הסיבה הרשמית שהשחקן מסר לקבוצתו החדשה ,  שעשויה לשחרר בימים הקרובים את בי ג'יי מקי גם כן ,  היא שהנסיעות לעפולה מאיזור המרכז לא מאפשרות לו להתרכז בכדורסל בצורה מלאה .  ברקוביץ' שיחק בחולון בעונת 2006/7 ועזר לקבוצה לעלות לליגת העל .
 בחולון מנסים להתחזק גם בזרים נוספים ,  כשמלבד טיטוס אייבורי ,  שכבר שוחרר מהקבוצה אך עשוי להשאר לבסוף ,  המועמד המוביל לחיזוק הוא אלונזו ג'י ,  שמשחק כעת במדי אוסטין טורוס מה-NBDL .  ג'י  ( 1.98 ,  22 )  בוגר מכללת אלבמה מהשנה האחרונה ,  יכול לשחק בעמדות 2 ו-3 ,  ונחשב לשחקן מגוון מאוד בהתקפה .  בעונתו האחרונה באלבמה רשם ג'י 15 נקודות ו-7.2 ריבאונדים למשחק .  הוא ניסה את מזלו בליגת הקיץ במדי סן אנטוניו אך לא קיבל חוזה .  מאז שחתם בליגת הפיתוח רשם השחקן 21.1 נקודות ו-6.3 ריבאונדים למשחק .
 
ניב ברקוביץ' בדרך לחולון ,  אלונזו ג'י מועמד
הרכז הצעיר ביקש להשתחרר מעפולה ,  ועשוי לחזור לקבוצה בה שיחק בעבר .  שחקן מכללת אלבמה הוצע לדורסמן שעשוי לצרפו

