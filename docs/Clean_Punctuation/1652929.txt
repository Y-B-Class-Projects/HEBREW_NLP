יותר מ-100 אלף כבר מיהרו להזמין את האייפד של אפל אך יש גם כמה סיבות טובות לחכות בסבלנות
פגמים אפשריים ,  ירידת מחירים וציפייה לדגם הסלולר הם חלק מהסיבות לא לקנות אייפד במכירה מוקדמת
לפי הערכות ,  למעלה מ-100 אלף צרכנים נלהבים כבר נהרו לאתר האינטרנט של אפל על מנת להזמין מראש את מחשב הטאבלט החדש שלה ,  ipad ,  שיגיע לחנויות ולצרכנים ב-3 באפריל .  הנהירה מעידה כי בקרב מעריצי אפל ,  יש מי שמוכנים לרכוש מכשיר שאף אחד עוד לא ממש ראה או בדק ,  ולחכות לו חודש ,  רק כדי להיות הראשונים שיחזיקו במכשיר הנחשק ולהשוויץ בו בפני כולם .  בנוסף ,  לעתים מוצרים מבוקשים כמו האייפד מצויים במחסור בחודשים הראשונים שלהם בשוק ,  ולכן הזמנה מראש תבטיח לצרכן הנחוש כי יזכה במכשיר.עם זאת ,  ייתכן שמבחינה צרכנית ,  מוטב לחכות .  קודם כל ,  אפל ידועה כמי שמשיקה את המוצרים שלה ביוקר ,  ולאחר פרק זמן מסויים מורידה את מחירם .  ה-iphone למשל ,  הושק במחיר התחלתי של 599 דולר בארה"ב ,  מחיר שירד לאחר חודשיים ב-200 דולר ,  והמשיך לרדת מאוחר יותר .  אייפון 3g כבר הושק במחיר 199 דולר .  האייפד מוצע כעת למכירה במחירים הנעים בין 499 ל-699 דולר עבור גירסת ה-wifi של המכשיר.הגירסאות שיכללו גם אפשרות גלישה סלולרית אינן מוצעות במכירה המוקדמת ,  וצפויות להגיע לשוק רק כחודש מאוחר יותר ,  במחיר 629-829 דולר .  באזורים בהם ה-wi-fi נפוץ ,  ייתכן כי הדבר אינו משמעותי ,  אך יש מי שיעדיפו לחכות עד להשקת גירסאות הסלולר ,  המבטיחות נגישות גבוהה יותר.סיבה נוספת שאולי כדאי לחכות בשבילה - מוצרי האלקטרוניקה הראשונים מסוגם שמגיעים לשוק לעתים סובלים מפגמים ומבאגים שגירסאות מאוחרות יותר כבר מתקנות .  אמנם באגים רבים ניתנים לתיקון באמצעות הורדת תוכנת עדכונים אוטומטית ,  אך לעתים מתגלות בעיות חומרה או פגמים בייצור רק לאחר ההגעה לשוק ,  מה שיכול להוביל לתסכול רב.בעיה מרכזית אחת ,  שאפל כבר התייחסה אליה ,  היא הסוללה של האייפד ,  שאינה נפרדת מהמכשיר .  אפל הודיעה כי תחליף את האייפד במקרה של בעיה בסוללה ,  תמורת כ-100 דולר ,  בתוככי ארה"ב ,  אך כי הדבר עשוי להיות כרוך באובדן כל המידע האישי שיצטבר על המכשיר .  כעת ,  אף אחד עדיין לא יודע האם הסוללה תהווה בעיה שכדאי לשקול מראש.בנוסף ,  חלק גדול ממה שצפוי להפוך את האייפד ללהיט הוא היישומים הרבים שיהיו קיימים עבורו ,  כשהדגש על לשון העתיד .  כרגע ,  אין כמעט יישומים ייחודיים לאייפד - יש אמנם אלפי יישומי אייפון שאמורים לפעול גם באייפד ,  אך ככל הנראה באובדן רזולוציה מסויים .  לאחר השקת המכשיר ,  יוכלו מפתחי היישומים השונים לבצע בהם גם התאמות לאייפד ,  אך לכך יידרשו ככל הנראה לפחות כמה שבועות.אך מעל לכל ,  אף אחד מחוץ לאפל לא באמת יודע למה בדיוק מסוגל המכשיר החדש ,  ומה איכותו ביחס למתחרים בשוק .  זה אולי לא מטריד את מי שקונים אותו רק כיוון שמדובר במוצר חדש מבית אפל ,  אבל יש מי שאולי ירצו לבדוק את המכשיר או להשוות את הביקורות עליו לפני שהם רצים להוציא עליו כמה מאות דולרים .
 
יותר מ-100 אלף כבר מיהרו להזמין את האייפד של אפל אך יש גם כמה סיבות טובות לחכות בסבלנות
פגמים אפשריים ,  ירידת מחירים וציפייה לדגם הסלולר הם חלק מהסיבות לא לקנות אייפד במכירה מוקדמת

