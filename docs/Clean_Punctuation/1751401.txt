פצצות לגבות
מדובר באנשים בעלי נפש רעה ,  או בכאלה שבצערם וסבלם אינם מסוגלים לשמוח בשמחת אחרים .  הקבלה מזהירה מפני עין הרע
עוד בימי העולם העתיק האמינו בני האדם בקיומה של  " עין הרע "  כמושג בעל קונוטציה מאיימת הבא להורות על השפעה מאגית הרסנית ,  שמקורה במבט העין ובכוחה השלילי של המחשבה של איש על זולתו .  בלשון המקרא ,  המושג  " רע עין "  מציין אנשים בעלי נפש רעה או אנשים בעלי חסר מסוים שבצערם ובסבלם הנפשי הם אינם מסוגלים לשמוח בשמחת אחרים .  לפיכך פועל יוצא של השפעה שכזאת הינו נזק מהותי לאלה הנמצאים בקרבתם .  
היהדות כדת מחנכת באה ללמד את האדם שיעור חשוב כיצד עליו להישמר ולהתגונן מפני בעלי עין רעה עד כדי הימנעות מוחלטת מהם ,  לאו דווקא בשל היותם רעים אלא לעיתים בשל מחסור מסוים הפוקד אותם המדיר שלווה מחייהם .  דהיינו ,  לעיתים המציאות מוכיחה כי מדובר באדם בעל נפש רעה שאינו מסוגל לסבול הצלחת אחרים ,  ואפילו שאין הצלחתם גורעת משלו ,  ולעיתים מדובר בתום לב מאדם בעל נפש יפה אך בשל חסר כלשהו שקיים אצלו עלול להקרין ולהשפיע עלינו .  מכאן שאף על פי וככל שתהא אהבתו רבה לזולתו לעולם לא תהיה שמחתו שלמה בהצלחת רעהו .  
בכלליות רבה ,  הסיבה לכל האמור לעיל היא הקנאה  ( מהווה את המוקד ממנו יונקת עין הרע את חיותה )  הנעוצה כחרב חדה בנפש האדם ודורשת התמודדות קשה ומורכבת עם שורשי הרוע שבטבע האנושי .  על כך אמר ר' אליעזר : " הקנאה והתאווה והכבוד מוציאים אדם מן העולם ".  רשפי האש הבוקעים מתחושת הקנאה מסכלים כל אפשרות לחיי שלווה ומובילים לעבר מבוך של חטאים .  המשמעותי והבולט ביניהם הוא פגיעת עין הרע .  על כך נאמר במשנה : " עין הרע ויצר הרע ושנאת הבריות מוציאים אדם מן העולם "   ( ב' ,  י"א )  .  האנרגיה השלילית ,  היא עין הרע ,  המשולחת כחיצי רעל תחסל כל אפשרות לבוא בשערי ההצלחה ותמנע מהר מאוד מהאדם להגשים את רצונותיו וליישם בהצלחה את מטרותיו .  
שלמה המלך במשלי אמר  " אל תלחם את לחם רע עין ואל תתאו למטעמיו .  כי כמו-שער בנפשו כן-הוא ;  'אכל ושתה ! ' יאמר לך ,  ולבו בל-עמך ".  קרי ,  החכם באדם ממליץ שלא לקבל אוכל מאדם שאינו רוצה לתת מטוב ליבו .  הוא נותן לך לאכול ולשתות ,  כנראה מתוך תחושות של מחויבות ,  הפקת תועלת אישית או מכל מסיבה אחרת ,  אבל בוודאי שלא מתוך רצון נקי החף משיקולים זרים.לכן עדיף שלא לקחת ,  כדי לא להעמיד עצמך בסכנה .  נקודה מעניינת באזהרה זו היא שעין הרע מסוגלת להשפיע לשלילה אפילו על המזון ולהפוך אותו לתרעלה .
 חכמי הסוד לימדו כי כאשר האדם מקפיד על זולתו ,  נותן בו עין ונמנע באופן מודע מלראות את הטוב שיש בכל דבר ,  פה טמון העונש שלו ויכול להפסיד את עושרו .  שהרי פעולת עין הרע מושרשת בעובדה שנפשות כל בני האדם קשורות ומעורות זו בזו  ( חוק הערבות )  ,  וחייהם תלויים זה בזה בשרשם הרוחני ,  ואם אחד מקנא בחברו ועינו צרה בו יתכן ויוכל לגרום על ידי זה למעט מחברו שפע החיים ,  וממילא יהיה יותר עלול לנזקים ולאסון .  
העין וההסתכלות הרעה של האדם עצמו על החיים ,  הם אלו שיוצרים אצל האדם עצמו את הברכה ואת הקללה .  כאשר האדם מחפש תדיר את הברכה שיש בכל דבר ,  על ידי זה הוא מעורר על עצמו את מידת החסד והשפע והופך את חייו לטובים יותר .  על כך עמד רבי אליעזר במשנה במסכת אבות : " אמר להם צאו וראו איזוהי דרך ישרה שידבק בה האדם רבי אליעזר אומר עין טובה ..  .  אמר להם צאו וראו איזוהי דרך רעה שיתרחק ממנה האדם רבי אליעזר אומר עין רעה ..  ."   ( אבות ב ,  ט )  .
 אם כן כיצד יש לנהוג על מנת להישמר מפגיעת עין הרע ?  ראשית ,  על האדם למדוד בהיגיון את יכולותיו מבלי להתבונן באדם אחר ולהשוותו אליו .  לדעת להקשיב לקול הפנימי המנחה אותנו שלעיתים קרובות ,  עומד בניגוד גמור לחשיבה הרציונאלית המושפעת מהסביבה החיצונית שמתעתעת בנו . " הצנע לכת "  בא ללמדך כי על אף הרצון הטבעי כל כך לזעוק ולנפנף במזלך הטוב שמאיר לך פנים ,  עליך להפנים את העובדה שלמידת הענווה והצניעות שמורות מעלות רבות מאוד ולהתנהגות ראוותנית חסרונות רבים עוד יותר .  
בעולמנו התחרותי המציאות העגומה מוכיחה שהאגו הבהמי והלא מרוסן דוחף את האדם לתהומות של שפלות רוח .  כך שרבים הם הקנאים המאחלים בסתר ליבם לנפילתו של האדם ששפר עליו מזלו .  אם כך ,  נוכל לסכם כי ככל שאנו סוגרים יותר את עינינו ,  כך הקב"ה פותח יותר את ידו ,  וזו עסקה משתלמת .  כאשר עיני אנוש מוסרות ,  אזי עיני ההשגחה העליונה מתגלות ויכולות לתת את ברכתן .  מן האמור לעיל אנו למדים כי לאדם ,  נזר הבריאה ,  ניתן כוח רוחני עצום ורב שבצידו עומדת אפשרות בחירה בין גישה אגואיסטית לגישה אלטרואיסטית .  אך בל נשכח כי בסופו של יום טוב עין הוא יבורך .  
יצחק אהרון הוא איש קבלה ,  ראש מרכז  " חכמה "
 
פצצות לגבות
מדובר באנשים בעלי נפש רעה ,  או בכאלה שבצערם וסבלם אינם מסוגלים לשמוח בשמחת אחרים .  הקבלה מזהירה מפני עין הרע

