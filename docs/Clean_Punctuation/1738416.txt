מכון ראנד מבצע מחקרים גם על משטרת ניו יורק
 >  >  תאגיד ראנד הוא ארגון ללא מטרות רווח העוסק במחקר בעבור ארגונים ממשלתיים ופרטיים .  ב-2007 גייס מפכ"ל המשטרה בעיר ניו יורק את ראנד לבצע מחקר בנוגע ליישום נוהלי פתיחה באש על חשודים בתחומי העיר .  הזמנת המחקר נעשתה לאחר ששלושה שוטרים בניו יורק ירו בתושב העיר שהיה לא חמוש ,  במכוניתו - והרגו אותו .  השוטרים ירו 50 פעמים על המכונית ,  שבה ישבו שלושה גברים שחורים לא חמושים .  שלושת השוטרים הועמדו לדין .  ראנד התבקש לבחון את איכותה של תוכנית הכשרת השוטרים של המשטרה בניו יורק ואת כשירותה ,  ולהעניק המלצות לשיפור .  אחד המניעים העיקריים של העירייה לבדוק את פעילות המשטרה היתה כדי להפריך או לאמת טענות שלפיהן שוטרים מעכבים ועוצרים אזרחים שאינם לבני עור - מה שנקרא ביצוע פרופיל אתני ,  שאסור על פי חוק בארה"ב .  הארגון ערך ניתוח של 500 אלף מקרים שבהם עיכבו שוטרים הולכי רגל בעיר ב-2006 .  נתוני המחקר לא הפתיעו את תושבי העיר - 89% מהמעוכבים היו לא לבנים ;  45% מהחשודים השחורים וההיספאנים שעוכבו על ידי שוטרים עברו חיפוש גופני ,  לעומת 29% מהחשודים הלבנים .  למרות נתונים אלה ,  המסקנות עוררו טענות להטיה לטובת הממסד :  המחקר הסיק שאין הטיה לרעת התושבים שאינם לבנים באירועים של עיכוב הולכי רגל - לא בבחירת האנשים שאותם מעכבים השוטרים ,  ולא בשיעור המעוכבים שעוברים חיפוש גופני ,  למעט בסטטן איילנד ,  שבה נערכו יותר חיפושים על שחורים באופן יחסי לחלקם באוכלוסיה .  החוקרים הסבירו זאת בכך ששיעור המעוכבים ממוצא לא לבן תאם את שיעור האישומים נגדם .  ההמלצה העיקרית של הדו"ח היתה לשפר את נוהל עצירה וחיפוש של חשודים כדי להקל על האי-נוחות שנגרמת לאזרחים במהלכו .  למרות זאת ,  בעקבות פרסום הדו"ח הוגשה תביעת אפליה נגד משטרת ניו יורק על ידי המרכז לזכויות חוקתיות בארה"ב .
 
מכון ראנד מבצע מחקרים גם על משטרת ניו יורק
nan
