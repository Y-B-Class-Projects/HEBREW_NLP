8 נקודות לכספי בהפסד הקינגס
הפורוורד הוריד גם 6 ריבאונדים ,  אך סקרמנטו נוצחה ,  101:94 ביוטה .  ווסטפאל על מילסאפ ,  שקלע 32 : " הוא עשה מה שרצה "
 מספר ימים לאחר שנבחר לאולסטאר הרוקיז ,  ניסה הלילה  ( בין שישי לשבת )  הפורוורד הישראלי עמרי כספי ,  ביחד עם חבריו בסקרמנטו קינגס ,  להשיג ניצחון נוסף לאחר זה על הווריורס ,  שקטע רצף של שבעה הפסדים ,  אלא שהקינגס שוב נוצחו ,  הפעם בסולט לייק סיטי על ידי יוטה 101:94 ,  והם כעת עם מאזן 29:16 .  הג'ז עלו למאזן של 18:28 .
 כספי פתח על ספסל הקבוצה ושיחק קצת פחות מ-30 דקות ,  בהן קלע 8 נקודות  ( 4 מ-6 ל-2 ,  0 מ-1 ל-3 )  ,  הוריד 6 ריבאונדים  ( 2 מהם בהתקפה )  ,  חילק אסיסט אחד ,  איבד כדור אחד וחטף שניים .  כספי ,  שנכנס 7:36 דקות לסיום הרבע הראשון ,  בניגוד כמעט לכל חברי הקבוצה  ( מלבד קווין מרטין ואנדרס נוצ'יוני )  ,  סיים עם מדד חיובי של 4+ .
 הקינגס חזרו לסולט לייק סיטי ,  לאחר שבביקור הקודם שלהם שם ,  בנובמבר ,  הם הביכו את הקבוצה המארחת .  אלא שהפעם פול מילסאפ לא נתן שזה שוב יקרה .  מילסאפ פתח לראשונה העונה בחמישייה של הג'ז ותפר 32 נקודות  ( השווה את שיא הקריירה שלו )  כשהוא גם הוריד 14 ריבאונדים וחילק 7 אסיסטים .
 הקינגס פתחו רע את המשחק כשנקלעו לפיגור 10:0 ,  אבל לאחר מכן הצליחו להתייצב ולהפסקה הם ירדו בפיגור של שלוש נקודות בלבד  ( 49:46 )  .  האורחים הצליחו להישאר קרובים ליוטה אבל לא ממש לאיים ,  הודות בעיקר לאחוזים טובים מהעונשין  ( 23 מ-26 ,  לעומת 27 מ-40 של המארחים )  וכן למשחק טוב מאוד של קווין מרטין ,  שקבר 33 נקודות  ( 6 מ-11 ל-2 ,  4 מ-7 ל-3 ,  9 מ-9 מהקו ,  5+ במדד )  וטייריק אוונס ,  שהוסיף 25 משלו  ( 6 מ-13 ל-2 ,  0 מ-1 ל-3 ,  13 מ-15 מהקו ,  2- במדד )  ,  שהשאירו אותם קרובים .  אלא שהקינגס לא הצליחו לעצור ,  כאמור ,  בהגנה את מיסלאפ ,  שהיה חם ברבע האחרון עם תשע נקודות וחמישה ריבאונדים .
 עוד הוסיפו ליוטה :  אנדריי קירילנקו סיים עם 18 נקודות ו-7 ריבאונדים ,  סי ג'יי מיילס ושונדיאטה גיינס עם 12 נקודות כל אחד ,  ממט אוקור עם 11 .  ג'ייסון תומפסון קלע 7 לקינגס ,  שון הוז הוסיף 6 ו-9 ריבאונדים .
 עם סיומו של המשחק התוודה מאמן הקינגס פול ווסטפאל ,  שהשחקנים שלו התקשו מול מיסלאפ : " כל המשחק לא הצלחנו להשתלט עליו .  לא הצלחנו להשיב מלחמה במשחק .  מיסלאפ עשה מה שהוא רוצה על המגרש ,  וזה נראה כאילו הוא יכול לקחת ריבאונד מתי שמתחשק לו .  אי אפשר לתת לשחקן יריב לעשות מה שהוא עשה .  הוא נתן הופעה נהדרת ". 
קווין מרטין ,  שכאמור קלע 33 נקודות ,  אמר בסיום : " הרגשתי טוב .  הדבר העיקרי זה שנשארתי אגרסיבי ,  למרות שלא התחלתי כל כך טוב את המשחק ".  עמיתו לקבוצה ,  טייריק אוונס ,  שקלע 25 הוסיף : " אני אביא את עצמי ככה כל ערב ,  וצריך שגם קווין יעשה כך ". 

8 נקודות לכספי בהפסד הקינגס
הפורוורד הוריד גם 6 ריבאונדים ,  אך סקרמנטו נוצחה ,  101:94 ביוטה .  ווסטפאל על מילסאפ ,  שקלע 32 : " הוא עשה מה שרצה "
 
