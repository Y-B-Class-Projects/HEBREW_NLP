רוני יצחקי נאלץ לחלץ את רודמקו עם 18 מיליון שקל 
 >  >  רוני יצחקי נאלץ לרכוש מחברת רודמקו שבשליטתו את אחזקותיה  ( 18.5% )  בחברת מיינרום תמורת 18 מיליון שקל .  זאת כדי לחלץ את רודמקו מהסדר החוב עם בעלי האג"ח .  שכן בעקבות ההשקעות הכושלות בתחום החיטה בישראל ובחו"ל יחד עם קרן rp capital של רפי ברבר ,  היא צברה בינואר-ספטמבר 2009 הפסד של יותר מ-25 מיליון שקל .  בקופתה נותרו כיום מזומנים בסך 2 מיליון שקל ,  שלא יספיקו לה לתשלום של כ-13 מיליון שקל בדצמבר 2010 .  בעקבות ההתערבות של רשות לניירות ערך ,  תתכנס בתוך 30 יום אסיפת בעלי המניות של רודמקו כדי לאשר את העסקה ,  שלכאורה מיטיבה עמם ,  שכן שווי האחזקה של רודמקו במיינרום כיום הוא 6.4 מיליון שקל בלבד .  במארס 2007 השקיעו רודמקו ויהודה סייג 3 מיליון יורו כל אחד במיינרום ,  שהיתה אז בשליטת אביחי סטולרו .  זמן קצר לאחר מכן הוכנסה מיינרום ליין לשלד הבורסאי אורליין ,  ושמו שונה ל"מיינרום ליין לוגיסטיקה ".  רודמקו קיבלה 18.75% ממניות החברה ,  סייג קיבל אף הוא 18.75% ממניות החברה ,  קרן פליינפילד שהשקיעה אף היא קיבלה 10% ,  סטולרו החזיק ב-37.5% והשאר נותרו בידי הציבור .
 
רוני יצחקי נאלץ לחלץ את רודמקו עם 18 מיליון שקל 
nan
