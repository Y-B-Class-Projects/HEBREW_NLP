משעל :  שליט לא ישוב לפני שאסירינו יוחזרו
ראש הלשכה המדינית של חמאס חאלד משעל תקף את ישראל על כשלון המגעים האחרונים בין הצדדים : " שליט לא ישוב אל ביתו לפני שאסירנו ישחוררו מבתי הכלא ,  ישראל טירפדה העסקה "
 ראש הלשכה המדינית של חמאס ,  חאלד משעל ,  הטיל את האחריות להכשלת המגעים לגיבוש עסקת שליט על ישראל .  בנאום שנשא הערב  ( שישי )  בדמשק לציון שנה למבצע 'עופרת יצוקה' ברצועת עזה ,  אמר משעל : " מה שטרפד את העסקה הוא המשחקים הישראלים .  נתניהו ניסה לעשות מה שאולמרט עשה לפניו .  ישראל היא הנושאת הבלעדית באחריות לטרפוד העסקה ". 
משעל הוסיף בנאומו כי החייל החטוף גלעד שליט  " לא ישוב אל ביתו לפני שאסירינו ואסירותינו ישוחררו מבתי הכלא בישראל ".  הוא הבהיר כי ארגונו לא מתכוון לוותר על עקרונותיו הלאומיים ועל דרך ההתנגדות : " לא נוותר על זכויות עמנו ,  לא נוותר על עקרונותיו .  חמאס לא ישתנה עד שהאדמה תשוחרר ,  עד שירושלים תושב ועד שזכות השיבה תושג ".  
הוא התייחס לדיווחים על כך שגורמים בחמאס הביעו נכונות להכיר בישראל והכחיש אותם בתוקף : " חמאס ימשיך להתנגד לכיבוש ולהכרה בלגיטימיות של הישות הציונית ".  הוא ציין כי ירושלים הייתה בעבר בסכנה ואילו היום היא בסכנה גדולה עוד יותר : " אני חושש שהעולם האיסלמי והערבי יופתע לגלות שבקרוב מסגד אל-אקצא ייהרס לפתע ". 

משעל :  שליט לא ישוב לפני שאסירינו יוחזרו
ראש הלשכה המדינית של חמאס חאלד משעל תקף את ישראל על כשלון המגעים האחרונים בין הצדדים : " שליט לא ישוב אל ביתו לפני שאסירנו ישחוררו מבתי הכלא ,  ישראל טירפדה העסקה "
 
