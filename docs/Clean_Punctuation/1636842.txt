אולימפיאדת החורף תשודר בספורט1 ובספורט2
השידורים מוונקובר יועברו החל מטקס הפתיחה ב-13.2 ועד הסיום ב-1.3 ,  במסגרת שיתוף פעולה בין צ'רלטון ורשות השידור
ערוצי צ'רלטון ספורט1 וספורט2 יעבירו כיסוי נרחב ,  שיכלול עשרות שעות שידור מאתרי התחרות ,  שמתקיימת בוונקובר ,  קנדה .  השידורים ייפתחו עם טקס הפתיחה ,  שיתקיים בין שישי לשבת  ( 13.2 )  מ-4:00 עד 7:00 בבוקר בספורט2 ,  ויימשכו מזירת ההוקי קרח ,  ענפי הסקי השונים ,  החלקה על הקרח ,  מזחלות ועוד .  גם טקס הסיום יועבר בשידור ישיר וינעל את אירועי האולימפיאדה ב-1.3 .  
בנוסף ,  ישודרו כל האירועים עם המתחרים הישראלים מיכאל רנג'ין והאחים זרצקי .  מצ'רלטון נמסר כי בערוץ דאגו לבחור את שעות השידור הנוחות ביותר לצפייה ,  שעות הערב והבוקר בישראל ,  כשבנוסף יועברו בשידור חי גם חלק מההתחרויות שיתקיימו בשעות הקטנות של הלילה .  התחרויות האחרות יזכו לסיקור נרחב בתקצירים סמוך לקיום האירועים .  את השידורים ילוו מיטב המומחים והפרשנים בישראל בנושאי ענפי החורף ,  כולל השדר דני רופ ,  חובב ומומחה בענייני סקי .
 הזכויות לתחרות שייכות לרשות השידור ,  שמחוייבת להעביר מינימום של 50 שעות מהאולימפיאדה .  התוכנית הראשונית של הרשות הייתה לשדר את הרגעים המרכזיים ,  כולל טקסי הפתיחה והסיום ,  אולם בשל צעדי החירום שהונהגו בשבועות האחרונים ,  נאלצו להעביר את כל השידורים החיים לצ'רלטון .  ערוץ 1 יעביר תוכנית סיכום באורך של שעה בכל יום ,  בנוסף לשידורים דחויים של טקסי הפתיחה ,  הסיום ,  תחרויות הישראלים ותחרויות נוספות .
 ברשות השידור הדגישו כי רצו תחילה לעשות מכרז בין הערוצים השונים בדומה לאולימפיאדת הקיץ בבייג'ינג ,  אולם ההיענות היחידה הייתה של צ'רלטון .
 
אולימפיאדת החורף תשודר בספורט1 ובספורט2
השידורים מוונקובר יועברו החל מטקס הפתיחה ב-13.2 ועד הסיום ב-1.3 ,  במסגרת שיתוף פעולה בין צ'רלטון ורשות השידור

