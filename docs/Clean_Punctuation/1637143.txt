HOT תחשוף את ז"לצמן בפייסבוק - לפני הטלוויזיה
סרטון ההמשך לפרסומת ,  בכיכובם של שחקני  " הבורר ",  יעלה בעמוד מעריצים בפייסבוק ורק בהמשך בטלוויזיה המסחרית ;  סאצ'י אינטראקטיב מנהל את העמוד ברשת החברתית - שבו חברים 74 אלף איש .  HOT : " נמשיך להעמיק את הדיאלוג במדיה החברתית "
  >  >  גופי השידור ממשיכים בהזרמת תכנים לפייסבוק .  בשבוע שעבר שלחה מחלקת האינטראקטיב של ערוץ 10 קטעים מהפרק החדש של הסדרה  " הרווק "  לעמודי הפייסבוק של אלפי נשים ישראליות ,  וכעת יוצאת hot במהלך לחיזוק עמוד המעריצים של ז"לצמן בפייסבוק .  מדובר בעמוד מעריצים של דמות שמוזכרת בסרטון פרסומת של באומן-בר-ריבנאי לשירות hot magic .  בפרסומת מככבים שחקני סדרת הטלוויזיה  " הבורר ",  בהם משה איבגי ,  שמאיימים על איש בשם ז"לצמן ,  שאינו מופיע בסרטון .  את קבוצת המעריצים של הדמות ברשת החברתית מנהל משרד סאצ'י אינטראקטיב וחברים בה כיום כ-74 אלף איש שתוהים בנוגע לזהותו של ז"לצמן .  היום צפוי לעלות סרטון נוסף מהקמפיין ,  שבו ייחשף ז"לצמן .  בחברת הכבלים הוחלט לשדר את הסרטון קודם ברשת החברתית - ורק לאחר מכן בערוצי הטלוויזיה המסחרית .  אתמול העלתה החברה פרומו שמבשר לגולשים כי החל ממחר יוכלו לצפות בפרסומת החדשה בפייסבוק .  במקור תוכנן הקמפיין לשידור מוקדם יותר בטלוויזיה המסחרית .  גם חברות החדשות של ערוץ 2 וערוץ 10 מעלות תכנים רבים לפייסבוק ,  בניסיון לקדם את מהדורות החדשות שלהן במדיה החברתית .  לעמוד הפייסבוק של חברת החדשות של ערוץ 2 יש כ-13 אלף מעריצים ולעמוד של ערוץ 10 יש כ-8 אלף מעריצים .  לדברי סביון בר סבר ,  סמנכ"ל השיווק של hot : " ההצטרפות של יותר מ-70 אלף חברים לקבוצת ז"לצמן בפייסבוק היא דוגמה להיענות שלה אנו זוכים כשאנו מעלים פעילות לתכנים שלנו במדיה החברתית .  אין ספק כי בכוונתנו להמשיך ולהעמיק דיאלוג זה ". 

HOT תחשוף את ז"לצמן בפייסבוק - לפני הטלוויזיה
סרטון ההמשך לפרסומת ,  בכיכובם של שחקני  " הבורר ",  יעלה בעמוד מעריצים בפייסבוק ורק בהמשך בטלוויזיה המסחרית ;  סאצ'י אינטראקטיב מנהל את העמוד ברשת החברתית - שבו חברים 74 אלף איש .  HOT : " נמשיך להעמיק את הדיאלוג במדיה החברתית "
 
