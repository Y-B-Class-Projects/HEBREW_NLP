הפסד של 10 מיליון שקל למגדלי בקר לבשר מעצירת יצוא העגלים לעזה 
" הממשלה מונעת יצוא 5,000 עגלים לרצועה לאחר שנתנה למגדלים אור ירוק לגידולם והתחייבה לאישורי מעבר "
 89 מגדלי בקר לבשר מרחבי הארץ הפגינו אתמול מול מעבר כרם שלום בדרישה לפתוח את מעברי הגבול עם רצועת עזה ליצוא בקר לשחיטה לרצועת עזה .  המגדלים טוענים כי הממשלה מונעת העברת 5,000 עגלים לרצועה לאחר שאישרה למגדלים לגדל אותם במשקיהם והתחייבה למתן אישורי מעבר.מנכ"ל ארגון מגדלי בקר לבשר חיים דיין ,  מסר כי הנזק שנגרם ב-2009 למגדלי הבקר מעצירת יצוא הבקר לעזה מגיע ל-10 מיליון שקל .  לדבריו ,  הממשלה מאשרת באופן קבוע מעבר של סחורות ,  לרבות מוצרי מזון וחומרי בניין ואף  " מגדילה לעשות "  כדבריו ,  במתן היתרים להעברת בשר קפוא מדרום אמריקה ,  אך היא מסרבת לאשר את יצוא העגלים.יואב צור ממארגני ההפגנה ,  אמר כי החקלאים גידלו את הבקר על פי תכנון מראש ולאחר קבלת כל האישורים הנדרשים ובכלל זה כמות הבקר שתועבר .  לטענתו ,  לא יעלה על הדעת לחייב אותם לספוג את העלות הכלכלית של סגירת המעברים המגיעה למיליוני שקלים בשנה ,  בזמן שהמגדלים תקועים עם הבקר שיש להאכילו ולדאוג לו אך לא ניתן למכור אותו . " הממשלה החליטה לתמוך בחקלאי ארגנטינה באמצעות מתן אישורי מעבר לבשר קפוא במקום הבקר שלנו ,  אותו אנחנו מגדלים לשיווק בעזה באישור הממשלה ",  אמר צור.מנכ"ל התאחדות מגדלי בקר יעקב בכר אמר בהפגנה כי  " הנזק הכלכלי הכבד שאנחנו סופגים ,  יגיע בסופו של דבר לפתחה של הממשלה בבקשה לתמיכה לאחר הפסדי הענק שאנחנו סופגים עקב אי עמידת הממשלה בהתחייבותה למגדלים ".  עוד אמר כי אם הממשלה אינה מוכנה לאשר את העברת הבקר לבשר היא צריכה לרכוש אותו מהמגדלים ותעביר אותו לתושבים נזקקים בישראל .
 
הפסד של 10 מיליון שקל למגדלי בקר לבשר מעצירת יצוא העגלים לעזה 
" הממשלה מונעת יצוא 5,000 עגלים לרצועה לאחר שנתנה למגדלים אור ירוק לגידולם והתחייבה לאישורי מעבר "
 
