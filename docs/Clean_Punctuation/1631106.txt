כמעט בחשאי :  החלה הפרטת בנק דיסקונט
המכרז שעליו הוחלט בתום ישיבה חשאית של ועדת הכספים ,  יהיה פתוח ל-10 בתי השקעות זרים שהתבקשו למסור תשובתם עד מחר ב-8:00 בבוקר בטרם יחל המסחר
המדינה פרסמה הערב  ( שני )  מכרז למכירת 5% מאחזקותיה בבנק דיסקונט .  המכרז יהיה פתוח ל-10 בתי השקעות זרים שהתבקשו למסור תשובתם עד מחר ב-8:00 בבוקר ,  בטרם יחל המסחר בבורסה .  הזוכה במכרז יוכל לרכוש 3.33% ממניות הבנק .
 המהלך יוכל להוביל בסופו לרכישה של 8.33% ממניות הבנק ,  שהם שליש מאחזקות המדינה בבנק ,  ולאחר מכן מכירת כל מניות המדינה בבנק .  בנוסף ,  ישנן הערכות כי תהליך דומה יתרחש בנוגע למניות המדינה בבנק לאומי .
 דבר המכרז הוחלט בישיבה חשאית של ועדת הכספים לבקשת משרד האוצר .  יו"ר הוועדה ח"כ משה גפני  ( יהדות התורה )  אמר כי  " הסיבה לחשאיות היא משום שאם הדיון היה מתקיים כישיבה רגילה ,  המניות היו קורסות ,  ולכן לא היה מנוס אלא לקיים ישיבה חשאית ,  ורק לאחר סגירת המסחר בבורסה ". 
ח"כ מירי רגב  ( ליכוד )  אמרה בסיום הדיון : " אי אפשר לעשות דבר כזה כמחטף .  היו צריכים לקיים את הדיון בדרך אחרת .  בשביל מה כל הסודיות והחשאיות שגררה ספקולציות רבות .  חשבנו כבר שמדובר בתכנית גרנדיוזית .  רע מאוד שלא סומכים על ח"כים .  אלה שהפרו את האמברגו הם אלו שיצרו אותו ". 
יו"ר ועדת העבודה והרווחה ח"כ חיים כץ  ( ליכוד )  אמר כי  " אפשר היה למכור את המניות בצורה טובה יותר ,  בצורה מתונה יותר ,  כמו מכירת 80 מיליון שקל ליום כך שערך המניות לא היה נפגע ". 

כמעט בחשאי :  החלה הפרטת בנק דיסקונט
המכרז שעליו הוחלט בתום ישיבה חשאית של ועדת הכספים ,  יהיה פתוח ל-10 בתי השקעות זרים שהתבקשו למסור תשובתם עד מחר ב-8:00 בבוקר בטרם יחל המסחר

