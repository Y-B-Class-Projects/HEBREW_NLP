בוונצואלה מסתערים על טלוויזיות שטוחות בעקבות הפיחות
חברות מארה"ב שפועלות בוונצואלה ,  כמו אייבון וקולגייט פלמוליב ,  צפויות להיפגע מפיחות המטבע המקומי
הצרכנים בוונצואלה נוהרים לחנויות האלקטרוניקה לרכוש מסכים דקים לפני עליית המחירים שנובעת מפיחות המטבע המקומי ,  בעוד חברות אמריקאיות כמו קולגייט פלמוליב מתכוננות לרשום ירידה ברווחיהן מוונצואלה.ביום שישי האחרון הורה נשיא ונצואלה הוגו צ'אווס על פיחות המטבע המקומי הראשון זה חמש שנים .  מוצרים הנכללים בקטגוריה של  " לא בסיסיים "  ייובאו בשער של 4.3 בוליבר לדולר ,  ואילו מוצרים שכונו מוצרי בסיס - כמו מזון ותרופות - ייובאו בשיעור של 2.6 בוליבר לדולר .  שער המטבע לפני הפיחות היה 2.15 בוליבר לדולר.הצרכנים השתרכו בתורי ענק בחנויות האלקטרוניקה ונאלצו לבחור טלוויזיות מבין מבחר הולך ומידלדל בחנויות ,  לאחר שהעלייה בביקוש העלתה את המכירות ב-70% במהלך סוף השבוע האחרון לעומת סוף השבוע המקביל ב-2009.צ'אווס איים להלאים עסקים אשר יעלו את מחירי המוצרים בעקבות ההכרזה על פיחות המטבע והעלייה בביקוש .  בעקבות האיום עלולים להיווצר מחסורים גדולים במלאי ,  כך אמר חואן פבלו פואנטס ,  כלכלן במודי'ס.קום .  פואנטס חזה כי האינפלציה עלולה להגיע לכדי 60% ,  הגבוהה מאז שנת 1996 ." הולכת להיות שנה קשה ",  אמר פואנטס לבלומברג בראיון טלפוני ,  והוסיף : " לפיחות יש השפעה מיידית על הצרכנים .  אנחנו הולכים לראות ירידה משמעותית בצריכה ,  שהיא אחד הגורמים העיקריים בתמ"ג ". חברות בארה"ב שלהן עסקים רבים בוונצואלה ,  כמו אייבון וקולגייט פלמוליב ,  צפויות להיפגע מפיחות המטבע המקומי.ונצואלה נסמכת רבות על יבוא של סחורות ,  ומשמעות פיחות הבוליבר הוונצואלי היא שמוצרים מסוימים יהיו יקרים יותר עבור הצרכנים .  מכירות אותן מוצרים והרווחים של החברות מהמכירות עלולים אם כן להיפגע.משמעות הורדת ערך המטבע עבור החברות האמריקאיות הוא שהן יאלצו להמיר את תוצאותיהן הכספיות מוונצואלה בחזרה לדולרים לפי שער של 4.3 בוליבר אם הן סוחרות במוצרים שאינם נחשבים מוצרי בסיס .
 
בוונצואלה מסתערים על טלוויזיות שטוחות בעקבות הפיחות
חברות מארה"ב שפועלות בוונצואלה ,  כמו אייבון וקולגייט פלמוליב ,  צפויות להיפגע מפיחות המטבע המקומי

