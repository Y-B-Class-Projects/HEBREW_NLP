תל אביב שלישית ברשימת 10 הערים לבקר בהן של  " לונלי פלאנט "
 לפי המדריך ,  ת"א היא  " עיר חטאים מודרנית בה יותר פאבים מבתי כנסת והדת שמאחדת את התושבים היא ההדוניזם "
 תל אביב נמצאת במקום השלישי ברשימת עשרת הערים שהכי כדאי לבקר בהן ב-2011 ,  לפי מדריך הטיולים  " לונלי פלאנט ". "תל אביב היא ההיפך המוחלט מירושלים ",  נכתב במדריך . " עיר חטאים מודרנית הממוקמת על הים ,  בניגוד לעיר הקודש השוכנת על ההר .  הדת שמאחדת את תושבי העיר היא דת ההדוניזם ,  יש בה יותר בארים מבתי כנסת ,  אלוהים הוא הדי ג'יי והגוף הוא המקדש החשוב בחיי התושבים ". על פי  " לונלי פלאנט ",   " מתחת לפני השטח מתגלה תל אביב ,  או tlv ,  בתור עיר מגוונת ומודרנית על שפת הים התיכון .  העיר הבינלאומית ביותר בישראל ,  בתל אביב מתגוררת הקהילה ההומו-לסבית הגדולה במדינה - כמעין סן פרנסיסקו של המזרח התיכון .  הודות לאוניברסיטאות ולמוזיאונים ,  תל אביב היא גם ביתן של סצינות האומנות ,  הקולנוע והמוסיקה בישראל ". במקום הראשון ברשימת הערים בהן כדאי לבקר בשנת 2011 נמצאת העיר ניו יורק .  דווקא השנה כדאי לנסוע לבקר בניו יורק ,  לפי המדריך ,  בגלל פתיחתו של מרכז הזיכרון הלאומי לאירועי 11 בספטמבר .  במקום השני ברשימה נמצאת טנג'יר המרוקנית.במקום הרביעי ברשימה של  " לונלי פלאנט "  נמצאת העיר וולינגטון בניו זילנד ,  אשר קיבלה את הכינוי  " מגניבה עם שלושה סימני קריאה ".  את החמישייה הראשונה סוגרת ולנסיה הספרדית .  במקום החמישי ברשימת הערים שהכי כדאי לבקר בהן ב-2011 נמצאת איקיטוס באמזונס הפרואנים .  במקום השביעי נמצאת העיר גנט בבלגיה ובמקום השמיני נמצאת דלהי ההודית .  במקום התשיעי - ניוקאסל באוסטרליה ובמקום העשירי - צ'נג מאי ,  תאילנד .
 
תל אביב שלישית ברשימת 10 הערים לבקר בהן של  " לונלי פלאנט "
 לפי המדריך ,  ת"א היא  " עיר חטאים מודרנית בה יותר פאבים מבתי כנסת והדת שמאחדת את התושבים היא ההדוניזם "
 
