אליהו קיבל מנוחה ,  קאחה ויטוריה הפסידה לאסטודיאנטס
הישראלי נשאר מחוץ לסגל בגלל פציעה קלה וראה את חבריו מנוצחים 74:58 במדריד .  ברצלונה גברה על גרנאדה 72:79
העלייה הדרמטית לשלב ההצלבה ביורוליג כנראה סחטה מקאחה ויטוריה את כל הכוחות .  שחקניו של דושקו איבנוביץ' פגשו היום  ( ראשון )  את אסטודיאנטס ,  התקשו במשחק ההתקפה והפסידו 74:58 .  
ליאור אליהו קיבל מנוחה בגלל פציעה קלה וגם טיאגו ספליטר נעדר מהמשחק ,  וכך שלטה הקבוצה המארחת מתחת לסלים עם ריצה ברבע הראשון בדרך לניצחון .  ניק קאנר מדלי עם 20 נקודות היה האיש של אסטודיאנטס במשחק למרות אחוזים רעים מחוץ לקשת .  וולטר הרמן הוביל עם 22 נקודות את הבאסקים ,  שסבלו מיום רע של מירזה טלטוביץ'  ( 2 נקודות בלבד )  .
 לעומת ויטוריה ,  ברצלונה המשיכה בשלה וגברה בבית 72:79 על גרנאדה .  האורחים הצליחו לכפות משחק צמוד לאורך שלושה וחצי רבעים ,  עד שבארסה יצרה פער קל ושמרה עליו עד לסיום .  פיט מיקאל הוביל עם 23 נקודות את ברצלונה ונעזר ב-17 של ארזם לורבק .  ג'ימי האנטר עם 17 הצטיין בגרנאדה .
 במשחק שסגר את המחזור הובסו טל בורשטיין ופואנלברדה 96:69 על ידי חובנטוד בדאלונה .  הישראלי שיחק דקה בלבד ולא קלע אחרי שנפצע .  קליי טאקר הוליך את חובנטוד עם 20 נקודות וכריסטיאן איינגה קלע 12 .  כריס תומאס הוליך את המפסידה עם 19 נקודות .
 
אליהו קיבל מנוחה ,  קאחה ויטוריה הפסידה לאסטודיאנטס
הישראלי נשאר מחוץ לסגל בגלל פציעה קלה וראה את חבריו מנוצחים 74:58 במדריד .  ברצלונה גברה על גרנאדה 72:79

