בלאט : " זה הצ'אנס האחרון של פרטיזן "
 מאמן מכבי ת"א יודע שניצחון על הסרבים יעניק לו את ראש הבית  ( 21:00 ,  ע' 10 ו-5 HD )  )  .  מעמדו של הנדריקס ממשיך להתערער 
צילום ועריכת וידאו :  קובי אליהו
ניצחון אחד קטן ,  זה כל מה שמכבי תל אביב צריכה להשיג מחר  ( חמישי ,  21:00 ,  ערוץ 10 ו-5 HD )  על מנת להבטיח את ראש בית א' של היורוליג .  עם מאזן מרשים של 1:7 וללא הפסדי בית העונה באירופה הצהובים יפגשו את פרטיזן בלגרד ,  אותה ניצחו 54:67 במחזור השלישי העונה .  בין הקבוצות עומדת כמובן גם סדרת רבע הגמר המרתקת מהשנה שעברה ,  אז הדהימו הסרבים הצעירים עם 1:3 בדרך לפיינל פור .  הפעם ,  עם זאת ,  יחסי הכוחות שונים לגמרי .
 מאמן הקבוצה ,  דיוויד בלאט ,  סיפר בסיום האימון על ההכנות של הצהובים למשחק . " יש לנו הרבה כבוד לפרטיזן ואנחנו יודעים שעבורם המשחק הוא סוג של צ'אנס אחרון ,  וזה משחק מאוד חשוב שהם צריכים לנצח במאבקים שלהם .  זה בהחלט ה-משחק שלנו העונה ,  ונצטרך לשחק אותו ככה ". 
לאחר מכן התייחס בלאט לסגל החסר שיעמוד לרשותו מחר ,  כשאמר : " לא קל לשחק בהרכב נמוך .  יש להם סנטרים גדולים ואקטיביים והיום הכל נלקח בחשבון ,  בגלל שיש לנו סגל חסר ואולי נצטרך לשחק עם הרכבים שונים ,  שתירגלנו לאחרונה .  המשחק מחר הוא סוג של משחק שאנחנו צריכים לשחק את הכדורסל שלנו ולהשיג את הניצחון בכדי להבטיח את המקום הראשון בבית ". 
ג'רמי פארגו ,  שנמצא בכושר מצוין ,  הוסיף : " התוכנית היא לסיים מחר במקום הראשון .  יהיה מרגש ,  כל הקהל יגיע לדחוף אותנו ואנחנו צריכים לנצל את המומנטום שאנחנו נמצאים בו כדי להשיג את המטרה שלנו ולשמח גם את הקהל בנוקיה .  אנחנו צריכים לעשות את אותם הדברים שעשינו במשחק הקודם - הגנה חזקה ואגריסיבית ,  התקפה עם ריכוז מלא ,  והכי חשוב - לשמור על האחדות הקבוצתית שלנו ולנצח ". 
גם פארגו נדרש לסגל החסר של קבוצתו ,  ואמר : " אין מה לעשות ,  צריך להתמודד עם הסגל החסר .  אני בטוח שכולם שמחים מזה שיש לנו אפשרות לשחק יותר במהלך המשחק .  נגיע מוכנים עד כמה שאפשר מחר וננסה לעשות את המיטב בכדי להתמודד גם עם העומס ". 
גיא פניני הוסיף : " זה משחק על המקום הראשון .  אחרי דרך מאוד ארוכה אנחנו יכולים להבטיח את המטרה שלנו למשך כל השנה .  אנחנו מתגעגעים לחזור לנוקיה אחרי שבוע של נדידות ,  ואני מקווה שהקהל יבוא וייתן את האווירה אליה אנחנו רגילים ושננצח .  כל אחד יצטרך לתת קצת יותר מעצמוו ".  
בתוך כך ,  מעמדו של ריצ'ארד הנדריקס ,  שלא ישחק מחר עקב דלקת ריאות ,  ממשיך להתערער .  בקבוצה לא מרוצים משחקן הפנים האמריקאי כבר מספר שבועות ,  ובוחנים במקביל אופציות חיזוק אחרות בחו"ל כאשר גם שמו של מילאן מצ'באן המוכשר עלה לא פעם .  בהנהלת מכבי תל אביב קיימים חילוקי דעות בנוגע להשארתו של הנדריקס ,  ובנוסף הבהירה ההנהלה לדייויד בלאט כי מצ'אבן יגיע רק בכפוף לשחרור שחקן מהסגל  ( בין אם זה הנדריקס או גרין )  .  כמו כן ,  העלויות של מצ'באן עדיין גבוהות מדי ,  והגעתו בספק .
 מנגד ,  עם מאזן של 3:4 וסיכוי תיאורטי לנשל ממכבי תל אביב את פסגת בית א' עם תום שלב הבתים ,  תגיע מחר פרטיזן ליד אליהו עם שני שחקנים בלבד מאותם מפגשים ברבע הגמר של העונה שעברה  ( יאן וסלי ודושאן קצ'מן )  ,  ופרטיזן הנוכחית היא לא אותה קבוצה .  בשבוע שעבר נחלו הסרבים את הפסדם גבוה ביותר העונה - 92:65 לחימקי . 
" זה יהיה משחק מאוד קשה מכמה סיבות ",  אמר מאמן פרטיזן ,  ולאדה יובנוביץ' . " במשחק האחרון שלנו באדריאטית שיחקנו ברמה בלתי מתקבלת על הדעת .  לצערי איני יכול להבטיח ניצחון מחר נגד מכבי ,  רק לצפות שנשחק טוב יותר מבעבר .  העונה ,  בניגוד לעונות הקודמות ,  למכבי יש כימיה טובה ,  והמשחק האחרון שלהם מול ז'לגיריס הוכיח שיש להם אופי ".  
דושאן קצ'מן הוותיק הוסיף : " מכבי בהחלט היתה אחת הפייבוריטיות לסיים בראש הבית עוד כשבוצעה ההגרלה ,  למרות השינויים בסגל וחילופי המאמן .  הם מצדיקים את השם שלהם ,  וקשה להגיד שהפתיחה שלהם העונה היתה מפתיעה ,  הם משחקים כדורסל מצוין .  ניצחון מולנו כנראה יבטיח להם את המקום הראשון ,  וזה מאוד חשוב להם ". 
עדכון ראשון :  18:22

בלאט : " זה הצ'אנס האחרון של פרטיזן "
 מאמן מכבי ת"א יודע שניצחון על הסרבים יעניק לו את ראש הבית  ( 21:00 ,  ע' 10 ו-5 HD )  )  .  מעמדו של הנדריקס ממשיך להתערער 

