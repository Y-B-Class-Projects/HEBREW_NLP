אין כניסה לאפליקציות גרועות
אפל מגבירה את מגמת סינון האפליקציות .  כעת היא פוסלת אפליקציות גנריות ופשוטות מדי
אפל ממשיכה להגביר את מגמת הסינון בחנות האפליקציות שלה .  לאחר שהחלה לאחרונה לפסול אפליקציות בעל תוכן מיני ,  כעת פוסלת החברה גם אפליקציות שהן גנריות מדי לטעמה .  הבלוג הטכנולוגי טק-קראנץ' מדווח כי אפליקציות הבנויות על תבנית קבועה ופשוטה  ( Template )  כבר לא מצליחות להיכנס בשעריה של אפל .  קיימים כיום מספר שירותי בניית אפליקציות המציעים למפתחים להשתמש בתבניות שהם מפתחים וליצוק לתוכן את התוכן הספציפי ,  ונראה שאפל רואה בהן מאמץ חלקי מדי .  החברה לא מעוניינת באפליקציות דלות ולא מתוחכמות מספיק ,  ולאחרונה אף החלה לפסול כאלו .  בתחילת החודש נודע כי החברה פסלה אפליקציה שכל ייעודה הוא להשמיע קול של ברווז ,  מכיוון שהיא  " מכילה פונקציונליות מינמלית ולא תהיה הולמת עבור ה-AppStore ".  לעומת זאת ,  תוכנה אחרת שייעודה הוא להשמיע קול של נפיחה אושרה בעבר ,  והיא מהאפליקציות המורדות ביותר אי פעם מהחנות .
 אפל החלה לפנות למפתחי אפליקציות פשוטות ולהציע להם דרכי פעולה לשמירת האפליקציות שלהם במאגר .  בין ההצעות :  הכנסת פיצ'רים נוספים לתוכנה ,  אופציה של עדכונים וגישה גם במצב אוף-ליין .  מייסדי Appmakr ,  חברה הבונה אפליקציות ,  דיווחו כי תהליך העבודה עם אפל היה חיובי ,  בסך הכל ,  אך מפתחים אחרים חלקו עם טק-קראנץ' חוויות שונות .  אריק ליטמן ,  מנכ"ל חברת הפרסום לסלולר Medialets מעריך שהסיבה לגישה החדשה היא רצון לשליטה הדוקה יותר על חווית הלקוח ושיפורה . " אפל רוצה שאפליקציות אייפון יהיו עליונות לאפליקציות אינטרנטיות ,  מכיוון שהן מהוות אלמנט מהותי בהעדפת האייפון על פני סמארטפונים אחרים .  אפליקציות פשוטות מדי מעבירות מסר שסביבת העבודה של האייפון אינה כה מיוחדת ".  ליטמן מעריך שהאתגר של מפתחי האפליקציות כעת הוא לייצר אפליקציות אטרקטיביות יותר ,  ומרובות פיצ'רים . " לטוב ולרע ,  אפל תבחן כעת ביתר פירוט אפליקציות הבנויות על תבניות מאשר אלו של מפתחים עצמאיים ",  אמר .
 לפני כשבועיים נודע כי אפל החלה להחמיר את מדיניותה בנוגע לתכנים מיניים בחנותה ,  ושהסירה אלפי אפליקציות שלא התאימו לקוד הצניעות החדש .  הצעד גרר ביקורת רבה על החברה והערכות שונות לגבי הסיבה שהובילה אליו .  אחת מהן היא הרצון להפוך את מחשב הלוח אייפד שצפוי לצאת בתחילת אפריל לנקי מספיק לצורך הכנסה לבתי-ספר .
 
אין כניסה לאפליקציות גרועות
אפל מגבירה את מגמת סינון האפליקציות .  כעת היא פוסלת אפליקציות גנריות ופשוטות מדי

