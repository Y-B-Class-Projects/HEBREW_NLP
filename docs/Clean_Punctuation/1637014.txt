הנוטשים  - " משחקים של ילדים "
 עם התגית האוטומטית של  " עוד להקת רוק משדרות ",  הנוטשים משחררים סינגל ראשון ." אנחנו להקה שעומדת בזכות עצמה ",  אומר הסולן רוי יפרח לוואלה !  תרבות
לא קל לעשות רוק בישראל ועוד יותר לא קל לעשות אותו בדרום הארץ .  זה לא רק המצב הכלכלי ,  אלא דווקא המיתוג האוטומטי של להקות המגיעות מאזור נתיבות-שדרות ,  כמו הנוטשים ,  שמושוות אוטומטית לכנסיית השכל מחד ושמעון בוסקילה מאידך . 
" אנחנו לא רואים את עצמנו כעוד חוליה בשרשרת ",  אומר הסולן רוי יפרח לוואלה !  תרבות ,  עם צאת הסינגל הראשון של הלקה . " אנחנו להקה שעומדת בזכות עצמה .  מהאזור הזה יצאו אמנים מצליחים כמו טיפקס ,  כנסיית השכל ,  חיים אוליאל ,  שמעון בוסקילה ואנחנו בהחלט מכבדים את כל האמנים הגדולים שיצאו מהאזור ,  אבל לא קל לעשות מוזיקת רוק בפריפריה ,  זה לא הז'אנר השולט פה ".   
" אנחנו הולכים עם הסגנון המוזיקלי שלנו ומאמינים בו ",  מוסיף יפרח . " אנחנו מאד מחוברים למקום שממנו אנחנו באים ואנו מאמינים שאם המוזיקה שלנו הייתה נוצרת במקום גיאוגרפי אחר היא לא הייתה נשמעת ככה .  יש בה הרבה ניחוח דרומי ,  משהו שאפשר למצוא רק במקומות כאלו ". 
הנוטשים הוקמו לפני שמונה שנים ,  אולם לאחר מספר גלגולים ושינויים בהרכב ,  רק בשנת 2008 החלה הלהקה לעבוד באופן אינטנסיבי על החומרים מהם יהיה עשוי אלבום הבכורה שלהם ,  בהפקת המוזיקאי המוערך אבי ווקנין .  
את השיר הראשון , " משחקים של ילדים ",  כתב יפרח בעקבות סיפור אמיתי כואב מחייו האישיים . " הטקסט של השיר מבוסס על סיפור אמיתי של חברה טובה שנאנסה בילדותה ולא העיזה לספר ולשתף על המקרה ",  מספר יפרח . " זה סיפור שמאד נגע לליבי ,  ואחרי שהיא שיתפה אותי בפרטים ,  הגעתי הביתה ,  וזה מה שיצא ממני  . 
" זהו שיר מחאה על כל עניין הפדופיליה והאונס ",  מוסיף יפרח .  זה מאד עצוב לראות כמה ילדים קטנים חשופים בעצם להתעללות מינית מצד מבוגרים .  אנחנו מאמינים שזה נושא שחשוב שיהיה במודעות כדי להפחית את מימדי התופעה הזו ". 


הנוטשים  - " משחקים של ילדים "
 עם התגית האוטומטית של  " עוד להקת רוק משדרות ",  הנוטשים משחררים סינגל ראשון ." אנחנו להקה שעומדת בזכות עצמה ",  אומר הסולן רוי יפרח לוואלה !  תרבות

