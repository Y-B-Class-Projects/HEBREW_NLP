לדאוג למשקיעים - גם על חשבון החברה 
 >  >  לפני כמה שנים נקנס בנק לאומי ב-25 מיליון שקל בפרשת יועצי קרנות הנאמנות ,  ונושאי המשרה נמחקו מכתב האישום .  זה לא הפריע לבנק להפוך לגדול בישראל לפי פרמטרים מסוימים . " יש לכך אפקט שלילי מבחינת הארגון ,  וזה לא משנה אם הסכום גדול או קטן .  בסופו של דבר ,  אחריות זו אחריות ",  מתעקשת פרופ' אירית חביב-סגל מאוניברסיטת תל אביב .  אף שהיא תומכת גדולה בהטלת קנסות במסגרת אכיפה מינהלית ,  היא סבורה שיש מקום לאכיפה פלילית נגד חברות ציבוריות ,  בדגש על מוסדות פיננסיים גדולים . " בחיים המודרניים יש פעילויות שאופייניות לתאגידים באשר הם ויכול להיות להן צביון פלילי ,  למשל הסיפור של רמדיה ".  חביב-סגל אינה מתעלמת מהנזק למשקיעים כשמוטלת סנקציה על חברה ציבורית .  ואולם לדבריה ,  יש לקדם במאקרו את האינטרס של המשקיעים גם על חשבון החברה שתיפגע . " המחשבה היא ששוק הון אמין הוא יתרון לכולם ",  היא אומרת .  לדעתה ,  עבירות של גילוי ודיווח מתאימות יותר להטלת אחריות על תאגיד .  השאלה היא אם הטלת אחריות כזו תאפשר לעבריינים להסתתר מאחורי התאגיד ביתר קלות .
 
לדאוג למשקיעים - גם על חשבון החברה 
nan
