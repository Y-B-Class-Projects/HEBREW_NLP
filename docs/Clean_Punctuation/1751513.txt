הצעת חוק :  לבטל את האפשרות למקלט מס עבור שותפות עם חברות לחיפושי נפט
ח"כ שי חרמש : " במקום חברות שיחפשו מצבורי נפט קיבלנו חברות שמחפשות מקלטי מס "
 ח"כ שי חרמש  ( קדימה )  הניח על שולחן הכנסת הצעת חוק שתבטל את האפשרות למקלטי מס בשותפות עם חברות לחיפוש נפט.על פי פקודת מס הכנסה ,  חברה מצליחה ורווחית יכולה ליצור שותפות עם חברה לחיפוש נפט ,  שלה הפסדים רבים .  לאחר כינון השותפות ,  החברה הרווחית יכולה לקזז מהמס שהיא מחויבת לשלם למדינה כנגד ההפסדים של החברה הכושלת .  מצב זה הפך את החברות לחיפוש נפט לאטרקטיביות ביותר ,  מכיוון שהן מאפשרות מקלט מס והימנעות מתשלום מס למדינה ,  מציאות בה המדינה מפסידה מדי שנה מאות מיליוני שקלים של הכנסת מס .  חרמש ציין כי בעבר הסיכוי למציאת גז היה קלוש ולכן היה צידוק הגיוני ליצור תמריץ כה דרמטי .  לאור התגליות האחרונות השתנה המצב מקצה לקצה ,  ויש להניח שגם ללא תמריץ יימצאו יזמים שישקיעו בחיפושי נפט וגז באזור ביודעם שהסיכוי לגרוף רווחים הוא עתה גבוה.חרמש הוסיף כי  " אין שום סיבה במציאות הנוכחית שישראל תאפשר לחברות למצוא דרכים להימנע מתשלום מס ,  גם כאשר זה למטרת חיפוש נפט .  לצערי הרב ,  החוק יצר מצב בו במקום שמטרת החברות תהיה לחפש מצבורי נפט קיבלנו חברות שמחפשות מקלטי מס ". 

הצעת חוק :  לבטל את האפשרות למקלט מס עבור שותפות עם חברות לחיפושי נפט
ח"כ שי חרמש : " במקום חברות שיחפשו מצבורי נפט קיבלנו חברות שמחפשות מקלטי מס "
 
