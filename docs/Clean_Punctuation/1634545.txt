באפט נגד אובמה : " התוכנית למיסוי הבנקים בארה"ב לא מוצדקת ;  מטרתה להעניש "
 המשקיע המיליארדר גם יצא נגד רכישת קדבורי על ידי קראפט - בה הוא בעל המניות הגדול ביותר
המשקיע המיליארדר וורן באפט אמר היום כי הוא מתנגד לתוכנית של נשיא ארה"ב ,  ברק אובמה ,  למיסוי 50 הבנקים וחברות הפיננסים הגדולים בארה"ב כדי להשיב לממשל את ההפסדים שספג עקב חילוץ הבנקים במהלך המשבר .  באפט ,  מנכ"ל ויו"ר חברת ההחזקות ברקשייר התאוויי ,  נימק בין השאר את התנגדותו למס המתוכנן בכך שהוא יחול גם על הבנקים גולדמן סאקס ו-וולס פארגו ,  אשר כבר החזירו לממשל את כספי ואשר בהם מושקע באפט באמצעות ברקשייר . " אינני רואה כל סיבה מדוע שהם יצטרפו לשלם מס מיוחד ",  אמר היום באפט בראיון לערוץ הטלוויזיה של בלומברג .  לדבריו ,  תומכי מיסוי הבנקים  " עושים זאת במטרה להעניש אנשים ".   " אין כל היגיון בכך ",  הוסיף .  וורן באפט גם התייחס לכך שהמס החדש לא יחול על ענקיות המשכנתאות פאני מיי ופרדי מאק ,  שהולאמו על ידי הממשל . " ראו את הנשק שגרמו פאני ופרדי ,  והן נוהלו על ידי הקונגרס ",  אמר באפט . " האם צריך להטל מס מיוחד על חברי קונגרס משום שהם איפשרו לדברים להתרחש בפרדי ופאני ?  אני חושב שלא ".  ברקשייר היא בעלת מניות בגולדמן סאקס ובנק אוף אמריקה ,  וכן בעלת המניות הגדולה ביותר בבנק וולס פארגו .  באפט התייחס גם לעסקת רכישת יצרנית השוקולד הבריטית קדבורי ב-11.9 מיליארד ליש"ט  ( 19.4 מיליארד דולר )  על ידי ענקית המזון האמריקאית קראפט ,  שברקשייר התאווי היא בעלת המניות הגדולה ביותר בה  ( 9.4% )  . " אני חושב שהעסקה הזו היא טעות ",  אמר באפט . " קראפט נסחרה הרבה מתחת לשווייה האמיתית לפני העסקה .  אני מרגיש כי בעקבות העסקה היא נסחרת בפחות מתחת לשווייה ",  הוסיף .  באפט התייחס לעסקה מוקדם יותר היום ,  בראיון לערוץ cnbc . " יש לי הרבה ספקות לגבי העסקה ",  אמר באפט בראיון . " לו היתה לי הזדמנות להצביע על העסקה ,  הייתי מצביע נגד ",  הוסיף .  עם זאת ,  למרות התנגדותו ,  קראפט אינה זקוקה לתמיכת בעלי המניות כדי לבצע את העסקה .   נשיא ארה"ב ,  ברק אובמה ,  הציג בשבוע שעבר תוכנית למיסוי של כ-50 הבנקים וחברות הפיננסים הגדולים בארה"ב בגין חשיפה לסיכונים .  המס המוצע ,  בשיעור של 0.15% בשנה ,  יוטל על סך החבויות של חברות החזקות בנקאיות ,  בנקים מסחריים ,  חברות ביטוח עם זרועות שירותים פיננסים ,  וברוקרים ,  שבמאזניהם נכסים בהיקף של לפחות 50 מיליארד דולר ,  ואשר נהנו משלל תוכניות החירום של הממשל במהלך המשבר הפיננסי .  המס יוטל על סך הנכסים של החברות ,  בניכוי נכסים באיכות גבוהה .  המס הוא לתקופה של עשר שנים ,  אולם יבוטל כאשר סך הכנסותיו יעלה על הפסדי הממשל עקב חילוץ המגזר הפיננסי .  המס נועד להשיב לממשל הפסדים בסך 117 מיליארד דולר שספג עקב חילוץ הבנקים בארה"ב במהלך המשבר ,  וגם צפוי לסייע לממשל בארה"ב לצמצם את הגירעון בתקציב ,  אשר הסתכם בשיא של 1.4 טריליון דולר בשנת התקציב האחרונה .  הממשל צופה כי ההכנסות מהמס צפויות להסתכם ב-90 מיליארד דולר במהלך עשר שנים .  הפסדי הממשל עקב תוכנית החילוץ למגזר הפיננסי בסך 700 מיליארד דולר  ( tarp )  שאושרה באוקטובר 2008 ,  מסתכמים כעת ב-117 מיליארד דולר ,  לעומת תחזית בקיץ להפסדים של 341 מיליארד דולר .  גורמים בממשל העריכו כי ההפסדים צפויים בסופו של דבר להסתכם ב-90 מיליארד דולר ,  דיווח בשבוע שעבר  " וול סטריט ג'ורנל ".  הנשיא אובמה אמר בעת הצגת המס המתוכנן ביום חמישי שעבר ,  כי המס יהיה לתקופה של עשור שנים ,  ונועד לסייע להשיב למשלמי המסים בארה"ב את כספי הסיוע . " אני מחויב להשיב כל פרוטה שחייבים לעם האמריקאי ",  אמר אובמה . " זו הסיבה שאני יוזם את 'עמלת האחריות למשבר הפיננסי'  ( financial crisis responsibility fee )  אשר יוטל על חברות הפיננסים הגדולות עד אשר העם האמריקאי יפוצה במלואו על הסיוע יוצא הדופן שהממשל העניק לוול סטריט ". 

באפט נגד אובמה : " התוכנית למיסוי הבנקים בארה"ב לא מוצדקת ;  מטרתה להעניש "
 המשקיע המיליארדר גם יצא נגד רכישת קדבורי על ידי קראפט - בה הוא בעל המניות הגדול ביותר

