ג'ים רוג'רס : " יש להתיר לאירלנד להגיע לחדלות פירעון "
 רוג'רס : " למה שגרמנים ופולנים חפים מפשע ישלמו על הטעויות של הפוליטיקאים האיריים ?  "
 חלק ממדינות אירופה נמצאות בפועל במצב של חדלות פירעון או סובלות מבעיות נזילות חמורות ,  ויש להתיר להן לארגן מחדש את חובותיהן - כך אמר היום המשקיע המיליארדר ג'ים רוג'רס בראיון לערוץ חדשות הפיננסים cnbc ." יש לאפשר לאירלנד לפשוט רגל .  היא חדלת פירעון ,  למה שגרמנים ופולנים חפים מפשע ישלמו על טעויותיהם של פוליטיקאים מאירלנד ?  ",  אמר רוג'רס .  לדבריו ,  יוון גם היא חדלת פירעון ופורטוגל סובלת מבעיות נזילות ,  בנוסף למדינות אחרות כמו בלגיה ,  צרפת ובריטניה ." יש לנו בעיה חמורה במערב ,  ומישהו צריך לטפל בה ",  אמר רוג'רס ,  שותפו של ג'ורג' סורוס להקמת קרן הגידור קואנטום בשנות ה-70 .  עם זאת ,  הוסיף רוג'רס כי הוא ממשיך להשקיע ביורו . " ההשקעה שלי ביורו היא ארוכת טווח ,  ואני בהחלט דבק בה ",  אמר רוג'רס ,  שהביע חשש כי ארה"ב תמצא את עצמה במצב דומה לזה של מדינות אירופה ואמר כי  " ארה"ב היא הלווה הגדולה בעולם .  אני לא אוהב את מה שקורה פה "
 
ג'ים רוג'רס : " יש להתיר לאירלנד להגיע לחדלות פירעון "
 רוג'רס : " למה שגרמנים ופולנים חפים מפשע ישלמו על הטעויות של הפוליטיקאים האיריים ?  "
 
