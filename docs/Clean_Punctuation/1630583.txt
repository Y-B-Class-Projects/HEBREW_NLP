חברת נידר נקנסה ב-400 אלף שקל לאחר שהורשעה בהעלמת מס
נחום רחמין ,  מבעלי השליטה ,  ירצה חצי שנת עבודות שירות
חברת נידר תשלם קנס בסך 400 אלף שקל ונחום רחמין ,  אחד מבעליה והמנהל האחראי על הקשר עם ספקי החברה ועל תשלום החברה לספקיה ,  ירצה מאסר של שישה חודשים בעבודות שירות .  בנוסף נגזרו עליו שנה מאסר על תנאי - שיעמוד בתוקפו במשך שלוש שנים - וקנס כספי בסך 80 אלף שקל או ארבעה חודשי מאסר תמורתו .  כך קבע הרכב שופטים בבית המשפט המחוזי בירושלים בראשות הנשיאה מוסיה ארד.לפני כארבע שנים הוגש כתב אישום נגד חברת נידר ,  העוסקת בתחום הבנייה והשיפוצים ונגד רחמין .  הפרקליטות האשימה אותם בכך שרכשו חשבוניות פיקטיביות וכללו את החשבוניות הללו במערכת החשבונות והדו"חות של החברה לרשויות המס כתשלומים לספקים בעבור תשומות וכהוצאות המפחיתות את ההכנסה החייבת במס ,  אף שהחברה לה נרשמו החשבוניות לא סיפקה כל תשומה אמיתית .  לפי האישום ,  סך מרכיב המע"מ בחשבוניות שנמכרו לנידר עמד על כ-1.1 מיליון שקל בשנים 2002-2003.רחמין ונידר הואשמו ברישום כוזב במסמכי תאגיד ,  מסירת ידיעות לא נכונות ללא הצדק סביר והשתמטות מתשלום מס .  שופטי בית המשפט המחוזי אימצו הסדר טיעון במסגרתו הורשעו השניים לאחר שזוכו בבית משפט השלום.נידר ,  העוסקת בייזום ובנייה של פרויקטים למגורים ולמסחר ,  פנתה לפני למעלה משנה בבקשה למתן צו הקפאת הליכים נגדה עקב מצוקה תזרימית .  בבקשה נטען כי חובותיה של החברה מסתכמים בכ-345 מיליון שקל.באחרונה ניהל המנהל המיוחד שמונה לחברה משא ומתן למכירת קרקעות שבשליטת נידר בתחום הולילנד בירושלים בסכום שמוערך ב-170 מיליון שקל .
 
חברת נידר נקנסה ב-400 אלף שקל לאחר שהורשעה בהעלמת מס
נחום רחמין ,  מבעלי השליטה ,  ירצה חצי שנת עבודות שירות

