פינוק : " זרקתי ,  אלוהים עשה את כל השאר "
 שחקנה של נתניה חגג את סל הניצחון .  קטש : " פינוק השתלט על המשחק ".  בירנבוים : " משחק ההגנה הטוב ביותר שלנו העונה "
 איזו דרמה נהדרת היתה לנו במחזור 19 של ליגת העל בכדורסל .  זה התחיל בתצוגה הנהדרת של פו ג'טר עבור ירושלים ,  ונמשך הערב עם סל ניצחון גדול של דנילו פינוק ,  במשחק הצמרת החם של ברק נתניה נגד גלבוע/גליל .  שחקניו של אלפסי חגגו ניצחון 74:75 ,  ונצמדה לקבוצתו של עודד קטש שמדורגת במקום הרביעי .  פינוק הנרגש אמר בסיום על הזריקה שלו ,  מעל בריאן רנדל : " רנדל גבוה ,  ידעתי שאצטרך לזרוק מעל הידיים שלו ואלוהים דאג לכל השאר ".  על המשחק עצמו אמר השחקן : " האופי שלנו ניצח לנו את המשחק ,  הראנו אופי כל העונה ואלוהים עזר לנו לנצח את המשחק הזה ". 
מאמן ברק נתניה ,  אריק אלפסי אמר בסיום : " כשמרקו נפצע ,  ידעתי שהלילה הולך להיות ארוך ,  כי הוא שחקן מאוד מרכזי שלנו .  ידעתי שהמשחק יהיה שונה לגמרי ונצטרך להתאים את עצמנו למצב החדש .  כולם ידעו לתת את עצמם היום יותר .  רוברט  ( רות'בארט )  לא רק סותם חורים ,  הוא תמיד לוקח את הצ'אנסים .  הוא עשה היום דברים נפלאים ,גם הגנתית וגם התקפית .  
המאמן אמר כי הוא הפיק לקחים מהמחזור הקודם : " בראשון שיחקנו לא טוב מבחינה הגנתית ועבדנו על זה השבוע .  ראו את זה היום .  חוץ מהרבע הראשון הצלחנו לעצור את הגלבוע יפה מאוד כי הם קבוצה מצוינת התקפית ".  על שבוע הפגרה אמר אלפסי : " המנוחה הזאת באה לנו בזמן אבל אנחנו מוכנים לכל אתגר ולמשחקים הבאים .  ננסה להשיג את יתרון הביתיות בפלייאוף,זה לא יהיה פשוט אבל ניתן את הכל ". 
עודד קטש ,  מאמנה של גלבוע/גליל התייחס גם הוא לפציעה של קילינגסוורת' : " לפעמים כשדבר כזה קורה זה הולך בדיוק הפוך .  קילינגסוורת' נפצע ופינוק השתלט על המשחק במקומו .  עשינו את הדברים הנכונים התקפית והגנתית .  ידענו שאנחנו באים למגרש מאוד קשה .  הם לקחו הרבה ריבאונד התקפה והיו אגרסיביים .  באנו למשחק חוץ קשה והובלנו שלושה וחצי רבעים .  הוכחנו לעצמנו שאנחנו יכולים להיות שם עד השנייה האחרונה ".  
על הזריקה האחרונה של פינוק ,  שקפצה כמה פעמים על הטבעת לפני שנכנסה אמר קטש : " ראיתי את הכדור בחוץ ואני לא יודע באמת איך הוא נכנס אבל כל הכבוד להם ".  על שחקנו החדש ,  דניאלס ,  אמר המאמן : " אריק דניאלס לא היה בשיאו אבל ייקח לו זמן עוד ללמוד אותנו ואנחנו אותו .  לקראת הפלייאוף הוא יהיה הרבה יותר משמעותי .  אני מאמין בשחקנים שלי ולא רציתי שהם יעשו פאול בהתקפה האחרונה של נתניה .  רנדל עשה עבודה מצוינת על פינוק ומבחינת כדורסל הכדור הזה היה צריך להיות בחוץ ". 
במכבי חיפה נשמו הערב לרווחה ,  לאחר שהצליחו לצאת עם ניצחון 76:92 על עירוני רמת גן ,  שעשתה לשחקניו של אבי אשכנזי חיים לא קלים . " עשינו קווץ' הגנתי ברבע האחרון ",  אמר אשכנזי , " וחבל שלא עשינו את זה ברבע השלישי .  שיחקנו נגד קבוצה שעשתה בעיות להרבה קבוצות .  אני שמח שהיה לנו אופי כשההפרש הצטמצם וידענו לחזור למשחק ".  על הופעתו הטובה של הרכז שלו ,  דרור חג'ג' ,  אמר אשכנזי : " אני לא מסתכל על ישראלים-אמריקנים ,  כשחג'ג' מגיע יש לזה אימפקט גדול על המשחק .  דבון התקפית היה טוב מאוד ,  ובדקות האחרונות גם הגנתית .  ניסינו לתת לו גם לנו לנוח כדי שיתפקד טוב יותר ".  דבון ג'פרסון ,  שאימלל את הגנת רמת גן ,  אמר בסיום : " ידענו שיהיה קרב עד הסוף .  יש להם שחקנים טובים והם נלחמו עד השריקה .  לא שיחקנו הגנה טובה ברוב המשחק ,  גם אני וגם הקבוצה .  המאמן מתלונן על ההגנה שלי כל הזמן והוא צודק ,  הגנה מנצחת משחקים .  לפעמים אני גם עייף .  אנחנו אוהבים סגנון מהיר ,  אבל לפעמים מתקשים להיכנס למשחק ולרוץ ,  אבל כשאנחנו עושים את זה אנחנו עושים את זה טוב ". 
מנגד ,  ברמת גן היו מאוכזבים מאוד מההפסד ,  אבל התנחמו ברוח הקרב שהציגה הקבוצה . " יש לנו בקבוצה אווירה טובה בין השחקנים שיוצרת לפעמים הרגשה של נינוחות ",  אמר מאמן הקבוצה ,  יניב בורגר . " חסרים לנו קצת אנשים רעים שינערו את כולם ,  גם בחדר ההלבשה וגם מחוצה לו .  יש לנו בעיה הגנתית ופעם אחרי פעם פוגעים בנו בצבע .  היו לנו החלטות רעות בהתקפה שהובילו למתפרצות בצד השני .  הפציעה של תומאס מאוד פוגעת בנו גם בגלל החוק הרוסי ואנחנו מאלתרים הרכבים .  במאני טיים עשינו החלטות לא טובות וחיפה מאומנת מדי מכדי שלא נשלם על הטעויות ".  ג'וליאן קאזו ,  שחזר לסגל הקבוצה והציג משחק טוב הערב ,  אמר בסיום : " שיחקנו הגנה מאכזבת ,  הרגשתי שהגענו לא מוכנים .  אנשים לא לקחו את המשחק ברצינות ולמרות שהמאמנים הזהירו אותנו נראינו רגועים מדי .  שיחקנו רך ולמרות זאת עשינו ריצות שהחזירו אותנו למשחק ,  אבל נתנו להם את המשחק בסוף .  מה שהרג אותנו זה משחק המעבר שלהם והנקודות הקלות ". 
אווירה טובה נרשמה הערב בראשון לציון .  קבוצתו של אפי בירנבוים יצאה עם ניצחון חוץ יקר בנהריה ,  שמקרב אותה מאוד אל הפלייאוף העליון . " היה לנו משחק הגנה יוצא מן הכלל ,  אולי זה היה המשחק הכי טוב שלנו העונה בהגנה ",  אמר בירנבוים בסיום . " פחדנו מהריצה של נהריה ,  ומה שחשוב ששלטנו בקצב המשחק וזה מה שעזר לנו לנצח אותו ".  
על יציאתו של ארון מגי בעבירות מוקדמות ,  אמר המאמן : " טאקר ואוניקווה עושים את העבודה טוב מבחינה הגנתית ,  ולפעמים זה טוב שמגי יוצא עם עבירות .  לגבי ההתקפה ,  יש לנו רכזים חכמים ,  והם יודעים לשנות את סגנון המשחק כשארון בחוץ .  ארון הוא הנשק ההתקפי שלנו ,  וברגע שהוא בחוץ אנחנו צריכים לחפש תחליפים על המגרש .  אנחנו לומדים אותם תוך כדי הזמן ". 
דארל טאקר ,  שהיה מאלו שהובילו את ראשון לניצחון ברבע האחרון אמר : " זה המשחק הכי טוב שלנו .  כל פעם שאתה משחק טוב ומנצח זה טוב .  היה לי משחק טוב בליגה אבל הפסדנו .  אנחנו חייבים להמשיך לשחק ביחד כמו שאנחנו משחקים ,  אנחנו חייבים להמשיך את משחק ההגנה שלנו ,  וזה הדרך שלנו .  יש לנו משחקים קשים אבל אנחנו יכולים לנצח ". 
מנגד ,  בנהריה כאבו את ההפסד הביתי . " ראשון לציון עשתה את ההגנה הטובה ביותר שלהם העונה ",  הסכים יעקב ג'ינו ,  מאמן נהריה . " בחצי הראשון שמרנו נפלא ,  אבל קצב המשחק לא היה שלנו .  ידעתי שהסקור הנמוך מאוד לא טוב לנו .  החצי השני היה בושה וחרפה ,  משחק שהיה יכול להיות משחק עונה ,  ציפיתי שניפול על הכדורים אבל שיחקנו הפוך בהתקפה .  אחוזים מבישים ל-2 ,  ניסינו ללכת לפוסט אפ כל הזמן בניגוד להוראה .  נתקענו והיינו מאוד סטטיים הרבה בזכות ההגנה שלהם .
 
פינוק : " זרקתי ,  אלוהים עשה את כל השאר "
 שחקנה של נתניה חגג את סל הניצחון .  קטש : " פינוק השתלט על המשחק ".  בירנבוים : " משחק ההגנה הטוב ביותר שלנו העונה "
 
