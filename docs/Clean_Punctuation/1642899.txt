רונאלדו : " מי יודע ,  אולי בעתיד אחזור למנצ'סטר יונייטד "
 אחרי הצמד לרשת חרז ,  הפורטוגלי לא הסתיר את געגועיו לאולד טראפורד ,  אך הודה : " לא אגיד שלא טוב לי בריאל מדריד "
 כשקאקה וכריסטיאנו יחד על המגרש ,  והיריבה היא חרז החלשה ,  אין פלא שההתמודדות נגמרת ב-0:3 שכולו חגיגה לקבוצה מבירת ספרד .  ריאל צימקה את הפער מהמוליכה ברצלונה לשתי נקודות ,  ותתפלל הערב  ( ראשון ,  22:00 ,  ספורט 5 )  דווקא להצלחתה של היריבה העירונית אתלטיקו מדריד ,  שתארח את האלופה הקטאלנית .  
לאחר מחצית ראשונה מאופסת ,  ריאל השתחררה וכבשה שלישייה תוך 7 דקות במחצית השנייה ,  כדי לגבור על היריבה הלוחמנית ,  כששני השערים האחרונים הושגו בזכות שיתוף פעולה בין קאקה לרונאלדו .  הראשון בישל והשני כבש . " במחצית השנייה העלינו את הרמה והאינטנסיביות ",  אמר מאמן ריאל מנואל פלגריני , " אחרי שכבשנו את הראשון ,  היה לנו יותר קל להבקיע את השניים הנוספים .  חרז הייתה טובה במחצית הראשונה וצופפה את המשחק .  היינו ראויים לניצחון גדול יותר ". 
על יכולתו של רונאלדו ,  שחזר למגרש אחרי שריצה עונש הרחקה ,  אמר פלגריני : " הוא מאוד חיוני לנו ,  אפילו שניצחנו משחקים בלעדיו .  מול חרז הוא הבקיע צמד ,  פינה שטחים לאחרים ונתן המון לקבוצה ".   
" אנחנו צמודים לברצלונה ,  בכושר טוב ועם סגל מלא ",  אמר המנהל המקצועי של ריאל ,  חורחה ולדאנו ,  ל"מארקה ",   " רונאלדו התעלה על עצמו ,  גם כשעשו עליו עבירות והשופט הורה להמשיך לשחק .  רונאלדו מתחיל להבין את סגנון השיפוט בספרד ,  הוא הפך לשחקן יותר אינטליגנטי ".  
ומה היה לרונאלדו להגיד אחרי התצוגה שלו מול חרז ?  ובכן ,  הפורטוגלי דיבר דווקא על מנצ'סטר יונייטד .  בריאיון ל"ניו אוף דה וורלד ",  אמר השחקן : " ברור שאני מתגעגע למנצ'סטר יונייטד ,  שיחקתי בה שש שנים וזה הרבה זמן .  אני עדיין מתעניין בתוצאות שלה וצופה במשחקים שלה .  מי יודע ,  אולי בעתיד אחזור לשחק בה ,  זה תמיד אפשרי .  אני רוצה להשלים את החוזה שלי בריאל ,  ובעתיד רק אלוהים יודע .. .לא אגיד שלא טוב לי ואני לא שמח בריאל מדריד .  אני שמח לשחק בריאל וכולם יודעים שזאת הקבוצה שלי ,  אבל ,  כמובן ,  אני מתגעגע למנצ'סטר ,  למאמן פרגוסון ולשחקנים ,  כי השארתי משפחה שם ". 

רונאלדו : " מי יודע ,  אולי בעתיד אחזור למנצ'סטר יונייטד "
 אחרי הצמד לרשת חרז ,  הפורטוגלי לא הסתיר את געגועיו לאולד טראפורד ,  אך הודה : " לא אגיד שלא טוב לי בריאל מדריד "
 
