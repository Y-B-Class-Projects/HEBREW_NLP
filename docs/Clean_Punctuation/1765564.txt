משה לדור בתמיכה פומבית בפרקליטים :  המאבק הוא על דמותה של הפרקליטות
פרקליט המדינה שלח מכתב עידוד לפרקליטים ,  השובתים כבר שלושה שבועות
פרקליט המדינה ,  עו"ד משה לדור ,  יוצא לראשונה בתמיכה פומבית בשביתת הפרקליטים .  במכתב ששיגר לדור לפרקליטים כתב כי  " נושא הליבה העומד על הפרק הוא המאבק על דמותה ומעמדה של הפרקליטות כיחידה מובילה ואיכותית במערכה על הבטחת שלטון החוק במדינה ,  תוך שמירה על ערכי החברה שבה ובחתירה להבטיח את שלום הציבור ואת האינטרסים החשובים לו ". לדור מציין כי בלא שהמדינה תבטיח סביבת עבודה ראויה לפרקליט ,  כשבמקביל יתוגמל הפרקליט בתנאי השכר ההולמים והמשקפים את מעמדו הייחודי ,  לא ניתן יהיה לשמר את איכותה המתחייבת של הפרקליטות על מנת שתעמוד בהצלחה באתגרים הניצבים בפניה.שביתת הפרקליטים נמשכת כבר כשלושה שבועות ולמרות מספר פגישות שקיימו הפרקליטים עם שר המשפטים ועם נציגי האוצר סופה עדיין אינו נראה באופק .  הפרקליטים לא קיבלו משכרות בעבור הימים שבהם שבתו .  ישיבת של ועדת העבודה והרווחה של הכנסת שהתקיימה השבוע אף היא לא סייעה לפרקליטים השובתים .  הממונה על השכר באוצר ושר המשפטים שניהם לא הופיעו לישיבת הוועדה .  ישיבה נוספת בוועדת העבודה והרווחה של הכנסת נקבעה לשבוע הבא .
 
משה לדור בתמיכה פומבית בפרקליטים :  המאבק הוא על דמותה של הפרקליטות
פרקליט המדינה שלח מכתב עידוד לפרקליטים ,  השובתים כבר שלושה שבועות

