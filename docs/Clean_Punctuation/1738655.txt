נשיא התאחדות הקבלנים :  העלאת הריבית לא תביא לצינון שוק הנדל"ן
ניסים בובליל :  על הממשלה להגדיל את ההיצע של הדירות כדי לצמצם את הביקוש הגבוה בשוק הנדל"ן
נשיא התאחדות הקבלנים ,  ניסים בובליל אמר היום כי מדיניות העלאת הריבית כ"עונש "  לממשלה שאינה פועלת מספיק להגדלת ההיצע של הדירות פוגע בצמיחת המשק .  בובליל התייחס לדברים שאמר סטנלי פישר במסיבת העיתונאים שכינס הבוקר.לדברי בובליל ,  העלאת הריבית לא תביא לתוצאה המבוקשת של צינון שוק הנדל"ן ורק תגרום לפגיעה ביצואנים ובעסקים הקטנים והבינוניים במשק ." הבעיה בשוק הנדל"ן היא בעיה של היצע ולא בעיה של ביקוש .  המחסור בדירות בישראל הוא זה שגורם לעליית המחירים .  בניגוד להשקעה בגז או בנפט ,  הפעילות בשוק הנדל"ן איננה ספקולטיבית ,  אנשים קונים דירות על מנת לגור בהן .  ייקור המשכנתא בעשרות שקלים בודדים בחודש לא ימנע את ביצוע העסקות ,  אלא רק יכביד על הזוגות הצעירים ועל רוכשי הדירות ",  סבור בובליל ." על הממשלה לטפל בנושא ההיצע של הדירות ובהסרת חסמים בשוק הנדל"ן ,  על מנת ליצור מלאי שיענה על הביקושים הגבוהים ויצור יציבות במחירים ,  ולא להמתין לצעדים נוספים של העלאת ריבית שיפגעו בצמיחת המשק ",  סיכם נשיא התאחדות הקבלנים .
 
נשיא התאחדות הקבלנים :  העלאת הריבית לא תביא לצינון שוק הנדל"ן
ניסים בובליל :  על הממשלה להגדיל את ההיצע של הדירות כדי לצמצם את הביקוש הגבוה בשוק הנדל"ן

