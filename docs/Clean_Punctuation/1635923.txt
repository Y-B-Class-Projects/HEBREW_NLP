גורו ההשקעות ג'ים רוג'רס מזהיר :  שוק המניות העולמי עומד בפני תיקון שלילי
רוג'רס :  כמות הכסף שמדפיסות ממשלות העולם תערער את יציבות המטבע ותביא לעלייה בריבית ובשיעור האינפלציה
גורו ההשקעות ג'ים רוג'רס ,  מזהיר כי לאחר העליות שנרשמו ממארס על רקע ביטולם ההדרגתי של תכניות התמריצים הממשלתיות ברחבי העולם ,  שוק המניות העולמי  " עומד בפני תיקון שלילי ". מדד mcsi וורלד טיפס ב-67% משפל של יותר מ-13 חודשים ,  אליו הגיע ב-9 במארס .  זאת לאחר שהממשלות הגדילו את הוצאותיהן והבנקים המרכזיים הורידו את הריביות במטרה להוציא את הכלכלה העולמית מהמיתון החמור ביותר שנרשם מאז מלחמת העולם השנייה .  המדד נפל ב-4.9% משיא של 16 חודשים ב-14 בינואר ." אנו עומדים בפני תיקון ",  אמר רוג'רס ,  יו"ר רוג'רס הולדינגס ,  בראיון בהונג קונג . " הבורסות ברחבי העולם עלו ב-10 החודשים האחרונים ". סין ,  שהובילה את העולם ביציאה מהמיתון ,  נקטה צעדים כדי למנוע התחממות יתר של הכלכלה .  דו"חות של ממשלת סין מה-21 בינואר הראו כי התמ"ג ברבעון הרביעי צמח ב-10.7% ,  גבוה מהערכות האנליסטים ,  שעה ששיעור האינפלציה בדצמבר עלה.הבנק המרכזי של סין העלה את דרישות הלימות ההון מהבנקים ודרש ממספר בנקים לרסן את הלוואותיהם . " אני לא חושב שמישהו הידק מספיק .  אני חושב שכולם צריכים להדק יותר ",  אמר רוג'רס . " כמויות אדירות של כסף מודפסות ברחבי העולם .  זה עומד לערער את יציבות המטבעות .  זה עומד ליצור עלייה באינפלציה .  זה עומד להעלות את שערי הריבית ",  הוסיף רוג'רס .
 
גורו ההשקעות ג'ים רוג'רס מזהיר :  שוק המניות העולמי עומד בפני תיקון שלילי
רוג'רס :  כמות הכסף שמדפיסות ממשלות העולם תערער את יציבות המטבע ותביא לעלייה בריבית ובשיעור האינפלציה

