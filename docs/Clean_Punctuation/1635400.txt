קדימה - הגירושים כבר פה
לציפי לבני נמאס מהתכסיסים של שאול מופז .  בליבה היא רוצה שיפרוש ,  בנימה היותר מכוערת שאפשר .  
גם הוא רוצה לפרוש .  גם לו נמאס .  אך הוא מבקש בצורה הפחות מכוערת שאפשר .  חלומו הרטוב הוא שיעמוד בראש סיעה של עשרה .  זה יאפשר לו לטעון כי הפרישה התרחשה בנפרד מ"חוק מופז ." אמנם הרמטכ"ל לשעבר דן חלוץ הכחיש כי בשיחותיו עם לבני דובר על הצטרפותו לקדימה ,  אך כך מתחילות כל השיחות המביאות לצירופים כאלה .  שיחה ועוד שיחת רקע ,  ולבסוף הצעה שאי אפשר לסרב לה .   זה מצביע על מצבה הקשה של קדימה ,  אם היא נזקקת לרמטכ"ל בדימוס ששמו נקשר בכישלון במלחמת לבנון השנייה יותר מכל איש צבא אחר .  בקרוב יראה אור ספרו שיציג את המלחמה כהישג .  גם אהוד אולמרט כותב ברוח דומה .  הם כמו תיאמו עדויות היסטוריות .  בפועל הם מבטאים את הכישלון ,  והוא דבק בקדימה .
 רק שללבני אין ברירה .  אם מופז פורש ,  אין לה איש צבא בכיר .  מפלגה המתיימרת לקבל את ראשות הממשלה אינה יכולה להגיע לקלפי בלי גנרל בכיר .  
גם אם יפרוש מופז ,  הנהגתה של לבני אינה מובטחת .  בחירות מקדימות בעוד שנה וחצי הן הזדמנות נוחה לצחי הנגבי ולחיים רמון להתמודד עימה .  ההנחה היא שתיחלש והם יופיעו בזירה כמאחדי שארית המפלגה הגדולה .  
הפילוג או הפירוק הפכו לכמעט ודאיים .  הגירושים כבר פה .  התעלומה היא כיצד יתחלקו 28 המקומות בכנסת .
 
קדימה - הגירושים כבר פה
nan
