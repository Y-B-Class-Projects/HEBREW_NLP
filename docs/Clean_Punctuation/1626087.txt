נחתם הסכם הבראה שני בצים :  830 העובדים ויתרו על 41 מיליון שקל
צים הפסידה בשלושת הרבעונים של השנה 513 מיליון דולר
הסכם ההתייעלות נחתם היום בחברת הספנות צים ,  שבבעלות  ,  בין הוועד ,  ההסתדרות במרחב חיפה והנהלת החברה בראשות רפי דניאלי .  זהו הסכם ההתייעלות השני שנחתם בצים מאז חודש מארס האחרון ובסך הכל יוותרו 830 עובדי החברה על 41 מיליון שקל.מההסכם ,  שתוקפו לשבע שנים ,  עד סוף 2016 ,  עולה כי העובדים ששכרם מעל 5,000 שקל יוותרו על 2% משכרם .  מי ששכרו בין 5,001 שקל ל-10,000 שקל יוותר על 5% ,  מי ששכרו בין 10,001 שקלים ל-15 אלף שקל יוותר על 7.5% ובדרגות הגבוהות יותר הוויתור על השכר יהיה בשיעור 10%-12% ,  בהתאם לגובה השכר.הנהלת צים תחזיר את הפחתות השכר לעובדים ,  בצירוף הפרשי הצמדה ,  בשלושה תשלומים ,  שהראשון בהם יהיה רק בספטמבר 2014 .  שני התשלומים האחרים יהיו בדצמבר 2014 ובמארס 2015 .  עובד שיסיים את העסקתו בצים בטרם הוחזרו לו הכספים במלואם ,  יקבל את הכספים או את יתרתם ,  בצירוף הפרשי הצמדה ,  במועד שבו יעזוב את החברה.עוד הוסכם שב-2010 לא יהיו קידומים בדרגות או העלאות שכר בצים ,  אלא רק בשנים שלאחר מכן ,  וגם זאת ,  בהתאם למצבה הכספי של החברה .  בנוסף ,  יבוצע קיצוץ בהטבות שונות שמקבלים העובדים ,  כגון בתחום תווי הקנייה ,  תשלום שי חופשה לילדי העובדים וגילום המס עבור משכורת 13 .  עובד המעוניין לעבור בדיקה רפואית תקופתית ישלם 160 שקלים ,  במקום הפטור מתשלום על בדיקה זו שהיה קיים עד כה .  השי לפסח יפוחת ויעמוד על 200 שקלים .  גם בוטל הנופשון השנתי לעובדים .  בוטלו מענקי ההתייעלות ותוארך תקופת הזמניות של העובדים המועסקים כזמניים בתשעה חודשים נוספים.ועד העובדים בראשות רפי שטרית רשם הישג בכך שסוכם שכמעט ולא יהיו פיטורים בחברה ,  אלא רק פרישה מרצון ויציאה לפנסיה מוקדמת של כמה עשרות עובדים ,  בניגוד לדרישת ההנהלה לאפשר לה לפטר עובדים  " ככל שיידרש ". צים הפסידה בשלושת הרבעונים של 2009 513 מיליון דולר .  הכנסותיה הסתכמו ב-1.8 מיליארד דולר .  בתקופה המקבילה אשתקד הפסידה החברה 132 מיליון דולר והכנסותיה הגיעו ל-3.4 מיליארד דולר .
 
נחתם הסכם הבראה שני בצים :  830 העובדים ויתרו על 41 מיליון שקל
צים הפסידה בשלושת הרבעונים של השנה 513 מיליון דולר

