יציבות בשוק המט"ח :  הדולר מוסיף 0.3% לרמה של 3.726 שקלים
בעולם ,  מתחזק הדולר ב-0.6% מול היורו לרמה של 1.365 דולר ליורו
המסחר בשוק המט"ח מתחדש גם הבוקר ביציבות לאחר שבשבוע האחרון נסחר המטבע האמריקאי כמעט ללא שינוי :  בשעה זו מתחזק הדולר ב-0.3% לרמה של 3.726 שקלים והיורו מאבד 0.5% לרמה של 5.10 שקלים .  בעולם ,  מתחזק הדולר ב-0.6% מול היורו לרמה של 1.365 דולר ליורו.בנק ישראל אמנם התערב השבוע במסחר גם אם בשבועות האחרונים ממעט הבנק המרכזי לרכוש מטבע חוץ .  בבנק ההשקעות ברקליס העריכו אתמול כי אמנם העודף במאזן התשלומים של ישראל מעודד התחזקות של השקל שאותה ניסה הבנק המרכזי לבלום אולם נראה כי כעת הוא מוכן להניח לכוחות השוק לפעול בעצמם.אחת ההנחות היא שבעבר ,  ניסה בנק ישראל  " להגן "  לאו דווקא על שער דולר מסויים אלא יותר בשל ערכו של סל המטבעות ,  המייצג ממוצע גיאומטרי של שערי החליפין של השקל מול 38 המדינות שהן שותפות הסחר של ישראל .  הבנק התערב בדרך כלל ברמת סל של 91-92 נקודות אולם בימים אלא כבר נסחר הסל ברמה של 89.6 נקודות  רמתו הנמוכה מאז דצמבר 2008 .  מאז מאי 2009 ירד הסל ב-9% כלומר השקל התחזק בשיעור זה מול הסל .
 
יציבות בשוק המט"ח :  הדולר מוסיף 0.3% לרמה של 3.726 שקלים
בעולם ,  מתחזק הדולר ב-0.6% מול היורו לרמה של 1.365 דולר ליורו

