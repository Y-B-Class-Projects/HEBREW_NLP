הנהלת רשות השידור קונה עוד שבועיים
רגע לפני תחילת הכאוס המסתמן ,  החליטה הנהלת רשות השידור לדחות בשבועיים את החלת שעון הנוכחות והפעלת לוח השידורים החדש
עופר עיני לא לבד :  הנהלת רשות השידור הודיעה על דחיית החלת שעון הנוכחות והפעלת לוח השידורים החדש בשבועיים ,  זאת עד שימוצו ההליכים האפשריים הנוספים .
 בימים האחרונים הפעילו ועדי העובדים ברשות לחצים על ההנהלה שהודיעה על כוונתה להפעיל את שעון הנוכחות החל מהיום  ( שלישי )  .  אמש אף הודיעה אגודת העיתונאים בירושלים על כוונתה לדרוש צו מניעה לצעדי הנהלת הרשות .
 יש לציין כי אתמול התפזרה ועדת הטלוויזיה של הרשות ,  שאמורה הייתה לאשר את לוח השידורים המצומצם ,  ללא החלטה בנושא .
 היום יתקיים דיון חירום של ועדת הכלכלה של הכנסת בנושא הנעשה ברשות השידור .
 מרשות השידור נמסר : " הנהלת רשות השידור ,  בתאום עם הממונה על השכר באוצר ,  נענתה לבקשת ההסתדרות לדחות את הפעלת שעון הנוכחות במתקני הרשות בשבועיים מתוך כוונה להשלים את המשא ומתן על הרפורמה בתקופה זו .  כולנו תקווה שכל הצדדים יעשו כל מאמץ לגשר על הפערים על מנת להציל את השידור הציבורי ". 
דני זקן ,  יו"ר אגודת העיתונאים בירושלים מסר בתגובה : " אני שמח שהנהלת רשות השידור ומשרד האוצר נענו לפנייתנו לדחות את הפעלת הצעדים .  מדובר בצעד הגיוני שנותן סיכוי להשלמת המשא ומתן .  ניכר שהאחדות שהפגינו העיתונאים ברשות השידור ,  בכך שלא לקחו כרטיסי נוכחות ,  והנחישות של האגודה ,  גרמו להנהלת הרשות ולאוצר להבין כי לא תהיה תועלת בצעדים הללו וכי יש להשלים את הרפורמה ללא אקדח על הרקה ". 

הנהלת רשות השידור קונה עוד שבועיים
רגע לפני תחילת הכאוס המסתמן ,  החליטה הנהלת רשות השידור לדחות בשבועיים את החלת שעון הנוכחות והפעלת לוח השידורים החדש

