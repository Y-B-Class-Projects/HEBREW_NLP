בית המשפט הוציא צו לכינוס נכשיו של ישעיהו בוימלגרין
לטענת בנק דיסקונט בוימלגרין וחברת האחזקות שבבעלותו ,  ש .  בוימלגרין ,  חייבים לבנק כ-77 מיליון שקל
השופטת ורדה אלשיך הוציאה צו לכינוס נכסיו של ישעיהו בוימלגרין החל מה-1 באפריל 2011 .  בנוסף הוציאה השופטת לבוימלגרין ,  אזרח ארה"ב ,  גם צו עיכוב יציאה מהארץ .  השופטת הורתה לבוימלגרין להגיש תוך שבעה ימים דו"ח לכונס הנכסים הרשמי על מצב נכסיו ,  הכנסותיו ,  הוצאותיו וחובותיו.במקביל ,  כל ההליכים המשפטיים ,  בהם הליכי הוצאה לפועל נגד בוימלגרין ,  יעוכבו .  בוימלגרין חויב להתייצב במשרדי כונס הנכסים הרשמי בכל עת שיידרש לכך לצורך חקירה .  אלשיך הורתה לכונס הנכסים הרשמי לכנס בהקדם אסיפת נושים בעניינו.ביוני השנה הגיש לבית המשפט המחוזי בתל אביב בקשה לפשיטת רגל וכינוס נכסיו של שעיה בוימלגרין .  לטענת הבנק ,  בוימלגרין וחברת האחזקות שבבעלותו ,  ש .  בוימלגרין ,  חייבים לבנק כ-77 מיליון שקל .  דיסקונט הפריש את החובות של בוימלגרין כלפיו בחובות מסופקים בדו"חותיו הקודמים.הבנק ציין כי שיעור הריבית החריגה בגין משיכות יתר לא מאושרות הוא 16.50% לשנה .  חשבון הבנק נפתח בנובמבר 2005 על שם החברה שבבעלותו של בוימלגרין ובני משפחתו ,  כשבוימלגרין חתום כמורשה חתימה .  במקביל חתם בוימלגרין על כתב ערבות לכל חוב של החברה שאינו מוגבל בסכום .  לטענת הבנק ,  בהסתמך על הסכמים מוקדמים בין הצדדים ,  הוא העניק הלוואות ,  אשראי ושירותים בנקאיים לחברה ,  אך למרות דרישות חוזרות ונשנות מצדו ,  נמנעה החברה מלפרוע את החוב .  הבנק ציין כי בוימלגרין הודיע בנובמבר כי אין בידו לשלם את חובו לבנק ואין לו נכסים שניתן לממשם לצורך תשלום מלוא החוב .  המגעים בין הצדדים נמשכו במהלך 2010 ,  אך לפי הבנק בוימלגרין המשיך לטעון כי אין באפשרותו לשלם את החוב.הרכישה המשמעותית הראשונה של בוימלגרין בישראל היתה מתחם אסותא בתל אביב תמורת 52 מיליון דולר בפברואר 2006 .  כשנה לאחר מכן רכש 64% מחברת אזורים ,  מהחברות הנדל"ן הגדולות במשק ,  מידי אי.די.בי תמורת כ-1.2 מיליארד שקל.בוימלגרין שולט גם בחברת בוימלגרין קפיטל ,  שחייבת לבעלי האג"ח שלה 434 מיליון שקל .  על פי ההסדר עם בעלי האג"ח ,  יוותרו בעלי האג"ח לבוימלגרין על 214 מיליון שקל ויקבלו בתמורה 30% ממניות החברה .  האחזקה של בוימלגרין בחברה תדולל מ-90% ל-60% ואחזקתו בשרשור באזורים תרד מ-57.6% ל-38.4% .  בוימלגרין גם יוותר על הלוואות בהיקף של 324 מיליון שקל שנתן בעבר לחברה .  פירעון יתרת החוב ,  בסך כ-150 מיליון שקל ,  יידחה בכמה שנים.בוימלגרין מחזיק גם בחברת האחזקות לגנא הולדינגס .  זו מחזיקה באנגל אירופה ,  השולטת בחברת הנדל"ן אנגל משאבים ,  שפועלת בישראל ובאירופה .  לגנא חייבת למחזיקי אג"ח א' כ-150 מיליון שקל ואינה מסוגלת לעמוד בתשלום .  אנגל אירופה חייבת למחזיקי אג"ח ג' כ-320 מיליון שקל ואנגל משאבים חייבת למחזיקי אג"ח ה' כ-232 מיליון שקל ,  וגם הן נמצאות בהליכים משפטיים והסדרי חוב.בוימלגרין נקלע להליכים משפטיים גם בניו יורק .  לפני כשנה הוגשו נגדו דרישה לפירוק אחת החברות שלו .
 
בית המשפט הוציא צו לכינוס נכשיו של ישעיהו בוימלגרין
לטענת בנק דיסקונט בוימלגרין וחברת האחזקות שבבעלותו ,  ש .  בוימלגרין ,  חייבים לבנק כ-77 מיליון שקל

