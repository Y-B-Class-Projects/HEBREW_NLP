גם השנה :  הכוכבים הגדולים יזרחו מחוץ ל-CES 
 >  >  טאבלטים עומדים אמנם להיות הכוכבים הגדולים של תערוכת ces ,  אך דווקא הטאבלט החשוב מכולם לא יוצג בתערוכה .  אפל עשתה לעצמה מנהג - היא אמנם משיקה את המוצרים הבולטים שלה בתאריכיהן של תערוכות חשובות ,  אבל הרחק מהתערוכה עצמה .  כך היה בתערוכת המובייל בברצלונה ,  וכך היה גם בתערוכות ces הקודמות .  השנה ,  כך נראה ,  לא תהיה שונה .   מועד השקתה של חנות היישומים למחשבי מק - 6 בינואר - הוא המועד המדויק של פתיחת התערוכה .  גם הדגם החדש של האייפד צפוי להיות מוצג במועד סמוך לתערוכה ,  אך בריחוק גיאוגרפי .  אפל ,  כך מסתמן ,  תשיק את הדור השני של האייפד ,  כהרגלה ,  באירוע נפרד .  במקביל ,  צפויה החברה להשיק גם את האייפון ברשת ורייזון האמריקאית ,  כשהיא שוברת את המונופול הקיים של at & t על שיווק הסמארטפון בארה"ב .  בשונה מאפל ,  גוגל צפויה להטיל צל על התערוכה דווקא בגלל מוצרים שלא יושקו .  טלוויזיות של סוני ,  lg ,  טושיבה ושארפ ,  המבוססות על מערכת google tv ,  הוצגו אמנם כאחד ממוקדי המשיכה בכנס ,  אך כעת נראה כי הן יישארו חבויות לעת עתה .  לפי דיווח שהתפרסם בשבוע שעבר ב"ניו יורק טיימס ",  ביקשה גוגל משותפותיה לדחות את ההשקה של הדגמים החדשים למועד מאוחר יותר ,  בשל ביקורות לא מחמיאות שלהן זכתה המערכת .
 
גם השנה :  הכוכבים הגדולים יזרחו מחוץ ל-CES 
nan
