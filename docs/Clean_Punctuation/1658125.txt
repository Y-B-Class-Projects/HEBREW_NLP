ברוסיה הוגברה הכוננות בנמלי התעופה
בעקבות שני פיגועי התופת ברכבת התחתית במוסקבה ,  בהם נהרגו לפחות 37 בני אדם ,  הוכרזה כוננות גבוהה גם בנמלי התעופה .  שני הפיצוצים ארעו בתוך שעה בשתי תחנות מטרו שונות ,  ואף ארגון טרם לקח אחריות על פיגועי ההתאבדות .  מדבדב : " נילחם בטרור ללא פשרות "
  ( צילום :  רויטרס ,  עריכה :  עידן גוראל ) 
מתקפת טרור במוסקבה .  שני פיצוצים עזים אירעו הבוקר  ( שני )  ברכבת התחתית בבירת רוסיה .  לפחות 37 בני אדם נהרגו ועשרות נוספים נפצעו .
 בעקבות פיגועי הטרור הכריז משרד התעופה האזרחי של רוסיה כי על כל נמלי התעופה במדינה להגביר את רמת הכוננות .  שני הפיצוצים אירעו במהלך שעות השיא בתנועת המטרו בעיר ,  ויש חשש שמספר ההרוגים והפצועים יעלה .  אף ארגון עדיין לא לקח אחריות על הפיצוצים במוסקבה .  ראש עיריית מוסקבה אמר כי שני הפיצוצים ברכבת התחתית בעיר בוצעו על ידי שתי מחבלות מתאבדות .  בעקבות הפיצוצים שותקו קווי המטרו של מוסקבה .  ראש המחלקה לביטחון לאומי ברוסיה אמר כי ככל הנראה המחבלות המתאבדות הגיעו מאזור הקווקז
נשיא רוסיה ,  דמיטרי מדבדב הורה לכוחות הביטחון  " להילחם בטרוריסטים עד הסוף ".  מדבדב אמר כי רוסיה תפעל ללא פשרות לשרש את הטרור משטחה .  הוא הוסיף כי עדיין יש לכבד את זכויות האדם במהלך המבצעים המשטרתיים ,  מסר דובר הקרמלין .
 רשתות הידיעות במוסקבה דיווחו הבוקר על שני פיצוצים בתחנות רכבת תחתית שונות .  הפיצוץ הראשון אירע קרוב לשעה 7:00  ( שעון ישראל )  בקרון השני של הרכבת ופגע גם באנשים שעמדו על הרציף התחנה בלוביאנקה .  מדיווחים ראשונים עולה כי בפיצוץ נהרגו 26 בני אדם ונפצעו כ-15 ,  אחד עשר מההרוגים נהרגו על הרציף ו-15 הרוגים בתוך קרונות הרכבת .  כחצי שעה לאחר הפיצוץ הראשון ,  החלו להתקבל דיווחים על פיצוץ נוסף שארע בתחנת רכבת תחתית שבקולטורי בעיר מוסקבה .  במקום ישנם הרוגים ופצועים רבים .  בשני הפיצוצים נהרגו כ-37 בני אדם ו-33 נפצעו .  זוהי המתקפה החמורה ביותר מזה שש שנים ,  אז נהרגו לפחות 39 בני אדם ונפצעו כמאה בני אדם בפיגוע התאבדות בתחנת רכבת התחתית .
 רבה של הקהילה הישראלית מטעם חב"ד במוסקבה ,  יעקב פרידמן ,  אמר לוואלה !  חדשות כי נראה שסדרת הפיצוצים שאירעה בעיר קשורה למאבקים בין הרוסים לצ'צ'נים .  לדבריו , " נכון לרגע זה לא ידוע לנו על נפגעים ישראלים או יהודים בסדרת הפיצוצים .  אנחנו מניחים שזה לא מכוון נגד יהודים .  אנחנו נערכים עם אבטחה מוגברת לאירועי הסדר השונים ברחבי מוסקבה ,  שבהם נארח כעשרת אלפים חוגגים ". 
משרד החוץ עדכן כי לכל שליחיו באזור שלום וכי בשלב זה לא ידוע על אזרחים ישראלים שנפגעו בפיצוצים .  מנהל תקשורת ישראלית במשרד החוץ יוסי לוי מסר כי שגרירות ישראל במוסקבה ממשיכה לעקוב אחר הדיווחים .
 עדכון ראשון :  7:30

ברוסיה הוגברה הכוננות בנמלי התעופה
בעקבות שני פיגועי התופת ברכבת התחתית במוסקבה ,  בהם נהרגו לפחות 37 בני אדם ,  הוכרזה כוננות גבוהה גם בנמלי התעופה .  שני הפיצוצים ארעו בתוך שעה בשתי תחנות מטרו שונות ,  ואף ארגון טרם לקח אחריות על פיגועי ההתאבדות .  מדבדב : " נילחם בטרור ללא פשרות "
 
