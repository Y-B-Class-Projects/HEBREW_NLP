ההכנסות בענף ראיית החשבון צפויות לצמוח השנה ב-5% ל-6.5 מיליארד שקל
בתחום ראיית החשבון והנהלת החשבונות בישראל כ-30 אלף עובדים
 >  >  פדיון ענף ראיית החשבון ב-2010 מוערך בכ-6.5 מיליארד שקל - גידול של כ-5% בממוצע לעומת שנה שעברה .  הפדיון הממוצע לעסק בתחום ראיית החשבון והנהלת החשבונות הוא כ-720 אלף שקל בשנה - כך עולה מהערכות של חברת המידע העסקי דן אנד ברדסטריט .  לפי הנתונים שפירסמה החברה ,  הסכום הכולל של תשלומי השכר השנתי המשולם בענף ראיית החשבון מוערך בכמיליארד שקל .  75% מהסכום משולם כשכר לרואי חשבון בדרגות השונות וכ-25% משולם כשכר מתמחים .  לפי נתוני החברה ,  בתחום ראיית החשבון והנהלת החשבונות מועסקים כ-30 אלף עובדים ,  מתוכם 75% שכירים במשרה מלאה ו-25% מועסקים במשרה חלקית .  כ-13 אלף מתוך כלל המועסקים בתחום עובדים בראיית חשבון והיתר בהנהלת חשבונות .  עוד מפרסמת החברה כי ב-2010 ישנם 2,200 מתמחים בעשרת משרדי רואי החשבון הגדולים בישראל - ירידה של 4.3% לעומת 2009 ,  אז היו כ-2,300 מתמחים .  עם זאת ,  חלה השנה עלייה של 7.9% במספר רואי החשבון - 2,246 לעומת כ-2,081 רואי חשבון ב-2009 .  במספר השותפים בעשרת המשרדים הגדולים חלה עלייה זעומה של 1.4% ,  ואולם במספר העובדים הכללי במשרדים הגדולים לא חל שינוי .  לפי כלכלני דן אנד ברדסטריט ,  מספר העוסקים בתחום ראיית חשבון והנהלת חשבונות מוערך בכ-9,000 איש  ( עצמאים ,  משרדים ועובדי פרילנס )  .  כ-2,000 מתוכם הם משרדי רואי חשבון .  עוד נמסר מהחברה כי כ-75% מהעוסקים בתחום ראיית החשבון הם גברים .  מדירוג פירמות רואי החשבון ל-2010 לפי מספר רואי החשבון המועסקים בהן ,  עולה כי לא חלו שינויים משמעותיים בעשירייה המובילה של המשרדים .  גם השנה מדורג במקום הראשון משרד ארנסט אנד יאנג - קוסט פורר גבאי את קסירר ,  ובמקום השני משרד סומך חייקין kpmg .  משרד זיו האפט bdo זינק שני שלבים מהשנה שעברה ועלה למקום השלישי .  במקום הרביעי משרד קסלמן וקסלמן pwc israel ובמקום החמישי משרד בריטמן אלמגור זהר deloitte .  למקום השישי התקדם משרד פאהן קנה ושות' israel grant thornton לאחר שדורג במקום השביעי אשתקד .  במקום השביעי נמצא משרד ברית פיקוח ובמקומות השמיני והתשיעי נמצאים משרד ליאון ,  אורליצקי ושות' ומשרד שטראוס לזר ושות' .  את העשירייה המובילה חותם משרד שטיינמץ ,  עמינח ושות' שזינק שני מקומות בדירוג .
 
ההכנסות בענף ראיית החשבון צפויות לצמוח השנה ב-5% ל-6.5 מיליארד שקל
בתחום ראיית החשבון והנהלת החשבונות בישראל כ-30 אלף עובדים

