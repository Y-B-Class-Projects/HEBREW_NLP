בעקבות בקשה לייצוגית בסך 12.6 מיליון שקל :  עיריית נהריה תפחית את דמי הכניסה לחוף גלי גליל
העירייה הודיעה כי מחיר הכניסה לחוף יירד מ-60 שקל לעשרה שקלים לבוגר
עיריית נהריה תחדל מלגבות דמי כניסה לחוף גלי גליל בעיר מילדים עד גיל 13 ,  ותגבה עשרה שקלים לכל היותר לאדם בוגר החל מעונת הרחצה הקרובה .  כך עולה מהודעה ששלחה היום העירייה לבית המשפט לעניינים מינהליים בחיפה בעקבות בקשה לתביעה ייצוגית נגדה.הבקשה לתביעה ייצוגית בסך 12.6 מיליון שקל הוגשה לפני מספר חודשים לבית המשפט .  התובע הייצוגי טען באמצעות עו"ד אורן אוזן כי עיריית נהריה פעלה בניגוד לחוק ותוך חריגה מסמכותה ,  כאשר גבתה ממנו 60 שקל דמי כניסה לחוף .  סכום זה עלה על שיעור דמי הכניסה הקבועים בחוק העזר העירוני.התובע ציין כי לפי חוק העזר העירוני הסך המקסימלי אותו רשאית עיריית נהריה לגבות בכניסה לחופי רחצה ,  ואושרו על-ידי שר הפנים ,  הינו 5.2 שקלים למבוגר ו-2.9 שקלים לילד מגיל 3 עד גיל 13 .  לטענתו ,  עיריית נהריה לא פעלה בהתאם לחוק העזר שהיא עצמה חוקקה ופעלה בניגוד לחוק מקומות רחצה והוראותיו של שר הפנים .
 
בעקבות בקשה לייצוגית בסך 12.6 מיליון שקל :  עיריית נהריה תפחית את דמי הכניסה לחוף גלי גליל
העירייה הודיעה כי מחיר הכניסה לחוף יירד מ-60 שקל לעשרה שקלים לבוגר

