באטיסטה ימונה רשמית למאמן נבחרת ארגנטינה
לאחר שהוביל את האלביסלסטה מאז עזיבת מראדונה ,  יזכה המאמן בתפקיד .  כבר ב-17 לחודש מחכה לו מבחן חשוב :  ברזיל
וידאו :  רויטרס ,  עריכה :  יאיר דניאל
קצת פחות מארבעה חודשים לאחר סיום המונדיאל ,  תמנה היום  ( שלישי )  ככל הנראה התאחדות הכדורגל של ארגנטינה את סרחיו באטיסטה למאמן הנבחרת באופן רשמי .  באטיסטה מוביל את האלביסלסטה מאז העזיבה בטריקת דלת של מראדונה .  מזה מספר חודשים הבהירו קברניטי ההתאחדות כי באטיסטה הינו המועמד המועדף עליהם והמינוי הזמני שלו יהפוך היום לרשמי ,  לאחר ישיבת התאחדות מסכמת בנושא ,  אותה ינהל ביד רמה כמובן הנשיא הכל יכול חוליו גרונדונה .
 באטיסטה מוערך מאוד על ידי שחקני הנבחרת ,  בעיקר הצעירים בהם ,  שרוצים מאוד לראות אותו מוביל אותם החל מעכשיו ,  המשך בטורניר הקופה אמריקה שייערך בארגנטינה בקיץ הבא  ( 2011 )  וכלה במונדיאל הבא שייערך בברזיל 2014 .  כזכור ,  באטיסטה היה זה שהוליך את הנבחרת האולימפית לזכייה במדליית הזהב באולימפיאדת בייג'ינג עם לאונל מסי .
 באטיסטה לא היה צריך  " להיאבק "  כמעט באף מאמן כדי לקבל את הג'וב הנחשק עם זאת הקשה ,  לאחר שהיה האיש של הנשיא גרונדונה ,  שלאחר שהביא את מראדונה העדיף למנות מישהו אנונימי יחסית .  באטיסטה הפסיד עם הנבחרת במשחק ידידות נגד יפן לפני כחודש ,  ובקרוב תהיה לו הזדמנות ראשונה ומצוינת לתקן את המחדל כשהנבחרת תפגוש למשחק שהוא אף פעם לא משחק ידידותי את ברזיל ,  במשחק שייערך ב-17 לחודש בקטאר .
 
באטיסטה ימונה רשמית למאמן נבחרת ארגנטינה
לאחר שהוביל את האלביסלסטה מאז עזיבת מראדונה ,  יזכה המאמן בתפקיד .  כבר ב-17 לחודש מחכה לו מבחן חשוב :  ברזיל

