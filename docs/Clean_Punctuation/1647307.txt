תעלת מים תגן על האמריקאים בלונדון מטרור
שגרירות ארצות הברית בלונדון מתכננת לעבור לבניין השגרירות היקר ביותר בעולם .  בין היתר המבנה יכלול תעלת מים להגנה מטרוריסטים . " הוא יהיה קרן אור פתוח ומזמין של דמוקרטיה "
 שגרירות ארצות הברית בלונדון מתכננת לעבור לבניין בצורת קוביית זכוכית שצפוי להפוך למבנה השגרירות היקר ביותר בעולם .  הבניין יכלול מערכת אבטחה משוכללת ותעלת מים להגנה מפני חודרים בלתי רצויים .  עלות בנייתו נאמדת בכמיליארד דולר ,  והיא עוקפת את עלות השגרירות בבגדד ,  שבנייתו הושלמה באחרונה בעלות של כ-700 מיליון דולר . 
" הוא יהיה קרן אור פתוח ומזמין של דמוקרטיה ",  אמר ג'יימס טימברלייק ,  שותף בחברת האדריכלים שתכננה את הבניין . 
" הם שילבו את האבטחה בעיצוב לשגרירות של המאה ה-21 ",  אמר ג'ונתן בליית' ,  דובר במשרד המדינה האמריקאי ,  על הדגם שנבחר . " חלק מההשראה הגיעה מארכיטקטורה אנגלית מסורתית ,  שמשלבת תעלות מים ".  אך לדבריו ,  התעלה אינה באמת תעלה לשם הגנה ,  אלא בריכת השתקפות . " המטרה שלנו היא למנוע את האפשרות שרכב יגיע לשגרירות ויגרום נזק .  אבל רצינו גם להפוך את זה לאזור מזמין ,  פארקים עירוניים הם מאוד חשובים לנוף כאן בלונדון ".  
הבנייה אמורה להתחיל ב-2013 וצפויה להסתיים ב-2017 .  הבניין יוקם באזור באטרסי ,  לרווחת השכנים הנוכחיים של השגרירות בכיכר גרובסנר ,  שהתלוננו על הגבלות בתנועתם עקב הסדרי הביטחון המחמירים באזור ,  לאחר אירועי 11/9 .  
המבנה החדש ממוקם מחוץ לאזור הפקוק של מרכז לונדון .  לפי  " הטיימס "  הלונדוני ,  דיפלומטים אמריקאים חייבים לעיריית לונדון כ-32 מיליון ליש"ט בהיטלים וקנסות ,  אך הם מסרבים לשלם בטענה שהם פטורים ממיסים בבריטניה .
 
תעלת מים תגן על האמריקאים בלונדון מטרור
שגרירות ארצות הברית בלונדון מתכננת לעבור לבניין השגרירות היקר ביותר בעולם .  בין היתר המבנה יכלול תעלת מים להגנה מטרוריסטים . " הוא יהיה קרן אור פתוח ומזמין של דמוקרטיה "
 
