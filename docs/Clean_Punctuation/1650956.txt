בירוקרטיה אדומה
פגישה במעלית גרמה לדנה מלמד להיזכר בטעמים מבית השכנה ,  ולהכין אורז אדום עם כדורי בשר שגם הילדים שלה אוהבים
ברגע שבו הייתי חייבת כבר לקחת אחריות ,  העמסתי את עצמי על האופניים ,  מאובזרת בכל הניירת הרלוונטית ודהרתי אל עבר הבניין המאוס המכונה  " קריית הממשלה ",  בכוונה נחושה לבצע את אותם סידורים בירוקרטים שנוטים לדחות עד שכבר אין ברירה .  מלאת גאווה על כך שאני סופסןף עושה את זה ,  לחצתי על מספר הקומה במעלית וטיפסתי למעלה .  המקום נראה שקט ונטוש .  כצפוי ,  חוק מרפי דאג לכך שאגיע 2 דקות אחרי שהחבר'ה שם יצאו להפסקת צהריים של שעה .  
עשיתי  " אחורה פנה "  חזרה למעלית .  ניסיתי בכל זאת למצוא איזושהי תכלית לטרטור המיותר הזה .  בעודי מחפשת אותה ,  נכנס למעלית גבר גבוה ורחב כתפיים .  משהו בהבעה שלו נראה מוכר,אולי מהעבר הרחוק או מגלגול קודם . " היתכן ?  ",  חשבתי לעצמי כשהתחלתי להבין את מי הוא מזכיר לי .  הייתי חייבת לבדוק .  אם אני טועה ,  חפיף .  אז עשיתי פדיחה קטנטנה .  לא נורא . " יכול להיות שאתה ג' אזולאי ?  "  שאלתי בקול מהוסס וביישני .  הוא לקח שניה לענות . " אם יכול להיות שאת דנה ,  אז כן .  זה אני ".  
" אחי !  "  נפלתי על צווארו בהתרגשות של שני אנשים שלא נפגשו 20 שנה .  ג' אזולאי ואני גדלנו יחד מגיל אפס עד שש עשרה ,  גרנו דלת מול דלת והיינו כמו אחים .  אמא שלו היתה בשלנית בחסד ובתור ילדה ,  רבצתי רוב הזמן אצל משפחתו ,  בעיקר במטבח .  ג' היה פרא אמיתי .  פרחח קטן .  מלך התעלולים .  אחד שתמיד מסתבך בצרות ,  מטפס לאיפה שאסור ,  נופל ,  נחבל ורוב הזמן בגבס .
 הילדות שלנו בפרובינציה המשמימה אופיינה ביצירת מלכודות מים לעוברי אורח תמימים ,  גניבת שסק ,  פילוח מסטיק בזוקה מהמכולת ,  הטרדת אנשים בטלפון והרבה מכות .  ג' היה הילד הרע והפראי ואני התלמידה הטובה ,  הילדה השקטה והרצינית בעלת הפרצוף התמים .  היום ,  נראה לי שהתהפכו התפקידים .
 מאז אותו מפגש ,  צפים בראשי זיכרונות מהשכונה בה גדלתי ,  ובהם שזורים ריחות המאכלים המופלאים של גב' אזולאי .  טעמים נוסטלגיים שאהבתי ועליהם גדלתי .  דלת ביתם ,  כמו ליבם ,  תמיד היתה פתוחה .  יכולתי להיכנס כאוות נפשי , " למזוג "  אוכל אדום ופיקנטי ,  עטוף במלא פפריקה ,  שום ,  רסק עגבניות ושמן  ( שזה ההיפך מאיך שבישלו אצלנו )  ולבלוס מהמטעמים .  
הנה אחת ממנות הילדות שאהבנו לזלול בימים ההם ,  ושילדיי מאד אוהבים בימים אלה .
 חומרים:לאורז:1/3 כוס שמן קנולה1 בצל גדול קצוץ דק3 שיני שום פרוסות דק1 קופסא קטנה רסק עגבניות  ( פחות כפית אחת ) 2 כוסות אורז 2 כוסות מיםכוס מיץ עגבניותכף מלחכפית פפריקה מתוקה קורט כורכום 
לכדורי בשר:שמן לטיגון250 גר' בקר טחון250 גר' עוף טחון1 בצל קצוץ דק מאד2 שיני שום כתושותחצי כוס פטרוזיליה קצוצה1/2 כוס פירורי לחם5 כפות שמן זיתביצהכפית רסק עגבניות  ( ממה שנשאר לנו מהאורז ) מלחפלפל שחור1/2 כפית כמון
אופן ההכנה:1 .  מחממים שמן קנולה בסיר .  מזהיבים את הבצל .  מוסיפים את השום ומטגנים 2 דקות .
 2 .  מוסיפים רסק עגבניות ותבלינים ,  מערבבים ומטגנים 3 דקות .  מוסיפים את האורז ,  מערבבים היטב עד שכל הגרגרים עטופים באדום מבריק .
 3 .  מוסיפים מים ומיץ עגבניות ,  מביאים לרתיחה ,  מכסים את הסיר היטב ומעבירים ללהבה נמוכה מאד לעשרים דקות .
 4 .  בינתיים מכינים את כדורי הבשר :  מערבבים בקערה את כל המרכיבים פרט לשמן .
 5 .  יוצרים כדורים עגולים וקטנטנים .
 6 .  מחממים שמן לטיגון חצי עמוק ומטגנים את כדורי הבשר עד שהם זהובים משני הצדדים .  מעבירים לנייר סופג .
 7 .  שמים ערימת אורז בצלחת עמוקה ועליה הר של כדורי בשר .
  אפשר להעשיר את המנה עם עגבניות שרי חצויות שנצלו בתנור עם שמן זית ,  מלח ,  פלפל וטימין .
 
בירוקרטיה אדומה
פגישה במעלית גרמה לדנה מלמד להיזכר בטעמים מבית השכנה ,  ולהכין אורז אדום עם כדורי בשר שגם הילדים שלה אוהבים

