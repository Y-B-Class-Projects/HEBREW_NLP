שביתה כללית תיערך בספרד ;  טיסות לספרד וממנה בוטלו
על השביתה הכריזו איגודי העובדים הגדולים בספרד ,  בתגובה לתוכניות הרפורמה של הממשלה
ממשלתה הסוציאליסטית של ספרד ,  שמנסה להוביל צעדי צנע שאפתניים ורפורמות בשוק העבודה של המדינה במטרה להפחית את גירעונותיה התקציביים ולהבריא את הכלכלה הספרדית ,  תיאלץ להתמודד מחר עם שביתה כללית בת 24 שעות עליה הכריזו שני איגודי העובדים הגדולים במדינה.טיסות רבות לספרד וממנה כבר בוטלו היום ,  לקראת השביתה .  עם זאת ,  השפעתה על הכלכלה צפויה להיות מוגבלת ,  לאחר שלפי סקר שפורסם בעיתון  " פובליקו "  העלה כי רק 18% מהעובדים בספרד תומכים באיגודים.על השביתה הכריזו איגודי העובדים ugt ו-co.oo ,  בתגובה לכוונותיה של הממשלה להפחית את הגירעון התקציבי של ספרד ,  שהסתכם בשנת 2009 ב-11.4% מהתמ"ג ,  באמצעות הקפאת הפנסיות וקיצוצי שכר במגזר הציבורי ורפורמות בשוק העבודה .  לפי נתונים שפורסמו אתמול ,  הגירעון של ספרד הצטמצם ב-42% בשמונה החודשים הראשונים של 2010 ,  לעומת התקופה המקבילה של 2009.על השביתה ,  שצפויה להוביל לשיבושים בשדות התעופה ובתחבורה הציבורית בספרד ,  הכריזו האיגודים במחאה על תוכניתו של ראש הממשלה חוזה לואיז רודריגז ספאטרו לרפורמה בשוק העבודה ,  שבמסגרתה יופחתו הפיצויים לעובדים שיפוטרו ,  מ-45 ימי שכר לכל שנה בה הועסקו בתפקיד ל-33 יום .  את הפיצויים יוכלו חברות להפחית גם ל-20 יום ,  אם יוכלו להוכיח כי הן נמצאות בהפסדים.בורסת ספרד יורדת היום ב-0.1% ,  על רקע חששות כי השבוע תוריד סוכנות דירוג האשראי מודי'ס - האחרונה שמעניקה לספרד דירוג aaa - את דירוג האשראי של המדינה בעקבות גירעונותיה התקציביים .  מודי'ס הודיעה בחודש יוני כי היא תבחן את מצבה הכלכלי של ספרד וכי היא עשויה להוריד את דירוג האשראי של המדינה בשתי דרגות בסוף החודש .  שתי סוכנויות הדירוג הגדולות האחרות ,  s & p ופיץ' ,  כבר הורידו את דירוג האשראי של ספרד באביב.למרות החששות כי דירוג האשראי שלה יירד ,  גייסה היום ספרד 3 מיליארד יורו  ( 4 מיליארד דולר )  בהנפקת אג"ח ממשלתיות מוצלחת ,  לאחר שנאלצה להעלות את הריביות שהיא משלמת למשקיעים .  ספרד הנפיקה אג"ח לשלושה חודשים בסך 1.2 מיליארד יורו בריבית של 0.685% - לעומת 0.624% בהנפקת האג"ח הקודמת שלה בחוש אוגוסט .  כמו כן ,  הנפיקה ספרד אג"ח ל-6 חודשים בסך 1.8 מיליארד יורו בריבית של 1.18% - לעומת ריבית של 1.037% בהנפקה הקודמת באוגוסט .
 
שביתה כללית תיערך בספרד ;  טיסות לספרד וממנה בוטלו
על השביתה הכריזו איגודי העובדים הגדולים בספרד ,  בתגובה לתוכניות הרפורמה של הממשלה

