7 בהאים מואשמים באירן בריגול למען ישראל
שבעה ממנהיגי הקהילה הבהאית באירן האושמו בריגול למען ישראל .  אם יורשעו ,  הם עלולים להיות מוצאים להורג .  הקהילה הבהאית הבינלאומית הכחישה את ההאשמות וטענת לרדיפה דתית
משפטם של שבעה ממנהיגי הקהילה הבהאית ,  המואשמים בריגול למען ישראל ושיתוף פעולה עם האויב ,  נפתח היום  ( שלישי )  באירן .  כך דווח בתקשורת האירנית .  הקהילה הבהאית הבינלאומית מכחישה את ההאשמות וטוענת כי השבעה היו חברים בוועדה שטיפלה בצרכי המיעוט הבהאי באירן .  אם יורשעו בריגול למען ישראל ,  הם עלולים לעמוד בפני גזר דין מוות .
 השבעה ,  חמישה גברים ושתי נשים ,  נעצרו ב-2008 וקיבלו ,  על פי טענת אירן ,  הוראות מישראל וממדינות אחרות בכדי לערער את השלטון האיסלמי באירן ולפגוע בביטחון הלאומי של המדינה .  סוכנות הידיעות האירנית איסנ"א דיווחה כי בית המשפט הציג היום את ההאשמות נגד השבעה ,  שכללו ריגול ,  איסוף מידע מסווג ,  העברת מידע לסוכנויות זרות ופעולה נגד הביטחון המקומי באמצעות הקמת ארגונים בלתי חוקיים ושיתוף פעולה עם ישראל . " ההאשמות נגד שבעת הבאהים הן שהם פעלו נגד הביטחון הלאומי ",  הסביר התובע הכללי בטהרן ,  עבאס ג'אפרי דולאטבדי .
 ראשי המרכז הבאהי העולמי דחו את האשמות שלטונות אירן .  ראשי הקהילה הדתית ,  שמרכזה העולמי נמצא בחיפה ,  אמרו לוואלה !  חדשות כי מדובר בהמשך הרדיפה השיטתית של השלטונות האירנים אחרי אנשי הקהילה ,  מאז המהפכה החומניסטית בשנת 1979 . " הבנו שלא הרשו למשקיפים להיכנס לאולם בית המשפט "  אמרה דיאנה אלא'י ,  שליחת הבאהים לאו"ם , " אפילו עורכי הדין נאלצו להתווכח כדי שיאפשרו להם להיכנס לאולם .  אלו עורכי דין שבכל מקרה אין להם גישה לנאשמים כבר כמעט שנתיים ".  לעומת זאת ,  סיפרה אלא'י לרשתCNN כי החוקרים מטעם משרד המודיעין האירני וצוות צילום נראו נכנסים ללא בעיה לאולם בית המשפט . " אנו חושבים שזה פשוט מקומם בהתחשב בזה שהשבעה מוחזקים במאסר רק בגלל אמונתם הדתית ,  בניגוד לכל מה שעומד בבסיס זכויות האדם ". 
גם ארצות הברית גינתה בחריפות את החלטת השלטונות באירן להעמיד לדין את חברי הקהילה הבהאית . " אנשים אלו יועמדו לדין מבלי שפורסמו עדויות נגדם ומבלי שניתנה להם גישה להגנה משפטית ",  נכתב בהודעה האמריקאית .
 הדת הבהאית מתייחסת למקימה ,  בן המאה ה-19 ,  כממשיך דרכם של אברהם ,  משה ,  בודהה ,  ישו ומוחמד .  שלטונות הדת המוסלמים-שיעים באירן מתייחסים לדת הבהאית כנצר אפיקורסי של האיסלם .  לטענת הקהילה ,  מאות מאמינים נכלאו והוצאו להורג במדינה מאז המהפכה האיסלמית בשנת 1979 .  הממשלה האירנית מצידה מכחישה שכלאה או הוציאה להורג עצורים בשל דתם .  מועצת הדת הבהאית ממוקמת בישראל ,  ואחראית על נציגויותיה הדתיות ברחבי העולם .  על פי הערכות ,  בעולם ישנם חמישה מיליון מאמינים בהאים ,  בהם כ-300 אלף באירן .
 
7 בהאים מואשמים באירן בריגול למען ישראל
שבעה ממנהיגי הקהילה הבהאית באירן האושמו בריגול למען ישראל .  אם יורשעו ,  הם עלולים להיות מוצאים להורג .  הקהילה הבהאית הבינלאומית הכחישה את ההאשמות וטענת לרדיפה דתית

