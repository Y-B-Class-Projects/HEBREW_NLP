מריח כמו רוח נעורים
בשישי האחרון נחגגו 19 שנים ליציאת האלבום Nevermind של נירוונה .  שני מרכיבה לכם אאוטפיט על טהרת הגראנג'
ביום שישי האחרון ,  ה-24 בספטמבר ,  לפני 19 שנים  ( שנת 91 ,  למי שלא מוצא מחשבון בהישג יד )  יצא לחנויות אחד האלבומים המשפיעים ביותר של הניינטיז והאלבום הזכור ביותר על העם מתקופת הגראנג'- Nevermind שמו .
 האלבום ,  מבית היוצר של נירוונה ,  היכה גלים והוא כולו אפוף סיפורים  ( כמו למשל על למה לעזאזל הסינגל הראשי נקרא Smells Like Teen Spirit ולמה הסולן ,  קורט קוביין ,  כל כך שנא את השיר ,  או הקונצנזוס לגבי העטיפה הפרובוקטיבית )  .  אז כן ,  מדובר במיינסטרים ובידור להמונים ,  וכן ,  קוביין גידף את היצירה הזו ואת המסחריות שלה במשך שלוש שנים ,  עד שהתאבד .  אבל אני משוחדת כי זו הלהקה האהובה עליי ,  אז אם כבר מיינסטרים ,  נלך עד הסוף- בואו נתלבש גראנג' ונלך לשיעור גיטרה  ( כי הגיע הזמן ,  לא חיים לנצח !  )  .
 פלנל ,  רבותיי ,  פלנל .  אני מוכרחה להודות שמדובר בהמצאה הגדולה ביותר שידעתי- זה מחמם ,  זה יפה ,  זה כיפי ,  וזה סקסי בטירוף על נשים כמו גם על גברים .  
ואם ידכם אינה משגת ,  כי אמאבא זרקו את הבגדים מהעשור בו נולדתם ,  מזל שיש את פוראבר21 ,  שמייצרים פלנל משובץ וכיפי בפחות מ-16 דולר .  
ולמעריצי קוביין ,  ASOS הפגיזו בחולצת House of Gods בדמותו .  יש בי משהו שמוחה על המחיר המופקע  ( מדובר במחיר שאם תתרגמו אותו לא מתאים למחירים הזולים של אמריקה ,  אלא יותר לישראלים החמדנים )  ,  אבל זה קורט .  וזה כיפי .  וזה קורט .  ואם לא- לפחות יש לך השראה .
 



 .
 וכאן אני אומרת- Let's get freaky .  כל מה שמוזר- הולך .  האתר Blue Bananas ,  שכולו נוטף טירוף חושים גותי ,  גראנג'י ומגניב ,  מכיר לנו את מכנסי העור שלו ,  35 יורו לא כולל משלוח .  משלוח לישראל הוא עוד 12.50 יורו שיורדים מהחשבון ,  והמכנס מגיע תוך 20 ימי עבודה .  כמובן שלא מדובר בעור אמיתי ,  למי מאיתנו שעוד יש לו מצפון בעולם כה אכזר .
 וחוץ מזה ,  אורבן אאוטפיטרס כבשו את ליבי עם המוצר הנ"ל- מעין מכנסי טייטס ,  רק ממשי !  ומי לא זוכר את חליפות המשי שלו מהניינטיז ?  האמת היא ,  שלי הייתה חליפת משי בצבע הבורדואי הזה בדיוק ,  בה נראתה שני צור בת 3 כמו צאצאית לאחת המשפחות שמדביקות את הפשקווילים המפחידים ההם על הקירות בתחנות האוטובוס ליד הקרייה .  אבל עזבו את סיוטי הילדות שלי ,  תראו איזה טייטס מגניב .
 

 .
 מרטינס ,  ד"ר מרטינס .  כשנכנסתי לאתר לחפש לכם מוצרי גראנג' חשבתי שיהיה קל מאוד לבחור ,  ומצאתי את עצמי מתרוצצת שטופת זימה ועיניי בורקות ,  מחפשת ממתק אחד מבין עשרות ומאות הדגמים שיבהיר לכם בדיוק כמה הנעליים האלה שוות .  בסוף הלכתי על השחורות הסטנדרטיות ,  לפני שאני אתמוטט רגשית .  ככה זה- יש בחורות שמתחרמנות מג'ימי צ'וז ,  לאהבה שלי יש תואר מהאוניברסיטה .  דוקטור ,  תציל אותי ,  אני מאוהב .
 הפעם הגדלתי ראש .  לא בלוג אחד- אלא שניים.הראשון שמו Fashion .  Grunge .  Style ,  והוא שייך לבחורה בשם לורן מלוס אנג'לס שחוקרת בנבכי האינטרנט ומוצאת לנו השראות מבית מגזינים שונים ומשונים ,  והכל על טהרת הגראנג' והרוק .
 השני נקרא Grunge Manners ,  והאמת היא שבחרתי בו בעיקר בגלל השם ולאור העובדה שהבחור הזו הולכת רחוק עם התלבושות שלה .  לילי ,  צרפתייה מתוקה שכמותה ,  מצלמת מאכלים מתוקים ובגדי האראג'וקו צבעוניים ,  והיא מאוד מעניינת .  יש אי שם השפעות של גראנג' ,  אם תנברו קצת .
 
מריח כמו רוח נעורים
בשישי האחרון נחגגו 19 שנים ליציאת האלבום Nevermind של נירוונה .  שני מרכיבה לכם אאוטפיט על טהרת הגראנג'

