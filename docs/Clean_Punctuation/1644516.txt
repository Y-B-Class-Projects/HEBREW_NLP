גירעון חודשי 16 ברציפות בתקציב האוצר בארה"ב ;  הסתכם ב-43 מיליארד דולר בינואר
הגירעון מתחילת שנת התקציב גבוה ב-9% לעומת שנת התקציב הקודמת-בה נרשם גירעון שיא
הגירעון בתקציב האוצר בארה"ב הסתכם בינואר ב-43 מיליארד דולר - גירעון חודשי 16 ברציפות - מסר היום משרד האוצר האמריקאי .  עם זאת ,  הגירעון היה נמוך לעומת חודש ינואר 2009 ,  אז הסתכם ב-63 מיליארד דולר.הוצאות הממשל בחודש ינואר הסתכם ב-248 מיליארד דולר - סך ההוצאות השני בגובהו מעולם שנרשם בחודש ינואר .  הכנסות הממשל הסתכמו ב-205 מיליארד דולר.מתחילת שנת התקציב שהחלה באוקטובר ,  הסתכם הגירעון בתקציב האוצר ב-430.7 מיליארד דולר ,  כ-9% יותר מהגירעון בתקופה המקבילה בשנה הקודמת ,  אשר בסופה הסתכם הגירעון בשיא של 1.42 טריליון דולר.מוקדם יותר היום ,  בנאום לציון שנה לאישור תוכנית התמריצים הכלכלים בסך 787 מיליארד דולר על ידי הממשל בארה"ב ,  אמר הנשיא ברק אובמה כי התוכנית סייעה לכלכלה האמריקאית להימנע ממיתון עמוק יותר והצילה לפחות שני מיליון משרות .  התוכנית צפויה ליצור 1.5 משרות נוספות ציין אובמה ,  אשר הוסיף כי אישורה בשנה שעברה  " לא היה החלטה קלה מבחינה פוליטית ",  אך ההחלטה התקבלה מכיוון שלא היתה ברירה אחרת .  אובמה הודה כי עבור רבים ,  התנאים הכלכליים הנוכחיים עדיין  " לא ממש מרגישים כמו התאוששות "  וכי ישנם אמריקאים רבים מדי שעדיין ללא עבודה וכי רבים אחרים מתקשים לשלם את חשבונותיהם .
 
גירעון חודשי 16 ברציפות בתקציב האוצר בארה"ב ;  הסתכם ב-43 מיליארד דולר בינואר
הגירעון מתחילת שנת התקציב גבוה ב-9% לעומת שנת התקציב הקודמת-בה נרשם גירעון שיא

