רמת הדר :  הכיפות הסרוגות ימשיכו לנהור 
מדד השכונה
 >  >  מאז הקמתה בשנות ה-90 מהווה שכונת רמת הדר שבגבעת שמואל מוקד משיכה לבני הזרם הדתי-לאומי .  החשיבות הרבה שמקנה פלח אוכלוסייה זה לקהילתיות היא הגורם העיקרי לגידולה המהיר של השכונה - ולעליות המחירים של השנים האחרונות .  מאפיין זה ומיקומה המרכזי ,  ליד צירי תחבורה ראשיים ,  הם הבסיס להערכות שעליות אלה יימשכו גם בשנים הקרובות ,  אם כי בקצב מתון יותר .  מיקום :  שכונת רמת הדר ממוקמת בחלקה המזרחי של גבעת שמואל - בין רחוב דרך המלך ממזרח ,  רחוב ש"י עגנון מצפון ,  רחוב הזיתים ממערב והרחובות זבולון המר וארי צבי גרינברג מדרום .  היסטוריה :  רמת הדר הוקמה ב-1993 על שטחי פרדסים .  השכונה גבוהה ביחס לשאר העיר ,  ומכאן שמה .  את השכונה עדיין מעטרים כרמי זיתים בני 100 שנה .  מאז הקמתה היא ממשיכה להתפתח ולמעשה  " אחראית "  לקצב הגידול המהיר באוכלוסיית גבעת שמואל .  תכנון ובנייה :  שטח השכונה הוא 520 דונם ,  ומתגוררים בה 2,200 בתי אב עם 9,500 תושבים .  השכונה מאופיינת בבנייה רוויה-גבוהה בשילוב דו-משפחתיים שהוקמו בפאתיה .  לאורך השכונה ,  מצפון לדרום ,  עוברים שני רחובות עיקריים :  יוני נתניהו ומנחם בגין ,  שתוכננו כך שהמעגל הפנימי של הרחובות  " סוגר "  על גינות נוי ומרכז מסחרי .  במעגל החיצוני נבנו מגדלי מגורים יוקרתיים .  מדובר בבניינים בני 9-22 קומות עם דירות מרווחות בסטנדרט גבוה - דירות-גג ,  פנטהאוזים  ( כוללים מרפסות בשטח 60-100 מ"ר )  ,  וכן דופלקסים וטריפלקסים מפוארים של 6-7 חדרים .  לבניינים מבואות מפוארים ,  והם כוללים חדרי אירועים  ( הרצאות ,  ימי הולדת )  ,  2-3 מעליות וחניונים תת-קרקעיים .  מסביב לבנייה הרוויה ,  ברחובות צדדיים ושקטים  ( הולנדיים )  ,  הוקמו דו-משפחתיים הכוללים שלושה-ארבעה מפלסים .  השטח הבנוי של הבתים הוא 180-300 מ"ר ,  והם הוקמו על מגרשים של כ-300 מ"ר .  קיימת תוכנית להרחבת השכונה - 1,800 יחידות דיור שייבנו כך שהשכונה תגיע עד כביש 431 מדרום .  תוכנית זו מעוכבת בבג"ץ ,  בשל עשרות התנגדויות שהגישו תושבי השכונה .  מוסדות ציבור :  ברמת הדר ניתן למצוא גני ילדים עירוניים ופרטיים ,  בי"ס ממלכתי- דתי ,  בתי כנסת ,  מקוואות ,  שירותי בריאות ,  מוסדות פיננסיים ,  מרכז מסחרי ופארק .  במרכז השכונה ניתן להירגע בפארק רמון ולפני כשנתיים החל לפעול בה קניון הגבעה - קומפלקס מסחרי הכולל חנויות ,  בתי קפה ,  סופרמרקט ,  בנקים וסניף דואר שיפתח בקרוב .  בימים אלה נבנה בסמוך לשכונה קאנטרי קלאב שעתיד להיפתח בקיץ הקרוב .  אוכלוסייה :  השכונה מאופיינת בתושבים מהזרם הדתי-לאומי במעמד סוציו-אקונומי גבוה .  מרביתם אקדמאים ובעלי מקצועות חופשיים ,  כמו רופאים רואי חשבון ועורכי דין .  החשיבות הרבה של הקהילתיות בקרב בני  " הכיפות הסרוגות "  היא הגורם העיקרי לגידול המהיר במספר תושבי השכונה - כשרבים הגיעו בשיטת  " חבר מביא חבר ".  רמת הדר נחשבת כיום אחד המרכזים של הכיפות הסרוגות .  בשכונה מתגורר גם ראש עיריית גבעת שמואל ,  יוסי ברודני .  דינמיקת מחירים :  רמת המחירים ברמת הדר עלתה בשנים האחרונות בקצב שנתי של 15%-20% .  רמת הדר קרובה לצירי תחבורה ראשיים :  כביש 4 וכביש מכבית  ( 471 )  .  ההערכות הן כי הביקוש לבתים ברמת הדר ימשיך להיות גבוה מההיצע בשנים הקרובות ,  כך שמחירי הבתים ימשיכו לעלות .  דירת 4 חדרים בשטח 108 מ"ר נמכרה בינואר 2010 תמורת כ-1.5 מיליון שקל .  ב-2009 נמכרה דירה דומה בשטח 112 מ"ר ב-1.3 מיליון שקל ,  ב-2008 נמכרה דירה דומה ב-1.14 מיליון שקל וב-2007 - בכ-950 אלף שקל .  דירת 5 חדרים בשטח 130 מ"ר נמכרה ב-2009 תמורת 1.85 מיליון שקל .  ב-2008 נמכרה דירת דומה בשטח 134 מ"ר ב-1.5 מיליון שקל ,  וב-2007 - ב-1.365 מיליון שקל .  דו-משפחתי ,  280 מ"ר בנוי על מגרש של 300 מ"ר ,  עם מרתף ,  נמכר כיום בכ-3.5 מיליון שקל .  ב-2009 נמכר נכס דומה ב-3.2 מיליון שקל .  - סייעו בהכנת הכתבה :  אילן אפשטיין זכיין אנגלו סכסון בקעת אונו ,  ועו"ד גדי לזר בעלים ומנהל תיווך נכסי הגבעה

רמת הדר :  הכיפות הסרוגות ימשיכו לנהור 
מדד השכונה

