חינוך מיני :  ביה"ס באילינוי עם 78 תאומים
בתיכון בארה"ב נמצא ריכוז חריג בגובהו של תאומים :  39 זוגות תאומים ,  ולעתים שלישיות ,  מאכלסים את ספסל הלימודים .  גם במחוז כולו אחוז התאומים גדול פי 3 מבאוכלוסיה הרגילה
ברנדון וברנדה וולש מ-90210 כבר לא לבד .  בבית הספר התיכון במחוז קוק באילינוי שבארצות הברית גם המורים וגם התלמידים כבר רגילים לראות כפול .  בבית הספר ניתן למצוא לא פחות מ- 39 זוגות של תאומים .  
גורמים במדינת אילינוי דיווחו כי בפרבר כולו אחוז התאומים ו/או השלישיות הוא 3% ,  כמעט פי שלושה מהממוצע באוכלוסייה הכללית .  אחוז זה נשמר כבר קרוב לעשרים שנה ,  כך מדווחים גורמים במחלק הבריאות של המדינה .  
שמו של בית הספר , " פאלוס הילס ",  הולך לפניו בנושא הקירבה המשפחתית שבין חלק גדול מתלמידיו ,  וכך נערכים בבית הספר טקסים למכביר החוגגים את התופעה החריגה .  
בין זוגות התאומים בתיכון לומדים אנדרו ומאט וויטק ,  שזכו לתהילה מקומית בעקבות נסיבות לידתם המיוחדות :  אף על פי שהם תאומים ,  כל אחד מהם נולד במקום אחר . 
" הלידה שלנו הקדימה בשבעה שבועות ",  אמר מאט . "  אמא שלנו אומרת שהיא בדיוק התכוננה לקראת יציאה לבית החולים ,  ולפתע ,  היא נכנסה לצירים ,  ואחי אנדרו נולד ".  שני אמבולנסים הגיעו ויילדו את התאום הראשון בהצלחה .  אך מאט  " העקשן "  נשאר ברחמה של אמו למשך שעה נוספת ועוד ארבע דקות ,  ובזמן זה צוות עזרה ראשונה פינה את אמו לבית החולים ,  שם נולד .
 
חינוך מיני :  ביה"ס באילינוי עם 78 תאומים
בתיכון בארה"ב נמצא ריכוז חריג בגובהו של תאומים :  39 זוגות תאומים ,  ולעתים שלישיות ,  מאכלסים את ספסל הלימודים .  גם במחוז כולו אחוז התאומים גדול פי 3 מבאוכלוסיה הרגילה

