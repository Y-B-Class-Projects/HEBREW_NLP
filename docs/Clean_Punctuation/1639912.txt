מי י-שלם ? 
פרשן חדשות 2 אמנון אברמוביץ' לא התנצל על דברים שאמר בנוגע לקשר בין נתניהו לאדלסון ולמרכז שלם ,  עתה תובע המרכז את אברמוביץ' וחדשות 2 על 4 מיליון שקלים
מרכז שלם בירושלים הגיש היום לבית המשפט המחוזי בירושלים תביעת לשון הרע על סך ארבעה מיליון שקל נגד חברת החדשות של ערוץ 2 ופרשנה אמנון אברמוביץ' .  בתביעה שהוגשה באמצעות עורכי הדין נדב העצני ואורית יפת ממשרד פוריס העצני רוזנברג ושות' טען המרכז כי טענותיו של אברמוביץ ,  לפיהן המרכז הוא חלק מקשר הון ושלטון ושהוא משמש צינור מימון בין בעל העיתון ישראל היום שלדון אדלסון וראש הממשלה בנימין נתניהו ,  חסרות כל בסיס .
 במהדורת  " אולפן שישי "  ששודרה לפני כשבועיים הציג אברמוביץ' את הקשר לכאורה בין הגופים ,  כינה את מרכז שלם מכון מ-שלם ואף טען כי קשר זה יהיה  " הכבד בתיקים שיונח על שולחן היועץ המשפטי לממשלה ".  בעקבות הפרסום פנו המרכז ואדלסון לחברת החדשות ואברמוביץ' בדרישות לפרסום הבהרה והתנצלות ,  ובהן טענו כי בניגוד לדבריו של אברמוביץ' אדלסון מעולם לא היה בעל המכון או חבר בהנהלה או בחבר הנאמנים שלו .  בתביעתו חזר מרכז שלם על הדברים והדגיש כי אדלסון היה בקשר עם המרכז במשך פחות משלוש שנים ,  וזאת כבעל קרן שתרמה למרכז לשם הקמת מכון למחקרים אסטרטגיים בלבד .
 בנוסף ,  הזכיר המרכז בתביעתו את החיבור שעשה אברמוביץ' בין ארבעה אישי ציבור לקשר הפסול לכאורה במכון אדלסון ,  ובהם נתן אשל שכלל לא היה קשור למרכז שלם .  שגריר ישראל בארצות הברית מייקל אורן נמצא במרכז מזה למעלה מעשר שנים אך מעולם לא קיבל מימון ממכון אדלסון או מקרן אדלסון .  נתן שרנסקי ומשה יעלון ,  שהוצגו גם הם בדבריו של אברמוביץ' ,  החלו לכהן כעמיתים במרכז ,  כל אחד בנפרד ,  זמן רב לפני נוצר הקשר עם אדלסון .  
מרכז שלם הוא מכון מחקר וחינוך בירושלים .  למרכז הוצאת ספרי עיון ,  כתב העת  " תכלת ",  עמיתים חוקרים ,  כנסים בינלאומיים וקשרי אקדמיה עם אוניברסיטאות ברחבי העולם .  לטענת המרכז ,  עצם הפרסום ב  " אולפן שישי "  בוצע ללא כל פניה אליו לבירור העובדות או לבקשת תגובתו .  בתביעה טען מרכז שלם כי בעקבות הפרסום פורסמו ידיעות נוספות בכלי תקשורת אחרים שהגדילו את הנזק ,  שחמור במיוחד בתקופה האחרונה מאחר שהמרכז מצוי בהליכים מול הרשויות לקראת הכרה בו כמוסד להשכלה גבוהה המוסמך להעניק תארים .
 אמנן אברמוביץ מסר שטרם קיבל את כתב התביעה והוסיף : " שמעתי ,  ואם ניאלץ להגיע לבית המשפט נאמר את דברינו ".  טרם התקבלה תגובת חברת החדשות של ערוץ 2 .
 
מי י-שלם ? 
פרשן חדשות 2 אמנון אברמוביץ' לא התנצל על דברים שאמר בנוגע לקשר בין נתניהו לאדלסון ולמרכז שלם ,  עתה תובע המרכז את אברמוביץ' וחדשות 2 על 4 מיליון שקלים

