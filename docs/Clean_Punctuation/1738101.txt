עד ראש הגג 
הן מעלות את איכות הפרויקט ,  מושכות רוכשים חזקים ונהפכו לסממן יוקרה בולט :  דירות הפנטהאוז נהפכו עם השנים למוצר חובה בכל מגדל מגורים ,  ושוק הנדל"ן התל אביבי מוכיח כי יש בעיר דרישה לפנטהאוזים גם במחירים של 50-100 מיליון שקל
 >  >  דירת פנטהאוז היא מוצר חדש יחסית בנוף הנדל"ן הישראלי .  עד לפני 30 שנה היו הפנטהאוזים מוצר נדיר בישראל ונחלתם של העשירים בלבד .  הציבור לא היה מודע לסוג זה של דירות וחברות הבנייה הגיעו למסקנה שלא ניתן לגבות מהן מחיר ראוי ,  ולפיכך העדיפו שהקומה האחרונה של הבניין תהיה זהה לקומות שמתחתיה .  ואולם כיום לעשות דבר כזה יהיה בגדר חטא - שוק הנדל"ן עבר שינוי קיצוני ודירות הפנטהאוז נהפכו למוצר חובה בכל פרויקט מגורים .  מהו בעצם פנטהאוז ?  עקב היוקרה המתלווה אליו ,  יזמים נוהגים לפזר את התואר פנטהאוז לדירות רבות בבנייניהם ,  אך ההגדרה של פנטהאוז ברורה :  מדובר בדירה הממוקמת במפלס העליון של הבניין וכוללת מרפסת צמודה וגדולה .  המחמירים גורסים כי פנטהאוז  " כשר למהדרין "  אמור להיות יחידה בקומה בת מפלס אחד .  המקילין גורסים כי די שהדירה תהיה בקומה האחרונה של הבניין כדי שתיחשב לפנטהאוז ,  ובלבד שתלווה במרפסת גדולה . " דירות הפנטהאוז מעלות את איכות הפרויקט ,  מושכות רוכשים חזקים ויש להן ערך כלכלי מובהק ",  אומר האדריכל משה צור . " בהדרגה ,  היזמים החלו להבין את המשמעות של הפנטהאוז ולא הסתפקו בדירה אחת או שתיים החולשות על קומה שלמה ,  ודרשו יותר .  תכנון של הבניין באופנים מיוחדים איפשר בנייה של כמה סוגי פנטהאוזים ".  בירת הפנטהאוזים של ישראל היא תל אביב .  שוק הנדל"ן בעיר מוכיח שיש דרישה לפנטהאוזים במחירים של 50-100 מיליון שקל ועשרות עסקות כאלה נסגרו בשנתיים האחרונות .  עסקות אלה מהוות ,  בין היתר ,  מקדמי מכירות של פרויקטים וממצבות את הפרויקט כיוקרתי ביותר .  לפני כשנה ,  למשל ,  נמכר הפנטהאוז בפרויקט sea one ברחוב הרברט סמואל ב-110 מיליון שקל .  באחרונה אף רכש המיליארדר אייל עופר דירה החולשת על שתי קומות במגדל שמקימה חברת עופר נכסים בבעלות משפחת עופר ,  גם כן ברחוב הרברט סמואל ,  תמורת 115 מיליון שקל .  ואולם סקירה מהירה של שוק הפנטהאוזים התל אביבי מראה שלא חייבים להיות מולטי-מיליונרים כדי לרכוש דירה שכזו .  בשיתוף אתר yad2 ומתווכים הפועלים באזור איתרנו כמה דירות פנטהאוז שמוצעות כיום למכירה בתל אביב .  33.3 מיליון שקלבית הזכוכית מיקום :  רחוב קויפמן  ( בית הטקסטיל )  קומה :  4 שטח הדירה :  800 מ"ר גודל המרפסת :  120 מ"ר הנוף :  נוף פנורמי לים דמי ניהול ואחזקה :  8,000 שקל בחודש תקרת הדירה היא בגובה של כשישה מטרים ,  אין בה קירות חיצוניים והיא מוקפת קיר זכוכית המשקיף לים .  הדירה היא במפלס אחד וכוללת ,  בין היתר ,  בריכה פרטית מקורה ,  סאונה ,  ג'קוזי וחדר הקרנה .  הפנטהאוז הוא בבעלות תושב חוץ שרכש את הדירה לפני כמה שנים ומשתמש בה כדירת נופש .  באחרונה הוא רכש דירה אחרת בישראל ולא פחות יוקרתית .  המחיר המבוקש - 9 מיליון דולר  ( 33.3 מיליון שקל לפי שער של 3.7 שקלים לדולר )  - נקבע לפי סקר נכסים שנעשה באזור .   ( הדירה נמכרת באמצעות יניב רחמים ,  תיווך ושיווק נכסים ופרויקטים ענק הנדל"ן )  25 מיליון שקלשקטה ומרכזית מיקום :  רחוב דובנוב קומה :  7 שטח הדירה :  460 מ"ר גודל המרפסת :  130 מ"ר הנוף :  360 מעלות של נוף עירוני מלא דמי ניהול ואחזקה :  300 שקל בחודש הדירה ממוקמת במרכז העיר ,  אך באזור שקט וקרוב למרכזי תרבות ובילוי .  יש בה שבעה חדרי שינה ,  ארבעה חדרי שירותים ומקלחת ,  תקרות גבוהות  ( 3.40 מטרים )  ,  שואב אבק מרכזי ,  חימום תת-רצפתי וריצוף מעץ בקומת המגורים .  לדירה שלושה מקומות חנייה בבניין .   ( הדירה נמכרת באמצעות יעלי פלץ מנדל"ן בשינקין )  5.5 מיליון שקלשיפוץ במיליון שקל מיקום :  רחוב אלכסנדר ארגוב בשכונת המשתלה בתל אביב קומה :  2-3 שטח הדירה :  170 מ"ר גודל המרפסת :  80 מ"ר הנוף :  לפארק השכונתי דמי ניהול ואחזקה :  2,200 שקל בחודש הדירה היא דופלקס-פנטהאוז  ( פנטהאוז בשני מפלסים )  שעברה לפני כשנה שיפוץ מושקע בכמיליון שקל .  היא כוללת ארבעה חדרי שינה וסלון ,  מעוצבת בריצוף באיכות גבוהה ,  עם פסיפס באמבטיה ובעלת חלון בתקרת הסלון ,  שמספק אור במשך כל שעות היום .  הבניין שבו נמצאת הדירה הוא יוקרתי וכולל ,  בין היתר ,  בריכה אולימפית ,  ג'קוזי ,  סאונה רטובה ויבשה ,  שומר במשך 24 שעות ביממה ואיש תחזוקה .   ( הדירה נמכרת באמצעות אסי בר ממשרד דור נכסים ברמת גן )  11 מיליון שקלפסיפס ועיצובים סיניים באמבטיה מיקום :  רחוב המליץ קומה :  קומות חמישית ושישית שטח הדירה :  250 מ"ר גודל מרפסת :  70 מ"ר בקומה עליונה הנוף :  360 מעלות ,  נוף עירוני דמי ניהול ואחזקה :  כ-550 שקל הדירה נמצאת בבניין חדש בן חמש שנים סמוך לגן מאיר במרכז תל אביב .  הפנטהאוז תוכנן ונבנה לזוג ,  ולכן הוא כולל שני חדרי שינה בלבד .  כל שירותי האירוח והלינה ממוקמים בקומה הראשונה ,  והקומה השנייה כוללת שני חדרי עבודה ,  מטבחון ,  שירותים ומרפסת היקפית של 360 מעלות .  לדירה שתי חניות בבניין ומעלית פנימית - היישר לתוך הדירה והמוסתרת בדלתות מעוצבות .  העיצוב נעשה על ידי אדריכלית המתמחה בעיצוב גלריות ,  והוא כולל פסיפס באמבטיה ,  פרקט שחור מוגבה בחדר השינה ,  פרקט ,  חלונות לאורך כל הדירה וארונות עם עיצובים סיניים בכל האמבטיות .   ( הדירה נמכרת באמצעות דניאל שמר ועדנה רוברטס מסוכנות התיווך קונקשן )  7.5 מיליון שקלחדר שינה בגודל 50 מ"ר מיקום :  רחוב הגנים ,  על הגבול של שכונת תל ברוך צפון עם רמת השרון קומה :  16 שטח הדירה :  200 מ"ר גודל המרפסת :  100 מ"ר הנוף :  נוף עירוני לתל אביב ,  פתח תקוה ,  רמת גן ,  נתניה והים דמי ניהול ואחזקה :  כ-500 שקל מחיר מבוקש :  7.5 מיליון שקל הדירה היא הגבוהה באזור ,  כאשר כל הבניינים בשכונה הם עד עשר קומות בלבד .  הפנטהאוז נמצא במפלס אחד והיציאה למרפסת נעשית מהסלון ,  יש בו תקרות גבוהות והעיצוב הוא בגוונים בוהקים של צבע סגול מטאלי ופסיפס .  בדירה חדר שינה ענק בשטח של כ-50 מ"ר ,  שני חדרי שינה נוספים וחדר עבודה .  בבניין שתי חניות מקורות ,  עמדת שומר ומצלמת אבטחה .  היות שלא מדובר בבניין פאר ,  עלויות תחזוק הדירה נמוכות יחסית ולא ברמות של מגדל יוקרה .   ( הדירה נמכרת באמצעות דניאל שמר ועדנה רוברטס מסוכנות התיווך קונקשן )  9.6 מיליון שקלללכת אל המים מיקום :  רחוב הירקון קומה :  22 שטח הדירה :  194 מ"ר גודל המרפסת :  50 מ"ר הנוף :  נוף פנורמי לים ,  מיפו עד הרצליה דמי ניהול ואחזקה :  כ-2,400 שקל בחודש הדירה עוצבה כך שהיא כוללת חדר שינה אחד בלבד עם מרפסת בשטח של 10 מ"ר ,  ובשאר הדירה חלל ריק שבו סלון ומטבח .  הבניין כולל ,  בין היתר ,  חדר כושר ,  בריכת שחייה ,  לובי מפואר ואולם כנסים .  בעלי הפנטהאוז מחזיקים בדירה צמודה נוספת המוצעת אף היא למכירה ,  כך שניתן לרכוש את שתי הדירות ולחברן ליחידה של 316 מ"ר ,  תמורת 3.4 מיליון דולר .  המחיר - 2.6 מיליון דולר  ( 9.6 מיליון שקל לפי שער של 3.7 שקלים לדולר )  - נקבע לפי הקרבה לים ובשל המיקום היוקרתי שבו היא נמצאת ברחוב ירקון - מול שגרירות ארה"ב .   ( הדירה נמכרת באמצעות רותי אינצ'י נכסים )  100 מיליון שקל1,000 מ"ר בלב העיר מיקום :  רחוב בארי פינת נהרדעא  ( פרויקט בארי נהרדעא )  קומה :  30-31 שטח הדירה :  1,000 מ"ר גודל המרפסת :  80 מ"ר הנוף :  כיכר המדינה ,  מרכז תל אביב ועד לים דמי ניהול ואחזקה :  כ-14 אלף שקל בחודש  ( לפי 14 שקל למ"ר )  כמעט שלא ניתן למצוא דירה בגודל כזה בעיר .  הפנטהאוז נבנה על שתי קומות ברמת מעטפת מתוך כוונה לאפשר תכנון פנים חופשי ללא מגבלות .  לדירה ארבעה כיווני אוויר והיא תוכננה על ידי האדריכל משה צור .  הבניין נמצא בלב תל אביב ,  באזור בנוי עם דרכי גישה ברגל לכל מקום ,  וכולל בריכת שחייה ,  חדר כושר ,  מועדון דיירים ושמירה 24 שעות .  3.6 מיליון שקללגור בדירה תוצרת ארמאני מיקום :  שדרות יצחק אלחנן  ( פרויקט נוה צדק על הים של צמח המרמן ויורוקום נדל"ן )  קומה :  30 שטח הדירה :  578 מ"ר גודל המרפסת :  115 מ"ר הנוף :  נוף פנורמי לים דמי ניהול ואחזקה :  כ-8,000 שקל בחודש  ( לפי 14 שקל למ"ר )  מדובר בפרויקט שנמצא כעת בבנייה .  הדירה נמצאת במפלס אחד וממוקמת בשכונת נוה צדק הציורית ונמצאת במרחק 400 מטר משפת הים .  תכנון הדירה נעשה על ידי המעצב האיטלקי ג'ורג'יו ארמאני - מרמת הברגים עד התאורה .  בדירה מערכת בית חכם אוטומטית והיא כוללת ג'קוזי משיש לעשרה אנשים על הגג הצופה לים .  76 מיליון שקלסוויטה על הגג מיקום :  רחוב מונטיפיורי  ( פרויקט הבית ברחוב מונטיפיורי של חברת אטרקצ'י )  קומה :  4-5 שטח הדירה :  100 מ"ר גודל המרפסת :  15 מ"ר בקומה תחתונה ומרפסת גג של 55 מ"ר בקומה עליונה הנוף :  לים דמי ניהול ואחזקה :  כ-450 שקל בחודש מדובר בפרויקט בוטיק הנמצא כעת בבנייה וממוקם בלב המרקם ההיסטורי של העיר הלבנה ,  דקות הליכה מאזורי תרבות ,  בילוי וקניות .  זהו דופלקס-פנטהאוז עם ארבעה חדרים בחלק התחתון וסוויטה בקומת הגג המרווחת .  לדירה תקרה בגובה שלושה מטרים והיא מאובזרת ,  בין השאר ,  בריצוף מגרניט פורצלן ותריסי גלילה חשמליים בכל הדירה .  במחיר הדירה כלולה חנייה תת-קרקעית כפולה ,  מצרך נדיר באזור זה של תל אביב .  39 מיליון שקלחלל אחד הפונה אל הים מיקום :  רחוב הרברט סמואל  ( פרויקט sea one של אורנים ואלקטרה נדל"ן )  קומה :  20 שטח הדירה :  300 מ"ר גודל המרפסת :  30 מ"ר הנוף :  לים ולאורך הטיילת - יפו והמרינה של תל אביב דמי ניהול ואחזקה :  כ-4,400 שקל בחודש  ( לפי כ-14 שקל למ"ר )  מדובר בפרויקט שנמצא כעת בבנייה .  הדירה תכלול שלושה חדרי שינה ותיבנה באיכות גבוהה ללא עמודים תומכים באמצע הדירה ,  כאשר כל החדרים יפנו לכיוון הים .  מלבד נוף פנורמי ,  מתוכננות תקרות גבוהות בגובה של שישה מטרים .  הבניין שבו נמצאת הדירה יהיה חצי בית מלון וחצי מבנה מגורים ,  עם הפרדה ברורה של שני השימושים - חניון נפרד ,  מעליות נפרדות ולובי כניסה מפואר ונפרד .  עם זאת ,  הדיירים ייהנו משירותים של מלון חמישה כוכבים .
 
עד ראש הגג 
הן מעלות את איכות הפרויקט ,  מושכות רוכשים חזקים ונהפכו לסממן יוקרה בולט :  דירות הפנטהאוז נהפכו עם השנים למוצר חובה בכל מגדל מגורים ,  ושוק הנדל"ן התל אביבי מוכיח כי יש בעיר דרישה לפנטהאוזים גם במחירים של 50-100 מיליון שקל

