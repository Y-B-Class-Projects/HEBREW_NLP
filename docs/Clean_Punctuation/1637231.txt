יו"ר רשות ניירות ערך בבריטניה בדאבוס :  הפיקוח על הבנקים צריך להיות דומה יותר לסין
לורד אדייר טרנר הציג את תוכניתו להידוק הרגולציה על מגזר הפיננסים בבריטניה
לורד אדייר טרנר ,  יו"ר הרשות לניירות ערך בבריטניה  ( fsa )  אמר כי על הרשות הרגולטורית במדינה להתערב בעתיד ולפקח על הבנקים בצורה דומה לזו הנערכת בסין ,  אם ברצונה למנוע בועות נכסים .  את הדברים אמר טרנר במסגרת פאנל בכנס הכלכלי העולמי בדאבוס שבשווייץ .  טרנר אמר כי רשות ניירות ערך צריכה להקים ועדה שתכנס מומחים מהבנק המרכזי של בריטניה ,  ה-fsa וכלכלנים עצמאיים חיצוניים ותפקח ביתר זהירות על בנקי ההלוואות .  הוועדה תהיה אחראית על קביעת יחסי הפיקדונות על ההלוואות ודרישות הון .  הערותיו של טרנר מהוות שלב נוסף בכוונת ממשלת בריטניה לערוך רפורמה בענף הרגולציה למגזר הפיננסי .  אם תוכניתו תאומץ על ידי הממשלה ,  תהיה משמעות הדבר שהבנקים יפעלו תחת פיקוח הדוק וחודרני הרבה יותר .
 
יו"ר רשות ניירות ערך בבריטניה בדאבוס :  הפיקוח על הבנקים צריך להיות דומה יותר לסין
לורד אדייר טרנר הציג את תוכניתו להידוק הרגולציה על מגזר הפיננסים בבריטניה

