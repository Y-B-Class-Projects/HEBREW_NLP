חטפה את בנה מאביו ומכשירה הסלולרי הוחרם
ערעורה אם לקטין שחטפה את בנה מאביו למרות צו בית משפט ושמכשירי הטלפונים הסלולריים שלה ומחשביה הוחרמו ממנה נדחה בבית המשפט המחוזי בבאר שבע
אם לקטין שחטפה את בנה לא תוכל לקבל בחזרה את הטלפונים הניידים והמחשבים שלה ,  שהוחרמו בצו של בית הדין לעניני משפחה ,  כך קבעה היום  ( שלישי )  שופטת בית המשפט המחוזי בבאר שבע ,  צילה צפת .  בית המשפט המחוזי התבקש לאשר הגשת ערעור מצידה של האם על החלטת בית המשפט לעניני משפחה ,  שנתן את הצו ללקיחת המכשירים .
 הבקשה נדחתה ,  בנימוק שהצו מאפשר אמנם חדירה פולשנית לחייה הפרטיים של האישה ,  אך הדבר נעשה לאור אי עמידתה בהחלטה אחרת של בית המשפט ,  המחייבת אותה להחזיר את בנה אל אביו ,  ממנו התגרשה זה לא כבר .  
האישה טענה בבקשת רשות הערעור ,  כי הצו שניתן להחרמת המכשירים ,  ניתן במעמד צד אחד ,  תוך ביזיון בית הדין ולמילוי פסק דין של בית המשפט .  לדבריה ,  הצו בוצע 10 חודשים לאחר שניתן ,  בעת שהיא עצמה לא היתה בבית .  היא סיפרה בבקשת הערעור שעורך הדין של הגרוש שלה ,  הגיע עם שני שוטרים לביתה כשהיא נעדרה ממנו .  הם החרימו משם מחשבים אישיים ,  מכשירי טלפון ניידים וכן את המחשב של אביה .  
עוד היא טענה ,  כי חומרים המצויים במחשב עלולים להפלילה והיא אינה חייבת למסרם ,  מה גם שאין בסמכותו של בית משפט לענייני משפחה ליתן צו חיפוש ותפיסה ועל כן הצו בטל מעיקרו .  עוד נטען כי הצו אינו חוקתי באשר במחשב מצויים חומרים אישיים והנוגעים לקו ההגנה במשפט הפלילי וחשיפתם פוגעת בזכות לפרטיות כמו גם פוגעת בקו הגנתה .
 בעלה לשעבר של האישה ,  ביקש את הוצאת הצו במסגרת אמנת האג להחזרת ילדים חטופים .  בית המשפט לעניני משפחה ,  קיבל את בקשתו והורה על החזרתו המיידית של הקטין לידי האב .  פסק הדין אושר גם על ידי בית המשפט העליון ,  אולם האם מפרה למעלה משנה וחצי את פסק הדין ,  מעלימה את הקטין ובכך מסכלת את ביצוע הצו וחמור מכך ,  גורמת לנזק חמור לקטין .
 בהתייחסה לטענת האישה ,  שהצו גרם לפגיעה בפרטיותה הבהירה השופטת צפת ,  כי זכות זו נסוגה נוכח זכות בנה לקיום פסק הדין להשיבו לאביו : " האישה רשאית לפנות לבית המשפט לעניני משפחה בבקשה מתאימה לסייג את הצו ,  באופן שיגרום לפגיעה מינימלית בפרטיותה ,  הוא הדין גם באשר לטענותיה בעניין זכותה לחיסיון מפני הפללה עצמית ",  כתבה צפת .  היא הוסיפה ,  שהנימוק של ביזיון בית הדין אינו עומד לה לזכות ,  בגלל העובדה שהוא נעשה בתביעה אחרת ולא בתביעה הנדונה מולה .  

חטפה את בנה מאביו ומכשירה הסלולרי הוחרם
ערעורה אם לקטין שחטפה את בנה מאביו למרות צו בית משפט ושמכשירי הטלפונים הסלולריים שלה ומחשביה הוחרמו ממנה נדחה בבית המשפט המחוזי בבאר שבע

