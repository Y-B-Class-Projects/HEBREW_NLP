בן 49 אנס נערה במשך שנים ואיים על חייה
בית המשפט המחוזי בת"א הרשיע גבר תושב המרכז ,  שאנס נערה בת 15 במשך ארבע שנים ,  במהלכן נעל אותה בדירה ששכר ,  כפה עליה ללמוד תורה ואף ניסה לרצוח אותה
בית המשפט המחוזי בתל אביב הרשיע היום  ( חמישי )  תושב המרכז בן 49 ,  בעבירות של אונס ,  מעשה סדום ,  בעילה אסורה וניסיון רצח בתקיפה של נערה במשך ארבע שנים ,  מאז שהיתה בת 15 .  
לפי כתב האישום ,  הכיר הגבר את המתלוננת בשנת 2001 ,  בזמן שניהל מערכת יחסים עם אחותה .  לאחר מספר חודשים נפרד מהאחות ,  והחל להתרועע באופן קבוע עם המתלוננת ולבקרה בפנימיה בה שהתה .  במהלך הכרותם אנס את הצעירה פעמים רבות ברכבו ובדירתו וביצע בה שורה של עבירות מין .  באחד המקרים אנס אותה ברכבו בפארק בתל אביב ,  ומכשניסתה להתנגד לו ,  הכה וחנק אותה ,  והפסיק רק כשסימנה לו שלא תזעיק עזרה .  ולאחר כן איים כי אם תספר על המקרה ,  ירצח אותה .  
כשהגיעה הנערה לגיל 18 העביר אותה לדירה ששכר ,  ונהג לנעול אותה בדירה כשיצא בבוקר לעבודה .  כשהביעה את מורת רוחה מהכליאה ,  אמר לה : " תצעקי עד מחר ,  אין מי שישמע אותך ".  ב-2005 החליט לרשום אותה ללימודים במדרשה בירושלים ,  על מנת לחזק את אמונתה בדת ולשכנעה להתחתן עימו ,  באותו הזמן המשיך לאנוס אותה תדיר .
 לפני כשנתיים וחצי ניגש לצעירה בזמן שהלכה ברחוב בבני ברק בלווית חברים .  הוא ביקש לשוחח עמה ,  והשניים נכנסו לבניין סמוך ,  שם תקף וחנק אותה ,  מטיח לבנה בראשה .  המתלוננת הובהלה לבית החולים ,  כשהיא מחוסרת הכרה ומונשמת וסובלת מחבלות בידיה ,  ברגליה ,  בגולגולתה ,  בפנים ובצווארה .
 הנאשם טען במשפט שהשניים קיימו יחסי מין בהסכמה לאחר שהנערה הגיעה לגיל 18 ,  והכחיש שכפה עליה יחסי מין או שניסה לרצוח אותה .  לטענתו מדובר בעלילת שווא שרקמה הצעירה .  
השופטים קבעו שגרסתה של המתלוננת אמינה והחליטו להרשיעו ,  אולם טרם נקבע תאריך למתן גזר הדין במשפט . " גרסתו של הנאשם אינה ראויה לכל אמון ולו גם משום שלא מצאנו כל בסיס לטענת ההגנה המרכזית אותה העלה ,  לפיה המתלוננת רקמה נגדו עלילת שווא ".  הם הוסיפו שגרסתו  " שקרית ומופרכת על פניה ,  בשים לב לעובדה ,  כי הנאשם הצר את צעדיה של המתלוננת ,  מנע ממנה היכרויות חדשות ,  ודרש ממנה כי תהיה נאמנה אך ורק לו ".  עוד כתבו כי אין בלבם ספק כי הנאשם היה מודע לחוסר הסכמתה של המתלוננת למעשים המיניים שכפה עליה .
 
בן 49 אנס נערה במשך שנים ואיים על חייה
בית המשפט המחוזי בת"א הרשיע גבר תושב המרכז ,  שאנס נערה בת 15 במשך ארבע שנים ,  במהלכן נעל אותה בדירה ששכר ,  כפה עליה ללמוד תורה ואף ניסה לרצוח אותה

