 " מדוניאנין לא תורם כמעט כלום "
 במכבי ת"א התאכזבו מאוד מהיכולת של הבוסני : " עושה טובה שהוא משחק ".  קולאוטי השתולל : " למה תמיד אני מוחלף ?  "
 במכבי תל אביב ניסו לשדר אווירה רגועה למרות שהקבוצה לא היטיבה לשחק אתמול ב-0:0 נגד הפועל חיפה ,  כשרק יכולת מצוינת של לירן שטראובר בין הקורות מסייעת לה לחזור הביתה עם נקודה .  מי שכן היה עצבני בסיום המשחק הוא החלוץ רוברטו קולאוטי ,  שהוחלף בדקה ה-69 ,  ירד בזעם היישר לחדר ההלבשה ולא שכח לבעוט בבקבוק מים שהיה על הדשא ,  להלום בחוזקה על דלת הכניסה של חדרי ההלבשה ולחבוט באגרופו על קיר סמוך .  רק התערבות של מנהל הקבוצה ,  אבנר טוויטו ,  גרמה לכך שהחלוץ יחזור לספסל .
 גם אחרי סיום המשחק קולאוטי סירב להירגע ואמר למספר שחקנים  : " למה תמיד מחליפים אותי ?  אני לא היחיד כאן שלא בכושר .  אני לא מקבל כדורים בכל המשחק ,  בגלל זה אני לא כובש ".  נכון לעכשיו במועדון לא מתכננים לנקוט בצעדים משמעתיים כנגד השחקן .  מי שספג אמש ביקורות היה הקשר האריס מדוניאנין ,  שחזר להרכב אחרי שהיה מחוץ לסגל במשחק הקודם . " לפעמים זה נראה כאילו הוא עושה טובה שהוא משחק .  הוא לא תורם כמעט כלום ",  אמרו בקבוצה .  
במכבי ידעו עוד לפני המשחק שהם צפויים להיתקל ביריבה שתצופף את מרכז ההגנה וניסו להיערך לכך בהתאם ,  אולם לא הצליחו לסכן באופן ממשי את שערו של קאלה דרשלר . " שום דבר לא עבד לנו ,  זה לא היה הכדורגל אליו אנחנו רגילים .  שיחקנו יותר מדי פעמים על כדורים ארוכים וזה לא הלך ",  אמר שחקן בקבוצה .‎  ‎‏ 
מעבר להצטיינותו של שטראובר ,  נקודת האור הנוספת עבור הצהובים היה שיתוף הפעולה הטוב בין ניבאלדו וסאבו פאביצ'ביץ' במרכז ההגנה .  השניים שיחקו לראשונה יחד בליגה ונראו מתואמים ,  אם כי ניכר על ניבאלדו כי הוא חסר כושר גופני ועדין מתקשה לסיים 90 דקות מלאות .

" מדוניאנין לא תורם כמעט כלום "
 במכבי ת"א התאכזבו מאוד מהיכולת של הבוסני : " עושה טובה שהוא משחק ".  קולאוטי השתולל : " למה תמיד אני מוחלף ?  "
 
