מסי : " גם עוד מיליון שנה לא אתקרב למראדונה "
 עולם הכדורגל חגג לדייגו יום הולדת 50 ,  רונאלדיניו : " הוא האליל שלי ".  פלאטיני : " מה שזידאן עשה עם כדור ,  הוא עשה עם תפוז "
 אחרי שבשבוע שעבר חגג עולם הכדורגל יום הולדת 70 לפלה ,  הגיע היום  ( שבת )  תורו של יריבו הגדול על תואר השחקן הגדול בכל הזמנים ,  דייגו מראדונה ,  לחגוג יום הולדת 50 ולזכות בשורה של ברכות ,  מחוות ופרגונים מכל קצוות הגלובוס .  אחרי השנה הקשה שעברה עליו בעקבות הכישלון שלו עם נבחרת ארגנטינה במונדיאל והדרך בה עזב את משרת המאמן הלאומי ,  זכה מראדונה לקצת נחת וקיבל עוד שורה של חיזוקים לאגו .
" לכל אחד יש דעה אחרת על דייגו מראדונה ",  בירך נשיא פיפ"א ספ בלאטר . " זה המקרה לגביו עוד מימיו כשחקן .  ההופעה הקסומה שלו במונדיאל 86 תחייה לעד בזכרונותיהם של כל אוהבי הכדורגל ,  כולל אותי .  הזיכרון הזכור ביותר שלי ממראדונה הוא של הילד המוכשר שליהטט באליפות העולם עד גיל 20 ביפן ב-1979 ,  שהותיר את כולם פעורי פה ,  ובגיל 50 אני מאמין שיש לו עוד הרבה שנים להמשיך להפגין את הכישרון שלו לעולם ". 
את המברכים היותר חביבים על דייגו הוביל לאונל מסי ,  ששוב נדרש לסוגיית ההשוואה בינו לבין אלילו ופסק : " גם אם אמשיך לשחק עוד מיליון שנה ,  לעולם לא אוכל להתקרב למראדונה ,  ואני גם לא ארצה לעשות זאת .  הוא השחקן הכי גדול שהיה אי פעם ".  חבר אחר שחגג את יום ההולדת הוא פידל קסטרו ,  שבירך : " דייגו הוא חבר קרוב ואדם יקר .  אין ספק שהוא ספורטאי נפלא והוא שמר על חברות איתי ועם קובה מבלי לצפות לשום תמורה ". 
חורחה ולדאנו ,  חברו של מראדונה לנבחרת האגדית של ארגנטינה שזכתה במונדיאל 86 ,  נזכר לכבוד האירוע ברבע הגמר המפורסם מול אנגליה ,  בו כבש מראדונה את שערו הגדול ביותר . " דייגו התנצל בפניי אחרי השער השני באותו משחק ,  כי הוא ראה אותי חופשי לאורך כל הסללאום שלו אבל לא מצא זווית מסירה מתאימה ,  ואני בתגובה חשבתי עלבון ככדורגלן על כך שהוא בכלל הסתכל עליי באמצע מבצע כזה ". 
מצעד המברכים כלל באופן מפתיע גם כמה כוכבים ברזילאים ,  שפרגנו ליריב המיתולוגי . " דייגו תמיד היה האליל שלי ",  הודה רונאלדיניו . " אני זוכר שהוא הזמין אותי פעם אליו הביתה למשחק ידידותי ,  והרגשתי כאילו בתוך חלום ".  גם רוברטו קרלוס הפתיע כשהצהיר : " הערצתי את פלה כמו כולם בתור ילד ,  אבל את מראדונה זכיתי לראות משחק במו עיניי ,  ולדעתי אין ספק שהוא מספר אחד ".  מישל פלאטיני סיכם : " את מה שזידאן היה מסוגל לעשות עם הכדור ,  מראדונה היה מסוגל לעשות עם תפוז ". 

מסי : " גם עוד מיליון שנה לא אתקרב למראדונה "
 עולם הכדורגל חגג לדייגו יום הולדת 50 ,  רונאלדיניו : " הוא האליל שלי ".  פלאטיני : " מה שזידאן עשה עם כדור ,  הוא עשה עם תפוז "
 
