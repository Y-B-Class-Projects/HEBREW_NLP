טויוטה עצרה ייצור של 8 דגמים בארה"ב בשל תקלה בדוושה ;  החברה :  הבעיה לא נגרמת מהשטיח כפי שחשבנו
התקלה עלולה לגרום לכך שהרכב ימשיך לנסוע למרות שהנהג לא לוחץ על הדוושה ;  5 בני אדם נהרגו מכך בארה"ב
טויוטה הודיעה היום על עצירת הייצור של שמונה דגמים  ,  בחמישה מפעלים בארה"ב .  הסיבה להפסקת הייצור והמכירה היא  " דוושת התאוצה יכולה להיתקע באופן מכני ,  או לחזור לאט למצבה הרגיל ".  במילים אחרות ,  כמה מדגמי טויוטה נוסעים גם עם הנהג לא לוחץ על המצערת .  הדבר לא נגרם בשל שטיחון לרצפה ,  כפי שסברו בתחילה ,  אלא מתקלה בדוושה עצמה .  טויוטה עוצרת את הייצור של הקורולה ,  ראב 4 ,  כמה מגרסאות הקאמרי ודגמים נוספים .  זאת ,  בנוסף לקריאה לתיקון של יותר מ-2.3 מיליון מכוניות בארה"ב .  הייצור של דגמים מסוימים כמו פריוס ,  יאריס  ,  לנד קרוזר ואחרים ,  יימשך ללא שינוי .  הנזק מעצירת פסי ייצור הוא עצום ועשוי להגיע למיליארדי דולרים ,  זאת בנוסף לנזק התדמיתי שטויוטה ספגה בארה"ב .  יוניון מוטורס ,  יבואנית טויוטה בישראל ,  מסרה כי לקריאה לתיקון אין קשר למכוניות הנמכרות כאן וכי היא אינה קונה מכוניות מארה"ב .  לנהגים שרכשו מכוניות של טויוטה מייבוא אישי ,  מומלץ לבדוק האם מכוניותיהם נמצאות ברשימת הדגמים בהם נתגלתה הבעיה ,  ולפעול לתיקונה בהקדם .
 
טויוטה עצרה ייצור של 8 דגמים בארה"ב בשל תקלה בדוושה ;  החברה :  הבעיה לא נגרמת מהשטיח כפי שחשבנו
התקלה עלולה לגרום לכך שהרכב ימשיך לנסוע למרות שהנהג לא לוחץ על הדוושה ;  5 בני אדם נהרגו מכך בארה"ב

