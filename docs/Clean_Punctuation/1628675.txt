לנדנברג מצטרפת לפייסבוק
מתרחבים באינטרקאטיב בלעדי TheMarker
יממה לאחר ההודעה על ייצוג פייסבוק בישראל על ידי נענע10 מתפרסם שמו של מי שינהל את פעילות המכירות של הרשת החברתית בישראל :  ל-themarker נודע כי שילת לנדנברג היא זו שמונתה לתפקיד .  לנדנברג  ( 39 )  נשואה לינון לנדנברג ,  הבעלים של משרד הפרסום האינטראקטיבי אידיאולוג'יק ,  ומי שנחשב לאחד משני רוכשי המדיה הדיגיטלית הגדולים במשק .  את דרכה החלה לנדנברג לפני עשר שנים כסופרווייזרית במשרד הפרסום אידיאולוג'יק .  מאוחר יותר עבדה בנענע10 כמנהלת מחלקת המכירות .  היא בוגרת תואר שני במנהל עסקים .  גיא אלון אליאב ,  מנכ"ל נענע10 ,  מסר : " במסגרת תפקידה תוביל שילת את כל מערך המכירות וההדרכה של פלטפורמת הפרסום בפייסבוק בישראל .  מהיכרות רבת שנים עם שילת ,  ועבודה מצוינת שעשתה בעבר בנענע ,  אין לי ספק שהיא תצליח בתפקידה .  יש כאן עבודה רבה של חינוך השוק והצגת הכלים והאפשרויות הייחודיות שיש למפרסמים בפייסבוק .  אני משוכנע שבעזרת שילת פייסבוק יהפוך לחלק אינטגרלי מכל קמפיין פרסומי בישראל ".  כפי שפורסם אתמול ,  במסגרת ההסכם שעליו חתמה תקיים נענע10 הדרכות וסדנאות למפרסמים הישראלים אודות פייסבוק .  הפעילות צפויה להתחיל ברבעון הראשון של 2010 .
 
לנדנברג מצטרפת לפייסבוק
מתרחבים באינטרקאטיב בלעדי TheMarker

