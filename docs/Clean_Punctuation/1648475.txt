מדד התעשיינים :  התרחבות מתונה צפויה בעסקים הקטנים והבינוניים
עם זאת ,  התעשיינים חוששים : " אנחנו לא מרגישים שהעלייה היא יציבה מספיק כדי לומר שעלינו על דרך חדשה "
 התרחבות נוספת אך מתונה צפויה בפעילות המפעלים הקטנים והבינוניים .  כך עולה ממדד המפעלים הקטנים והבינוניים של התאחדות התעשיינים .  המדד צפוי לעמוד ברבעון הראשון של 2010 על 101.1 נקודות ,  בדומה לרבעון האחרון של 2009 .  מגמת ההתרחבות החלה ברבעון הרביעי של 2009 ,  לאחר שבעה רבעונים רצופים של נסיגה חדה בפעילות התעשייתית .  מאז הרבע הראשון של 2008 ועד לרבע השלישי של 2009 נרשם מדד ממוצע של 87.0 נקודות.המדד מבוסס על סקר רבעוני שנערך בקרב מדגם מייצג של מפעלי תעשייה הקטנים והבינוניים המעסיקים עד 100 עובדים ,  שהם כ-50% מכלל המפעלים בישראל .  הסקר בא לבחון את השינויים בפועל ברבעון החולף ואת השינויים הצפויים ברבעון הבא לגבי מספר מרכיבים מרכזיים - תפוקה ,  מועסקים ,  יצוא והשקעות.העלייה במדד נרשמה בעקבות גידול בשני מרכיבים :  התפוקה והיצוא .  הצפי ברבע הראשון של השנה הוא לגידול נוסף בתפוקה .  גם בקצב גידול משלוחי היצוא צפויה האצה אך עדיין ההיקף יהיה נמוך בהשוואה למדד הממוצע שנרשם בשנתיים שקדמו למשבר הכלכלי.לעומת זאת ,  תחומי המועסקים וההשקעות הם הגורמים הממתנים את העלייה .  צימצום קל נוסף צפוי במצבת העובדים ,  בהמשך לשמונה רבעונים רצופים של ירידה במספר העובדים במגזר .  נסיגה חדה אף יותר צפויה במדד ההשקעות ,  שמסכם שנה וחצי של ירידה . " זו עלייה שברירית ",  אומר צביקה אורן ,  יו"ר הוועדה למפעלים קטנים ובינוניים בהתאחדות התעשיינים ומנכ"ל ובעלים של חברת עמית העוסקת בייצור ותחזוקת קרונות משא . " אנחנו לא מרגישים שהעלייה היא יציבה מספיק כדי לומר שעלינו על דרך חדשה ".  לדברי אורן הגורמים המביאים בכל זאת לעלייה המתונה הם התייצבות הדולר והעלייה בצריכה המקומית . " בתחזיות אנחנו מצביעים על אופטימיות כיוון שאנחנו מניחים שהדולר יתחזק .  אם המצב יתהפך ,  זו תהיה קטסטרופה ",  אומר אורן . " למפעלים הקטנים והבינוניים יש עדיין בעיה קשה בהשגת מימון לעומת למפעלים הגדולים .  כל התנאים ,  הדרישות והבירוקרטיה הם לא לכוחם ",  טוען אורן . " מלבד התייצבות הדולר נעשתה במפעלים גם התייעלות שעזרה למגמת העלייה .  כחלק מההתייעלות לצערנו פיטרנו אנשים ,  מאחר והתאמנו את כמות העובדים לכמות העבודה .  הצריכה המקומית שעלתה גם היא עוזרת ,  אך לדעתי היא נובעת מתחושת התעשרות למראה העליות בבורסה ,  תחושה שהיא אינה אלא אשליה .  התקופה הקשה עדיין לא עברה ". 

מדד התעשיינים :  התרחבות מתונה צפויה בעסקים הקטנים והבינוניים
עם זאת ,  התעשיינים חוששים : " אנחנו לא מרגישים שהעלייה היא יציבה מספיק כדי לומר שעלינו על דרך חדשה "
 
