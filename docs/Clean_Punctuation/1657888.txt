ועד עובדי אל על :  שוקלים לפתוח בעיצומים במחאה על פיטורי עובדים
אם ימומש האיום יתכנו שיבושים דווקא בשיא עונת נסיעות הפסח לחו"ל ;  מזכ"ל הועד :  העובדים קורסים תחת הנטל
ועד עובדי אל על הודיע היום  ( א' )  כי הוא שוקל לשבש את פעילות החברה ,  במחאה על שורת צעדים מצד ההנהלה .  אם נציגות העובדים תממש את איומה עלולים נוסעי אל על להיפגע דווקא בשיא עונת נסיעות הפסח לחו"ל.עובדי אל על מוחים על דרישת ההנהלה מהעובדים לבצע קיצוצים שונים ,  שעה שההנהלה הבכירה משתכרת עשרות אלפי שקלים בחודש - כפי שעולה מהדו"חות הכספיים של החברה ,  שפורסמו היום .  מהדו"חות עולה ,  כי אל על הפסידה כ-76 מיליון דולר ב-2009.לטענת העובדים : " צעדי ההתייעלות שההנהלה מבצעת באופן חד צדדי ,  גורמת לעומס בלתי סביר על העובדים ופוגעת ברמת השירות של החברה ". ביום חמישי שעבר שלח יו"ר איגוד עובדי התחבורה בהסתדרות אבי אדרי ,  מכתב להנהלת החברה ,  בו הודיע כי סכסוך העבודה  " תלוי ועומד ובמידת הצורך יופעל כמענה לפעילותכם החד צדדית ".  אדרי הבהיר ,  כי קיבל פניות מנציגות העובדים לפיהן : " הנהלת החברה קובעת עובדות בשטח בהיבטי תגמול והעסקה וזאת באופן חד צדדי ". מזכ"ל נציגות עובדי אל על יוסי לוי ,  אמר היום כי  " הנהלת החברה הובילה אותנו לקריסה .  מצד אחד ההנהלה פיטרה עובדים וקיצצה בעלויות ,  ומצד שני העובדים הקבועים קורסים תחת הנטל והנוסעים מקבלים שירות פחות טוב ". עוד הוסיף לוי : " כל ההתייעלות הזו באה על חשבון העובדים ולא על חשבון השכר של המנהלים .  הם ממשיכים להרוויח עשרות ומאות אלפי שקלים והעובדים שלנו נושאים בכל הנטל .  אנחנו לא ניתן לזה יד .  צר לי שהמאבק הזה יפגע בלקוחות של החברה ,  אבל לא נותרה לנו ברירה .  אולי הנהלת החברה תתעשת ותבין שאי אפשר להתנהל ככה .  עובדי החברה הם לא עבדים ". מחברת אל על נמסר בתגובה : " אנו משוכנעים כי נציגות עובדי אל על תגלה אחריות ולא תפגע בנוסעי החברה .  כל עובדי אל על מעוניינים בהצלחת החברה ,  ובכוחות משותפים נהפוך את 2010 לשנת מיפנה ". 

ועד עובדי אל על :  שוקלים לפתוח בעיצומים במחאה על פיטורי עובדים
אם ימומש האיום יתכנו שיבושים דווקא בשיא עונת נסיעות הפסח לחו"ל ;  מזכ"ל הועד :  העובדים קורסים תחת הנטל

