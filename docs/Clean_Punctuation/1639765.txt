יו"ר קרן המטבע הבינלאומית :  נסייע ליוון אם נידרש לכך ;  איני סבור שהיא תגיע לחדלות פירעון
תוכניתה של יוון לטיפול בגירעון זכתה לאישור האיחוד האירופי ;  ראש הממשלה הודיע על רפורמה במערכת המיסוי
קרן המטבע הבינלאומית  ( imf )  יכולה לסייע ליוון ,  אם תתבקש לכך ,  כך אמר היום יו"ר קרן המטבע ,  דומיניק שטראוס קאהן .  עם זאת ,  שטראוס קאהן אמר כי הוא משוכנע כי ממשלת יוון תנקוט בצעדים הנחוצים לטיפול במשבר התקציב .  תוכניתה של יוון לטיפול בגירעון התקציבי קיבלה אתמול אישור זמני מהאיחוד האירופי .  ראש ממשלת יוון ,  יורגוס פפנדראו ,  הודיע כי יערוך שינוי כולל של מערכת המיסוי ,  אשר יגדיל את הכנסות המדינה בשנת 2011 ,  ויתמקד במיסוי כבד יותר על השכבות העשירות . " אנחנו קיימים כדי לעזור .  כרגע המשימה שלי היא לספק ייעוץ טכני לבקשתה של ממשלת יוון ,  ואם הם יבקשו ממני להתערב ,  אעשה זאת ",  אמר שטראוס קאהן לתחנת הרדיו הצרפתית rtl . " אולם אני מבין את האירופאים ,  שמנסים לפתור את הבעיות בכוחות עצמם ".  שטראוס קאהן אמר שמצבה של יוון קשה אמנם ,  אך הוא אינו סבור שהיא תיקלע לחדלות פירעון . " ראש ממשלת יוון פפנדראוס מודע לבעיות .  יש לי ביטחון בכך שהוא ינקוט בצעדים הדרושים ,  אולם הם יהיו קשים ביותר ",  אמר .
 
יו"ר קרן המטבע הבינלאומית :  נסייע ליוון אם נידרש לכך ;  איני סבור שהיא תגיע לחדלות פירעון
תוכניתה של יוון לטיפול בגירעון זכתה לאישור האיחוד האירופי ;  ראש הממשלה הודיע על רפורמה במערכת המיסוי

