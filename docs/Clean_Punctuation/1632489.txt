משלחת הסיוע הישראלית תצא הלילה להאיטי
כ-120 אנשי צוות רפואה ועשרות נוספות של אנשי חילוץ וסיוע ייצאו להאיטי במטרה להקים בית חולים שדה ולסייע לנפגעי הרעש . " הדבר הראשון שנעשה - לאתר הנעדרת הישראלית "
  ( באדיבות הערוץ הראשון )  
" הדבר הראשון שנעשה כשנגיע להאיטי הוא להגיע לאזור ביתה של הנעדרת הישראלית ולנסות לאתר אותה ",  כך אמר היום  ( חמישי )  מפקח יחידת החילוץ של פיקוד העורף היוצא בראש המשלחת הישראלית לאזור האסון ,  תא"ל שלום בן אריה . " יש לנו את כתובתה אבל אין לנו כרגע כל פרטים נוספים לגבי מיקומה ". 
הלילה יצאו שתי טיסות מיוחדות של חברת  " אל על "  למקום האירוע  מטוס מטען ראשון יעזוב את ישראל בחצות ומטוס נוסעים נוסף שעל סיפונו מאות מאנשי כוחות הביטחון יעזוב את נתב"ג בשעה חמש לפנות בוקר .  המשלחת תכלול 121 אנשי רפואה ובהם רופאים ,  אחיות וחובשים  אנשי חיל הרפואה אשר יקימו בית חולים שדה מיוחד בשטח האירוע . " בשלב זה אנחנו נערכים לשהייה של שבועיים בהאיטי ",  אמר קצין רפואה ראשי תא"ל נחמן אש ,  שהוסיף : " ההיערכות שלנו היא לקלוט כ-500 מטופלים ביום  בנוסף לכחמישים אנשים שיאושפזו בבית החולים ". 
תא"ל אש הוסיף כי המשלחת הישראלית תכלול ציוד להקמת חדרי ניתוח ,  ציוד כירורגי ורופאי נשים וילדים על מנת לסייע לנפגעי הגל השני  כלומר נפגעי טראומה ,  נפגעי תחלואה זיהומית ומטופלים בעלי צרכים שונים שלא יכולים לקבל כל מענה למצבם לאור קריסת בית החולים בהאיטי .
 לצידם יוטס גם צוות חילוץ בתקווה לאתר לכודים מתחת להריסות ,  זאת על אף הסיכויים ההולכים ופוחתים למצוא אנשים חיים בין המבנים שקרסו .
" בשל החשש הביטחוני ,  את המתחם יאבטחו לוחמים ישראליים שייצאו עם המשלחת ",  סיפר תא"ל אש בתדרוך שהתקיים היום במקביל להיערכות המשלחת ליציאה שכללה התחסנות כנגד מחלות שונות שנפוצו באזור האסון .  במשלחת אף הועלה החשש מהידבקות בנגיף האיידס וצוותי הרפואה תודרכו לפעול בהתאם .  עד כה לא ברור היכן יוקם בית החולים הישראלי ,  אך כח ישראלי-ראשוני שנמצא כבר בהאיטי מנסה לאתר מיקום מתאים בתיאום עם השלטונות במקום ועם משלחת הסיוע האמריקאית . " המטרה המרכזית היא להתמקם במקום קרוב שממנו יהיה אפשר לסייע ",  אומר תא"ל אש , " זהו דבר חשוב וקריטי ". 

משלחת הסיוע הישראלית תצא הלילה להאיטי
כ-120 אנשי צוות רפואה ועשרות נוספות של אנשי חילוץ וסיוע ייצאו להאיטי במטרה להקים בית חולים שדה ולסייע לנפגעי הרעש . " הדבר הראשון שנעשה - לאתר הנעדרת הישראלית "
 
