חצי קורבט על שני גלגלים
יצרנית אופנועים אמריקנית חדשה עומדת בפתח ?  חברת מוטוס וסדנת שיפורי מנועי קורבט חברו לייצור אופנוע חדש .  יגיע אלינו ? 
בזמן שבשוק הרכב האמריקני קיימים מותגי מכוניות רבים ,  בעולם האופנועים המספרים מתוצרת מקומית מצומצמים בהרבה ומסתכמים בהארלי דייווידסון ונספחים שונים ,  לרבות בוני אופנועים פרטיים המייצרים בעצמם צ'ופרים ייחודיים .  אולם ,  יתכן שיצרנית חדשה תפרוץ לשוק האמריקני ואולי גם אל שאר העולם ויתכן שאף אלינו בשלב מאוחר יותר .
 מוטוס  ( MOTUS )  הנה חברת סטארט-אפ מוטורית אשר חשפה כבר בעבר את כוונותיה לייצר כלים דו גלגליים חדשים וייחודיים ,  בייצור המוני .  בחודש האחרון ,  פרסמה מוטוס כי חברה אל סדנת שיפורי מנועים מקומית בשם Katech ,  אשר מספקת מגוון גרסאות לג'נרל מוטורס ,  כולל מנועי ה-V8 האימתניים של הקורבט C6 המפיקים 505 כ"ס .  יחד הן חושפות מנוע V4 חדש  ( ארבעה צילינדרים בתצורת V )  הדומה במאפייניו למנוע הקורבט ,  בנפח 1,650 סמ"ק שמכיל מצד אחד מכאניקה וותיקה ,  לצד טכנולוגיה חדישה .
 מחד ,  הוא יצויד בשני שסתומים בלבד לכל צילינדר ובגלי זיזים  ( קאמשפטים )  תחתיים המניעים את השסתומים באמצעות דחיפים ומאידך ,  הוא יעשה שימוש במערכת הזרקת דלק  ( בנזין כמובן )  ישירה אשר תתרום כמובן לפליטה נמוכה יותר של מזהמים לסביבה .  שילוב זה אמור להביא את הספק מנוע זה לכדי 140 כ"ס והמומנט צפוי לנוע סביב ה-16 קג"מ .
 מוטוס אינה חושפת עוד פרטים מדוייקים אודות האופנוע החדש ,  מלבד העובדה ששמו נבחר להיות MST-01 .  אולם ,  לאחר ששוחחנו עם לי קון ,  נשיא מוטוס אופנועים ,  אנו מקווים לראותו בקרוב על כבישי העולם וכאמור ,  אולי אף אצלנו .
  .
 
חצי קורבט על שני גלגלים
יצרנית אופנועים אמריקנית חדשה עומדת בפתח ?  חברת מוטוס וסדנת שיפורי מנועי קורבט חברו לייצור אופנוע חדש .  יגיע אלינו ? 

