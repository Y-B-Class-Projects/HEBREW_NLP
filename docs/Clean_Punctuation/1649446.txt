ניסאן מחזירה לתיקון חצי מיליון מכוניות בארה"ב ;  קריאות בסנאט לאסור יבוא רכב מיפן
540 אלף מכוניות של ניסאן ברחבי העולם יוחזרו לתיקון עקב בעיות בבלמים ובמדי דלק
ניסאן מוטור ,  יצרנית המכוניות השלישית בגודלה ביפן ,  הודיעה כי תחזיר לתיקון 540 אלף כלי רכב ברחבי העולם ,  מרביתם בארה"ב ,  עקב בעיות בדוושת הבלמים ומד הדלק .  החברה תחזיר לתיקון 179 אלף כלי רכב בארה"ב וקרוב ל-26 אלף נוספות בשאר העולם - מחמישה דגמים מהשנים 2008 עד 2010 ובכלל זה דגם רכב השטח ארמדה ודגם טיאטן - עקב בעיות בדוושת הבלמים אשר עלולות לגרום לנהגים לאבד את יכולת הבלימה בזמן נסיעה .  שלושה מקרים של בעיות בלמים מסוג זה כבר דווחו לחברה .  ניסאן תחזיר 419 אלף כלי רכב בארה"ב ו-53 אלף בשאר העולם בשל בעיות במד הדלק שהתגלו בשישה דגמים של החברה ,  ובכלל זה ארמדה ,  טיטאן ואינפיניטי qx56 משנים 2005 עד 2008 .  מוקדם יותר היום קרא הסנאטור הרפובליקאי ,  מייק ג'והנס ,  לאסור יבוא מכוניות מיפן עד להסדרת בעיות הבטיחות שהתגלו בהן .  באחרונה עלה נושא בעיות הבטיחות בדגמי מכוניות ,  ובמיוחד בדגמי ענקית הרכב היפנית טויוטה ,  לסדר היום של הקונגרס בארה"ב לאחר שטויוטה החזירה מיליוני מכוניות לתיקון .
 
ניסאן מחזירה לתיקון חצי מיליון מכוניות בארה"ב ;  קריאות בסנאט לאסור יבוא רכב מיפן
540 אלף מכוניות של ניסאן ברחבי העולם יוחזרו לתיקון עקב בעיות בבלמים ובמדי דלק

