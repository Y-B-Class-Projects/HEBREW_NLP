תלמידים בספרד לשגריר ישראל :  תפסיקו להרוג
תלמידים בספרד שלחו סדרת מכתבים לשגרירות ישראל בספרד בהם הם דורשים  " להפסיק ההרג בעזה ,  ולעזוב את עזה בשקט ".  משרד החוץ : " אין מקום בבית הספר לשטיפת מוח "
 שגרירות ישראל בספרד קיבלה לאחרונה מכתבי מחאה חריפים מתלמידים הלומדים בבית ספר יסודי במדינה .  התלמידים ,  ילדים בגילאי חמש עד תשע ,  כתבו נגד פעולות ישראל וקראו להפסקת ההרג של מדינת ישראל .  
תלמידי בית הספר כתבו לשגריר ישראל וקראו לו  " להפסיק להרוג ".  כאשר התברר לשגרירות כי זוהי תופעה החוזרת על עצמה והמכתבים הגיעו באוגדן מכתבים עם חותמת רשמית של בית הספר ,  נטען כי מדובר ,  ככל הנראה ,  ביוזמה מאורגנת .
 בין הציטוטים שהופנו לשגרירות כתב ילד בן 9 לשגריר : " אדוני השגריר ,  מדוע אתה הורג ?  הכסף בסוף ישתלט עליך .  תעזוב את עזה בשקט ".  תלמיד אחר פנה לשגריר וכתב : " אתה צריך להתחשב באחרים ולא להרוג אזרחים ,  גם צעירים .  אם מישהו משניכם יעזוב - זה אתם .  זה המקום שלהם ".  ילד נוסף כתב במכתבו : " ישראלים יצטרכו לעזוב למקום אחר שיקבל אותם ".  
סמנכ"ל אירופה במשרד החוץ ,  נאור גילאון ,  שוחח בטלפון עם שגריר ספרד בישראל אלוורו אירנסו ,  והביע מורת רוח מהדברים .  גילאון אמר בשיחה לשגריר ספרד כי  " אנחנו מבינים שלא מדובר בהנחיה של משרד החינוך אך אין מקום בין כתלי בית הספר לשטיפת מוח לערכים קיצוניים כאלו ". 

תלמידים בספרד לשגריר ישראל :  תפסיקו להרוג
תלמידים בספרד שלחו סדרת מכתבים לשגרירות ישראל בספרד בהם הם דורשים  " להפסיק ההרג בעזה ,  ולעזוב את עזה בשקט ".  משרד החוץ : " אין מקום בבית הספר לשטיפת מוח "
 
