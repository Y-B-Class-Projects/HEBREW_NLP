 " אנחנו רוצים להפחית את נטל המס "
 כך אמר בנימין נתניהו בכנס השנתי של התעשיינים והוסיף : " שלא יהיה שום ספק לגבי כוונתנו להמשיך להפחית מס משום שהתוואי מאוד ברור "
  ( צילום :  אבי כהן עריכה :  גדי וינסטוק )  
" החזון שלנו הוא שנהיה מעצמה כלכלית איזורית ומעצמה עולמית בטכנולוגיה "  - כך אמר היום ראש הממשלה ,  בנימין נתניהו בכנס השנתי של התעשיינים . " תוך כדי כך נוכל לנסוע מהר יותר ,  לתכנן בית או כל דבר בזמנים סבירים ,  לעשות עסקים כי יהיה בית משפט שיאכוף חוזים ,  לא נשלם מס אסטרונומי כחברות ובודדים ,  נייעל בירוקרטיה ונשמור על איכות סביבה ". 
נתניהו הדגיש את חשיבות הקמתו של בית משפט כלכלי לייעול עסקים . " יש לנו בעיה מרכזית של אכיפת חוזים .  זו בעיה מרכזית בכלכלה .  זה מעכב פעילות עסקית ,  אנחנו במקום 99 בעולם .  אתם רואים את זה כבעיה ?  אני כהזדמנות ,  כי קל מאוד לרדת משם בשני אמצעים .  הראשון - אנחנו הולכים להקים בית משפט כלכלי .  זה שינוי ממשלתי שיביא מייד תוצאות וישתלב עם רפורמות לזירוז תהליכים ".  לדבריו ,  את הרפורמות החלה לבצע דורית בייניש ,  והשינוי כולו נעשה עם השר יעקב נאמן . " אציג בשבועות הקרובים בעזרת המנכ"ל אייל גבאי וראש המועצה הכלכלית ,  יוג'ין קנדל הצעות מפורטות ",  הוסיף נתניהו .
" אנחנו רוצים להפחית את נטל המס .  אין סתירה בין ההורדה להרחבת תקבולי המס ,  לא במקום בו אנחנו נמצאים .  זה יכול להיות סתירה בשיעורי מס נמוכים מאוד .  שלא יהיה שום ספק לגבי כוונתנו להמשיך להפחית מס .  ב-2016 זה יירד ל-18% ,  התוואי מאוד ברור ",  הדגיש נתניהו .
 לדבריו ,  במקביל אנחנו מורידה הממשלה את ההוצאה הצבורית כחלק מהתל"ג ומתקרבת ל-40% ,  נתון טוב מהממוצע במדינות המפותחות  ( OECD )  .  גם יחס חוב-תוצר של ישראל טוב מאותו ממוצע וירד ל-78% .  
נתניהו הבהיר כי יפעל בנחישות בשוק העבודה בשלושה מהלכים .  הראשון יהיה הקמת מכשול לחדירת עובדים זרים לא חוקיים דרך סיני .  השני יהיה החמרת ענישה על מעסיקים שיעסיקו עובדים זרים לא חוקיים .  המהלך השלישי יהיה שילוב חרדים וערבים מוסלמים בשוק העבודה .

" אנחנו רוצים להפחית את נטל המס "
 כך אמר בנימין נתניהו בכנס השנתי של התעשיינים והוסיף : " שלא יהיה שום ספק לגבי כוונתנו להמשיך להפחית מס משום שהתוואי מאוד ברור "
 
