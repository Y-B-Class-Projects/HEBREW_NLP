ברגע האחרון :  גפני דורש להעביר כספים למכבי האש כתנאי לתמיכה בתקציב 
 >  >  יהדות התורה וש"ס העלו אתמול תביעות חדשות בהיקף של יותר מ-700 מיליון שקל כתנאי לתמיכתן הערב בהצעת תקציב המדינה ובחוק ההסדרים בקריאה השנייה והשלישית .  במפלגות דורשים להגדיל את התקציבים המיועדים לסיוע לדיור ,  למכבי האש וגם לישיבות .  יו"ר ועדת הכספים ,  ח"כ משה גפני  ( יהדות התורה )  ,  הודיע אתמול שמפלגתו תתמוך בהסתייגות לתקציב שתעלה לדיון הלילה במליאת הכנסת .  לפי ההסתייגות ,  בשנים 2011-2012 יוגדל תקציב משרד השיכון ב-400 מיליון שקל ,  ותוספת התקציב תופנה לסיוע לזוגות צעירים ותשתיות .  בכנסת העריכו כי הממשלה תנסה להגיע לסיכום עם שר השיכון אריאל אטיאס כדי למנוע תמיכה של בהסתייגות ,  בתמורה לסיוע ממשלתי בגיבוש תוכנית לסבסוד המשכנתאות .  ח"כ יצחק וקנין  ( ש"ס )  ,  שהעלה את ההסתייגות ,  אמר אתמול כי ידרוש מסיעתו תתמוך בה .  גפני גם תבע להגדיל במאות מיליוני שקלים את תקציב מכבי האש וכן להחזיר את הפיקוח על מחירי המים לוועדת הכספים .  בעמדה זו תומך גם וקנין ,  המשמש כחבר בוועדת הכספים .  במפלגות החרדיות גם תובעים להעביר כספים לישיבות שלא קיבלו עד היום את כל הכספים שהגיעו להן .
 
ברגע האחרון :  גפני דורש להעביר כספים למכבי האש כתנאי לתמיכה בתקציב 
nan
