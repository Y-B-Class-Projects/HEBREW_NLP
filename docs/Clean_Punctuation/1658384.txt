שני הרוגים בקטטה המונית ברהט
גבר כבן 30 וגבר נוסף בן 25 נהרגו ושלושה בני אדם נוספים נפצעו בקטטה המונית שפרצה בין חמולות יריבות בעיר רהט שבדרום .  המשטרה עצרה שלושה בני אדם בחשד למעורבות בקטטה
גבר כבן 30 וגבר נוסף בן 25 נהרגו ושלושה בני אדם נוספים נפצעו בקטטה המלווה ביריות שהתפתחה אמש  ( שלישי )  בין פלגים יריבים בשכונה של חמולת אל-הוזייל ברהט .  המשטרה עצרה עד כה שלושה בני אדם בחשד למעורבות בקטטה .
 במהלך הקטטה נפצעו שני בני אדם מירי ,  אחד במצב בינוני והשני במצב קשה .  הפצוע השלישי נפגע בראשו מאבנים שהושלכו לעברו ומצבו מוגדר קל עד בינוני .  צוותים של מגן דוד אדום הוזעקו למקום על מנת לטפל בפצועים ולהעבירם להמשך טיפול בבית החולים סורוקה בבאר שבע .  כוחות משטרה הוזעקו למקום כדי להרגיע את הרוחות ולהשתלט על האירוע .
 מפקד משטרת רהט רב פקד אייל אזולאי ,  אמר הערב שהם פועלים לאסוף ראיות כדי לקשור בין העצורים לקטטה עצמה . " החקירה נמצאת רק בראשיתה ,  ועצרנו שלושה חשודים בהם אנחנו חושדים שיש להם קשר ישיר לאירוע .  ככל שאנחנו יודעים ,  הקטטה התפתחה על רקע סכסוך קרקעות ".  
אזולאי הוסיף כי  " שוטרים שהיו פזורים ביישוב הגיבו במהירות והגיעו מהר לאזור הקטטה על סמך דיווחים ועל סמך שמיעה של קולות ירי .  המשטרה היתה ערוכה בכוחות מתוגברים ביישוב כדי למנוע אפשרות של התפתחות אירועים חריגים על רקע יום האדמה .  לכן ניתן היה להגיב בהקפצה גדולה של כוחות לאזור האירוע ,  דבר שהביא להרגעת הרוחות במהירות תוך זמן קצר ולמניעה של התפתחות קשה יותר ".  
גורמים במשפחה אמרו כי הרקע לקטטה הוא ככל הנראה סכסוך קרקעות .  סאלם אל הוזייל ,  תושב רהט שהיה בסמוך לאירוע אמר כי  " צריך לעשות פשיטה על כל המגזר הבדואי ולקחת מהם את כל הנשק שלהם ".  
לפני שבועים נפצעו שני בני אדם באורח בינוני בקטטה ברהט שבנגב .  השניים פונו לבית החולי סורוקה .  הקטטה לוותה גם כן ביריות והמשטרה הוזעקה על מנת להפריד בין המתעמתים .
 
שני הרוגים בקטטה המונית ברהט
גבר כבן 30 וגבר נוסף בן 25 נהרגו ושלושה בני אדם נוספים נפצעו בקטטה המונית שפרצה בין חמולות יריבות בעיר רהט שבדרום .  המשטרה עצרה שלושה בני אדם בחשד למעורבות בקטטה

