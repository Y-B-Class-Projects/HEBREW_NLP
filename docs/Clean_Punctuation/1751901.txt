הפרקליטות :  הגנת אולמרט עשתה ספין כדי להכפיש
בפרקליטות התייחסו להחלטה שלא לפתוח בחקירה פלילית נגד הפרקליטים שנחשדו בתדרוך עדה בפרשת  " ראשונטורס "  במהלך משפט אולמרט : " מטרת התלונה המופרכת הייתה לנפח את העניין "
 המשנה ליועץ המשפטי לממשלה ,  עורכת הדין רחל גוטליב קבעה אחר הצהרים  ( חמישי )  כי אין מקום לפתוח בחקירה פלילית נגד הגורמים בפרקליטות האמונים על משפטו של ראש הממשלה לשעבר אהוד אולמרט ,  בעקבות פרשת מסירת מסמך פנימי לידי הדר זלצמן ,  אחת מהעדות במשפט .  
גורמים בפרקליטות מחוז ירושלים הגיבו להחלטה שלא לפתוח בחקירה נגדם ואמרו כי  " התייחסותה של ההגנה למסמך האמור הן בתקשורת והן בתלונתם המופרכת ליועמ"ש אינה אלא ספין .  כל מטרת הפעולה הייתה לנפח את העניין הרבה מעבר למידותיו בניסיון להכפיש את הפרקליטות ". 
בעדותה של זלצמן ,  סוכנות נסיעות בחברת  " ראשונטורס ",  התגלה כי התכוננה לעדותה בעזרת מסמך שהכינו נציגי הפרליטות ,  בו הודגשו עבורה קטעים מחקירתה במשטרה .  פרקליטיו של אולמרט עוה"ד אלי זהר ,  נבות תל צור ונוית נגב פנו בעקבות כך ליועץ המשפטי לממשלה בכדי שיפתח בחקירה פלילית בעבירות של שיבוש הליכי משפט ,  הדחה בעדות ,  הטרדת עד ,  השפעה לא הוגנת על עד ,  שימוש לרעה בכוח המשרה ומרמה והפרת אמונים .
 עו"ד גוטליב קבעה כי בפרקליטות לא התכוונו להעביר לעדה את המסמך ,  שהוכן כמסמך פנימי ,  וכי מדובר בטעות שנעשתה בתום-לב ,  כיוון שהתכוונו למסור לזלצמן גרסה מוקדמת יותר ותקנית של המסמך .  גוטליב קבעה עוד ,  כי אין כל סיבה להטיל ספק בהסבר הפרקליטים  ,  אותו העלו גם בבית המשפט ,  בדבר הטעות במסירת המסמך בנוסחו המעובד לעדה ,  וכי לא הייתה כוונה למסור לעדה את המסמך בנוסחו זה .  גוטליב אף מסבירה כי  " ניתן ללמוד על טיבו של המסמך שנמסר לעדה כמסמך שעובד לצרכים פנימיים ,  מעיון בתוכנו ".  היא הוסיפה עוד ,  כי  " טענות בדבר אפשרות השפעת מסירת המסמך המעובד לעדה על עדותה בתיק הנדון ,  ככל שיש להן מקום ,  הן עניין לבית המשפט הדן בתיק לדון בו ,  אם ימצא לנכון לעשות כן ". 
אמיר דן ,  יועץ התקשורת של אולמרט מסר בתגובה כי  " הפרקליטות שוב מוכיחה שהיא לא מסוגלת לחקור את עצמה .  חבל שאת מידת הסלחנות ותום הלב שהיא מייחסת לעצמה בקלות שכזאת ,  היא לא מייחסת לאף אחד אחר .  מה שאצלם מוגדר כ"טעות "  אצל אחרים הופך לכתב אישום ".  דן הוסיף כי  " חמור מאד שמקרה בו תובע מכין מסמך תדרוך לעד ,  בניגוד לפסיקה מפורשת של בית המשפט העליון ,  לא נחקר כלל .  מבחינתנו זה לא סוף פסוק ,  ואנו שוקלים את המשך צעדינו ". 

הפרקליטות :  הגנת אולמרט עשתה ספין כדי להכפיש
בפרקליטות התייחסו להחלטה שלא לפתוח בחקירה פלילית נגד הפרקליטים שנחשדו בתדרוך עדה בפרשת  " ראשונטורס "  במהלך משפט אולמרט : " מטרת התלונה המופרכת הייתה לנפח את העניין "
 
