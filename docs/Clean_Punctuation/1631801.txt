ח"כ ברכה זוכה לגיבוי מיושב ראש הכנסת
הצטרפותו של יו"ר סיעת חד"ש למשלחת הכנסת למחנות המוות בפולין עוררה מהומה בימים האחרונים .  יו"ר הכנסת ריבלין תומך בח"כ ברכה : " ביקורת חברי הכנסת על המהלך מבישה "
 במשכן הכנסת עסוקים לא מעט בביקוריהם של חברי כנסת ערבים במדינות ערב  אבל המהומה האחרונה עוסקת דווקא בביקור חבר כנסת ערבי במדינה מערבית ,  ביקור עם שורשים יהודים .  יו"ר חד"ש ,  ח"כ מוחמד ברכה ,  ביקש להשתתף בסוף חודש ינואר במשלחת מיוחדת של הכנסת שתצא לאושוויץ לציון יום השואה הבינלאומי .
 הצטרפותו של ח"כ ברכה למשלחת עוררה את זעמם של כמה חברי כנסת ,  בהם ח"כ דני דנון  ( ליכוד )  שדרש לקיים דיון בוועדת הכנסת במטרה להדיח את ברכה מחברותו במשלחת .  בקשתו של דנון קוממה עליו את יו"ר הכנסת ראובן ריבלין ,  חבר מפלגתו ,  שבחר לתקוף את דנון באופן חריג : " ח"כ מוחמד ברכה נענה להזמנתי להשתתף במשלחת רשמית של הכנסת לכנס פרלמנטים במחנות המוות המציין את יום השואה הבינלאומי ",  אמר ריבלין . " חששתי שיספוג ביקורת קשה מצד מכחישי שואה ובהחלט הערכתי אותו על אומץ ליבו .  לא שיערתי שהתגובה הפוגענית תבוא דווקא מחבר כנסת יהודי ,  ועוד כזה שסירב בעצמו להשתתף במשלחת ". 
ריבלין אף הוסיף ואמר : " לעיתים אני נבוך בשל מעשים כאלו ואחרים מצד חברי כנסת .  מול תגובה כה חסרת היגיון ומוסר ,  לא נותר לי אלא להתבייש ".  הוא הודיע עוד כי ישתתף בעצמו בישיבת ועדת הכנסת הצפוייה להתכנס בנושא בקרוב .
 דנון אמר בתגובה לריבלין כי  " כל עוד יוצאים למשלחות רשמיות של הכנסת ח"כים שתוקפים שוטרים ,  מזלזלים בראש הממשלה והולכים לנחם רבי מרצחים ,  הכנסת תמשיך להתבזות ולהיות מושא ללעג וצחוק בפני הציבור ". 
דנון ספג ביקורת גם מיו"ר מרצ ,  חיים אורון ,  לדבריו  " פניית דנון מקוממת ומבישה ומן הראוי לדחותה בשאט נפש .  טוב ונכון עשה יו"ר הכנסת כשהציע לח"כ ברכה להימנות על המשלחת .  הדבר הוא לכבודה של הכנסת .  כנראה שח"כ דנון מתחרה על תפקיד נציג הימין ההזוי בכנסת ". 
במכתב ששיגר לפני ימים אחדים ליו"ר ועדת הכנסת ,  ח"כ יריב לוין  ( ליכוד )  ,  כתב דנון : " אני רואה בחומרה רבה את העובדה שחבר כנסת המתבטא באופן פומבי פעם אחר פעם נגד מדינת ישראל ,  נגד צבא הגנה לישראל ונגד מוסדות המדינה ייצג את מדינת ישראל במשלחת רשמית ,  ועוד בטקס בעל משמעות רגשית מיוחדת לעם היהודי המבטא יותר מכל את חשיבותה של מדינת ישראל לעם היהודי .  לאור כך אני פונה אליך בבקשה לקיים דיון בנושא חשוב ומהותי זה ". 

ח"כ ברכה זוכה לגיבוי מיושב ראש הכנסת
הצטרפותו של יו"ר סיעת חד"ש למשלחת הכנסת למחנות המוות בפולין עוררה מהומה בימים האחרונים .  יו"ר הכנסת ריבלין תומך בח"כ ברכה : " ביקורת חברי הכנסת על המהלך מבישה "
 
