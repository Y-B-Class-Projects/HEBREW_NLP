 " לברונפמן אין מושג מה קורה בדיסקונט "
 יו"ר הוועד הארצי של עובדי בנק דיסקונט אמר בכנס של עובדי הבנק כי  " משפחת ברונפמן שרכשה את הבעלות בבנק לפני 5 שנים אינה מתעניינת בבנק .  היא לא משקיעה בו "
  ( צילום :  טל אנגלנדר עריכה :  גדי וינסטוק )  
" משפחת ברונפמן ,  שרכשה את הבעלות בבנק לפני 5 שנים ,  אינה מתעניינת בבנק .  היא לא משקיעה בו "  - כך אמר היום יו"ר הוועד הארצי של עובדי בנק דיסקונט ריקי בכר ,  בכנס של עובדי בנק דיסקונט שהתקיים בנמל תל אביב .  הכינוס התקיים במקביל להשבתת סניפי דיסקונט בכל הארץ ,  בהוראת הוועד .  ההסתדרות תמכה בשביתה .
" הייתי בין אלה שהביאו את מתיו ברופמן לדיסקונט ,  אבל התברר שלאיש אין מושג מה קורה בבנק .  ברונפמן מפטר מתי שבא לו בצמרת הבנק .  הוא עוד ינסה להגיע אלינו ",  אמר בכר .  לדבריו ,  עובדי הבנק מוכנים להיכנס לשותפות בבעלות על הבנק ולרכוש בו מניות , " אך יש הפקרות שמונעת זאת ". 
בכר מסביר כי המאבק של עובדי דיסקונט הוא נגד המצב שבו מועסקים בו  " ערב רב של עובדים ",  החל מעובדי חברות חיצוניים  ( אאוטסורסינג )  ועד לעובדים ארעיים ,  לצד עובדים קבועים . " הגיע המצב לכך שכמעט 50% מהמועסקים בבנק אינם קבועים ואינם מאורגנים בוועד ובהסתדרות .  זה מצב שאני מתכוון להפסיק ",  הוא הכריז .
 בכר פנה לעובדים הארעיים באומרו :  הממונים עליכם מרוצים מהעבודה הנהדרת שלכם ומתחננים בפני ההנהלה הבכירה שישאירו אתכם בבנק ,  אבל רק מעטים מכם מקבלים קביעות ,  בטענה שזה עולה כסף ".  בכר הודיע כי מטרת הוועד היא שייקלטו כעובדים מן המניין 1,000 מעובדי דיסקונט ,  המועסקים כיום באמצעות אאוטסורסינג או כארעיים .
 יו"ר ועד המנהלים ומורשי החתימה בבנק ,  יצחק אביזוהר ,  אמר בכינוס : " אנו כמנהלים נדאג לפקידים ".  הוא תקף את הנהלת דיסקונט על כך ש"ניצלה את עובדי האאוטסורסינג כדי להסב אותם זמנית לעובדי מסלקה ,  וזאת במטרה להחליש את השביתה עליה הכריזו הפקידים לפני שלושה שבועות בחלק מסניפי הבנק ". 
אבי זוהר התייחס לדרישת הפקידים לתוספת שכר של 5% : " לגיטימי לבקש העלאת שכר כשאנו רואים את הבונוסים של ההנהלה ואת מצנחי הזהב שהיא מסדרת לבכיריה הפורשים ". 
יו"ר ההסתדרות עופר עיני ,  שהופיע בכינוס ,  שיבח את הוועד על כך שהוא מנהל מאבק  " על עניין עקרוני - צירוף העובדים להסתדרות ".  עוד הודיע ,  שההסתדרות לא תשלים עם מצב שבו בדיסקונט רבים הם  " עובדים סוג ב' ". 
עם זאת ,  עיני הסביר כי מכיוון שמדובר במוסד פיננסי , " יש להיזהר שלא לשפוך את התינוק עם המים ".  כמו כן ,  תקף את הנהלת דיסקונט על כך שהיא  " הפעילה מנגנון שלם כדי לשבור את מהלך ההתארגנות של העובדים הארעיים בהסתדרות ".  

" לברונפמן אין מושג מה קורה בדיסקונט "
 יו"ר הוועד הארצי של עובדי בנק דיסקונט אמר בכנס של עובדי הבנק כי  " משפחת ברונפמן שרכשה את הבעלות בבנק לפני 5 שנים אינה מתעניינת בבנק .  היא לא משקיעה בו "
 
