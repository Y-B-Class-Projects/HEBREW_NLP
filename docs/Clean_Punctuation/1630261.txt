הקומה ה-18 בפרויקט סוטין 29 בתל אביב נמכרה ב-17 מיליון שקל
שטח הקומה שנרכשה הוא 420 מ"ר ,  בנוסף לשלוש מרפסות בשטח של 12 מ"ר כל אחת
הקומה ה-18 בפרויקט המגורים היוקרתי סוטין 29 בתל אביב נמכרה בסוף השבוע האחרון תמורת 17 מיליון שקל .  שטח הקומה שנרכשה הוא 420 מ"ר ,  בנוסף לשלוש מרפסות בשטח של 12 מ"ר כל אחת .  השטח שווה לגודלן של שלוש דירות בבניין.את הפרויקט מקימה קבוצת נוה שוסטר ,  שבשליטת דליה שוסטר .  מהקבוצה נמסר כי רוכשי הקומה ה-18 הם איש עסקים ישראלי שעיקר עסקיו בחו"ל ובת זוגו ,  המתגוררים כיום בצפון תל אביב וחיפשו לעבור לבניין במיקום מרכזי ושקט בעיר.העסקה מגלמת עלייה של כ-13% במחיר ,  בהשוואה לעסקות קודמות שבוצעו במקום .  לפני שלושה חודשים דיווחה החברה על מכירת שתי קומות גבוהות במגדל לשני רוכשים תמורת 15 מיליון שקל לקומה.לפני חודש יצאה החברה למכרז סגור לבחירת קבלן מבצע לפרויקט ,  שבו משתתפות שבע חברות :  תדהר ,  דניה סיבוס ,  א .  דורי ,  אלקטרה ,  אשטרום ,  אלהר ואורתם סהר .  נכון להיום נמכרו בפרויקט 29 דירות מתוך 74 יחידות ,  כאשר לפרויקט טרם הוצא היתר בנייה .
 
הקומה ה-18 בפרויקט סוטין 29 בתל אביב נמכרה ב-17 מיליון שקל
שטח הקומה שנרכשה הוא 420 מ"ר ,  בנוסף לשלוש מרפסות בשטח של 12 מ"ר כל אחת

