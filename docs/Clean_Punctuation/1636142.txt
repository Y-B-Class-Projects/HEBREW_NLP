מרקל נגד אירן :  הזמן אוזל ,  הסנקציות בדרך
קאנצלרית גרמניה קראה לאירן לשתף פעולה עם המערב בשיחות על תוכנית הגרעין שלה .  לדבריה ,  אם יוחרפו הסנקציות נגד טהרן , " תהיה זו טרגדיה לעם האירני "
 קאנצלרית גרמניה אנגלה מרקל הזהירה אמש  ( שני )  את אירן כי יוטלו עליה סנקציות חדשות ,  אם זו לא תשתף פעולה בשיחות עם שש מעצמות המערב על תכנית הגרעין שהיא מפתחת ." הזמן אוזל ",  אמרה מרקל בשיחה עם דיפלומטים בברלין .  היא הוסיפה שאם יוטלו סנקציות נוספות על אירן  " תהיה זו טרגדיה לעם האירני ". 
בתוך כך ,  החשדות במערב לפיהם תוכנית הגרעין של אירן אינה מיועדת אך ורק לצרכי שלום ,  כפי שחוזרים וטוענים בטהרן ,  קיבלה חיזוק עם פרסום של דו"ח מודיעיני סודי שהועבר לסוכנות הבינלאומית לאנרגיה אטומית .  הדו"ח ,  שפורסם מוקדם יותר היום בשבועון הגרמני  " דר שפיגל ",  חושף פרטים על מבנה תוכנית הגרעין הצבאי האירנית ועל ניסויים סודיים שנערכו באירן .
 הדו"ח מסתמך על מידע שהושג ממחשב שנתפס באירן לפני מספר שנים והכיל  " מידע רגיש ביותר ".  המחשב הגיע לידי נציגי ארצות הברית דרך סוכנות הביון הגרמני ומשם הועבר לסאב"א .  הדו"ח מסתמך בנוסף על דיווחים מפיו של עלי ראזה עסגרי ,  סגן שר ההגנה האירני לשעבר שערק למערב ושל מדען הגרעין סהרם אמירי ש"נעלם "  במהלך עלייה לרגל למכה ביוני 2009 .
 
מרקל נגד אירן :  הזמן אוזל ,  הסנקציות בדרך
קאנצלרית גרמניה קראה לאירן לשתף פעולה עם המערב בשיחות על תוכנית הגרעין שלה .  לדבריה ,  אם יוחרפו הסנקציות נגד טהרן , " תהיה זו טרגדיה לעם האירני "
 
