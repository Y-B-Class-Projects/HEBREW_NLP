850 אסונות טבע ב-2009 גרמו לנזק של 50 מיליארד דולר
מספר אסונות הטבע הקשורים לשינוי האקלים עלה בחדות השנה - הממוצע השנתי עמד על 770 מאז 1999
תביעות ביטוח בסך 22 מיליארד דולר הוגשו השנה בעקבות אסונות טבע ,  לאחר שהתרחשו יותר אסונות טבע הקשורים לשינוי האקלים  כך דיווחה היום חברת ביטוח המשנה מינכן רה .  עלותם הכוללת של אסונות טבע ברחבי העולם הסתכמה השנה ב-50 מיליארד דולר.בשנה שעברה הסתכמו ההפסדים מאסונות טבע ברחבי העולם ב-200 מיליארד דולר ,  בשל שורה של סופות הוריקן הרסניות שהכו במפרץ מקסיקו בארה"ב .  הפסדיהן של חברות הביטוח הסתכמו ב-50 מיליארד דולרים .  למרות שעלותם של אסונות הטבע נמוכה יותר השנה באופן דרמטי ,  ציינה מינכן רה כי מספר האסונות הטבעיים היה גדול יותר השנה מהממוצע ב-10 השנים האחרונות.לפי מינכן רה ,  ארה"ב היא שספגה את מרבית האסונות הקשורים לשינויי האקלים ,  מסערות רוחות ועד ברד . " למרות שהמחסור בהוריקנים חמורים ואסונות גדולים ,  השנה התרחשו מספר גדול של אסונות טבע בינוניים בחומרתם .  המגמה בולטת במיוחד במספר האסונות הקשורים למזג האוויר .  הניתוח הראשוני מצביע על כך שהדבר נובע משינוי האקלים ",  אמר פיטר הופה ,  ראש מחלקת הסיכונים הסביבתיים של מינכן רה.בארה"ב הסתכמו ההפסדים מאסונות טבע הקשורים למזג האוויר ב-10 מיליארד דולר השנה ,  לעומת 4 מיליארד דולר ב-1980 .  שלוש סופות טורנדו שהתרחשו בארה"ב בפברואר ,  באפריל וביוני גרמו כל אחת לנזקי ביטוח בסך יותר ממיליארד דולר ,  לפי הדו"ח ,  וסופות ברד במארס גרמו לנזקים של 995 מיליון דולר .  בשנה האחרונה התרחשו 850 אסונות טבע ברחבי העולם ,  לעומת ממוצע שנתי של 770 מאז 1999 .
 
850 אסונות טבע ב-2009 גרמו לנזק של 50 מיליארד דולר
מספר אסונות הטבע הקשורים לשינוי האקלים עלה בחדות השנה - הממוצע השנתי עמד על 770 מאז 1999

