מכבי תל אביב ניצחה את אפס פילזן 62:72
מכבי תל אביב התגברה על משחק מסורבל והשיגה ניצחון 62:72 על אפס פילזן ,  ששמר אותה חזק בתמונת ההעפלה להצלבה
כשהביטו ראשי מכבי תל אביב על לוח המשחקים שלהם לטופ 16 ,  סביר להניח שהמשחק של הערב  ( חמישי )  סומן כבאנקר פשוט במיוחד .  כשהבית שלך מכיל את ריאל מדריד וסיינה ,  הגיוני לחשוב ככה .  אלא שאפס פילזן ,  שגברה במחזור הקודם על האיטלקים עשתה לא מעט צרות לצהובים ,  לפני שנכנעה 72:62 .  במכבי יכולים להיות מרוצים בעיקר מיכולתו המשופרת של אלן אנדרסון ,  שחזר לעצמו הערב עם משחק גדול  ( 23 נקודות ו-9 ריבאונדים )  בו לקח על עצמו את האחריות ,  כמו גם מהניצחון הביתי ,  אותו היו חייבים הצהובים להשיג ,  במטרה לשמור על סיכויי העפלה טובים .  עתה תנסה האלופה הישראלית לסגור דאבל מול הטורקים ,  כשהשתיים ייפגשו במחזור הבא באבדי איפקצ'י .
 הצהובים פתחו טוב את המשחק ,  במטרה לרוץ כמה שיותר ,  אבל האורחים ידעו זאת היטב וניסו להאט את הקצב כשהם הולכים בעיקר פנימה .  לקראת סיום הרבע הראשון הצליחו המארחים לפתוח פער קטן ,  בעיקר תודות לריבאונד הגנה טוב .  יכולת טובה של פניני ואנדרסון כבר הביאה את מכבי ליתרון 10 ברבע השני ,  אבל כפי שקרה לא לא פעם העונה ,  ההגנה בצהוב איפשרה לקלעים של האורחים למצוא זריקות פנויות ,  ואלה איפשרו להם לחזור למשחק ,  תודות לצ'ארלס סמית ,  כשבמחצית זה רק 3 לזכותה של מכבי .  
סמית המשיך את היכולת הטובה שלו מחוץ לקשת גם במחצית השניה ,  כשההגנה הצהובה לא מצליחה להסתדר איתו ,  אך התעוררות של אלן אנדרסון הביאה לגרשון את המנהיג שהיה דרוש לו ,  וזה הוביל את חבריו ליתרון 6 ברבע האחרון .  הטורקים עוד ניסו לחזור ,  שתי דקות לסיום ,  אבל אנדרסון בערב גדול מצא את בלות'נטל ,  וזה צלף שלשה שסגרה את סיפור המשחק .  הצהובים לא רק זכו בניצחון חשוב ,  אלא גם יצרו לעצמם פער שעשוי להיות משמעותי מאוד במשחק במחזור הבא ,  במקרה בו שתי הקבוצות יסיימו עם מאזן זהה בבית .
 מכבי תל אביב פתחה בחמישיה עם אנדרו ויז'נייבסקי ,  אלן אנדרסון ,  צ'אק איידסון ,  גיא פניני וד'אור פישר .
 פילזן העלתה בחמישייה את קרם טונצ'רי ,  בוטסי ת'ורנטון ,  צ'ארלס סמית ,  קוקו ארמל ,  קאיה פקר .
 מכבי פתחה עם הרבה אנרגיה ,  ועלתה ליתרון מהיר בזכות נקודות של פניני ואנדרסון ,  אבל הטורקים החלו לחפור בצבע ,  ונקודות של ת'ורנטון וארמל העלו את פילזן ליתרון .  מכבי לא ממש פגעה בהתקפה ,  אבל ריבאונד התקפי טוב של הצהובים איפשרו לפניני ו-ויז'נייבסקי העלו את הצהובים ל-6:10 .  עתאמן עשה שינוי והכניס את פופוביץ' וראקוצ'ביץ' ,  שמיד הגיבו בנקודות מהירות שהעבירו את היתרון לטורקים .  מכבי אמללה את האורחים עם עוד ועוד ריבאונדים בהתקפה ,  ויכולת טובה של איידסון הורידה את הצהובים ביתרון 13:18 בסיום הרבע הראשון .
 מכבי המשיכה בריצה שלה גם ברבע השני ,  כשפילזן ממשיכה לאבד ,  ואנדרסון העניש מחוץ לקשת כדי להעלות את המארחים ליתרון 9 .  השטף בהתקפה של הצהובים נעצר כשהמארחים חיפשו בעיקר קליעות מבחוץ ,  וסמית וסנטיאגו הורידו את ההפרש ל-4 בלבד .  מכבי חזרה פנימה ומצאה את פישר שקלע 4 רצופות ,  ומתפרצת שהסתיימה בפניני קבעה 23:33 .  סמית סוף סוף התעורר עם שלשה גדולה ,  פניני החזיר באחת משלו ,  אבל עוד חדירה של האמריקאי המצויין ,  בצירוף נקודות של ת'ורנטון הורידו את הטורקים בפיגור מינימלי ,  36:33 .
 אלן אנדרסון עלה ממוקד מאוד לרבע השלישי ,  וקבר שני סלים נהדרים ,  שמנעו מהטורקים קאמבק ,  בדרך ליתרון 37:42 .  האורחים המשיכו להילחם ,  שוב מצאו את היד הפנויה של סמית מחוץ לקשת ,  ות'ורנטון ניצל עוד חור בהגנה וב-4 נקודות רצופות העלה את הטורקים ליתרון ראשון ,  42:44 .  הקהל בהיכל לא אהב זאת ,  אבל אז הגיעה התקפה נהדרת של הצהובים ,  שהסתיימה בדאנק נהדר של אנדרסון ,  שהחזירה את הצבע לפני האוהדים .  היתרון המשיך להחליף ידיים ,  כשסמית שוב מוצא שלשה פנויה ,  ואיידסון מגיב עם אחת משלו מהפינה .  נקודות של אנדרסון הורידו את מכבי ביתרון 49:51 בסיום השלישי .  
דניאל סנטיאגו פתח את הרבע האחרון עם 4 נקודות רצופות ,  אבל אנדרסון המשיך להיות האיש של גרשון באותן דקות ,  עם נקודות ועצירה הגנתית טובה ,  בצירוף עם נקודות מהקו של בלות'נטל העלו ל-55:61 .  בלות'נטל וטונצ'רי החליפו שלשות ביניהם ,  ואנדרסון בלייאפ יפה שמר את הפער על 6 .  שחקניו של עתאמן לא מצאו את עצמם בהתקפה ,  ומן העבר השני מצא אנדרסון את בלות'נטל בפינה ,  וזה צלף שלשה שקבעה 60:70 ,  דקה וחצי לסיום .  הטורקים איבדו את הראש ונלחצו ,  ומכבי ניצלה זאת כדי לשמור על הפער ,  שעשוי להיות משמעותי מאוד ,  במיוחד במחזור הבא .
 קלעו למכבי תל אביב :  אלן אנדרסון 23  ( 8 מ-8 ל-2 )  ,  9 ריבאונדים ,  4 אסיסטים ו-3 חטיפות ,  דייויד בלות'נטל 11 ,  גיא פניני 10 ו-5 ריבאונדים ,  דיאור פישר 8 ,  אנדרו ויז'נייבסקי 5 ,  סטפון לאזמה 4 ו-6 ריבאונדים ,  דורון פרקינס 2 ו-5 אסיסטים ,  דרק שארפ שיחק ולא קלע .  
קלעו לאפס פילזן :  צ'ארלס סמית 15 ,  בוטסי ת'ורנטון 13 ,  דניאל סנטיאגו 10 ,  קוקו ארמל ופט שומפרט 6 כל אחד ,  איגור ראקוצ'ביץ' וקרם טונצ'רי 3 כל אחד ,  אנדר ארסלן ,  בויאן פופוביץ' ומאריו קאסון 2 נקודות כל אחד .
 
מכבי תל אביב ניצחה את אפס פילזן 62:72
מכבי תל אביב התגברה על משחק מסורבל והשיגה ניצחון 62:72 על אפס פילזן ,  ששמר אותה חזק בתמונת ההעפלה להצלבה

