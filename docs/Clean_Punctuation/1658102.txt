נאשמי צווארון לבן יסבלו מההחלטה
ירייה ברגל
 >  >  ירייה ברגל מבחינת הסניגורים של עברייני צווארון לבן והחלשה של מעמד הפרקליטות - זו משמעות החלטת שופטת בית משפט השלום בתל אביב דניאלה שריזלי לבטל את סעיפי האישום העיקריים נגד רואי החשבון בפרשת פיקסל .  השופטת קבעה כי פרקליטות מיסוי וכלכלה נקטה  " אכיפה בררנית "  כשהחליטה בעקבות שימוע לא להעמיד לדין את בעלי השליטה בפיקסל בשל מצגיהם הכוזבים לכאורה בקשר למכירת החברה ,  אך התעקשה להעמיד לדין את רואי החשבון שייצגו אותם והציגו בפועל את המצגים לרשות המסים .  בעלי השליטה חמקו מאישום בזכות  " הגנת ההסתמכות "  - לטענתם ,  לא היו בקיאים בענייני המס והסתמכו על עצת רואי החשבון שלהם .  טענת ההסתמכות נהפכה לטענה קבועה במשפטי צווארון לבן שבהם העבירות בוצעו לאחר התייעצות עם מומחים כמו רואי חשבון ועורכי דין .  שריזלי קובעת כי ההסתמכות היא הגנה חריגה ,  ולכן יש לנהוג בה בזהירות רבה .  למעשה ,  שריזלי קובעת כי לפרקליטות שיקול דעת מצומצם ביותר לפטור נאשם ממשפט בטענת הסתמכות ,  שכן מדובר בטענה המחייבת לבחון את תום לבו של המסתמך - וזהו עניין שנתון להכרעת בית המשפט .  מעתה הסיכוי להביא לביטול כתב אישום בשימוע באמצעות טענת הסתמכות הוא אפסי .  קביעתה של שריזלי ,  אם לא תשתנה בערעור בסוף המשפט ,  תגרום לכך שנאשמים ייאלצו לנהל משפט יקר ,  גם אם טענת ההסתמכות שלהם מוצדקת .  מערכת המשפט תשלם על כך בעומס תיקים ונאשמים .  המרוויחים הגדולים של ההחלטה הם רואי החשבון בתיק הנדון - מוטי גרינוולד ואליעזר אבוגני .
 
נאשמי צווארון לבן יסבלו מההחלטה
ירייה ברגל

