רונן מנחם :  הבוקר מצטברים גורמים חיוביים מבחינת האג"ח הממשלתיות הלא צמודות
במזרחי טפחות ממליצים להימצא בטווח פדיון בינוני  ( 5-2 שנים )  ,  על מנת למזער סיכון העלאת ריבית מחד וסיכון הארכת מח"מ מנגד
איגרות החוב הממשלתיות הלא צמודות נהנות ,  הבוקר ,  ממספר נקודות פתיחה חיוביות.התחזקות השקל כנגד הדולר ,  הנמשכת בעקביות זה מספר ימים ,  מפחיתה את הלחץ בזירת המחירים במשק ומקטינה את הסיכוי לכך שהריבית תועלה בחודש הבא .  עליות חוזרות באיגרות החוב של ממשלת ארה"ב ,  לנוכח הירידות בשוקי המניות באסיה ודוח alcoa המאכזב ,  מהווים סימנים טנטטיביים לכך שההתאוששות בכלכלה העולמית תהייה איטית מכפי שחשבו קודם לכן.הסנטימנט הכלכלי נשחק מעט ,  בין היתר בשל העלאת ריבית bench  mark בסין ,  המנסה לצנן את שוק האשראי במדינה .  התפתחות זו עשויה להקנות יתרון לאג"ח ממשלתיות ,  הנחשבות בטוחות יותר ,  על פני אג"ח חברות ,  שגם כך רשמו עליות גבוהות יותר ממתחרותיהן הממשלתיות לאחרונה.הליך דיסקונט יזכה את המדינה בהכנסות נוספות ,  שתקטנה את הצורך להנפיק אג"ח ,  על מנת לממן את הגירעון בתקציב המדינה .  אומדני התוצר המשופרים של בנק ישראל ל-2010 מצביעים על כך שהגירעון למימון ב-2010 יהיה נמוך משמעותית בהשוואה לשנה שעברה ,  סיבה נוספת להקטנת ההיצע בשוק איגרות החוב הממשלתיות.אומדנים אלה גם עשויים להפחית עוד יותר את פרמיית הסיכון המיוחסת למשק בחו"ל וכך לאפשר לאורך זמן פער נמוך יותר בין תשואות הפדיון על האג"ח הממשלתיות המקומיות לאג"ח בחו"ל .  מספר גורמים ברשימה שצוינה עשויים להישאר בתוקף גם בתקופה הקרובה ,  כך שלא מן הנמנע שאיגרות החוב הממשלתיות הלא צמודות תתנהלנה בסימן עליות במהלך התקופה.בד בבד ,  יש להיות ערים לגורמי הסיכון .  בראש ובראשונה מדובר במצב בו הירידות באג"ח האמריקאיות מתחדשות ובשינוי כיוון בשער השקל כנגד הדולר ,  על רקע התחזקות חוזרת בשער הדולר בעולם .  עם זאת ,  להערכתי ,  נושא הריבית והגיוס המופחת יגבר ,  כך שאם ההערכות בדבר העלאות ריבית נוספות אכן תפחתנה ,  יכריע הדבר את הכף לטובת האג"ח הלא צמודות ." אנו ממליצים להימצא בטווח פדיון בינוני  ( 5-2 שנים )  ,  על מנת למזער סיכון העלאת ריבית מחד וסיכון הארכת מח"מ מנגד ",  אומר היום רונן מנחם ,  מנהל יחידת ההשקעות והאסטרטגיה במזרחי טפחות .
 
רונן מנחם :  הבוקר מצטברים גורמים חיוביים מבחינת האג"ח הממשלתיות הלא צמודות
במזרחי טפחות ממליצים להימצא בטווח פדיון בינוני  ( 5-2 שנים )  ,  על מנת למזער סיכון העלאת ריבית מחד וסיכון הארכת מח"מ מנגד

