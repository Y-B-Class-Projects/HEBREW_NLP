העיקר זה הנוסטלגיה
במסגרת הלוח החדש של ערוץ 5+GOLD ולקראת המונדיאל ישדר הערוץ את המשחקים הגדולים של אליפות העולם .  עוד בתכנית :  רצועה דוקומנטרית ומחווה לשירים ושערים
ערוץ 5+GOLD ישיק ב-5 בפברואר לוח שידורים חדש שיכלול רצועות שידורי נוסטלגיה חדשות וקבועות .  במסגרת הלוח החדש ולקראת משחקי המונדיאל שיתקיימו בקיץ ישדר הערוץ בימים שני-רביעי בשעה 23:30 את משחקי המונדיאל הגדולים בכל הזמנים .  את המשחקים ישדרו שדרי ערוץ הספורט ובהם יורם ארבל ,  רמי וייץ ,  נדב יעקבי ,  אבי מלר ,  אלי אוחנה ואיציק זוהר בין המשחקים שישודרו ישנם משחקי נבחרת ישראל בטורניר מקסיקו 1970 ,  ברזיל של פלה ,  ארגנטינה עם מארדונה ועוד .
 רצועה חדשה נוספת היא  " דוקו GOLD ",  במסגרתה ישודרו מדי יום ראשון בשעה 23:30 סרטים דוקומנטריים בנושא ספורט .  בין הסרטים שרכש הערוץ לשידור ישנם  " לחיות בתוך חלום - יומן הסופרבול "  המתאר את החוויה של ברוס ספריגסטין שהופיע בסופר בול , " נפילה של אלוף :  סיפורו של מייק טייסון ",   " יוהאן קרויף - בכל רגע נתון "  ו  " בקאהם ",  על חייו של דיוויד בקאהם ככוכב כדורגל ,  אייקון אופנה ,  מולטי מיליונר וידוען בינלאומי .  סרטים נוספים יעסקו בכוכבים ובתופעות בספורט ברחבי העולם .
 מדי שבת תשודר התכנית  " קול שבת ",  במסגרתה יופיעו כוכבי  " שירים ושערים "  המיתולוגית דני דבורין ,  גדעון הוד ,  אליהוא בן-און ,  זוהיר בהלול ,  מוטי חביב ונוספים ,  שיתארחו באולפן וידברו על תולדות הכדורגל הישראלי וזיכרונותיהם ממשחקי עבר החל משנות ה-70 ,  אז עלתה התכנית לאוויר .  כמו כן תעלה רצועת  " ביום הזה ממש ",  במסגרתה ישודרו המשחקים ואירועי הספורט הגדולים שהתקיימו באותו התאריך בשנים קודמות .  במסגרת הרצועה תשודר גם מהדורה של  " חדשות הספורט "  מאותו התאריך מהשנים הראשונות לשידורה .
 
העיקר זה הנוסטלגיה
במסגרת הלוח החדש של ערוץ 5+GOLD ולקראת המונדיאל ישדר הערוץ את המשחקים הגדולים של אליפות העולם .  עוד בתכנית :  רצועה דוקומנטרית ומחווה לשירים ושערים

