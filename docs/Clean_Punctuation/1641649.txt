אושרה להפקדה תוכנית להקמת מרכז משרדים ומסחר בפתח תקוה
הפרויקט יוקם במשותף על ידי קבוצת ביג ומשפחת בן ש"ך על קרקעות של מפעל קניאל לשעבר ,  סמוך לציר ז'בוטינסקי
 >  >  מרכזי המסחר והתעסוקה העתידיים של פתח תקוה ממשיכים להתקדם בצעדי ענק במוסדות התכנון .  בשבוע האחרון אישרה הוועדה המקומית לתכנון ובנייה בעיר להפקדה בוועדה המחוזית את בקשתן של החברות ביג ופטרולגז ,  שבשליטת משפחת בן-ש"ך ,  לבנייה במתחם קניאל ,  שעליו הן מתכננות פרויקט רחב ממדים למסחר ותעסוקה .  המתחם מתפרש על שטח של 75 דונם בין הרחובות ז'בוטינסקי ,  משה דיין וגיסין ,  סמוך לקניון הגדול בעיר  ( אבנת )  .  הפרויקט כולל שני בניינים בני 24 קומות ועוד חמישה בניינים בני 6-8 קומות .  זכויות הבנייה המאושרות במתחם הן לכ-150 אלף מ"ר שטחים עיקריים ,  מהם 30 אלף מ"ר למסחר  ( לשם השוואה ,  מדובר בסדר גודל של קניון אבנת )  והשאר למשרדים .  התוכנית מתירה בנייה לגובה רב ,  בניגוד לתוכניות הישנות שהתירו בנייה של כמה קומות בלבד .  את הקרקעות במפעל קניאל ,  יצרנית קופסאות פח ,  רכשה פטרולגז ב-2008 מצדיק בינו ,  בעל השליטה בקניאל ,  ויו"ר מכתשים אגן אברהם ביגר תמורת 169 מיליון שקל .  בשלב השני מכר בן ש"ך לחברת ביג ,  העוסקת בייזום ,  תפעול והשכרה של מרכזי קניות פתוחים ,  49.4% מהון המניות של קניאל תמורת כ-109.5 מיליון שקל - ושני הצדדים נהפכו לשותפים מלאים בחברה .  מפעל קניאל נסגר ב-2008 ולאחר מכן הועתקה פעילותו לכפר סבא .  הפרויקט יביא לחידוש פני האזור ,  כשבמקביל חברות נוספות כמו אפריקה ישראל ,  חברת הביטוח מגדל ועוד מקדמות תוכניות בעלות אופי דומה לאורך ציר ז'בוטינסקי .  אלה יצטרפו לפארק התעסוקה שבקרית אריה ,  שבו פועלות חברות רבות ושעתיד להתחבר באמצעות גשר מעל כביש גהה לשכונת רמת החי"ל התל אביבית .
 
אושרה להפקדה תוכנית להקמת מרכז משרדים ומסחר בפתח תקוה
הפרויקט יוקם במשותף על ידי קבוצת ביג ומשפחת בן ש"ך על קרקעות של מפעל קניאל לשעבר ,  סמוך לציר ז'בוטינסקי

