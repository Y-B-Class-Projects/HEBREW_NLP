אום אל פאחם-סכנין : " רוצים להיות על המפה "
 המארחת מצמרת ליגה א' צפון מקווה להפתיע בדרבי המגזר בגביע  ( ג' ,  13:30 ,  5+ לייב )  .  סואן ולירן כהן בהרכב של סכנין
בני סכנין ,  ערכה היום את האימון המסכם לקראת המשחק מחר  ( שלישי ,  13:30 ,  5+ לייב )  מול עירוני אום אל פאחם .  לאחר שלושה ניצחונות בליגה האווירה בסכנין מצוינת ובמועדון רוצים לשמר אותה עם מעבר חלק לשלב הבא ולהימנע מהפתעות במיוחד שמדובר בדרבי קטן של המגזר .  למרות שמדובר בפערים משמעותיים ברמה ,  מרקו בלבול ,  ביקש היום משחקניו באימון לשמור על רצינות ולא להקל ראש ביריבה מליגה א' .  
המאמן שמעודד מהיכולת של השחקנים יערוך שינויים קלים בהרכב מחר .  עבאס סואן יחליף במרכז הקישור את חיים בנון המוצהב ואילו לירן כהן שכבש את שער הניצחון מול עכו בשבת יעלה לראשונה בהרכבה של הקבוצה במקומו של אחמד קאסום .  הרכב משוער :  מאיר כהן ,  עלא אבו סאלח ,  יא יא פטי ,  טל חן ,  מהראן אבו ריא ,  עבאס סואן ,  נסטיה צ'ה ,  חאלד חלאיילה ,  חאמד גנאים ,  לירן כהן ,  ג'קו ערפאת .
 מול סכנין תתייצב עירוני אום אל פאחם סגנית מוליכת ליגה א' צפון .  באום אל פאחם ישנה התרגשות גדולה לקראת המשחק ולעובדה שהיא מארחת את הקבוצה הבכירה במגזר .  לפני שנתיים כמעט הפתיעה הקבוצה הקטנה מאום אל פאחם גם בסיבוב ח' את מכבי נתניה כשגררה אותה עד לפנדלים בקופסה ,  ומחר אום אל פאחם לא מתכוונת להרים ידיים מראש .  
המאמן סמיר עיסא אמר היום לקראת המשחק מחר : " אנחנו בדיוק כמו סכנין - רוצים להיות על המפה .  במשחק אחד עם טקטיקה נכונה והרבה רצון ,  הכל יכול להיות ".  עיסא עדיין מתלבט לגבי ההרכב מחר ,  כשהוא עדיין לא החליט אם יפתח עם אשרף סולימאן או כפיר בן דוד .  
הרכב משוער :  מגדי חלאיילה ,  סאלח חאג' ,  וואהב ברכאת ,  מוחמד גברין ,  וואליד עבאס ,  מוחמד מחאגנה ,  כפיר בן דוד  ( אשרף סולימאן )  ,  וואליד ג'ברין ,  אורן זילכה ,  אמיר אבו עראר ,  פדאל עאמר .
 
אום אל פאחם-סכנין : " רוצים להיות על המפה "
 המארחת מצמרת ליגה א' צפון מקווה להפתיע בדרבי המגזר בגביע  ( ג' ,  13:30 ,  5+ לייב )  .  סואן ולירן כהן בהרכב של סכנין

