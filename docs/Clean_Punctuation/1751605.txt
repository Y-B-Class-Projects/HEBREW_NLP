היי-טקיסטיות ,  בעזרת השם
בשוק ההיי-טק הישראלי פועלים כמה בתי תוכנה שהוקמו על ידי יזמות מהמגזר החרדי ומסתמכים על כוח עבודה של נשים חרדיות .  הם מוכיחים שאפשר להצליח גם בלי גב כלכלי של חברת ענק
 >  >  הסנונית הפרטית הראשונה שהוכיחה כי הקמת בית תוכנה חרדי ללא גב של חברת ענק כמו מטריקס היא אפשרית היתה i-rox  ( שילוב של המלים אינטרנט ואורתודוקסי )  ,  שהוקמה ב-2006 בבני ברק .  השילוב בין המייסדות היה מעניין :  רותי מרגלית ,  30 ,  חסידת גור חרדית מבני ברק ,  ויהודית סוויסא ,  45 ,  חילונית משהם ,  נפגשו בחברת איסיטל כשסוויסא קיבלה את מרגלית לעבודה .  כשההיכרות העמיקה והלכה ,  הבינו השתיים את הפוטנציאל הטמון בהקמת בית תוכנה לנשות היי-טק חרדיות שמחפשות עבודה בסביבה מתאימה ,  ויוכלו לתת מענה לפעילות מיקור חוץ של חברות ישראליות .  המודל העסקי שהגו היה פשוט :  בית התוכנה החדש יוכל להציע מחירים נמוכים יחסית למתחרים ,  בזכות כוח העבודה הזול .  שכרה של מתכנתת חרדית מבני ברק נמוך כיום ב-20% משכרו של מתכנת חילוני באותו תפקיד ,  ובתחילת הדרך של i-rox היה השכר נמוך אף יותר .  גם עלויות הניהול תוכננו להיות רזות במיוחד ונטולות צ'ופרים שבדרך כלל מספקת עבודה בהיי-טק - מרכב צמוד דרך ימי כיף ועד משרדים נוצצים .  כך ,  ידעו סוויסא ומרגלית כי יוכלו להציע תמחור נמוך ב-30%-40% ממחירי השוק לפרויקטי תוכנה .  ההשקעה הראשונה בבית התוכנה ,  בגובה 4.5 מיליון שקל ,  הגיעה מאיש עסקים חרדי שאינו מתחום ההיי-טק כלל ,  אך ביקש לסייע ביצירת מקור תעסוקה חדש לנשים דתיות במרכז ,  מבלי שאלה יצטרכו להיחשף לעולם החילוני .  ההתחלה היתה צנועה - חמש עובדות ושתי מנכ"ליות משותפות ,  שעשו את השיווק בעצמן והפעילו כל קשר אפשרי כדי ליידע את חבריהן בהיי-טק שבא לשכונה בית תוכנה חדש .  בתוך שנתיים הן כבר העסיקו 60 עובדות ,  ועם המשבר העולמי הגיע גם רגע הפריצה שלהן .  סוויסא ומרגלית ,  שראו כיצד פעילות האוף-שור  ( פיתוח מעבר לים ,  בעיקר בהודו ומזרח אירופה )  נעצרת בשל העלויות הגבוהות ,  היו משוכנעות כי המשבר יפעל לטובתן - וצדקו .  בשנתיים האחרונות עלה מספר העובדות בחברה ל-100 ,  והמכירות קפצו ב-50% . " חברות חיפשו בתי תוכנה זולים אבל איכותיים ",  אומרת מרגלית , " ואנחנו הצלחנו להוכיח שאנחנו בדיוק כאלה .  הדרישה ממשיכה לעלות גם כיום ,  מכיוון שכבר יודעים שאפשר לקבל כאן עבודה טובה ,  ושאין צורך לשלוח עבודה למזרח הרחוק ".  עדיין זול יותר להעסיק מתכנת או איש qa בהודו . " נכון ,  אבל כשמביאים בחשבון את כלל העלויות שבהקמת מרכז פיתוח בחו"ל - אצלנו זה בכל זאת זול יותר ".  לבית התוכנה החרדי שבלב בני ברק יתרונות נוספים :  הוא נגיש ללקוחות מבחינת קירבתו למרכזי העסקים ,  למרות היותו חרדי הנשים אינן מהססות לפגוש גם גברים לפגישות עסקיות במשרדי החברה ,  והוא נהנה מזרם של כוח אדם איכותי .  בכל שנה מסיימות את לימודיהן במרכז הארץ כ-200 הנדסאיות תוכנה חרדיות ,  ומתוכן רק 15 מתקבלות ל-i-rox .  יתרון נוסף שאינו מצוי בדרך כלל בהיי-טק הוא רמת הנאמנות של העובדות .  נשים חרדיות מטבען אינן מדלגות מחברה לחברה ,  ואכן מתוך 100 עובדות ,  מעידה מרגלית ,  רק שתיים עזבו עד היום ,  ואלה שיוצאות לחופשת לידה חוזרות ממנה .  אם יש עבודה טובה ,  משכורת קבועה וגבוהה יחסית למגזר ,  ותנאים ספציפיים המותאמים לצורכי אוכלוסיית העובדות - אין סיבה לעזוב .  אחרי הכל ,  האלטרנטיבות העומדות בפני המתכנתות אינן רבות - יש שיגידו אפסיות - והשילוב של כלל הגורמים יוצר חברה יציבה במיוחד .  גם הלקוחות מעריכים את ההמשכיות בכוח העבודה ,  והגבול ,  לפי סוויסא ומרגלית ,  הוא השמים .  בשלוש השנים הקרובות הן מתכננות לגדול ל-250-300 עובדות .  הפוטנציאל ,  לדעתן ,  עדיין רחוק ממיצוי .  היי-טק חרדי בכרמיאל עד לאחרונה נהנה i-rox מבלעדיות יחסית בשוק ,  פרט לפרויקט תלפיות של מטריקס ,  אך כעת קמה לו מתחרה בצפון .  את כרמיסופט הקימה חניתה פרידמן ,  חרדית חוזרת בתשובה ,  שבתחילה רצתה להקים מיזם משותף עם סוויסא ומרגלית ,  אך הדבר לא עלה יפה .  לפרידמן ,  שהשקיעה בכרמיסופט מיליון שקל יחד עם שותפה חרדית נוספת ,  יש חזון :  הרחבת שוק העבודה לחרדים בצפון . " כולם מצטופפים במרכז ",  היא אומרת , " ומי שמגיע לצפון נתקל בקושי אמיתי למצוא עבודה בתנאים מתאימים .  הנדסאיות תוכנה ומהנדסות נהפכות למורות ולא עוסקות במקצוע שלמדו ".  כדי לעשות את הצעד היזמי נדרש לפרידמן ,  תושבת כרמיאל ,  לא מעט אומץ .  זה שנים רבות היא עובדת בתחום ההיי-טק כמהנדסת מכונות ,  תמיד כשכירה בכירה .  בעשור האחרון היא גם המפרנסת הבלעדית של המשפחה ,  בת שבע נפשות ,  לאחר שבעלה ,  איש תוכנה ,  נהפך לאברך בכולל .  הרבה שנים ניסתה לשכנע מקומות עבודה לפתוח סניפים בצפון ולהעסיק את כוח האדם החרדי הנשי ,  אבל לדבריה , " אף אחד לא הרים את הכפפה ".  במקום להיות מתוסכלת ,  החליטה פרידמן לעשות זאת בעצמה .  בשלב זה היא מקבלת בעיקר פרויקטים קטנים מחברות קטנות  ( "השוק עוד לא מכיר אותנו ")  אבל בטוחה שבעזרת השיווק האינטנסיבי שלה והביצועים הטובים של עובדותיה ,  יגיעו גם פרויקטים גדולים בהרבה .  ייתכן כי בעתיד אפילו יישלחו עובדות אל משרדי הלקוח ,  אם יוכל לספק את התנאים המתאימים להן .  פרט אחד מעניין מבדיל בין כרמיסופט לבתי התוכנה האחרים הפועלים במודל דומה :  פרידמן מצהירה כי היא משלמת לחרדיות שכר זהה לזה של עמיתותיהן החילוניות . " אנחנו מפרגנים לקהילה שלנו ",  היא אומרת . " עם זאת ,  תמחור הפרויקטים שאנחנו משתתפות בהן עדיין נמוך ב-30%-40% יחסית למחיר השוק ". 

היי-טקיסטיות ,  בעזרת השם
בשוק ההיי-טק הישראלי פועלים כמה בתי תוכנה שהוקמו על ידי יזמות מהמגזר החרדי ומסתמכים על כוח עבודה של נשים חרדיות .  הם מוכיחים שאפשר להצליח גם בלי גב כלכלי של חברת ענק

