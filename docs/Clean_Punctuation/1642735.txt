אין ציורים בשירותים
דירות עירוניות גורמות לאודי שרבני להגג .  'רומן ביקורים' - טור חדש .  והפעם - על אי נוחות בחדר הנוחיות
היא אמרה לי להגיע בשעה תשע בערב .  הקדמתי ולו ?  רק לשמוע איך הסידרה האמריקאית יוצאת מפיה ;   
" חכה ,  אני כבר פותחת ",  היא תגיד מעבר לעינית התודעה הנלמדת  ( מגבות נכנסות לארון ,  חזיות שמוטות כתפיים נלקחות מידיות של דלתות ,  נעליים נבעטות למקום שלא רואים ,  מצעים מכסים סדין שהתעצל להגיע לפינה של מזרון .  כל מה שעושים בקומדיות אמריקאיות כשמישהו מקדים )  .  
אהלן
אהלן
מה נשמע ?  
מה נשמע ?  
טוב ?  
טוב .  
עם מצלול נכון ,  תשובות הן שאלות הן תשובות .  שיחות של שש מילים בעזרת שלוש .  ובכן ,  זה זמן לסלון ביתי .
 מישהו נכנס לבית של מישהי .  שיחות קוקטייל בלי קוקטייל .  רק הוא והיא .  אין לאן לברוח  ( ולמה לברוח ?  )  .  אין שולחן עם תפוצ'יפס . 
" זה ציור יפה "   ( הוא באמת חושב כך ?  )  .
" אני גם אוהבת אותו .  בהתחלה רציתי לתלות אותו בשירותים ,  אתה יכול להבין את מה שאני אומרת ?  "
" כן ,  בטח "   ( המשך של שיחות נגדע בגלל הבנת יתר ,  זהו הגול העצמי שלהם ,  ובכל זאת ;  הציור- אם היה בשירותים- היה מקבל את כבודו רק אם היו יושבים מולו ,  ובכך הרב הנשי שבדירתה היה הנחשף ביותר אליו )  . 
" אבל החלטתי לשים אותו בסלון .  אם הייתי תולה אותו בשירותים ,  צריך היה לחרבן או להיות אישה בשביל להבחין בו ".  
 ( לפעמים אנשים אומרים את אותו דבר ,  אבל התפוצ'יפס נשבר אחרת )  .  
אתה יכול להרגיש את זה מגיע מהמסדרון .  אתה יכול להרגיש מתי הפיזיות לוחצת לך על נושאי שיחות ,  מתכתבת עם שלפוחיות ,  בוחנת אותה מי יותר חזק .  אחרי הכל ,  כולנו בסדרה אמריקאית בעולם הזה ;   
" איפה השירותים אצלך ?  "
" שם ,  איפה שאין ציור ".  
הוא הלך להשתין .  חשב על הציור בזמן הפעולה ואחרי שהוריד את המים ,  הסתובב ודמיין אותו תלוי על הדלת .  הוא התעכב על הדלת כאילו יש שם ציור בשביל לתת כבוד לדברים הקטנים של החיים וחזר לסלון .  לפני כן ,  קיסמי אוזניים ,  מפלסטיק ,  היו בארונית שמעל הכיור .  הוא לא מבין אנשים שמנקים את אוזניהם עם הסוג הפלסטיקי הגמיש .  הוא צריך את זה מעץ .
 
אין ציורים בשירותים
דירות עירוניות גורמות לאודי שרבני להגג .  'רומן ביקורים' - טור חדש .  והפעם - על אי נוחות בחדר הנוחיות

