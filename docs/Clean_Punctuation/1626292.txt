אליס ?  מי זו לעזאזל אליס ? 
מונטה אליס הפגיז 37 ,  גולדן סטייט הנחילה הפסד שני רצוף לבוסטון .  הסאנס הביסו את הלייקרס ,  הסיקסר ניצחו בפורטלנד
בוסטון סלטיקס נחלה הלילה את הפסדה השני ברציפות ,  כשנוצחה 103:99 בגולדן סטייט על ידי הווריורס ,  שנהנו מערב משובח של מונטה אליס עם 37 נקודות .  פיניקס סאנס איבדה מעט מומנטום אחרי פתיחת העונה המוצלחת שלה ,  והפסידה שבעה מתוך 11 משחקיה האחרונים ,  אבל הלילה  ( שלישי )  הסאנס חזרו להיות דומיננטיים בבית  ( 2:12 )  ,  הביסו את האלופה מלוס אנג'לס 103:118 והנחילה ללייקרס הפסד שני בשלושת משחקיהם האחרונים .  קווין דוראנט הפציץ 40 נקודות על הנטס האומללים כדי להעניק לאוקלהומה ניצחון נוסף ,  ממפיס ניצלה יום טוב של או-ג'יי מאיו כדי להתגבר על חסרונו על גיי ולגבור על וושינגטון .  אלן אייברסון ,  שהחמיץ את ארבעת המשחקים האחרונים של פילדלפיה ,  חזר הלילה לחמישייה של הסיקסרס ,  קלע 19 והוליך את קבוצתו לניצחון מפתיע בפורטלנד ,  93:104 .  
כל תוצאות הלילה:פיניקס  ( 12:20 )  - ל.א לייקרס  ( 6:24 )  103:118ממפיס  ( 16:14 )  - וושינגטון  ( 19:10 )  111:116  ( אחרי הארכה ) ניו ג'רזי  ( 29:2 )  - אוקלוהומה  ( 14:16 )  89:105שארלוט  ( 17:12 )  - מילווקי  ( 17:12 )  84:94גולדן סטייט  ( 21:9 )  - בוסטון  ( 7:23 )  99:103פורטלנד  ( 13:20 )  - פילדלפיה  ( 22:8 )  104:93סקרמנטו  ( 16:14 )  - דנבר  ( 12:20 )  101:106
גולדן סטייט  ( 21:9 )  - בוסטון  ( 7:23 )  99:103
המשחק נפתח כפי שהיה צפוי להיפתח ,  והסלטיקס הוליכו כבר ב-18 במהלך הרבע הראשון ,  אבל פתאום קרה משהו מוזר לגולדן סטייט ,  ושחקניו של דון נלסון נמלאו חיים .  מונטה אליס ,  ששיחק את כל 48 הדקות ,  סיים ערב נהדר של 37 נקודות  ( 15 מ-26 מהשדה ,  4 אסיסטים )  ,  כולל שתי זריקות עונשין מדויקות 2.3 שניות לסיום שהבטיחו את הניצחון ,  אנתוני רנדולף קלע 18  ( עם 9 ריבאונדים )  ,  כולל שש רצופות בריצת 2:8 ברבע השלישי שהעניקה לווריורס יתרון ,  סי-ג'יי ווטסון קלע 11 ,  מסר 7 ואף תרם שבע חטיפות  ( ש-6 מתוכן במהלך הרבע השני )  .
 זו הפעם השנייה בלבד העונה של גולדן סטייט שהם מנצחים שניים ברציפות  ( את המשחק הקודם הם ניצחו את פיניקס ,  אחרי תשעה הפסדים ברציפות )  .  הסלטיקס ,  מנגד ,  שנעצרו מול הקליפרס אחרי תשעה ניצחונות רצופים ,  סבלו בפעם השנייה בלבד העונה הפסד שני רצוף .  רג'ון רונדו שוב בלט עם 30 נקודות  ( 11 מ-18 מהשדה )  ו-15 אסיסטים  ( אבל גם 6 איבודים )  ,  ריי אלן קלע 24  ( אבל רק 1 מ-7 מהשלוש )  ,  קווין גארנט הוסיף 16 . " קשה לנצח פה ",  סיכם המאמן דוק ריברס את המפגש מול חניכיו של נלי , " אתה אף לא יודע למה לצפות ,  איזה הרכבים מטורפים הם יעלו מולך ". 
פורטלנד  ( 13:20 )  - פילדלפיה  ( 22:8 )  104:93
אלטון ברנד סיים עם שיא עונתי של 25 נקודות  ( 9 מ-20 מהשדה ,  9 ריבאונדים )  ,  והסיקסרס לא רק חזרו מפיגור 10 ,  הם אף השיגו את ניצחונם השמיני העונה  ( ועוד ברוז גארדן )  אחרי שקלעו 45 מ-78 מהשדה  ( 58 אחוז מהשדה )  .  אלן אייברסון חזר אחרי ארבעה משחקים וקלע 19 ,  אנדרה איגואדלה הוסיף 14  ( עם 7 ריבאונדים ו-9 אסיסטים )  ,  סמואל דאלמברט ומריס ספייט קלעו 14 כל אחד .  הבלייזרס הפצועים והאומללים ספגו 60 נקודות בצבע ,  ונעצרו אחרי ארבעה ניצחונות רצופים ,  למרות 24 נקודות של ברנדון רוי ו-17 נקודות ו-12 ריבאונדים של למרקוס אולדרידג' .
 פיניקס  ( 12:20 )  - ל.א לייקרס  ( 6:24 )  103:118
הסאנס שוב הוכיחו שלפחות בבית ,  הם יכולים לכל קבוצה .  הלייקרס ,  מנגד ,  עם הפסדם השני בשלושת משחקיהם האחרונים ללא רון ארטסט  ( שעדיין נעדר בגלל המעידה בביתו )  ,  מתקשים בלי רון-רון ,  כשרק חוסר הניסיון של הקינגס לפני כמה ימים מונע מהם שלושה הפסדים רצופים .  אמארה סטודמאייר קלע 26 נקודות למנצחים ,  ג'ארד דאדלי הוסיף 19 ,  סטיב נאש ניהל היטב עם 16 נקודות ו-13 אסיסטים ,  צ'אנינג פריי קלע 14 וקלט 11 ,  ופיניקס הוליכה ב-12 נקודות הפרש ברבע השני ,  ב-19 ברבע השלישי וב-22 ברבע הרביעי .  קובי בריאנט קלע 34 נקודות ללייקרס ,  אך פיל ג'קסון בחר להושיב אותו על הספסל לכל שמונה הדקות האחרונות כשהמשחק כבר היה גמור .  היה זה המשחק השלישי של הלייקרס ,  ברצף קשה שכולל ארבעה משחקים בחמישה ימים .
 ממפיס  ( 16:14 )  - וושינגטון  ( 19:10 )  111:116  ( אחרי הארכה ) 
או-ג'יי מאיו קלע 28  ( ו-7 ריבאונדים ו-6 אסיסטים )  ,  זק רנדולף קלע 23 וקלט 19  (  !  )  ,  כולל שתיים מהקו עם 0.3 שניות לסיום הזמן החוקי ,  והגריזליס ניצלו מהפסד ביתי אחרי שריקה גבולית והחטאה של ארינאס עם הבאזר .  מייק קונלי קלע 22 לממפיס ,  שניצחה ארבעה בבציפות בבית ,  ומרק גאסול קלע 20  ( ו-11 ריבאונדים )  ,  כולל שתיים חשובות מהעונשין 9.5 שניות לסיום שהבטיחו את הניצחון .  גילברט ארינאס קלע 30 לוושינגטון  ( 5 מ-11 מעבר לקשת )  ,  ועל אף שהוויזארדס חזרו מפיגור 10 במהלך הרבע הרביעי ,  הם ירדו שוב מנוצחים ,  אולי כי קיבלו רק 10 נקודות מכל הספסל שלהם .  אנטואן ג'יימסון  ( 13 ריבאונדים )  וקרון באטלר קלעו 24 נקודות כל אחד .
 ניו ג'רזי  ( 29:2 )  - אוקלוהומה  ( 14:16 )  89:105
הנטס דווקא נראו בעניין לאורך רוב המשחק ,  אבל קלעו רק 17 נקודות ב-17 הדקות האחרונות ,  ורשמו הישג מרשים כשבפעם השנייה רושמים רצף דו ספרתי של הפסדים  ( 10 ברציפות )  .  יי ז'יאנליאן רשם משחק נאה של 29 נקודות ו-7 ריבאונדים ,  קורטני לי הוסיף 17 ,  אבל הנטס ראו את קווין דוראנט מפגיז 40 נקודות באחוזים מרשימים  ( 15 מ-22 מהשדה ,  10 מ-12 מהקו ,  5 ריבאונדים ו-3 חטיפות )  ,  והת'אנדר לראשונה העונה עם רצף של שלושה ניצחונות ,  למרות שסיימו את המשחק עם 0 מ-12 מהשלוש .  ארסל ווסטברוק קלע 16 ומסר 10 אסיסטים .
 שארלוט  ( 17:12 )  - מילווקי  ( 17:12 )  84:94
ג'ראלד וואלאס קלע 21 ,  קלט 14 והוסיף 4 אסיסטים ,  רונלד מארי הוסיף 16 ,  והבובקאטס הוליכו ב-22 כבר במחצית ולא התקשו מול הבאקס המידרדרים .  סקוט סקיילס החליט לתת עוד צ'אנס לחמישייה שלו ,  אבל במחצית גם לו נמאס ,  וסיפסל את מייקל רד ואנדרו בוגוט לכל אורך המחצית השנייה .  הפער אומנם הצטמק ל-10 בפתיחת הרבע הרביעי ,  אך גם זה לא הספיק לבאקס ,  או גרם לסקיילס להחזיר את הקלעים מספר 2 ו-3 שלו .  בוגוט ורד סיימו עם 2 בלבד כל אחד  ( 1 מ-10 מהשדה במצטבר )  ,  בעוד מחליפיהם לוק רידנאור  ( 17 נקודות )  והאקים וורוויק  ( 10 נקודות )  השתדלו ,  ולא הספיקו .
 
אליס ?  מי זו לעזאזל אליס ? 
מונטה אליס הפגיז 37 ,  גולדן סטייט הנחילה הפסד שני רצוף לבוסטון .  הסאנס הביסו את הלייקרס ,  הסיקסר ניצחו בפורטלנד

