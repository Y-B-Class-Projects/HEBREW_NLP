הפועל ר"ג :  נסיונות להכשיר את טופוזאקוב לקרית שמונה
בקבוצה חוששים כי הבלם הבולגרי ייעדר מספר שבועות ויחמיץ את המשחק החשוב ביום שני .  צ'קאנה יחליף את בן עמי בהרכב
אחרי שהשיגו במחזור שעבר את נצחון הליגה הראשון שלהם העונה ,  מייחסים אנשי הפועל רמת גן חשיבות רבה מאוד למשחק החוץ נגד הפועל קרית שמונה ביום שני הקרוב ולשם כך הוחלט שהקבוצה תצא כבר ביום ראשון אחר הצהריים לבית מלון בצפון ותשהה בו עד למועד המשחק .  בצוות המקצועי העדיפו שהשחקנים יהיו יחד ביממה שלפני המשחק כאשר גם הימנעות מהנסיעה המעייפת ביום המשחק עצמו ,  היוותה שיקול נוסף ליציאה צפונה כבר ביום ראשון .
 בחלק המקצועי עושים ברמת גן מאמצים גדולים בכדי להכשיר את הבלם הבולגרי אלין טופוזאקוב ,  שסובל מפציעה בעקב רגלו .  קיים חשש כי מדובר בפציעה המכונה  " דורבן "  שעשויה להשבית את הבלם למספר שבועות ,  אך בכל מקרה מנסים להכשירו על ידי טיפולים למשחק החשוב בקרית שמונה .  הבלם יקיר שינה ימשיך לפתוח בכל המקרה בעמדת הבלם ,  כאשר במידה וטופוזאקוב לא יהיה כשיר ,  יחליף אותו הבלם הספרדי פאבלו בונדיאה שחוזר לסגל ,  אחרי שסיים לרצות עונש הרחקה ונעדר מהמשחק נגד עכו במחזור שעבר .
 מי שייעדר בוודאות הוא הקפטן תמיר בן עמי שסובל מקרע חלקי בשריר הירך האחורי וצפוי להיעדרות של שלושה שבועות .  קרלוס צ'קאנה ימלא את מקומו של בן עמי בעמדת המגן השמאלי .  על פי האימונים האחרונים נראה כי המאמן שלומי דורה צפוי לתת קרדיט לחלוץ הצעיר לירון דיאמנט ,  שנכנס כמחליף בנצחון על עכו במחזור שעבר ובלט .  דיאמנט יתופקד כחלוץ לצידו של קירום ביבישקוב הבולגרי .
 
הפועל ר"ג :  נסיונות להכשיר את טופוזאקוב לקרית שמונה
בקבוצה חוששים כי הבלם הבולגרי ייעדר מספר שבועות ויחמיץ את המשחק החשוב ביום שני .  צ'קאנה יחליף את בן עמי בהרכב

