סיטרואן מטרופוליס תשלח לייצור
ספינת הפאר הרעיונית של סיטרואן תמותג כ-DS9 בסדרת הפרמיום של היצרנית .  בסין כוססים ציפורניים ,  באירופה עוקבים בדריכות
סיטרואן רומזת שמכונית הראווה המפוארת מטרופוליס תשלח לייצור בשנה הקרובה .  כך מדווח המגזין הסיני 'אוטווויק צ'יינה' .  מנכ"ל סיטרואן באסיה גרגורי אוליביה שנכח במסגרת פורום בכירי התעשייה בשנגחאי ,  אישר את הדברים והוסיף כי הדגם ידורג כמכונית הדגל של סיטרואן בסין תחת הכותר DS9 ,  הנגזר מסדרת הפרמיום המודרנית DS .  אבל מה על גורלה של אירופה ?  
כפי שמסתמן מדבריו ,  אין מידע רשמי אם ה-DS9 תשווק מחוץ לגבולותיה של סין .  יש המעריכים כי אוליביה לא בסמכותו לדבר בשמה של השלוחה האירופאית ,  אלא מתוקף תפקידו כפוף לחשיפות הנערכות באסיה ,  או להשקות באיזורים קרובים .  לכן יש לקחת בחשבון שייתכן וסיטרואן אירופה תפעל במישור אחר .  
אולם ,  ניתן למצוא בהצהרותיו גורם מקשר להערותיו של מנהל חטיבת העיצוב בסיטרואן פייר פלואו ,  שאמר ביולי האחרון ל-BBC כי סיטרואן מחפשת מכונית מפוארת מעל ה-C6 . " למכור מכוניות פאר באירופה זה לא קל .  אבל לסיטרואן יש המון מה להציע בזכות מותג ה-DS .  אנחנו רוצים להחיות את ה-DS19 המיתולוגית ,  ואם תהיה DS9 זו מחווה נפלאה ".  
סיטרואן מטרופוליס הוצגה בתערוכת הרכב של שנגחאי באפריל .  היא מכונית היברידית כפולת הנעה בטכנולוגיית 'פלאג-אין' .  היא בהחלט גדולת מימדים עם אורך של 5.30 מ' מחרטום לתא המטען ,  והיא מבוססת על פלטפורמת PSA3 מוארכת החולקת מרכיבים עם פיג'ו 407 ,  C6 ,  ועוד מספר דגמים שנמכרו בעבר בסין .  המנוע שלה בנפח 2.0 ל' מפיק במצטבר מעל 455 כ"ס וכ-44 קג"מ בשידוך לתיבה רובוטית כפולת מצמד עם שבעה הילוכים .  את הסוללות ניתן להטעין מכל שקע ביתי .  המכונית מתוכננת לעלות לייצור במחצית השניה של 2011 ,  ואולי משם תזלוג תאומה בגוון אירופי כדי שגם אנחנו נזכה לחוות אותה .
 
סיטרואן מטרופוליס תשלח לייצור
ספינת הפאר הרעיונית של סיטרואן תמותג כ-DS9 בסדרת הפרמיום של היצרנית .  בסין כוססים ציפורניים ,  באירופה עוקבים בדריכות

