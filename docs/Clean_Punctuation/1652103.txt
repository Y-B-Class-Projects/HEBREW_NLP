הגיוסים נמשכים :  טמפו גייסה 120 מיליון שקל עם ביקושים בהיקף של 160 מיליון שקל
דורי בניה גייסה 63.3 מיליון דולר במחיר המינימום שקבעה - ניסתה לגייס כ-70 מיליון שקל
חברת דורי בניה שבשליטת דיווחה על תוצאות ההנפקה של החברה ,  שניסתה לגייס 70 מיליון שקל .  בסך הכל התקבלו הזמנות לרכישת יחידות בערך כספי כולל של 63.3 מיליון שקל ,  במחיר של 27 שקל ליחידה - מחיר המינימום שקבעה החברה להנפקה.דורי בנייה סיימה את את תשעת החודשים הראשונים של 2009  ( ינואר-ספטמבר )  עם רווח נקי של 16.4 מיליון שקל ,  המהווה כ-2.5% ממחזור ההכנסות .  בענף קבלנות הביצוע מקובל שיעור רווח של 2%-3% ,  המצביע על מצב יציב של החברה .  ההון העצמי של דורי בנייה נאמד בסוף ספטמבר 2009 ב-66.3 מיליון שקל ,  שהיווה כ-16.8% מהמאזן.כמו כן ,  מן המצגת עולה כי דורי בנייה סיימה את שנת 2009 עם הכנסות מביצוע עבודות של 992 מיליון שקל ,  גידול קל של כ-0.4% לעומת 2008 .  את שנת 2010 צופה החברה כי תסיים עם הכנסות של כ-1.01 מיליארד שקל.חברת המשקאות דיווחה אתמול על תוצאות ההנפקה לציבור שביצעה .  ההנפקה זכתה לביקושי יתר בהיקף של 160 מיליון שקל ,  ובסך הכל גייסה החברה 120 מיליון שקל .  הריבית השנתית שנקבעה במכרז היא 5.5% ,  כאשר הריבית המקסימלית נקבעה על 5.6% .  תמורת הגיוס מיועדת בעיקר להקמת מרכז לוגיסטי בנתניה ,  שעלותו מוערכת בכ-70 מיליון שקל ,  ולהשקעה בציוד לייצור בירה הייניקן.טמפו משקאות עוסקת בייצור מקומי של מותגי בירה גולדסטאר ומכבי ,  משווקת מותגי בירה בינלאומיים המיובאים מאירופה ,  בעיקר הייניקן ,  מחזיקה בשליטה ביצרנית היינות ברקן  ( החל מ-2009 )  ומשווקת משקאות קלים ומים מינרלים  ( פפסיקו ,  ג'אמפ ,  אקווה נובה ,  סן בנדטו וסן פלגרינו )  .  בנובמבר 2009 החלה החברה בשיווק משקה האנרגיה אקסל ,  לאחר שחתמה על הסכם לשיווק בלעדי למשך עשר שנים בתמורה לשיעור מסוים מרווחי ההפצה .  בעתיד החברה תוכל לייצר את המשקה בישראל.טמפו משקאות סיימה את ינואר-ספטמבר 2009 עם הכנסות של 628 מיליון שקל - ירידה של כ-10 מיליון שקל לעומת התקופה המקבילה ב-2008 .  בעקבות זאת התכווץ הרווח התפעולי של החברה בכ-7% ,  ל-38.6 מיליון שקל .  שיעור הרווחיות התפעולית בתקופה זו ירד מ-6.5% ל-6.2%.למרות זאת ,  בשורה התחתונה הצליחה טמפו להציג שיפור בינואר-ספטמבר 2009 ,  בעיקר הודות לירידה בעלויות המימון נטו  ( הכנסות מימון בניכוי הוצאות מימון )  ;  הרווח הנקי של החברה הסתכם בתקופה זו בכ-28 מיליון שקל לעומת כ-26 מיליון שקל בתקופה המקבילה ב-2008 .
 
הגיוסים נמשכים :  טמפו גייסה 120 מיליון שקל עם ביקושים בהיקף של 160 מיליון שקל
דורי בניה גייסה 63.3 מיליון דולר במחיר המינימום שקבעה - ניסתה לגייס כ-70 מיליון שקל

