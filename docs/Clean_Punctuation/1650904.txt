השר אטיאס : " התוכנית לחיזוק מבנים כשלה "
 שר השיכון והבינוי הוסיף כי  " עד היום תמ"א 38 כשלה במבחן התוצאה ומחובתנו לעשות תמריצים יותר זמינים ,  אחרת לא נוכל לצאת בניקיון כפיים "
" נמגן כחצי מיליון דירות ונוסיף עוד יחידות דיור - כך שנטפל גם במצוקת הדירות הקיימת במדינה ",  אמר שר הבינוי והשיכון אריאל אטיאס בדיון שהתקיים היום בנושא בוועדת הפנים והגנת הסביבה של הכנסת , " עד היום תמ"א 38 כשלה במבחן התוצאה ומחובתנו לעשות תמריצים יותר זמינים ,  אחרת לא נוכל לצאת בניקיון כפיים .  נושא הפריפריה מאוד כואב ומצער כי כל התוכניות עד היום בכלל לא לקחו בחשבון את הפריפריה כמי שצריכה להתגונן מרעידות אדמה ". 
רעשי האדמה שפקדו בחודשים האחרונים את צ'ילה ,  האיטי וטורקיה ,  גרמו ליו"ר הוועדה ח"כ דוד אזולאי  ( ש"ס )  לעלות את הנושא לסדר היום .  לפני כחודשם פורסם ב-TheMarker כי שר הבינוי והשיכון תומך בהגדלת זכויות הבנייה במבנים הזקוקים לחיזוק מפני רעידת אדמה מקומה אחת היום ,  לקומה וחצי .
 היוזמה שמקדם משרד הבינוי והשיכון לא מקובלת על כל חברי הוועדה האמונים על התוכנית ,  ובין המתנגדים העיקריים הוא משרד הפנים .  עד היום לא אושרו ההקלות והן עשויות לעלות בקרוב לאישור הוועדה לנושאים תכנוניים עקרוניים  ( הוולנת"ע )  .  לפני כחודשיים ועדת השרים לענייני פנים ושירותים בראשות שר הפנים אלי ישי ,  החליטה להאריך את תוקפה של התוכנית בחמש שנים נוספות .
 נציגי משרד הפנים ציינו כי ללא סבסוד של 50 מיליון שקל הם לא יוכלו למגן את הבתים בפריפריה .
 
השר אטיאס : " התוכנית לחיזוק מבנים כשלה "
 שר השיכון והבינוי הוסיף כי  " עד היום תמ"א 38 כשלה במבחן התוצאה ומחובתנו לעשות תמריצים יותר זמינים ,  אחרת לא נוכל לצאת בניקיון כפיים "
 
