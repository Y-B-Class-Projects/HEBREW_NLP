אושר בכנסת :  הרשויות יפטרו מארנונה בתי כנסת המשמשים כאולמות אירועים
ח"כ יואל חסון : " החוק הוא הוכחה לכך שרה"מ בנימין נתניהו הוא 'בובה על חוט' של אנשי ש"ס ,  שללא מצמוץ מעבירים כל חוק בזבזני ומושחת "
  >  >  בית כנסת שנוסף לתפילות משמש גם כבית מדרש או כאולם שמחות ,  או שמתקיימות בו פעולות לקידום תרבות תורנית ,  יקבל פטור מארנונה - כך החליטה אתמול מליאת הכנסת ,  שאישרה בקריאה הטרומית הצעת חוק בעניין שהוגשה על ידי ח"כ נסים זאב  ( ש"ס )  .  בעד הצעת החוק הצביעו 60 ח"כים ונגדה הצביעו 24 ח"כים מהאופוזיציה .  הצעת החוק אושרה חרף הגירעונות הגבוהים של רבות מהרשויות המקומיות בישראל .  הצעת החוק תגרום לכך שהרשויות לא יוכלו לגבות ארנונה בגין שטחים כמו אולמות אירועים ולימודים המסופחים לבתי הכנסת .  בבתי כנסת רבים הוכשרו אולמות כאלה ,  המשמשים גם לעריכת שמחות .  הצעת החוק גרמה לסערה במליאת הכנסת ולוויכוח בין נציגי קדימה לבין שר הפנים ויו"ר ש"ס אלי ישי .  ח"כ יואל חסון  ( קדימה )  טען כי  " החוק הוא הוכחה לכך שרה"מ בנימין נתניהו הוא 'בובה על חוט' של אנשי ש"ס ,  שללא מצמוץ מעבירים כל חוק בזבזני ומושחת - ורה"מ שותק ".  חסון טען כי  " אין צורך בחוק הזה ,  מאחר שבתי הכנסת כבר פטורים מארנונה .  ש"ס מבקשת באמצעות הצעת החוק לפטור מארנונה אולמות שמחה ומתחמים נוספים לטובת עסקניה ,  ולגרום לנטל כספי נוסף על הרשויות המקומיות .  חוק זה ייפול כמו 'חוק הג'ובים' ,  שנועד להגדיל את מספר סגני ראשי הרשויות המכהנים בשכר ".  ח"כ ניצן הורביץ  ( מרצ )  תקף בחריפות את הממשלה ואמר : " זהו לא חוק למען היהדות אלא חוק למען הסחטנות .  מדובר במצג שווא המטעה את הכנסת .  המטרה האמיתית היא הכשרת פטור מארנונה לאולמות ובתי עסק המשמשים לכאורה כבתי כנסת .  זהו עוד ניסיון לגזול כספי ציבור לטובת תחזוק מערך הסחטנות והעסקנות של ש"ס .  החוק הזה ,  כמו חוק הג'ובים ,  עוד יחזור כבומרנג .  הציבור מבין את הקומבינות האלו ולא קונה אותן ".  על כך השיב ישי , " בתי הכנסת יהיו פטורים מארנונה גם אם מתקיימים בהם שטחים לעריכת שיעורי תורה או תרבות לילדים שכיום הם מחויבים בארנונה ".  במהלך הדיון פרצה סערה כששר השיכון אריאל אטיאס  ( ש"ס )  הטיח ביו"ר סיעת קדימה ח"כ דליה איציק : " מילא האשכנזים בקדימה ,  אבל איך אתם הספרדים יכולים להצביע נגד החוק ?  ".  איציק שהיא ממוצא ספרדי שאלה  " מה הקשר ?  ",  ואטיאס השיב : " אצלכם האשכנזים מצביעים נגד החוק כי הם לא הולכים לבית הכנסת ". 

אושר בכנסת :  הרשויות יפטרו מארנונה בתי כנסת המשמשים כאולמות אירועים
ח"כ יואל חסון : " החוק הוא הוכחה לכך שרה"מ בנימין נתניהו הוא 'בובה על חוט' של אנשי ש"ס ,  שללא מצמוץ מעבירים כל חוק בזבזני ומושחת "
 
