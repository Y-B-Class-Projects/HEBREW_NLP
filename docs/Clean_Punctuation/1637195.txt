יום ראשון של עליות באסיה לאחר 8 ימי ירידות :  טוקיו עולה ב-1.9%
תחזיות להתאוששות הכלכלה האמריקאית הובילו לאופטימיות בשווקים ;  MSCI אסיה פסיפיק עולה ב-2.4%
עליות נרשמות בבורסות אסיה ,  לראשונה זה 9 ימים ,  לאחר שהבנק הפדרלי הותיר את הריבית ללא שינוי .  ההחלטה לא התקבלהפה אחד ,  דבר שאותת על אפשרות לסיום מדיניות התמריצים ועל התאוששות בכלכלה האמריקאית .  מדד msci אסיה פסיפיק עולה ב-2.4% לאחר שרשם ירידה של 6.9% ב-8 ימי המסחר הקודמים .  בורסת טוקיו עולה ב-1.9% ;  הונג קונג מוסיפה 1.8% ;  סיאול מטפסת ב-1.4% ;  טייוואן מוסיפה 2.6% .  בסין נרשמת עלייה מתונה יותר ,  של 0.4% בשנחאי ,  בעקבות ירידות במגזר הכרייה.הבנק הפדרלי הודיע אמש ,  כצפוי ,  על החלטתו להותיר את הריבית בשפל של 0-0.25% ,  וחזר על הערכתו ,  בה דבק מאז חודש מארס ,  כי הריבית בארה"ב צפויה להישאר ברמה נמוכה באופן חריג לפרק זמן ממושך .  עם זאת ,  ההחלטה על הותרת הריבית בשיעור הנושק לאפס לא התקבלה פה אחד ,  לאחר שיו"ר הבנק הפדרלי של קנזס ,  תומאס הוניג ,  התנגד .  הוניג ביקש כי הבנק יימנע מהתחייבותו להשאיר את הריבית ברמה אפסית למשך תקופה ממושכת .  התנגדותו של הוניג מעוררת הערכות כי הבנק הפדרלי מתחיל לחשוב על יציאה מתכנית התמריצים ,  בעקבות תחזיות חיוביות לכלכלה האמריקאית.סקר כלכלנים של בלומברג מצביע על הערכות לצמיחה של 4.6% בתמ"ג האמריקאי ברבעון הרביעי .  משרד המסחר האמריקאי צפוי לפרסם את הנתון הרשמי מחר.מניית יצרנית המכוניות היפנית טויוטה יורדת ב-1.4% לאחר שאתמול הרחיבה את הקריאה להחזרת מכוניות שלה בארה"ב במיליון יחידות .  טויוטה הישהתה שיווק וייצור של כמה דגמים האחראים ליותר ממחצית ממכירותיה בארה"ב בשל פגם במערכת הדוושות .  יצרניות מתחרות כבר החלו לנצל את ההזדמנות ,  דיווח היום  " ניו יורק טיימס ",  ולפנות ללקוחות טויוטה באופן ישיר על מנת לשווק את דגמיהם .
 
יום ראשון של עליות באסיה לאחר 8 ימי ירידות :  טוקיו עולה ב-1.9%
תחזיות להתאוששות הכלכלה האמריקאית הובילו לאופטימיות בשווקים ;  MSCI אסיה פסיפיק עולה ב-2.4%

