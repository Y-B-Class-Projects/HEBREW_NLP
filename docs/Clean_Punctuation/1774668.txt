חלוץ : " שלום עם סוריה כרוך בירידה מהגולן "
 באירוע שבתרבות בבאר שבע אמר הרמטכ"ל לשעבר כי הייתה אפשרות בעבר לשחרר את הנווט רון ארד תמורת כסף .  בהתייחסו לאפשרות של שלום עם סוריה אמר : " משמעות הדבר היא נסיגה מהרמה "
 הרמטכ"ל לשעבר דן חלוץ השתתף הבוקר  ( שבת )  באירוע שבתרבות בבאר שבע .  חלוץ דיבר באירוע על אפשרות של שלום עם הסורים ,  ואמר כי  " המשמעות של שלום עם הסורים היא נסיגה מרמת הגולן ".  כן אמר הרמטכ"ל לשעבר ,  כי הסיבה שהסורים והלבנונים שומרים על איפוק כלפי ישראל ,  נובעת מההתרעה שהושגה במלחמת לבנון השנייה .
 עוד בנוגע להסכם שלום אפשרי עם סוריה אמר חלוץ כי  " המשמעות של שלום עם סוריה היא וויתורים מפליגים ברמת הגולן .  אני לא יודע עד לאן .  השאלה אם הציבור מוכן לזה או לא ,  היא שאלה שצריך לשאול .  מנהיג שייקח את ההובלה ויילך עם זה אל העם ,  העם יתמוך בו ".  חלוץ הדגיש כי  " זאת שאלה של מנהיגות .  האם המנהיגים שלנו רוצה להוביל לכיוון מסוים .  אם כל הזמן ישראל תסתכל על סקרים ,  כנראה שהיא לא מוכנה לכך ". 
חלוץ התייחס במהלך האירוע לסוגיית החייל החטוף גלעד שליט . " יש לנו את הניסיון של רון ארד .  היתה לנו הזדמנות תמורת כסף לקנות את שחרורו .  משיקולים לאומיים ,  הוחלט לא לעשות את זה .  חלק ממקבלי ההחלטות היכו על חטא מאוחר יותר ",  סיפר חלוץ .  
לדבריו , " חטיפת שליט התרחשה בתקופתי כרמטכ"ל ואני מבין את התסכול .  אם היה אפשר לעשות משהו מיד ,  היינו עושים ,  אבל לא היה המודיעין הנדרש לכך ".  חלוץ הוסיף : " אני סברתי ,  שצריך להכות בחמאס מיד אחרי החטיפה ,  עד שהוא יגיד 'רוצה אני' וגלעד יחזור הביתה .  זה לא התאפשר בגלל הדרג המדיני .  מבצע גשמי קיץ ,  נועד לטפל באירועים של ירי הרקטות .  לצערי הרב ,  לא היה וגם כעת אין את המידע המודיעיני הנדרש ,  על מנת לעשות משהו ". 
חלוץ אמר כי  " טבע המלחמות השתנה .  אני רואה וחווינו את זה .  טילי הסקאד מעירק הבהירו שיש לשטח משמעות אבל אפשר לעקוף אותו .  המלחמות הקלאסיות של טורים משוריינים השועטים אחד אל השני עדיין קיימות ,  אבל הלחימה עוברת למאבק בדרך של טילים ".  לדבריו ,  השטח הוא התמורה המדינית להחזרה ,  על מנת לקבל תוצאות מדיניות .  מלחמות לא מביאות פיתרון .  במקרה הטוב הן מייצרות את התנאים לתהליך מדיני ".   
" במלחמת לבנון השנייה השגנו שקט - 4.5 שנים של שקט ",  אמר חלוץ . " נסראללה יצא רק פעם אחת מאז לאוויר העולם .  החיזבאללה וסוריה מתעצמות וגם ישראל .  זהו תהליך בכל המזרח התיכון .  גם ההסכם המדיני לשלום עם מצרים לא הפסיק שם את ההתחמשות .  סוריה מתחמשת כל השנים .  זאת לא עילה לפתוח במלחמה ",  אמר .  
לטענת הרמטכ"ל לשעבר , " מאזן ההרתעה של ישראל עדיין תקף ,  שריר וחזק .  במלחמת לבנון השנייה .  היה פער גדול בין הציפיות לבין התוצאות .  אני לא יודע על סמך מה נבנתה הציפיה .  לא על סמך אמירה של הצבא .  אולי על סמך מחשבה של תסכול שאפשר היה להשיג הרבה יותר ".  לדבריו , " היתה ביקורת ,  כי הדברים הוצגו תוך כדי ,  מבלי להמתין לשוך הקרבות ולהסתכלות יותר מפוקחת .  אני חושב ,  שהיום אפשר להסתכל על מלחמת לבנון השנייה בראי אחר .  צריך ללמוד על מה שנעשה כדי ללמוד על הדברים הלא טובים שנעשו ".  עוד הוסיף חלוץ כי  " במלחמת לבנון השנייה ,  מדינות ערב תמכו בנו שנעשה משהו מול הזרוע של אירן בלבנון .  התמיכה הזאת לא משרתת את הפעילות המבצעית ,  אבל היא בהחלט תמיכה ". 
הבוקר דיווח העיתון הכוויתי  " א-ראי "  מפי מקורות המוגדרים  " מהימנים מאד "  כי בשבועות האחרונים מגלה סוריה היענות  " חסרת-תקדים "  בכל הנוגע לכוונתה לקדם את תהליך השלום עם ישראל .  על כן ,  במאמץ לקדם הסכם שלום עם ישראל פתחה באחרונה ארה"ב ערוץ תקשורת חשאי עם סוריה .
 עדכון ראשון :  11:55

חלוץ : " שלום עם סוריה כרוך בירידה מהגולן "
 באירוע שבתרבות בבאר שבע אמר הרמטכ"ל לשעבר כי הייתה אפשרות בעבר לשחרר את הנווט רון ארד תמורת כסף .  בהתייחסו לאפשרות של שלום עם סוריה אמר : " משמעות הדבר היא נסיגה מהרמה "
 
