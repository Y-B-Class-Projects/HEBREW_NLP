קובה פינת פתח תקווה
מסתבר שקובה לא חייב להיות נחלתם הבלעדית של אוכלי הבשר הטחון .  גם טבעונים יכולים לקבב עם סויה
מזה זמן רב חשבתי לנסות ללמוד איך להכין קובה .  זה מין מאכל כזה שנדמה שרק אמהות ובעלי מסעדות פועלים יודעים להכין ,  לפי מתכונים שעוברים מהסבתא לאמא ,  שרובם רשומים אצלן בראש ועובדים בשיטת ה"ככה ככה ",   " קצת "  ו"כמה שהקמח לוקח ".  
לכל עדה יש את הקובות והמרקים שלה .  יש כאלה שמכינים קובה עם סולת בלבד ,  יש כאלה שמוסיפים ג'ריש  ( חיטה גרוסה ומיובשת שלא עברה בישול ,  בניגוד לבורגול )  ,  או מכינים מבורגול .  אנחנו השתמשנו בסולת מלאה ,  שצורכת יותר מים ,  מילאנו אותן בפטריות ושבבי סויה והכנו שלושה סוגי מרק בסיסיים :  סלק ,  שצבע הכל בסגול כהה ,  דלעת חמוצה מתוקה ,  וחומוס ,  אותו אהבתי מכולם .  
לצורך הכנת הקובות גייסנו את איילת-השחר בכור ,  אשה יקרה ובשלנית בחסד ,  ששמן של הקובות שלה יצא למרחוק .  וכך ,  בבוקר יום שישי עשינו דרכנו ,  אבא ,  אמא ,  תינוק וצלמת לפתח תקווה והתייצבנו במטבחה המאובזר היטב של איילת ,  שם קצצנו ,  טיגנו ,  גלגלנו וזללנו קובות חמות וטעימות .  במהלך ההכנות איילת היתה סבלנית מאוד ,  הסבירה והדגימה שוב ושוב כל שלב ,  לא התרגשה מהמטבח המבורדק שהשארנו אחרינו  ( מה לעשות ,  היא לא אפשרה לנו לנקות )  ,  וכיאה למאמא אמיתית - שלחה אותנו עם קופסאות .  מאוחר יותר הגיעה גם אמה של איילת שזכתה לצלחת עמוסה כל טוב .  הקובות עברו את מבחן הסבתא .  
בסופו של דבר ,  לא מסובך להכין קובה .  הראשונות שהכנתי התפרקו ,  אך אחרי כמה אימונים תפסתי את העיקרון ,  העשיה הפכה קלה והן יצאו עגולות וחמודות .  כמו עם בצק שמרים ,  שנחשב בעבר למשהו שרק קונדיטורים מקצועיים יודעים להכין ,  היום כל אחד מכין בבית .  צריך רק לעבור את המחסום הראשוני ואז מגלים שזה בעצם קל וכיף .  ואם קובה זה מאכל של בית ,  למה לא להפוך את ההכנות לפעילות משפחתית ?  מכריחים את סבתא לתת כמויות מדויקות ,  נותנים לילדים למלא ולגלגל ויושבים בסוף לארוחה משפחתית עם מאכל שכולם יתגאו בהכנתו .
 ובינינו ?  אחרי שמורידים מהם את ההילה האקזוטית ,  קובה זה בסה"כ קניידלעך ממולאים .  אבל טעימים .
 חומרים:2 כוסות סולת מלאה  ( אפשר גם רגילה ) כף שמןמלחפלפל1 כוס מיםקערת מים


אופן ההכנה:1 .  מניחים בצד קערה עם מים ודואגים לשמור על ידיים רטובות כל זמן ההכנה .
 2 .  מערבבים סולת עם שמן ,  מלח ופלפל בקערה ומוסיפים מים .  לשים את התערובת ומניחים בצד לכמה דקות ,  עד שהבצק סופח את הנוזלים .  הבצק אמור להיות רך אך לא מדי .  
3 .  לוקחים מעט מהבצק ,  מגלגלים לכדור ומשטחים על כף היד .
 4 .  מגלגלים מעט מהמילוי לכדור ומניחים במרכז הבצק .
 5 .  עם היד השניה תופסים את המילוי ,  הופכים ומשחררים את היד האוחזת בבצק .
 6 .  אצבעות היד הפנויה צובטות את שולי הבצק וסוגרות אותו סביב המילוי .
 7 .  מהדקים מגלגלים לכדור .
 במהלך הסדנא הכנו קובות במילוי שבבי סויה ובמילוי פטריות .  אופן ההכנה דומה  ( למעט השריית שבבי הסויה במים רתוחים )  ,  רק התיבול עשוי להשתנות מעט .
 חומרים למילוי פטריות:1 בצל 2 כפות שמן זית2 סלסלות פטריות מלח ופלפל לפי הטעםכפית בהרט
אופן ההכנה:1 .  קוצצים את הבצל והפטריות .
 2 .  מטגנים את הבצל עד להזהבה ,  מוסיפים את הפטריות והתבלינים ומקפיצים מעט .  טועמים ומתקנים תיבול .
 חומרים למילוי סויה:1/2 כוס שבבי סויה  ( להשיג ברשתות אורגניות ) 3/4 כוס מים רתוחים1 בצל2 כפות שמן זיתמלח ופלפל לפי הטעםכפית פפריקהכפית בהרט1/2 כפית קינמון
אופן ההכנה:1 .  משרים את שבבי הסויה במים הרתוחים עד שהם מתרככים .  שוטפים ,  מסננים וסוחטים היטב .
 2 .  מטגנים בצל ,  מוסיפים לו את הסויה והתבלינים ומקפיצים מעט .  טועמים ומתקנים תיבול .
 חומרים:3 כפות שמן זית1 בצל500 גרם סלקים קטנים1/2 ליטר מים  ( + עוד 1/4 ליטר להוספה במקרה הצורך ) כף בהרט1/2 כף פפריקהפלפל ומלח לפי הטעם1/2 לימוןכף סוכר חום
אופן ההכנה:1 .  קוצצים את הבצל לחתיכות בגודל בינוני  ( הכי קל פשוט לפרוס לפרוסות ,  ללחוץ ולשחרר את הטבעות )  .
 2 .  קוצצים את הסלק לרצועות בעזרת סכין או מעבד מזון .
 3 .  מטגנים את הבצל והסלק בשמן זית .
 4 .  מוסיפים מים ומביאים לרתיחה .
 5 .  מתבלים את המרק בבהרט ,  מלח ופלפל ומבשלים כ-20 דקות .
 6 .  מוסיפים את הקובות ומבשלים אותן עוד כ-20 דקות .
 7 .  סוחטים לתוך המרק מיץ מחצי לימון ומוסיפים כף סוכר .
 8 .  מגישים חם .
 חומרים:3 כפות שמן זית1 בצל500 גרם דלעת1/2 ליטר מים  ( + עוד 1/4 ליטר להוספה במקרה הצורך ) כף בהרט1/2 כף פפריקהפלפל ומלח לפי הטעם1/2 לימוןכף סוכר חום
אופן ההכנה:1 .  קוצצים את הבצל לחתיכות בגודל בינוני  ( הכי קל פשוט לפרוס לפרוסות ,  ללחוץ ולשחרר את הטבעות )  .
 2 .  קוצצים את הדלעת לרצועות בעזרת סכין או מעבד מזון .
 3 .  מטגנים את הבצל והדלעת בשמן זית .
 4 .  מוסיפים מים ומביאים לרתיחה .
 5 .  מתבלים את המרק בבהרט ,  פפריקה ,  מלח ופלפל ומבשלים כ-20 דקות .
 6 .  מוסיפים את הקובות ומבשלים אותן עוד כ-20 דקות .
 7 .  סוחטים לתוך המרק מיץ מחצי לימון ומוסיפים כף סוכר .
 8 .  מגישים חם .
 חומרים:כוס גרגירי חומוס מושרים3 כפות שמן זית1 בצל2 תפו"א קטניםחופן גבעולי סלרי1/2 ליטר מים  ( + עוד 1/4 ליטר להוספה במקרה הצורך ) כף כורכוםכף חוויאג' למרקפלפל ומלח לפי הטעם1/2 לימון
אופן ההכנה:1 .  משרים את גרגירי החומוס במים ללילה ,  שוטפים ומסננים.2 .  קוצצים בצל ומטגנים בשמן זית עד להזהבה .  מוסיפים גבעולי סלרי וחומוס .
 3 .  מוסיפים מים ומביאים לרתיחה .
 4 .  מתבלים בכורכום ,  חוויאג' ,  מלח ופלפל .
 5 .  מבשלים כשעה עד שהחומוס מתרכך .
 6 .  מוסיפים את הקובות ומבשלים כ- 20 דקות .
 7 .  סוחטים לתוך המרק מיץ מחצי לימון .
 8 .  מגישים חם .
 
קובה פינת פתח תקווה
מסתבר שקובה לא חייב להיות נחלתם הבלעדית של אוכלי הבשר הטחון .  גם טבעונים יכולים לקבב עם סויה

