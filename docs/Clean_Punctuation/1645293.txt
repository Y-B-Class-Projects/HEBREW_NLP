קיסריה - חוף הקשתות
הטיול הקליל הזה אורך חצי שעה ,  אך ייזכר לתקופה ארוכה .  זהירות - השקיעות של חוף הקשתות בקיסריה עלולות להביא לפרץ רומנטיקה בלתי נשלט
אחד מקטעי החוף הציוריים ביותר בארץ הוא חוף הקשתות הסמוך לקיסריה .  כאן במרחק של כחצי שעה נסיעה מתל אביב אפשר לפגוש פיסת היסטוריה ,  חולות נודדים המסתירים אמת מים ,  חלזונות ים וצדפים שנפלטו לחוף וים בצבע כחול-ירוק .  
הקשתות שהעניקו לחוף את שמו הן שרידי מערכת המים של העיר קיסריה .  אספקת מים סדירה היא אחד מהמאפיינים של עיר רומית - המים זרמו כל העת מברזים וממזרקות לתוך אגנים ברחבי העיר ,  בבתי השימוש ואף מילאו בתי מרחץ .  שרידי הקשתות שבחוף שייכים לאמה המכונה האמה הגבוהה .  למעשה ,  אלו הן שלוש אמות שחוברו זו לזו .  כל אחת מהן נבנתה בתקופה שונה ,  כנראה בשל התפתחותה של העיר והצורך להגדיל את כמות המים שסופקו לה .  
המטייל צפונה לאורך החוף צפוי לפגוש מספר מפרצונים חוליים ולראות ממזרח לו את אמת המים מכוסה על ידי חולות נודדים וגלויה לסירוגין .  ככל שנרחיק מאזור החנייה האמה הולכת ונעלמת בחול הרך עד שהיא נראית כדיונה ארוכה ,  שריד לדיונות שבעבר הלא רחוק היו נפוצות במישור החוף .  על החוף נוכל לראות צדפים ,  חלזונות ים ,  חרסים ואבנים שהים שייף .  רוב הצדפים שנערמים כאן הם מסוג הנקרא נעמית .  אם יתמזל מזלנו נוכל לראות קונכיות של חלזון הנקרא ארגמון ,  ממנו הפיקו הפניקים צבע לצביעת בדים ,  ששימש רק מלכים ורמי מעלה .
 איך מגיעים :  אל חוף הקשתות נגיע מכיוון תל-אביב ,  מכביש החוף עד מחלף קיסריה ,  שם נפנה ימינה  ( לכיוון עפולה )  ,  ברמזור השני ניפנה שמאלה ונעלה על כביש מספר 4  ( הכביש הישן )  .  ברמזור השני בכביש הישן נפנה שמאלה לכיוון אור עקיבא .  בכיכר השנייה באור עקיבא נפנה שמאלה וניסע לכיוון מערב  ( לכיוון שכונות קיסריה )  .  בכיכר הבאה נפנה ימינה ובצומת הבאה שמאלה עד לחוף הים ולחנייה .
 טיול בין מפרצונים ובין שרידי הקשתות שהיו אמת המים של העיר קיסריהסוג מסלול :  מעגלי ,  קווינקודת התחלה :  חניית חוף הקשתותנקודת סיום :  חניית חוף הקשתותמשך הטיול :  1-1 שעותדרגת קושי :  קלמעבר במיםציוד דרוש :  מים ,  כובע ,  ציוד לחוףעונות מומלצות :  כל השנהמי שתייה בדרך :  איןגישה לעגלות ונכים :  איןמתאים לכלבים מחיר :  חינםטלפון לבירורים :  04-6267080

קיסריה - חוף הקשתות
הטיול הקליל הזה אורך חצי שעה ,  אך ייזכר לתקופה ארוכה .  זהירות - השקיעות של חוף הקשתות בקיסריה עלולות להביא לפרץ רומנטיקה בלתי נשלט

