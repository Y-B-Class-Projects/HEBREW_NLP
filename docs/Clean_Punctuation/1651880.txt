מלחמת אולם
אל תגידו שאליפות העולם באתלטיקה באולם לא מרגשת אתכם .  דני בורשבסקי עם חמישה קרבות ששווה לצפות בהם באינטרנט
דווין צ'יימברס נגד אייבורי וויליאמס :  יוסאין בולט לא יהיה כאן ,  כי בריצת 60 מטרים יש לזינוק משקל הרבה יותר גדול ובכלל ג'מייקנים לא מתים עליה ,  זה אומר שתראו כאן בעיקר ספרינטרים נמוכים ושריריים .  אחד מהם הוא אייבורי וויליאמס האמריקאי ,  שמחזיק בתוצאת השנה של 6:49 שנ' .  דווין צ'יימברס הבריטי ,  שהיה איטי במאית השניה החורף ,  יהיה המתחרה העיקרי שלו וינסה לזכות בתואר ראשון מאז שחזר מהשעיית השימוש בחומרים אסורים .  שיא העולם בריצה הזאת עומד על 6.39 מ' ושייך למוריס גרין ,  שקבע אותו לפני 12 שנה
דיירון רובלס נגד טרנס טראמל :  דווקא את מוקד תשומת הלב בריצה הזאת יתפוס שיאנג ליו הסיני ,  שישתתף בתחרות הבינלאומית הגדולה הראשונה שלו מאז שנפצע במשחקי בייג'ינג 2008 .  עם זאת ,  קשה להאמין שבכושרו הנוכחי הוא יוכל להתמודד על התואר בו זכה לפני שנתיים בוולנסיה .  שניים אחרים דווקא אמורים לעשות את זה .  הראשון הוא האלוף האולימפי מקובה ,  דיירון רובלס שלא מפספס אף תחרות וזוכר היטב איך פסל בריצת הגמר של אליפות העולם הקודמת באולם .  השני הוא טרנס טראמל האמריקאי ,  שמחזיק בתוצאת השנה בעולם  ( 7:41 שנ' )  וכבר זכה בעבר באליפות העולם באולם
ילנה איסינבאייבה נגד פביאנה מורר :  בגדול ,  הזכייה של שיאנית העולם הרוסיה בתואר נראית כמו קונצנזוס .  עם זאת ,  זה מה שחשבו גם לפני אליפות העולם באצטדיון פתוח בברלין ,  שם היא הפסידה בסופו של דבר לאנה רוגובסקה הפולניה .  השנה איסינבאייבה כבר קפצה פעמיים לגובה של 4.85 מ' ,  רף שאף אחת לא הגיעה אליו .  ובכל זאת ,  פביאנה מורר הברזילאית כבר עברה פעמיים מעל ל-4.80 מ' ומהווה איום רציני ,  במקרה שהרוסיה תתפוס יום רע ,  וכבר ראינו שזה יכול לקרות
לברן ג'ונס פרט נגד כרמליטה ג'טר  :  לברן ג'ונס פרט מאיי הבתולה האמריקאים עשתה היסטוריה קטנה בחורף הנוכחי כשהפכה לספרינטרית הראשונה מאז 1999 שמצליחה לרדת מגבול 7 השניות במרחק הזה לנשים .  היא מחזיקה בתוצאת השנה בעולם ,  6:97 שנ' ,  כאשר שיא העולם של פריבלובה הרוסיה עומד על 6:92 שנ' .  מה שיפה בכל הסיפור הזה הוא שלג'ונס פרט צפוי קרב עיקש במיוחד מכרמליטה ג'טר האמריקאית ,  וזה משהו שיכול לסדר לנו ריצה נהדרת ואולי אפילו אפשר לפנטז על שיא עולם
טריי הארדי נגד בריאן קליי :  אתלטי קרב ה-10 לגברים לא מקופחים בתחרות לאולמות ומתחרים שם בקרב קצת יותר קל ,  שכולל שבעה מקצועות .  הקרב הגדול שצפוי לנו כאן הוא אמנם כל אמריקאי ,  אבל זה קרב שמחכים לו כבר הרבה זמן .  בריאן קליי הוא האלוף האולימפי מבייג'ינג ,  ופציעה מנעה ממנו מלהגיע לאליפות העולם בברלין בקיץ האחרון .  מי שהחליף אותו שם וכיכב הרבה יותר ממה שציפו ממנו היה טריי הארדי ,  שניצח בצורה משכנעת והפך לאתלט קרב ה-10 הבולט של 2009 .  לאור העובדה שזאת תהיה התחרות הבינלאומית הגדולה היחידה בה השניים יתחרו השנה ,  צפוי לנו קרב מרתק במיוחד

מלחמת אולם
אל תגידו שאליפות העולם באתלטיקה באולם לא מרגשת אתכם .  דני בורשבסקי עם חמישה קרבות ששווה לצפות בהם באינטרנט

