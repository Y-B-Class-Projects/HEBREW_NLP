זכי שלום ורמי יהושע יתמודדו מול סנפרוסט
 >  >  בעליה של רשת חצי חינם ,  זכי שלום ,  צפוי להעלות לאוויר קמפיין ראשון גדול לפרי גליל מאז רכש את החברה לפני כעשרה חודשים - כך נודע ל-themarker .  התקציב השנתי לפרסום פרי גליל יהיה כ-4-5 מיליון שקל .  פרי גליל תחל את פעילותו המחודשת של המותג בכניסה לשוק הירקות הקפואים ,  בתחרות חזיתית מול סנפרוסט מקבוצת תנובה ,  כיום השחקנית הגדולה ביותר בתחום .  תחרות חזיתית של שלום מול תנובה בזירת הקפואים עלולה לייצר מתחים בין מי שהוא קודם כל בעליה של אחת הרשתות הקמעוניות הפרטיות הגדולות בישראל .  בהמשך מתכננים בעלי חצי חינם להתחיל לשווק גם פסטה ממותגת .  אושיק אפרים ,  יו"ר פרי גליל ,  אישר את הדברים .  לדבריו , " הקמפיין הראשון יהיה של פרי גליל בתחום הקפואים .  בהמשך ננהל גם קמפיין לפסטה ".  מי שיטפל בתקציב הוא הפרסומאי רמי יהושע ,  באמצעות משרדו יהושע tbwa .  יהושע מעורב מזה מעל לשנה כיועץ בעסקיו של שלום .  ביוני האחרון נסעו שלום ואפרים לסלון האווירי בפאריס ,  שם חבר אליהם יהושע .  בסוף הביקור נחתמו שתי עסקות לשיווק מוצרי פרי גליל לגופי תעופה צבאיים זרים .  זו תהיה הפעם הראשונה שהחברות שבבעלותו של שלום יתחילו להשקיע בפרסום ,  וזהו כעת המהלך הראשון שלו כמפרסם בזירת המזון .  הרשתות הפרטיות אינן מעורבות במאבק המתנהל בימים אלה סביב בין יצרניות המזון לרשתות הגדולות .  פרי גליל מייצרת כמה ממוצרי המותג הפרטי של שופרסל בתחום השימורים וכשרכש שלום את פרי גליל ,  לפני כ-10 חודשים ,  אמרו הרשתות הגדולות כי לא יפגעו במוצריה של פרי גליל משום שבעליה הוא גם בעלים של רשת קמעונית מתחרה .
 
זכי שלום ורמי יהושע יתמודדו מול סנפרוסט
nan
