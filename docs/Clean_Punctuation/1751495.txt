הרפובליקנים :  נפעל לביטול חוק הבריאות
בעקבות המפלה שספג הנשיא האמריקאי בבחירות אמצע הקדנציה ,  תקף מנהיג הרוב החדש בבית הנבחרים ג'ון ביינר את הנשיא וקרא לו לשנות את דרכו . " הרפורמה בבריאות מפלצתית "
  (  צילום :  רויטרס ,  עריכה :  עידן גוראל ) 
המפלגה הרפובליקנית מתעוררת לאחר המפלה שנחלו הדמוקרטים בבחירות אמצע הקדנציה :  ג'ון ביינר ,  מנהיג הרוב החדש בבית הנבחרים אומר הערב  ( רביעי )  כי על הנשיא אובמה לשנות את דרכו ,  וכי הרפורמה שהנהיג במערכת הבריאות הינה  " מפלצתית ".  
במסיבת עיתונאים שקיים הערב ביינר ,  הוא הבטיח להילחם ברפורמה במערכת הבריאות .  ביינר אמר כי  " אני סבור שהרפורמה בבריאות תחסל מקומות עבודה באמריקה ,  תהרוס את מערכת הבריאות הטובה בעולם ,  ותביא את ארצנו לידי פשיטת רגל .  משמעות הדבר היא שעלינו לעשות כל שביכולתנו כדי לבטל את החוק הזה ,  ולהחליפו ברפורמות הגיוניות שיפחיתו את עלות הבריאות הציבורית ".  ביינר הוסיף כי הציבור הפנה עורף לאובמה : " זה די ברור שהאג'נדה של אובמה-פלוסי  ( ננסי פלוסי ,  דוברת בית הנבחרים היוצאת )  נדחתה ".  עוד אמר ביינר כי  " אני חושב שעל וושינגטון להפחית את גודל הממשלה ולהמשיך במאבק לממשלה קטנה יותר ויקרה פחות ".  
ממדגמי בחירות אמצע הקדנציה שנערכו אתמול בארה"ב עלה כי הדמוקרטים עומדים בפני תבוסה :  בבית הנבחרים ,  צפויים הרפובליקנים לזכות ברוב עם תוספת של כ-60 מושבים ,  על אף שהם זקוקים ל-37 בלבד כדי לזכות ברוב .  תוספת המושבים של הרפובליקנים היא השינוי הגדול ביותר במאזן הכוחות בבית הנבחרים הבחירות ב-1994 ,  שנערכו באמצע כהונתו הראשונה של ביל קלינטון .  אז הם הוסיפו 54 מושבים .  
בסנאט ,  לעומת זאת ,  מראים המדגמים כי הדמוקרטים יצליחו לשמור על רוב ,  אם כי דחוק ,  לאחר שהרפובליקנים חיזקו את כוחם .  על פי המדגמים ,  הרפובליקנים יזכו לרוב מכריע של כ-237 מושבים מתוך 435 בבית הנבחרים .
 
הרפובליקנים :  נפעל לביטול חוק הבריאות
בעקבות המפלה שספג הנשיא האמריקאי בבחירות אמצע הקדנציה ,  תקף מנהיג הרוב החדש בבית הנבחרים ג'ון ביינר את הנשיא וקרא לו לשנות את דרכו . " הרפורמה בבריאות מפלצתית "
 
