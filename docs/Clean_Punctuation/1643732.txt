סטארפלסט תקים את הגג הסולארי הגדול בישראל ב-35 מיליון ש'
בלעדי TheMarker
 >  >  מפעל הפלסטיקה סטארפלסט  ( starplast )  שבאלון תבור יתקין על גגות המפעל שתי מערכות סולאריות בהספק כולל של 2.5 מגה-ואט .  מדובר בשני גגות בשטח כולל של כ-35 אלף מ"ר ,  עליהם תקים חברת solar by yourself את המערכות בהשקעה כוללת של כ-35 מיליון שקל .  לפי מתווה העסקה ,  יקבל סטארפלסט דמי שימוש עבור הגגות ,  בעוד ש-solar by yourself תשמש קבלן ההקמה  ( epc )  של הפרויקט ותעביר את הבעלות על המתקן הסולארי לידי משקיע פיננסי .  העסקה כוללת אופציה להתקנה נוספת של מערכת סולארית בהיקף של 3 מגה-ואט במידה והמפעל יממש תכנית הרחבה שתכלול הקמת מבנים בעלי שטח גג של 40 אלף מ"ר נוספים .  הפרויקט נעשה במסגרת ההסדרה של רשות החשמל לעידוד מתקנים סולאריים בינוניים  ( 50 קילו-ואט עד 5 מגה-ואט )  בטכנולוגיה פוטו-וולטאית  ( p.v )  תמורת תשלום בסך 1.49 שקל לכל קווט"ש נמכר .  solar by yourself ,  בבעלות תמיר קפלינסקי ,  תבצע את הפרויקט בפיקוח חברת קולקסון אנרג'י  ( colexon ag )  הגרמנית ,  עמה חתמה לפני כחודש על הסכם שיתוף פעולה .  זאת ,  מסגרת הוראת רשות החשמל המחייבת ליווי בידי קבלן epc זר בעל ניסיון .  קולקסון הינה אחת מחמש חברות ההתקנה הגדולות בגרמניה של מערכות פוטו-וולטאיות על גגות .  solar by yourself הוקמה באוגוסט 2008 ונחשבת לחברת ההתקנות הסולאריות המובילה בקרב ההתיישבות החקלאית .  החברה פעילה בשוק ההתקנות על גגות ומתכוונת להתמקד בגגות גם במסגרת הרגולציה למתקנים בינוניים .
 
סטארפלסט תקים את הגג הסולארי הגדול בישראל ב-35 מיליון ש'
בלעדי TheMarker

