אירועי אוקטובר בשמורות הטבע והגנים
מזג האוויר הולך ונעשה נעים יותר ,  ובעקבותיו מתרחבות האפשרויות שעמן מביא חודש אוקטובר ,  מטיולים רגליים ומוכרים ,  לצפייה בשטפונות ומפגשים עם בעלי חיים
הנשר והיחמור בגובה העיניים 
סיור בשמורת חי בר בכרמל בין הנשרים ,  היחמורים ,  אייל הכרמל ,  עזי וכבשי הבר ,  ששוטטו בו בחופשיות עוד בתקופת המקרא .  חוויית בראשית מול נופי הכרמל המדהימים.היכן :  חי בר כרמלמתי :  כל שבת ,  בשעות :  10:00 ,  12:00 ,  14:00
הגבר חובב התכשיטים חי בנחל מערות סיור בעקבות אורחות חייהם של הקדמונים הפרהיסטוריים ,  מי חי בנחל וכיצד הצליח לשרוד ?  עטלפים ,  מאובנים ומערות קרירות ילוו אותנו במהלך הסיור ,  כולל חיזיון אורקולי בתוך המערה.היכן :  שמורת טבע נחל מערותמתי :  כל שבת בשעות :  10:00 ,  12:00 ו-14:00
בדרך המים לקיסריה הקדומה סתיו בשמורת נחל תנינים  פריחת החצבים ,  נדידת הציפורים והתחדשות טחנות הקמח .  סיורים מודרכים משולבים בהדגמה על רטוב של הפעלת טחנות הקמח העתיקות .  היכן :  שמורת טבע נחל תניניםמתי :  כל שבת בשעות :  10:00 ,  12:00 ו-14:00
מגידו  מקום טוב באמצע בואו לבקר בתל מגידו אשר ידע תקופות רבות של התיישבות ,  כל אחת מרתקת יותר מהשנייה .  בואו לראות את שער העיר שבו ישבו הנביאים ונערך המסחר ,  את המקדשים הרבים הפזורים בעיר ,  את הפולחן המסתורי שכלל קריאה בכבד ,  את האורוות ואת מפעל המים המפואר .  סיור בדגש ארכיאולוגי - בשפה הרוסית .  במקביל יצאו גם סיורים בעברית .  ללא תשלום.היכן :  גן לאומי מגידומתי :  שבתות 9.10 ,  23.10 ,  בשעות :  10:00 ו-12:00הערות :  מותנה במזג האוויר
על תנינים וציפורים עושר בתי הגידול של הנחל וגדותיו ,  צמחיית הסבך ,  שטחי בריכות נרחבים ,  חוף וים  כל אלו מושכים אליהם מיני ציפורים ,  חלקן יציבות ואחרות חורפות או נודדות ,  ויחד איתן גם את הצפרים .  אנא הצטיידו במשקפות .  היכן :  שמורת טבע נחל תניניםמתי :  כל שבת בשעות :  9:00 ו-11:30
מערות המנורה נחשפות
בואו לקבל דרישת שלום חמה מהעבר - סיור בהדרכת מתנדבי גן-קהילה במערות תת קרקעיות עם עיטורים ,  כתובות ועדויות לחיים של העם היהודי בארץ ישראל לפני 1800 שנה .  נחזור להווה בהליכה דרך ואדי יפה ופורח.היכן :  גן לאומי בית שעריםמתי :  בכל שישי ושבת באוקטובר בשעות :  9:30 ו-10:30בהרשמה בלבד בכוכבית בטבע - 3639 * 
לפרוש כנפיים עם מלך העופות
סיור ייחודי בשמורת חי בר כרמל ,  המספק הצצה נדירה אל פרויקט הצלת אוכלוסיית הנשרים בצפון .  בואו להכיר את סיפורו של הנשר משלב הביצה לבקיעתה ,  דרך האקלום ועד לשחרורו לטבע במצוקי הכרמל .  בסוף הסיור יבוצע שחרור של נשר לטבע ,  וכן טיבוע וסימון במידת הצורך .  היכן :  חי בר כרמלבהרשמה ובתשלום ב"כוכבית בטבע "  - 3639 * 
המבצר מתעורר לחיים
סיור מודרך במבצר אנטיפטריס שבו תפגשו את לורנצו ,  מוכר בקרדו ,  בעיר הרומית ,  שחולם להיות שחקן ,  ואת בשיקטאש ,  קצין האבטחה במצודה ,  מהתקופה התורכית .  במקום יופעלו סדנאות יצירה בתשלום.היכן :  גן לאומי ירקון ,  מתחם תל אפק-אנטיפטריסמתי :  כל שבת יפה באוקטובר ,  בשעות :  15:00-11:00 .  הסיורים המודרכים בליווי שחקנים יצאו בשעות :  11:00 ,  11:30 ,  13:00 ו-13:30
5,000 שנות היסטוריה 
סיור בעקבות 5,000 שנות היסטוריה שבו נכיר את הכנענים ,  הרומים ,  הצלבנים ,  המוסלמים והיהודים .  בשל מגבלת מקום כל הקודם זוכה .  קיום הסיור מותנה במזג האוויר.היכן :  גן לאומי אשקלון מתי :  כל שבת בשעות :  11:00 ו-13:00
צו קריאה לצבי הים 
בואו להכיר את המרכז הארצי להצלת צבי ים ,  שבו מטפלים אנשי רשות הטבע והגנים בצבי ים פצועים וחולים .  במרכז ההצלה ,  הסמוך למכמורת שבעמק חפר ,  נראה את הצבים ,  נשמע את סיפורם ,  נבין את הבעיות שעימן הם מתמודדים ונלמד כיצד אנו יכולים לעזור להם .  היכן :  המרכז הארצי להצלת צבי יםמתי :  שבת 2.10 ,  שבת 9.10 ,  שבת 23.10 ,  בהרשמה ובתשלום ב"כוכבית בטבע "  - 3639 * 
מסיבת פיג'מות בנחל המערה
רגע לפני שהעטלפים נכנסים לתרדמת חורף ארוכה ,  ומערת התאומים נסגרת לכניסת מבקרים ,  נצא לטיול חביב וקל בנחל מערה ,  המכוסה בחורש ים תיכוני .  ניכנס למערה האפלולית למפגש עם בעלי חיים בסכנת הכחדה ,  ונתוודע לסיפורים המרגשים שהתרחשו במערה המסתורית .  לאחר מכן נזחל במערות שהסתתרו בהן לוחמי בר כוכבא.היכן :  שמורת טבע נחל מערהמתי :  שבת 23.10 ,  שבת 30.10בהרשמה ובתשלום ב"כוכבית בטבע "  - 3639 * 
עששית בצדק - סיור עששיות 
נלך בעקבות סיפורו של הנוסע ההולנדי ון דה וולדה ,  שבביקורו במגדל צדק נהנה משפע של אוכל ,  הרבה חום ואהבה .  המסלול כולל תצפית על גוש דן וסיפור הטבע והמורשת של המגדל וסביבתו .  היכן :  גן לאומי מגדל צדקמתי :  שישי 1.10בהרשמה ובתשלום ב"כוכבית בטבע "  - 3639 * 
עששיות במערת המבוך 
הרפתקה המתרחשת מתחת לפני הקרקע ,  באווירה לילית וקסומה במערות גן לאומי בית גוברין .  נבקר במערכת מערות שונות ומגוונות הכוללות בורות מים ,  קולומבריום ,  בית בד ועוד הפתעות .  נסיים בתצפית בגרמי השמיים ונקנח בתה מצמחי הגן.היכן :  גן לאומי בית גובריןמתי :  חמישי 14.10בהרשמה ובתשלום ב"כוכבית בטבע "  - 3639 * 
עששיות בדרך אל העיר 
אחר הצהרים נטייל בשמורת המסרק ,  נתאר את הקשיים בהעברת שיירות אספקה לירושלים הנצורה ,  ונעבור בין המשלטים .  משם נסע לגן לאומי קסטל ולאור עששיות נלך בתעלות הקשר ונגלה את סיפורו המופלא והמרגש של הקסטל ,  אשר כיבושו היווה את אחת מנקודות התפנית של מלחמת העצמאות .  היכן :  שמורת המסרק וגן לאומי קסטל מתי :  שבת 16.10בהרשמה ובתשלום ב"כוכבית בטבע "  - 3639 * 
ציידי השיטפונות
חולמים לראות שיטפון רב עוצמה ?  הירשמו לסיור דרך מוקד המידע שלנו ,  ואנו ניקח אתכם לטיול ביום שבו תהיה סבירות גבוהה לשיטפון .  נצא לשטח וננסה למצוא את הנחלים המדבריים הזורמים בעזרת עידכונים מעובדי השטח של רשות הטבע והגנים .  בנוסף ,  נלמד על דרכי היווצרות שיטפונות ,  על האקלים המדברי ועל הסכנות הכרוכות בכך.היכן :  צפון מדבר יהודה :  עין פרת  ( נחל פרת )  ,  תצפיות לנחל אוג ,  תצפית לנחל קומראן ועוד.מתי :  בהתראה קצרה מראשבהרשמה ובתשלום ב"כוכבית בטבע "  - 3639 * 
קול קורא לנדוד ! 
סיור לעת ערב לאור עששיות בגן לאומי קומראן ,  לינה באוהל אירוח ,  צ'יזבטים ליד המדורה ותצפית כוכבים .  למחרת טיול בשמורות הטבע ה"רטובות "  באזור :  נחל דוד ושמורת עיינות צוקים .  היכן :  צפון מדבר יהודהמתי :  שישי-שבת ,  1-2.10 בהרשמה ובתשלום ב"כוכבית בטבע "  - 3639 * 
עין סהרונים ופרסת נקרות 
נלך בנחל רמון דרך השער המרשים שדרכו יוצא הנחל מהמכתש ,  עד למפגש עם נחל נקרות המנקז את הר הנגב הגבוה .  נרד בקניון היפה של הנחל למערה טבעית שנוצרה כתוצאה מזרימת מי השיטפונות העזים בחורף ,  משם נתחבר לדרך הבשמים העתיקה ונעלה ממעלה דקלים חזרה לחאן סהרונים ולעין סהרונים ונשמע על דרכי הנוודים וסוחרי הלבונה .  היכן :  נגבמתי :  שבת 9.10בהרשמה ובתשלום ב"כוכבית בטבע "  - 3639 * 
הר רמון - תצפית קרני רמוןבור חמת שביל חדש בהר רמון ,  הגבוה שבהרי הנגב  .  נטייל בין מתחמי פולחן עתיקים ומסתוריים ,  נהנה מתצפיות מרהיבות לגבול מצרים ומכתש רמון ונגיע אל אתר ההנצחה הייחודי לאילן רמון ולאנשי מעבורת החלל קולומביה ,  הצופה אל הגבעות השחורות במכתש.היכן :  נגבמתי :  שבת 23.10בהרשמה ובתשלום ב"כוכבית בטבע "  - 3639 * 
 אל מצדה בזריחה
נעלה אל מצדה ברגל ,  בשביל הסוללה ,  המערבי .  לאחר צפייה בזריחה ,  מנוחה קלה ונשימה עמוקה ,  תיערך היכרות מעמיקה עם דמויות מעברה של מצדה ,  עם האתרים הבנויים על ההר ועם אלו החצובים בו.היכן :  גן לאומי מצדהמתי :  9.10 שבת ,  23.10 שבתבהרשמה ובתשלום ב"כוכבית בטבע "  - 3639 * 

אירועי אוקטובר בשמורות הטבע והגנים
מזג האוויר הולך ונעשה נעים יותר ,  ובעקבותיו מתרחבות האפשרויות שעמן מביא חודש אוקטובר ,  מטיולים רגליים ומוכרים ,  לצפייה בשטפונות ומפגשים עם בעלי חיים

