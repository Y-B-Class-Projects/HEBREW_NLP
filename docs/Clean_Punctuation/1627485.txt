הוארך בשבוע מעצרם של התאומים החשודים ברצח
כך נקבע בבית משפט השלום בקרית גת .  השופט לא קיבל אסמכתא לכך שהם מטופלים בתרופות פסיכיאטריות והורה על הארכת המעצר .  דודם של שני התאומים החשודים ברצח הילד לאון קלנטרוב אומר כי  " בגלל מצבם ,  ההורים שלהם השגיחו עליהם "
  ( צילום :  יוסף בדלוב ,  עריכת וידאו :  דורון שטיין ) 
בית המשפט השלום בקרית גת האריך אתמול  ( שישי )  בשבוע את מעצרם של האחים התאומים נאור ואדיר סודמי החשודים ברצח הילד בן ה-7 לאון קלנטרוב במושב בני עי"ש .  עורך הדין ירון פורר המייצג את החשודים אמר בתום הדיון שהחשודים מכחישים כל קשר למעשה ושהעובדה שגופת הילד נמצאה בחדרם איננה אומרת כי הם ביצעו את המעשה .  
עורך הדין פורר טען בדיון כי התאומים סובלים מפיגור שכלי ומטופלים בתרופות פסיכיאטריות ,  אולם הוא לא הציג בבית המשפט אישור לכך .  השופט ישראל אקסלרוד אמר שכל עוד לא מוצג בפניו מסמך המעיד על כך שהם נוטלים תרופות פסיכיאטריות ,  הוא לא יכול לקבל את הטענה והאריך את מעצרם .
 מוקדם יותר אתמול אמר דודם כי אחייניו  " זקוקים לטיפול במשך כל היום ובגלל מצבם ,  ההורים שלהם השגיחו עליהם ".  לדבריו , " הם סובלים ממוגבלות שכלית ולא מבינים מה הם עשו ".  הדוד הוסיף כי החשודים בני ה-20 נמצאים רוב שעות בביתם .  גם אחותם של החשודים נחקרת .
 לפני מספר חודשים הוגשה במשטרת לכיש תלונה נגד שני האחים ,  לאחר ששכניהם התלוננו כי השניים חשפו בפני ילדים את איבר מינם .  מהמשטרה נמסר כי תלונה זו נבדקת .  
היחידה המרכזית של מרחב לכיש ,  אשר מופקדת על החקירה ,  בודקת מספר כיווני חקירה באשר לנסיבות הרצח .  במשטרה חושדים כי שני אחים המתגוררים בשכונה שבה נרצח הילד ראו אותו משחק במהלך הערב ופיתו אותו לביתם ברחוב האלה ביישוב ,  שם נמצאה גופתו .  השניים ,  אחים תאומים בשנות ה-20 לחייהם ,  נעצרו בחשד לביצוע הרצח .  
השכנים בבניין שבו נמצאה גופת הילד ,  טוענים כי מזה זמן רב נמסרו תלונות בנוגע לשני החשודים ברצח .  אייל צאלח ,  אחד השכנים אמר כי  " כבר מזמן שמענו על כך ששני האחים 'התעסקו' עם ילדים במהלך החודשים האחרונים .  בעקבות האירוע ,  אני מקווה שהמשטרה תטפל בהם שצריך ". 
 ( עדכון ראשון :  3:43 ) 

הוארך בשבוע מעצרם של התאומים החשודים ברצח
כך נקבע בבית משפט השלום בקרית גת .  השופט לא קיבל אסמכתא לכך שהם מטופלים בתרופות פסיכיאטריות והורה על הארכת המעצר .  דודם של שני התאומים החשודים ברצח הילד לאון קלנטרוב אומר כי  " בגלל מצבם ,  ההורים שלהם השגיחו עליהם "
 
