מס העיזבון בארה"ב הושעה לשנה - קרובי חולים אנושים בדילמה
בארה"ב מתים ביום 15 אנשים שמשפחותיהם ירוויחו מביטול המס שיחול ב-1 בינואר 2010
 >  >  משפחות עשירות רבות בארה"ב ,  שקרוביהן מוחזקים בחיים באמצעות הנשמה מלאכותית ,  יעמדו בשנה הקרובה בפני בחירה קשה ,  לאחר שביום שישי יפוג תוקפו של מס העיזבון בארה"ב .  מס העיזבון ,  שיכול להגיע ל-50% מירושתו של אדם עשיר ,  יפוג ב-1 בינואר ולא ייכנס לתוקף שוב במשך שנה לפחות .  עבור משפחות שקרוביהן מונשמים על ידי אמצעי החייאה ,  פקיעתו של מס העיזבון עשויה לסבך את תהליך קבלת ההחלטה בנוגע לעתידם ,  המסובכת דיו . " יש לי שני לקוחות שמוחזקים בחיים באמצעות הנשמה מלאכותית ,  והמשפחות נאבקות בשאלה האם להמשיך במאמצים ההרואיים להשאירם בחיים לעוד כמה ימים .  האם הם רוצים לדעת במשך כל ימי חייהם שהם קיבלו החלטה רפואית רצינית על בסיס חוקי מס העיזבון ?  "  אמר ג'ושוע רובנסטין ,  עו"ד בחברת קאטן מושין רוזנמן בניו יורק ,  לעיתון  " וול סטריט ג'ורנל ".  הסיבה לפקיעתו של מס העיזבון היא חוק שהעביר הקונגרס ב-2001 במסגרתו הועלתה תקרת מס העיזבון ,  במקביל להורדה הדרגתית בשיעור המס .  באותה תקופה הוטל מס בסך 55% על עזבונות בסך 675 אלף דולר או יותר .  כיום ,  עיזבונות בסך 3.5 מיליון דולר ומעלה חייבים במס עיזבון ,  בשיעור של 45% .  ב-2008 ,  לפי נתוני שירות המס האמריקאי  ( irs )  ,  הסתכמו הכנסות הממשלה ממס העיזבון ב-26.5 מיליארד דולר .  תוקפו של החוק יפוג ב-2010 לאחר כשלון שהקונגרס להגיע בזמן להסכמה על הארכתו לשנה הבאה ,  וצפוי להיות מחודש ב-2011 בשיעור של 55% עבור עזבונות של יותר ממיליון דולר .  כיום המס משפיע על כ-5,500 משלמי מס מדי שנה ,  ומדי יום מתים בממוצע 15 בני אדם שמשפחותיהם ירוויחו מביטולו של מס העיזבון .  כדי להקל על יורשיהם ,  דיווח ה"ג'ורנל ",  מתירים חלק מהחולים במחלות סופניות למיופי הכוח שלהם ,  לקבל החלטות רפואיות בנוגע לסיום חייהם תוך התחשבות בחוקי הירושה .  לפקיעתו של מס העיזבון יש גם השלכות פיננסיות נוספות .  לאחר שיפוג תוקפו של החוק ,  יוחלף מס העיזבון במס רווחי הון של 15% שיישלמו היורשים על הרווחים שנצברו על הנכס או ההשקעה מאז שהנפטר רכש אותו .  כיום ,  היורשים משלמים מס רווחי הון רק על הרווח שנצבר מאז תאריך הפטירה .
 
מס העיזבון בארה"ב הושעה לשנה - קרובי חולים אנושים בדילמה
בארה"ב מתים ביום 15 אנשים שמשפחותיהם ירוויחו מביטול המס שיחול ב-1 בינואר 2010

