שוב הוא כאן
ענבל מנור חוזר עם נבחרת המחזור באירופה ,  שמציבה בחוד שחקן אהוב ונערץ כמו רונאלדיניו ,  כשמאחוריו חברים מהעבר בברצלונה והקבוצה ממנה הוא רוצה לגנוב את האליפות ,  אינטר
2010 כבר כאן ,  הפגרה מאחורינו ,  סיכומי העשור שזה עתה הסתיים שוכחים לאטם וזה בדיוק הזמן למבט ראשון לעבר העשור הבא .  וואלה !  ספורט מגישה את נבחרת המחזור הראשונה לשנה החדשה .  נבחרת שמורכבת ממצטייני מחזור סוף השבוע באיטליה וספרד ונציגים משני המשחקים היחידים שהתקיימו באנגליה הקפואה והמושלגת .  נציגי העיר מילאנו קיבלו מקום של כבוד בהרכב לצד שחקני ההתקפה של ברצלונה וילד הפלא הספרדי החדש .  הכוכב האורח מגיע הפעם מאחד המקומות הבודדים באירופה בהם משחקים כדורגל  הליגה היוונית .
 תומאש קושצ'אק  מנצ'סטר יונייטד 
השוער הפולני תמיד היה אחד הפחות מוערכים באולד טראפורד .  אלכס פרגוסון הצהיר לא אחת כי הבן המועדף הוא בן פוסטר ,  שעתיד לרשת את אדווין ואן דר סאר .  אלא שפוסטר אכזב העונה פעם אחר פעם ורשם תצוגות נפל ובעוד ההולנדי הוותיק שוהה לצד אשתו החולה ,  קושצ'אק הדחוי הוזעק אל בין הקורות .  בשבת ,  הפולני נלחם בשלג הכבד ובחלוצי בירמינגהאם ורשם את אחת ההופעות הטובות בקריירה שלו .  הפולני הציל את יונייטד פעם אחר פעם וחמש דקות לסיום מנע שער בטוח מרוג'ר ג'ונסון והביא במו ידיו נקודה לשדים  ( 1:1 )  .  האם פרגוסון ישנה את דעתו ? 
מגן ימני :  אלברו ארבלואה  ריאל מדריד 
מאז הצטרף לבלאנקוס בקיץ ,  הפך ארבלואה לסותם חורים בהגנה של מנואל פלגריני .  הוא תופקד כבלם ומגן שמאלי והוזז מעמדה לעמדה כדי לחפות על הבעיות בחוליה האחורית .  ביום ראשון ,  ארבלואה חזר לעמדתו הטבעית ,  כמגן ימני ,  ורשם משחק נהדר מול מאיורקה .  הוא סגר את האגף בצורה נפלאה והפגין שיתוף פעולה פורה עם כריסטיאנו רונאלדו בצד ההתקפי .  ארבלואה חזר להציג את העליות המפורסמות שלו מימי ליברפול והזין את שחקני ההתקפה בהגבהות מדויקות מהאגף .  ריאל שוב ניצחה בלי כדורגל גדול ,  אבל הוכיחה כי הסגל שלה עמוק כדי להתגבר על בעיות ובזכות הרוטציה של פלגריני ,  לא מעט משחקני הספסל שלו נראים מצוין בשלב קריטי של העונה .  
בלם :  ג'וני הייטינחה  אברטון 
הטופיז ,  אחת מאכזבות העונה בפרמיירליג ,  הגיעו ללונדון המושלגת והפגינו משחק הירואי מול ארסנל הלוהטת .  אברטון הקשתה את החיים על התותחנים ועקצה במתפרצות קטלניות .  שער דרמטי של תומאס רוסיצקי בדקה ה-90 מנע מהטופיז ניצחון ראוי והשאיר אותם עם המחמאות .  אחד מעמודי התווך של הנקודה היה הייטינחה .  הבלם ההולנדי ,  אחת מבדיחות העונה שעברה באתלטיקו מדריד ,  מצא בית חדש בגודיסון פארק והופך עם הזמן לאחד מאהובי הקהל .  בשבת ,  הייטינחה היה יצב ואגרסיבי והזכיר את הבלם הנפלא מאייאקס והנבחרת ולא את זה המגוחך מאתלטי .  
בלם :  אלסנדרו נסטה  מילאן 
השם אלסנדרו נסטה כיכב בשבועות האחרונים בנבחרות העשור העולמיות .  הבלם כבר עוד מעט בן 34 ובשנים האחרונות נאבק בפציעות שונות ומשונות ,  אבל נסטה עדיין לא שחקן עבר .  נהפוך הוא ,  היכולת שלו היא אחת הסיבות המרכזיות להתאוששות המופלאה של מילאן בשבועות האחרונים . " מצאנו את האיזון ",  אמר הבלם אחרי ה-0:3 הנהדר על יובנטוס בטורינו .  נסטה רשם עוד משחק נהדר ואף התכבד בשער נדיר והניצחון הפך אולי את המרוץ לסקודטו לדו ראשי .  בעוד שבועיים יתקיים הדרבי דלה מדונינה שיקבל משמעות אחרת לחלוטין .  תרשמו את התאריך .  
מגן שמאלי :  סטפן ראדו  לאציו 
הביאנקוצ'לסטי פתחו את 2010 ברגל ימין .  אחרי ה-1:4 על ליבורנו באמצע השבוע שעבר ,  לאציו חזרה מהפריולי של אודינזה עם 1:1 והיא מתחילה לתפוס מרחק מהתחתית הבוערת .  המאמן דווידה בלארדיני ביצע בשבועות האחרונים שינוי מערך ומי שחיזק את מעמדו בהרכב הוא המגן הרומני בן ה-23 .  ראדו קיבל הרבה מחמאות על משחקו מול אודינזה . " אי אפשר לעבור אותו ",  נכתב עליו .  גם בלארידיני החמיא וכינה את הרומני : " מקצוען ובוגר ".  ראדו ,  יחד עם אלכסנדר קולרוב הסרבי וכמובן מאורו זראטה ,  הוא אחד הכישרונות הצעירים הגדולים של לאציו ,  שמעוררים עניין ביבשת .  הנשיא קלאודיו לוטיטו כבר מתכנן לדפוק עליהם קופה .
 סרחיו קנאלס  סנטאנדר 
הכירו את ילד הפלא הספרדי החדש .  עדיין לא בן 19 ,  אבל כבר מסומן כאחת ההבטחות הגדולות .  ב-2006 ,  במסגרת עסקת העברתו של דודו אוואט ,  קיבלה לה קורוניה 50 אחוז מכרטיסו של הילד מקנטבריה .  היום ,  קנאלס הוא הסחורה החמה בשוק .  חוזהו מסתיים בקיץ וריאל מדריד וברצלונה כבר נכנסו למאבק .  בשבת ,  קנאלס הפגין ניצוצות מהכישרון .  צמד שערים ,  אחד מהם בהקפצה קרת רוח מעל פאלופ ,  סידרו לרסינג ניצחון חוץ 1:2 בסביליה וכעת ,  בספרד מדברים על דבר אחד  לאן יגיע בעונה הבאה סרחיו קנאלס ?  
ווסלי סניידר  אינטר 
אריאן רובן ,  רפאל ואן דר וארט וסניידר קרטעו להם יחדיו אשתקד בריאל מדריד .  העונה ,  הראשון נאבק בפציעות במינכן ,  השני עושה זאת בברנבאו ואילו סניידר הוא המצליח מכולם .  החיבור של ההולנדי בן ה-25 לאינטר פשוט מושלם .  ז'וזה מוריניו נותן לו יד חופשית לנהל את המשחק וסניידר הפך למנהיג הקישור של אינטר .  בשבת ,  כשהנראזורי בהרכב פצוע וחסר אכלו מרורים מהאחרונה בטבלה ,  סיינה ,  סניידר היה שם כדי למנוע מבוכה .  צמד שערים בבעיטות חופשיות ובישול למיליטו היו מנת חלקו תוך הצגת כדורגל נהדר .  אמרנו כבר שאנחנו לא יכולים לחכות לדרבי ?  
אנדרס גוארדדו  לה קורוניה 
במרומי המקום הרביעי בלה ליגה ,  ממנו מגיעים לליגת האלופות ניצבת לה דפורטיבו לה קורוניה .  אין לה את האיכות של סביליה  ( המידרדרת )  או את השמות הסקסיים והכסף של ויאריאל ואתלטיקו מדריד  ( הכושלות )  ,  אבל יש לה חבורה מגובשת שעושה חיים קשים ליריבה .  אחד השמות הבולטים העונה בריאזור הוא המקסיקני בן ה-23 . " אל פרינסיפיטו "   ( הנסיך הקטן )  מגלה יציבות ונמצא בכושר פנטסטי שצד את עיני הגדולות .  גם השבוע הוביל הקשר את קבוצתו לניצחון .  הוא לא הפסיק להטריד את הגנת אוסאסונה וגם בישל נהדר לשער הניצחון של חואן רודריגז וגם נאלץ לרדת מוקדם מהמגרש בגלל תיקול חריף של נקונאם האיראני .
 רונאלדיניו  מילאן 
כשאלסנדרו נסטה מדבר על מילאן מאוזנת ,  הוא מתכוון קודם כל לאיש אחד .  ערב המשחק ,  נשאל קפטן מילאן לשעבר ,  ג'יאני ריברה ,  האם היה מעדיף בקבוצתו את דייגו או רונאלדיניו . " רונאלדיניו כמובן ,  הוא שחקן מוכח ",  ענה ריברה .  על הדשא בטורינו ,  רונאלדיניו נתן תשובה מוחצת עוד יותר עם צמד בעוד הצגה נפלאה שהשכיחה את חסרונו של פאטו .  בקרוב יחגוג רונאלדיניו 30 ואחרי גל השמועות על פרישה ,  על אורגיות וסמים ועל החשק שנעלם ,  אפשר לומר כעת בפה מלא  הוא חזר .  הקסם .  החיוך .  הלהטוטים .  לאונרדו החזיר את רונאלדיניו לחיים .  אל תתפלאו אם הוא יחזיר לו אליפות .  
בויאן קרקיץ'  ברצלונה 
התקשורת הקטלאנית רמזה לא אחת שפפ גווארדיולה לא משתגע על בויאן ומעדיף את הצעירים בני טיפוחיו ,  פדרו וג'ונתן דוס סנטוס .  הילד בן ה-19 סבל מהעונה לא אחת מהפיחות במעמדו ,  דקות המשחק ירדו ואיתם המספרים .  אלא שהמאמן הפתיע את כולם ובחר דווקא בבויאן להחליף את איברהימוביץ' המושעה במשחק החוץ מול טנריפה .  בויאן ,  שפתח בסך הכל בפעם השלישית העונה בליגה ,  החליט לקחת את ההזדמנות בשתי ידיים וסיים את המשחק עם שלושה בישולים לשם הבא ברשימה  לאו מסי .  
לאו מסי  ברצלונה 
שחקן העונה של 2009 פתח את 2010 בסטייל .  מסי קיבל אישור לחזור מאוחר מחופשת החגים ,  ובלעדיו ,  ההתקפה של בארסה נראתה אנמית ב-1:1 עם ויאריאל .  אחרי עוד תצוגה רעה בהפסד לסביליה בגביע ,  בארסה הייתה צריכה יריבה כמו טנריפה בשביל למנוע מיני משבר .  מסי נכנס למשבצת של זלאטן בעמדת החלוץ המרכזי וכבש שלושה שערים אלגנטיים .  מסי ספג לאחרונה הרבה ביקורת והטענה היא כי הלחץ בארגנטינה משפיע על היכולת בבארסה .  משחקים כאלה הם בדיוק מה שהוא צריך כדי להשתחרר ומה שאנחנו צריכים בשביל להיזכר שעדיין מדובר בשחקן הטוב בעולם .
 באחת ההעברות המסקרנות של הקיץ נמכר סיסה ממארסיי לפנאתינייקוס תמורת 8.6 מיליון יורו .  החלוץ הצרפתי בחר בכסף הגדול של הקבוצה מאתונה  ( 2.5 מיליון יורו לעונה )  והציפייה הייתה שיוביל את פאו לגבהים חדשים .  הקבוצה אמנם כשלה להעפיל לליגת האלופות ,  אבל עם פתיחת הסיבוב השני ,  מוצאת עצמה במרחק חמש נקודות מאולימפיאקוס ,  אולי בדרך לאליפות ראשונה מאז יצחק שום .  סיסה מצדיק את הסכומים ששולמו עליו .  צמד שלו בניצחון 1:2 על קסאנטי סקודה העלה את מאזנו ל-15 שערים .  אולי כדאי לדומנק לתפוס טיסה לאתונה .
 פדריקו מרקטי  ( קליארי )   ליפי ייקח אותו לדרום אפריקה ?  
רוג'ר ג'ונסון  ( בירמינגהאם )   העלים את רוני 
ז'ואן  ( רומא )   הסתדרו 80 דקות עם 10 שחקנים
ריקרדו מונטוליבו  ( פיורנטינה )   ניצח את בארי 
אסטבן גרנרו  ( ריאל מדריד )   אחד המוצלחים בבלאנקוס 
מסימו מקארונה  ( סיינה )   משחק נהדר שלא הספיק לנקודות 
חוזה אנטוניו רייס  ( אתלטיקו מדריד )   ברוכים הבאים לליגה

שוב הוא כאן
ענבל מנור חוזר עם נבחרת המחזור באירופה ,  שמציבה בחוד שחקן אהוב ונערץ כמו רונאלדיניו ,  כשמאחוריו חברים מהעבר בברצלונה והקבוצה ממנה הוא רוצה לגנוב את האליפות ,  אינטר

