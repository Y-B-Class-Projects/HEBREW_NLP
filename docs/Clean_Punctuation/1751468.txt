החודש הראשון בשיפוץ ה-190SL
המרצדס של יהודה מתחילה במסכת השיפוץ הנרחב בחייה .  הצוות החל במלאכת הפירוק וההכנה לפחחות
צילום :  קובי ליאניעריכה :  בת גולן
פרויקט השיפוץ של המרצדס 190SL של יהודה יצא לדרך ובמלוא הקיטור .  יהודה ,  בליווי צוות העובדים החלו לפרק את הרכב לגורמים ,  מפגושים ,  דרך צמות החשמל ,  השמשה הקדמית ,  המנוע וכמובן כל רכיבי ההנעה .  בניגוד לציפיות ,  המלאכה לא הייתה קלה - מרבית החלקים סרבו להיפרד זה מזה ,  לאחר שהיו מחוברים יחדיו 48 שנים ,  בייחוד המנוע שהוצאתו ארכה שעות ספורות .
 אולם ,  עם מעט עקשנות והמון WD40 ,  הברגים הוסרו ,  החלקים פורקו ואופסנו באריזה רכה .  יהודה כבר הכין ערימה ארוכה של ארגזים מלאים בחלקים חדשים ,  אך עדיין לא הצליח להיפרד מאלה המקוריים של הרכב ואת כולם הוא מתכנן לשמור ולשלוח לשיפוץ ושחזור .  
במהלך הפירוק ,  גם כמה תגליות חשובות התגלו - שלושת הספוגים שהושלכו בבגאז' הם בעצם מושב שלישי ארעי מאחורי צמד המושבים ומתחת לשטיחים הסתתרה הרבה יותר חלודה מכפי שציפה יהודה בהתחלה .  אך משפץ וותיק כמוהו ידע קודם כל לא להילחץ ,  ושנית ,  לזהות שהשלדה תקינה וכמובן .
 לאחר הפירוק ,  תעבור המרצדס בחודש השני אל עבודת ניקוי הגוף להסרת החלודה ומשם לעבודת פחחות קפדנית .  אז המשיכו לעקוב אחרינו ותהליך השיפוץ המסקרן הזה שיחזיר את אחת המכוניות היפות ביותר אל הכביש .
 
החודש הראשון בשיפוץ ה-190SL
המרצדס של יהודה מתחילה במסכת השיפוץ הנרחב בחייה .  הצוות החל במלאכת הפירוק וההכנה לפחחות

