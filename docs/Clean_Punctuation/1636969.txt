מזרטי באריזה עתידנית
מעצב שאפתן תכנן קונספט מרהיב לאייקונית מאיטליה ,  הלובשת ארבע שכבות של חומרים שונים .  ההנעה חשמלית ,  איך לא
הרבה אומץ ומחשבה נדרשים לעצב מזרטי ממוחשבת ,  קל וחומר כשאתה מסווג אותה בלית ברירה כסוג של מכונית רעיונית ועוד מחזיק בפילוסופיית עיצוב בלעדית .  כך לדוגמה עשה אונדריי יירץ ,  סטודנט צ'כי הלומד עיצוב במכללת האמנות בפסדינה קליפורניה אשר ליכד על צג המחשב בביתו כלי-רכב איטלקי מעוטר בסמל הקלשון של מזרטי מלפנים ,  ומאחור הצמיד לו את הכינוי 'טרמונטנה' .  
טרמונטנה הוזכרה בעבר בהקשר ליצרנית מספרד וזו פיתחה מכונית כביש מופרעת לחלוטין שכל קשר בינה לבין מזרטי מיוחס רק לכינוי הנבחר .  סממן אחר נוסף ,  שאולי כן משותף בין הדגמים ,  הוא הייעוד והשימוש למסלולי המירוצים .  אולם ,  בעוד הספרדיה הלוהטת אמיתית ושואבת בנזין על כבישי אירופה ,  המזרטי תונע על ידי מערך כלאיים אקולוגי ותשאר ככל הידוע על צג המחשב .  
על העיצוב המהפכני מדבר יירץ באריכות ,  ופורס פילוסופיה שלמה מבוססת על ריבוי חומרים שיוצרת אשליה כאילו המכונית גדולה ,  כשהיא למעשה די בינונית בממדיה .  אורכה כ-4.2 מ' וגובה התקרה זהה ללמבורגיני גייארדו ועומד על 1.17 מ' בלבד .  עוד הוא אומר שניסה להכתיב קו נוכחי של מזרטי בהסתמכות על תיאורים מעולמן של מכוניות ה'על' ,  אך דבק במסורת במקום לשאול מאפיינים ממתחרים .  
הבולט במכונית הוא השימוש בארבע שכבות חומרים על גבי המרכב החיצוני והפנימי .  שכבה ראשונה חיצונית עשויה זכוכית ותומכת בשלדה ;  השנייה מורכבת פלסטיק ותומכת בתא הנוסעים ובתי התאורה בשני הצדדים ;  השלישית יוצרת את המשטח למושבים ולדיפוני התא ;  והרביעית מתפקדת כמסגרת מחוסמת ומכילה את מערכות ההינע והאלקטרוניקה .
 מה ייצא מהרעיון הנחמד הזה עוד מוקדם לשער .  מזרטי אמנם תזהה כמה מתכונותיה הצורניות במודל של יירץ כמו למשל הקוקפיט הקרבי ,  אולם סביר שכמו בשאר ההצעות הרעיוניות של שלל המעצבים הצעירים בעולם ,  גם הפעם לא עתיד הקונספט לצאת מעבר לגבולות המוניטור בבית .
 
מזרטי באריזה עתידנית
מעצב שאפתן תכנן קונספט מרהיב לאייקונית מאיטליה ,  הלובשת ארבע שכבות של חומרים שונים .  ההנעה חשמלית ,  איך לא

