המנכ"ל לומד מהסטודנט
1,500 סטודנטים לתואר MBA מ-12 מוסדות לימוד שונים בארץ נרשמו לתחרות Case Study של TheMarker וקרן דן דוד שיצאה לדרך לפני שלושה חודשים - ואתמול הוכרזו הזוכים  ?  פרטנר ,  בנק לאומי ,  מטריקס ואל על כבר בודקות כיצד ניתן ליישם את הפתרונות
 >  >   " תחרות case study היא דרך מעניינת לתת הזדמנות לתלמידי mba מצטיינים מכלל מוסדות הלימוד הישראליים ליישם סיטואציות עסקיות אמיתיות במקביל ללימודיהם התיאורתים ",  אומר הפילנתרופ דן דוד .  לאחר שלושה חודשים של תחרות אינטנסיבית הוכרזו אתמול הזוכים בתחרות case study של קרן דן דוד ו-themarker בשיתוף חברת הייעוץ האסרטגי tasc .  במקומות הראשונים זכו צוותים מאוניברסיטת תל אביב ,  אוניברסיטת בר אילן ,  המרכז הבינתחומי הרצליה והטכניון .  כל אחד מהצוותים הזוכים קיבל 100 אלף שקל .  הזוכים במקומות השני והשלישי זכו ב-50 אלף שקל וב-30 אלף שקל בהתאמה .  סך כל הפרסים שניתנו בתחרות היה 720 אלף שקל .  דרוש פתרון יצירתי התחרות יצאה לדרכה בספטמבר 2009 ובמהלכה התבקשו סטודנטים בתואר mba להתמודד עם ארבע סוגיות אמיתיות שהציגו בפניהם ארבע חברות מובילות במשק הישראלי :  פרטנר ,  בנק לאומי ,  מטריקס ואל על .  הסטודנטים התבקשו לחקור את הסוגיה ולתת לה פתרונות יצירתיים וכלכליים .  בפני התלמידים הוצבו כמה אתגרים ,  כשהראשון בהם - מספר הנרשמים הגדול .  לתחרות נרשמו כ-1,500 סטודנטים מ-12 מוסדות שונים .  הסטודנטים נדרשו לענות על סוגיית סינון ב-300 מלה - שעליה ענו יותר מ-200 צוותים  ( 3-4 סטודנטים בצוות )  .  הסוגיה נבדקה על ידי אנשי חברת tasc .  40 צוותים בלבד עלו לשלב הבא וחולקו בין הצוותים באופן רנדומלי - כל סוגיה נפתרה על ידי עשרה צוותים שונים .  בשלב הבא הגיעו הצוותים הנרגשים למפגש עם מנכ"לי וחברי ההנהלות הבכירות של החברות ,  קיבלו לידיהם את הסוגיה ולמדו מהן ציפיות מהם .  בשלב חצי הגמר הציגו הסטודנטים את הפתרונות בפני צוות שופטים ,  בהם ד"ר ניר ברילר ,  חוקר אסטרטגיה ישראלי שמלמד גם בבית הספר למינהל עסקים הצרפתי ,  אינסיאד ,  עובדי tasc והנהלות ארבע החברות .  המצגות נוקדו על פי רשימת קריטריונים ,  שכללה את אופן הצגת הפתרון והמודל העסקי .  4-5 הצוותים הטובים ביותר בכל מסלול עלו לגמר .  לאחר מקצה שיפורים משמעותי פגשו שוב את צוות השופטים . " התחרות איפשרה לסטודנטים להציג את יכולותיהם האמיתיות ,  שאותן יוכלו לתרום בעתיד לחברות שבהן יועסקו ",  אמר דן דוד . " החברות המשתתפות הרוויחו חשיבה אחרת ,  שעשויה להציג פתרונות טובים יותר מאלה שעלו עד היום ,  בדרך להגדלת הרווחים והקטנת ההוצאות .  זכייה בתחרות תאפשר לחברי הצוותים הזוכים בסיס פיננסי שיתמוך בהם במהלך המשך לימודיהם .  זה שנים ארוכות שאני עוסק בסיוע למנהלים ויזמים צעירים .  אני שמח שיש באפשרותי לתת את אותו סיוע שאני לא זכיתי בו בנעורי ",  הוסיף . " העובדה שכמה מהחברות המשתתפות בוחנות את האפשרות ליישם את העקרונות שהוצגו על ידי הצוותים הזוכים ,  היא ההצלחה האמיתית של התחרות ",  אומר גיא קופרמן ,  שותף ב-tasc . " רמת הבשלות של צוותים וההיכרות שלהם עם המורכבות שבתהליך קבלת החלטות עסקיות לא היתה אחידה .  לצד הצוותים המובילים והמרשימים הגיעו צוותים שלא העמיקו דיים .  על המתחרים לדעת כי הרף של העולם העסקי רק עולה ".  המקומות הראשונים שבהם זכו הצוותים אינם משקפים בהכרח את הדירוג המצטבר לכל מוסד .  על פי הדירוג המצטבר ,  אוניברסיטת תל אביב הגיעה למקום הראשון ,  אוניברסיטת בן גוריון והמרכז הבינתחומי הרצליה הגיעו למקום השני ובמקום הרביעי ניצבת המכללה למינהל .  מעבר לפרסים הכספיים ,  זכו הצוותים בניסיון עסקי ובהזדמנות חסרת תקדים להשתלב בחברות המשתתפות .  פרטנר הודיעה כי תאמץ את הפתרון שהגיע למקום הראשון ;  הנהלת מטריקס הזמינה את הצוותים שזכו במקום הראשון לישיבת הנהלה בכירה כדי להציג את הפתרונות ולבדוק דרכים ליישומם ;  שלוש מתוך ארבע החברות ביקשו מכמה מהצוותים שהגיעו לגמר להגיש אליהן קורות חיים כדי להציע להם עבודה .  אהבה תלויה במיקום במקביל לתחרות הסטודנטים נפתח מסלול נוסף גם לקהל הרחב :  אתר yad2 ,  שישיק בקרוב אתר היכרויות חדש ,  ביקש מהגולשים לספר לו מה חסר באתרי ההיכרויות הקיימים .  220 פתרונות נשלחו בפורמט וידאו ובטקסט ויותר מ-1,200 גולשים דירגו אותם .  הנהלת החברה בחרה בפתרון שהציגה מעיין מינזלי - שהציעה את צ'ק אין דייטינג :  מיון של הגולשים באתר לפי מיקומם הפיסי .  ההצעה זיכתה אותה בסוף שבוע בברלין .
 
המנכ"ל לומד מהסטודנט
1,500 סטודנטים לתואר MBA מ-12 מוסדות לימוד שונים בארץ נרשמו לתחרות Case Study של TheMarker וקרן דן דוד שיצאה לדרך לפני שלושה חודשים - ואתמול הוכרזו הזוכים  ?  פרטנר ,  בנק לאומי ,  מטריקס ואל על כבר בודקות כיצד ניתן ליישם את הפתרונות

