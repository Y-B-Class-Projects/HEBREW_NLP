גולדמן סאקס נכנעו לביקורת
יו"ר ומנכ"ל בנק גולדמן סאקס ,  לויד בלנקפיין ,  קיבל בונוס בסך 9 מיליון דולר במניות לשנת 2009 - פחות מהצפוי וכמחצית מהבונוס שהוענק למנכ"ל בנק ג'י.פי מורגן צ'ייס ,  ג'יימי דימון
יו"ר ומנכ"ל בנק גולדמן סאקס ,  לויד בלנקפיין ,  קיבל בונוס בסך 9 מיליון דולר במניות לשנת 2009 - פחות מהצפוי וכמחצית מהבונוס שהוענק למנכ"ל בנק ג'י.פי מורגן צ'ייס ,  ג'יימי דימון .  הבונוס של בלנקפיין ,  בן 55 ,  מהווה חלקיק מבונוס שיא בסך 68.5 מיליון דולר שקיבל בשנת 2007 ,  מה גם שהוא כולו במניות מוגבלות ,  שאותן יהיה רשאי למכור רק בעוד חמש שנים . " הבונוס בהחלט היה נמוך מהצפוי ",  אמר מרק בורחס מחברת ייעוץ השכר קומפנסיה ,  בראיון לסוכנות הידיעות אי.פי .  מספר מומחים העריכו כי הבונוס של בלנקפיין יהיה בטווח של 20-15 מיליון דולר .  בשנה שעברה ויתר בלנקפיין על הבונוס על רקע המשבר הפיננסי .
" גולדמן מנסה להיות מודע לאופן שבו הדברים נתפסים בציבור הרחב ",  אמר מנהל חברת ייעוץ השכר לבכירים סטיבן הול אנד פרטנרס ,  ג'וזף סורנטינו ,  בראיון לסוכנות הידיעות בלומברג . " הבונוס משקף את האקלים הציבורי הנוכחי יותר מאשר את הביצועים של הבנק ",  הוסיף .  גולדמן סאקס ,  בנק ההשקעות הרווחי ביותר בתולדות וול סטריט ,  רשם בשנת 2009 רווח שיא של 13.4 מיליארד דולר ,  ומחיר מניית הבנק הוכפל בשנה שעברה .  
מנכ"ל ג'י.פי מורגן ,  דימון ,  קיבל בונוס שנתי בסך 17 מיליון דולר לשנת 2009 - והפך בכך למנכ"ל בעל השכר הגבוה ביותר מבין הבנקים הגדולים בארה"ב שפירסמו עד כה את סכום הבונוסים לבכיריהן .  הבונוס של דימון ניתן כולו במניות מוגבלות ובאופציות למניות ,  ומצטרף למשכורת בסך מיליון דולר שקיבל דימון בשנה שעברה .  דובר הבנק ציין כי דימון התעקש לקבל את מלוא הבונוס במניות ובאופציות ,  במקום במזומן .  דימון ,  בן 53 ,  לא קיבל בונוס בשנת 2008 ,  ובשנת 2007 קיבל בונוס במזומן ,  מניות ואופציות למניות בסך 27.8 מיליון דולר .  רווח ג'י.פי מורגן בשנת 2009 הסתכמו ב-11.7 מיליארד דולר .  
ג'י.פי מורגן המתין שלושה שבועות בין פרסום דו"חותיו הכספיים לשנת 2009 לבין פרסום סכום הבונוס שיקבל המנכ"ל דימון ,  ואילו גולדמן סאקס דחה את מועד פרסום סכום הבונוס של המנכ"ל בלנקפיין ביותר משבועיים .  עקב כך ,  גברו ההערכות כי שני הבנקים המתינו לראות את גובה הבונוס שהבנק השני יעניק ,  שכן בדרך כלל פרטי הבונוסים מתפרסמים ימים ספורים בלבד לאחר פרסום הדו"חות הכספיים .  העובדה שהבונוס של בלנקפיין נמוך יותר מזה של דימון מצביעה על כך שגולדמן נכנע לביקורת הציבורית על הבונוסים -כך העריך סורנטינו מחברת סטיבן הול .  
דימון ,  בלנקפיין ומנכ"ל מורגן סטנלי ,  ג'ון מאק ,  הגנו על חבילות השכר של בכירי הבנקים בשימוע שנערך החודש בועדת החקירה של המשבר הפיננסי של הקונגרס האמריקאי .  נשיא ארה"ב ,  ברק אובמה ,  גינה באחרונה בחריפות את הבנקים בגין הבונוסים השמנים שהם מחלקים לבכירים .  לשם השוואה ,  ההכנסה החציונית השנתית של משק בית בארה"ב מסתכמת בכ-50 אלף דולרים .
 
גולדמן סאקס נכנעו לביקורת
יו"ר ומנכ"ל בנק גולדמן סאקס ,  לויד בלנקפיין ,  קיבל בונוס בסך 9 מיליון דולר במניות לשנת 2009 - פחות מהצפוי וכמחצית מהבונוס שהוענק למנכ"ל בנק ג'י.פי מורגן צ'ייס ,  ג'יימי דימון

