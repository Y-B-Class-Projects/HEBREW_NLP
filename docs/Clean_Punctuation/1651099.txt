סגנון היי-טק יפאני בחיפה
בתנועה
שם :  אילן מלכה  ( 40 )  עיסוק :  ספר מצב משפחתי :  רווק איזו דירה אתה מוכר ?   " אני מוכר דירה ברחוב נחשון 7 בחיפה בשטח של כ-100 מ"ר ובה 3 חדרי שינה וסלון .  הבניין בן 2 קומות ,  והדירה בקומה השנייה .  רכשתי אותה לפני 5 שנים . " במשך 7 חודשים הדירה שופצה באמצעות האדריכל אייל צייג בהשקעה של כ-160 אלף דולר .  כל קירות הדירה נהרסו ,  והיא נבנתה מחדש בסגנון היי-טק יפני ,  עם קווים ישרים ונקיים .  הסלון והמטבח רוצפו בשיש ,  הנחתי פרקטים בחדרי השינה ,  והמטבח עשוי מפורמייקה שחורה עם קנטים מאלומיניום ושיש בצבע אפור .  רק המטבח עלה לי כ-70 אלף שקל ".   " אני מוכר את הדירה עם כל התכולה ,  מוצרי החשמל והריהוט שיובאו באופן אישי מאיטליה .  הדירה כוללת גם טלוויזיית פלאזמה בסלון ,  כיסאות של קלווין קליין במטבח ,  מזגנים בחדרי השינה ,  פינת אוכל ,  כורסאות בסלון וריהוט בחדר השינה . " בדירה יש יחידת הורים בשטח של כ-20 מ"ר ,  הכוללת חדר ארונות ומקלחון .  קיימים שירותים ומקלחת נפרדים לאורחים .  הבניין ללא מעלית ,  אך קיימת כניסה נפרדת לדירה ,  כך שאין מפגש עם דיירים אחרים .  קיימות זכויות בנייה של כ-60 מ"ר על הגג ".  השכונה : " הבית ממוקם בשכונת אחוזה ,  ברחוב המקביל לרחוב שדרות הנדיב ,  אחד היקרים בעיר .  האוכלוסייה מורכבת בעיקר מזוגות בטווח גילאים 40-60 ,  חלקם בעלי משפחות ,  עובדי חברות היי-טק ורופאים .  תחבורה ומדד הפקקים : " הכביש ברחוב הוא קטן ושקט מאוד .  במרחק 150 מטר יש תחבורה ציבורית שמגיעה למרכז העיר .  הנסיעה מהבית לכביש הבין-עירוני חיפה-תל אביב נמשכת כרבע שעה .  צומת יגור נמצא מרחק כ-20 נסיעה לכיוון צפון ".   " השכונה היא ותיקה ומבוקשת ,  והרחוב שקט מאוד .  במקום ישנם גנים ציבוריים במרחק הליכה ,  ובתי הספר במרחק של כ-250 מטר .  כמו כן ,  במרחק של כ-200 מטר נמצא המרכז העירוני קרית ספר ,  אחד ממקומות הבילוי בעיר ,  בו ניתן למצוא בתי קפה לרוב ,  קופות חולים ,  בנקים ,  פאבים ובתי מסחר ".  מחיר מבוקש :  1.7 מיליון שקל איך קבעת את המחיר ?   " קבעתי את המחיר ללא התייעצות עם גורמי מקצוע אלא לפי המחירים המוצעים בשוק וגובה ההשקעה .  את הדירה רכשתי לפני 5 שנים בכמיליון שקל ,  וההשקעה הגיעה לכ-620 אלף שקל .  המחיר כולל את זכויות הבנייה על הגג ".  האם אתה חושש מקשיים במכירה בגלל המצב הכלכלי ?   " יש חשש כמו אצל כולם .  כבר הגיעו מספר רוכשים לראות את הדירה וכל מי שנכנס ממש מתלהב ,  אך חלק נרתעים מהמחיר .  נראה שהקונים בשלב זה רק בודקים את השטח .  המחיר לדעתי משקף את שווי השוק ושווי ההשקעה ,  ומי שיש לו את הסכום ייהנה מדירה מעולה .  עם זאת ,  אשקול להתפשר במחיר ,  אבל בשיעור של עד 5% בלבד ".  לאן אתם מתכנן לעבור ?   " אני שוקל אופציה של שכירות באזור חיפה ".  מדוע אתה מוכר ?   " החלטתי למכור את הדירה כיוון שאני מעוניין לרכוש עסק במקום אחר .  אני מתגורר בדירה כ-5 שנים ,  וההחלטה הזו קשה מאוד .  אחרי הכל מדובר בדירה מיוחדת מאוד מבחינת המיקום ,  ההשקעה והריהוט המיוחד ".  למי הדירה תתאים ?   " בעיקר לאוכלוסיה אמידה ,  לזוגות מבוגרים או משפחה צעירה עם 2 ילדים ".  כמה זמן אתה מציע את הבית ואיך ?   " שלושה חודשים ,  דרך אתרי אינטרנט ,  אך אשקול לפנות גם למתווכים ".  ליצירת קשר :  8707935-052

סגנון היי-טק יפאני בחיפה
בתנועה

