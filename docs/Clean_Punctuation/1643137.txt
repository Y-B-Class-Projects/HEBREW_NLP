ציפורה שודרגה 
" העיר "  עובר לפורמט A4 ועטיפת כרומו ויופץ בניילון לצד המוסף  " עכבר העיר ",  מחירו יעלה לששה שקלים .  העורך הראשי של רשת  " העיר "  אבי סולומון : " אנחנו רוצים להיות התנ"ך של תל אביב "
 המקומון התל אביבי  " העיר "  יופץ החל מה-5 במרץ בפורמט חדש בגודל 4A ,  עם עטיפת כרומו ודפים מולבנים .  מערכת העיתון עמלה בחודשים האחרונים על שינוי הפורמט ובחנה מספר רעיונות ,  מהם נבחר לבסוף ה-4A .  העיתון יופץ בפורמט החדש בניילון ,  בדומה למגזינים וכתבי עת ,  ויוצמד אליו מגזין התרבות והבידור  " עכבר העיר ".  בשלב זה מתוכנן המהפך רק ב  " העיר "  התל אביבי ,  אולם אם המהלך יזכה להצלחה תישקל הרחבתו גם לשאר מקומוני הרשת .
 תפוצת העיתון בפורמט החדש תגדל ,  ובתחילה יודפסו ממנו בין 15-20 אלף גיליונות נוספים לתפוצה הנוכחית . " העיר "  ימשיך להיות מצורף למנויי הארץ ולהמכר גם בנפרד בקיוסקים ובחנויות ,  כשעלות הגיליון תעלה לששה שקלים במקום חמישה שקלים וחצי כיום .  העיצוב החדש בוצע על ידי מעצב הרשת יניב פרימק בשיתוף העורך הראשי של הרשת אבי סולומון ועורך  " העיר "  אלון עידן .  עם צאת העיתון בפורמט החדש צפויה הרשת להעלות קמפיין להשקתו ,  אולם ככל הנראה יהיה מדובר בקמפיין גרילה ממוקד ולא במהלך גדול .
 גורם ב  " העיר "  הסביר כי המהלך נועד למתג מחדש את העיתון בצורה שתמשוך את הקוראים יותר מבעבר לצד משיכה למפרסמים ,  שמעדיפים לדבריו את הפורמט המגזיני .  במערכת העיתון בטוחים בהצלחת המהלך ,  שנועד לדברי הגורם לעצב את העיתון כחדשני יותר לצד שמירה על האג'נדה והקו המערכתי .  רוב המדורים יישמרו ובמערכת מתכנננים להוסיף להם גם מדורים חדשים .
 אבי סולומון ,  העורך הראשי של רשת  " העיר ",  אמר לוואלה !  ברנז'ה : " אנחנו רוצים להיות התנ"ך של תל אביב ,  גם בעיתון וגם בעכבר העיר ,  ואני מאמין שהחל מה-5 במרץ אנחנו הולכים לתת חבילה מושלמת לקוראים ". 

ציפורה שודרגה 
" העיר "  עובר לפורמט A4 ועטיפת כרומו ויופץ בניילון לצד המוסף  " עכבר העיר ",  מחירו יעלה לששה שקלים .  העורך הראשי של רשת  " העיר "  אבי סולומון : " אנחנו רוצים להיות התנ"ך של תל אביב "
 
