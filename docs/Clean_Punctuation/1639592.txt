ספקטרוניקס קיבלה הזמנה של 5 מיליון דולר למיגון צבא ארה"ב 
ההזמנה מגדילה את צבר ההזמנות למיגון צבא ארה"ב באפגניסטאן ל-34 מיליון דולר
 >  >  השקיעה המתמשכת בביצה האפגאנית ממשיכה להתפיח את צבר ההזמנות של חברת ספקטרוניקס .  החברה ,  שמתמחה בפיתוח וייצור של גלאי אש וגז ומערכות לשיכוך התפוצצויות בכלי רכב משוריינים ,  זכתה בהזמנה נוספת לפרויקט atv-m של חברת אושקוש האמריקאית וחלפים וחלקי מערכות לצבא ארה"ב ב-5 מיליון דולר .  ההזמנה הנוכחית מגדילה את צבר ההזמנות לפרויקט זה בעבור צבא ארה"ב ל-34 מיליון דולר ב-2010 .  atv-m היא גרסה קלה ומשופרת של m-rap  ( mine resistant ambush protected )  ,  שהוא כלי רכב משוריין וממוגן בפני מטעני צד ומארבים .  atv-m פותח בעבור צורכי הצבא האמריקאי באפגניסטאן .  שכן בשל הטופוגרפיה ההררית הוא היה זקוק לפתרון מיגון שונה ,  עביר וקל יותר מה-rap-m שתוכנן למישורים של עיראק .  חברת אושקוש זכתה ביוני 2009 במכרז של משרד ההגנה האמריקאי להספקת 2,244 כלי רכב משוריינים מסוג atv-m ,  אך מאז תפחה ההזמנה עד ל-11 אלף כלי רכב ,  לדברי אבי מרקוביץ' ,  סמנכ"ל הכספים של ספקטרוניקס .  החברה זכתה ב-2009 בהזמנות לתא הצוות של מערכות ה-atv-m ולחלקי חילוף בסכום מצטבר של 46 מיליון דולר בעבור אושקוש ,  לאחר שסיפקה מערכות וחלקי חילוף לפרויקט mrap בהיקף של 27 מיליון דולר ב-2008 ,  שהיו 54% מהכנסותיה באותה שנה .  ספקטרוניקס הרוויחה 10.5 מיליון דולר במחזור של 37.9 מיליון דולר בינואר-ספטמבר 2009 ,  בהשוואה לרווח של 5.8 מיליון דולר במחזור של 38.2 מיליון דולר בתקופה המקבילה ב-2008 .  ההון העצמי של ספרקטרוניקס מסתכם ב-32.2 מיליון דולר ,  שמממן 60% מנכסיה .  שווי השוק של החברה הוא 92 מיליון דולר בעקבות עלייה של 370% ב-12 החודשים האחרונים .  בעל השליטה בחברה ,  יחיאל ספקטור ,  ועודד ספקטור מכרו באחרונה מניות ספקטרוניקס ב-52 אלף שקל וב-32 אלף שקל בהתאמה .
 
ספקטרוניקס קיבלה הזמנה של 5 מיליון דולר למיגון צבא ארה"ב 
ההזמנה מגדילה את צבר ההזמנות למיגון צבא ארה"ב באפגניסטאן ל-34 מיליון דולר

