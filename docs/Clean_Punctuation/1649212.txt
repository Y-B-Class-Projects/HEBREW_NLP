לראשונה מאז הקמתה עברה yes לרווחיות :  זינוק של 40% ברווח התפעולי ב-2009 ל-240 מיליון שקל
הרווח הנקי הסתכם ב-79 מיליון שקל ;  11 אלף מנויים התווספו ב-2009
לראשונה מאז הקמתה עברה yes לרווחיות :  זינוק של 40% ברווח התפעולי ב-2009 ל-240 מיליון שקל.חברת yes מפרסמת כעת ,  בצמוד לדו"חות בזק האם ,  את התוצאות שלה לרבעון הרביעי 2009 ולשנה כולה .  למרות התחרות והסטגנציה בענף הטלוויזיה הרב ערוצית ,  yes ממשיכה להגדיל את בסיס הלקוחות שלה והוסיפה ברבעון 3,600 מינויים ,  וכעת יש לה 571 אלף צופים .  מדובר בגיוס שנתי של 11 אלף מינויים וזאת מול מגמה הפוכה ב- hot.בשורת ההכנסות צמחה חברת הלווין ברבעון הרביעי ב- 5% לתוצאה של 390 מיליון שקל .  הרווח התפעולי של yes עלה ב- 15% ל-63 מיליון שקל .  בגלל מבנה ההון של yes החברה מדווחת על רווח נקי בניכוי הוצאות מימון לבעלי מניות .  בנתון הזה החברה מדווחת על רווח רבעוני של 28 מיליון שקל ,  בדומה לנתון ברבעון המקביל אשתקד .  ההפסד הנקי החשבונאי של החברה  ( הכולל חוב שאינו משולם בפועל לבעלי מניות )  ,  עמד על 38 מיליון שקל ברבעון הרביעי.ה- ebitda  ( רווח תפעולי בניכוי פחת והפחתות )  של yes ברבעון הרביעי הוא 125 מיליון שקל ,  כ- 32% מכלל הכנסות החברה .  זהו שיעור רווחיות הגבוה בתולדות החברה .  גם בנתונים השנתיים yes מציגה צמיחה בכל פרטמר .  מחזור החברה ל- 2009 כולה גדל ב- 11% בהשוואה ל- 2008 ל- 1.5 מיליארד שקל .  הרווח התפעולי של yes רשם זינוק של 40% לתוצאה של 240 מיליון שקל ,  והרווח הנקי  ( בניכוי הוצאות מימון חוב בעלי מניות )  הסתכם ב- 79 מיליון שקל ,  מול הפסד קטן בשנה שעברה .  למעשה זו הפעם הראשונה ש- yes עוברת לרווחיות בנתון מאז הוקמה החברה לפני 9 שנים .
 
לראשונה מאז הקמתה עברה yes לרווחיות :  זינוק של 40% ברווח התפעולי ב-2009 ל-240 מיליון שקל
הרווח הנקי הסתכם ב-79 מיליון שקל ;  11 אלף מנויים התווספו ב-2009

