האיטי :  האסירים ברחו ואונסים את הניצולים
אלפי אסירים נמלטו מבתי הכלא במדינה שהוכתה ברעידת האדמה ובעקבות כך נאלצים הניצולים להתמודד עם שודדים ,  גנבים ,  רוצחים ואנסים שמסתובבים באופן חופשי
הפושעים בהאיטי מחכים לטרף קל במיוחד .  כחלק מהניסיון לשקם את תושבי האיטי מרעידת האדמה שהותירה מאות אלפים ללא קורת גג ,  נאלצים התושבים להתמודד ,  מלבד הצורך הבסיסי באוכל ומים ,  גם עם שודדים ,  גנבים ,  רוצחים ואנסים שמסתובבים ברחובות ובערי האוהלים שהוקמו לפליטים  .  
שורדי רעידת האדמה מוצאים עצמם חשופים לאלפי אסירים שנמלטו מבתי הכלא במדינה בזמן רעש האדמה ,  ויותר ויותר דיווחים מגיעים על מקרי גניבה ואונס . 
" הפושעים מנצלים את העלטה בעיר כדי להטריד ולאנוס את הנשים והילדות הצעירות באוהלים ",  אמר קצין המשטרה בהאיטי ,  מריו אנדרסול . " יש לנו יותר מ-7,000 מעוכבים שברחו מבתי הכליאה הלאומיים בערב הרעידה מסתובבים ברחובות ..  .  לקח לנו חמש שנים לעצור אותם והיום הם מסתובבים בחופשיות ". 
רייצ'ל דולצ'ה ,  השוהה באחד המחנות הגדולים אמרה שהיא חושבת כי אונס התבצע מחוץ לאוהלה בלילה שעבר .  לדבריה , " שמעתי מאבק מחוץ לאוהל וראיתי תחתונים של אישה על הרצפה .  התחלתי לצעוק והם עזבו ". 
טרם התגלו נתונים מספריים בנוגע לכמות הפשעים שנעשית במדינה המוכה ,  אולם ארגוני נשים כבר פירטו מספר מקרים והתריעו בפני כוחות האו"ם במקום .
 
האיטי :  האסירים ברחו ואונסים את הניצולים
אלפי אסירים נמלטו מבתי הכלא במדינה שהוכתה ברעידת האדמה ובעקבות כך נאלצים הניצולים להתמודד עם שודדים ,  גנבים ,  רוצחים ואנסים שמסתובבים באופן חופשי

