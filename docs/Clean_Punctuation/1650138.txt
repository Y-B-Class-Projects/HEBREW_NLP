בצ'לסי חוששים שגם אסיין גמר את העונה
למרות שהכחולים עדכנו השבוע שתהליך החלמתו של הקשר מתקדם היטב ,  ב"סאן "  דיווחו כי הוא כנראה לא יחזור לשחק השנה
לא מעט חשש יש בצ'לסי בכל שנתיים כאשר אליפות אפריקה מתקיימת ,  כאשר שחקניה יוצאים לייצג את ארצם .  הכחולים ,  שאיבדו את מיקאל אסיין ,  שנפצע באנגולה באימון נבחרת גאנה לפני מספר שבועות באליפות ,  כנראה סיים את העונה ולא יוכל עוד לעזור במשימות הרבות שנותרו לקרלו אנצ'לוטי העונה .
 לאחר הפציעה קונן החשש אצל ראשי צ'לסי שאסיין גמר את העונה ,  אבל הקרע במיניסקוס ממנו הוא סובל גרם להערכה מחודשת שמדובר יהיה בהיעדרות של בין ארבעה לשישה שבועות .  בשלב הזה אסיין עובר תהליך שיקום בצרפת עם אשלי קול ,  ולמרות שעוזר המאמן של צ'לסי ,  ריי ווילקינס דיווח מוקדם יותר השבוע שתהליך התאוששותם עובר טוב ,  נראה שההתפתחויות מכיוונו של אסיין פחות טובות .
" החדשות לגבי מיקאל לא טובות ",  אמר מקור ל"סאן ".   " כולנו חשבנו שהוא יחזור לשחק תוך ארבעה עד שישה שבועות .  הגומלין בליגת האלופות נגד אינטר היה המשחק האידיאלי עבורו לחזור ,  אבל אין סיכוי שהוא יעשה את זה .  אנחנו אפילו לא בטוחים שהוא ישחק שוב העונה .  הוא לא יחזור בקרוב ".  החדשות האלה מצטרפות להיעדרותו של ז'וזה בוסינגווה ,  שגם הוא גמר את העונה .
 
בצ'לסי חוששים שגם אסיין גמר את העונה
למרות שהכחולים עדכנו השבוע שתהליך החלמתו של הקשר מתקדם היטב ,  ב"סאן "  דיווחו כי הוא כנראה לא יחזור לשחק השנה

