טראמפ יורדת מהמסלול 
איוונה טראמפ ,  אשתו לשעבר של איל הנדל"ן האמריקאי דונלד טראמפ ,  המתגוררת בפאלם ביץ' שבפלורידה ,  גורשה בבושת פנים מטיסה של חברת דלתא שעמדה להמריא לניו יורק בשבוע שעבר .  טראמפ ,  בת 60 ,  הנמצאת בימים אלה בהליכי גירושין מבעלה הרביעי ,  הורדה מהטיסה לאחר שצעקה על ילדים שהתרוצצו במטוס ורעשו .  צוות המטוס ניסה להרגיע אותה והציע לה לעבור מקום או להקשיב למוסיקה באוזניות ,  אך הדבר רק גרם לה לזעם גדול יותר . " היא נהפכה לתוקפנית עוד יותר ,  קיללה את הילדים וצעקה על שכניה למושב ",  סיפר אחד הנוסעים ,  וינסנט קון .  בעקבות התנהגותה של טראמפ החליט טייס המטוס ,  שהיה בדרכו למסלול ההמראה ,  לחזור לשער .  הוא דיווח על  " נוסעת חצופה ובלתי נשלטת במושב c1 ,  במחלקה הראשונה ",  וקרא לאנשי הביטחון ללוות אותה החוצה .  עם זאת ,  אין צורך לדאוג לטראמפ - הנהג הפרטי שלה חיכה לה בשדה התעופה והביא אותה בבטחה לביתה .
 
טראמפ יורדת מהמסלול 
nan
