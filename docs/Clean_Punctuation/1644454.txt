התפוצץ המו"מ למכירת מתחם השוק הסיטונאי בתל אביב
המגעים בין קבוצת סוהו לבין בעלי מתחם השוק הסיטונאי בתל אביב התפוצצו עקב פערים כספיים
המגעים בין קבוצת סוהו לבין בעלי מתחם השוק הסיטונאי בתל אביב התפוצצו היום ,  לאחר שהצדדים הגיעו למסקנה ,  כי הפערים הכספיים שנתגלעו ביניהם אינם ניתנים לגישור .  בעלי המתחם הודיעו ,  כי לא יאריכו עוד את מועד הבלעדיות במגעים שנתנו לקבוצת סוהו ,  וכי החל ממחר בבוקר יראו עצמם חופשיים לנהל מגעים עם מתמודדים אחרים שהשתתפו בהליך המכירה.מדובר במשבר של ממש על חלקו הראשון של המכרז הגדול במדינה ,  וזאת לאחר יותר מחודש וחצי של מגעים שהתנהלו בין הצדדים - מצד אחד בעלת הקרקע ,  חברת השוק הסיטונאי ,  שבבעלות תנובה  ( 60% )  ובעלים שונים נוספים ,  בהם עיריית תל אביב ,  המחזיקה ב-25% מהזכויות ומצד שני קבוצת סוהו ,  שכוללת את שיכון ובינוי ,  יורוקום נדל"ן ,  דורון אביב ,  אמות וקנדה ישראל.המכרז אמנם מתקיים על חלקו הראשון ,  הזול יותר של המתחם ,  שמיועד להקמת 600 דירות ,  מבני ציבור ומרכז מסחרי ,  ואולם כבר לפני שלושה שובועות התריעול-themarker מקורות בכירים שמקורבים למגעים ,  כי הפערים בין הצדדים גדולים וכי אינם רואים כיצד המשא ומתן יסתיים בקרוב .  ההערכות אז היו ,  כי הפערים בין הצדדים מגיעים ל-300-500 מיליון שקל.במהלך המגעים התגבשה נוסחה ,  לפיה 60-70% מהתשלום בעבור המתחם ,  שמוערך ב-1-1.2 מיליארד שקל על ידי המוכרים ,  יועבר לידיהם במזומן ,  ואילו היתרה תשולם באמצעות נוסחת תמורות מדורגת ,  שבה יקבלו בעלי הקרקע אחוזים מהתקבולים ממכירות הדירות .  עיקר המגעים באחרונה היה ליישר את הקו סביב שיעורי התמורות ,  ואולם סוגיה זו לא נפתרה ,  והצדדים הגיעו למסקנה ,  שכרגע אין על מה לדבר.מקבוצת סוהו נמסר בתגובה ,  כי בשלב זה קיימות מחלוקות כלכליות והסתיימה תקופת ה- no shop  ( הבלעדיות במגעים ,  א"מ )  ללא מיצוי המשא ומתן לכלל עסקה .
 
התפוצץ המו"מ למכירת מתחם השוק הסיטונאי בתל אביב
המגעים בין קבוצת סוהו לבין בעלי מתחם השוק הסיטונאי בתל אביב התפוצצו עקב פערים כספיים

