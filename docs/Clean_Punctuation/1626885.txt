ועדת החינוך :  יש אי-סדרים בתהליך בחירת סקעת לאירוויזיון
 >  >  הראל סקעת ייצג את ישראל באירוויזיון 2010 שיתקיים במאי בנורבגיה .  הדבר ייעשה בשיתוף עם זכיינית ערוץ 2 רשת .  שתי זכייניות ערוץ 2 קשת ורשת התמודדו על העברת הקדם ושליחת המועמד המועדף עליהן כשקשת הציעה את מתחרה  " כוכב נולד "  ולאדי בלייברג ,  אך החליטה להסיר מועמדותה .  בחירת השיר שיבצע סקעת תיעשה על ידי הערוץ הראשון ובשיתוף זכיינית ערוץ 2 רשת ,  ותחרות הקדם האירוויזיון תשודר בערוץ 2 .  שני חצאי גמר האירוויזיון יתקיימו ב-25 וב-27 במאי ,  והגמר יתקיים ביום שבת ה-29 למאי וישודר בערוץ הראשון .  העלות הכוללת לרשת תסתכם במאות אלפי שקלים .  לאחר ההודעה אתמול על בחירת הזוכה עלו טענות לאי סדרים בקבלת ההחלטה .  בדיוני ועדת החינוך שנערכו אתמול אמרה חברת הוועד המנהל רחל קרמרמן כי  " ידענו על הדברים רק ביום רביעי שעבר וגם בדיון שהתקיים ביום שני האחרון לא קיבלנו את כל העובדות .  ההחלטה התקבלה רק כי זכיין אחד פרש ".  ועדת החינוך מתחה ביקורת על התהליך וקבעה כי  " נפלו פגמים כאלה ואחרים בהיערכות של רשות השידור ובהבאת הנושא לידיעה ולפיקוח של הוועד המנהל של רשות השידור ".  ח"כ אלכס מילר  ( ישראל ביתנו )  אמר : " זה נראה כמו קומבינה ".  יו"ר הוועדה זבולון אורלב קיבל את הצעתו של מילר להעביר את פרוטוקול ישיבת הוועדה למבקר המדינה על מנת שיכריע האם הוא מעוניין לבדוק את העניין .  מוטי שקלאר ,  מנכ"ל רשות השידור ,  מסר בתגובה : " בחירת השיר והאמן שייצגו את ישראל בתחרות האירוויזיון הינה נושא בעל מאפיינים אמנותיים ,  תוכניתיים ומקצועיים .  רשות השידור עושה מאמץ עליון על מנת להשתתף בתחרות האירוויזיון ,  על אף שהיא נעדרת אמצעים כספיים לצורך כך ,  אך היא עושה זאת בצורה הטובה ביותר האפשרית ,  בלו"ז צפוף מאוד ותחת מצוקה תקציבית קשה מבלי לפגוע באינטרס הציבורי . " לומר על אנשי המקצוע מהטובים במוסיקה הישראלית כמו יואב גינאי ,  מנהל מחלקת הבידור והתרבות בערוץ הראשון ,  יובל גנור ,  מנהל 88fm ,  נועם גילאור ,  מנהל רשת ג' והאמון על מוסיקה ישראלית ב"קול ישראל ",  ועליי ,  מנכ"ל רשות השידור והעורך הראשי ,  שעשינו קומבינה - אני דוחה זאת בשאת נפש !  ההתנהלות היתה מקצועית ובעלת שיקולים אמנותיים בלבד ועל כן איננו חוששים מבדיקה של מבקר המדינה אם נידרש נעביר את כל הפרטים הנוגעים בדבר ". 

ועדת החינוך :  יש אי-סדרים בתהליך בחירת סקעת לאירוויזיון
nan
