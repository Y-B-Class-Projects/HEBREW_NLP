שגרירים :  סלאמינה וקלינגר מסרבים להרים ידיים
הקבוצה של ניר קלינגר סחטה 0:0 מדהים מאפואל ניקוסיה האלופה ,  דגו לא שותף .  הולנד :  לויטה ור.ק.ס הפסידו להירנביין
מסע ההתאוששות של נאה סלאמינה הקפריסאית נמשך הערב  ( שבת )  ,  כשהחבורה של ניר קלינגר חזרה עם תוצאה מדהימה מבחינתה - 0:0 במגרשה של האלופה אפואל ניקוסיה .  סלאמינה ,  שבשבוע שעבר השיגה ניצחון ליגה ראשון העונה ,  הציגה משחק לחימה ראוי לציון בראשות השוער רפאל פונצו .  השוער מונצואלה שהגיע רק בינואר הציל פעם אחר פעם את חבריו ולשיאו הגיע שבע דקות בתוך תוספת הזמן אז הדף פנדל שבעט לעברו קריסיס מיקאל .  ברוך דגו הפצוע לא שותף במשחק .  
ארבעה מחזורים לסיום העונה הסדירה רחוקה סלאמינה שלוש נקודות בלבד מאריס לימסול שמעל הקו האדום .  קלינגר יקווה לעזרה מקבוצתו הקודמת ,  א.א.ל ,  שתתארח אצל אריס ביום ראשון . " השחקנים אמרו לי שגם אם נגזר עלינו לרדת ,  נעשה את זה עם כבוד .  אפואל טובה מאיתנו פי עשרה ,  אבל לשוער שלנו היה יום מדהים .  כשאתה עובד עם צעירים ,  אתה יודע שהם נותנים הכל ",  אמר קלינגר לתקשורת הקפריסאית בסיום .  
 *  הולנד :  ר.ק.ס ואלוויק של אוהד לויטה הפסידה בביתה 2:1 להירנביין והתקרבה עוד צעד בדרך לירידה לליגה השנייה .  השוער הישראלי שיחק 90 דקות עם סרט הקפטן וספג כבר בדקה ה-13 מג'ראלד סיבון בן ה-36 .  בנג'י דה קוולאר איזן בדקה ה-67 ,  לפני שסיבון כבש שער ניצחון דרמטי מהנקודה הלבנה שש דקות לסיום .
 
שגרירים :  סלאמינה וקלינגר מסרבים להרים ידיים
הקבוצה של ניר קלינגר סחטה 0:0 מדהים מאפואל ניקוסיה האלופה ,  דגו לא שותף .  הולנד :  לויטה ור.ק.ס הפסידו להירנביין

