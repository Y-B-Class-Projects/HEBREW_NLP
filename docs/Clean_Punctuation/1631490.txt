זה לא גומא ,  זה בור
להרבה אנשים בבית"ר נוח ששום סופג את האש מהאוהדים והעיתונאים ,  אבל הבעיה המרכזית מתחילה באופק שמציע המועדון לשחקנים והחשש שלהם מפני העתיד הניהולי .  חמי אוזן סוגר מחזור ,  מזהיר את הפועל ת"א מהגישה של טביב ומציע למכבי ת"א להיות פחות הססנית וקמצנית ברכישת חלוץ
יצחק שום הוא האשם העיקרי במצבה המקצועי המחפיר של בית"ר ,  זה לא חדש ,  אבל אסור לרגע להפוך אותו לאחראי העיקרי למצוקה האמיתית בה שרוי המועדון .  למה ?  כי קיימת הרגשה שיש יותר מדי אנשים בבית"ר שמרגישים נוח עם זה שיש קורבן קל כמו יצחק שום .  כי הרבה מאוד אנשים שלא האמינו בשום כשזה עזב את המועדון אחרי מפלת קרקוב ,  חלקם היו אחראים להדחה שלו אחרי המחזור הראשון ,  מקיפים אותו היום וכנראה לא נותנים לו מספיק כוח ומספקים לו עזרה .  מאמן ,  מפוזר ככל שיהיה ,  שואב לא מעט כוח מאותו כוח שהמועדון מעניק לו .  מועדון שיודע להתייצב לצד המאמן שלו גם אם הוא לא ממש מסכים איתו .  מועדון שיודע לחנך את השחקנים שלו לכבד יותר את המאמן .  בבית"ר ,  כך לפחות נראה מבחוץ ,  נהנים שמישהו אחר סופג את האש .  
הבעיה המרכזית של בית"ר מתחילה באופק שהמועדון הזה נותן לשחקנים .  כאלה הם שחקני כדורגל .  הם הראשונים לזהות את החזק ולהצטרף אליו והם הראשונים לזהות ספינה שוקעת ולשקול לרדת ממנה .  אוהדי בית"ר אוהבים לבוא בטענות לשחקנים על שאלה לא מתאמצים מספיק ,  שכוכבים שאכלו מידיה של בית"ר פתאום שוקלים לברוח ,  אבל אל להם לשכוח שאותם שחקנים ויתרו על מאות אלפי שקלים כדי להישאר במועדון .  זו מחווה שלא כל אדם היה עושה .  אבל ברגע שהשחקנים מתחילים לחשוש שהמחווה הזו לא הולכת להיות חד פעמית ואי הודאות הולכת ומשתלטת ,  הספקות מתחילים לכרסם בהם ובקבוצה .  
בסופו של דבר ,  עוצמתו של מועדון והביטחון שהוא מעניק לעובדיו ,  הם הבסיס להצלחה  ( גאידמק )  או לכישלון  ( אגייאר )  .  תהיה בטוחים שלפני המערכים של שום ,  שחקני בית"ר יתמקדו בימים הקרובים הרבה יותר בבקשה של המועדון להסיר את העיקולים ולהעביר את הבעלות לגומא אגייאר .  ולא ,  יתכן מאוד שבית"ר תבחר באופציית הפירוק כבר במהלך העונה הנוכחית ותנסה להימנע מאיבוד 9 נקודות בעונה הבאה .  עכשיו כנסו לראש של יצחקי ,  ורד ,  ברוכיאן ,  ותחשבו עד מתי הם יהיו מוכנים להמר על העתיד שלהם וכמה זמן הם יעדיפו לחכות עד שבית"ר תתחיל סופסוף דרך חדשה .  איזו אופציה אמורה לתת להם את התחושה שבית"ר זה הבית הנכון עבורם לשנים הבאות :  אופציית אגייאר או אופציית הפירוק ?  קשה ,  אהה ? 
מכבי תל אביב נזהרת כמעט מכל דבר העונה .  מציפיות ,  מהצהרות ,  מהבטחות ,  מיומרות ,  העיקר לא ליצור לחץ מיותר .  העיקר הדרך .  הבעיה נוצרת כשהדרך הופכת למקודשת והזהירות הופכת להססנות .  יכול להיות שזה מה שמעכב את מכבי תל אביב מלהחתים כעת חלוץ רציני ,  ויש כאלה בשוק .  מכבי מאבדת חודש יקר בו יכולה היתה כבר להריץ סקורר חדש ועדיין מתלבטת האם שווה לה בכלל להוציא את הכסף .  יום אחד יברויאן יישאר כי לא נתפרע ,  יום אחר אולי נתפשר על אבוחצירא כי המחיר שלו בכל זאת זול ובשבוע הבא בטח תהיה התפתחות עם עומר גולן שרק תגרום למכבי לשקול היטב את צעדיהם .  מחדש .  חברים ,  הגיע הזמן לקחת החלטות ,  להתחיל להסתכן עם פנקס הצ'קים ולשחק בלי פחד במגרש של הגדולים .  
במוקדם או במאוחר ,  מכבי תהיה חייבת להיות גורם רציני יותר בשוק ההעברות .  זה לא אומר שצריך להתפרע ,  אבל לפחות להיות שם .  מכבי תל אביב תתקשה מאוד למצוא אופציות ברמה של קולאוטי או עומר גולן במחיר הרבה יותר זול .  אם מכבי תל אביב רוצה בקרוב מאוד לחזור למגרש של הגדולים היא חייבת להתאים את עצמה לחוקי המשחק ,  ולהבין שיש עמדות בהן לא מחפשים מציאות אלא עובדות מוכחות .  לפעמים נדמה כי לקבוצה יש עדיין טראומה ממסעות הרכש ההיסטוריים שלה לאורך העשור האחרון .  לפעמים נדמה שמכבי מפחדת לעשות את הצעד הבא שיספק גם תחילתה של הצהרת כוונת .  אבל אין מה לעשות ,  אלו הם המחירים ,  והם לא יהיו זולים יותר בקיץ .  זו עמדה שלא כדאי ליפול בה ולא מומלץ להתקמצן עליה .  אם יש לך אפשרות לירות ,  תירה .  אל תדבר .  גם מכבי חיפה נפלה העונה עם שחקני הרכש שהיא הביאה עם ההעפלה לליגת האלופות ,  זה לא מנע ממנה להמשיך לנסות בינואר .  
גם בלי חלוץ ,  מכבי יכולה וצריכה לסיים העונה במקומות 1-3 ,  אבל בדרך לשם מוטב שתשיג עוד כמה דברים :  קודם כל ,  שמגמת השיפור של הקבוצה לאורך העונה תהיה יותר דרסטית וגרף ההתקדמות יהיה פחות מתון ,  כדי לסיים את העונה עם ריח של משהו מתבשל .  ריח שאולי מתחילה להתבשל שם קבוצה לאליפות .  כרגע יש תוצאות לא רעות ,  יש שחקנים שמתפקדים לא רע ,  יש מאמן שמוציא יותר מרוב המאמנים שקדמו לו ,  אבל אין עדיין ריח של משהו גדול יותר מזה .  אם יש למכבי אפשרות להביא כבר עכשיו חלוץ שיכול לעזור לה להשיג את זה בחודשים הקרובים ולהשלים שלישייה מוחצת עם אילייב ובוזגלו ,  אז אין סיבה להסס .  מקסימום תטעו .  זה קורה גם לטובים יותר מכם .
 שיותר מ-71 אחוז מהשערים של בני יהודה העונה הגיעו מפדרו גלבאן ואלירן עטר .  זו לא תלות ,  זו הפקרות .
 אם היה משהו שייחד את מכבי פתח תקוה מקבוצות קטנות אחרות בליגה ,  זה הקשר לשחקן .  החיבור בין המועדון לשחקנים שצמחו יחד איתו היה חזק יותר מכל דבר והוביל גם מאמנים צעירים וחסרי ניסיון להצלחה בלתי נתפסת בהתחשב במימדי המועדון .  בשנים האחרונות מכבי פתח תקווה הולכת ומאבדת את זה ,  והשחרור המכוער והגס של אוהד כהן שם חותמת סופית לתהליך המסוכן אליו נגררה הקבוצה ועלול בשנים הקרובות להפוך אותה לחברה קבועה בתחתית .  איפה שיש קבוצות שרגילות להחליף מדי עונה חצי סגל .  בטווח הקצר ,  מכבי פתח תקוה פעלה בחוכמה כשניצלה במהירות את פתיחת חלון ההעברות והיתה הראשונה להבין שכל עוד אין פגרה ,  אין טעם להתעכב עם החתמת שחקני רכש חדשים .  בטווח הארוך ,  מכבי פתח תקוה תהיה חייבת לעצור את הסחרור בהקדם ולחזור לנוסחה הישנה והיציבה .
 הפועל תל אביב חייבת להיזהר ממרדף מוגזם וחסר אחריות אחרי תואר האליפות .  שמות שחקני הרכש שמועמדים להצטרף לקבוצה מלמדים על הסכנה הזו :  ברק יצחקי ,  יואב זיו ,  דניאל דה רידר ,  קלמי סבן ,  חלוץ סרבי ,  קרואטי הם רק חלק ממסע רכש שאמנם חלקו מתנהל רק בתקשורת ,  אבל גם מלמד על צורת מחשבה קצת מסוכנת :  כזו שחושבת יותר מדי דרך שחקני רכש .  למרות הצורך האדיר בחלוץ ,  הפועל תל אביב חייבת להיזהר מהישענות מופרזת על שכירי חרב במועדון ,  מיותר מדי גאלקטיקוס וחוסר אמונה בשחקני בית .  לאט לאט ,  זה מתחיל להזכיר את מה שאלי טביב נהג לעשות בהפועל כפר סבא :  לקנות מכל הבא ליד .  לאט לאט ,  זה עלול להיגמר עם שוקת שבורה כמו הפועל באר שבע ,  ביום שלאלי טביב תיגמר המוטיבציה להשקיע כסף במועדון .  זה לא מה שיביא אליפות להפועל תל אביב העונה ,  וזה מה שיכול לקלקל ולהשחית אותה לקראת העונות הבאות .
 
זה לא גומא ,  זה בור
להרבה אנשים בבית"ר נוח ששום סופג את האש מהאוהדים והעיתונאים ,  אבל הבעיה המרכזית מתחילה באופק שמציע המועדון לשחקנים והחשש שלהם מפני העתיד הניהולי .  חמי אוזן סוגר מחזור ,  מזהיר את הפועל ת"א מהגישה של טביב ומציע למכבי ת"א להיות פחות הססנית וקמצנית ברכישת חלוץ

