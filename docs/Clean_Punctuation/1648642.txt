קוון נפצע במשחק הליגה הלאומית
עלייה באלימות במגרשי הכדורגל :  הקוון ,  סאלם אבו חרמה ,  ספג מטח אבנים ומטרייה במשחק בין עראבה לנצרת עילית בלאומית
מהומה גדולה פרצה הערב  ( שני )  בסיום משחק הליגה הלאומית בין אחווה עראבה להפועל נצרת עילית ,  באצטדיון דוחא בסכנין  ( 1:1 )  ,  בסיומה נפגע הקוון סאלם אבו חרמה ,  מאבנים וממטריה שהושלכו לעברו מיציע אוהדי עראבה .  האוהדים זעמו על השופט ,  אברהים אבו זעילה ,  שהוסיף 6 דקות תמימות למשחק .  עראבה הוליכה עד לסיום ,  אלא שאז השוותה נצרת עילית בדקה ה- 96 מרגלי אלירן חודדה .  שער השוויון נתן את האות להתפרעות של אוהדי עראבה ,  שכאמור ,  השליכו אבנים לעבר הקוון ,  שנפצע בזרועו ונפל לדשא .  
הקוון הורד לחדרי ההלבשה כשהוא נאנק מכאבים ,  ושם קיבל טיפול ,  בעוד כל שלישיית השופטים מוקפת בטבעת של שוטרים .  במהלך המהומה הורחק השחקן המקומי ,  מחמוד עבאס .  את שער היתרון לעראבה כבש הגיאורגי ,  רבאז גוצירידזה .  במשחק נכחו יו"ר הועדה המקצועית ,  עמית קליין ,  וחבר הועדה המקצועית טלאל דראושה .  
גורם באגוד השופטים הצדיק הערב את תוספת הזמן של השופט אבו זעילה . " הייתה פציעה של אבי אבגי ,  ששכב לפחות 3 דקות על הדשא ",  אמר גורם באיגוד , " מרגע שעראבה עלתה ליתרון הם היו עסוקים רק בבזבוז זמן ".  בנצרת כצפוי ,  היו מרוצים מתוצאת המשחק . " אנחנו שמחים על הנקודה ,  השופט לא עשה לנו טובה שהוסיף 6 דקות ,  הוא היה חייב להוסיף אותן לאור בזבוזי הזמן של אנשי עראבה ",  סיכם יו"ר נצרת עילית ,  רוני ליקוורניק .
 
קוון נפצע במשחק הליגה הלאומית
עלייה באלימות במגרשי הכדורגל :  הקוון ,  סאלם אבו חרמה ,  ספג מטח אבנים ומטרייה במשחק בין עראבה לנצרת עילית בלאומית

