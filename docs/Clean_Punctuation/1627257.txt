העברות בעולם - 31.12
חלון ההעברות של ינואר עומד להיפתח :  וואלה !  ספורט עושה סדר ומביאה לפניכם את השמועות וההעברות בשוק השחקנים העולמי
 *  לוקה טוני ,  שחקנה הממורמר של באיירן מינכן ,  עבר בהשאלה לרומא וישחק בה עד תום העונה ,  אחרי שלא הסתדר עם לואיס ואן חאל .  
 *  שחקנה של צ'לסי ,  פרנקו די סנטו ,  המושאל לבלקבורן ,  ימשיך את תקופת השאלתו אצל הרוברס עד סיום העונה .
  *  מאמנה של פולהאם ,  רוי הודג'סון ,  שמאמן הקבוצה מאז דצמבר 2007 ,  האריך את חוזהו בקרייבן קוטג' עד יוני 2011 .
  *  בזמן שאדווין ואן דר סאר נמצא עם רעייתו שחטפה אירוע מוחי ,  במנצ'סטר יונייטד מחפשים שוער מנוסה כאשר השם הבולט כרגע הוא כריסטיאן אביאטי  ( 32 )  ,  שעשוי לעזוב את מילאן .  
 *  שוער אחר של מילאן ,  מרקו סטורארי ,  מחוזר על ידי ליבורנו ,  שמנסה להשאיל אותו עד לסיום העונה .
  *  אתלטיקו מדריד מנסה להחתים מהר ככל האפשר את כריסטיאן מולינרו ,  שחקנה של יובנטוס .  על פי הדיווחים ,  היא אמורה להציע בין ארבעה ל-4.5 מיליון יורו ,  אבל הוא מחוזר גם על ידי שטוטגרט .
  *  בלמה הארגנטינאי של ויאריאל ,  פבריסיו פואנטס ,  מעוניין לעזוב בינואר את הקבוצה ומחוזר על ידי אטלנטה ,  לאנוס וטנריפה .
  *  באנגליה מדווחים כי ארונה דינדאן ,  חלוצה של פורטסמות ,  עשוי לעזוב את הקבוצה בעקבות הקשיים הכלכליים של המועדון .  העזיבה אמורה לצאת אל הפועל בעקבות הדרישה של לנס ,  לה שייך השחקן ,  לרכישת השחקן תמורת ארבעה מיליון יורו .
  *  אינטר מעוניינת בכוכבה של ליברפול ,  סטיבן ג'רארד ,  לאחר שמאסימו מוראטי ,  הבעלים של הקבוצה ,  ייפה כוח ליועצו ,  גבריאל אוריאלי ,  כדי שזה ייפגש עם ג'רארד ונציגיו .
 
העברות בעולם - 31.12
חלון ההעברות של ינואר עומד להיפתח :  וואלה !  ספורט עושה סדר ומביאה לפניכם את השמועות וההעברות בשוק השחקנים העולמי

