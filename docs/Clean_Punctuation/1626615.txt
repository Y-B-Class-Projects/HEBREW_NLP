טווין פיקס פרייס
חברי המצפן האופנתי מלבישים תאומות לא תואמות בבגדים שנרכשו במחירים נמוכים ,  שהלכו והתכווצו עד שהגיעו לטבעת ב-5 שקלים
השבוע ,  מוכה תדהמה על השנה שחלפה וחדור תושיה אל מול השנה הטרייה שבדרך  ( ארגז טקילה ,  בתור התחלה )  ,  מארח המדור את התאומות לבית רווה .  קרן וענבל יפות המראה ,  בנות 25 ממעלה אדומים ,  הן אמנם תאומות לא תואמות ,  אבל בהחלט ניכר שהן אכלו בהרמוניה מאותו המסטינג 9 חודשים .  
קרן הקדימה להגיח לעולם בחמש דקות ,  וגם לעקור תל אביב שנה לפני ענבל כדי ללמוד קולנוע באוניברסיטת תל אביב ולצלם סרט דוקומנטרי .  ענבל ,  נטורופתית בהתהוות ומתלבשת מצטיינת בהווה ,  היא הגבוהה מבין השתיים  ( "עד גיל 12 קרן הייתה גבוהה ממני בראש ,  זה כנראה כל התרד שאכלתי ")  ,  עובדת בחנות אורגנית בשינקין לפרנסתה ומגדלת חתול תלת רגלי .  שתיהן חזק בזוגיות .
 אין לוקיישן הולם יותר לצילומים מהחנות השינקינאית  " שתיים ",  חשבנו לעצמנו בקול רם מדי .  זו מתמחה בבגדי וינטג' מובחרים ומחזיקה אוסף נאה במיוחד של בגדים מיובאים ,  והתעריפים שלה לרוב מתעקלים כלפי מעלה בהתאם .  מה עלצנו לגלות כי בסוף השבוע הקרוב תיערך שם מכירת סוף שנה היסטרית למשעי ,  שמטרתה גילוח המדפים לקראת השנה החדשה המתרגשת עלינו לטובה .  ואם נדבר במספרים ,  גיברת ,  המחירים מתכווצים ב-20 עד 50 אחוזים .  השמחה לילדות ! 
לקראת הסילבסטר ובמחווה לכדור הדיסקו ,  עטו התאומות סריגים מנצנצים במיוחד ממחשכי האייטיז ,  האחד שזור פאייטים כחולים והשני ,  בעל מחשוף וי רחב ,  בשחור וזהב .  החל מיום חמישי ,  הם יעלו 80 שקלים החתיכה .  את ראשה של ענבל עיטרנו בקשת לשיער ,  עשויה חוליות מוזהבות  ( 25 שקלים )  ,  ועל צווארה של קרן ענדנו שרשרת זהב עם שני תליונים  האחד של סמל השלום והשני של לב  ( 20 שקלים )  ,  ככה בשביל האופטימיות .
 סט התלבושות השני שהרכבנו הולם את האפטר-פארטיז בצהרי יום שישי .  את קרן הלבשנו בשמלת כפתורים רחבה ומושלמת של המעצבת שרה בראון ,  מעין חולצה גברית שיצאה משליטה באפור כחלחל ,  שתעלה בסופ"ש רק 60 שקלים .  שידכנו לה תיק מעטפה זהוב שמחירו הוצנח ל-30 שקלים ,  טבעת נחש מלופפת  ( 5 שקלים )  ונעלי עקב פרחוניות בשחור-לבן  ( 30 שקלים )  .
 ענבל לבשה אף היא שמלת כפתורים ,  בגזרה צמודה ומעוטרת פסים ,  אליה צירפנו צמיד וסיכת דש מוזהבים  ( 10 שקלים כל אחד )  ,  תיק עור בדוגמת נחש  ( 30 שקלים )  ונעלי עקב אדומות מקטיפה  ( 50 שקלים )  .  המכירה תתקיים בימים חמישי 31 בדצמבר  ( 11:00-20:00 )  ,  שישי 1 בינואר  ( 10:00-17:00 )  ושבת 2 בינואר  ( 12:00-18:00 )  .  שנה טובה .
 סריגים מנצנצים :  80 שקליםשמלות :  60 שקליםתיקים :  30 שקליםנעלי עקב בשחור-לבן ,  מידה 39 :  30 שקליםנעלי עקב אדומות ,  מידה 39 :  50 שקליםשרשרת :  20 שקליםסיכת דש :  10 שקליםצמיד :  10 שקלים
שתיים .  שינקין 38 ,  תל אביב .  03-6292887

טווין פיקס פרייס
חברי המצפן האופנתי מלבישים תאומות לא תואמות בבגדים שנרכשו במחירים נמוכים ,  שהלכו והתכווצו עד שהגיעו לטבעת ב-5 שקלים

