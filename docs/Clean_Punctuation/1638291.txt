יבואנית טויוטה בישראל תזמן למוסך אלפי בעלי רכב
במוסכי טויוטה עסקו אתמול במענה לפניות טלפוניות רבות עקב הפרסומים על התקלה בדוושה ,  אך רק לקוחות מעטים פקדו את המוסכים .  בכיר בחברת ליסינג : " אני לא מתכוון לבטל הזמנות "
  >  >  יוניון מוטורס ,  יבואנית טויוטה בישראל ,  העבירה אתמול מסר למוסכים ,  שלפיו נדרשים הלקוחות להמתין לקריאה יזומה מצד החברה בעניין טיפול מונע לתקלה אפשרית בדוושת המצערת .  החברה פירסמה את המסר בעקבות פניות רבות של לקוחות ,  ששמעו על הכרזת טויוטה העולמית כי תחזיר את רכבי החברה לתיקון במוסכים . " מרוב דיווחים ברדיו אנשים מדמיינים שיש להם בעיה בדוושה ",  אמר אתמול אחד מבעלי המוסכים .  במסמך שפירסמה אתמול יוניון מוטורס היא מזמינה את כל בעלי מכונית טויוטה שנתקלו בתופעת  " דוושה קשה או דביקה "  להגיע למוסך .  החברה מדגישה כי התופעה נדירה ,  ולא נתקלו בה בישראל .  למרות הכותרות הרבות על פרשת טויוטה ,  גם אתמול פקדו לקוחות את אולמות התצוגה של החברה .  לקוחה שביקרה באחד מאולמות התצוגה של טויוטה ,  אמרה כי  " זה לא נראה רציני ,  היו לי כבר חמש מכוניות טויוטה ואף פעם לא היתה לי תקלה גדולה ".  בכיר באחת מחברות הליסינג אף הוסיף כי  " אני לא מתכוון לבטל הזמנות ".  יוניון מוטורס ,  לדבריה ,  עדיין לא יודעת אילו דגמים וכמה מכוניות ייקראו לתיקון בישראל בעקבות תקלה אפשרית בדוושת המצערת .  בימים הקרובים תפנה החברה ,  בשיתוף משרד התחבורה ,  לבעלי טויוטה מדגמים שונים ותבקש מהם לסור למוסך ,  שם יוחלף מנגנון הדוושה .  מספר המכוניות שייקראו לתיקון מוערך ב-2,000-4,000 מכוניות מהדגמים שנמצאו כבעייתיים .  הקריאה לתיקון בישראל היא חלק מקריאה של 1.8 מיליון כלי רכב באירופה .  זאת ,  בנוסף ל-4.3 מיליון כלי רכב שיתוקנו בארה"ב .  על פי הערכות ,  הדגמים שייקראו לתיקון בישראל הם ככל הנראה יאריס  ( שיוצרו מנובמבר 2005 עד ספטמבר 2009 )  ,  אוריס  ( אוקטובר 2006 עד ינואר 2010 )  ,  אוונסיס  ( נובמבר 2008 עד דצמבר 2009 )  ,  וורסו  ( פברואר 2009 עד ינואר 2010 )  וראב 4  ( נובמבר 2005 עד נובמבר 2009 )  .  ייתכן שגם המכוניות מדגמי הקורולה  ( אוקטובר 2006 עד ינואר 2010 )  ייקראו לתיקון . " פרשת דוושת התאוצה "  החלה בספטמבר האחרון בארה"ב ,  כאשר תאונה שנגרמה מדוושה שנתקעה גרמה למותם של ארבעה בני אדם .  בתחילה סברו שהשטיחון אחראי לתקיעת הדוושה ,  אך התברר כי התקלה היא במנגנון הדוושה עצמה .  בעקבות הפרשה ,  טויוטה עצרה בארה"ב את הייצור של שמונה דגמים בחמישה מפעלים שונים .  במקביל ,  משרד התחבורה זימן לתיקון 104 מכוניות מייבוא אישי ,  מהדגמים קאמרי וסקויה  ( 2007 עד 2010 )  ויוניון מוטורס תבצע את התיקון במכוניות אלה .  אם הבעלים של מכוניות אלה לא יגיעו למוסך ,  רישיון רכבם לא יחודש .
 
יבואנית טויוטה בישראל תזמן למוסך אלפי בעלי רכב
במוסכי טויוטה עסקו אתמול במענה לפניות טלפוניות רבות עקב הפרסומים על התקלה בדוושה ,  אך רק לקוחות מעטים פקדו את המוסכים .  בכיר בחברת ליסינג : " אני לא מתכוון לבטל הזמנות "
 
