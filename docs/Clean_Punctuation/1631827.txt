פרק שביעי
למה אנחנו נקשרות רגשית לבחורים שאין לנו סיכוי איתם ?  מחברת הציורים - סיפור בהמשכים
המכה שתומר הנחית עלי באותה שיחה הייתה גדולה .  מה פתאום הוא רוצה שאני אכיר את אחיו הקטן ?  כבר יותר מחודש שאני חושבת עליו בכל יום שעובר ,  מייבשת את יותם ..  .  הרגשתי כל כך מפגרת ,  כל מאמץ שלי לא להתחפר באשליות ולא לחשוב על מצב שבו נהיה ביחד  ( הרי הוא כל כך לא מציאותי )  רק גרם לי לרצות אותו עוד קצת .  הוא אפילו לא חשב עלי בצורה הזאת ,  הוא מיד שייך אותי לליגה של הקטנים ..  .  
משחזרת בראשי את התמונות בזו אחר זו כמו סרט ,  נזכרת בהבעת פני כששאל אם יש לי חבר ,  ובזאת שהגיעה מיד אחריה ,  כשהציע את אחיו הקטן .  יכולתי לפחות לנסות לא להיות כל כך שקופה !  כעסתי על עצמי על שהרשיתי לכל זה לקרות ,  על שנכנסתי למעורבות רגשית עם בחור שלא היה איתו שום סיכוי מראש ..  .  אבל בעיקר על זה שידעתי איך יותם מרגיש כלפיי והתעלמתי מכך בגלל מישהו שאני אפילו לא אופציה מבחינתו .
 ישבתי על המיטה שלי בבית ,  מולי ערימת ספרים ומחברות שזקוקה לטיפולי האישי ולא יכולתי להתרכז .  משכתי את התיק אלי ושלפתי משם את מחברת הציורים ,  נוטלת עיפרון ונותנת דרור למחשבות שלי על גבי הדף החלק .  דפים התמלאו בקצב ,  על חלקם משרבטת ובחלקם משקיעה שעות ,  מחשבת כל פרט קטן ..  .  הלוואי שהייתי מחשבת כל פרט קטן גם עם תומר ..  .
 היד כבר התחילה לכאוב והבטן הציקה לי ,  יצאתי מהחדר לכיוון המטבח ,  חולפת על פני אלמוג כאילו לא הייתה שם בכלל ומנסה להעמיד פנים שלא ראיתי . " יעלי !  "  היא צהלה לעברי . " שיט "  סיננתי לעצמי בשקט מבעד לארשת הפנים המופתעת שעטיתי . " היי ..  .  לא ראיתי אותך .  מה נשמע ?  "  היא ליוותה אותי למטבח תוך שיחת חולין שהייתה מעצבנת כמעט כמו המחשבה על האח הקטן של תומר .  במשך דקות ספורות שהרגישו כמו נצח היא הקפידה להזכיר כל מילה שנרדפת או מזכירה אושר ושמחה .  כמה שהלימודי רפואה שלה מוצלחים ,  כמה חברים חדשים ונהדרים היא הכירה באוניברסיטה ..  .  הפסקתי להקשיב לה מהר מאוד ,  שומרת על הבעת פנים מתעניינת ומהנהנת בהסכמה כל פעם שהיא עוצרת לנשום .
 בריזר שמע את קולות הצלחות והכוסות ומיד רץ למטבח ,  חיבקתי את גופו הפרוותי וטפחתי על ראשו .  הוא ליקק אותי וברקע נשמע  " איכס !  "  ממושך ומעצבן מאלמוג .  סיימתי לאכול במהירות וחזרתי לחדר ,  מכריחה את עצמי לפחות להחיל ללמוד למבחן במתמטיקה .
 כשסיימתי ניגשתי למחשב ,  מרגישה צורך לספר ליותם ,  שהפך לבן אדם שיודע עלי המון דברים ומקשיב הכי טוב ,  על מאורעות סוף השבוע ..  .  נזכרת שלא עירבתי אותו בעניין תומר על פי עצת ענבל כדי לא לפגוע בו אם הוא אכן מרגיש משהו כלפי.ניהלנו עוד אחת מהשיחות הארוכות שלנו ..  .  הוא שיפר את הרגשתי מאוד ..  .  השיחה גלשה אל תוך הלילה והלכתי לישון עם הרגשה הרבה יותר טובה .
 הוצאתי יד אחת מהשמיכה העבה והושטתי אותה לבריזר שנח על הרצפה לצד המיטה ..  .  ליטפתי את הגב שלו ושקעתי במחשבות - מתלבטת אם להיענות לחיזורים של יותם ..  .  ואולי לא לוותר על תומר כל כך מהר ?  ואם בכלל אתן סיכוי לאחיו ?  !  ..  .
 
פרק שביעי
למה אנחנו נקשרות רגשית לבחורים שאין לנו סיכוי איתם ?  מחברת הציורים - סיפור בהמשכים

