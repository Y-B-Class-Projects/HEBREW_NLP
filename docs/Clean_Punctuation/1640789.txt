בניסיון להכשיר מינוי :  ראשי מטות בלשכות שרים ייהנו מתנאי מנכ"ל ;  העלות - 900 אלף שקל בשנה
הביקורת כל כוונת אהוד ברק להעניק תנאי מנכ"ל ליוני קורן עלולה להביא לתוצאה הפוכה
הביקורת שהוטחה בשר הביטחון אהוד ברק ,  בשל הצעתו להעניק תנאי מנכ"ל ליוני קורן ,  ראש המטה שלו ,  הביאה להצעה גורפת חדשה שדווקא תגדיל את ההוצאה הממשלתית .  לפי ההצעה ,  כל ראשי המטות בלשכות השרים ייהנו מתנאי מנכ"ל .  כך יוכשר מתן התנאים לקורן ,  מפני שההצעה לא תהיה הצעה פרסונלית שנועדה להיטיב עם קורן בלבד .  לפי ההצעה החדשה הנבחנת כעת ,  כל ראש מטה בלשכת שר במשרדי הממשלה הגדולים ,  שמונים 1,000-1,500 עובדים ,  ייהנה משכר של מנכ"ל במשרד ממשלתי בהיקף של 34,800 שקל בחודש .  שכרו של ראש מטה כיום הוא 26,800 שקל בחודש בלבד .  הצעה זו ,  אם תתקבל ,  תחול על תשעה משרדי ממשלה :  הביטחון ,  האוצר ,  הפנים ,  החוץ ,  החינוך ,  התמ"ת ,  המשפטים ,  הרווחה והבריאות .  המשמעות :  תוספת עלות של 100 אלף שקל בשנה לכל משרד ,  ובסך הכל תוספת עלות של 900 אלף שקל בשנה לתקציב המדינה .  גורמים כלכליים מתחו ביקורת על ההצעה המסתמנת וטענו כי במקום לדחות את הצעת ברק להיטיב עם קורן ,  בעצם מכשירים את ההצעה באמצעות תוספת עלות וניפוח תקציבים בשירות הציבורי .  לדבריהם ,  על שר האוצר ,  יובל שטייניץ ,  לא להיכנע ללחצים ולהדוף את ההצעה .  בנוסף ,  קיים חשש כי הענקת תנאי שכר של מנכ"ל לראשי המטות במשרדי הממשלה עלולה לגרום לכך שמעמדם יקובע כמעמד של מנכ"ל ,  וכתוצאה מכך יהיו זכאים לרכב צמוד ואף לטיסות לחו"ל במחלקת עסקים ,  כמקובל לגבי המנכ"לים .  עוד נטען שיש לעשות הבחנה בין מנכ"ל בשירות המדינה ,  שעומד בראש משרד ממשלתי ;  לבין ראש מטה ,  שבעצם מנהל את לשכת השר ,  ואין זה הגיוני ששני בעלי משרות אלה ישתכרו שכר זהה .  הצעת ברק לשדרג את שכרו של קורן אמורה היתה לעלות אתמול בממשלה ,  אבל ברגע האחרון נדחה הדיון בה ,  לאחר שהתברר שהיועץ המשפטי לממשלה ,  יהודה וינשטיין ,  מסתייג מהענקת תנאי מנכ"ל לקורן ללא עריכת עבודת מטה וגיבוש קריטריונים בעניין .  בינתיים הוחלט שהעניין ייבחן על ידי ועדה מיוחדת בהשתתפות שטייניץ ושר החקלאות ,  שלום שמחון .  שר החינוך ,  גדעון סער ,  טען אתמול שיש לגבש קריטריונים ברורים ולבחון את הנושא בתהליך מסודר הכולל את קבלת עמדת היועץ המשפטי לממשלה ונציבות שירות המדינה .
 
בניסיון להכשיר מינוי :  ראשי מטות בלשכות שרים ייהנו מתנאי מנכ"ל ;  העלות - 900 אלף שקל בשנה
הביקורת כל כוונת אהוד ברק להעניק תנאי מנכ"ל ליוני קורן עלולה להביא לתוצאה הפוכה

