אחרי הדו"חות :  טבע צופה עוד שנה מצויינת
רגע אחרי פרסום הדו"חות ל-2009 ,  החברה מאשררת תחזית הרווח למניה ב-2010 שיעמוד על 4.4-4.6 דולר .  צופה מכירות בסך של 16 מיליארד דולר בשנה הקרובה
ענקית התרופות טבע אישררה אחר הצהריים  ( שלישי )  בשיחת ועידה עם משקיעים את תחזית הרווח למניה ב-2010 .  החברה צופה רווח של 4.6-4.4 דולרים למניה ב-2010 - ללא שינוי בהשוואה לתחזיתה ברבעון השלישי של 2009 .  טבע העריכה שמכירותיה ב-2010 יגיעו ל-16 מיליארד דולר .  
הבוקר פירסמה החברה את דו"חותיה הכספיים לרבעון הרביעי של 2009 ולשנת 2009 כולה .  הרווח הנקי המתואם  ( non-GAAP )  הסתכם ב-2009 ב-3 מיליארד דולר  ( עלייה של 21% לעומת השנה המקבילה )  ,  כלומר רווח נקי למניה על בסיס דילול מלא על פי non-GAAP של 3.47 דולרים .  
ממוצע תחזיות האנליסטים צפה כי טבע תציג בכל 2009 הכנסות של 13.9 מיליארד דולר ,  כלומר רווח של 3.37 דולרים למניה .  התחזית עבור הרבעון הרביעי בלבד עמדה על הכנסות של 3.81 מיליארד דולר ורווח מתואם של 95 סנט למניה .  
בפועל ,  הציגה טבע ברבעון זה הכנסות 3.8 מיליארד דולר ורווח מתואם 847 מיליון דולר ,  כלומר רווח מתואם של 95 סנט למניה או 94 סנט למניה על בסיס דילול מלא .  בשורה האמצעית ,  מציגה טבע רווח תפעולי של 2.4 מיליארד דולר - יותר מפי 2 לעומת תקופה המקבילה .
 
אחרי הדו"חות :  טבע צופה עוד שנה מצויינת
רגע אחרי פרסום הדו"חות ל-2009 ,  החברה מאשררת תחזית הרווח למניה ב-2010 שיעמוד על 4.4-4.6 דולר .  צופה מכירות בסך של 16 מיליארד דולר בשנה הקרובה

