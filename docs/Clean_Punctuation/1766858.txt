כחלון :  המעבר לרשיונות יתבצע ב-2013
שר התקשורת דיבר בכנס איגוד המפיקים השנתי ,  שנפתח היום  ( ראשון )  בתל אביב .  בנוסף ,  הצהיר כחלון כי הוא בעד הורדת מחוייבויות הזכיינים והגברת האכיפה
המעבר משידור בזכיונות לשידור ברישיונות יתרחש בשנת 2013 ,  כך עולה מדברי שר התקשורת משה כחלון ,  בכנס איגוד המפיקים הבינלאומי ,  שנפתח היום  ( ראשון )  בתל אביב .
 כזכור ,  לפי הצעת החוק המקורית נקבעו שני מועדי מעבר אפשריים ,  האחד ב-1.1.2012 ,  והשני ב-1.1.2015 .  לאחרונה נקבע ,  במסגרת הדיונים בהצעת החוק בוועדת הכלכלה ,  כי שר התקשורת יוכל לדחות את מועד המעבר בשנה ,  עד ל-1.1.2013 .
 עוד אמר כחלון בכנס : " היום יש לזכיינים מחויבויות גדולות .  אני מאמין בהורדה קטנה של המחויבויות לצד אכיפה מוגברת .  אני מאמין שתכנס עוד חברה אחת לשוק הטלוויזיה ויהיה מרחב ליוצרים וליצירה ישראלית ". 
אחד הרעיונות שהועלו היה גביית תשלום מחברות הסלולר כגופים משדרים והעברתם ליצירה .  השר כחלון לא התנגד ליוזמה אך הסביר כי לדעתו ,  בנושא זה יש לפנות לשרת התרבות ,  לימור ליבנת .
 בהמשך דבריו חלק כחלון מחמאות ליוצרים ואמר  :" אנו רואים את הכבוד שאתם מביאים לנו בעולם ,  הקולנוע והיצירות הישראליות .  אני מאמין שהיוצרים הם נכס למדינה ,  לחברה ולתרבות ". 

כחלון :  המעבר לרשיונות יתבצע ב-2013
שר התקשורת דיבר בכנס איגוד המפיקים השנתי ,  שנפתח היום  ( ראשון )  בתל אביב .  בנוסף ,  הצהיר כחלון כי הוא בעד הורדת מחוייבויות הזכיינים והגברת האכיפה

