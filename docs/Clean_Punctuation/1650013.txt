הנאשם ה-14 באונס הקבוצתי :  בן 19 מעפולה
הפרקליטות הגישה כתב אישום נגד צעיר נוסף ,  שהיה לכאורה מעורב בפרשת אונס הנערה מתל אביב .  הוא נאשם בביצוע מעשה סדום ובניסיון אינוס בנסיבות מחמירות
לבית המשפט המחוזי בתל אביב הוגש הבוקר  ( שישי )  כתב אישום מתוקן בפרשת האונס הקבוצתי בתל אביב ,  לאחר שהפרקליטות הוסיפה נאשם נוסף ,  ל' ,  צעיר בן 19 מעפולה ,  לכתב האישום .  הצעיר נאשם במעשה סדום בנסיבות מחמירות ,  ניסיון אינוס בנסיבות מחמירות ובמעשים מגונים בנסיבות מחמירות .
 לפי כתב האישום ,  שהוגש באמצעות עורכות הדין לילך שלום ולבנת מלמד מפרקליטות מחוז תל אביב ,  הצעיר הגיע לביתו של חברה של המתלוננת ,  א' ,  כדי לקיים עמה יחסי מין .  הוא צפה בא' אונס את הנערה ולאחר מכן הורה א' למתלוננת לקיים יחסי מין עם הצעיר .  
היא סירבה ,  ואז א' החל לצעוק עליה שלא הזמין את חברו לשווא .  הנערה ,  שחששה מא' ,  הסכימה לקיים יחסי מין עם ל' .  לטענת הפרקליטות ,  ל' ניסה מספר פעמים לבעול את הנערה ,  משלא הצליח ביצע בה מעשים מגונים ,  ולאחר מכן הורה לה א' לבצע מין אוראלי בל' ,  למרות התנגדותה .  
בנוסף ,  הוא נאשם בכך שביצע בצעירה מעשים מגונים בסנוקר בשכונת צהלה ,  שם נפגש עם הנערה ,  עם א' ועם נאשם נוסף .  א' קיים יחסי מין עם המתלוננת ,  ולאחר מכן קרא לל' להתכונן לקיים עמה יחסי מין .  נהערה אמרה לו שאינה רוצה לקיים יחסי מין עם ל' ,  ואז הוא התעצבן עליה .  ל' קיים ביצע בה מעשה מגונה ,  ומיד אחריו ביצע בה נאשם נוסף מעשה מגונה .
 
הנאשם ה-14 באונס הקבוצתי :  בן 19 מעפולה
הפרקליטות הגישה כתב אישום נגד צעיר נוסף ,  שהיה לכאורה מעורב בפרשת אונס הנערה מתל אביב .  הוא נאשם בביצוע מעשה סדום ובניסיון אינוס בנסיבות מחמירות

