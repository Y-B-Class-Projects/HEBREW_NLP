זינוק של 75% במכירות מוצרי חינוך של המו"ל סקולסטיק הודות לתוכנית התמריצים
מכירות ספרי הילדים של סקולסטיק נחתכו ביותר במחצית לאחר סיום הוצאת סדרת הארי פוטר
סקולסטיק  ( סימול schl )  ,  מו"לית ספרי הילדים שמכירותיה צנחו לאחר סיום הוצאתה של סדרת ספרי הארי פוטר ,  נהנית מתוכנית התמריצים הכלכלית של נשיא ארה"ב ,  ברק אובמה ,  לאחר שבתי ספר ניצלו את כספי התוכנית לרכישת תוכנות חינוכיות של סקולסטיק ,  דיווחה ספקית המידע הפיננסי בלומברג .  מכירות של תוכנות חינוכיות של סקולסטיק הסתכמו ביותר מ-60 מיליון דולר במחצית הראשונה של שנת הכספים שהסתיימה בסוף נובמבר ,  זינוק של 75% לעומת התקופה המקבילה בשנה הקודמת .  כמחצית מהצמיחה נרשמה הודות להוצאות מוגברות של בתי ספר הקשורות לתוכנית התמריצים הכלכלית ,  אמרה נשיאת חטיבת החינוך של סקולסטיק ,  מרג'רי מאייר . " הצטרפו אלינו לקוחות חדשים אשר ניצלו את כספי תוכנית התמריצים לרכישת המוצרים שלנו במהלך שישה החודשים החולפים ",  אמר מאייר בראיון . " אנחנו גם יודעים שאחוז גבוה מהלקוחות הקיימים שלנו רכשו יותר מוצרים השנה ;  חלקם השתמשו בכספי תוכנית התמריצים ".  חטיבת ספרי הילדים של סקולסטיק הדפיסה את הספר האחרון בסדרה של שבעת ספרי הקוסם האנגלי הצעיר הארי פוטר ,  שכתבה ג'יי.קיי רולינג ,  בחודש יולי 2007 .  הכנסות יחידת הסחר של החטיבה ,  אשר היתה אחראית על הוצאות ספרי הארי פוטר ,  נפלו ב-56% בשנה שהסתיימה בסוף חודש מאי ,  ל-184 מיליון דולר ,  לעומת 419 מיליון דולר בשנה הקודמת ,  כאשר מכירות ספרי הארי פוטר לבדם הסתכמו ב-270 מיליון דולר .  הרווח הנקי של סקולסטיק גדל ב-29% ברבעון שהסתיים בסוף נובמבר ,  ל-55.5 מיליון דולר ,  או 1.51 דולר למניה ,  דיווח החברה ב-17 בדצמבר .  הכנסותיה הכוללות של החברה צמחו בפחות מ-1% ל-660.1 מיליון דולר ,  בעוד שהכנסות החברה מפרסום ספרים חינוכיים גדלו ב-35% באותה תקופה ל-122.6 מיליון דולר .  תוכנית התמריצים הכלכלית של אובמה הקצתה 100 מיליארד דולר למערכת החינוך בארה"ב .  כ-22 מיליארד דולר מהכספים שהוקצאו עד כה במסגרת התוכנית הופנו לתוכניות פדרליות לתלמידים מרקע כלכלי חלש - תלמידים שבהם מתמקדות תוכניות חינוכיות של סקולסטיק .
 
זינוק של 75% במכירות מוצרי חינוך של המו"ל סקולסטיק הודות לתוכנית התמריצים
מכירות ספרי הילדים של סקולסטיק נחתכו ביותר במחצית לאחר סיום הוצאת סדרת הארי פוטר

