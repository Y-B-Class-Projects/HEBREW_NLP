אירן נכנעה לגרמניה :  העצורים פגשו ביקיריהם
לאחר הנזיפה שספג השגריר האירני בברלין ובקשה מיוחדת משר החוץ הגרמני ,  התרצו האירנים והסכימו לאפשר לשני עיתונאי ה"בילד "  להיפגש עם יקיריהם בכלא .  גרמניה :  תודה ,  אבל מצפים לשחרורם
השלטונות בטהרן איפשרו אמש  ( שני )  לשני העיתונאים הגרמנים העצורים באירן זה חודשיים וחצי להיפגש לראשונה עם בני משפחותיהם ,  בכלא בעיר תבריז .  אירן הבטיחה לאפשר להם לקבל ביקורים בחג אך לא קיימה את ההבטחה ,  ואתמול זומן השגריר האירני בברלין לנזיפה עקב כך .  בעקבות זאת ,  התרצו האירנים אתמול ואיפשרו את הביקור .
 על פי סוכנות IRNA ,  הביקור התאפשר בעקבות בקשה מיוחדת של שר החוץ הגרמני ,  גידו וסטרוולה .  אמש הודה וסטרוולה לעמיתו האירני ,  עלי אכבר סאלחי ,  על סיועו בעניין .  עם זאת ,  הוא הוסיף והבהיר בהודעה מטעמו כי גרמניה מעוניינת לראות את השניים משוחררים ,  בהקדם האפשרי .
 אתמול נראה היה כי משבר דיפלומטי מתגלע בין שתי המדינות ,  לאחר שמשרד החוץ הגרמני זימן את שגריר אירן בברלין כדי למחות בפניו על כך ששני העיתונאים לא זכו לפגוש את משפחותיהם בחג המולד כפי שהובטח להם .
 בני המשפחה הגיעו במיוחד לטהרן בעקבות ההבטחות האירניות ,  והשגריר הגרמני אף נותר לשם כך במדינה במהלך החג - אך בסופו של דבר קיום הפגישה נמנע . " הבענו בפניהם בצורה ברורה את חוסר שביעות הרצון של ממשלת גרמניה ",  אמר דובר משרד החוץ ,  סטפן ברדוהל .
 השניים נעצרו בחודש אוקטובר לאחר שריאיינו את בנה של סקינה מוחמדי אשטיאני ,  האשה שנידונה למוות בסקילה לאחר שהורשעה בניאוף .  העילה למעצרם ,  לדברי הרשויות ,  הייתה העדר תיעוד הנדרש כדי לעבוד כעיתונאים זרים במדינה .  בתחילת החודש אמר דובר במשטר כי שחרורם של השניים נשקל ,  אולם עד כה ,  דבר לא נעשה בפועל בנושא .
 
אירן נכנעה לגרמניה :  העצורים פגשו ביקיריהם
לאחר הנזיפה שספג השגריר האירני בברלין ובקשה מיוחדת משר החוץ הגרמני ,  התרצו האירנים והסכימו לאפשר לשני עיתונאי ה"בילד "  להיפגש עם יקיריהם בכלא .  גרמניה :  תודה ,  אבל מצפים לשחרורם

