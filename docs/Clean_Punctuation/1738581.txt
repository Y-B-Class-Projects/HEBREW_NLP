ארגון העבודה העולמי מזהיר :  התעסוקה העולמית לא תתאושש עד 2015
הארגון ,  השייך לאו"ם ,  הזהיר מפני מהומות חברתיות ברחבי העולם בשל האבטלה הגבוהה
האבטלה בעולם לא תחזור לרמה שבה היתה לפני המשבר עד 2015 ,  אם המדיניות הנוכחית תימשך ,  כך עולה מתחזית של ארגון העבודה העולמי  ( ilo )  .  הארגון הזהיר מפני מהומות חברתיות ברחבי העולם על רקע האבטלה הגבוהה.הארגון ,  השייך לאו"ם ,  שינה את הערכתו הקודמת למשך הזמן שיידרש על מנת ליצור 22 מיליון משרות בעולם כדי לחזור למצב שקדם למשבר .  בתחזיתו הקודמת צפה ilo כי עד 2013 יתאושש שוק התעסוקה העולמי.הכלכלה העולמית התחילה לצמוח שוב ,  וישנם סימני התאוששות בתעסוקה ,  במיוחד בכלכלות מתעוררות באסיה ובאמריקה הלטינית ,  אמר ה-ilo בדו"ח השנתי שלו .  עם זאת ,  הארגון הזהיר כי במדינות רבות התנאים החמירו.ריימונד טורס ,  המחבר הראשי של הדו"ח ,  אמר במסיבת עיתונאים כי מאז שהחל המשבר קוצצו בעולם 30-35 מיליון משרות .  הארגון מעריך כי השנה יסתכם מספר המובטלים בעולם ב-213 מיליון ,  עם שיעור אבטלה של 6.5%.ב-35 מדינות שעבורן יש נתוני תעסוקה ,  כמעט 40% ממחפשי העבודה מובטלים כבר יותר משנה ,  מה שעלול לגרום לתופעות של ירידה במורל ודיכאון .  צעירים נפגעו בצורה חמורה יותר מהאבטלה בעקבות המשבר העולמי .  הארגון הזהיר מפני תופעות של מתיחות חברתית ומהומות במדינות בעולם.בשבוע שעבר נערכו הפגנות ב-13 ערי בירה באירופה נגד אמצעי הצנע המחמירים של מדינות ביבשת .  בספרד נערכה שביתה כללית ששיתקה את המדינה ביום רביעי ,  ובה השתתפו כ-10 מיליון אנשים .  ההפגנות נערכו בערים - החל מליסבון ,  רומא ופאריס וכלה בהלסינקי ,  פראג ואתונה - נגד תוכניות צנע הכוללות קיצוצים בהוצאות הממשלה ובתוכניות הפנסיה ,  העלאות מסים ,  דחיית גיל היציאה לפנסיה וצעדים נוספים שנועדו לדברי הממשלות להתמודד עם המשבר הכלכלי.למעלה מ-50 אלף בני אדם הפגינו מול מטה האיחוד האירופי בבריסל תוך שהם נושאים שלטים עליהם נכתב  " לא לתוכניות הצנע "  ו"עדיפות למשרות וצמיחה ". הדו"ח הזהיר את הממשלות מפני נסיגה מהירה מדי מתוכניות התמריצים ,  היות וההתאוששות עדיין חלשה מדי .  הוא המליץ על מדיניות שתשים דגש על הכשרתן של קבוצות פגיעות - כמו צעירים - בשוק העבודה ,  על קשירת השכר לביצועים במדינות שאינן סובלות מגירעון על מנת לעודד את הצריכה ,  ועל רפורמות במגזר הפיננסי שיבטיחו שהחסכונות ינותבו להשקעות יעילות .
 
ארגון העבודה העולמי מזהיר :  התעסוקה העולמית לא תתאושש עד 2015
הארגון ,  השייך לאו"ם ,  הזהיר מפני מהומות חברתיות ברחבי העולם בשל האבטלה הגבוהה

