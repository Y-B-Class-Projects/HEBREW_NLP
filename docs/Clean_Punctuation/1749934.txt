ח"כים מהאופוזיציה נטשו דיון על חוק ההסדרים
בעקבות הודעת יו"ר ועדת הכנסת כי לא תתקיים הצבעה בנוגע לפיצול סעיפים בהצעת חוק ההסדרים ,  נטשו ח"כים ממפלגות האופוזיציה את ישיבת הוועדה . " לא נהיה כסות לתיאטרון האבסורד "
 ח"כים ממפלגות האופוזיציה נטשו הבוקר  ( ראשון )  בזעם דיון של ועדת הכנסת בנושא פיצול הסעיפים בהצעת חוק ההסדרים לוועדות הכנסת השונות .  זאת לאחר שהתברר להם ,  כי יו"ר הוועדה ,  ח"כ יריב לוין  ( ליכוד )  ,  החליט לא לקיים הצבעה בתום הדיון ,  בשל חילוקי דעות בתוך הקואליציה . " מדובר בפארסה מבישה שמהווה עדות נוספת למצבה הרעוע של הקואליציה ולזלזול במעמדה של הכנסת ",  אמרו באופוזיציה . 
" בהתייעצות שקיימו כל חברי סיעות האופוזיציה ,  הגענו למסקנה שאנו לא מוכנים להוות כסות ל'תיאטרון האבסורד' שמתקיים פה ,  כאשר התנהלותה של הכנסת נרמסת והדיון הציבורי מתייתר בשל מצבה של הקואליציה .  מדובר בוועדה שהיא לא יותר מוועדת כיסוי להתפוררות הקואליציה ",  הוסיפו הנציגים .  ח"כ רוחמה אברהם  ( קדימה )  הוסיפה כי , " אנחנו עדים למצב מביש ,  בו ועדת הכנסת הפכה מגורם חשוב ומשמעותי להיות חותמת הגומי של הממשלה הכושלת הזו ".  
יו"ר הקואליציה ,  ח"כ זאב אלקין ,  ויו"ר ועדת הכנסת ,  ח"כ יריב לוין תקפו את התנהלות האופוזיציה .  אלקין אמר לוואלה !  חדשות : " אני שמח שהאופוזיציה מתנה את השתתפותה בכך שהקואליציה תגיע להסכמות .  זו התנהלות אופוזיציונית מאוד מקורית .  זה רק מוכיח שוב שאין לאופוזיציה טענות ענייניות ,  וכל מטרתה היתה לעשות פיליבסטר ולדחות את ההצבעות ".  ואילו לוין הגדיר את החרמת המשך הדיון כדבר שאינו מכובד . " האופוזיציה מפקירה את משמרתה ",  הוא אמר . " העובדה שהדיון מתקיים ללא חברי האופוזיציה הוא בגדר שערורייה .  זה לא מכבד את הכנסת .  הדיון היה ענייני ונכון .  לצערי ,  חברי האופוזיציה לא נהגו כראוי .  אני מעוניין לקבל מכל אחד מחברי האופוזיציה את עמדתו בכתב ואדאג להעבירה לכל חברי הוועדה טרם ההצבעות ". 

ח"כים מהאופוזיציה נטשו דיון על חוק ההסדרים
בעקבות הודעת יו"ר ועדת הכנסת כי לא תתקיים הצבעה בנוגע לפיצול סעיפים בהצעת חוק ההסדרים ,  נטשו ח"כים ממפלגות האופוזיציה את ישיבת הוועדה . " לא נהיה כסות לתיאטרון האבסורד "
 
