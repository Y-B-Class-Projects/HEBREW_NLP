הוארך מעצר החשוד בגניבת נשק ממפעל
בית משפט השלום בכפר סבא האריך בשישה ימים את מעצרו של שרון גוטין החשוד שגנב יחד עם חברו ממפעל אמצעי לחימה ,  עשרות כלי נשק המיועדים ליחידות מובחרות
בית משפט השלום בכפר סבא האריך היום  ( ראשון )  בשישה ימים את מעצרו של שרון גוטין החשוד שיחד עם חברו סרגיי קירזנר גנבו כלי נשק ממפעל לייצור נשק ,  כמו כן הם חשודים כי ניסו למכור את כלי הנשק שגנבו לגורמים עבריינים .
 מחקירת המשטרה ,  אשר החלה עוד בנובמבר 2008 ,  עולה כי נגנבו 170 כלי נשק מהמפעל והחשודים ,  אחד מהם עובד לשעבר במפעל ,  ניסו למכור אותם לגורמים עבריינים .  בחיפושים שנערכו במסגרת החקירה נתפסו כלי נשק רבים אשר הוחבאו במקום מסתור בסמוך למפעל ממנו נגנבו והוכנו להפצה וזאת לאחר שככל הנראה נגנבו ישירות מפס הייצור של המפעל .  כלי הנשק שנמצאו היו רובי צלפים ,  רובים ,  אקדחים ,  משתיקי קול ותחמושת .  
עם פרסום הפרשה בשבוע שעבר אמר ראש מחלק השרון בימ"ר מרכז ,  רפ"ק תומר כהן ,  כי הנשקים שנגנבו  " הינם חריגים ומסוכנים וישנה סברה שהגיעו לידי גורמים עבריינים ושכבר נעשה בהם שימוש פלילי ".  כמו כן טען כהן כי במשטרה נבדק החשד כי כלי הנשק הגיעו גם לידי ארגוני טרור או שימשו לפשעים לאומניים .  במשטרה העריכו את שווי כלי הנשק שנתפסו בסכום של כ-250 אלף שקלים .
 
הוארך מעצר החשוד בגניבת נשק ממפעל
בית משפט השלום בכפר סבא האריך בשישה ימים את מעצרו של שרון גוטין החשוד שגנב יחד עם חברו ממפעל אמצעי לחימה ,  עשרות כלי נשק המיועדים ליחידות מובחרות

