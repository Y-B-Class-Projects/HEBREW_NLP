השרים תמכו בחוק נגד משתמטות : " לא צבא שכירים "
 הצעת חוק שתקשה על שחרור בנות מצה"ל על רקע דתי ,  אושרה בוועדת השרים לענייני חקיקה .  ח"כ ישראל חסון ,  מיוזמי החוק :  לא נאפשר מצב שהצהרה בלבד תשחרר משירות .  ש"ס :  נערער
על רקע סערת  " חוק האברכים ",  אישרה הבוקר  ( שני )  ועדת השרים לענייני חקיקה את הצעת חוק  " משתמטות בשם הדת "  של ח"כ ישראל חסון  ( קדימה )  ,  משה מטלון  ( ישראל ביתנו )  ומירי רגב  ( ליכוד )  .  לפי הצעת החוק ,  נערות המעוניינות לקבל פטור משירות צבאי יחויבו להצהיר כי למדו במוסד חינוכי-דתי במשך שנתיים במהלך שלוש השנים שקדמו להגשת התצהיר .  
בנוסף ,  הן יצטרכו לצרף אישור רשמי מהמוסד בו למדו .  עם זאת ,  במידה שהנערה לא עמדה בתנאים הללו ,  הדלת לא תיסגר בפניה לחלוטין ותינתן אפשרות למראיין בלשכת הגיוס להפעיל שיקול דת ולפטור אותה מהשירות הצבאי .  כזכור ,  ועדת השרים לחקיקה הפילה את הצעת החוק לפני מספר חודשים .  גם מליאת הכנסת פסלה את הצעת החוק בקריאה טרומית .  נכון להיום ,  המעוניינות בפטור יכולות להסתפק בהגשת תצהיר בפני שופט או דיין בבית דין רבני ,  ולפיו הן שומרות על כשרות ואינן נוסעות בשבת .
 השר משולם נהרי מש"ס הודיע כי יערער על ההחלטה .  נהרי אמר לוואלה !  חדשות ,  כי  " יש הצעת חוק ממשלתית .  לשם מה צריך הצעת חוק פרטית ?  זה פופוליסטי ולא רציני .  זוהי הצעה קנטרנית .  האם האנשים שתמכו בזה מריחים בחירות ?  "
 לדברי ח"כ חסון ,  יו"ר השדולה הפרלמנטרית לצמצום תופעת ההשתמטות מצה"ל , " לאחר שהחוק יעבור ניתן יהיה להשיג את האיזון הראוי בחוק ולצמצם ,  עד כמה שניתן ,  את תופעת ההשתמטות בשם הדת בקרב נערות .  לא נאפשר מצב לפיו נערה שמעוניינת לקבל פטור משירות צבאי מצהירה רק שהיא שומרת דת ,  כשרות ושבת ואחר-כך נוסעת להשתזף בים בביקיני .  כל עוד צה"ל הוא 'צבא העם' ,  המושתת על ערכים כמו הקרבה ,  סולידריות ,  אחוות לוחמים ושותפות גורל ,  לא נרשה לדרדרו במדרון חלקלק שבסופו יהפוך לצבא של שכירים שעבורם הצבא מהווה מקום עבודה ותו לא ". 
יו"ר הבית היהודי ,  השר דניאל הרשקוביץ ,  התנגד בוועדת השרים להעברת חוק המשתמטות .  לדבריו , " החוק לא ימנע רמאות .  אם המדד הוא דתי ,  הרי שיש כאלה שהפכו לחילוניות ויהיה להן קל להשתמט .  הפתרון הוא הגברת האכיפה נגד המשתמטות .  רק בחלם מקימים בית חולים מתחת לגשר במקום לתקן אותו ". 
עדכון ראשון :  11:31

השרים תמכו בחוק נגד משתמטות : " לא צבא שכירים "
 הצעת חוק שתקשה על שחרור בנות מצה"ל על רקע דתי ,  אושרה בוועדת השרים לענייני חקיקה .  ח"כ ישראל חסון ,  מיוזמי החוק :  לא נאפשר מצב שהצהרה בלבד תשחרר משירות .  ש"ס :  נערער

