אושרו התמריצים לתחנות כוח סולריות - 10 היזמים הראשונים יזכו לתעריף של 1.49 שקלים לקווט"ש
על פי התוכנית יירד בכל שנה התעריף ב-5% עד 2014 ;  התמריץ יוגבל למכסה של עד 300 מגה ואט
מליאת רשות החשמל אישרה אתמול את ההסדר להקמת תחנות כוח סולריות בינוניות  ( 51 קילו ואט - 5 מגה ואט )  - שיתבסס על מדיניות תמריצים מדורגת ,  במסגרתה יופחתו התמריצים בכל שנה - או עם מיצוייה של כל מכסה ,  כפי שפורסם ב-themarker ,  תעריף מכירת החשמל ממתקן סולרי פוטו וולטאי  ( pv )  בינוני יעמוד על 1.49 שקלים לקווט"ש - לעומת תעריף של 1.58 שקל לקווט"ש אותו פרסמה הרשות לשימוע בחודש פברואר השנה .  התמריץ יוגבל למכסה של 300 מגה ואט ,  כאשר החל ב-2011 יופחת התעריף ב-5% בכל שנה ,  עד שנת 2014 - או לאחר מיצוי מכסה שנקבעה לכל אחת מן השנים :  50 ,  65 ,  85 ו-100 מגה ואט .  ברשות התבססו על ההנחה כי עלויות מערכות ה-pv צפויות להמשיך לרדת בשנים הבאות בעקבות הגדלת כושר הייצור ,  שיפורים טכנולוגיים וכניסת חברות נוספות לשוק . " ההסדרה תאפשר כניסה של מתקנים אלו באופן מדורג ובשיקול דעת תוך בחינת צרכי המשק ומזעור עלויות עודפות למשק החשמל ",  אמר יו"ר הרשות ,  אמנון שפירה .  הרשות לא הטילה מגבלה רגולטורית על היקף הייצור באתר מסוים - למעט מגבלת התשתית של חברת החשמל .  החלטה זו תאפשר ליזמים להקים מספר מתקני ייצור חשמל בהיקף כולל של 12-8 מגה ואט .  הקמת המתקנים תהיה כרוכה ברישיון ובהוכחת עמידה בתנאי סף ,  בהן :  הוכחת זיקה לקרקע  ( שמונה דונמים לכל הפחות לכל מגה וואט מותקן )  ,  הוכחת הון עצמי  ( 20% מן העלות )  ,  ניסיון בתחום ,  חיבור לרשת החשמל וערבות בנקאית של עד 5% .  הרישיון יינתן ל-42 חודשים ,  והאישור התעריפי המותנה יוגבל ל-90 יום בלבד כדי להגיע לסגירה פיננסית.סגן יו"ר הרשות ,  ד"ר אילן סולימאן ,  אמר כי  " הרשות תנקוט משנה זהירות במתן האישורים התעריפיים המותנים מאחר ומדובר בהסדרה לכמות מוגדרת ובמתווה תעריפים יורד ",  וציין כי אי הגעה לסגירה פיננסית תוביל לביטול אישור התעריף המותנה ולפקיעת הרישיון.פרסום ההסדרה מפנה כעת את המבט כלפי החסמים הסטאטוטוריים ,  שאמורים להידון בשבוע הבא במועצה הארצית לתכנון ולבניה .  מנכ"ל ערבה פאוור ,  ג'ו כהן ,  אמר היום : " אנו תקווה ששר הפנים והמועצה הארצית לתכנון ובניה ,  שמתכנסת בשבוע הבא ,  יובילו את השינוי בדרך להפיכת ישראל למקום שמעודד ייצור חשמל באנרגיה סולארית ". בתוך כך ,  דנה אתמול מליאת רשות החשמל בחריגות ממכסת ההתקנות המסחריות על גגות מבנים .  המליאה אישרה כי בקשות שכללו את המסמכים הרלבנטיים  ( היתר בנייה ומספר הזמנה מטעם חברת החשמל )  ,  והוגשו עד יום הודעת חברת החשמל על מיצוי המכסה  ( 14 בדצמבר )  - יזכו אף הם לתמריצים שהובטחו  ( 1.97 שקל לקווט"ש )  .  זאת ,  ככל הנראה ,  תוך הרחבת המכסה שאושרה  ( 35 מגה וואט )   ולא על-חשבון המכסה הבאה  ( לכשתאושר )  .  כפי שפורסם השבוע ב-themarker ,  המדובר בבקשות בהיקף 11 מגה ואט .  זאת ,  כאשר בפני חברת החשמל בקשות נוספות בהיקף כולל של כ-4.5 מגה ואט ,  שאינן עומדות לכאורה בתנאי הסף .
 
אושרו התמריצים לתחנות כוח סולריות - 10 היזמים הראשונים יזכו לתעריף של 1.49 שקלים לקווט"ש
על פי התוכנית יירד בכל שנה התעריף ב-5% עד 2014 ;  התמריץ יוגבל למכסה של עד 300 מגה ואט

