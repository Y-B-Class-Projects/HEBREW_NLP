דו"חות תנועה באירופה :  מי שיש לו יותר - ישלם יותר
הקנס המקסימלי בגרמניה :  16 מיליון דולר ;  בשווייץ רשאיות הרשויות להטיל קנס של עד מיליון דולר
מדינות אירופה ,  המתמודדות עם גירעונות תקציביים עצומים ,  מצאו מקור הכנסה נוסף ודרך לקדם בטיחות בכבישי היבשת :  קנסות עצומים שנועדו להרתיע עברייני תנועה עשירים ,  הנוהגים להתעלם מדו"חות תנועה רגילים - כך דיווחה סוכנות הידיעות אי-פי.בגרמניה ,  צרפת ,  אוסטריה ומדינות סקנדינביה הוענקו לאחרונה דו"חות תנועה המבוססים על הכנסותיו של העבריין .  בשווייץ הוטל בנובמבר דו"ח בסך 203 אלף יורו  ( 290 אלף דולר )  על מיליונר שנסע במהירות מופרזת בפרארי שלו .  בגרמניה הורחב הקנס המקסימלי שיכולות הרשויות לחלק ל-16 מיליון דולר ,  לעומת מיליון דולר בשווייץ .  בפינלנד חולק דו"ח תנועה בסך 170 אלף יורו כבר ב-2004.נהגים עשירים זכו לקנסות קלים בלבד ונטו להתעלם מהם ,  עד שהבוחרים בשווייץ אישרו ב-2007 חוק המאפשר לשופטים להטיל קנסות שמבוססים על הכנסותיו של העבריין - בכל הנוגע לעבירות קלות ,  כמו מהירות מופרזת ונהיגה בשכרות .  לפני כן ,  השופטים היו צריכים להעניק קנסות קטנים בסכומים קבועים מראש ,  או מספר ימי מאסר ,  לרוב על תנאי.בנובמבר האחרון הטיל בית המשפט בשווייץ את אחד מקנסות התנועה הגבוהים אי פעם - בסך 290 אלף דולר - על מיליונר שנהג במהירות מופרזת בקנטון סנט גאלן .  הנאשם ,  שזוהה בתקשורת רק כ"רונלד ס ."  ,  תואר על ידי השופטים כ"בריון בכביש "  בעל עבר של עבירות תנועה דומות .  עוד לפני כן ,  הוא נהג בכפר קטן במהירות של 97 קמ"ש - כמעט פי שתיים מהמהירות המותרת.בשנה שעברה ,  בית משפט בשווייץ הטיל על ששה תיירים מהונג קונג קנסות בסך 95 אלף פרנקים לכל אחד ,  לאחר שנהגו במכוניות פרארי ,  למבורגיני ואסטון מרטין במהירות של עד 229 קמ"ש ברחבי המדינה .  נהג צרפתי זכה לקנס בסך 70 אלף פרנק ,  לאחר שנתפס כשהוא נוהג במהירות של 243 קמ"ש .
 
דו"חות תנועה באירופה :  מי שיש לו יותר - ישלם יותר
הקנס המקסימלי בגרמניה :  16 מיליון דולר ;  בשווייץ רשאיות הרשויות להטיל קנס של עד מיליון דולר

