נפלה לבור - ותפוצה ב-275 אלף שקל
עיריית ראשון לציון תפצה את האישה שנפלה לבור שהיה פעור בכביש .  בנוסף ,  תשלם העירייה לעורך דינה שכר טרחה בסך של 56 אלף שקל
עיריית ראשון לציון תפצה אישה שנפלה לבור שהיה פעור בכביש ב-275 אלף שקל .  בנוסף העירייה תשלם לעורך דינה שכר טרחה בסך 56 אלף שקל .  בסך הכל תשלם העירייה בשל התביעה 331 אלף שקלים .  כך עולה מהסדר פשרה שקיבל באחרונה תוקף של פסק דין בבית משפט השלום בתל אביב .
 התובעת ,  תושבת ראשון לציון בת 47 ,  הגיעה לפני שבע שנים לרחוב שקט בשכונת נווה זאב בראשון לציון כדי לבקר את חברתה .  לאחר שיצאה ממכוניתה וצעדה כשהיא נושאת את בנה הפעוט נתקלה בבור בכביש שנוצר כפי הנראה במהלך עבודות ניקוז .  כתוצאה מכך התעקמה רגלה והתובעת נפלה ארצה על רגליה .  התובעת ציינה ,  באמצעות עו"ד יוני וינדר ,  כי כתוצאה מהנפילה נגרמו לה שבר חמור בברך ימין ושבר נוסף בכף הרגל השמאלית .
 האישה עברה ניתוח שארך חמש שעות ,  שוחררה לביתה לאחר ארבעה ימים והצטוותה לנוח חודש .  לדבריה היא התניידה במשך שמונה חודשים באמצעות כסא גלגלים ולאחר מכן סבלה מכאבים עזים בכל פעולת הליכה .
 שנה לאחר הנפילה נותחה האישה פעם נוספת והותקנה לה טבעת מתכת סביב פיקת הברך .  לגרסתה היא נותרה מוגבלת מאוד בפעולת הרגל וסובלת מכאבים עזים בימים קרים .  מומחה מטעם בית המשפט קבע כי לאישה נגרמה נכות בשיעור של 15% .
 
נפלה לבור - ותפוצה ב-275 אלף שקל
עיריית ראשון לציון תפצה את האישה שנפלה לבור שהיה פעור בכביש .  בנוסף ,  תשלם העירייה לעורך דינה שכר טרחה בסך של 56 אלף שקל

