נמלי התעופה של ניו יורק נפתחו לטיסות ,  אך העיר צפויה להמשיך לסבול משיבושים עקב השלג
סופת השלג שפקדה את צפון מזרח ארה"ב היתה החמורה זה יותר מ-60 שנה ;  עיכובים בטיסות מישראל לארה"ב וממנה
מאת :  זוהר בלומנקרנץ'תושבי העיר ניו יורק צפויים לסבול גם היום משיבושים בתחבורה הציבורית ,  בעקבות סופת השלג החמורה זה יותר מ-60 שנה והרוחות העזות ,  אשר מקשות על פינוי הכבישים .  עם זאת ,  נמלי התעופה קנדי ולה גווארדיה בניו יורק וליברטי בניוארק נפתחו אתמול בלילה לטיסות יוצאות ,  לאחר שיותר מ-6,000 טיסות בוטלו ביומיים האחרונים.על אף ששדות התעופה במזרח היבשת נפתחו מחדש היום  ( ג' )  לתנועת מטוסים ,  לאחר שהיו סגורים ביממה האחרונה נרשמו עיכובים בתעבורה האווירית מישראל לארה"ב וממנה .  כמו כן יש עדיין שיבושים בתעופה מישראל לאירופה וממנה ,  בגלל מזג האוויר .  טיסת אל על שהמריאה אתמול לרוסיה ,  נאלצה לשוב ממוסקווה ולנחות חזרה בנתב"ג ,  בגלל השלג .  טיסת איירופלוט בוטלה אתמול.טיסת אל על שהיתה שלשום  ( א' )  בדרכה לניו-יורק ונאלצה לנחות בטורונטו ,  קנדה ,  שבה והמריאה היום לארה"ב .  טיסה נוספת של אל על מספר 002 שנוסעיה המתינו אתמול כ-7 שעות במטוס על המסלול בשדה התעופה קנדי בניו-יורק ,  צפויה לנחות באיחור היום  ( ג' )  בשעה 16.37 בנתב"ג .  עוד טיסה של חברת אל על מארה"ב ,  מספר 008 מתוכננת אף היא לנחות היום  ( ג' )  ב-18.30 בנתב"ג.הסופה הגיעה לניו יורק יום לאחר חג המולדחברת התחבורה הציבורית ניו ג'רזי טרנזיט ,  אשר מובילה כ-170 אלף נוסעים מניו יורק ואליה מדי יום ,  הודיעה לנוסעים כי עליהם לצפות לעיכובים בשל תנאי הדרך הקשים .  חברת הרכבות אמטראק הודיעה כי קווי הרכבת בין בוסטון ,  וושינגטון וניו יורק ,  ישובו לפעול לאחר שאתמול הושבתו.יותר מ-30 ס"מ של שלג ירדו בצפון מזרח ארה"ב אתמול ,  וכמה אזורים בניו ג'רזי זכו לשלג בגובה של 76 ס"מ ,  על פי תחזית החזאית המסחרית accuweather.הסופה הגיעה לניו יורק יום לאחר חג המולד ,  אחד מחמשת ימי הקניות העמוסים בשנה .  הקמעונאיות עשויות להתאושש בתוך שבועיים מאובדן המכירות ,  העריך מרשל כהן ,  אנליסט בכיר לתעשיית הקמעונות בחברת המחקר npd.העיר ניו יורק ,  אשר ניצבת בפני גירעון של 2.5 מיליארד דולר בתקציב בסך 65 מיליארד דולר הצפוי לשנה הבאה ,  תיפגע יותר מאובדן הפעילות הכלכלית מאשר מעלויות פינוי השלג ,  אמר ראש עיריית ניו יורק ,  מייקל בלומברג ,  במסיבת עיתונאים שכינס בבניין העירייה .  כמות השלג שנפל היתה החמישית בהיקפה בתולדות העיר ,  לדברי נציב התברואה של ניו יורק ,  ג'ון דוהרטי .
 
נמלי התעופה של ניו יורק נפתחו לטיסות ,  אך העיר צפויה להמשיך לסבול משיבושים עקב השלג
סופת השלג שפקדה את צפון מזרח ארה"ב היתה החמורה זה יותר מ-60 שנה ;  עיכובים בטיסות מישראל לארה"ב וממנה

