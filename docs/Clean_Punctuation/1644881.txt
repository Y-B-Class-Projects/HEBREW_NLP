המדד המשולב לינואר - עלייה של 0.2% ;  בנק ישראל :  בלימת מדד יצוא הסחורות מיתן העלייה
זהו החודש העשירי ברציפות בו עולה המדד המשולב הבוחן את תנועתו ומצבו של המשק הישראלי
המדד המשולב למצב המשק בחודש ינואר עלה ב-0.2% .  כך נמסר מבנק ישראל .  העלייה במדד ,  בהמשך לעליה בו בחודשים האחרונים ,  מצביעה על המשך ההתאוששות בפעילות הכלכלית של המשק .  העלייה במדד התרחשה הודות לעלייה במדד הייצור התעשייתי ובמדד הפדיון של המסחר והשירותים .  עלייה זו מותנה על ידי בלימה של מדד יצוא הסחורות ומדד יבוא מוצרי הצריכה .. המדד המשולב שמפיק בנק ישראל הוא ניסיון לאמוד ולמדוד את תנועתו ומצבו של המשק .  מאחר ו"המצב במשק "  הוא מונח מופשט ,  משתמש בנק ישראל בכמה אינדיקטורים שונים במטרה ללמוד על התמונה הכוללת .  מדובר במדדים כמו יצור ,  שוק העבודה ,  תצרוכת מקומית ועוד .  כל הנתונים מנוכי עונתיות .  מרבית המדדים מבוססים על נתוני הלשכה המרכזית לסטטיסטיקה והם עשויים להתעדכן בדיעבד שכן הלשכה עצמה מעדכנת את הנתונים שהיא מפיקה ברגע שמתקבל מידע חדש .  אשר להתפתחות רכיבי המדד :  מדד הייצור התעשייתי עלה בדצמבר בשיעור של 1.2% ,  לאחר ירידה של 1.3% בנובמבר .  מדד הפדיון של המסחר והשירותים עלה בדצמבר בשיעור של 0.6% ,  לאחר עליה של 0.2% בנובמבר .  מדד יצוא השירותים עלה בינואר בשיעור של 8.2% לאחר ירידה קלה בדצמבר .  מדד יצוא הסחורות לא השתנה בינואר ,  לאחר עלייה של 7.4% בדצמבר .  מדד יבוא מוצרי צריכה עלה בשיעור קל של 0.2% ,  בהמשך לעליה של 2.9% בדצמבר .  מדד יבוא תשומות לייצור עלה בינואר בשיעור של 5.8% ,  בהמשך לעליה של 1.5% בדצמבר .
 
המדד המשולב לינואר - עלייה של 0.2% ;  בנק ישראל :  בלימת מדד יצוא הסחורות מיתן העלייה
זהו החודש העשירי ברציפות בו עולה המדד המשולב הבוחן את תנועתו ומצבו של המשק הישראלי

