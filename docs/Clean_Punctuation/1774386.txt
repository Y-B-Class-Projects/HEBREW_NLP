שביתה ברשויות מיום א'  - " הגדולה ביותר אי פעם "
 מרכז השלטון המקומי מתכוון לממש את איומיו ולפתוח מיום ראשון בשביתה בלתי מוגבלת בזמן .  בין היתר ,  לא תיאסף אשפה ולא יינתנו שירותי רווחה .  ירושלים וחיפה הודיעו כי לא יצטרפו
מרכז השלטון המקומי הודיע הערב  ( חמישי )  על שביתה כללית ללא הגבלת זמן החל מיום ראשון הקרוב .  במסגרת השביתה לא תיאסף אשפה ,  לא תתקיים קבלת קהל ברשויות ,  לא יינתן מענה טלפוני ,  ולא יטופלו מקרים במחלקות הרווחה .  במוסדות החינוך תחול השביתה על מורי בתי הספר העל יסודיים ,  שרתים ,  מאבטחים ,  נהגי הסעות ,  ומלווים לתלמידים .  מהשלטון המקומי נמסר כי האחריות להפעלת מערכת החינוך עוברת למשרד החינוך .  עיריות ירושלים וחיפה הודיע כי לא יצטרפו לשביתה .
 יו"ר מרכז השלטון המקומי שלמה בוחבוט אמר בעקבות ההודעה כי  " זו השביתה הגדולה ביותר שהייתה אי פעם בישראל .  אנו נחושים להשיג עבור תושבינו את המגיע להם בדין ,  לקבל את השירותים שאנו כשלטון מקומי מחויבים להם ,  וכן לאפשר לעובדי הרשויות המקומיות לקבל את שקיבלו עובדי המגזר הציבורי בישראל ".  
עוד נמסר ממרכז השלטון המקומי כי  " השביתה היא על רקע קיצוץ בתקציבי החינוך והשירות לתושב וכן על רקע התייקרות מחירי המים  . " עד כה טרם נענתה ממשלת ישראל ולו לסעיף אחד מסעיפי דרישות השלטון המקומי ,  בגינן יצאנו למאבק ,  ובראשן תקציב 2011-2012 ונושא המים ",  נמסר ממטה המאבק .
 שמוליק ריפמן ,  יו"ר המועצות האזוריות ,  הודיע שיקיים לימודים כסדרם ,  חרף השביתה .  לדבריו , " אין צורך לשבות על גבם של תלמידים ומורים .  מוסדות החינוך אצלנו יפעלו כסדרם ". 
ממשרד החינוך נמסר כי  " הלימודים ביום ראשון יתקיימו כסדרם  .  המשרד קורא לתלמידים ולמורים להגיע לבתי הספר .  המשרד יפעל כמיטב יכולתו לקיים את הלימודים כסדרם ". 

שביתה ברשויות מיום א'  - " הגדולה ביותר אי פעם "
 מרכז השלטון המקומי מתכוון לממש את איומיו ולפתוח מיום ראשון בשביתה בלתי מוגבלת בזמן .  בין היתר ,  לא תיאסף אשפה ולא יינתנו שירותי רווחה .  ירושלים וחיפה הודיעו כי לא יצטרפו

