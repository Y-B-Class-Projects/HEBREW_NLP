קבוצת הארץ מכרה את אחזקותיה בוואלה ! 
תקבל 88.8 מיליון שקל במסגרת העסקה עם קרן סקיי של צבי יוכמן וניר דגן .  כיום מחזיקה הקבוצה כ-32.7% ממניות פורטל האינטרנט .  העסקה התבצעה לפי מחיר מניה של 6 שקלים
קבוצת הארץ מכרה את מלוא אחזקותיה בפורטל האינטרנט וואלה !  לקרן הפריווט אקוויטי סקיי של צבי יוכמן וניר דגן .  על פי הדיווח לבורסה ,  העסקה התבצעה לפי מחיר מניה של 6 שקל לוואלה .  בתום יום חמישי נסחרה מניית וואלה במחיר של 6.53 שקל .  
אמנם שוקן מוכר את המניות המעניקות לו שליטה משותפת עם בזק בינלאומי ווואלה ,  אך העסקה אינה משקפת פרמיית שליטה ונעשית במחיר שהוא נמוך ב-8% ממחיר השוק .  עם זאת ,  ניתן ליחס את מחיר העסקה לעובדה שהמו"מ בין הצדדים נמשך תקופה ארוכה בשל ההליכים המשפטיים ,  שכן ההערכות הן כי המחיר נקבע בעבר ,  עוד לפני שהמניה עלתה לרמתה הנוכחית .  
קבוצת הארץ צפויה לקבל עבור מניותיה כ-88.8 מיליון שקל .  כיום מחזיקה הקבוצה ,  בראשה עומד עמוס שוקן ,  כ-32.7% ממניות הפורטל .  עוד נמסר כי ההסכם כפוף לקיומם של תנאים מתלים ,  מימוש זכות הסירוב הראשון וזכות ההצטרפות של בזק בינלאומי ואישורים מהממונה על ההגבלים העסקיים ,  מוסדות וצדדים שלישיים .  
מו"ל  " הארץ "  עמוס שוקן אמר :  וואלה היא חברה נהדרת עם הנהלה מעולה ,  והיינו שותפים בבנייתה במשך עשר שנים ,  עם תוצאות מצוינות ,  אבל בשלב מסוים הבנו שהיא לא תהיה מרכיב בקבוצת  " הארץ ",  אלא אחזקה פיננסית בלבד .  ההבנה הזאת הובילה להחלטת המכירה .  מבחינה פיננסית ,  תמורת המכירה תחזק מאוד את 'הארץ' ".  
המשא ומתן בין שוקן וקרן סקיי חודש באחרונה בעקבות החלטת בוררות ,  אשר קבעה כי קבוצת הארץ תוכל למכור את אחזקותיה בוואלה ללא צורך באישור השותפה ,  בזק בינלאומי .  לצד סקיי התמודדו על העסקה גם טייגר הולדינגס ,  ובעבר הוזכר גם שמה של קרן שמרוק כמתעניינת בעסקה .  
לפני כחודש קבע השופט בדימוס ד"ר אליהו וינוגרד ,  כי  " 'הארץ' רשאית למכור את מניותיה ,  ללא צורך באישור מטעם בזק ".  וינוגרד מונה לבורר על ידי שני הצדדים ,  לאחר שבזק בינלאומי הגישה ביוני 2009 בקשה לבית המשפט למתן צו מניעה האוסר על  " הארץ "  לנהל משא ומתן או לקבל הצעות למכירת המניות .  
בין שתי השותפות הסכם שליטה ,  הכולל זכות סירוב וזכות הצטרפות בעת פירוק השותפות .  בזק בינלאומי פירשה הסכם זה לחומרה ודרשה לאשר כל שותף חדש שייכנס בנעלי  " הארץ ".  כאמור ,  וינוגרד החליט כי לבזק בינלאומי אין זכות שכזו .  
מאז שהוגשה התביעה של בזק בינלאומי ,  עלתה מניית וואלה בשיעור של כ-20% .  לכן ,  ייתכן שהעיכוב בעסקה שיחק לידיו של המוכר .  הערכות הן כי שוקן ישתמש בתקבולי העסקה על מנת להקטין את היקף החוב של קבוצת הארץ .  
ב-2008 החלה וואלה לחלק דיווידנד לבעלי המניות שלה .  באותה שנה חילקה החברה 30 מיליון שקל ,  ובשלושת הרבעונים הראשונים של 2009 חילקה 15 מיליון שקל נוספים .  וואלה מייצרת תזרים מזומנים בקצב שנתי של מעל 30 מיליון שקל .  
קרן סקיי ,  שהיא קרן השקעות פרטית ,  עשויה להתעניין בחברה בשל זרם דיווידנדים זה .  קרן טייגר הולדינגס ,  המחזיקה גם ב-49% מאתר יד 2 ,  מתעניינת בוואלה גם בשל הערך האסטרטגי עבורה .  הקרן מנהלת כ-2 מיליארד דולר .  

קבוצת הארץ מכרה את אחזקותיה בוואלה ! 
תקבל 88.8 מיליון שקל במסגרת העסקה עם קרן סקיי של צבי יוכמן וניר דגן .  כיום מחזיקה הקבוצה כ-32.7% ממניות פורטל האינטרנט .  העסקה התבצעה לפי מחיר מניה של 6 שקלים

