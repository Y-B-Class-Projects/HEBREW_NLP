מוריניו : " אף אחד לא מכבד את פרארה .  חוץ ממני "
 מאמן אינטר הדיח את יובנטוס מהגביע ואץ להגן על עמיתו : " מגיע לו הרבה יותר כבוד ממה שנותנים לו ".  הנהלת יובה תתכנס שוב
בשבועות האחרונים הפך צ'ירו פרארה לאחד מאנשי הכדורגל המושמצים ביותר באיטליה ואולי אפילו בעולם כולו .  הדחה משפילה מליגת האלופות הפכה לכדור שלג גודל והולך ובשבועות האחרונים הקבוצה לא מפסיקה להפסיד בליגה ואמש  ( חמישי )  איבדה סיכוי לזכות בתואר כלשהו העונה ,  אחרי שהודחה על ידי אינטר מהגביע עם הפסד 2:1 .
 ואולם לא כולם שופכים מי רותחין על מאמן הביאנקונרי ומי שנחלץ להגנתו היה דווקא ז'וזה מוריניו . " אנחנו בני אדם ,  יש לנו משפחות וזה לא יפה לדבר על כל המאמנים שאולי יגיעו ליובנטוס ",  ענה הפורטוגלי כשנשאל על האפשרות שיריבתו אמש תמנה מאמן זמני במקומו של עמיתו , " לפרארה מגיע כבוד .  אם המועדון שלו יחליט לעשות שינוי ,  אנחנו יודעים שזה חלק מהעבודה בה אנחנו עוסקים ,  אבל כל עוד אנחנו יושבים על הספסל מגיע לנו כבוד .  כרגע אף אחד לא מכבד את פרארה ,  אף אחד .  אבל אני מכבד אותו ".  
יש להזכיר שז'וזה - איש גדול - נהג להגן בתדירות גבוהה על רפא בניטז כשהוא אימן בצ'לסי ועמיתו זכה לביקורות בליברפול ,  אך לאחר שהאדומים הצליחו להתחרות בלונדונים  ( בליגת האלופות )  ,  החברות בין הפורטוגלי לספרדי הפכה לסכסוך מתוקשר .  בשעה שהביאנקונרי לא מאיימים על אינטר ,  מוריניו שוב נחלץ לעזרת קולגה .
 ומה ביובה עצמה ?  כרגיל אכזבה .  בימים האחרונים נפגשה הנהלת הקבוצה עם אלברטו זאקרוני וקלאודיו ג'נטילה ושניהם הסכימו לחתום על חוזה עד סיום העונה ,  כשברור שלפחות כרגע יובנטוס רוצה להחתים מאמן בעל רזומה מרשים בקיץ .
 הנשיא ,  ז'אן קלוד בלאן ,  שנחשב למי שתמך בפרארה במשך תקופה ארוכה ,  אמר אמש אחרי ההדחה מהגביע : " אנחנו מאוד מאוכזבים כי נכשלנו בעוד מטרה שהעמדנו לעצמנו בתחילת העונה .  ביום שישי נקבל החלטה ולאחר מכן ניידע את כולם ". 

מוריניו : " אף אחד לא מכבד את פרארה .  חוץ ממני "
 מאמן אינטר הדיח את יובנטוס מהגביע ואץ להגן על עמיתו : " מגיע לו הרבה יותר כבוד ממה שנותנים לו ".  הנהלת יובה תתכנס שוב

