חמאס מאותת למצרים :  רוצים להתפייס
מקורות פלסטינים דיווחו לעיתון היוצא במצרים ,  כי ראש ממשלת חמאס הניה מתכנן להגיע לקהיר ולנחם את משפחתו של החייל שנהרג בעימותים .  מטרת הביקור :  שיקום היחסים הרעועים בין הצדדים
האם חמאס מנסה להתפייס עם מצרים ?  מקורות פלסטינים בכירים מסרו הבוקר  ( שני )  לעיתון מצרי כי ראש ממשלת חמאס ברצועת עזה ,  איסמעיל הניה ,  מתכנן להגיע בימים הקרובים לביקור-בזק פרטי בקהיר על מנת להביע תנחומים על מות החייל המצרי ,  שנהרג ביום רביעי שעבר במהלך עימותים בין אנשי חמאס לבין כוחות הביטחון המצרים בגבול עזה-מצרים .
 לדברי המקורות ,  מטרת הביקור היא לשקם את היחסים הרעועים והמתוחים בין חמאס למצרים שהידרדרו מאד בעקבות המהומות שפרצו ברפיח .  המקורות הוסיפו כי במהלך הביקור צפוי הניה לדון עם הבכירים המצרים בדרכים לפתור מספר סוגיות ,  כגון הפיוס הפנים-פלסטיני ,  עסקת שליט והמצור המוטל על רצועת עזה .  סגנו של הניה ,  זיאד זאזא ,  הכחיש כי מתנהלים מגעים לארגן ביקור להניה במצרים . " לא כל מה שנכתב הוא נכון .  הדיווח הזה חסר בסיס ". 
בימים האחרונים גברה המתיחות בין חמאס למצרים לאחר שהאחרונה החלה בבניית גדר פלדה בגבול עזה-מצרים במטרה למנוע הברחות לתוך הרצועה .  בנוסף לכך מנעה מצרים ממשלחת סיוע בינלאומית להיכנס לרצועה ובכך הצליחה להרגיז את חמאס .  בשל כך ערכו ביום רביעי אלפים מתומכי חמאס הפגנת מחאה נגד מצרים ,  שבמהלכה פרצו עימותים אלימים ונהרג חייל מצרי .
 אמש הוחלט בדיון שנערך בלשכת ראש הממשלה כי מעל מיליארד שקלים יושקעו בבניית שני קטעי גדר גבול עם מצרים למניעת חדירת מסתננים לישראל .  גורמי ביטחון מצריים בצפון סיני אמרו הלילה  ( שני )  כי ישראל לא דיווחה למצרים על כוונתה לבנות גדר לאורך חלקים גדולים מהגבול בין המדינות .  לדברי הגורמים ,  הגדר תישאר פרויקט ישראלי פנימי ומצרים לא תתערב בו  " כל עוד ישראל תבנה אותו על אדמתה בלבד ".  

חמאס מאותת למצרים :  רוצים להתפייס
מקורות פלסטינים דיווחו לעיתון היוצא במצרים ,  כי ראש ממשלת חמאס הניה מתכנן להגיע לקהיר ולנחם את משפחתו של החייל שנהרג בעימותים .  מטרת הביקור :  שיקום היחסים הרעועים בין הצדדים

