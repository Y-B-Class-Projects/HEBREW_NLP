מ-ד' דיק ,  אמנון ועד ז' זקן ,  דני
איך קשור אי במרכז אמריקה לעיצומי הטכנאים ,  מי מנהל באמת את השידור הציבורי וכמה חברים מכהנים כרגע בועד המנהל של רשות השידור ? 
מנכ"ל בזק לשעבר ,  יושב הראש הרשות המיועד מטעם השר המתפטר יולי אדלשטיין  ( ע"ע )  .  בחודש דצמבר האחרון ,  לאחר עיכוב מתמשך באישור המינוי ,  הסיר דיק את מועמדותו לתפקיד .  אחר כך ,  נעתר לבקשת אדלשטיין והסכים  ( שוב )  למינויו לתפקיד .  אולם גם כאן לא הסתיים הסיפור  המינוי טורפד על ידי גורמים פוליטיים והביא להתפטרות אדלשטיין .  מערכת וואלה !  ברנז'ה מקווה בכל זאת כי דיק יקבל את המינוי .  חשבו רק לרגע כמה שמח יהיה בערוץ כשניתן כותרות לאדם עם שם כמו דיק .
 חבילת הערוצים הדיגיטלית שמציעה חמישה ערוצי בסיס בעלות חד פעמית של ממיר מיוחד .  לאחרונה איים מנכ"ל הרשות השנייה להוציא את ערוצים 1 ו-33 של רשות השידור מהחבילה לאחר שהרשות לא שילמה את חלקה בדמי התפעול של המערכת ,  סממן נוסף למצבה הקשה .  הסוגיה נפתרה זמנית והמדינה תממן את שידורי הממירים חודשיים נוספים .
 אי במרכז אמריקה שנפגע ברעידת אדמה קשה .  טכנאי רשות השידור סרבו לשדר את הקולות שהעביר משם כתב קול ישראל רן בנימיני ,  זאת בשל עיצומיהם שהחלו בתגובה לצעדי החירום ברשות  ( ע"ע )  .  במכתב חריף מהאיטי תקף בנימיני את עיצומי הטכנאים הכוחניים כהגדרתו וכינה אותם  " ניצול ציני של האסון ". 
אחד הגורמים במצולע רב הצלעות שמרכיב את המשבר ברשות .  ההסתדרות מייצגת את הטכנאים ועובדי המנהלה ברשות השידור ,  שמאוגדים בלא מעט ועדים אשר לכל אחד אינטרסים משלו .  לפני כשבועיים חתמו יו"ר הרשות עופר עיני ,  מנכ"ל הרשות מוטי שקלאר ונציגי האוצר על ההסכם שמאפשר את יציאתה לדרך של הרפורמה במהרה בימינו .
 המנהלים האמיתיים של השידור הציבורי בישראל - משמרות פיקטיביות ,  משכורות מופקעות ,  איומי הורדת שאלטר והפסקות צהרים בדיוק ברגע שבו האייטם מגיע לשיאו .
 הגוף הבכיר שאחראי על קבלת ההחלטות ברשות ,  מקביל לדירקטוריון בחברה עסקית .  אמור על פי החוק לכלול שבעה חברים ,  בפועל כולל בחודשים האחרונים רק ארבעה .  בשנים האחרונות יכול לקחת לעצמו קרדיט גם על התפקידים הבאים :  עורך ראשי ,  מנהל תכניות ,  אחראי על הפרוגרמינג ושלל תפקידים נוספים שמבוצעים בדרך כלל על ידי אנשי מקצוע .
 עורך ומגיש בקול ישראל ,  יו"ר אגודת העיתונאים בירושלים ,  המנהלת בשם האיגוד הארצי של עיתונאי ישראל את המשא-ומתן ליישום הרפורמה ברשות .  נכנס לקלחת בדיוק ברגע שהתחילה לרתוח .  עקרונות הסכמי השכר החדשים של העיתונאים נחתמו לפני כשבוע במעמד זקן ,  מנכ"ל הרשות מוטי שקלאר ונציגי האוצר בין היתר נקבעו דרגות שכר חדשות וכן אופק קידום לעובדים .
 
מ-ד' דיק ,  אמנון ועד ז' זקן ,  דני
איך קשור אי במרכז אמריקה לעיצומי הטכנאים ,  מי מנהל באמת את השידור הציבורי וכמה חברים מכהנים כרגע בועד המנהל של רשות השידור ? 

