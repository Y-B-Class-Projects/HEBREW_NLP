נטענים בדולרים 
 >  >  חברת בטר פלייס שהוקמה ב-2007 נודעה בתחילה בשם  " מיזם המכונית החשמלית של שי אגסי "  על שם מייסדה ,  אגסי ,  לשעבר סגן נשיא sap .  למעשה ,  מדובר בחברה העוסקת בתשתיות טעינה .  בטר פלייס אינה מייצרת חשמל ולא מכוניות ,  וייחודה הוא בניהול טעינת החשמל של ציי רכב ומערכת החלפת מצברים ,  שתאפשר הארכה של טווח הנסיעה במכונית .  בכוונת בטר פלייס לפרוש נקודות טעינה ברחובות ובחניונים .  המשתמש יקנה את המכונית ויעשה מנוי על האנרגיה .  עם הגיעו לנקודת הטעינה הוא יקליד את משך הזמן שבו הוא עתיד לחנות ,  וקצב הטעינה יהיה בהתאם .  אחד החסרונות המרכזיים של מכונית חשמלית הוא טווח הנסיעה הקצר ,  כ-150 ק"מ לכל היותר .  בטר פלייס מתגברת עליו בעזרת מנגנון להחלפת מצברים .  כשהמצבר עומד להתרוקן ,  הוא יוחלף במצבר חדש וטעון .  החברה תתחיל לפעול בהיקף רחב בישראל ובדנמרק ,  ובהיקף מצומצם יותר ביפן ,  הוואי ,  קליפורניה ואוסטרליה .  המכוניות הראשונות יימסרו בישראל בשלהי 2011 וייועדו בתחילה לציי רכב .  בפברואר תפתח בטר פלייס את מרכז המבקרים שלה בישראל ,  במתחם גלילות .
 
נטענים בדולרים 
nan
