ספרד :  18 לבורשטיין בניצחון פואנלברדה
הישראלי הוליך את קבוצתו ל-64:80 על אוברדוירו .  שרף וסנט פטרסבורג הפתיעו את דינמו מוסקבה ברבע גמר הגביע הרוסי
את העונה שלו בפואנלברדה פתח טל בורשטיין בשקט יחסי .  פציעות ודקות משחק מועטות לא בדיוק סייעו לו להיכנס לעניינים .  אלא שלאחרונה מתחיל להראות הגארד הישראלי כי יש לו עוד הרבה מה לתרום לקבוצה הספרדית ,  והערב  ( שבת )  הוא רשם את אחד ממשחקיו הטובים ביותר בקבוצה ,  כשהוביל את חבריו לניצחון 64:80 על אוברדוירו ,  כשהוא קולע 18 נקודות .  פואנלברדה פתחה מצויין את המשחק כשהיא מוליכה כבר אחרי 10 דקות ב-13 הפרש .  האורחים הצליחו לצמק מעט ,  אבל רבע שלישי גדול של המארחים הובילו אותם ליתרון 20 ,  משם הצליחה אוברדוירו רק לצמק .  בורשטיין כאמור הוליך את קלעי פואנלברדה עם 18 נקודות  ( 5 מ-11 לשלוש )  והוסיף 4 אסיסטים ,  כריס תומאס הוסיף 11 .  לאוברדוירו :  ואסילאידיס 21 .  
למרות שקבוצתו עדיין שוכנת בקרקעית הליגה הרוסית ,  צביקה שרף הוביל את סנט פטרסבורג להישג נאה ברבע גמר הגביע הרוסי .  קבוצתו הצליחה להפתיע עם ניצחון במשחק חוץ צמוד ומותח 73:75 את דינמו מוסקבה וזקוקה לניצחון בגומלין שייערך בעוד שבוע כדי להתברג לשלב ארבע האחרונות ,  הישג נאה במיוחד עבור המאמן הישראלי ,  שקבוצתו רשמה ניצחון ליגה אחד בלבד עד כה ב-11 מחזורים .
 רק 1,500 צופים ראו פתיחה מצוינת של סנט פטרסבורג ,  שסיימה את הרבע הראשון ביתרון 16:21 ,  ובמחצית היא הובילה 36:38 .  ספרטק ניצחה את שני הרבעים האחרים ובזכות דקות טובות לקראת הסיום היא הצליחה להכריע את ההתמודדות ,  כשייבגני קולסניקוב ואיגור משריאקוב קלעו 15 נקודות כל אחד ותרמו לא מעט לניצחון .  19 נקודות של סרגיי ביקוב למפסידים לא הספיקו לדינמו מוסקבה .
 צסק"א מוסקבה ,  מצידה ,  עשתה צעד חשוב בדרך לחצי הגמר וקיבלה מקדמה משמעותית אחרי ניצחון חוץ 61:73 על סמארה .  קאזאן ,  יריבתה הבאה של הפועל ירושלים ביורוקאפ ,  אותה היא תפגוש ב-23 לחודש ,  ניצחה אף היא 79:81 את דינמו מוסקבה איזורי ,  כשטרל ליידי הצטיין עם 19 נקודות ,  ולדימיר ורמינקו קלע 14 .
 ברצלונה המשיכה את המומנטום של הניצחון הגדול שלה על פנאתינייקוס ביורוליג עם ניצחון בליגה ,  הפעם 70:79 נגד אסטודיאנטס .  שחקניו של פאסקוול דרסו את האורחים ברבע הראשון עם ריצת 13:24 ,  אבל אסטודיאנטס הראתה הרבה מלחמה ,  וחזרה עד פיגור 6 במחצית .  האורחים כבר הורידו ל-4 ברבע השלישי ,  אבל זה הכי קרוב שהם הגיעו ,  וברצלונה הגדילה את היתרון עד לסיום .  ג'יאנלוקה באזילה הוליך את קלעי ברצלונה עם 16 נקודות ,  פיט מיקל הוסיף 13 וארזם לורבק סיים עם 12 .  לאסטודיאנטס :  לופטון 20 .  
גם אולימפיאקוס לא עושה קולות של עצירה ,  בטח כשזה מגיע לליגה היוונית ,  והערב היא גברה על קבאלה 73:92 .  התוצאה הגבוהה לא ממש משקפת ,  שכן קבאלה היתה חזק במשחק עד למחצית .  האורחים פיגרו רק ב-4 אחרי 20 דקות ,  אבל אז הגיעה ריצה של 13:22 של האדומים ,  שהבטיחה את הניצחון .  תיאודורוס פאפאלוקאס הוליך את קלעי אולימפיאקוס עם 18 ,  שחורציאניטיס הוסיף 16 ,  ניקולה וויצ'יץ' קלע 13 בעוד יותם הלפרין תורם 10 נקודות ב-17 דקות .  לקבאלה :  מילט פלאסיו 17 .
 גלאטסראיי ממשיכה להתדרדר ,  ואחרי שנחלה שלושה הפסדים בשלב הטופ 16 של היורוקאפ ,  הגיע גם הפסד ביתי בליגה לבאנביט בהארכה .  האורחים פתחו טוב ועלו ליתרון 6 בסיום הרבע הראשון ,  אבל גלאטסראיי הגיבה בריצת 12:25 בשביל להוביל בהארכה .  באנביט חזרה ברבע השלישי ,  כפתה הארכה ,  וניצחה בזמן הנוסף 12:19 .  לאנס ווילימאס וצ'ארלס דייויס הוליכו את קלעי באנביט עם 21 נקודות כל אחד .  לגלאטסראיי :  ראדוסלב ראנצ'יק 30 .  

ספרד :  18 לבורשטיין בניצחון פואנלברדה
הישראלי הוליך את קבוצתו ל-64:80 על אוברדוירו .  שרף וסנט פטרסבורג הפתיעו את דינמו מוסקבה ברבע גמר הגביע הרוסי

