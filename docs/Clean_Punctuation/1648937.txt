צרפת :  הבישופים נגד הקו הישיר לאלוהים
ראשי הכנסייה הקתולית בצרפת זועמים על שירות המאפשר למאמינים להתוודות בטלפון על חטאיהם .  הפונים לקו השירות זוכים לשמוע וידויים של אחרים ותפילות ולבחור אם להתוודות בעצמם
שירות טלפוני בתשלום בצרפת שמאפשר להתוודות על חטאים זכה אתמול  ( שני )  לגינוי של ארגון הבישופים במדינה .  הבישופים טוענים כי הקו לא קיבל את אישור הכנסייה הקתולית במדינה .  לטענתם ,  בעוד שניתן להשתמש בטלפונים כשירות וידויים לנכים או למבוגרים , " עבור הקתולים דרושה נוכחות של כומר לשם התוודות ".   
" לייעוץ לשם וידוי ,  הקישו 1 .  להתוודות ,  הקישו 2 .  להקשיב לוידויים ,  הקישו 3 ",  זוהי הודעת הפתיחה במוקד הטלפוני המיוחד שהוקם למען קתולים המבקשים להתוודות על חטאיהם בתקופת התענית לפני חג הפסחא . " במקרה של חטא חמור  כלומר חטא שניתק אותך מישו מאלוהינו ,  יש לדבר עם כומר ",  מזהיר המוקד ,  בשם  " הקו של האל ",  שגובה 0.34 יורו לדקה .  
סוכנות הידיעות הצרפתית דיווחה מפי מנהלת המוקד כי בשבוע האחרון התקבלו 300 שיחות .  לדבריה , " הרעיון הוא להתוודות על חטאיך ,  במקרים שהם לא חטאים רציניים אלא קטנים ,  ישירות בפני אלוהים ".  
המתקשרים אינם זוכים למענה אנושי אלא מקבלים  " אווירה של קדושה והתבוננות "   מוזיקה ,  תפילות ואפילו וידויים של אנשים אחרים  ויכולים לבחור להתוודות בעצמם .  למרות שהשירות לא נותן מחילה בשל החטאים ,  דבר שרק כומר יכול לעשות ,  מקימת המוקד אמרה שהיא קיבלה איומים בגללו .
 
צרפת :  הבישופים נגד הקו הישיר לאלוהים
ראשי הכנסייה הקתולית בצרפת זועמים על שירות המאפשר למאמינים להתוודות בטלפון על חטאיהם .  הפונים לקו השירות זוכים לשמוע וידויים של אחרים ותפילות ולבחור אם להתוודות בעצמם

