לא הכל טוב בדלאוור
סכסוך משפטי שמתנהל בימים אלה ,  בין שלושה יזמים שהקימו את חברת מדיאנד ,  מהווה תמרור אזהרה לכל יזם ישראלי שנעתר לבקשת המשקיעים האמריקאים לרישום החברה במדינה זו
 >  >  סכסוכים בין יזמים הם מחזה שכיח בסצינת הסטארט-אפים .  אחד הפתרונות לכך הוא הסכמי מייסדים שנערכים בין יזמים המקימים חברה .  אבל הסיפור האישי של יעל לרנר לוי ,  יזמת שנושלה לטענתה מהמיזם שהקימה ,  מלמד שבסופו של דבר כל יזם צריך לסמוך רק על עצמו בכל הקשור לשמירה על זכויותיו בחברה .  סיפורה של לרנר לוי נחשף בכתב תביעה שהוגש לבית המשפט המחוזי בחיפה ב-12 באוקטובר 2009 באמצעות עו"ד רון דרור ממשרד עורכי הדין אדם .  כתב התביעה הוגש נגד עמרי לביא ושלו חוליו ,  צמד יזמים שהיו עד לסכסוך שותפיה של לרנר לוי להקמת חברת מדיאנד  ( mediand )  .  בכתב התביעת טוענת לרנר כי שני שותפיה ניסו לשכנע אותה לוותר על אחזקותיה או לדלל אותן משמעותית ,  וזאת לאחר שהגיעו למסקנה כי הם אינם זקוקים עוד לכישוריה .  כשהדבר לא צלח ,  רקמו השניים לטענתה מהלך להקמת חברה חדשה בארה"ב בשם מדיאנד מרג'ר קורפ ,  ומיזגו אליה את חברת מדיאנד שהוקמה בישראל - שבה היו ללרנר לוי מניות - ובכך רוקנו את המניות שלה מתוכן .  לטענתה ,  לא רק שלא היתה מודעת לתוכניות של לביא וחוליו ,  אלא שהיא נותרה ללא אחזקות בחברה החדשה הממוזגת .  לרנר לוי פנתה לבית המשפט בבקשה להורות על אכיפת הסכם המייסדים ולשמור על זכאותה להחזיק במניותיה בשיעור של שליש במדיאנד מרג'ר ובמושב הדירקטוריון .  סיפור השותפות שעלה על שרטון החל ב-2006 .  לטענת לרנר לוי ,  פנה אליה יובל סוסקינד וסיפר לה שלחבר שלו ,  עמרי לביא ,  יש רעיון למיזם בתחום המדיה שהיא יכולה לסייע לו .  לביא ייסד בעבר את חברת clockwise ומנהל את קבוצת הקהילה הישראלית באתר ebay .  השניים החלו לפתח את הרעיון לסטארט-אפ :  לאפשר לצופים בטלוויזיה לרכוש מוצרים ופריטים מתוכניות משודרות .  בהמשך התפתח הרעיון להקמת אתר אינטרנט שיאפשר קנייה ישירה באמצעות הטלוויזיה .  השם הראשוני שהוצע לפרויקט היה showamba .  באפריל 2007 חתמו לרנר ,  לביא וארז בן-ארי ,  יזם נוסף שהיה אמור לספק את הצד הטכנולוגי בפרויקט ,  על הסכם מייסדים שנועד להסדיר את היחסים בין הצדדים .  במאי 2007 הצטרף למיזם שלו חוליו ,  ובמקביל החליט בן-ארי לעזוב את הפרויקט .  באותו חודש הקימו השלושה - לרנר לוי ,  לביא וחוליו - את חברת מדיאנד שהתאגדה בישראל .  לרנר לוי טוענת כי חתמה על מסמכי ההקמה במשרד עורכי הדין ,  אך לא ניתן לה הסבר רציני לגבי זכויותיה וחובותיה בחברה במקרה של פירוק ומיזוג .  על פי כתב התביעה ,  לרנר לוי טוענת כי הצליחה להשיג השקעות לחברה שהיתה בראשית דרכה ,  בעיקר בזכות כניסתה למסיבה שערך ג'ף פולבר -שבהמשך הובילה להשקעה של 50 אלף דולר מצדו של פולבר .  לרנר לוי מציינת כי בזכות פנייתה לאדי שלו מג'נסיס פרטנרס החברה זכתה להשקעה נוספת של 250 אלף דולר .  אלא שלטענתה ,  בשלב מסוים החליטו לביא וחוליו למדר אותה מכל פעילות בחברה ולדחוק בה להפחית את סך אחזקותיה ומניותיה בחברה משליש ל-5% .  ב-25 במארס 2009 התבשרה לרנר כי הוחלט להדיחה מדירקטוריון החברה .  באפריל 2009 התבשרה כי בוצע מיזוג בין מדיאנד אינק למדיאנד מרג'ר ,  חברה שהוקמה בדלאוור .  במסגרת המיזוג הועברה כל פעילותה העסקית והכלכלית של מדיאנד אינק אל החברה הקולטת .  כמה ימים לאחר מכן קיבלה לרנר הודעה כי אינה משמשת בעלת מניות בחברה מדיאנד אינק בעקבות המיזוג .  כתב ההגנה :  ניסיון לסחיטה לרנר לוי טוענת כי בית המשפט בחיפה אמור לדון בסכסוך בינה לבין היזמים ,  אלא שלביא ושלו טוענים אחרת .  בכתב ההגנה טוענים השניים ,  באמצעות משרד עורכי הדין ארדינסט בן נתן ,  כי יש לסלק את התביעה ,  מכיוון שמדובר בניסיון ציני של לרנר לוי לסחוט אותם על מנת לזכות שלא כדין בתשלום כספי .  לטענתם ,  הסכם יסוד השותפות שנחתם באפריל 2007 התייחס בכלל לפרויקט showamba ,  שכבר נזנח ,  ואינו נוגע למדיאנד .  על כן הסכם המייסדים הישן אינו תקף .  השניים מציינים בכתב ההגנה כי לרנר לוי לא עמדה בהתחייבות שלה להתפטר מעבודות אחרות ולהשקיע את זמנה במדיאנד ,  הפגינה זלזול בפרויקט החדש ונעדרה מפגישות רבות .  לטענתם ,  בשל הסכסוך ,  ובשל העובדה שלא ניתן היה להמשיך לתפקד במסגרת תאגידית באותה העת ,  החליטו השניים ,  בעצת עורכי דין אמריקאים ,  להקים חברה חדשה שתמזג לתוכה את פעילות מדיאנד ולרשום אותה במדינת דלאוור .  כעת מחכים הצדדים להכרעה אם ההליך המשפטי יתקיים בישראל או בארה"ב .  להחלטה משמעות רבה ,  שכן ללרנר לוי אין האמצעים הפיננסיים לנהל מאבק משפטי בארה"ב ובנוסף ,  חוקי דלאוור מאפשרים מיזוג שכזה וחלוקה של מניות לפי רצונם של היזמים .  הסכסוך המשפטי מוכיח כי על יזמים להיות מודעים לא רק לכך שבהקמת סטארט-אפ הם צריכים לקבל ייעוץ משפטי פרטני - עליהם לדעת גם שקשה לנהל מאבק משפטי כשחברת הסטארט-אפ מוקמת בדלאוור .  מאות חברות ישראליות ,  בעידוד משקיעים אמריקאים ,  מקימות חברות בדלאוור בגלל הקלות מס ,  אך כשהעניינים מסתבכים הן אינן מבינות עד כמה הרישום של מיקום החברה הוא מהותי .  גם ההוצאות הכספיות על ניהול שתי חברות גובות מחיר מהיזמים .  לעתים ,  כמו במקרה של פולבר ,  אין ברירה ליזמים אלא להקים חברה בדלאוור .  פולבר ,  כמו משקיעים אחרים ,  מחייב יזמים להקים חברה אמריקאית .  כשליזם יש רק מצגת ורעיון ,  וכל מה שמפריד בינו לבין קבלת השקעה זו ההתחייבות להקים חברה בדלאוור - אז לעתים אין ברירה .  בנוסף ,  מהלך מהסוג שביצעו היזמים של מדיאנד ,  שמאפשר נישול של יזם מהחברה ,  לא תמיד ניתן לביצוע והוא מחייב נסיבות מיוחדות מאוד .
 
לא הכל טוב בדלאוור
סכסוך משפטי שמתנהל בימים אלה ,  בין שלושה יזמים שהקימו את חברת מדיאנד ,  מהווה תמרור אזהרה לכל יזם ישראלי שנעתר לבקשת המשקיעים האמריקאים לרישום החברה במדינה זו

