מוקשים מונעים את תיקון נזקי השיטפונות
השיטפונות העזים שירדו לפני כשבועיים בדרום מקשים על תיקון הנזקים שנגרמו לקווי התשתית והשטחים החקלאיים באזור .  הסיבה :  מוקשים ישנים נשטפו לכל עבר ועלולים לסכן את הציבור
החקלאים בערבה התיכונה ,  ממתינים כבר יותר משבועיים לתיקון נזקים גדולים שנגרמו לקווי החשמל והמים .  השיטפונות העזים שפקדו את דרום הארץ ואת אזור הערבה במיוחד ,  גרמו לפגיעות שכעת יש קושי לתקן אותן ,  בגלל מוקשים רבים שנחשפו באזור .  בחברות התשתית שאמורות לתת מענה לנזקים ,  ממתינים לביצוע העבודה מחשש להפעלת המוקשים .  
המוקשים שהוצבו במקום במהלך המאה הקודמת ,  נשטפו לאזורים שבהם נמצאים קווי התשתית ,  בהם כבישים ,  קווי אספקת מתח גבוה ,  תשתיות תקשורת וטלוויזיה וכדומה . " לא יתכן שהירדנים טיפלו בשדות המוקשים האלה וישראל עדיין לא עשתה זאת ",  טען יושב ראש המועצה האזורית ערבה תיכונה ,  עזרא רבינס .  לדבריו , " ניתן להכניס לשם כלים כבדים כדי לאתר את המוקשים ולהשמיד או לנטרל אותם .  השטחים שבהם נמצאים המוקשים ,  חיוניים לנו גם לעיבוד חקלאי ובמקביל הם משמשים עתודות קרקע להרחבת ההתיישבות של משפחות חדשות בישובים ".  שדות המוקשים באזור הגבול עם ירדן ,  פותחו בשנות ה-60' של המאה הקודמת .
 בשנים שבהן פותחו שדות המוקשים ,  נעשו מאמצים למנוע חדירה של חוליות מחבלים מכיוון ירדן לשטח ישראל .  בגבול הונחו מוקשים רבים ,  בעיקר במקומות שהתבררו כנוחים למעבר החוליות .  מאוחר יותר ,  התרחבה ההתיישבות באזור זה וראשי ההתיישבות קיימו דיונים בנושא עם מערכת הביטחון ,  כדי למפות את השטחים ולהוציא מהם את המוקשים .  תלונות על היעדר קידום תוכנית לפינוי השטחים הועברו מדי פעם למערכת הביטחון ,  בעיקר אחרי שהשיטפונות בנחלי הערבה חשפו מוקשים וסחפו אותם למקומות בהם הם עלולים לסכן בני אדם .  
בשיטפונות האחרונים שפקדו את נחל הערבה ,  נחשפו מוקשים נוספים שחלקם נותרו ליד עמודי חשמל ,  פתחי תעלות וכבישי ביטחון .  צה"ל סגר את הגישה לאזור ובשל כך מתעכבים תיקוני הנזקים .  מבחינת החקלאים מדובר במפח נפש ,  בעיקר מפני שבאזור נמצאים גם קווי המים של שטחי הגידול . " אני מקווה שימצאו מהר את הדרך לאפשר את הגישה לאזורים הפגועים ,  כדי לתקן את הנזקים ,  אחרת ההיקפים המשניים של נזקי השיטפונות יגדלו במידה משמעותית "  אמר רבינס .  
בצה"ל אומרים כי בשנה האחרונה פונו מוקשים משטחים בהיקף של כ-2,400 דונמים של אזורים חקלאיים .  כמו כן נמסר ,  שצה"ל כבר החל לסייע כדי לתת מענה ראשוני לנושא מתוך היכרות הצבא את האחריות המוטלת עליו לביטחון התושבים באזור .  מדובר צה"ל נמסר עוד ,  שהאחריות לתיקון התשתיות עצמן ,  חלה על גורמים אחרים במדינה .
 
מוקשים מונעים את תיקון נזקי השיטפונות
השיטפונות העזים שירדו לפני כשבועיים בדרום מקשים על תיקון הנזקים שנגרמו לקווי התשתית והשטחים החקלאיים באזור .  הסיבה :  מוקשים ישנים נשטפו לכל עבר ועלולים לסכן את הציבור

