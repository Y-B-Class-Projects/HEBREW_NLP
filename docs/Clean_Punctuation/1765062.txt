עשן שחור בשמי חדרה בשל תקלה בחברת החשמל
תושבים המתגוררים בסמוך לתחנת הכוח  " אורות רבין "  כבר היו בטוחים שהשריפה בכרמל מגיעה אליהם ,  אולם בירור גילה :  העשון השחור באוויר מגיע מתחנת הכוח הפחמית
בשעה שחברת חשמל בוחנת את נזקי השריפה בכרמל ,  נפלט אתמול  ( שני )  מן הארובות שבתחנת הכוח אורות רבין ,  עשן שחור .  יוסי אוחיון תושב פרדס חנה סיפר לוואלה !  חדשות : " ראינו ענן שחור שמתקרב אל הישוב ופחדנו .  חשבנו שהשריפה הגיעה לאזור שלנו ". 
חדווה יחזקאלי ,  חברת מועצת העיר לשעבר ומחזיקת תיק איכות הסביבה בעיר במשך שנים ,  סיפרה לוואלה !  חדשות  " זה לא פעם ראשונה שיש תקלות בחברת חשמל .  בחג סוכות האחרון היה תיעוד בוואלה !  חדשות של תקלה וזיהום סביבתי חמור ,  שנגרם מהתחנה .  לאחרונה במהלך טקס של חניכת מפעל להתפלת מים שנחנך סמוך לתחנת הכוח ,  התמלאו האורחים הרבים באבק פחם שמקורו היה שוב בתקלה מהתחנה ". 
בתחנת הכוח  " אורות רבין "  שליד חדרה מופק חשמל מפחם ותושבי האזור ,  במיוחד המתגוררים בשכונת  " חפציבה "  בחדרה מתחת לארובות ,  סובלים מהאפר שנוצר בתוצאה משריפת הפחם .  בשכונה יש אף אחוז גבוה של חולי אסטמה וקוצר נשימה . " לא רק בקרב תושבי שכונת חפציבה ,  אלא בכל העיר יש אחוז גבוה של ילדים ונוער שחולים בקוצר נשימה .  זה אמנם קשה להוכיח ,  אך אין ספק שתחנת הכוח שבסמיכות פוגעת בתושבי השרון הצפוני ,  ביניהם חדרה ",  אמרה יחזקאלי .
 מחברת חשמל אישרו את הדברים ומסרו כי  " בשל תקלה טכנית שאירעה ביחידת ייצור באתר תחנת הכוח 'אורות רבין' נפלט מהארובה אפר פחם בכמויות מזעריות .  פליטה זו נגרמת כתוצאה מהפסקה מידית ופתאומית של יחידת הייצור ,  שבמהלכה נפסקת מערכת סינון האבק ,המשקע האלקטרוסטטי ,  וזאת כחלק מתהליך ההגנה על יחידת הייצור .  יצויין ,  כי כמויות האפר הנפלטות מהארובה הינן מעטות ומשך התקלה מועט אף הוא ועומד על כ-10 דקות לכל היותר .  המשקע האלקטרוסטטי הוחזר לפעולה דקות ספורות לאחר הפסקת פעילותו ,  וזאת על מנת להחזיר את היחידה לפעילות ייצור תקינה .  תקלה זו ,  ככל תקלה אחרת ,  מדווחת לאיגוד ערים חדרה תוך ניתור ובדיקת ערכי הפליטות הנפלטים לאוויר על ידי איגוד ערים וחברת החשמל ". 

עשן שחור בשמי חדרה בשל תקלה בחברת החשמל
תושבים המתגוררים בסמוך לתחנת הכוח  " אורות רבין "  כבר היו בטוחים שהשריפה בכרמל מגיעה אליהם ,  אולם בירור גילה :  העשון השחור באוויר מגיע מתחנת הכוח הפחמית

