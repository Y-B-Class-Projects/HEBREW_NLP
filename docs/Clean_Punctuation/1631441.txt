קדילאק במועדון הפלטיניום
חטיבת היוקרה של ג'נרל מוטורס חושפת את מכונית הפאר הידידותית XTS פלטניום בתקווה לשבש את ההגמוניה הגרמנית
הקליקה של קדילאק מלווה את ה-XTS שלה בדטרויט כמכונית קונספט לכל עניין .  אלא שבאותה מידה אפשר לשמוט את המשתנה ולשייך את האות S או D ,  ולהסיק משם שבעוד שנתיים בערך נקבל מכונית פאר חדשה וטרייה שתירש את מקומן של ה-STS וה-DTS הוותיקות .  הגיע הזמן באמת לחזור למאבק השליטה על כיסם של המפונקים בפלג הפרמיום ,  בפרט מול לקסוס והטכנולוגייה ההיברידית או הגרמניות הפופולריות .  
הפלטניום XTS משדרת שפה מודרנית בארה"ב לטענת בכירי המותג ,  אך ייתכן כי כוונתם למי שטרם חוו את ה-CTS .  מנקודת מבטנו הרחוקה ,  ה-XTS ממשיכה בדיוק באותו הקו הצורני שמאפיין את כל דגמי החברה ללא חידושים מהותיים .  אז מה בכל זאת מסתתר מאחרי החזות ?  בעיקר הצהרות על עתיד שיבוא ב-2012 וימנף את המשפחה במכללים חדשים מבחוץ ומבפנים .  תא הנוסעים ב-XTS עמוס ממשקים ואבזור מפואר ומסורתי ,  עם שימוש נדיב בנורות LED בלוח המחוונים ועמדת נהיגה ובקרה נגישים לשימוש .  קדילאק עוטפת את היושבים באריזת וניל שלובה עור בהיר ,  דיפוני עץ וכל הצעצועים שאפשר לדמיין במכונית ראווה .  
מקור הגאווה של קדילאק ב-XTS ,  נתון כולו למנוע ההיברידי ולמערכת הטעינה .  הבסיס הוא V6 בנזין בנפח של 3.5 ל' המפיק 350 כ"ס בשילוב מנוע עזר חשמלי וסוללות אותן אפשר להטעין בתוך 6 שעות בלבד משקע ביתי סטנדרטי .  התמורה במכניקה היא מכונית פאר 'שקע-תקע' שמתפקדת בצורה כפולה לעומת כלי-רכב אקולוגים בהם יש אופציה לנוע על חשמל בלבד או לחילופין ,  על מנוע בנזין ומנוע חשמלי שמטעין את הסוללות בזמן שזה אינו בשימוש .  נגזרת ה-XTS תעלה לייצור בעוד שנתיים בפס ההרכבה המרכזי באונטריו שבקנדה .
 
קדילאק במועדון הפלטיניום
חטיבת היוקרה של ג'נרל מוטורס חושפת את מכונית הפאר הידידותית XTS פלטניום בתקווה לשבש את ההגמוניה הגרמנית

