לקראת ההצבעה בדואר - וועדת שפניץ מבהירה :  אין זיקה פוליטית בין משה כחלון למועמדו לתפקיד היו"ר
היום צפוי להתכנס דירקטוריון דואר ישראל על מנת להצביע על מועמדות חיים קליין לתפקיד היו"ר
הוועדה לבדיקת מינויים בשירות המדינה בראשות טנה שפניץ ,  מבהירה כי אין זיקה פוליטית בין שר התקשורת משה כחלון לחיים קליין ,  המועמד מטעמו לתפקיד יו"ר חברת דואר ישראל.היום  ( חמישי )  ,  צפוי להתכנס דירקטוריון דואר ישראל על מנת להצביע על מועמדתו של חיים קליין ,  לתפקיד היו"ר .  בעיתוי זה ,  מבהירה הוועדה הממשלתית לבדיקת מינויים כי : " המועמד  ( קליין )  לא הצהיר בשאלון שמילא על זיקה פוליטית ,  ולפיכך נושא זה כלל לא נבדק ".  כוונת הדברים היא שקליין אינו פעיל או חבר בשום מפלגה.ההיכרות של קליין עם כחלון החלה כאשר קליין היה מנכ"ל למשרד פנים ,  וכחלון כיהן כעוזר השר דאז ,  עוזי לנדאו .  קליין הוגש לשפניץ באופן רשמי רק פעם אחת לתפקיד דירקטור בדואר  מינוי שאושר .  יתכן ומינוי קליין לתפקיד היו"ר כבר נבדק אצל שפניץ באופן לא רשמי בהליך מקדים ,  שמכונה גם פרה-רולינג ,  אך במידה וקליין יבחר על ידי הדירקטוריון לכהן כיו"ר ,  וועדת שפניץ תצטרך אשר את המינוי.חיים קליין הינו דירקטור במועצת הנפט ,  בחברת תעבורה פרויקטים מיוחדים ובמנופים פיננסים לישראל של ג'קי בן זקן .  מסיבה זו מנוע קליין מלעסוק בענייני נדל"ן בחברת הדואר .  משרד התקשורת לא מצליח למנות יו"ר לחברת הדואר מאז דצמבר 2007 ,  אז עזב אותה קוקי אדרי .
 
לקראת ההצבעה בדואר - וועדת שפניץ מבהירה :  אין זיקה פוליטית בין משה כחלון למועמדו לתפקיד היו"ר
היום צפוי להתכנס דירקטוריון דואר ישראל על מנת להצביע על מועמדות חיים קליין לתפקיד היו"ר

