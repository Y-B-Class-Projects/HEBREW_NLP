צחי סולטן ינסה לגייס 20 מ' ש' לשותפות מודיעין שבשליטתו
חברת החיתום של סולטן ,  כלל חיתום ,  תוביל את הגיוס ,  שיאפשר למודיעין לצאת מרשימת השימור בבורסה ולעמוד בתנאי העסקות האחרונות שחתמה לרכישת רישיונות קידוח
 >  >  מניות חברות חיפושי הגז והנפט היו הטרנד החם של 2009 ,  עם עליות של מאות אחוזים בשוויין ;  על פי הערכות אנליסטים ,  הטרנד יימשך גם ב-2010 .  על רקע ההערכות פירסמה חברת חיפושי הגז והנפט מודיעין שבשליטת צחי סולטן בשבוע שעבר תשקיף מדף לקראת גיוס הון ביחידות השתתפות ובכתבי אופציות .  על פי הערכות ,  היקף הגיוס ינוע בטווח של 10-20 מיליון שקל .  הגיוס נועד לאפשר לחברה לעמוד בתנאים המתלים שנקבעו בעסקות האחרונות לרכישת רישיונות קידוח שעליהן חתמה ובהוצאות עתידיות הקשורות לפעילותה ,  וכן לצאת מרשימת השימור של הבורסה .  בשל השתייכותה לרשימת השימור ,  על מודיעין לבצע את הגיוס עד סוף ינואר .  את הגיוס תוביל חברת החיתום של סולטן ,  כלל חיתום ,  וזאת לאחר שהדבר אושר באסיפת בעלי יחידות ההשתתפות .  מודיעין היא שותפות נפט לא פעילה הנמצאת ברשימת השימור בגלל גירעון של 3 מיליון שקל בהון העצמי ,  לעומת דרישת המינימום של הבורסה להון עצמי של 4 מיליון שקל .  מודיעין חתמה על רכישת 15% מרישיון צורים בים המלח ב-150 אלף דולר ,  וכן על רכישת 15% מרישיון שרית באשדוד ב-120 אלף דולר .  שותפות נפט בנויה מהשותף המוגבל שיחידות ההשתתפות שלו נסחרות בבורסה ,  ומשותף כללי שהיא חברת הניהול מעליו .  השותף המוגבל במודיעין הוא מודיעין יהש ,  ומעליה נמצאת מודיעין ניהול .  במודיעין ניהול מחזיקה חברת נויה ב-75% .  סולטן רכש 95% מנויה .  סולטן רכש גם 20 מיליון אופציות הניתנות להמרה ל-20 מיליון יחידות השתתפות במודיעין יהש ,  כך שהוא יכול להגיע לאחזקה של כ-5%-10% ממודיעין יהש .  הרעיון שמאחורי מבנה זה של הוא שאם נמצא נפט ,  המדינה מקבלת חלק מההכנסות  ( תשלום הנקרא  " תמלוג על ")  ;  חברת הניהול ,  במקרה זה נויה של סולטן ,  זכאית לקבל חלק מההכנסות ,  וביתרה מתחלקים השותפים בשותפות המוגבלת .
 
צחי סולטן ינסה לגייס 20 מ' ש' לשותפות מודיעין שבשליטתו
חברת החיתום של סולטן ,  כלל חיתום ,  תוביל את הגיוס ,  שיאפשר למודיעין לצאת מרשימת השימור בבורסה ולעמוד בתנאי העסקות האחרונות שחתמה לרכישת רישיונות קידוח

