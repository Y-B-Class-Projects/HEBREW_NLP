העליון :  ישראל פרי לא יקבל משפט חוזר על ההרשעה בשיבוש הליכי משפט
פרי הורשע בגניבה וקבלת דבר במרמה ;  הסתיר במשך שנים את בעלותו ואת שליטתו בחברות ביטוח ואשראי זרות
בית המשפט העליון החליט לדחות את בקשתו של ישראל פרי להורות על קיומו של משפט חוזר בעניינו .  פרי הורשע בעבירות של גניבה ושל קבלת דבר במרמה ,  ונקבע כי הוא הסתיר במשך שנים רבות ,  מתוך מניע של מרמה ,  את בעלותו ואת שליטתו בחברת ביטוח ובחברות אשראי זרות ,  שהעניקו ללקוחותיו של פרי הלוואות לצורך הצטרפותם לתכנית הפנסיה הגרמנית .  בנוסף ,  הורשע פרי בעבירות של הדחה בחקירה ושל שיבוש מהלכי משפט.הבקשה להורות על משפט חוזר נסבה בעיקרה אודות הרשעתו של פרי בעבירות של הדחה בחקירה ושל שיבוש מהלכי משפט .  בפסק הדין המרשיע נקבע שפרי הציע לאדם בשם מרטין הקה ,  שעבד בעבר למענו ,  איש סודו וידע על כך שפרי הוא השולט הבלעדי בחברות הזרות ,  סכום של 3.5 מיליון מרק גרמני ,  פרושים על פני 7 שנים ,  בתמורה למסירת גרסה המתאימה לגרסתו של פרי אם וכאשר ינוהלו נגדו הליכים משפטיים בישראל.פרי סמך את בקשתו למשפט חוזר ,  בין השאר ,  על תצהירים שהוגשו מטעם בתו ומטעם עורך דין גרמני שטיפל בענייניו ,  וכן על תמלילי שיחות שערכה בתו של פרי עם הקה ,  שהוקלטו בסתר על ידה .  פרי טען כי יש בראיות שהביא כדי להוכיח שהקה הודה ששיקר בעדות המפלילה שמסר ,  אולם המשנה לנשיאה השופט אליעזר ריבלין ,  קבע שלא ניתן למצוא בתמלילי השיחות את הדברים המיוחסים להקה ,  אלא להיפך :  למרות שהקה לא ידע שהוא מוקלט על ידי בתו של פרי ולמרות שהשיחה נותבה על ידי הבת באורח מגמתי ,  הקה חזר ואמר כי דיבר אמת ,  דבק בגרסתו כפי שנתקבלה על ידי בית המשפט ואף חזר על עיקריה.בהמשך ביקש פרי לתקן את בקשתו ולהוסיף עילות הנשענות על בדיקה חוזרת שנערכה לקלטות ,  שתיעדו את גביית עדותו של הקה במשטרה בשנת 99' .  פרי טען כי גביית העדות נעשתה אז שלא כדין ,  בניגוד לנהלים ובאופן המעלה חשד ממשי לטוהר ההליך .  ריבלין קבע כי אין בטענות שהעלה פרי כדי לשנות את תוצאת המשפט או כדי לעורר חשש לעיוות דין .  ראשית ,  הודגש כי הקלטות היו בידי פרי לאורך כל ההליך הפלילי ולא הובא הסבר מניח את הדעת מדוע לא נערכה להן הבדיקה היסודית הנדרשת על ידי צוות ההגנה בעת ניהול המשפט ;  עוד נקבע כי הרשעתו של פרי לא נסמכה כלל על עדותו של הקה במשטרה ,  אלא על עדותו בבית המשפט ,  שבמהלכה נחקר חקירה נגדית מקיפה וממצה.לאור כל אלה ,  שוכנע בית המשפט העליון כי אין בעובדות ובראיות שהביא פרי כדי לשנות את תוצאות המשפט לטובתו וכי לא מתעורר חשש כי בהרשעתו נגרם לו עיוות דין .
 
העליון :  ישראל פרי לא יקבל משפט חוזר על ההרשעה בשיבוש הליכי משפט
פרי הורשע בגניבה וקבלת דבר במרמה ;  הסתיר במשך שנים את בעלותו ואת שליטתו בחברות ביטוח ואשראי זרות

