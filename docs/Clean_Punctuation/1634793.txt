מופז :  לבני מגיבה בצורה היסטרית ופחדנית
מספר 2 בקדימה זועם על ציפי לבני ,  בשל סירובה להקדים את הפריימריז לראשות המפלגה .  בשיחות סגורות האשים : " היא פוחדת מדרישתי לדמוקרטיה "
" ציפי לבני פוחדת .  היא מגיבה בצורה היסטרית ופחדנית לדרישה דמוקרטית ".  כך אמר היום  ( חמישי )  בשיחות סגורות מספר 2 בקדימה ,  חבר הכנסת שאול מופז .  דבריו נאמרו על רקע דיווחים ,  לפיהם לבני מסרבת להיענות לדרישתו להקדמת הפריימריז לראשות קדימה .
 בתחילת החודש קרא מופז לקיים פריימריז לראשות המפלגה בתוך שלושה חודשים .  במסגרת תדרוך עיתונאים האשים מופז את לבני בכך שהיא  " גורמת נזק לקדימה ולמדינה "  ואמר כי קדימה  " סובלת ממנגנון שהוא קופסה שחורה ותקנון דרקוני ",  מה שמוביל לדבריו לחוסר יכולת של החברים להשפיע . " אני קורא תיגר באופן דמוקרטי ומבקש שזה יהיה בשלושה החודשים הקרובים "  אמר אז מספר 2 במפלגה . " אני עמדתי במבחן .  אם את תנוצחי ,  אני מצפה שתישארי בקדימה ",  הצהיר .
 בשבוע שעבר אמר מופז בכנס פעילים בקריית מלאכי כי  " התהליך של הפריימריז התחיל ,  הרכבת כבר התחילה לנסוע ואי אפשר לעצור אותה ".  מספר 2 במפלגה גם תקף פעם נוספת את היו"ר לבני . " דיברנו רבות על העובדה שקדימה מייצגת פוליטיקה אחרת .  לא הצלחנו בזה .  אין דמוקרטיה בתנועה הזאת ,  נקודה .  אין שקיפות בתנועה שלנו ,  נקודה .  עלינו להגיע למציאות דמוקרטית ,  לשקיפות מוחלטת ואסור להמשיך להסתתר מאחורי תקנון ומנגנון ,  גם אותם צריך לשנות ולעצב מחדש ",  טען מופז .
 גורמים נוספים בקדימה הביעו באחרונה תמיכה בהקדמת הפריימריז .  כך ,  למשך ,  ח"כ אבי דיכטר כי  " אני מאמין ומקווה שיו"ר מפלגת קדימה ,  ציפי לבני ,  תוביל את קדימה לפריימריז עוד בשנת 2010 "
 
מופז :  לבני מגיבה בצורה היסטרית ופחדנית
מספר 2 בקדימה זועם על ציפי לבני ,  בשל סירובה להקדים את הפריימריז לראשות המפלגה .  בשיחות סגורות האשים : " היא פוחדת מדרישתי לדמוקרטיה "
 
