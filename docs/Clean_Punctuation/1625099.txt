בלי ניצוץ האהבה
אין סיבה לדעות קדומות על שיין - הוא באמת בית קפה מגניב .  אבל מה עושה מי שלא מרגיש מספיק מגניב בשביל לשבת בו ?  
" איזה מבט ממורמר את נותנת לקינואה ".  ככה ,  ממש ככה הוא אמר ,  והליידי גייסה את כל כוחותיה כדי להבליג .  אפשר לומר עליה המון דברים ,  להפליג בתיאורים על האופן המהיר שבו היא מתיידדת עם אנשים - תכונה שבגללה זה שישב בשולחן שלצדנו בכלל הרשה לעצמו לדבר אליה כך - אבל ממורמרת היא לא .  בטח לא כשהיא יושבת לידי .  למעשה ,  בגלל ,  או יותר נכון בזכות ,  חוסר המרמור של הליידי הגענו לשיין .  אחרי הכל ,  היא זו שאמרה לי לזנוח את דעותי הישנות על המקום ולתת לו עוד הזדמנות .  
באמת שניסיתי לא להתמרמר ,  הבטחתי לאמא שלי ,  וגם לעורכת ,  שאשתדל לא לעשות את זה יותר .  שאנער מעלי את התדמית הקלוקלת הזו שיצרתי לעצמי ואפזר לאוויר גרגירים קטנים של תקוות שמחות ,  ובכלל ,  מרמור עושה קמטים .  מובן שהמשכתי להתמרמר כל הדרך לשם - הרי הרגלים לא נוטים להקשיב להחלטות שלנו .  ולא שלא היו לי סיבות טובות לכך :  הדרך היתה ארוכה ,  התיק היה כבד והחורף הזה ממש לא נחמד אלי .  אבל בכל התלונות המוצדקות האלו שלי הליידי נלחמה בהמון סבלנות .  וגם כשהגענו לשם ,  וגיליתי שבחוץ יש רק שני תנורים ושהם מצליחים לחמם רק שני שולחנות  ( שכמובן היו תפוסים )  ,  היא הרגיעה אותי והבטיחה שבקרוב אחד מהם יתפנה .  ואחרי המתנה קצרה זה באמת מה קרה ,  כי כנראה ככה זה כשיש אמונה .  
אני לא יודעת מה יש בשיין שגורם לי להתמרמר עליו כך .  אני זוכרת שכשנפתח חשבתי שזה אחד המקומות המגניבים בעיר .  אחרי כמה ביקורים הבנתי שהשיין באמת מגניב ,  זו אני שלא מספיק מגניבה כדי להרגיש בו בנוח .  בביקור הנוכחי רציתי להאמין שאני מספיק שלמה עם עצמי כדי לא לתת לתחושת האליטיסטיות של המקום לערער אותי .  טעיתי .  אפשר להאשים את יובל שרף המהממת שישבה שם ,  או את מעצב האופנה הידוע ופמלייתו הצקצקנית ,  ואפשר גם להאשים את האווירה של המקום ,  שלא מצליחה לשדר חמימות ביתית אלא כזו של מקום  " נכון "  שמיועד לאנשים ה"נכונים ".  
אבל על דבר אחד אי אפשר להתמרמר בשיין - על האוכל .  לצד הסנגריות  ( 20 שקל )  החמות והקצת יותר מדי מחוזקות שלנו ,  חלקנו סלט עוף בקארי  ( 40 שקל )  עם פלפלים ,  בצל סגול ועגבניות מוקפצים על מצע של חסה ,  ומנה של טמפה  ( פולי סויה מבושלים ומותססים )  וירקות מבושלים בקארי  ( 42 שקל )  ,  שמוגשת בליווי קינואה .  שתי המנות היו טעימות מאוד ,  הרוטב בהן היה בדיוק במידה והן תומחרו בהחלט בהגינות .  לרגע אפילו חששתי שבאמת לא יהיה לי על מה להתמרמר יותר ,  שאאלץ לנסות את העניין הזה שנקרא חיוביות ושאולי אפילו ,  השם ישמור ,  לא תהיה לי ברירה אלא לחייך .  אבל אז ההוא מהשולחן ליד אמר את מה שהוא אמר לליידי ,  ובכך גאל אותי מערב שלם של הנאה .  
כנראה המשפט הקטן הזה שלו הזכיר לי בדיוק למה שיין לא מצליח להשתחל לתוך רשימת בתי הקפה הקבועים שלי .  לכאורה הוא מושלם ,  החל בעיצוב המעניין וכלה בהפוך המצוין של MAURO  ( 11 שקל )  ,  אבל כל הנסים והנפלאות הללו לא עוזרים כשמסביב יש אנשים ממורמרים .
 סקס אפיל :  אם אתם מאלו שמחפשים איזה סער או איזו איילהאנשים :  מקובלים עיצוב :  שיקי ,  אם המילה הזו עדיין לא נאסרה לשימוש שירות :  מלצרית אחת שהיתה מקסימה ומלצרית אחרת שהיתה קצת קרירה הפוך קטן :  11 שקל ליד ההפוך :  אוכל בקונוטציה בריאותית טיפ :  לסובב את הראש בעזרת סנגרייה חורפית גישה לנכים :  כניסה- יש שירותים -אין שורה תחתונה :  לא בית ,  כן קפה שיין .  שלמה המלך 38 .  טל' 5276186 .  פתוח :  א'-ה' 8:45-24:00 ו'-18:00-18:00 -9:45-24:00 .
 
בלי ניצוץ האהבה
אין סיבה לדעות קדומות על שיין - הוא באמת בית קפה מגניב .  אבל מה עושה מי שלא מרגיש מספיק מגניב בשביל לשבת בו ? 

