אפגניסטן :  בקנדהאר אוספים את השברים
תושבי קנדהאר מנסים לחזור לשגרה לאחר שסדרה של פיגועים של הטליבן גרמה למותם של לפחות 35 בני אדם .  הטליבן טוען שהפיגועים הם תגובה לפעילות המתוכננת של כוחות הברית באזור
 ( צילום :  רויטרס ,  עריכת וידאו :  בת גולן ) 
תושבי קנדהאר שבדרום אפגניסטן מנסים לחזור היום  ( ראשון )  לשגרה ,  לאחר שארגון הטליבן הוציא אתמול לפועל סדרה של פיגועים בעיר .  לפחות 35 בני אדם נהרגו מהפיצוצים ,  מתוכם 13 שוטרים ו- 22 אזרחים .  
לדברי גורמי ביטחון ,  הפיגוע הגדול ביותר כוון נגד בית הסוהר בעיר . " הם רצו להעסיק את התושבים בעיר ולפרוץ את בית הסוהר ,  אבל הקנדים עשו עבודה טובה ",  אמר ואלי קרזאי ,  ראש המועצה המחוזית בקנדהאר ואחיו למחצה של הנשיא האפגני חמיד קרזאי .
 דובר מטעם הטליבן אמר לסוכנות הידיעות הצרפתית כי ההתקפות הן תגובה לדבריו של מפקד כוחות ארה"ב ונאט"ו באפגניסטן ,  על כך שקנדהאר תהיה מוקד המאמצים הצבאיים למחוק את הטליבן . " זוהי תשובה לגנרל מק'קריסטל .  זה היה במטרה לחבל במבצע ולהראות שאנו יכולים לתקוף בכל מקום ,  בכל זמן שנרצה ". 

אפגניסטן :  בקנדהאר אוספים את השברים
תושבי קנדהאר מנסים לחזור לשגרה לאחר שסדרה של פיגועים של הטליבן גרמה למותם של לפחות 35 בני אדם .  הטליבן טוען שהפיגועים הם תגובה לפעילות המתוכננת של כוחות הברית באזור

