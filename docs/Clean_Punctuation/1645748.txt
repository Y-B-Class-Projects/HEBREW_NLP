 " משרד התיירות מחמיץ את הפוטנציאל של תל אביב "
 לטענת מנכ"ל התאחדות המלונות בתל אביב ,  המשרד מתייחס לעיר כתת-מותג לצליינים בתוכניותיו .  השנה יוקצו כחצי מיליון שקל לקידום התיירות הגאה לתל אביב
 >  >   " שליש מבתי המלון של ישראל שוכנים ליד החופים ,  ובתוכניות משרד התיירות אין זכר לים התיכון .  זו החמצה של הפוטנציאל התיירותי של תל אביב .  140 מיליון תיירים נופשים לחופי הים התיכון ולישראל מגיעים רק 0.5% מהם ",  כך אמר אתמול מנכ"ל התאחדות המלונות באזור תל אביב ,  אלי זיו ,  במסיבת עיתונאים שעסקה בתוכנית העבודה של עמותת התיירות תל אביב-יפו ל-2010 .  לדבריו ,  משרד התיירות משווק את תל אביב כתת-מותג של התיירות הצליינית .  ממשרד התיירות נמסר בתגובה כי יתרונה המיצובי של ישראל הוא כארץ הקודש שמרכזה בירושלים ,  וזה המיצוב שילווה אותה בשלוש השנים הקרובות . " מיתוג זה בלם את הירידה בתיירות והביא להתאוששות מספטמבר 2009 ",  נמסר מהמשרד .  עם זאת ,  המשרד תומך גם בשיווקה של תל אביב וישתתף בתוכניות העירייה ועמותת תל אביב למיתוגה ולהגברת התיירות אליה . " ב-23 במארס יתקיים דיון עם כל נציגי העיר ,  כולל העמותה ,  חברות תעופה והמלונות וגורמים נוספים שיכולים לסייע בהגברת התיירות הנכנסת לפי המיתוג שנקבע ,  ויוחלט על הרחבת המדיניות בהתאם לעוגנים שיכולים למשוך את התיירים לכאן .  גם נושא החופים ויתרונותיהם יקבל התייחסות ",  מסר דובר שר התיירות סטס מיסז'ניקוב .  ב-2009 נרשמו כ-2 מיליון לינות של תיירים בתל אביב ,  שהכניסו לעיר 1.8 מיליארד שקל - 60% לעסקים בעיר ו-40% למלונות .  מדובר בירידה של 15% לעומת 2008 .  לדברי זיו ,  בעיה נוספת שמונעת מתל אביב להתפתח היא מחסור במלונות עממיים . " כיום ,  מתוך 6,500 חדרים בתל אביב יש רק כ-1,000 חדרים ברמה של שלושה כוכבים ".  לכן ,  לדבריו ,  בחודש הבא יוגשו לוועדה המקומית לבניין ערים תוכניות להקמת עשרה בתי מלון בדירוג של שלושה כוכבים ,  שיוסיפו כ-600 חדרים ,  בתקווה לצמצם את הפער בין המלונות היקרים לעממיים .  לדברי אתי גרגיר ,  מנכ"ל עמותת התיירות תל אביב-יפו ,  שיווק העיר כ"מגרש המשחקים של ישראל "  שימתג אותה גם כעיר של צעירים ,  תיירות גאה ואירועי ספורט ,  אמור להביא לעלייה של 20% במספר התיירים המגיעים לעיר .  חבר מועצת עיריית תל אביב-יפו ומחזיק תיק התיירות ,  יניב ויצמן ,  סיפר שהשנה יוקצו כחצי מיליון שקל לקידום התיירות הגאה לתל אביב מתקציבי משרד התיירות ,  עמותת התיירות והתאחדות המלונות של תל אביב . " התייר הגאה מוציא יותר כסף בחופשות ,  אין לו מגבלות ,  הוא אוהב אתרים עירוניים ונוטה לחזור לאותו יעד לאחר שיצר קשרים בקהילה ",  אמר . " התיירות הגאה משפיעה גם על התיירות הכללית ,  שכן הם מובילי דעה ".  תל אביב מתמודדת גם על אירוח מצעד הגאווה הבינלאומי ב-2012 .  בסוף השבוע של פורים מתוכנן סוף שבוע של קרנבל גאה ,  שמשווק בימים אלה בבריטניה ובגרמניה .

" משרד התיירות מחמיץ את הפוטנציאל של תל אביב "
 לטענת מנכ"ל התאחדות המלונות בתל אביב ,  המשרד מתייחס לעיר כתת-מותג לצליינים בתוכניותיו .  השנה יוקצו כחצי מיליון שקל לקידום התיירות הגאה לתל אביב

