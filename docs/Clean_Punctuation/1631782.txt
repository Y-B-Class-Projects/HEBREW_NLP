שחאטה : " הניצחון על ניגריה הוא רק ההתחלה "
 מאמן נבחרת מצרים לא נח על זרי הדפנה .  זידאן : " הניצחון הזה מגיע לנו ".  מאמן ניגריה ,  שייבו אמודו : " שילמנו על טעויות טפשיות "
 בנבחרת מצרים הצליחו בפעם הראשונה להרים אתמול  ( שלישי )  את הראש אחרי שהחמיצה הזדמנות להעפיל למונדיאל והפסידה במשחקי הפלייאוף לאלג'יריה לפני קצת פחות מחודשיים .  אלופת אפריקה פתחה את האליפות עם ניצחון משכנע 1:3 על ניגריה למרות שהיריבה הובילה בדקה ה-12 משער של צ'ינדו אובסי .  המצרים הפכו את התוצאה אחרי שערים של עימאד מוטאב  ( 34 )  ,  אחמד חסן  ( 54 )  וגדו  ( 87 )  ועשו צעד חשוב במאבק על העלייה מהבית . 
" זה לא היה משחק קל ",  הבהיר שחקנה של בורוסיה דורטמונד ונבחרת מצרים ,  מוחמד זידאן . " לניגריה יש נבחרת מצוינת עם הרבה ניסיון ושחקנים מוכרים .  היינו בפיגור של שער וחזרנו חזק לנצח את המשחק .  לא ויתרנו והניצחון הזה מגיע לנו ". 
מאמן הנבחרת המצרית ,  חסן שחאטה ,  סיכם : " החילופים השתלמו לנו .  הניצחון על ניגריה הוא רק ההתחלה ,  יש לנו עוד דרך ארוכה לעבור ועדיין אנחנו צריכים את האוהדים שלנו ,  המקוריים והמתפללים ". 
הקפטן הניגרי ,  ג'וזף יובו ,  ניסה להסביר את ההפסד : " אם היינו עולים למחצית השנייה כמו שעלינו לראשונה ,  היינו יכולים לנצח את המשחק הקשה הזה .  התחלנו טוב והבקענו שער ,  אבל הם חזרו והשוו .  הם כבשו מוקדם במחצית השנייה והשביתו אותנו ". 
מאמן נבחרת ניגריה ,  שייבו אמודו ,  טוען שהנבחרת שלו שילמה מחיר על טעויות אומללות : " שיחקנו טוב ושלטנו במשחק במיוחד במחצית הראשונה ,  אבל איכשהו עשינו כמה טעויות טפשיות ונענשנו על זה ". 

שחאטה : " הניצחון על ניגריה הוא רק ההתחלה "
 מאמן נבחרת מצרים לא נח על זרי הדפנה .  זידאן : " הניצחון הזה מגיע לנו ".  מאמן ניגריה ,  שייבו אמודו : " שילמנו על טעויות טפשיות "
 
