90 דקות ללויטה בהפסד ואלוויק
השוער הישראלי וקבוצתו ממשיכים להסתבך בתחתית אחרי הפסד 1:0 לפיינורד .  לויטה : " יש לנו עוד הזדמנויות להישאר "
 רק לפני שבועיים חשבו בואלוויק ההולנדית שהנה הם יוצאים לדרך חדשה אחרי הניצחון 1:4 על ספרטה רוטרדאם ,  אך מאז הגיעו שני הפסדים כשהשלישי השלים רצף רע עבור קבוצתו של השוער הישראלי ,  אוהד לויטה ,  שנוצחה 1:0 בבית על ידי פיינורד .  ואלוויק ,  שסוגרת את הטבלה ,  ממשיכה להתרחק מיריבותיה ,  כשווילם 2 תתמודד מחר  ( שישי )  נגד נאק ברדה ותוכל להגדיל את הפער ממנה לשמונה נקודות .
 לויטה שיחק 90 דקות ,  אבל לא הצליח למנוע את שער הניצחון של היריבה ,  שהבקיעה שלוש דקות מתחילת המחצית השנייה .  7,500 צופים ראו את ג'ון דאל תומאסון מבקיע וקובע את תוצאת הסיום .  ביום ראשון תשחק הקבוצה בבית נגד ניימכן באחת ההזדמנויות האחרונות שלה להינצל מירידה ,  כשנותרו לה עוד 13 משחקים לסיום העונה .
" יכולנו לכבוש נגד פיינורד ",  סיכם השוער הישראלי את המשחק . " כמובן שאנחנו מקווים להישאר בליגה .  יש לנו עוד הזדמנויות לעשות את זה .  אני מאמין בסגל ולכולם יש את התשוקה להישאר בליגה .  אנחנו ממשיכים לעבוד קשה וננסה למצוא את הנקודות במשחקים הבאים ". 

90 דקות ללויטה בהפסד ואלוויק
השוער הישראלי וקבוצתו ממשיכים להסתבך בתחתית אחרי הפסד 1:0 לפיינורד .  לויטה : " יש לנו עוד הזדמנויות להישאר "
 
