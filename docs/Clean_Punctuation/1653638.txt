הרגולטורים הגיעו למדיה החברתית 
דיגיטל פטרול
 >  >  אמנם המשווקים עדיין מחפשים את השיטה או השיטות המוכחות להשיג את המטרות השיווקיות שלהם במדיה חברתית ,  אבל בבריטניה ,  אחד השווקים המפותחים והמתקדמים בעולם לפרסום דיגיטלי ,  הרגולטורים כבר נכנסו לתמונה .  האייטם הזה והבאים נבחרו מתוך עשרת האייטמים של  " דיגיטל פטרול ",  הניוזלטר השבועי של themarker למקצועני עולם השיווק והפרסום הדיגיטלי .  1 .  מדיה חברתית :  קודם הגולשים ,  אחר כך המפרסמים - ועכשיו גם הרגולטורים  ( 9/3/10 ,jack marshall ,  clickz )  בעקבות המלצות של אגוד הפרסום הבריטי ,  רשות התקנים הפרסומיים הבריטית  ( asa )  החליטה לעדכן את כללי ההתנהגות שלה כך שיכללו לא רק פרסום בתשלום באינטרנט כי אם גם את כל סוגי התקשורת השיווקית המתקיימים באינטרנט .  כתוצאה ,  הוועדה תוסמך לטפל גם בתלונות הנוגעות לפעילות שיווקית במדיה חברתית .  ככל הידוע ,  זו הפעם הראשונה ,  לפחות בעולם המערבי ,  שבה מושתת רגולציה על פעילות כזו .  2 .  האם רכישת admob על ידי גוגל בסכנה ?   ( todd shields and dina bass ,  bloomberg ,  10/3/10 )  רשויות הפיקוח האמריקאיות ,  שכבר השהו את החלטתן בנוגע לאישור רכישת חברת הפרסום הסלולרי admob ,  ביקשו ממתחרות של גוגל וכן ממפרסמים הצהרות בשבועה .  הצעד הזה עשוי להעיד על הקשיים של רשות הסחר הפדראלית  ( ftc )  באישור העסקה ,  שגוגל השקיעה בה 750 מיליון דולר .  3 .  100 אלף טוויטים בשעה בזמן שידור טקס האוסקר  ( 10/3/10 ,david ward ,  clickz )  היה צפוי אמנם שטוויטר תהיה פלטפורמה חזקה במיוחד לשיתוף מידע בין הצופים בטקס חלוקת פרסי האוסקר ,  שנמשך שלוש שעות ,  אבל ייתכן שלא ציפו למספרים כאלה :  על פי נתונים של חברת מדידת הטראפיק radian6 ,  במשך השידור נשלחו כ-100 אלף טוויטים בשעה בממוצע - כ-40% יותר מכמות הטוויטים שנשלחו בגמר הסופרבול וכ-60% יותר מכמות הטוויטים שנשלחו בזמן טקס חלוקת פרסי הגראמי .  4 .  הבאזז של אפל בעקבות ההודעה על האייפד - גבוה מזה שנבע מהפרסום בטקס האוסקר  ( 8/3/10 ,jay yarow ,  business insider )  הפרסומת לאייפד שאפל שידרה במהלך חלוקת פרסי האוסקר ,  ייצרה לה באזז הגון בטוויטר ,  אך לפי נתוני חברת trendrr ,  העוקבת אחר ביצועי מותגים בטוויטר ,  ההודעה לעיתונות שאפל שיגרה ביום שבו המכשיר הושק - ייצרה באזז חזק אף יותר .  התוצאה מעניינת אך לא מפתיעה במיוחד ,  מכיוון שהסקרנות לקראת ההשקה ,  שהיתה הפעם הראשונה שבה המכשיר הוצג ,  היתה בוודאי גדולה יותר - וגם זכתה ליותר התייחסות במדיה .
 
הרגולטורים הגיעו למדיה החברתית 
דיגיטל פטרול

