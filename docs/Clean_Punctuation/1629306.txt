וואן תוכנה הבטיחה גיוס בסך 48 מיליון שקל ממוסדיים בהנפקת אג"ח בריבית 4.2%
מידרוג העניקה דירוג A2 לסדרה ב' החדשה ;  במכרז מוסדי הוגשו בקשות לרכיש בהיקף של 169 מיליון שקל
חברת וואן תוכנה גייסה אתמול 48 מיליון שקל ממשקיעים מוסדיים באמצעות הנפקת איגרות חוב מסדרה ב' החדשה ,  במסגרת התוכנית לגיוס 60 מיליון שקל .  המוסדיים הגישו בקשות לרכישה בהיקף של 169 מיליון שקל .  הריבית השנתית שתישא איגרת החוב נקבעה במכרז למוסדיים על שיעור של 4.2% ,  והיא תשמש ריבית מקסימלית במכרז למשקיעים ציבוריים .  חברת דירוג האשראי מידרוג אישרה את דירוג a2 עם אופק יציב לסדרה החדשה.טרם פורסם דו"ח הצעת מדף בו פורטו תנאי האיגרת מסדרה ב'  ( כגון הצמדה ,  מועדי התשלומים ושיעבודים )  .  עם זאת ,  משך החיים הממוצע של האיגרת לא יעלה על 5 שנים .  האיגרת מסדרה א' של החברה נסחרת כיום בתשואה שנתית של 3% ומשלמת למחזיקיה את הריבית השנתית בסך 3.95% ,  צמודה למדד ועתידה להיפרע בעוד כ-3.5 שנים.חברת מידרוג מציינת כי האופק היציב לאיגרות חוב של וואן נתמך ביציבות ביכולת ייצור המזומנים ,  שמירה על היקף תזרים המזומנים גם על רקע תנאי שוק שליליים ,  ורמת נזילות טובה הנתמכת ביתרות מזומן .  כמו כן ,  מידרוג מניחה כי חלוקת הדיבידנד תמשיך להיות מתונה .  חברת וואן מציינת כי תמורת ההנפקה צפויה לשמש להרחבת הפעילות הקיימת ,  רכישות ומיזוגים של פעילויות סינרגטיות.חברת וואן טכנולוגיות תוכנה ,  עוסקת במתן שירותי מחשוב ומערכות מידע לחברות גדולות ובינוניות בעיקר בישראל ,  ומציעה ללקוח פתרון כולל בתחום ה-it .  מניות החברה נסחרות בבורסה של תל אביב לפי שווי של כ-112.3 מיליון שקל ונגרעו ממדד יתר 120 בעדכון המדדים האחרון .
 
וואן תוכנה הבטיחה גיוס בסך 48 מיליון שקל ממוסדיים בהנפקת אג"ח בריבית 4.2%
מידרוג העניקה דירוג A2 לסדרה ב' החדשה ;  במכרז מוסדי הוגשו בקשות לרכיש בהיקף של 169 מיליון שקל

