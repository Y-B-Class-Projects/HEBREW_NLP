HOT הגדילה את היקף עסקיה עם דורי מדיה בכ-50%
מהדו"ח השנתי של חברת הכבלים עולה כי ב-2009 שולמו 104 מיליון שקל לחברת התוכן ,  שעל בעליה נמנית תמי מוזס-בורוביץ' ,  אחותו של אחד מבעלי המניות ב-HOT ארנון מוזס
התשלומים של חברת הכבלים hot לחברת התוכן דורי מדיה זינקו ב-2009 ב-53% - כך עולה מדו"ח החברה שפורסם בשבוע שעבר .  
לפי הדו"ח ,  ב-2008 העבירה חברת הכבלים לחברת התוכן 68 מיליון שקל וב-2009 גדל הסכום ל-104 מיליון שקל .  במשך תקופת ההתקשרות בין הצדדים - שלוש שנים עם אפשרות הארכה - אמורה hot לשלם לדורי מדיה סכום של 52.5-67.5 מיליון דולר  ( כ-195-251 מיליון שקל )  .  
מהדו"ח עולה עוד כי דורי מדיה היתה ב-2009 ספקית התוכן הגדולה ביותר של hot והיחידה שזכתה ליותר מ-10% מרכישותיה מספקים .  ב-2009 הגיעו לדורי מדיה 11.4% מכלל רכישות hot מספקים בתחום השידורים ,  לעומת 8.6% בשנה הקודמת .  
גורם בשוק הסרטים אומר כי ב-2008 נעשו קיזוזים על סכומים שדורי היתה חייבת ל-hot ,  וכן כי בעבור כמה חודשים ב-2008 נדחה התשלום לדורי ,  מה ששינה עוד את התמונה לרעת 2008 ובעצם אין הבדל כה גדול בתשלומים בין השנים .  בנוסף ,  טוען המקור ,  כי רוב הסכומים מועברים ישירות לאולפנים הגדולים בארה"ב .  
בין המחזיקים בדורי מדיה נמצאת תמי מוזס-בורוביץ' ,  אחותו של אחד מבעלי המניות ב-hot ,  ארנון מוזס .  ב-2007 זכתה דורי מדיה במכרז להפקת ערוצי הסרטים והסדרות של hot .  כן זכתה להחליף את ערוץ axn שירד מהאוויר בערוץ אחר ,  והיא מפיקה בעבור hot את הערוצים ויוה ו-וויוה פלטינה .  
דו"חותיה של hot מלמדים כי הכנסותיה ל-2009 הסתכמו ב-3.1 מיליארד שקל - עלייה של 6% לעומת 2008 .  הרווח התפעולי השנתי צלל ב-23% והסתכם ב-266 מיליון שקל .  הרווח הנקי של החברה היה 77 מיליון שקל - ירידה שנתית של 19% .  הסיבה לירידה החדה :  ב-2008 נהנתה החברה מהכנסה חד-פעמית של 76 מיליון שקל עקב מחיקת הפרשה לתביעה של אולפני וורנר נגדה .  
מ-hot נמסר בתגובה : " הגידול בהיקף הפעילות מול דורי מדיה ספייק ב-2009 עומד ביחס ישיר לעלייתם של שלושה ערוצים חדשים וערוץ סרטים hd חדש ". 

HOT הגדילה את היקף עסקיה עם דורי מדיה בכ-50%
מהדו"ח השנתי של חברת הכבלים עולה כי ב-2009 שולמו 104 מיליון שקל לחברת התוכן ,  שעל בעליה נמנית תמי מוזס-בורוביץ' ,  אחותו של אחד מבעלי המניות ב-HOT ארנון מוזס

