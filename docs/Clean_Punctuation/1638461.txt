טרי עשוי לוותר על סרט הקפטן בנבחרת אנגליה
הפרשה המביכה בה הסתבך בלם צ'לסי עשויה להביא להחלפתו בתפקיד .  קאפלו עדיין מתלבט בנושא ,  סיטי התייצבה לצד ברידג'
אנגליה עדיין נסערת מכל ספיחי פרשת ג'ון טרי ,  לאחר הפרסומים על הרומן שניהל עם חברתו של ווין ברידג' ,  בעקבותיהם ביקשה אשתו של טרי להתגרש ממנו ,  פרשנים ובעלי דעה מפקפקים ביכולתו של אדם כזה לשמש בתפקיד ייצוגי ויוקרתי כמו קפטן נבחרת אנגליה ,  והתקשורת כבר מדווחת כי מאמן הנבחרת פביו קאפלו עדיין מתלבט לגבי ההחלטה ויחליט אם טרי יישאר בתפקידו רק לפני משחק הידידות מול מצרים בשלישי במארס .  כזכור ,  זו כבר השערורייה השנייה שבה מעורב טרי ,  אחרי הפרסומים על סיורים במתקני האימונים תמורת כסף .
 אתמול חלק משחקני מנצ'סטר סיטי הביעו תמיכה בחברם לקבוצה ווין ברידג' והופיעו עם חולצות שעליהן הכיתוב  " טים ברידג' ",  כשקרלוס טבז חשף אותה במיוחד לעיני המצלמה .  ברידג' עצמו צפוי השבוע להיפגש עם קאפלו כדי לדון עמו בעתידו בנבחרת אנגליה ,  כשההערכה כי הוא לא יסכים להיות עם טרי באותו חדר הלבשה .  ברידג' אמור להיות המחליף של אשלי קול בתפקיד המגן השמאלי .  חלק מהדיווחים טוענים כי טרי עצמו צפוי להיכנע ללחץ התקשורתי ולהודיע כי הוא מוותר על התפקיד .
 הביקורת הציבורית על מעשיו של טרי הגיעה אפילו עד הממשלה ,  ושר הספורט ,  גרי סאטקליף ,  התייחס לפרשה ואמר : " על המגרש טרי הוא שחקן פנטנסטי וקפטן מצוין ,  אבל כדי להיות קפטן נבחרת אנגליה אתה צריך לעמוד באחריות רחבה יותר למדינה שלך ,  וברור שאם ההאשמות הללו יוכחו הן מטילות בספק את יכולתו לשמש בתפקיד ". 
לעומת זאת ,  מאמן צ'לסי קרלו אנצ'לוטי ניסה לתמוך בחניכו ואמר כי  " טרי יישאר הקפטן שלנו ,  השחקנים בטוחים בו וסומכים עליו ,  וזה כבוד גדול עבורי לאמן אותו .  זה הזמן עבורנו לתמוך בו ". 

טרי עשוי לוותר על סרט הקפטן בנבחרת אנגליה
הפרשה המביכה בה הסתבך בלם צ'לסי עשויה להביא להחלפתו בתפקיד .  קאפלו עדיין מתלבט בנושא ,  סיטי התייצבה לצד ברידג'

