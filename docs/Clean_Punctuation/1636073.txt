עמק יזרעאל יהפוך לדיוטי פרי ? 
תושבי עמק יזרעאל נאבקים נגד תכנית ממשלתית להקמת שדה תעופה בינלאומי במגידו .  בעקבות המאבק ,  קיימה המועצה האזורית שימוע בנושא .  האם השדות הפתוחים יהפכו למסלולי המראה ? 
מליאת המועצה האזורית עמק יזרעאל קיימה אמש  ( ראשון )  שימוע ציבורי בנושא הקמת שדה התעופה הבינלאומי השני המיועד להיבנות בעמק .  השימוע התקיים בעקבות המאבק הציבורי העיקש נגד החלטת הממשלה .  את המאבק מוביל מטה פעילים המורכב מראשי ישובים ,  מועצות ,  אישי ציבור ואישים בולטים מעמק יזרעאל .
 בשימוע הוצגה בפני המשתתפים חוות דעת שנעשתה עבור מטה המאבק ,  שבחן את הנזקים הצפויים למרקם החיים של תושבי עמק יזרעאל .  לפי מטה המאבק ,  הקמת השדה פוגעת באינטרסים לאומיים של מדינת ישראל ועלולה להמיט אסון על אופי החיים הכפרי המאפיין את עמק יזרעאל .
 דורית זיס ,  מנהלת מחוז צפון של המשרד להגנת הסביבה ,  העבירה בשימוע את עמדת המשרד ,  אשר מתנגד להקמת השדה בעמק יזרעאל .  זיס הוסיפה כי המשרד להגנת הסביבה הביע תרעומת בפני שר התחבורה על שלא שותף בתוכניות להקמת השדה וכי מבחינת המשרד להגנת הסביבה המקום הראוי להקמת שדה בין לאומי הוא בנבטים שבנגב .  בסוף השימוע החליטה המועצה האזורית יזרעאל לדחות בשבוע את ההצבעה בנושא .
 יו"ר המועצה האזורית מגידו ,  חנן ארז ,  הוסיף כי יש לבחון את הצורך בהקמת שדה תעופה בינלאומי נוסף בהקשר הלאומי הרחב ,  ולהביא בחשבון אינטרסים בשמירה על השטחים הפתוחים וחיזוק הנגב .
 
עמק יזרעאל יהפוך לדיוטי פרי ? 
תושבי עמק יזרעאל נאבקים נגד תכנית ממשלתית להקמת שדה תעופה בינלאומי במגידו .  בעקבות המאבק ,  קיימה המועצה האזורית שימוע בנושא .  האם השדות הפתוחים יהפכו למסלולי המראה ? 

