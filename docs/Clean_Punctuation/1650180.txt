ארה"ב :  הגרעון בעשור הקרוב - גדול מהצפוי
על אף הראלי בשווקים ,  משרד התקציב של הקונגרס מעריך כי הגירעון האמריקאי בעשור הקרוב ירקיע הרבה מעבר לתחזיות המוקדמות ויגיע לכדי 4% מהתמ"ג או 20.3 טריליון דולר
הצעת התקציב של נשיא ארה"ב ברק אובמה תיצור גרעונות גדולים יותר בכל שנה בעשור הקרוב משהעריכו בממשל ,  עם מחסור שיגיע ל-1.2 טריליון יותר משצפה הממשל ,  כך מסר משרד התקציב של הקונגרס .
 הסוכנות מסרה אתמול כי הגירעון יגיע ליותר מ-4% מהתמ"ג בעתיד הנראה לעין ,  וכי החוב הנמצא בידי הציבור יגיע ל-20.3 טריליון דולר ,  כ-90% מהתמ"ג עד 2020 .  עד אז ,  יזנקו תשלומי הריבית על החוב פי ארבעה ליותר מ-900 מיליארד דולר מדי שנה ,  נמסר בדו"ח .  הגירעון התקציבי בין 2011 ל-2020 יגיע לסכום כולל של 9.76 טריליון דולר ,  מסרה הסוכנות .
 באופן כללי מעריכים כלכלנים כי גירעון של יותר מ-3% מהתמ"ג אינו בר-קיימה משום שפירוש הדבר הוא שחובות הממשלה צומחים מהר יותר מיכולתה להחזיר .
 דובר משרד הניהול והתקציב של בית הנבחרים ,  קנת באר ,  אמר כי הדו"ח  " ממחיש עד כמה הערכות התקציב הן רגישות וחסרות ודאות ".  באר הוסיף כי  " מה שבטוח הוא שחוסר האחריות בעבר העלה את המדינה על מסלול פיסקלי שאינו בר-קיימה ". 
מטרתו של הדו"ח היא לספק לקונגרס הערכה בלתי-תלויה של הצעת התקציב של הממשל .  ההבדלים בין שתי התחזיות מיוחסים ברובם לשוני בהנחות הכלכליות שמשפיע על הערכות הכנסות הממשלה ממיסי הכנסה .
 ההכנסות יהיו נמוכות בכ-2 טריליון דולר לעומת תחזיות הממשל ,  בזמן שההוצאות יהיו נמוכות בכ-600 מיליארד דולר ,  מעריכה הסוכנות .  הגירעון של 2010 צפוי להגיע לשיא של 1.6 טריליון דולר .
 
ארה"ב :  הגרעון בעשור הקרוב - גדול מהצפוי
על אף הראלי בשווקים ,  משרד התקציב של הקונגרס מעריך כי הגירעון האמריקאי בעשור הקרוב ירקיע הרבה מעבר לתחזיות המוקדמות ויגיע לכדי 4% מהתמ"ג או 20.3 טריליון דולר

