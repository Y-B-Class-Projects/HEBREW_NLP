צרפת :  2:2 בין מונאקו לבורדו במשחק השלמה
הקבוצה מהנסיכות שמרה על מעמדה כמלכת התיקו של הליגה ,  אחרי משחק הפכפך מול הקבוצה המאכזבת של ז'אן טיגאנה
מזג האוויר הסוער בדרום צרפת גרם לדחיית שני משחקים מהמחזור ה-11 .  אחד מהם נערך הערב  ( שלישי )  כשמונאקו ובורדו נפרדו ב-2:2 במשחק ההשלמה שנערך בנסיכות .  עבור מונאקו ,  מלכת התיקו של הליגה ,  היה זה משחק שביעי העונה ללא הכרעה והיא נותרה מתחת לקו האדום עם 10 נקודות במקום ה-18 .  בורדו ,  עם 15 נקודות ,  עלתה למקום התשיעי על חשבון ליון .
 יוהאן גופראן ,  שקיבל טיפול מיוחד וחזר לשחק אחרי שלפני מספר שבועות התברר כי הוא אלרגי לדשא - לא פחות ולא יותר - אבל שער היתרון של בורדו הגיע דווקא משחקן יריב ,  כשג'ימי טראורה כבש לשערו הוא בדקה ה-10 .  מונאקו נכנסה לאט לאט למשחק ,  ובדקה ה-49 הצליח הדרום קוריאני פארק צ'ו יונג לאזן .  
המהפך של מונאקו הגיע בבעיטה חופשית אלכסונית שעברה את כולם בדקה ה-59 ,  עליה היה חתום דווקא מתיו קוטאדור ,  שנמחק כמעט לחלוטין על ידי מאמנו גי לאקומב וגם הורחק לקראת הסיום .  אלא שכמו במרבית משחקיה של מונאקו ,  גם על זה היה כתוב תיקו .  בדקה ה-74 זכתה בורדו בקרן שהולידה את שער השוויון של ז'וסייה ,  חמש דקות לאחר שנכנס כמחליף .
 
צרפת :  2:2 בין מונאקו לבורדו במשחק השלמה
הקבוצה מהנסיכות שמרה על מעמדה כמלכת התיקו של הליגה ,  אחרי משחק הפכפך מול הקבוצה המאכזבת של ז'אן טיגאנה

