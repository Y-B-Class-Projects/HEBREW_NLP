חשד :  בני נוער הפכו ילדה לשפחת מין
פרשת מין מזעזעת באזור העמקים הותרה לפרסום .  12 נערים בגילאי 14-17 חשודים כי במשך ארבע שנים אנסו ילדה בת 14 וביצעו בה מעשי סדום ומעשים מגונים .  עורך דינם של הנערים : " כל המעשים נעשו בהסכמת הנערה "
  ( באדיבות הערוץ הראשון ) 
12 נערים בגילאי 14-17 ,  הלומדים במוסד חינוכי באזור העמקים נעצרו לפני שלושה שבועות ,  בחשד שבמשך ארבע שנים תקפו מינית ואנסו נערה בת 14 מאז היתה בת 10 .  הפרשה החמורה הותרה היום לפרסום ,  והיא נחשפה לאחר שאחד התלמידים התרברב על כך שקיים יחסי מין עם הילדה תמורת 10 שקלים .  הנערים חשודים בביצוע מעשי אונס ,  מעשים מגונים ומעשי סדום .  חלק מהנערים חשודים בנוסף בסחיטה ואיומים .  הם נחקרו ושוחררו למעצר בית .
 הנערה גוללה בפני עובדת הרווחה במוסד בו למדה את מסכת ההתעללות שעברה ,  לטענתה .  לדבריה חלק מהמעשים בוצעו בביתה בשעה שהוריה נעדרו מהבית וחלק מהמעשים בוצעו במקלט השכונתי הסמוך למקום מגוריהם של הצעירים .  חוקרי המשטרה ,  בראשות סגן ניצב יוסי שרביט ,  שהחלו בחקירה סמויה ,  עצרו את הנערים .  לטענת הנערה ,  במרבית המפגשים הנערים איימו על חייה בסכין ולאחר מכן תקפו אותה מינית .
 משפחתה של הנערה מוכרת לשירותי הרווחה ,  ומאז שהחלה הפרשה עברה הנערה במשך ארבע שנים כמה בתי ספר בשל קשיי הסתגלות .  הנערה שהתה גם בפנימייה ולדבריה התוקפים הגיעו לשם והמשיכו לתקוף אותה מינית כשהם מצלמים את המעשים במכשירי הטלפון הסלולרי ומפיצים את התמונות ברשת האינטרנט .  
עו"ד יניב אביטן ,  המייצג שלושה מהחשודים בפרשה ,  הכחיש הבוקר בשיחה עם וואלה !  חדשות את החשדות המיוחסים להם : " לא בוצעה על ידי הנערים כל עבירה פלילית .  הם מסרו גרסה סדורה לגבי חלק מהחשדות וידעו לומר את הקשר שלהם אליה ,  את מידת ההיכרות שלהם איתה ואת פרטי המפגשים ".  לטענתם של הנערים ,  כל המעשים המדוברים נעשו תוך הסכמה מוחלטת ולעיתים התקיימו אף המפגשים מלכתחילה ביוזמתה של המתלוננת .  עו"ד אביטן הוסיף ואמר כי הטיפול בתיק הזה צריך להיעשות על ידי גורמי הרווחה בלבד  זהו המקום הנכון והראוי לטפל בפרשה הקשה הזו ". 

חשד :  בני נוער הפכו ילדה לשפחת מין
פרשת מין מזעזעת באזור העמקים הותרה לפרסום .  12 נערים בגילאי 14-17 חשודים כי במשך ארבע שנים אנסו ילדה בת 14 וביצעו בה מעשי סדום ומעשים מגונים .  עורך דינם של הנערים : " כל המעשים נעשו בהסכמת הנערה "
 
