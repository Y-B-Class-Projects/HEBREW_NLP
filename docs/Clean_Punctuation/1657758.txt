באו למסור לרה"מ עצומה למען שליט - ונדחו
נציגי פורום חיילים וקצינים במיל' הגיעו למשרד רה"מ כדי להעביר לנתניהו עצומה במחאה על העיכוב במימוש עסקת שליט .  כניסתם נמנעה ,  ובתגובה אמרו הנציגים : " לא ניפול על הרגליים בגלל 4 מחבלים "
 נציגי פורום חיילים וקצינים במילואים הגיעו בצהרים  ( ראשון )  למשרד ראש הממשלה בירושלים כדי להעביר לראש הממשלה בנימין נתניהו ולשרים עצומה במחאה על כך שהעסקה להשבתו של החייל החטוף לא הושלמה .  עם זאת ,  כניסתם של שלושת נציגי הוועד נדחתה ,  והם לא הורשו להיכנס .  
בתגובה לכך אמרו שלושת נציגי הפורום :  צחי ליאון ,  אייל ברנד ומשה צדיק ,  כי  " אנו דורשים שיאפשרו לנציגות שלנו להיכנס לישיבת הממשלה .  אנו דורשים פגישה עם ראש הממשלה ,  שישמע את דעתנו ,  הוא מחויב לשמוע את עמדתנו ,  אנו רוצים להבין מה קרה ב-23 בדצמבר  ( בעת ששרי השביעייה קיימו פגישה מכרעת בנושא עסקת שליט - פ.ו )  אנו דורשים הסברים ,  מה קרה ביום הזה ואיפה מערכת הביטחון היתה ארבע שנים ". 
עוד אמרו נציגי הפורום כי  " אנו לא מוכנים ליפול על הרגליים בגלל ארבעה מחבלים שהממשלה לא מוכנה לשחרר .  גלעד שליט צריך לשאת על כתפיו הצרים את כל זה ?  לאף אחד לא אכפת ממנו ,  כולם אטומים .  קצת רחמנות .  מה רוצים ?  שהסבא שלו יגיד 'חיסלו את הבן שלי בשבי אחרי יום כיפור ועכשיו גם הנכד שלי בשבי ? ' אנחנו עלאווים בסוריה ?  "
 בעצומה כתבו חברי הפורום בין היתר כי  " במהלך השנה האחרונה ,  מתוך סולידריות לחייל החטוף גלעד שליט ותחושה שלא הכל נעשה על ידי ממשלת ישראל למיצוי היכולות לשחרורו ,  החלטנו לצאת למאבק על חייו .  התוצאה הישירה של נסיגת ישראל מההבנות הינה פגיעה קשה מאוד בגלעד שליט ,  תוך סיכון חייו והמשך הפקרתו לחסדי חמאס .  ראש הממשלה אף הודיע כי אינו מוכן להיפגש עמנו .  ראש הממשלה אינו מוכן להיפגש עם מי שמעודדים את ביצוע העסקה עם החמאס .  בכך גילה ראש הממשלה חוסר מנהיגות ,  חוסר רגישות וחוסר הערכה למי שמשרתים נאמנה את מדינת ישראל ". 
מוקדם יותר הבוקר מסר ראש מערך ההסברה הלאומי ניר חפץ כי  " מיד לאחר השבעת הממשלה לפני שנה ,  ראש הממשלה בנימין נתניהו הנחה את כל זרועות הביטחון לעשות כל מאמץ להחזרת גלעד שליט הביתה בריא ושלם .  במקביל גויס חגי הדס לעמוד בראש הצוות המקצועי הרחב שפועל למען מטרה זו ,  כל העת והוכנס ציר תיווך גרמני-מצרי .  מאמצים אלה נשאו פרי חשוב ,  כאשר ישראל הצליחה להשיג אימות חיים ראשון של גלעד בצורת קלטת וידאו ,  שנותנת אינדיקציה למצבו ומטילה את האחריות לשלומו על החמאס בעיני העולם כולו ". 
עוד מסר חפץ ,  כי  " בחודש דצמבר 2009 ראש הממשלה כינס את פורום השביעייה להיוועצות וסמך את ידיו על הצעת ציר התיווך הגרמני-מצרי לעסקה .  החלטה זו של ראש הממשלה התבססה על איזון ראוי בין שני עקרונות :  נכונות ישראלית מרחיקת לכת להחזיר את גלעד הביתה ובמקביל מניעה מאסירים פלסטינים מסוכנים להשתחרר למקומות שמהם יוכלו לפגוע באזרחי ישראל .  מאז סוף דצמבר ועד עתה ,  לא התקבלה תגובת חמאס להצעת ציר התיווך גרמני-מצרי שממשיך לעבוד .  ראש הממשלה הנחה את כל הזרועות ואת כל הגורמים המקצועיים להמשיך לעשות כל מאמץ להשבת גלעד לחיק משפחתו ובני עמו בהקדם ,  כדי להצליח במשימה חשובה זו יש לנהוג בין היתר בחוכמה ,  בסבלנות ,  בקור רוח ובעצבי ברזל ". 

באו למסור לרה"מ עצומה למען שליט - ונדחו
נציגי פורום חיילים וקצינים במיל' הגיעו למשרד רה"מ כדי להעביר לנתניהו עצומה במחאה על העיכוב במימוש עסקת שליט .  כניסתם נמנעה ,  ובתגובה אמרו הנציגים : " לא ניפול על הרגליים בגלל 4 מחבלים "
 
