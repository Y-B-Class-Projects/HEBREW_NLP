תחזית איגוד לשכות המסחר ל-2010 :  הצמיחה תגדל ב-2.9% ,  האבטלה תרד ל-7.5% 
עוד מעריכים באיגוד כי הצריכה הפרטית תעלה ב-3.4% ,  ויצוא הסחורות והשירותים יגדל ב-6.9%
התוצר המקומי יצמח ב-2010 בשיעור של 2.9% ,  בהשוואה לקיפאון ב-2009 .  כך מעלה מהתחזית של אגף כלכלה ומיסים באיגוד לשכות המסחר לשנה הבאה .  עוד עולה מהסקירה כי התוצר במגזר העסקי צפוי לעלותך ב-3.1% .  על פי הסקירה ,  המנועים העיקריים שיאיצו את הצמיחה ב-2010 יהיו הצריכה הפרטית ,  שתגדיל את הביקושים ליבוא ,  והגידול ביבוא השקעות ,  שנעצר ב-2009.מהתחזית עולה כי שיעור האבטלה ב-2010 יהיה 7.5% ,  לעומת 7.8% ברבעון השלישי של 2009 .  הצריכה הפרטית תעלה ב-3.4% ,  לעומת עליה של 0.3% ב-2009 ,  יצוא הסחורות והשירותים יעלה ב-6.9% ,  לעומת ירידה של 12.4% ב-2009.יבוא הסחורות ושירותים יעלה ב-9% ,  לעומת ירידה של 11.2% ב-2009 .  זאת בעוד שההשקעה בנכסים קבועים תעלה ב-4.8% ,  לעומת ירידה של 6% ב-2009 .  לגבי האינפלציה ,  כלכלני האיגוד צופים שהיא תעלה בשנה הבאה בשיעור של 2.5%-3% ,  לעומת שיעור של 4% במהלך 2009 .  שיעור הריבית יעלה ,  לפי כלכלני האיגוד ,  ויעמוד בשנת 2010 על 3.5% ,  כשבשנת 2009 הריבית היתה 1%.לדברי נשיא איגוד לשכות המסחר ,  עו"ד אוריאל לין ,  אחת הבעיות המבניות הגדולות של המשק היא שיעור ההשתתפות הנמוך בכוח העבודה ,  שעומד על 56.5% בלבד  ( מעל גיל 15 )  .  שיעור זה נמוך ביחס למקובל במדינות אירופה- בדנמרק שיעור ההשתתפות הוא 62.3% ,  בהולנד 61% ובקפריסין 60% ." מדיניות הממשלה בנושא זה ,  הכוללת צמצום היקפו של המגזר הציבורי ,  הרחבת תוכנית ויסקונסין לכל איזורי הארץ והפחתת נטל המס על היחיד ,  עשויות לשפר את מצב התעסוקה בשנים הקרובות ",  אמר לין .
 
תחזית איגוד לשכות המסחר ל-2010 :  הצמיחה תגדל ב-2.9% ,  האבטלה תרד ל-7.5% 
עוד מעריכים באיגוד כי הצריכה הפרטית תעלה ב-3.4% ,  ויצוא הסחורות והשירותים יגדל ב-6.9%

