בג"ץ ראשון נגד חוק הרפורמה במינהל מקרקעי ישראל : " אין לאפשר הפרטת קרקעות לאום "
 6 ארגונים ועמותות החברים במטה המאבק בהפרטת קרקעות הלאום : " מדובר בסתירה לחוק יסוד מקרקעי ישראל "
 בג"ץ ראשון נגד הרפורמה במינהל מקרקעי ישראל :  חצי שנה לאחר שהממשלה אישרה את חוק הרפורמה שמתיר העברת בעלות על קרקע מהמדינה לחוכרים ,  הגישו הבוקר  ( ה' )  שישה ארגונים ועמותות עתירה לבג"ץ נגד המדינה ,  בה הם מבקשים כי יקבע שאין להעביר בעלות על קרקעות לאום.הארגונים שחברים במטה המאבק בהפרטת קרקעות ישראל כוללים את הנוער העובד והלומד ,  השומר הצעיר ,  המחנות העולים ,  דרור ישראל ועוד .  בפתח העתירה הם מבקשים שבית המשפט יקבע כי הסעיפים העוסקים בהעברת בעלות על קרקעות המדינה לחוכרים יבוטלו .  מדובר בסעיפים 9 ,  10 ,  12 ו- 13 בחוק .  עוד מבקשים העותרים כי בית המשפט יורה על מתן צו ביניים נגד ביצוע בפועל של סעיפים אלה שמשמעותו היא כי המינהל לא יוכל לשלוח הודעות לבתים של מאות אלפי חוכרים בהם ייכתב כי מעמדם משתנה והם הופכים לבעלי הקרקעות.העותרים טוענים כי  " החוק החדש מנצל היתר קיים בחוק ,  המאפשר העברתם של 200 אלף דונם מקרקעות המדינה  ( מהוונות ,  בנויות ועירוניות בלבד )  ומרחיב אותו באופן בלתי מידתי לכדי העברתן של כל הקרקעות שייעודן מגורים או תעסוקה לידיים פרטיות .  דבר זה מרוקן לדבריהם את חוק יסוד 'מקרקעי ישראל' מתוכנו ,  שכן בחוק היסוד נכתב :  'מקרקעי ישראל ,  והם המקרקעים בישראל של המדינה ,  של רשות הפיתוח או של הקרן הקיימת לישראל ,  הבעלות בהם לא תועבר ,  אם במכר ואם בדרך אחרת' ". העותרים מבקשים מבית המשפט שיורה על דיון כבר בהקדם האפשרי שכן  :" כדי שלא תסוכל מטרת העתירה ,  ועל מנת שלא יקבעו עובדות אשר לאחר מכן ייטען כי הן בלתי הפיכות ". עורכי הדין שהגישו את העתירה הם גלעד ברנע ,  נדב ארגוב ויפית בבילה .
 
בג"ץ ראשון נגד חוק הרפורמה במינהל מקרקעי ישראל : " אין לאפשר הפרטת קרקעות לאום "
 6 ארגונים ועמותות החברים במטה המאבק בהפרטת קרקעות הלאום : " מדובר בסתירה לחוק יסוד מקרקעי ישראל "
 
