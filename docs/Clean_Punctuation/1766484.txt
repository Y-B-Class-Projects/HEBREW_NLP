שכונת נאות אשלים בראשון לציון :  עלייה נומינלית של 85% בעשור 
כמה שווה הדירה שלכם ? 
הבית :  12 קומות ברחוב התזמורת 36 ,  נאות אשלים ,  ראשון לציון המעקב :  חמש עסקות של דירות 4.5 חדרים ,  90-95 מ"ר תיאור השכונה :  נאות אשלים נמצאת במערב החדש של ראשון לציון .  היא נבנתה לפני כ-15 שנה ,  וגרות בה בעיקר משפחות - אבל היא נהנית גם מביקוש לדירות בשכירות בגלל הקרבה למכללה למינהל .  מבין השכונות באזורה ,  הגישה של נאות אשלים לצירי תנועה ראשיים  ( כביש 431 )  היא הטובה ביותר .  דינמיקת מחירים :  העסקה הראשונה בוצעה ב-2000 ,  אז נמכרה דירת 4.5 חדרים ב-880 אלף שקל .  לאחר שנתיים ,  ב-2002 ,  נמכרה דירה דומה ב-1.118 מיליון שקל - עלייה של 27% .  עד 2007 המחירים בבניין שמרו על יציבות :  ב-2005 נמכרה דירה ב-1.047 מיליון שקל וב-2007 נמכרה דירה ב-1.01 מיליון שקל .  שתי העסקות מצביעות על כך שבחמש השנים האלה המחירים לא עלו .  העסקה שסוגרת את העשור בוצעה השנה ,  אז נמכרה דירה ב-1.63 מיליון שקל - זינוק של 60% בשלוש שנים .  סיכום העשור :  מ-2000 עלו המחירים ב-85% במונחים נומינליים .  בהכנת הידיעה סייע מאיר שאשא מחמישה יועצי נדל"ן

שכונת נאות אשלים בראשון לציון :  עלייה נומינלית של 85% בעשור 
כמה שווה הדירה שלכם ? 

