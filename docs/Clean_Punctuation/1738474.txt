טוני בלייר כמודל :  נאום הפרידה המושלם למנהיג העוזב
נאום הפרידה של מנהל עשוי להשפיע משמעותית על דעתם של העובדים באשר למורשת שהותיר מאחוריו
במציאות התאגידית ,  נאלצים מנהלים להיפרד לשלום מספר לא קטן של פעמים בעודם מטפסים במעלה הקריירה .  אם אתה מנהל כזה ,  נאום הפרידה שלך עשוי לקבוע לא מעט את דעתם של אנשיך על המורשת שהותרת מאחור .  חשוב לזכור שלעתים תכופות ,  למרות הכוונות הטובות ביותר והמאמצים העצומים שעשית ,  החותם שתשאיר מאחוריך יהיה מעורב - חלקו נפלא ,  וחלקו בעייתי .  כמנהיג וכמנהל אתה משרת ציבור מורכב ,  כשלכל חלק מערך ציפיות ודרישות משלו .  בכל פרידה ,  יש בידך את ההזדמנות לעצב את מורשתך במונחים חיוביים ומציאותיים ,  להיזכר לטובה ולהשפיע על תחושתו הטובה של הצוות שנותר מאחוריך .  דוגמה נפלאה היא נאום הפרידה שנשא טוני בלייר .  כאשר ציין ראש ממשלת בריטניה את התפטרותו מתפקיד ראש מפלגת הלייבור בנאום שנשא במאי 2007 ,  הוא התחבט בשאלה כיצד עליו לדבר על החותם שהשאיר אחריו כך שיתאים לתפישה של אזרחי המדינה.עשר שנות כהונתו בתפקיד ,  שבהן היה עד להצלחות ראויות לשבח ,  אופיינו ,  במקביל ,  במתח רב לגבי מעורבותה של בריטניה במלחמה בעיראק ותמיכתו של בלייר בנשיא ארה"ב ג'ורג' בוש .  האתגר שעמד בפני בלייר היה להרחיב את מסגרת ההתייחסות למורשת שהשאיר ולעודד את מאזיניו לראות מורשת סבוכה וחיובית יותר .  בדיקה מקרוב של הדרך שבה בלייר התמודד עם המשימה עשויה לעזור לך להציג את המורשת שלך באור חיובי .  כמו שיחה בארבע עיניים תקשורת ניהולית עוסקת כיום ,  במידה רבה ,  במערכת יחסים אישית בין מנהיגים ומנהלים וכפיפיהם .  כתוצאה מכך ,  אנו רוצים ומצפים להכרה אמיתית ,  גלויית לב ואנושית בהצלחות ובכישלונות שאפיינו את תקופת כהונת המנהיג .  כך סיים בלייר את נאומו : " אני מודה לכם ,  אזרחי בריטניה ,  על הפעמים שבהן הצלחתי ,  ואני שולח את התנצלותי לכם עבור כל הפעמים שבהן נכשלתי .  בהצלחה ".  ממש כמו בלייר כשאתה נפרד מאלה שהנהגת ,  שמור על שפה מדוברת אמיתית ואנושית .  הדגש את ההצלחות שלך כאשר אתה מותיר מאחוריך מורשת מעורבת ,  וכאמור מעטים המנהיגים והמנהלים המשאירים מאחוריהם מורשת שאינה כזו ,  הנטייה של קהלך תהיה להתמקד בפן השלילי :  צעדים אסטרטגיים שלא צלחו ,  הזדמנויות שפוספסו .  השמטה פשוטה של הצדדים השליליים בנאום הפרידה לא תעבוד .  ואולם ביכולתך לעודד את קהל מאזיניך לראות מעבר לכך .  בנאומו ,  הודה בלייר כי במהלך עשור בתפקיד , " קרוב לוודאי שציפיות גדולות לא מולאו בשלמותן ".  הוא הכיר בכך שתגובת הנגד להדחתו של נשיא עיראק סדאם חוסיין מהשלטון  " היתה עזה ,  תקיפה ויקרה ".  עם זאת ,  הוא כיוון את מאזיניו לקחת צעד אחורה ולהביט בתמונה הגדולה : " חיזרו ל-1997 .  היזכרו בתנאי המחיה שלכם במאי 1997 לעומת כיום .  בקרו בבתי הספר המקומיים .  שאלו את עצמכם מתי בפעם האחרונה היה עליכם להמתין שנה ויותר ברשימת המתנה של בית חולים או מתי שמעתם על פנסיונרים שקפאו מקור בחורף ,  ללא היכולת לחמם את בתיהם . " קיימת רק ממשלה אחת מאז 1945 שיכולה להעיד על הדברים הבאים :  יותר משרות ,  פחות מובטלים .  מערכות חינוך ובריאות טובות יותר .  שיעור פשיעה נמוך וצמיחה כלכלית בכל רבעון ורבעון ,  וזו הממשלה הנוכחית ".  באופן דומה ,  מנהיגים עסקיים צריכים לנצל את הרגע לעצב את המורשת כולה ,  על ההצלחות והכישלונות ,  תוך הדגשה רק של הצד החיובי כמובן .  קשור את הצלחתך בהצלחת המאזינים הצלחותיך וכישלונותיך היו ,  במידה רבה ,  גם ההצלחות והכישלונות של צוותך .  כדי להרגיש טוב לגבי הנהגתך ,  עליהם להרגיש גאים במה שהשיגו תחת הנהגה זו .  בנוסף ,  עליהם להתגאות במקום שבו הם נמצאים כעת .  בנאומו ,  עשה בלייר עבודה מדהימה של ציור תמונה חיובית של בריטניה כיום .  על ידי הדגשת מעמדה של בריטניה בעולם ,  בלייר קרא ,  בעקיפין ,  לבני עמו בבריטניה להתגאות במאמציהם לקראת השגת יעד זה .  בעודך מתכונן לומר שלום ,  פשט את החזון של מה שאתה וצוותך השגתם ביחד וצייר אותו בצבעים חיים ובקווים ברורים .  חשוב במונחים של נאום קצר בן 12 שניות .  ככל שתהיה תמציתי יותר לגבי מצבו הטוב של צוותך ,  כך צוותך יהיה מוכן יותר להמשיך ולהחזיק בתדמית החיובית שציירת להם בעתיד ,  ואף ליישמה הלאה במערכת היחסים שלו עם המנהיג הבא .  - הכותב הוא נשיא חברת ייעוץ התקשורת פבליק וורקס - הסוגיה :  כיצד תישא את נאום הפרידה שלך ?  הפתרון :  זכור כי ביכולתך לשכנע את הקהל לראות את הדברים בפעם האחרונה באור חיובי ,  ולא שלילי הדרך הנכונה :  דבר בגובה העיניים ,  היה אמיתי ואנושי ,  הדגש את הצלחותיך מבלי התעלם מכישלונותיך ,  קשור את ההצלחות בצוות העובדים שנותרים מאחור

טוני בלייר כמודל :  נאום הפרידה המושלם למנהיג העוזב
נאום הפרידה של מנהל עשוי להשפיע משמעותית על דעתם של העובדים באשר למורשת שהותיר מאחוריו

