אלקבץ בדרך החוצה ? 
שינויים צפויים בהנהלת רדיו תל אביב .  ממלא מקום מנכ"ל התחנה שמעון אלקבץ ובעלי המניות שוקלים את המשך דרכם המשותפת
האם שמעון אלקבץ יעזוב את רדיו תל אביב בקרוב ?  לוואלה !  ברנז'ה נודע כי בשלב זה שוקלים אלקבץ ובעלי המניות של התחנה את המשך דרכם המשותפת .  ולא ברור אם אלקבץ ימשיך כמנכ"ל רדיו תל אביב ,  תפקיד אליו טרם מונה באופן רישמי ,  אולם אותו הוא ממלא בשלושה חודשים האחרונים .  כמו כן לא ברור אם אלקבץ ימשיף בתפקיד יושב ראש התחנה האזורית ביהודה ושומרון ,  גלי ישראל .  מקורבי אלקבץ סיפרו לוואלה !  ברנז'ה כי אלקבץ החליט לעזוב את התפקיד .
 רדיו תל אביב החל לפעול בתקופת הזיכיון החדשה ב-1 בדצמבר תחת הבעלות של יוסי סבן וצביקה שלום ,  מבעלי רדיו דרום שאלקבץ היה ממקימיו .  לפני כחודשיים אישרה הרשות השנייה לרדיו חיפה בבעלות דני נישליס ודן ארנון לרכוש 50% ממניות רדיו תל אביב .  בחודשים שחלפו ,  מאז כניסתו לתפקיד ,  התחלף לוח השידורים של רדיו תל אביב כמעט לחלוטין .  טל ברמן ואביעד קיסוס ,  שתכניתם הכניסה לתחנה כסף רב משיתופי פעולה מסחריים ,  עזבו לטובת 99fm וגם מגישי תכנית הערב שרון טייכר וערן זרחוביץ' עזבו את התחנה .  הכנסות התחנה מתוכן שיווקי ירדו דרמטית וגם הרצועה החדשה של שלישיית מה קשור שהתווספה לתחנה אינה ריווחית משום שהיא משודרת בשיתוף עם ערוץ 24 .  
בנוסף ,  מינויו של אלקבץ לא אושר על ידי הרשות השניה .  שם טענו כי מנכ"ל התחנה אינו יכול לשאת בתפקיד נוסף ואלקבץ סרב לוותר על תפקידו כיושב ראש הרדיו ביהודה ושומרון .
 שמעון אלקבץ סרב להגיב לדברים ,  את תגובת בעלי המניות של רדיו תל אביב לא ניתן היה להשיג .  מהרשות השניה נמסר : " בהמשך להחלטת המועצה ,  אנו עדיין ממתינים להודעת התחנה על מינוי מנכ"ל קבוע ". 

אלקבץ בדרך החוצה ? 
שינויים צפויים בהנהלת רדיו תל אביב .  ממלא מקום מנכ"ל התחנה שמעון אלקבץ ובעלי המניות שוקלים את המשך דרכם המשותפת

