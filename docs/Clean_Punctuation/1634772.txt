רכזת הרווחה בתנועה הקיבוצית : " נשות קיבוץ בגילאי 50-65 נאלצות לעבוד בניקיון בתים בשכר מינימום "
 בראוין לדף הירוק טוענת דנה גורן כי ישנה מצוקה במציאת מקומות עבודה לחברים בגילאי 50-60
גברים ונשים בגילאי 60-65 ,  בעיקר נשים ,  נאלצים לעבוד בניקיון בתים בקיבוץ ומחוצה לו ,  לעתים בשלושה מקומות שונים כולל בשבת ,  בשכר שבקושי מגיע לשכר מינימום ,  כך אומרת רכזת פרט ורווחה בתנועה הקיבוצית דנה גורן .  בראיון למקומון  " הדף הירוק ",  אומרת גורן ,  כי הבעיה המרכזית בה נתקלה בתפקידה היא במחסור במקומות עבודה בקיבוצים לחברים ובעיקר לחברות בגילאים  ( 60-65 )  ,  גילאים שלפני התחלת תשלומי פנסיה : " המציאות בתחום הזה ,  גם אם היא שולית ,  מדאיגה ומעציבה והתופעה הזו בולטת בעיקר אצל נשים בגיל המבוגר .  מלבד ההיבט הכלכלי ,  יש לתופעה הזו היבט נוסף והוא כבוד האדם ".  עוד אומרת גורן ,  כי בעבר היו לגברים בגיל המבוגר ולבעלי מוגבלויות בקיבוץ היצע של משרות כגון שמירה בשער ,  עבודה בתחום הנוי ובחדר האוכל ,  אך המשרות הללו נכחדו ואין כיום לקיבוצים עבודה עבורם .  מצד שני הקיבוץ מבהיר לחבר המבוגר כי איננו יכול לקיים אותו מתשלומי המיסוי הפנימי  ( רשת ביטחון )  לאורך זמן ללא עבודה.גורן קובעת בדבריה ,  כי אחת הסיבות לבעיה היא הפער שנוצר בקיבוצים בין גיל הפרישה בפועל לבין הגיל בו מתחילים לקבל פנסיה .  יש פער של כמה שנים ,  בעיקר אצל נשים ,  כמו נשים שהועסקו במשרד החינוך ,  שעל הקיבוצים להכיר בה .  לדבריה ,  לטענה כי יש בקיבוצים חברים שהגיעו למצוקת רעב אין בסיס ,  אך בהחלט יש בקיבוצים חברים המתקיימים  " מהיד לפה ",  כדבריה.גורן הציגה בפני מזכירות התנועה הקיבוצית את סיכום פעולתה ב-2009 ,  לפיו נרשמה עלייה של 12% במספר החברים שפנו אליה כדי שתתערב במחלוקות בנושאי מצוקה ורווחה שהתגלעו בינם לבין קיבוציהם .  עוד אמרה כי בנושא  " שיוך דירות "   ( העברת הבעלות על הדיור למגורים בקיבוץ מידי האגודה השיתופית לבעלות החבר )  שקיבוצים רבים עוסקים בו כיום ,  הנפגעים הראשונים הם חברים בעלי צרכים מיוחדים ,  מפני שיש מקרים לא מעטים בהם הם מועברים מתוקף מהלכי השיוך לדיור שאינו ברמה הקודמת ,  או שאינו מותאם לצרכיהם .  עוד אמרה כי המעבר מקיבוץ שיתופי לקיבוץ  " מתחדש "   ( מופרט )  מביא איתו בלבול רב ובפועל גם יוצר מחלוקות בין חברים בעלי מצוקות וצרכים מיוחדים לבין מוסדות הקיבוץ .  עם זאת ציינה גורן כי הבעיות בהן היא עסקה ועוסקת נוגעות גם לחברים בקיבוצים שיתופיים ולא רק במופרטים .  לדבריה ברובם המוחלט של הקיבוצים אליהם פנתה בנושא מצוקות החברים זכתה לשיתוף פעולה מצד מוסדות הקיבוץ .
 
רכזת הרווחה בתנועה הקיבוצית : " נשות קיבוץ בגילאי 50-65 נאלצות לעבוד בניקיון בתים בשכר מינימום "
 בראוין לדף הירוק טוענת דנה גורן כי ישנה מצוקה במציאת מקומות עבודה לחברים בגילאי 50-60

