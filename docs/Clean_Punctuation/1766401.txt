יוון :  פנאתינייקוס הביסה את אריס סלוניקי
האלופה היוונית דרסה 62:93 את אריס סלוניקי של דרוקר .  נימבורק הפסידה ללובליאנה של גינזבורג ,  שתי נקודות לניסים
אחרי שחזרה ברבע האחרון של המשחק שלה מול לובליאנה ביורוליג בדרך לניצחון בהארכה ,  הערב  ( שבת )  כבר הלכו העניינים בהרבה יותר קלות עבור פנאתינייקוס של ז'ליקו אוברדוביץ' ,  כשהירוקים הביסו בליגה היוונית את אריס סלוניקי של שרון דרוקר 62:93 .  קבוצתו של דרוקר הגיעה במומנטום טוב אחרי הניצחון ביורוקאפ על צ'דביטה זאגרב ,  אבל לא יכלה לחבורה המשולהבת של פנאתינייקוס .  הירוקים עלו בטירוף לרבע הראשון ותפסו יתרון דו ספרתי כשהם עוצרים את האורחים על 16 נקודות בלבד לעומת 30 שלהם .  
אריס ניסתה לחזור אך היתרון רק צמח ,  ולמחצית ירדו המארחים ביתרון 23 .  הדריסה המשיכה גם ברבע השלישי ,  כשהיתרון של שחקניו של אוברדוביץ' מגיע עד 48:80 לפני הרבע האחרון ,  בו הורידה פנאתינייקוס הילוך ,  קלעה רק 13 נקודות ואיפשרה לאריס לצמק מעט עד לסיום .  ווגיאוסקס הוליך את קלעי פנאתינייקוס עם 16 ,  טפיץ' היה מצויין עם 11 ו-6 אסיסטים .  קלעו לאריס :  שרלמבידיס 15 .
 נימבורק ,  קבוצתו של ננו גינזבורג שגם מתמודדת עם הפועל ירושלים ביורוקאפ והפסידה לה השבוע ,  ספגה הפסד בליגה האדריאטית 85:72 ללובליאנה .  עבור הצ'כים מדובר בהפסד רביעי ברציפות במפעל ,  כשנימבורק מידרדרת כעת למקום העשירי בליגה .
 נימבורק דווקא הובילה 15:21 אחרי עשר דקות של משחק ,  אבל הרבע השני היה בשליטת לובליאנה ,  שירדה למחצית ביתרון 37:39 .  רבע שלישי חלש של נימבורק ,  בו היא קלעה 15 נקודות בלבד ,  הוריד אותה בפיגור 65:52 ובהמשך הצ'כים לא הצליחו לחזור .
 אפיק ניסים ,  שפתח בחמישייה ,  היה חלש וקלע שתי נקודות בלבד ב-24 דקות  ( 0 מ-3 משתיים ,  0 מ-2 משלוש ,  2 מ-2 מהעונשין )  .  במהלך הזמן שלו על המגרש ,  קטף ניסים ריבאונד אחד וחילק ארבעה אסיסטים .  הקלעי המוביל של קבוצתו היה פאבל פומפרלה ,  שסיים עם 12 נקודות .  אצל המנצחים בלט קווין פינקני ,  אקס הפועל ירושלים ,  שסיים עם 21 נקודות .
 מאמן ישראלי נוסף שהיה פעיל בשבת הוא אריק שיבק ,  שקבוצתו הבלגית מונס ניצחה 60:75 בחוץ את אנטוורפן במסגרת המחזור ה-12 .  מונס ,  שנמצאת במקום השלישי בליגה ,  נהנתה מ-19 נקודות של ג'אסטין קייג' ו-13 של שיין פוסטר .  
 *  קחאסול ,  שתתארח אצל הפועל ירושלים במחזור האחרון של שלב הבתים ביורוקאפ ,  ניצחה במחזור ה-11 בספרד את אסטודיאנטס 73:77 ועלתה למקום השביעי .  פול דייויס קלע 25 נקודות ,  לואיס בולוק הוסיף 17 .
 
יוון :  פנאתינייקוס הביסה את אריס סלוניקי
האלופה היוונית דרסה 62:93 את אריס סלוניקי של דרוקר .  נימבורק הפסידה ללובליאנה של גינזבורג ,  שתי נקודות לניסים

