מזרחי טפחות במרוץ למכירת אזורים עד סוף החודש 
בלעדי לפי המתווה המתגבש ,  הרוכש החדש ישלם כ-300 מיליון שקל תמורת הקצאה של 51% מאזורים .  עם הרוכשים המקובלים על הבנק נמנים ליאו נואי ועמיר בירם ,  קרדן נדל"ן ודורון אביב
 >  >  בנק מזרחי טפחות מצוי בישורת האחרונה של המגעים מול הרוכשים הפוטנציאליים של חברת הנדל"ן אזורים - כך נודע ל-themarker .  עם הרוכשים שעדיין נותרו בתמונה ומקובלים על מזרחי טפחות נמנית חברת יו.קי.וואן של ליאו נואי ועמיר בירם  ( לשעבר מבעלי השליטה ומנכ"ל בריטיש ישראל )  ,  חברת קרדן נדל"ן מקבוצת קרדן של יוסף גרינפלד ,  אבנר שנור ואיתן רכטר ,  וכן דורון אביב .  בעבר הוזכרו כמתעניינות באזורים החברות קנדה ישראל וי.ח .  דמרי .  מזרחי טפחות נחשב לנושה הגדול ביותר של בוימלגרין קפיטל .  הבנק העניק לחברה בקיץ 2006 הלוואה של כ-700 מיליון שקל ,  ששימשה את שעיה בוימלגרין לרכישת השליטה באזורים  ( 63.8% )  תמורת כ-1.2 מיליארד שקל .  תמורת ההלוואה בוימלגרין שיעבד את אחזקותיו באזורים למזרחי טפחות .  לפי המתווה המתגבש ,  הרוכש החדש ישלם כ-300 מיליון שקל תמורת כ-51% ממניות אזורים .  העסקה תבוצע ,  כלומר ,  שווי חברה של כ-600 מיליון שקל - כ-10% יותר משוויה בבורסה .  קרדן נדל"ן ,  שהיו"ר שלה הוא איתן סורוקה ,  היא חברת נדל"ן ותיקה הפועלת בישראל ובחו"ל .  בנוסף ,  מזרחי טפחות יישאר עם כ-13% ממניות אזורים ,  שוויין כיום הוא כ-70 מיליון שקל .  ואולם לצורך העסקה הן לא יחושבו לפי השווי הנוכחי ,  אלא יגלמו בתוכן פוטנציאל לאפסייד עתידי בעת רכישת המניות בידי המשקיע החדש בשווי גבוה יותר ,  כפי שייקבע בין הצדדים בהסכם .  לפי הערכות ,  בוימלגרין ייוותר ללא אחזקות באזורים תמורת מחיקת חובותיו למזרחי טפחות ,  ואילו הבנק ימחק למשקיע החדש כ-150 מיליון שקל מהיקף החוב של בוילמגרין כלפיו .  כנראה שהבנק כבר ביצע הפרשות בגין אחזקותיו באזורים בהיקף דומה ואינו צפוי לבצע הפרשות נוספות .  בוימלגרין קפיטל ,  החברה האם של אזורים ,  הצליחה בחודשים האחרונים להגיע להסדר חוב עם מחזיקי האג"ח ,  שבו הם מחקו חוב של כ-140 מיליון שקל  ( לאחר ההסדר יישאר חוב של כ-360 מיליון שקל )  ,  ובוימלגרין ויתר על הלוואות בעלים של 360 מיליון שקל ,  כשאחזקתו בחברה ירדה מ-90% לכ-69% .  כעת לא ברור מה יעלה בגורלה של יתרת החוב של בוימלגרין קפיטל .  הרוכשים הפוטנציאליים ערכו באחרונה סדרה של פגישות עם הנהלת מזרחי טפחות ,  קיבלו את המתווה המקובל על הבנק ,  וכעת הם משלימים את ההיערכות לקראת הגשת ההצעות ,  כשעדיין לא ברור לפי אילו קריטריונים ובאיזה אופן ייבחר המשקיע החדש .  מזרחי טפחות מעוניין להשלים את הליך המכירה של אזורים עד סוף השנה הנוכחית ,  שכן החל בסוף הרבעון הראשון של 2011 ייכנס לתוקף חוזר חדש של בנק ישראל בכל הנוגע לטיפול בחובות פגומים ,  כך שהבנק יצטרך לשערך את ההלוואה בהתאם לשווי השוק של בטוחותיו ;  דבר שעלול להשפיע לרעה עוד יותר על תוצאותיו .  אם המגעים יושלמו בהתאם למתווה שהוצג ,  נראה כי מזרחי טפחות ייצא ניזוק מעסקת בוימלגרין ,  אך בעבורו מדובר בתרחיש סביר שבעתיד ניתן יהיה לצמצם עוד את הנזקים .  בנוסף ,  מבחינת הבנק הרצון להאיץ את המגעים נובע מהבנה כי כיום עוד ניתן להציל ולהשביח את אזורים ,  ואילו בעתיד הדבר עלול להיות מורכב יותר .  המשקיע החדש שייכנס לנעליו של בוימלגרין יקבל לידיו חברה הסובלת מתחלופה תכופה של מנהלים ,  וכל זאת בצד הוצאות הנהלה ומימון כבדות .  למרות זאת ,  באמצעות ניהול נכון ובנייה חדשה של מבנה החוב - ניתן יהיה לנצל את עתודות הקרקע הרבות של אזורים לבנייה של אלפי יחידות דיור באזורים מבוקשים .
 
מזרחי טפחות במרוץ למכירת אזורים עד סוף החודש 
בלעדי לפי המתווה המתגבש ,  הרוכש החדש ישלם כ-300 מיליון שקל תמורת הקצאה של 51% מאזורים .  עם הרוכשים המקובלים על הבנק נמנים ליאו נואי ועמיר בירם ,  קרדן נדל"ן ודורון אביב

