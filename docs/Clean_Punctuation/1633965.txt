ווסטהאם נכנסת לעידן חדש 
הפטישים נרכשו על ידי דייויד גולד ודייויד סאליבן ,  בעלי בירימינגהאם לשעבר ,  שהצהירו : " ליגת אלופות תוך שבע שנים "  
בווסטהאם התעוררו היום לבוקר של עידן חדש .  דייויד גולדן ודייויד סאליבן ,  צמד הבעלים לשעבר של בירמינגהאם ,  השלים את ההשתלטות על המועדון ומתכננים להזרים כספים לחיזוק . " אנחנו אוהדי ווסטהאם ויש לנו תוכנית בת שבע שנים להביא את הקבוצה לליגת האלופות ולהפוך את המועדון לגדול ",  אמר גולד .  
השניים הצהירו על רצונם לראות את הקבוצה עוזבת את אפטון פארק ועוברת לשחק באצטדיון האולימפי החדש שיוקם לקראת המשחקים האולימפיים בלונדון 2012 . " אני מקווים לשכנע את הממשלה לתת לנו להשתמש באצטדיון האולימפי .  זה יכול להיות בית טבעי לווסטהאם יונייטד ".  
ווסטהאם הוחזקה על ידי שטראומור ,  הבנק האיסלנדי שהולאם על ידי הממשלה לאחר קריסת מערכת הבנקאות במדינה .  שטראומור ,  שרכש את הקבוצה דרך חברת האחזקות CB הולדינג ,  השתלט על המועדון לאחר פשיטת הרגל של הבעלים האיסלנדי הקודם גודמונסון .  סאליבן וגולד ,  שמכרו את בירמינגהאם סיטי לטייקון מהונג קונג באוקטובר ,  שילמו 105 מיליון ליש"ט תמורת השליטה בווטסהאם .  הם צפויים להביא עמם את קארן בריידי ,  האישה הראשונה ששימשה בתפקיד ניהולי בכיר בכדורגל האנגלי .  
אגב ,  למרות השמועות בימים האחרונים ,  השניים הצהירו כי המאמן ג'אנפרנקו זולה ימשיך בתפקידו ויקבל כסף לחיזוק במטרה להציל את הקבוצה מירידה .  איידור גודיונסן הוזכר כמועמד המוביל להצטרף למועדון .  

ווסטהאם נכנסת לעידן חדש 
הפטישים נרכשו על ידי דייויד גולד ודייויד סאליבן ,  בעלי בירימינגהאם לשעבר ,  שהצהירו : " ליגת אלופות תוך שבע שנים "  

