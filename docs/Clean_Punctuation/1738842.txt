פסק דינו של הבנקאי ז'רום קרוויאל יינתן השבוע ;  לא צפוי לקבל עונש דומה למיידוף
אם יורשע קרוויאל ,  שהואשם בגרימת הפסדי ענק לסוסייטה ג'נרל ,  הוא אמור לרצות מעל שנתיים מאסר
אם ז'רום קרוויאל ,  הבנקאי שהואשם בגרימת הפסדים של 4.9 מיליארד יורו  ( 6.5 מיליארד דולר )  לבנק סוסייטה ג'נרל יורשע השבוע עם קריאת פסק הדין שלו ,  הוא קרוב לוודאי לא יקבל עונש הדומה לזה שקיבל ברנרד מיידוף - כך העריכה בלומברג.התביעה בצרפת מעוניינת בעונש מאסר של ארבע שנים שיוטל על הסוחר לשעבר ,  ואם יורשע ,  קרוב לוודאי ירצה רק מעט מעל לשנתיים בכלא .  חוקי גזר הדין בצרפת שונים מאלה שבארה"ב ובריטניה ,  בהן הרשויות מנסות יותר ויותר להפוך את עברייני הצווארון הלבן המורשעים לדוגמא - למען יראו וייראו ." קרוויאל עלול היה לקבל עונש מאסר ארוך מאד בארה"ב ",  אמר איירה זורקין ,  עורך הדין שייצג את מיידוף בשנה שעברה כאשר קיבל עונש מאסר של 150 שנה בכלא לאחר שניהל הונאת פונזי שעלתה למשקיעיו 20 מיליארד דולר . " כמות הכספים הקשורה למעשה היתה מחמירה את העונש .  אם הוא היה מקבל 10-20 שנה בכלא אף אחד לא היה מופתע ".  בשנת 2008 הואשם קרוויאל בגין הונאה ומסחר ללא אישור שהוביל להפסד של 4.9 מיליארד יורו  ( 7.2 מיליארד דולר )  לבנק סוסייטה ז'נרל .  הסוחר בן ה-31 פרץ למחשבים וזייף אי-מיילים ומסמכים בניסיונותיו להסתיר את פקודות המסחר שלו ,  שהיקפן הגיע ל-50 מיליארד יורו  ( 73 מיליארד דולר )  לפני שנחשפו .  קרוויאל הואשם ב-4 סעיפים ,  בהם מעילה באמון וניסיון הונאה .
 
פסק דינו של הבנקאי ז'רום קרוויאל יינתן השבוע ;  לא צפוי לקבל עונש דומה למיידוף
אם יורשע קרוויאל ,  שהואשם בגרימת הפסדי ענק לסוסייטה ג'נרל ,  הוא אמור לרצות מעל שנתיים מאסר

