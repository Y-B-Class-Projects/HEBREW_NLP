ניצחון לוועד הפעולה של עובדי HOT :  בית הדין לעבודה ביטל את פיטורי היו"ר
יוני מנדל ,  טכנאי בחברה ,  פוטר לפני כחודש ;  החברה טענה שנכשל בביצוע תפקידו ,  מנדל התעקש שמתנכלים לו בגלל ניסיונותיו לאגד את העובדים .  HOT בתגובה : " נלמד את ההחלטה ונערער "
  >  >  שופט בית הדין האזורי לעבודה בתל אביב יפו ,  שמואל טננבאום ,  הוציא אתמול צו המונע את פיטוריו של יוני מנדל ,  טכנאי בחברת הכבלים hot ,  המשמש גם כיו"ר ועד הפעולה של עובדי החברה המתגבש בחצי השנה האחרונה .  מנדל פוטר בראשונה לפני כחודשיים ,  לאחר שבחברת הכבלים העלו טענות כלפי תפקודו המקצועי הלקוי לכאורה .  מנדל ,  המיוצג על ידי עו"ד יונתן פסי ועו"ד נאוה פינצוק-אלכסנדר מהסתדרות העובדים הלאומית ,  טען כי פיטוריו נעשו על רקע ניסיונותיו לארגן את עובדי החברה .  לפני כחודש וחצי ביקש מנדל לפסול את פיטוריו ,  בטענה להליך לקוי .  השופט טננבוים קבע אז כי hot תעביר לידי הסתדרות העובדים הלאומית את תיקו האישי של מנדל על מנת שיוכל להתכונן לשימוע ,  וכן כי אם בסופו של דבר תחליט hot לפטרו ,  ייכנסו הפיטורים לתוקף 30 יום לאחר מסירת ההודעה .  בפרק זמן זה ,  קבע השופט ,  יוכל מנדל לפנות לבית הדין בכל בקשה בעקבות השימוע .  לפני כחודש נכנסו לתוקפם הפיטורים ,  ומנדל פנה לבית המשפט .  בפסק הדין כתב השופט טננבאום כי מנדל ועורכי דינו לא הצליחו לסתור את הטענות ש-hot הציגה באשר לכשלים בהתנהלותו וכי חלק מהטענות נגדו הועלו זמן רב לפני שהחל להשתתף בארגון עובדי החברה .  עם זאת ,  נימק השופט את החלטתו לבטל את הפיטורים בכך כי הם התרחשו בסמיכות למהלך ההתארגנות שמנדל עומד בראשו . " מצויים אנו בעיצומו של תהליך התארגנות מצד חלק מעובדי החברה ",  כתב השופט בפסק הדין . " משכך ,  שונות אמות המידה להתערבותו של בית הדין בהליך פיטורים של עובד שהינו פעיל מרכזי בהתארגנות העובדים ".  עוד כתב טננבאום : " לא שוכנענו כי hot בחנה דרכים חלופיות לפיטורים על מנת לטפל בכשלים שהתגלו בעבודתו של מנדל .  החברה לא שקלה נקיטת צעדים פחות קיצוניים כמו מכתב נזיפה ,  העברה לתפקיד אחר או כל צעד משמעתי שאותו יכלה לנקוט .  נקיטת צעד זה של פיטורים ,  אינה מידתית בנסיבות העניין ".  סמנכ"ל האגף לאיגוד מקצועי בהסתדרות העובדים הלאומית ,  בטי מצר-לוי ,  אמרה בתגובה לפסק הדין כי ההחלטה תתורגם באופן מיידי להצטרפותם של עובדים נוספים לוועד המתגבש .  לדברי מצר-לוי , " אני משוכנעת כי יותר מאלף העובדים שכבר חתמו על הצטרפותם להסתדרות העובדים הלאומית ,  חשים כיום ביטחון לאחר התקופה האחרונה שעברה עליהם בשל ניסיונות ההנהלה לעצור את ההתארגנות באמצעות פיטורי יו"ר ועד הפעולה ",  אמרה מצר-לוי . " אין לי ספק שהמהלך יביא עוד עובדים להצטרף ,  ובצדק ".  מ-hot נמסר בתגובה : " בית הדין קיבל את עמדתנו כי העובד כשל .  ראוי לציין כי אנו דבקים בעמדתנו כי עובד שכשל פעם אחר פעם בתפקידו - למרות כל הניסיונות ההוגנים שניתנו לו - מקומו אינו בחברה .  אנו לומדים את פסק הדין ,  ובכוונתנו להגיש ערעור ". 

ניצחון לוועד הפעולה של עובדי HOT :  בית הדין לעבודה ביטל את פיטורי היו"ר
יוני מנדל ,  טכנאי בחברה ,  פוטר לפני כחודש ;  החברה טענה שנכשל בביצוע תפקידו ,  מנדל התעקש שמתנכלים לו בגלל ניסיונותיו לאגד את העובדים .  HOT בתגובה : " נלמד את ההחלטה ונערער "
 
