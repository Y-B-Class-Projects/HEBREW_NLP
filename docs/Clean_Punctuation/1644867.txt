 " סדרת החינוך "  לדני פרדה הסתיימה
קשר מכבי פ"ת שיחק 18 דקות מאז דצמבר .  קובי גנון בספק לנצרת בגלל מתיחה בשריר .  הפתעה :  המשכורות חולקו בזמן
קשר מכבי פתח תקוה ,  דני פרדה ,  יחזור בקרוב מאוד לרוטציה של המאמן פרדי דוד ,  זאת לאחר תקופה ארוכה בה לא קיבל קרדיט .  פרדה זכה לביקורות רבות ,  בעיקר על כך שהוא לוקה בהחזקה ממושכת בכדור ובמשחק ההגנה .  הקשר לא פתח במשחק ליגה מאז סוף חודש דצמבר ,  דווקא במשחק מול הפועל עכו שבו כבש את שערו היחיד העונה .  מאז המשחק ההוא פרדה שיחק 18 דקות בליגה בלבד .  השבוע ,  ייתכן ופרדה אפילו יפתח מול אחי נצרת בשבת .
 בניגוד אליו ,  המגן השמאלי קובי גנון סובל ממתיחה בשריר הירך האחורי וספק אם ייכלל בסגל למשחק .  אתמול  ( רביעי )  השחקן התקשה להתאמן ואם הוא לא ישחק את מקומו יתפוס חיים מגרלשווילי .  גם ניצן דמארי עשוי למצוא את עצמו מחוץ להרכב .
 להפתעת שחקני הקבוצה ,  אתמול הם קיבלו הודעה כי משכורות חודש ינואר מוכנות והחודש הן לא יתקבלו באיחור .  באימון היום חולקו המשכורות . " זמן רב עבר מאז הפעם האחרונה שבה חולקו לנו משכורות בזמן ",  אמרו בקבוצה . 

" סדרת החינוך "  לדני פרדה הסתיימה
קשר מכבי פ"ת שיחק 18 דקות מאז דצמבר .  קובי גנון בספק לנצרת בגלל מתיחה בשריר .  הפתעה :  המשכורות חולקו בזמן

