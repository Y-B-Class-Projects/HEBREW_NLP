אחת מרשויות החוק בישראל פתחה בחקירה נגד דני דנקנר ,  לשעבר יו"ר בנק הפועלים
דני דנקנר :  אני קורא לכבד את החקירה ולאפשר לבצעה ללא כל התערבות
משטרת ישראל הודיעה עתה כי ביחידה הארצית לחקירות הונאה  ( יאח"ה )  בלהב 433 נחקר באזהרה בימים האחרונים מר דני דנקנר בקשר לתפקידו כדירקטור וכיו"ר דירקטוריון בנק הפועלים בשנים 2005-2009 ,  לאור חשדות לכאורה לביצוע עבירות פליליות על ידי מר דנקנר מתחום טוהר המידות .  החקירה מלווה ע"י המחלקה הכלכלית בפרקליטות המדינה .  דני דנקנר ,  לשעבר יו"ר בנק הפועלים וכיום מנכ"ל אריסון השקעות ,  נחקר וככל הידוע גם נעצר על ידי אחת מרשויות החוק בישראל .  עם זאת ,  כעת דנקנר לא שוהה במעצר והוא נמצא במקום עבודתו.דני דנקנר מסר בתגובה : " מטעמים מובנים ,  אין בכוונתי להתייחס לפרסומים שונים בנושא .  אני קורא לכבד את החקירה וקורא לאפשר לבצעה ללא כל התערבות .  יש לי אמון מלא ברשויות ואני משתף עמן פעולה באופן מלא .  כולי תקווה כי העניין יובהר עד תום ויבוא לסיומו בהקדם האפשרי.לפי חקירת רשות ני"ע בפרשת ניר ברונשטיין ועופר אייזנברג ,  מי שהעביר את המידע לברונשטיין היה יו"ר בנק הפועלים לשעבר ,  דני דנקנר .  בפברואר נעצרו מנכ"ל פועלים שוקי הון ברונשטיין ופעיל המעו"ף עופר אייזנברג ,  בחשד לשימוש במידע פנים .  על פי החשד ,  ברונשטיין ,  שידע שהפועלים צפוי להודיע על ירידות ערך בהשקעותיו ,  מסר המידע לאייזנברג לפני שהפועלים דיווח על כך לבורסה .  אייזנברג ,  לפי החשד ,  השתמש במידע זה כדי למכור את מניות הבנק לפני הדיווח .  לאחר הדיווח חזר ורכש אותן .
 
אחת מרשויות החוק בישראל פתחה בחקירה נגד דני דנקנר ,  לשעבר יו"ר בנק הפועלים
דני דנקנר :  אני קורא לכבד את החקירה ולאפשר לבצעה ללא כל התערבות

