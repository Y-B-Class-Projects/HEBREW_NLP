שטייניץ נגד לינדנשטראוס : " אם המבקר עוסק במדיניות - נצטרך למנות לו מבקר "
 שר הרווחה : " היטל הבצורת יצר הד בגלל שנגע בגינות של המעמד הבינוני ;  אני מעדיף אותו על-פני ייקור המים "
" חשוב לשמור על הגבול בין קביעת מדיניות לבין ביקורת - אחרת נצטרך למנות מבקר שיבקר את המבקר "  - כך אמר הבוקר שר האוצר ,  יובל שטייניץ ,  במהלך דיון שקיימה הוועדה לענייני ביקורת המדינה בנושא הרפורמה בתעריפי המים .  זאת ,  בעקבות הביקורת שהטיח בימים האחרונים מבקר המדינה ,  השופט  ( בדימוס )  מיכה לינדנשטראוס ,  בשרי הממשלה ,  על התעלמותם לכאורה מהמלצתו לשקול מחדש את הרפורמה.שטייניץ ציין כי מדובר בהחלטת ממשלה אשר מגובה בחקיקה ,  וכי הסמכות והאחריות על קביעת מדיניות במשק המים נתונה בידי הממשלה .  התערבות בקביעת המדיניות ,  העיר שטייניץ ,  תחייב לפיכך ביקורת גם על המבקר .  עוד הוסיף שר האוצר ,  כי ביטול ייקור תעריפי המים - ומימון פרויקטי התשתית מתקציב המדינה - יחייב קיצוץ רוחבי של מיליארד שקל ,  אשר ממילא יפגע בשכבות החלשות משום קיצוץ תקציבי המשרדים .  באשר לטענה בדבר הפגיעה בשכבות החלשות ,  טען שטייניץ כי העלאת קצבאות הזיקנה שנכנסה לתוקפה בתחילת השנה העלתה את ההכנסה נטו לאוכלוסיית הקשישים בסכומים של 240-350 שקל לזוג פנסיונרים.שר הרווחה ,  יצחק  ( בוז'י )  הרצוג ,  אמר בדיון כי מזה שנה מתריע משרדו מפני הפגיעה בעשירונים התחתונים ,  וכי פנה בעצמו אל שר התשתיות ,  מנהל רשות המים ואף אל ראש הממשלה - בדרישה לדחיית הרפורמה לחודש אפריל .  עוד טען הרצוג ,  כי הציע לשנות עדכון התעריפים כך שמחיר הבסיס של המים לא ישתנה - ורק הצריכה העודפת תתייקר ,  וכן דרש מנגנון פיצוי לשכבות החלשות כפי שהונהג במחירי הלחם ." אני מצר מאוד על כך שהדבר היחיד שתפס את הקשב הציבורי הוא היטל הבצורת ,  ולמה ?  כי זה נגע בגינות של המעמד הבינוני ",  אמר הרצוג בדיון , " אני כבר מעדיף את היטל הבצורת על פני ייקור המים ",  הוסיף .  הרצוג טען כי מחישוב שערך משרדו עולה כי התייקרות התעריפים נאמדת ב-53% - ולא ב-40% כפי שטענה הרשות ,  ו"לכן חייבים לבנות מנגנון פיצוי שיאפשר לשכבות החלשות להתמודד עם הגזירה .  מרבית היושבים פה סביב השולחן אינם מתפרנסים מ-2,200 שקל בחודש ". 

שטייניץ נגד לינדנשטראוס : " אם המבקר עוסק במדיניות - נצטרך למנות לו מבקר "
 שר הרווחה : " היטל הבצורת יצר הד בגלל שנגע בגינות של המעמד הבינוני ;  אני מעדיף אותו על-פני ייקור המים "
 
