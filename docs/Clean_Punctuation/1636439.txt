מיקי גורביץ' ימשיך כמנהל האמנותי של תיאטרון החאן
הועד המנהל של התיאטרון החליט להאריך את כהונתו של גורביץ' בשלוש שנים נוספות ,  למרות טענות נגדו בועד המנהל ,  שהביאו להתפטרות המנכ"ל יקי הר טל
מיקי גורביץ' ישמש כמנהל האמנותי של תיאטרון החאן הירושלמי שלוש שנים נוספות ,  כך הודיע היום  ( שלישי )  הוועד המנהל של התיאטרון .  בהודעה אמר הוועד המנהל הביע את שביעות רצונו מהחזון שהציג גורביץ' לגבי צרכי התיאטרון והרפרטואר המצופה לו . " הוועד מרוצה מהרפרטואר האיכותי של התיאטרון שזכה להערכה רבה מצד הקהל ולשבחי הביקורת ,  מהאיזון התקציבי שנשמר ,  וממספר המנויים בתיאטרון העולה משנה לשנה ",  נאמר בהודעה .  
הודעת הוועד סותמת את הגולל על ספקולציות שונות בנושא החאן ,  במסגרתן נטען כי מנכ"ל התיאטרון עד לאחרונה יקי הר-טל התפטר בשל קרע ביחסיו עם גורביץ' ועל כן יש להחליף את האחרון .  בימים אלו פועלת ועדת איתור למציאת מנכ"ל חדש .  
גורביץ בן ה-58 נחשב לאחד מבכירי במאי התיטרון בישראל ומשמש כמנהל האמנותי של התיאטרון מזה 9 שנים ,  מאז שנת 2001 .  בין ההצגות שעלו בתיאטרון בבימויו נמצאות  " אהובת הדרקון ",   " מלחמה על הבית ",   " המצליחים "  ועוד .
 
מיקי גורביץ' ימשיך כמנהל האמנותי של תיאטרון החאן
הועד המנהל של התיאטרון החליט להאריך את כהונתו של גורביץ' בשלוש שנים נוספות ,  למרות טענות נגדו בועד המנהל ,  שהביאו להתפטרות המנכ"ל יקי הר טל

