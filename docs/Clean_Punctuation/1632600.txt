הגרלה קשה לישראל במוקדמות אליפות אירופה בכדורסל
הנבחרת של אריק שיבק שובצה לבית א' ,  יחד עם איטליה ,  מונטנגרו ,  לטביה ופינלנד .  שיבק : " אין היום הגרלות קלות "
 נבחרת ישראל בכדורסל שובצה היום  ( שבת )  לבית א' במוקדמות אליפות אירופה שייערכו הקיץ ,  יחד עם מונטנגרו ,  איטליה ,  לטביה ופינלנד ,  על פניהן תצטרך לחלוף על מנת לחזור בפעם העשירית ברציפות לאליפות אירופה ,  שתיערך בקיץ 2011 בליטא .  לבית ב' שובצו בוסניה הרצגובניה ,  הונגריה ,  מקדוניה ,  אוקראינה ובריטניה ,  ובבית ג' ישחקו פולין ,  בלגיה ,  בולגריה ,  גיאורגיה ופורטוגל .
 ישראל תפתח את הקמפיין במשחק חוץ באיטליה ב-2 באוגוסט ,  לאחר מכן תארח את לטביה ב-8 באוגוסט ,  תצא לפינלנד ב-11 באוגוסט ותחזור למשחק ביתי מול מונטנגרו ב-14 באוגוסט .  את סבב המשחקים השני תפתח ישראל בבית מול איטליה ב-17 באוגוסט ,  ואז תצא ללטביה ב-23 באוגוסט ,  תחזור ליד אליהו למשחק מול פינלנד ב-26 באוגוסט ,  ותסיים במשחק חוץ קשה במונטנגרו ב-29 באוגוסט .
 ישראל דורגה בקבוצת האיכות השנייה מתוך חמש ,  כאשר הראשונה מכל בית ,  ושתי הסגניות הטובות ביותר מתוך שלושת הבתים יעפילו אוטומטית לאליפות .  במידה שלא תעפיל אוטומטית ,  תנסה ישראל להעפיל דרך משחקי ההזדמנות האחרונה .  את ישראל ייצגו בהגרלה יו"ר איגוד הכדורסל שי שני ומנכ"ל האיגוד ,  יענקלה בן שושן ,  כאשר המאמן אריק שיבק יצטרף ביום ראשון לאחר משחק הליגה של קבוצתו מונס על מנת לתאם משחקי אימון לקראת המוקדמות .
 שיבק אמר לאחר ההגרלה : " התפקיד שלנו לעשות את המקסימום בכדי לעלות לשלב הגמר ,  בלי כל קשר נגד מי אנו משחקים .  אין היום הגרלות קלות ,  נבחרות מהדרג השלישי והרביעי כמו איטליה ומונטנגרו התקדמו והן נחשבות היום לנבחרות חזקות ".  
" המאבק יהיה פיזי וצמוד ",  המשיך שיבק . " ייתכן ששאלת העלייה תוכרע בהפרשי סלים ,  עובדה שהופכת כל משחק וכל סל לחשובים .  אני מבטיח שנעבוד קשה מאד ,  נתכונן כמו שצריך ,  נכיר את הנבחרות שמולן אנו נתמודד .  עם התמיכה של כולם בנחרת ,  אנו כולנו תקווה שנצליח במשימה העומדת לפנינו ". 
סנטר הנבחרת יניב גרין הוסיף : " אני תמיד מאמין שנעלה בסוף .  איטליה לא עלו לאליפות האחרונה וזה מראה שהם קצת נחלשו ,  לטביה תמיד מסוכנת ,  ואני לא יודע הרבה על מונטנגרו .  זו לא הגרלה פשוטה ,  אבל ניצחנו בעבר קבוצות כאלו .  אני מאמין שנעשה זאת גם בקיץ הזה ". 
מלבד הגרלת הגברים נערכה בפרייזינג גם הגרלת מוקדמות אליפות אירופה לנשים ,  בה שובצה נבחרתו של אלי רבי עם לטביה ,  סרביה ורומניה .  לאחר ההגרלה אמר רבי : " הגרלה קשה מאוד ,  אך יחד עם זאת זה לא בלתי אפשרי .  העפלנו בפעמיים הקודמות לגמר אליפות אירופה ונשתדל לשמור על הרצף ולעלות בפעם השלישית ברציפות ". 
כזכור הנבחרת העפילה בפעמיים הקודמות לאליפות ,  כשבפעם האחרונה עשתה זאת בצורה נאה ללא משחקי ההזדמנות האחרונה .  לאליפות ,  שתיערך בפולין ,  יעפילו שתי הנבחרות הראשונות מכל אחד מארבעת הבתים ,  כאשר לשני בתים יוגרלו ארבע נבחרות ושניים אחרים יוגרלו חמש נבחרות .
 גם הנבחרות הצעירות של ישראל הוגרלו בפרייזינג לאליפות אירופה .  עיקר העניין היה בהגרלת אליפות אירופה לנוער דרג ב' שתיערך בישראל ,  כאשר נבחרת הנוער של דני פרנקו תנסה לחזור לדרג א' בעזרת העפלה מבית ג' הכולל את רומניה ,  אנגליה ,  דנמרק ובלארוס .  פרנקו התייחס להגרלה ואמר : " לשחק בטורניר אליפות אירופה זהו אתגר גדול ,  על אחת כמה וכמה כשהאליפות מתקיימת השנה בישראל .  מדובר בחוויה גדולה לכל חובבי הכדורסל .  נבנה נבחרת שתשחק קבוצתי ונתעסק בעצמנו ". 
נבחרת העתודה של יעקב ג'ינו הוגרלה לאליפות אירופה דרג ב' לנבחרות עתודה באוסטריה .  הישראלים הצעירים ישחקו מול נבחרות שבדיה ,  גאורגיה והונגריה .
 נבחרת הקדטים של רובי בלינקו ,  היחידה ששרדה בקיץ הקודם בדרג א' ,  שובצה לבית ד' ,  בו נמצאות גם המארחת מונטנגרו ,  רוסיה וטורקיה .  משחקי הטורניר ייערכו בין ה-5-15 באוגוסט ,  בעיר באר במונטנגרו .
 
הגרלה קשה לישראל במוקדמות אליפות אירופה בכדורסל
הנבחרת של אריק שיבק שובצה לבית א' ,  יחד עם איטליה ,  מונטנגרו ,  לטביה ופינלנד .  שיבק : " אין היום הגרלות קלות "
 
