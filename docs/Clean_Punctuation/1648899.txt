 " להעביר את שדה התעופה באילת לרמת תמנע "
 אקוניס הוסיף כי  " העתקת שדה התעופה והנמל יבא לתנופה אדירה של השקעות בעיר ,  אשר יגדילו את מספר התיירים והיקף הסחורות הנכנסות "
" יישום תכנית 'השער הדרומי' - במסגרתה יועתקו גם שדה התעופה וגם נמל אילת - יביא לתנופה אדירה של השקעות בעיר אילת ,  השקעות אשר יגדילו את מספר התיירים ,  את היקף הסחורות הנכנסות לארץ דרך נמל אילת ואת התעסוקה בעיר ".  
כך אמר היום יו"ר ועדת הכלכלה של הכנסת ,  ח"כ אופיר אקוניס ,  במסגרת  " יום אילת "  שנערך בכנסת ,  ובו דנה ועדת הכלכלה בהעתקת שדה התעופה של העיר אילת ממרכז העיר לרמת תמנע .  בנוסף דנו בוועדה בקו הרכבת העתידי שיחבר את מרכז הארץ לאילת .  לדברי אקוניס ,  יש לחזק את העיר אילת אשר מצויה בתחרות עם עקבה ,  בה מושקעים בשנים האחרונות מיליארדי דולרים הן בפיתוח הנמל ,  המסחר והתעשייה והן בתיירות .  
כזכור ,  ביום שישי פורסם ב- TheMarker כי עד כה הושקעו בתוכנית הפיתוח של עקבה 18 מיליארד דולר ,  פי שלושה מהצפי המקורי שעמד על 6 מיליארד דולר עד 2012 .  בהקשר לקו הרכבת ציין ח"כ אקוניס : " עמדתי הבלתי מתפשרת היא כי חייבים לסלול רכבת לעיר אילת .  יש לחבר את אילת למרכז הארץ באמצעות מסילת רכבת שתשנע סחורות מנמל אילת אשר יחודש ויורחב ותסיע תיירים ונוסעים ממרכז הארץ .  הגיע הזמן כי נהפוך למדינה מתוקנת וככל המדינות המתוקנות נדאג לפרוס רשת ארוכה ויעילה של רכבות במטרה לקרב את הפריפריה למרכז הארץ ".  
בסיום קרא אקוניס למשרדי התחבורה והאוצר לגבש במהירות את הסיכומים לעניין מבנה התקציב להעתקת שדה התעופה ולצאת למכרז .  הוועדה קראה לממשלה להקים ועדת שרים מיוחדת לשם קידום התוכניות של העיר אילת .  כמו כן ,  תקיים הוועדה ישיבות מעקב וביצוע ככל שיידרש על מנת לממש את התוכניות שהוצעו בדיון .  
ראש עיריית אילת ,  מאיר יצחק הלוי ,  הדגיש בפני הוועדה את הצורך בקבלת כלים להתמודדות עם התחרות של אילת עם שכנותיה מדרום וממזרח :" אנו מאמינים שמימוש תכנית 'השער הדרומי' תהפוך את העיר אילת לבלתי תלויה כלכלית ותסייע לה לממש את הפוטנציאל שלה .  הוצאת התכנית לפועל ,  ישאירו את אילת כעיר תיירות מובהקת מובילה בישראל ".  
לאחר שהוצגה תוכניתו של ד"ר יעקב שיינין ,  שערך תחשיבים כלכליים לביצוע תכנית העתקת שדה התעופה ,  אמר נציג האוצר ,  אודי אדירי : " משרד האוצר תומך בגיבוש תכנית אסטרטגית לפיתוח העיר אילת ,  כולל בחינת העתקת שדה התעופה לתמנע ולפנות רצועת חוף על ידי העתקת הנמל הצבאי .  כרגע האוצר מתנגד למודל של נמל תעלה כפי שהוצע ".  
עוד אמר אדירי כי בנוסף ,  האוצר אינו מוצא לנכון לתמוך בהקמת קו רכבת לאילת מבחינה כלכלית שלאחר שעלות הקמתו מוערכת ב-8.6 מיליארד שקל .  נציג האוצר הטיל ספק ביכולתו של הסקטור הפרטי לממן פרוייקט כזה ,  אך טען כי לאחר שיסתיים שלב תכנון הקו ,  כפי שהחליט ראש הממשלה ,  האוצר לא יחסום גורם פרטי שיהיה מעוניין בביצוע התכנית .  יצויין כי מלונאי אילת סבורים כי בנוסף לשיפור התשתיות באילת ,  זקוקה העיר למרכז כנסים וירידים שיכלול גם קזינו .  שר התיירות ,  סטס מיס'ניקוב ,  דיווח בשבוע שעבר כי משרדו החל לדון באפשרות להקמת קומפלקס כזה באילת .

" להעביר את שדה התעופה באילת לרמת תמנע "
 אקוניס הוסיף כי  " העתקת שדה התעופה והנמל יבא לתנופה אדירה של השקעות בעיר ,  אשר יגדילו את מספר התיירים והיקף הסחורות הנכנסות "
 
