כלל פיננסים עולמית יומית :  לא משאירים יוונים בשטח
כהנוביץ : " משבר התקציב של יוון הוביל להערכות כי היא תיאלץ לפרוש מגוש היורו ,  אולם הערכות אלה הוכחשו על ידי בכירים בגוש היורו ובאתונה "
 למרות ניסיונותיה של סין לקרר את עליות המחירים ולמרות החשש מההתערבויות של אובמה בריסון סקטור הפיננסים ,  נתוני המקרו הטובים ביומיים האחרונים בניהם מדד מנהלי הרכש בתעשייה בארה"ב שעלה מ-55.9 ל-58.4 ,  ונתון מכירות הבתים בתהליך שעלו ב-1% בדצמבר ,  הצליחו לשמור על אופטימיות המשקיעים ומשכו איתם גם את מחירי הסחורות.ברקע ,  תמכו בעליות תוצאותיהן הכספיות הטובות של החברות בארה"ב ובקצב הזה  ( לאחר פרסום של 81% מהדו"חות )  מסתמן כי ברבעון האחרון של 2009 עברנו סוף סוף לראות שורה תחתונה של רווח ,  לאחר תשעה רבעונים של הפסד .  היום ממתינים המשקיעים לבשורות חיוביות גם ממדד מהלי הרכש בשירותים  ( ראו הרחבה )  ומדוח התעסוקה של adp  ( ראו הרחבה )  .  האג"ח הממשלתי נפגע מהאופוריה בשווקים ,  אך גם לו צפויות כמה חדשות מעניינות היום בניהן פגישת שרי האוצר של גוש היורו לדון בעזרה ליוון .  הדולר חזר הבוקר להיחלש מעט בעולם ,  זאת לאחר מגמת עליות שהחלה בדצמבר .  מדד הפחד ,  ה-vix ,  יורד גם הוא משמעותית ,  מרמה של 27 נק' לפני 10 ימים ל-21.5 נק' אמש .  להערכתנו ,  אם השווקים עמדו במכשולים קשים כמו דובאי ,  סין ,  אובאמה ויוון באמת יהיה קשה לעצור אותם כל עוד הריבית הריאלית שלילית.מדיניות מוניטרית - חכו לכולם ! הבנק המרכזי של אוסטרליה הוא היחיד מבין 20 המדינות המשמעותיות שפועל במדיניות מוניטרית מצמצמת ורץ קדימה עם העלאות הריבית בלי להסתכל לאחור ,  ברקע כולם עודדו אותו ואמרו לו שהוא רץ בדרך הנכונה  " תמשיך !  ",  אבל לאחר 3 העלאות ריבית כשהוא כבר רחוק מכולם ,  ברמה של 3.75% ,  עצר אתמול הנגיד האוסטרלי ,  מתנשף ,  הסתכל לאחור ולא ראה אף אחד ,  גם לא באופק.כל 20 הכלכלנים שנסקרו על ידי בלומברג אמרו לו :  תמשיך ,  רוץ !  אבל הנגיד האוסטרלי פחד שהוא רץ בדרך לא נכונה ,  הוא הוציא מפה וניסה למקם את עצמו בין אינפלציה לצמיחה ,  וכשלא הצליח להחליט נעמד במקום והותיר את הריבית על כנה .  חבל ,  המשקיעים ממש אהבו עד עכשיו את הדולר האוסטרלי ,  בתקופה האחרונה רבים עשו דרכו עסקאות cary trade ,  כלומר ,  לקחו הלוואות במטבעות עם ריבית נמוכה ,  כדוגמת הדולר ,  והפקידו אותם בין השאר בדולר האוסטרלי ,  אכזבה של משקיעים מהאוסטרלי ומדומים לו עשויה לנפץ את עיוותי ה-cary trade מהר משציפו ,  מה שעשוי לזעזע שוב את שוק המט"ח.החוזים העתידיים על הריבית בארה"ב מאותתים כי הריבית שם תעלה לא לפני ספטמבר .  אצלנו ,  נראה שגם ללא עצירת ההעלאות באוסטרליה לבנק ישראל כבר יש מספיק סיבות כדי לא להעלות את ריבית מארס ,  ובמיוחד שהציפיות האינפלציוניות בנפילה חופשית.אג"ח ממשלתי בארה"בתשואות האג"ח הממשלתי הארוכות בארה"ב  ( ל-30 שנה )  נמצאות ברמתן הגבוהה מזה שבוע ,  זאת בהמתנה לדו"ח מדד מנהלי הרכש בענפי השירותים שיתפרסם היום וצפוי שעלה בחודש ינואר לרמה של 51 נק'  ( ערך מעל 50 מצביע על התרחבות )  ויאותת גם הוא שממש אין מה לעשות באפיק הממשלתי .  היום יודיע האוצר האמריקאי על תוכנית ההנפקות הרבעונית ועל היקף ההנפקות לשבוע הבא ,  ערך שונה מהצפוי עשוי להשפיע גם הוא על המסחר באג"ח ,  אך כנראה שלא מספיק בשביל להשפיע על שוק המניות.חברת הדירוג מודיס' הותירה אתמול את דירוג החוב של ארה"ב על aaa יציב ,  אך ציינה כי  " זה עשוי לחוות לחצים במידה והממשל לא ינקוט בצעדים ע"מ להפחית את מתווה הגרעון הצפוי לעשור הקרוב ".  נזכיר שהגרעון האמריקאי צפוי להסתכם ב-2010 ב-1.6 מיליארד דולר .  לשם כך צפוי הממשל להנפיק השנה אג"ח בסכום של 2.43 טריליון דולר ,  שזה גבוה ב-16% ביחס להנפקות ב-2009.עניין נוסף שקשור להנפקות הוא השינוי שחל לאחרונה בסיווג הרוכשים שלו ,  שיעור הרוכשים ישירות מהממשל  ( direct bids )  עלה משמעותית וב-12 מתוך 42 ההנפקות האחרונות שנעשו בריבית קבועה ,  שיעורם עלה על 10% מהרוכשים ,  זאת בהשוואה ל-6 מקרים כאלו בלבד ב-5 שנים שקדמו לכך בין 2004 ל-2008 .  להערכת גופים גדולים בוול-סטריט נתח גדול מידי של רוכשים ישירות מהפד עלול לגרום לעיוות במחירי האג"ח ובמיוחד אם תגדל התנודתיות בהנפקות.הגבלת מתן ההלוואות בסין דוחפת את הכסף לאפיק הממשלתיההנפקה הראשונה של אג"ח ל-10 שנים בסין בשנת 2010 הסתיימה אתמול בהצלחה עם תשואה נמוכה מהצפוי הן מהתשואה של אג"ח דומות בשוק המשני והן ביחס לציפיות המוקדמות ,  3.43%  ( מה שתומך באפיק בכל העולם )  .  אלא שחלק מההצלחה מוסבר בלחצים של הממשל הסיני על הבנקים לרסן את מתן ההלוואות מה שהפנה כסף אל האג"ח הממשלתי ויתכן שעיוות מעט את מחירו.נזכיר כי הממשל בסין הגביל את כמות ההלוואות שבנקים יכולים לספק השנה מ-9.59 טריליון יואן ב-2009 ל-7.5 טריליון יואן השנה ובמקביל העלה בחודש שעבר את יחס הרזרבה שהוא דורש מהבנקים ב-חצי אחוז ל-16% ,  העלייה הראשונה מאז יוני 2008 .  כבר בינואר ניתן היה לראות את הירידה בהלוואות בסין שהסתכמו ב-1.1 טריליון יואן לעומת 1.45 טריליון בינואר 2009 .  למעשה ,  אפשר להניח שנזילות עודפת תמשיך לעבור בינתיים לאפיק הממשלתי ,  אך השאלה היא מה יקרה שהעיוות יסתיים ,  האם האפיק הממשלתי יחזיק מעמד  ? האם יוון בדרך לצאת מגוש היורו  ? המועצה האירופאית תתכנס היום לנסות ולפתור את הבעיה היוונית שמאיימת על יציבות הגוש .  נזכיר כי הגירעון התקציבי ביוון עומד על 12.7% מהתמ"ג - פי ארבעה מהיעד של האיחוד האירופי ,  והחוב של יוון עומד על 113% מהתמ"ג .  ראש ממשלת יוון פנה אתמול ליוונים וניסה להבהיר להם את חומרת המצב , " יוון היא החוליה החלשה ביותר באיחוד האירופאי ",  יהיה לו קשה להעביר את הרפורמות שהוא מתכנן בניהן העלאת גיל הפרישה ,  העלאת מיסי הדלק ,  עצירת העלאות השכר בסקטור הציבורי ועוד.המשקיעים גם הם סקפטיים בנוגע לתוכנית ולסיכוייה לעבור ולהצליח ,  פרמיית הסיכון שדורשים ממשיכה לעלות .  התשואה על אג"ח יוונית ל-10 שנים זינקה ל-6.75% ,  לעומת להמחשה תשואה של 3.21% באג"ח דומה של ממשלת גרמניה .  משבר התקציב של יוון הוביל להערכות כי היא תיאלץ לפרוש מגוש היורו ,  אולם הערכות אלה הוכחשו על ידי בכירים בגוש היורו ובאתונה .  אם היום לא יצליחו מדינות הגוש להגיע להסכמה או חוסר שיתוף פעולה מצד התושבים ביוון ,  עלול להרעיד את אמות הסיפים של הגוש ולזעזע את כלכלת העולם ,  ולהיפך .  להערכתנו ,  יציאה של יוון מגוש היורו עשויה להיות הפתרון הרע במיעוטו ,  רק שאני לא יודע אם יש דרך פרקטית לעשות את זה.ממשלת יפן חוששת מזינוק במחירי הסחורות החקלאיותיפן ,  היבואנית הגדולה בעולם של תירס ושל חיטה מתחילה לדאוג .  היפנים רואים את רמת החיים בעולם ואת גודל האוכלוסייה גדלות ובמיוחד את עליית הביקושים מסין ,  ולא מעוניינת להינזק מעליות מחירים שיגררו .  לשם כך מתכוונת המשלה להקצות סכום של 2.4 מיליארד דולר בשנה שתחל באפריל כדי לתמוך ביצור מקומי של סויה ,  חיטה ותבואה.בינתיים ,  מחירי הסחורות האחרים חזרו לעלות בימים האחרונים ,  ומדד ה-crb השלים בשלושת ימי המסחר האחרונים עליה של 2.9% .  להערכת מנתחים טכניים עוצמת העלייה הנ"ל במחירי הסחורות דומה לעוצמות העלייה של המגמה ארוכת הטווח ,  מה שמאותת מבחינתם על כך שאנחנו עדיין באותה מגמת עליות ארוכת טווח ושהירידות בחודש וחצי האחרונים אינם שינוי מגמה ,  אלא תיקון זמני.מצב התעסוקה בארה"ב - יותר חשוב מהכלנתוני התעסוקה בארה"ב הם מהנתונים המעניינים ביותר מבחינת המשקיעים ,  הם יודעים שהתנפחות נתוני סקטור התעשייה נשענת גם על ידי הגדלת מלאים ,  שעליות מחירי הבתים נשענות על הקלות מיסוי ושהרבה מהנתונים החיוביים הם מלאכותיים .  רק שיפור תעסוקתי יאותת להם מצד אחד על התרחבות אמיתית של החברות ומצד שני על פוטנציאל גדול יותר להגדלת הצריכה הפרטית העתידית.היום יחל רצף פרסום נתוני שוק התעסוקה בארה"ב ,  שימשך 3 ימים ,  עם פרסום דוח התעסוקה של חברת adp ,  שצפוי להראות ירידה מתונה בלבד במשרות בסקטור הפרטי הלא חקלאי בינואר  ( k30- )  .  אנחנו ,  כמו השוק ,  מאמינים כי לנתון משמעות גדולה כיום ואם יפתיע ישפיע מאד גם על תחזיות האינפלציה .  נעדכן כי האינפלציה המגולמת בארה"ב לשנה הקרובה ,  עומדת על 1.3% ,  ובמגמת עלייה ,  בישראל האינפלציה המגולמת לשנה עומדת גם היא על 1.3% ,  אך במגמת ירידה.הכותב הוא אמיר כהנוביץ ,  כלכלן מקרו בכלל פיננסים .
 
כלל פיננסים עולמית יומית :  לא משאירים יוונים בשטח
כהנוביץ : " משבר התקציב של יוון הוביל להערכות כי היא תיאלץ לפרוש מגוש היורו ,  אולם הערכות אלה הוכחשו על ידי בכירים בגוש היורו ובאתונה "
 
