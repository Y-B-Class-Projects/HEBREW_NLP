הגרמנים יכבשו את התיאטראות בישראל
במסגרת תוכנית התרבות של מכון גתה תתקיים השנה  " העונה הגרמנית ",  שבמהלכה יוצגו בארץ הצגות של מיטב המחזאים הגרמניים לדורותיהם
מכון גתה בתל אביב הציג היום  ( רביעי )  את תוכנית התרבות של המכון לשנת 2010 ושיתופי הפעולה השונים ,  אשר חלקם כבר הושקו בשבועות האחרונים .  שיתוף הפעולה הפורה ביותר יתקיים בתחום התיאטרון ,  זאת לטענת מנהלי המכון במטרה לאפשר לקהל הישראלי להיחשף לתרבות הגרמנית העכשווית ולטובי המחזאים הפועלים בגרמניה כיום .  
הפרויקט ,  העונה לשם  " העונה הגרמנית ",  הוא שיתוף פעולה של מכון גתה ותיאטראות שונים בארץ .  במהלך העונה יושם דגש על מחזאים בעלי שפה ייחודית ופורצת תבניות ,  ומחזאים העוסקים בסוגיות חברתיות ופוליטיות .  בין התיאטראות המשתתפים בפרויקט ניתן למצוא את  " הבימה ",   " הקאמרי ",  תיאטרון תמונע ,  תיאטרון השאובינה בברלין ,  תיאטרון קמרשפילה במינכן ועוד .  ההצגה הראשונה שעלתה במסגרת  " העונה הגרמנית "  היא  " אדם גייסט ",  שעלתה בתיאטרון תמונע בכיכובם של יפתח אופיר ,  יערה רשף ,  לני שחף ואייל שכטר .  הצגות נוספות שיעלו בחודשים הבאים הן  " לה-לו-לה הגדולה "  של התיאטרון הלאומי של מנהיים , " מיי פירסט סוני "  של תיאטרון מודנטום מפרנקפורט , " קוראים לי יקה "  של תיאטרון בית לסין והתיאטרון של היידלברג ועוד .
 פרויקטים נוספים שיתקיימו השנה הם פרויקט  " ליל מעודכן "  - קורס קיץ ופסטיבל בינלאומי למוסיקה קאמרית עכשווית שיתקיים בישראל ושבו ישתתפו מלחינים ומבצעים גרמניים מפורסמים .  התערוכה  " דור ראשון "  שתיפתח במוזיאון פתח תקווה בשבוע הבא בהשתתפות אמנים מישראל ,  גרמניה והולנד ותערוכת סרטי אנימציה של יוצרים גרמנים שתוצג בשבועות הקרובים במוזיאון הישראלי לקומיקס בחולון .
 בנוסף ,  בסוף השבוע הקרוב יתארח הסופר ניר ברעם ביריד הספרים הבינלאומי בלייפציג ,  וביוני יתקיים בברלין סימפוזיון של סופרים ישראלים וגרמנים .
 
הגרמנים יכבשו את התיאטראות בישראל
במסגרת תוכנית התרבות של מכון גתה תתקיים השנה  " העונה הגרמנית ",  שבמהלכה יוצגו בארץ הצגות של מיטב המחזאים הגרמניים לדורותיהם

