מתן לוטטי הושאל להפועל רמת גן
הקשר ,  שלא מצא את עצמו במכבי תל אביב ,  מצטרף לקבוצתו של יובל נעים .  קלדיירה נחת ,  התאמן וצפוי לשחק נגד אשדוד
קשר מכבי תל אביב ,  מתן לוטטי ,  עבר היום  ( שלישי )  בהשאלה עד תום העונה להפועל רמת גן .  הקשר ,  שלא קיבל דקות משחק בקרית שלום ,  מקווה להשתלב בקבוצתו של יובל נעים כדי לצבור דקות משחק בליגת העל .  קשר הרכש הברזילאי אנדרה קלדיירה נחת בארץ והספיק לערוך היום אימון ראשון ברמת גן .  חוזהו של קלדיירה צפוי לעבור מחר בבקרת התקציבים והשחקן צפוי לפתוח בהרכב במשחק הבית נגד מ.ס .  אשדוד בשבת בוינטר .
 בתוך כך הוסדרה היום סופית עיסקת העברתו של הבלם הצ'כי ,  פאבל פרגל ,  שהגיע מהפועל באר שבע להפועל רמת גן במסגרת עסקת מכירתו של וויליאם סוארז ,  שעשה את הכיוון ההפוך דרומה .  אחרי שהוסרו כל המכשולים יוכל פרגל לשחק במדי רמת גן ,  אולם קודם לכן הוא צריך להחלים מהפציעה ברגלו ,  שמונעת ממנו להתאמן בתקופה האחרונה .
 לסגל הפועל רמת גן יחזור בשבת תומר תייר ,  שסיים לרצות עונש הרחקה בשל צהובים .  סרג' איילי ,  שחוזר גם הוא לסגל אחרי הרחקה ,  התלונן על כאבים בברכו ולא התאמן היום .  נעים יחסר בשבת את המגן קובי מוסא ,  שהורחק בניצחון 2:3 על מכבי נתניה בשבת וכן את החלוץ עומר פרץ ,  שכבש צמד באותו משחק אך קרע את הרצועה הצולבת בברכו וסיים את העונה .
 
מתן לוטטי הושאל להפועל רמת גן
הקשר ,  שלא מצא את עצמו במכבי תל אביב ,  מצטרף לקבוצתו של יובל נעים .  קלדיירה נחת ,  התאמן וצפוי לשחק נגד אשדוד

