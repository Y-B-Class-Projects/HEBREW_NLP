תיעוד של חמאס :  תקרית האש הקטלנית בעזה
חמאס טוען כי הצליח לתעד את חילופי האש עם חיילי צה"ל בסוף השבוע ,  במהלכם נהרגו סגן מפקד גדוד 12 בחטיבת גולני רב סרן אלירז פרץ וסמל ראשון אילן סביאטקובסקי
 ( התיעוד שהופיע בטלוויזיה של חמאס ) 
חמישה ימים לאחר התקרית באזור חאן יונס ברצועת עזה ,  שבה נהרגו רב-סרן אלירז פרץ וסמ"ר אילן סביאטקובסקי ,  מפרסם היום  ( רביעי )  אתר האינטרנט של הזרוע הצבאית של חמאס   " גדודי עז א-דין אל-קסאם "   סרטון וידאו המתעד את האירוע .  
הסרטון ,  שאורכו כארבע דקות ,  מציג ,  לטענת חמאס ,  את כוחות גולני נכנסים מערבה לתוך שטח הרצועה ,  את ההיתקלות עם החמושים הפלסטינים ולבסוף את הגעת צוותי ההצלה ואת פינוי החיילים שנהרגו ונפצעו .  בהודעת הזרוע הצבאית של חמאס נמסר כי קטע הווידאו הוא באיכות די גרועה בשל המרחק הרב מהתקרית ובשל תנאי השטח .  הסרטון צולם מתוך עמדת תצפית הנמצאת בסמוך למקום התקרית .
 הרמטכ"ל ,  רב-אלוף גבי אשכנזי ,  ביקר בתחילת השבוע באזור התקרית .  הרמטכ"ל שמע את עיקרי התחקיר והלקחים מהאירוע עד כה וערך תצפית על האזור .  במהלך הביקור ערך הרמטכ"ל שיחה עם מפקדי וחיילי גדוד  " ברק "  של חטיבת גולני .  הרמטכ"ל אמר ללוחמים כי  " אתם מהווים את החומה בין המחבלים לישובים .  ייתכנו אירועים נוספים ,  אליהם יש להיערך ".  הרמטכ"ל ציין ,  כי הוא מעריך את העבודה הרבה שעשה הגדוד במהלך שהותו בגבול עזה וכי הוא  " סומך על הלוחמים במאת האחוזים שימשיכו לבצע את תפקידם נאמנה ".  הרמטכ"ל הוסיף ,  כי הוא ביקר ביישובי עוטף עזה ושמע מהתושבים על הרגשת הביטחון שלהם ,  וטען כי התחושה הזו נזקפת לזכות לוחמי חטיבת גולני .  
רב סרן אלירז פרץ ,  סגן מפקד גדוד 12 בחטיבת גולני ,  בן 31 ,  וסמ"ר אילן סביאטקובסקי ,  בן 21 ,  חייל בגדוד נהרגו ביום שישי שעבר במהלך חילופי אש עם חמושים סמוך לכיסופים שבצפון רצועת עזה .  שני חיילים נוספים נפצעו ,  אחד באורח קשה והשני באורח קל ברגלו .
 
תיעוד של חמאס :  תקרית האש הקטלנית בעזה
חמאס טוען כי הצליח לתעד את חילופי האש עם חיילי צה"ל בסוף השבוע ,  במהלכם נהרגו סגן מפקד גדוד 12 בחטיבת גולני רב סרן אלירז פרץ וסמל ראשון אילן סביאטקובסקי

