עודד שריג וזהר גושן דנו בהמלצות ועדת חודק 
 >  >  המפקח על הביטוח במשרד האוצר ,  עודד שריג ,  נועד אתמול עם יו"ר רשות ניירות ערך ,  זהר גושן ,  לדון בהמלצות ועדת חודק .  ככל הידוע ,  גושן הביע הסתייגות בעיקר מנושא השיעבוד השלילי והאפשרות לפירעון מוקדם של אג"ח בעקבות שינוי שליטה בתאגיד .  בימים הקרובים צפוי שריג להיוועד גם עם המפקח על הבנקים ,  רוני חזקיהו .  במשרד האוצר וברשות ניירות ערך סירבו להגיב לדברים .  ועדת חודק הוקמה על רקע המשבר הכלכלי העולמי שחשף את התנאים הנחותים של הלוואות מוסדיים לתאגידים מנפיקי אג"ח לעומת הלוואות בנקאיות לאותם תאגידים .  הוועדה ,  בראשות עו"ד דוד חודק ,  המליצה למוסדיים לערוך בדיקות כלכליות לפני ביצוע השקעה והציעה תנאים למתן ההלוואה ,  בהם תנאים לפירעון מוקדם של האג"ח .  גושן היה מהמבקרים העיקריים של המלצות הוועדה .  טיעונו המרכזי היה כי יש לטפל בתימחור סיכונים בגופים מוסדיים ולא בקביעת התניות להשקעותיהם .  גושן הביע חשש מהקטנת היצע האשראי לחברות מנפיקות אג"ח כתוצאה מהמלצות הוועדה .  חזקיהו הסתייג בעיקר מהשיעבוד השלילי ,  שעיקרו איסור מתן שיעבוד חדש להלוואה בנקאית נוספת ,  לאחר שתאגיד גייס אג"ח ממוסדי .  בעקבות הביקורת הגמישה ועדת חודק את המלצתה .  עם קבלת המלצות הוועדה הבהיר שריג כי ישמע את המתנגדים וכי ההמלצות שיפרסם יהיו הנוהל הרצוי להשקעת מוסדיים .  ועדת השקעות של גוף מוסדי תוכל לחרוג מהנוהל תוך נימוק החריגה .
 
עודד שריג וזהר גושן דנו בהמלצות ועדת חודק 
nan
