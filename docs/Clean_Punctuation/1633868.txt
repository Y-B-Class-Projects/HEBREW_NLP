המשקיע ג'ים רוג'רס :  מחירי הנדל"ן בסין צפויים ליפול לאחר שספקולנטים הביאו לעליות חדות מדי
מכירות הנדל"ן בסין זינקו ב-75.5% ב-2009 והסתכמו ב-644 מיליארד דולר
מחירי הנדל"ן בשנחאי ובהונג קונג עלולים ליפול לאחר שביקוש ספקולטיבי הניע אותם לעליות חדות מדי ,  אך ביתר הכלכלה הסינית  " בקושי יש בועה ",  כך אמר המשקיע ג'ים רוג'רס .  ניסיונותיה של ממשלת סין לרסן את ההלוואות עשויות להקל על הספקולציה ולהאט את האינפלציה ,  אמר רוג'רס בראיון לבלומברג בסינגפור .  מחירי הבתים ב-70 ערים בסין טיפסו ב-7.8% בדצמבר ,  הקצב המהיר ביותר זה שנה וחצי ,  כך על פי דו"ח שפרסמה ממשלת סין בשבוע שעבר .  מחירי הבתים בהונג קונג זינקו בשיעור החד ביותר מבין שוקי הנדל"ן בעולם בשנה שעברה ,  לפי חברת הנדל"ן נייט פרנק . " בוודאי ,  מחירי הנדל"ן בשנחאי ובהונג קונג צריכים לרדת ",  אמר רוג'רס . " אלוהים אדירים ,  אם יש בועות כלשהן בעולם כיום ,  הרי שזה בתחום הזה ,  וגם האג"ח של ממשלת ארה"ב מתומחרות גבוה מדי ",  הוסיף .  מכירות הנדל"ן בסין זינקו ב-2009 ב-75.5% לסך של 4.4 טריליון יואן  ( 644 מיליארד דולר )  ,  בהובלת הערים זז'יאנג ושנחאי ,  כך דיווחה לשכת הסטטיסטיקה של סין היום .  פרד הו ,  יו"ר גולדמן סאקס בסין ,  אמר אתמול כי מחירי הנדל"ן בסין ,  בהונג קונג ובסינגפור צריכים להיות תחת מעקב ,  בשל חשש מהיווצרות בועה .  עוד אמר רוג'רס ,  יו"ר חברת רוג'רס הולדינגס שבסיסה בסינגפור ,  כי בינתיים הוא לא מכר מניות סיניות ,  למרות העליות החדות שרשמו השווקים בסין בשנה שעברה .  לדבריו ,  הפעם האחרונה שבה רכש מניות בסין היתה בין אוקטובר לנובמבר 2008 .  רוג'רס ,  בן 65 ,  קנה את פרסומו הראשון לפני שנים ארוכות כאשר הקים ב-70' ,  יחד עם ג'ורג' סורוס ,  את קרן קואנטום המפורסמת ,  שגרפה רווחים עצומים .  אחרי עשר שנים שבהן ניהלו השניים את קואנטום ,  הם הניבו למשקיעים שלהם רווח של 4,200% .  רוג'רס ,  דמות ססגונית במיוחד ,  נודע כמי שהקיף את העולם במכונית ובאופנוע .  הוא התבטא בחריפות נגד הבנק הפדרלי על רקע משבר האשראי שנגלל השנה - ואמר כי יש לבטל את המוסד .
 
המשקיע ג'ים רוג'רס :  מחירי הנדל"ן בסין צפויים ליפול לאחר שספקולנטים הביאו לעליות חדות מדי
מכירות הנדל"ן בסין זינקו ב-75.5% ב-2009 והסתכמו ב-644 מיליארד דולר

