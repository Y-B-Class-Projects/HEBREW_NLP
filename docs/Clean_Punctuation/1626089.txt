בקרת יציבות חובה ,  מיום שישי
ב-1 לינואר תיכנס לתוקפה התקנה המחייבת המצאותה של בקרת יציבות בכל מכונית חדשה .  התקנה לא תחול על המסחריות של לובינסקי
החל ב-1 לינואר ,  תחול חובת המצאותה של מערכת בקרת יציבות אלקטרונית  ( ESP )  בכל כלי הרכב החדשים המיובאים לישראל .  על התקנה החדשה שתיכנס לתוקפה ביום שישי הקרוב הוחלט עוד בימי שר התחבורה הקודם שאול מופז ,  ומשמעותה כי כלי רכב פרטיים ומסחריים יוצעו למכירה כחדשים רק עם מערכת זו כסטנדרט .
 יחד עם זאת ,  התקנה החדשה לא תחול על כלי רכב אשר אינם מחוייבים לכך על פי התקינה האירופית כמו כלים דו-גלגליים  ( מערכת כזו כלל לא קיימת עבורם )  ,  משאיות עם ארבעה סרנים ואוטובוסים עירוניים .  חשוב לציין כי בחלק מכלים הנ"ל  ( לרוב מסחריים וכבדים )  טרם פותחו מערכות בקרת יציבות סדרתיות הניתנות לשיווק גורף כפי שקורה עם כלי רכב פרטיים .  
באגף הרכב שבמשרד התחבורה סירבו לקבל את בקשתן של מספר יבואניות ,  בינהן סובארו וסוזוקי ,  אשר ביקשו כי התקנה החדשה לא תחול על דגמים מסויימים בהיצע שלהן .  כמו כן ,  סרבו באגף הרכב לאשר יבוא אוטובוסים בינעירוניים ותיירותיים שאינם מצויידים במערכת .  מנגד ,  אישרו באגף הרכב לייבא חמישה דגמים מסחריים ללא המערכת וזאת עד ל-1 בינואר 2011 .  מדובר בברלינגו ,  נמו וג'אמפי של סיטרואן וכן פיג'ו פרטנר וביפר ,  כולם מיובאים לישראל על ידי חברת דוד לובינסקי .
 בקרת יציבות הינה מערכת אקטיבית ממוחשבת המונעת סחרור המכונית בעת איבוד אחיזה .  פעולתה נעשית באמצעות מערך חיישנים ובמקביל למערכות כמו ABS ,  בקרת משיכה ומחשב ניהול המנוע .  מחקרים שנערכו בארה"ב ובאירופה מצאו כי המערכת מפחיתה בעשרות אחוזים את הסיכוי לתאונה קטלנית .
 
בקרת יציבות חובה ,  מיום שישי
ב-1 לינואר תיכנס לתוקפה התקנה המחייבת המצאותה של בקרת יציבות בכל מכונית חדשה .  התקנה לא תחול על המסחריות של לובינסקי

