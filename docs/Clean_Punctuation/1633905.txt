אושר בוועדת החוקה :  חנינה לעצורי ההתנתקות
חוק החנינה לעצורי ההתנתקות אושר לקראת קריאה שנייה ושלישית .  ח"כ א-סנע : " מדובר בחוק החל על קבוצה ספציפית של עבריינים ומעביר מסר כי המתנחלים הם מעל החוק "
 חוק החנינה לעצורי ההתנתקות אושר היום  ( שלישי )  בוועדת החוקה בהכנה לקריאה שנייה ושלישית ,  זאת למרות התנגדות המשנה לפרקליט המדינה שי ניצן .  הליך המשך החקיקה התאפשר לאחר שהצעת החוק עברה בכנסת הקודמת  ( ה-17 )  בקריאה ראשונה ,  בדצמבר 2009 אישרה מליאת הכנסת להחיל דין רציפות על הצעת החוק ,  והיום אושרה ההצעה בוועדת החוקה .  
על פי הנתונים שנחשפו בדיון היום ,  תיקיהם של 134 נאשמים ,  מתוכם 46 קטינים עדיין תלויים ועומדים בבית המשפט .  הטיפול ב-310 נאשמים הסתיים ,  75 מתוכם הורשעו כאשר על יותר ממחציתם הוטל עונש מאסר .  עניינם של 195 נאשמים אחרים הסתיים ללא הרשעה ,  תוך כדי קביעה שהם ביצעו את העבירה .  רק 39 נאשמים לא הורשעו ,  כשמתוכם רק ארבעה זוכו לחלוטין .  ללא קשר להצעת החוק ,  85 מורשעים הגישו בקשה למחיקת הרישום הפלילי ,  מתוכם 65 נענו בחיוב .
 בסיום הדיון אמר ח"כ אורי אריאל  ( האיחוד הלאומי )  ,  מיוזמי הצעת החוק כי , " חוק החנינה הוא אכן חריג ,  אך הוא תוצאה של מעשה כה חמור של גירוש יהודים ,  כאשר בקשתנו לחנינה ללא חקיקה נדחתה על ידי הפרקליטות .  כמדומני שלאור מספר המורשעים הגבוה שהסתיים ללא מאסר ,  ברור שהחוק אכן נדרש ובעזרת השם הוא גם יעבור בקרוב ". 
ח"כ טלב א-סנע  ( רע"מ-תע"ל )  אמר בדיון כי  " מחיקת עבירות שהתבצעו במהלך תכנית ההינתקות היא צעד רע הבא להכשיר את שרץ העבריינות של המתנחלים ".  לטענתו , " מדובר בחוק החל על קבוצה ספציפית של עבריינים ומשדר כי המתנחלים הם מעל החוק ".  במהלך הדיון שאל א-סנע : " מדוע מתנחלים שירקו על שוטרים מקבלים חנינה ,  ואילו על ראאד סלאח שהורשע ביריקה נגזרו 9 חודשי מאסר בפועל ?  האם יריקת מתנחלים היא גשם ברכה ?  ". 

אושר בוועדת החוקה :  חנינה לעצורי ההתנתקות
חוק החנינה לעצורי ההתנתקות אושר לקראת קריאה שנייה ושלישית .  ח"כ א-סנע : " מדובר בחוק החל על קבוצה ספציפית של עבריינים ומעביר מסר כי המתנחלים הם מעל החוק "
 
