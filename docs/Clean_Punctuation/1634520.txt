גביע יווני :  בלאט ניצח בבכורה ,  והודח
אריס גברה 83:93 על אולימפיאקוס ,  אך לא סגרה את פער 14 הנקודות ,  והאדומים מפיראוס יפגשו בגמר הגביע את פנאתינייקוס
בזמן שהליגה היוונית חלפה עברה את סימן אמצע העונה ,  קיבלנו הערב  ( רביעי )  את משחקי הגומלין של חצאי גמר הגביע היווני ,  כשבמוקד ,  איך לא ,  שתי האימפריות הגדולות של הליגה - פנאתינייקוס ואולימפיאקוס - משני צידי ההגרלה .  ראשונה עלתה לפרקט אלופת אירופה מאתונה ,  שפגשה את היראקליס ,  הסינדרלה ,  שמוליכה את ליגת המשנה ביוון ,  לאחר שבמשחק הראשון ניצחו הירוקים מאתונה ב-16 הפרש .  הערב ,  סיפור הסינדרלה של היראקליס החביבה הגיעה לסיומו ,  כשפנאתינייקוס לא ריחמה הפעם ,  ודרסה את דרכה לגמר עם 63:99 קליל ,  ועם משחק התקפי מאוזן שכלל 8 שחקנים עם 7 נקודות או יותר .  
לאחר מכן הגיע המשחק השני של הערב ,  ואף המעניין יותר בין השניים ,  כאשר אריס סלוניקי ,  קבוצתו של דייויד בלאט ,  אירחה את אולימפיאקוס בנסיון לסגור פיגור 14 מהמשחק הראשון ,  במה שהיה גם הופעת הבכורה הרשמית של בלאט על הקווים .  אריס הציגה מחצית שניה מצוינת ,  אך ניצחה בסופו של דבר 83:93 בלבד ,  והאדומים מפיראוס עולים גם הם לגמר הגביע ,  ולסופר קלאסיקו היווני .  ג'רמי ריצ'ארדסון הוביל את אריס עם 30 נקודות באחוזים מצוינים ,  בעוד אנדרו בטס וארון מיילס הוסיפו 15 ו-14 בהתאמה .  מנגד ,  פפאלוקאס קלע 16 לאולימפיאקוס ,  בעוד ניקולה וויצ'יץ' הוסיף 9 .  יותם הלפרין לא קלע ב-14 דקות .  
 *  מספר שעות לפני המשחק ביצע בלאט את החתמתו הרשונה בתפקיד ,  כשהחתים את הפורוורד האמריקאי רוב קורץ  ( 24 ,  2.06 מ' )  ,  ששיחק בעונה שעברה בגולדן סטייט מה-NBA .  על מנת להחתים את קורץ ,  שחרר בלאט את דרגאן לאבוביץ' .
 
גביע יווני :  בלאט ניצח בבכורה ,  והודח
אריס גברה 83:93 על אולימפיאקוס ,  אך לא סגרה את פער 14 הנקודות ,  והאדומים מפיראוס יפגשו בגמר הגביע את פנאתינייקוס

