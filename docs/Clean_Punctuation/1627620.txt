בני יהודה - מ.ס .  אשדוד :  חוזרים למגרש האמיתי
אחרי שהמפגש הראשון הסתיים בבית הדין ,  הקבוצות תפגשנה על הדשא  ( 19:00 )  .  בכורה לקדוש בליגה .  אוחיון ורביבו ייעדרו
המשחק הראשון של העונה בין בני יהודה למ.ס אשדוד הוכרע על השולחן הירוק כשהזהובים קיבלו ניצחון טכני של 0:3 בשל שיתופו הלא חוקי של בלם אשדוד ישראל ראש .  מחר  ( שבת ,  19:00 )  ,  הקבוצות ייפגשו על כר הדשא בבלומפילד לפתיחת הסיבוב השני .  
השחקנים של גיא לוזון מגיעים למשחק ברגשות מעורבים ,  שכן ההפסד הצורב 1:0 להפועל רעננה במסגרת רבע גמר גביע הטוטו העיב על מצב רוחם הטוב של השחקנים אחרי הנצחון 1:2 על מכבי נתניה בתחילת השבוע בליגה .  היו"ר חזי מגן קיים היום כהרגלו אסיפה עם שחקניו וביקש מהם לשים מאחור את ההפסד לרעננה ולהתמקד אך ורק במשחק נגד אשדוד : " מה שהיה עם רעננה נגמר ,  צריך להסתכל קדימה .  ראיתי שרציתם לנצח את רעננה ולצערנו זה לא הלך .  עכשיו הזמן להתמקד ולהסתכל רק לעבר המשחק מחר ",  אמר מגן לשחקנים .
 לפני השיחה ,  קיימה הקבוצה אסיפת וידאו ,  בה צפו השחקנים בקטעים ערוכים מהניצחון על נתניה ,  כשהמאמן גיא לוזון נותן דגשים ,  נקודות חיוביות וגם שליליות מהמשחק הזה .
 לוזון צפוי לתת קרדיט לאותו הרכב שניצח את נתניה למעט השינוי בין הקורות כאשר רן קדוש יערוך הופעת בכורה בליגת העל ויפתח בשער במקומו של דלה איינוגבה שהמריא למחנה האימון של נבחרת ניגריה שמתכוננת לאליפות אפריקה .  איינוגבה צפוי להיעדר מסגל הזהובים בשלושת השבועות הקרובים לפחות .  מי שישמש בחודש ינואר כשוער שני הוא מיקי מגן ,  בנו של חזי ,  ששימש בעבר כשוער קבוצת הנוער .  
לוזון ימשיך עם סיניסה ליניץ' ולירוי צעירי בקישור האחורי כאשר החלוץ משה ביטון שוב צפוי לפתוח בהרכב על חשבונו של אסי בלדוט שיפתח על הספסל .
 הרכב משוער :  רן קדוש ,  עוז ראלי ,  איבן גארידו ,  דין מורי ,  כפיר אדרי ,  סיניסיה ליניץ' ,  לירוי צעירי ,  עומרי אפק ,  פדרו גלבאן ,  משה ביטון ,  אלירן עטר .
 מ.ס .  אשדוד תגיע מחר למשחק החוץ נגד בני יהודה בבלומפילד ללא שניים משחקניה החשובים .  הקבוצה תחסר את הקפטן משה אוחיון המוצהב וכן את הקשר שי רביבו שסובל מפציעה טורדנית בכתף ובאגן .  רביבו לא התאמן כל השבוע ועבר טיפולים על ידי הצוות הרפואי ,  אולם הוא עדיין לא כשיר לשחק .
 אשדוד לא ניצחה בארבעת משחקיה האחרונים  ( כולל התבוסה למכבי תל אביב בגביע הטוטו )  ,  ותנסה לחזור למסלול הניצחונות כדי לא להתקרב לחלק התחתון של הטבלה .  
המגן אורי אוזן עזב השבוע את הקבוצה וחתם במכבי פתח תקווה .  עזיבתו של אוזן הייתה המשך של מדיניות המועדון בהעדפת צעירים ושחקני בית בהרכב על חשבונם של שחקני רכש .  המאמן יוסי מזרחי ימשיך לתת קרדיט לעידן ציון בעמדת המגן הימני ,  כאשר מי שיחזור להרכב הוא הבלם האורוגוואי כריסטיאן גונזאלס ,  שהחלים מהפציעה בקרסולו ויפתח לצידו של ישראל ראש .
 מזרחי ערך שינויים רבים במהלך התרגול הטקטי ולא ברור מי יפתח בקישור .  נראה כי מקומו של סטפן קינגווה מובטח .  כאשר לצידו מתלבט מזרחי בין ניר ביטון ,  עידן וייצמן ורחמים צ'קול .  בחוד נראה שהמאמן יעדיף שוב את ברק בדש לצידו של עידן שריקי ,  מה שאומר שדימיטאר מקרייב יפתח על הספסל ,  ככל הנראה בשל העובדה שהוא צפוי לעזוב את הקבוצה בחודש ינואר .  מזרחי מעדיף להריץ את בדש שכבר קיבל הודעה שהוא לא ישוחרר למרות שמספר קבוצות מעוניינות בשירותיו .
 הרכב משוער :  דרגאן סטויקיץ' ,  עידן ציון  ( עידן וייצמן )  ,  כריסטיאן גונזאלס ,  ישראל ראש ,  אדיר טובול  ( רחמים צ'קול )  ,  ניר ביטון ,  סטפן קינגווה ,  ברוך דגו ,  עידן שדה ,  עידן שריקי ,  ברק בדש .
 
בני יהודה - מ.ס .  אשדוד :  חוזרים למגרש האמיתי
אחרי שהמפגש הראשון הסתיים בבית הדין ,  הקבוצות תפגשנה על הדשא  ( 19:00 )  .  בכורה לקדוש בליגה .  אוחיון ורביבו ייעדרו

