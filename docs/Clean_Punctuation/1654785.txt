מינוי חדש בנטוויז'ן :  ניר שטרן ,  המשנה למנכ"ל פלאפון ,  ימונה למנכ"ל החברה
שטרן יחליף את המנכ"ל הנוכחי ,  ריצ'י הנטר ,  שעוזב את נטוויז'ן אחרי שנתיים בתפקיד לטובת מינוי בחברת שופרסל
כפי שפורסם בראשונה ב-themarker ,  חברת נטוויז'ן 013 הודיעה אחה"צ לבורסה כי ניר שטרן ימונה למנכ"ל החברה .  שטרן ,  כיום משנה למנכ"ל פלאפון ,  יחליף את המנכ"ל הנוכחי בחברה ,  ריצ'י הנטר ,  שעוזב את נטוויז'ן אחרי שנתיים בתפקיד לטובת מינוי בחברת שופרסל .  שטרן ,  39 ,  נמצא בתעשיית הטלקום מאז 1994 ,  אז התחיל את דרכו בחברת סלקום והיה אחראי השיווק למגזר הפרטי .  בשנים 1999-2002 היה שטרן סמנכ"ל השיווק של חברת ברק  ( שלימים מוזגה עם נטוויז'ן )  ,  ומשנת 2002 עבד בפלאפון - בהתחלה כסמנכ"ל שיווק ומ-2007 כמשנה למנכ"ל .  שטרן היה אחראי לשינוי המיתוג של פלאפון ,  להקמת מותג הצעירים אסקייפ וכן להשקת מכשיר האייפון בישראל.עמי אראל ,  יו"ר דירקטוריון נטוויז'ן 013 ,  מסר כי  " ניר הוא מנהל מוכשר עם ניסיון רחב בתחום התקשורת .  אני משוכנע שהוא יוביל את החברה לשיאים חדשים ומאחל לו הצלחה רבה ". 

מינוי חדש בנטוויז'ן :  ניר שטרן ,  המשנה למנכ"ל פלאפון ,  ימונה למנכ"ל החברה
שטרן יחליף את המנכ"ל הנוכחי ,  ריצ'י הנטר ,  שעוזב את נטוויז'ן אחרי שנתיים בתפקיד לטובת מינוי בחברת שופרסל

