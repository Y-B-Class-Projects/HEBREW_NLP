מלחמת הסחר בין ארה"ב לסין :  ארה"ב מטילה מכס של 16% על יבוא צינורות פלדה מסין
לטענת הממשל בארה"ב ,  מכסי העונשין הם תגמול על סובסידיות ממשלתיות של סין ליצרניות פלדה מקומיות
הממשל בארה"ב מתכוון להטיל מכסים חדשים בשיעור של עד 16% על יבוא צינורות פלדה מסין ,  המשמשים בעיקר לתעשיית קידוחי הנפט .  מכסי העונשין שעליהם החליטה היום נציבות הסחר הבינ"ל של ארה"ב נעשו כתגמול על סובסידיות ממשלתיות שמעניקה סין ליצרניות פלדה מקומיות לטענת הממשל האמריקאי .  החלטת הנציבות סוללת את הדרך להטלה הרשמית של המכסים על ידי משרד המסחר האמריקאי.היקף היבוא של צינורות פלדה מסין לארה"ב זינק בקרוב ל-360% בין השנים 2006 ל-2008 ,  והסתכם ב-2.7 מיליארד דולר בשנה שעברה ,  לפי נתוני משרד המסחר האמריקאי.בשנים האחרונות ,  ארה"ב וסין היו מעורבות בסדרה של סכסוכי סחר במגוון תחומים ,  החל מצמיגים ועופות וכלה בסרטי קולנוע .  ארה"ב ,  אשר נחשבת ל"אבירת הסחר החופשי "  העולמית ,  נקטה בעשרות צעדים פרוטקציוניסטים בשנה החולפת .  ארה"ב הטילה בשנה החולפת 46 מכסים ומסים על מוצרים וסחורות מיובאים ,  לעומת 51 חסמי סחר שקבעה ממשלת סין באותה התקופה .  האיחוד האירופי הטיל 90 מכסים באותה התקופה .
 
מלחמת הסחר בין ארה"ב לסין :  ארה"ב מטילה מכס של 16% על יבוא צינורות פלדה מסין
לטענת הממשל בארה"ב ,  מכסי העונשין הם תגמול על סובסידיות ממשלתיות של סין ליצרניות פלדה מקומיות

