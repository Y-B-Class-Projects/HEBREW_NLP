דלק נדל"ן מכרה את קניון חיפה לקבוצת עזריאלי תמורת 300 מיליון שקל
שותפתה של דלק נדל"ן בקניון היא סאמיט נדל"ן ;  חלקה של החברה בתמורה מסתכם ב-211 מיליון שקל
חברת  ,  הנמצאת בשליטת איש העסקים יצחק תשובה ,  מדווחת היום כי חתמה על הסכם למכירת 70% מאחזקותיה בקניון חיפה לקבוצת עזריאלי לפי שווי כולל של 300 מיליון שקל.שותפתה של דלק נדל"ן בקניון היא סאמיט נדל"ן .  חלקה של החברה בתמורה מסתכם בכ-211 מיליון שקל כאשר המכירה עשויה להניב לדלק נדל"ן עודף תזרימי של כ-90 מיליון שקל.קניון חיפה נמצא בכניסה הדרומית לחיפה ,  על כביש מספר 4 בתחילת דרך פרויד .  הקניון משתרע על שטח בנוי בהיקף של כ-29,000 מ"ר על מקרקעין בשטח של כ-52 דונם.את העסקה הובילה דלק נדל"ן במסגרת אסטרטגיית המימושים עליה דיווחה בנובמבר 2009 ,  עם מינויו של ערן מיטל למנכ"ל החברה .  במסגרת אסטרטגיה זו מימשה דלק נדל"ן לאחרונה גם את אחזקותיה בקניון דרורים וחלק מאחזקותיה בחברת מבני תעשיה.במהלך 2009 ביצעה החברה מספר רב של מימושי נכסים במטרה להגדיל את נזילותה ולעמוד בהתחייבויותיה לבעלי אג"ח .  עד תום הרבעון השלישי מכרה החברה נכסים בשווי של 501.9 מיליון שקלים כאשר באוקטובר-נובמבר ביצעה מימושים בסך של עוד 47.2 מיליון שקל.בשנת 2010 זקוקה החברה ל-1.326 מיליארד שקל לצורך פירעונות למחזיקי האג"ח ,  בנקים ,  בעלי עניין והוצאות ושונות .  עם זאת בחברה צופים כי במהלך השנה יעמדו לראשותה מקורות כספיים ממכירת נכסים נוספים ,  קבלת דיווידנדים ,  החזר הלוואות והנפקת זכויות או גיוס אג"ח לשם הגדלת ההון העצמי של החברה.לאחרונה קיבלה החברה דיווידנד מחברת הבת ,  dgre ,  העוסקת בניהול והחזקה של נדל"ן מניב במערב אירופה ובקנדה ,  בהיקף של כ-31.3 מיליון שקל .  בכוונת דלק נדל"ן להתמקד בטווח הארוך בפיתוח הנכסים המניבים בחו"ל המרוכזים ב-dgre ובפיתוח תחום היזמות למגורים בישראל המרוכז תחת חברת דנקנר השקעות ." אנו ממשיכים לפעול על פי האסטרטגיה עליה הצהרנו לפני 3 חודשים ,  והעסקה הנוכחית היא חלק ממהלך זה ",  מסר ערן מיטל ,  מנכ"ל דלק נדל"ן , " אנו מאמינים ,  כי המשך יישומה של התוכנית האסטרטגיה יביא להמשך חיזוקה הפיננסי של החברה ופיתוחה במהלך החודשים הקרובים ". 

דלק נדל"ן מכרה את קניון חיפה לקבוצת עזריאלי תמורת 300 מיליון שקל
שותפתה של דלק נדל"ן בקניון היא סאמיט נדל"ן ;  חלקה של החברה בתמורה מסתכם ב-211 מיליון שקל

