הערכות :  אלן הבסי - החשב הכללי לשעבר של מדינת ניו יורק - יודה באישומי הונאה
לפי  " ניו יורק דיילי ניוז ",  משרד התובע הכללי רוצה לשים קץ לפרשת השוחד בקרן הפנסיה של ניו יורק
החשב הכללי לשעבר של מדינת ניו יורק ,  אלן הבסי ,  צפוי להודות באשמת הונאה פלילית בגין חלקו בשערוריית השוחד בקרן הפנסיה של מדינת ניו יורק ,  לדברי מקור המקורב לתיק ,  ל"ניו יורק דיילי ניוז ".  לדברי המקור ,  יתכן כי ההודאה תתבצע בבית המשפט העליון של מדינת ניו יורק כבר היום ." הם רוצים לשים קץ לפרשה ",  אמר המקור על משרד התובע הכללי ,  אנדרו קואומו ,  שחוקר את הפרשה כבר יותר מ-3 שנים .  משרד התובע הכללי הכחיש כי התקבל הסכם עם הבסי ,  ואמר כי החקירה עדיין פתוחה .  לא ידוע האם קואומו יתעקש על עונש מאסר עבור הבסי ,  שהתפטר מתפקידו ב-2006 ,  והודה באשמה בעבירה של שימוש בעובדי מדינה להסיע את אשתו ממקום למקום.עד כה ,  החקירה של קואומו בנוגע לקרן הפנסיה לא נגעה ישירות בהבסי ,  אך הטבעת סביבו מתהדקת ,  לאחר שכתבי אישום הוגשו נגד כמעט כל עוזריו הבכירים ,  וחלקם כבר הודו באשמה או שיתפו פעולה עם החוקרים .  ביוני חשפו החוקרים מסמכים לפיהם נהג הבסי לדון בנושאי קרנות הפנסיה עם היועץ הפוליטי שלו ,  הנק מוריס ,  שהואשם ב-123 סעיפי עבירות והונאות בפרשה .  לפי התביעה ,  חברות שרצו לעבוד עם קרן הפנסיה של מדינת ניו יורק נדרשו להעביר תרומות פוליטיות או תשלומים והטבות שונות למוריס.אליוט ברוידי ,  לשעבר יו"ר מרקסטון הודה בשנה שעברה באישומי תשלום שוחד בסך מיליון דולר בשנים 2006-2002 לארבעה בכירים בקרן הפנסיה של עובדי מדינת ניו יורק בארה"ב בתמורה להעברת רבע מיליארד דולר מהשקעות קרן הפנסיה לניהול מרקסטון .  לדברי גורם המקורב לחקירה ,  תשלומי השוחד שהעביר ברוידי לבכירי הקרן כללו גם טיולים ראוותניים בסך 75 אלף דולר להבסי ועמיתיו ,  לפני שהתפטר מתפקיד החשב הכללי ב-2006.במסגרת הודאתו ,  הסכים ברוידי לסייע לקואומו בחקירת השחיתות בקרן הפנסיה של עובדי מדינת ניו יורק .  לטענת החוקרים ,  חברות השקעה פרטיות כמו מרקסטון העניקו תשלומי שוחד וטובות הנאה למנהליהן של הקרנות הציבוריות ואלו בתמורה השקיעו בהן את כספי קרנותיהם .  החשב הכללי של ניו יורק הוא האחראי על קרן הפנסיה של עובדי המדינה.קואומו הצליח גם להשיג הודאה של יו"ר המפלגה הליברלית בניו יורק שעבר ,  ריימונד הרדינג ,  לשעבר אחד מתומכיו של הבסי ,  שהודה כי קיבל כספים הקשורים להשקעות בקרן .  סמנכ"ל ההשקעות של הבסי ,  דיוויד לוגלישי ,  הודה בעבירת שחיתות במארס ,  ומאז משתף פעולה עם החוקרים .  בנוסף ,  15 חברות שהיו מעורבות בפרשה כבר הגיעו להסדרים עם קואומו

הערכות :  אלן הבסי - החשב הכללי לשעבר של מדינת ניו יורק - יודה באישומי הונאה
לפי  " ניו יורק דיילי ניוז ",  משרד התובע הכללי רוצה לשים קץ לפרשת השוחד בקרן הפנסיה של ניו יורק

