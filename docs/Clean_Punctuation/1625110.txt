סלע יפגוש את ויינטרוב בגמר אליפות ישראל
הישראלי הבכיר ניצח את אוקון ויפגוש את היריב הצעיר ,  שהפתיע את הראל לוי .  פאר וגלושקו גם בגמר ,  רם ובר זכו בזוגות
שלב חצי הגמר באליפות ישראל בטניס נפתח היום  ( חמישי )  ברעננה ,  כאשר בכיר טניסאי ישראל ,  דודי סלע ,  היה הראשון לעלות למשחק הגמר .  סלע ניצח בחצי הגמר את נועם אוקון 3:6 ,  4:6 ,  ויפגוש בגמר שיתקיים מחר את אמיר ויינטרוב ,  אחד הטניסאים הצעירים בסבב ,  שהפתיע את אלוף ישראל ,  הראל לוי עם 4:6 ,  3:6 .  אגב ,  עד כה סלע זכה פעם אחת בלבד באליפות ישראל  ( ב-2006 )  כשבשנה שעברה הוא הפסיד להראל לוי בגמר .  
זה הניצחון הגדול בקריירה שלי ",  אמר ויינטרוב . " הייתי קצת פצוע לפני המשחק ,  עברתי טיפול ובכל זאת עליתי לשחק .  שיחקתי מצויין ואם אני משחק ככה ,  אני יכול לנצח כל אחד ,  גם את דודי סלע .  הראל לוי היה הכבשה השחורה שלי בשנים האחרונות ,  תמיד הפסדתי לו בחצי הגמר .  אני אתן הכל מול סלע ". 
בטורניר הנשים לא נרשמו הפתעות יוצאות דופן ,  כאשר שחר פאר נאצה אמנם לעבוד קשה יותר מאשר בסיבובים הקודמים ,  אבל היא שלחה את קרן שלמה הביתה אחרי 2:6 ,  5:7 .  בגמר היא תפגוש את יוליה גלושקו ,  שאיבדה את המערכה הראשונה נגד חן אסטרוגו  ( 7:6 )  אבל התעשתה בהמשך עם 4:6 ,  1:6 בדרך לגמר ,  שיתקיים מחר .
 אצל הנשים פאר זכתה בכל שלוש השנים האחרונות בתואר ובסך הכל זכתה חמש פעמים .  בשנה שעברה היא ניצחה את ציפי אובזילר 4:6 ,  6:1 ,  6:7 .  הישראלית אמרה בסיום : " היה משחק הרבה יותר קשה מהקודמים ואני שמחה על זה .  סוף סוף יש מישהי שהחזירה לי באליפות הזאת כדורים טובים והיה לי פייט ,  אני מקווה מאוד שקרן תתקדם עוד ואז תהיה תחרות טובה על המחבט השני בפדרציה בין יוליה ,  חן וקרן ". 
בטורניר הזוגות זכו אנדי רם ונועם בר ,  שדורגו 4 ,  אחרי ניצחון 3:6 ,  3:6 על דודי סלע וסער סטיל ,  שהגיעו כמדורגים 1 .  אצל הנשים זכו קרן שלמה וחן אסטרוגו ,  שדורגו 1 אחרי ניצחון 2:6 ,  1:6 על קרן זלוטיקמן ואלכסנדרה קיצ'וטקין .
 עדכון ראשון :  15:26עדכון אחרון :  17:07

סלע יפגוש את ויינטרוב בגמר אליפות ישראל
הישראלי הבכיר ניצח את אוקון ויפגוש את היריב הצעיר ,  שהפתיע את הראל לוי .  פאר וגלושקו גם בגמר ,  רם ובר זכו בזוגות

