צרפת :  גם הפגרה לא עצרה את ליל
הקבוצה מצפון צרפת גברה הפעם 1:3 על פ.ס.ז' במה שהיה ניצחונה השביעי ברציפות .  ליון חזרה למסלול עם 0:2 בנאנסי
הליגה הצרפתית ,  ששבה מהפגרה עם משחק השלמה באמצע השבוע החולף בין מונאקו למונפלייה ,  חזרה הערב  ( שבת )  רשמית עם תשעה משחקים במחזור ה-20 .  המשחק המרכזי ,  עם זאת ,  יפגיש מחר בין בורדו למארסיי .  
ליל - פ.ס.ז' 1:3
הקבוצה מהצפון יצאה לפגרה עם שישה ניצחונת רצופים שבחמישה מהם הם כבשו רביעיות ,  אבל גם החופשה הקצרה והעובדה שהכוכב ז'רביניו נמצא באליפות אפריקה ,  לא מנעו מהחבורה של רודי גרסיה להמשיך לדרוס .  לודוביק אוברניאק פרץ את הדרך עם בעיטה מחוץ לרחבה כבר אחרי חמש דקות ופלורן בלמון  ( 52 )  ופרנק בריה  ( 68 )  השלימו במחצית השנייה .  לפני שמבלוט ארדינג צימק  ( 83 )  .  כרגע קשה לראות את ליל משיגה את בורדו במקום הראשון ,  אבל בקצב הזה היא לפחות תבטיח השתתפות בליגת האלופות בשנה הבאה .  
מונפלייה - ניס 0:1
הקבוצה הביתית ,  הפתעת העונה בצרפת ,  הצליחה לנצל את החסרונות הבלתי נגמרים בניס ,  הקבוצה שנפגעה הכי הרבה מאליפות אפריקה ,  אבל התקשתה בדרך לשם .  מונפלייה שלטה במשחק ואיימה הרבה יותר על השער ,  אבל סולימאן קמארה ,  שנבחרתו סנגל לא עלתה לאליפות באנגולה ,  הצליח לכבוש רק בדקה ה-58 .  
נאנסי - ליון 2:0
האלופה המיתולוגית כבר התחילה להתרגל למילה  " לשעבר ",  אבל רוצה לפחות להתברג בתוך שלושת המקומות הראשונים והערב השיגה ניצחון דחוק אחרי שני משחקים ללא ניצחון .  כריס הברזילאי כבש מקרוב אחרי כדור קרן בדקה ה-79 ,  מקסים גונאלון הוסיף בדקה ה-86 והצמד המאוחר העניק לליון שלוש נקודות .  
גרנובל - סנט .  אטיין 2:1
האורחים כבשו שלושה שערים בתוך 11 דקות ,  אחד מהם עצמי ,  אבל השיגו ניצחון יקר ונחלצו מהמקום ממנו יורדים ליגה .  לוק פראן בדקה -31 ועמנואל רבייר בדקה ה-40 העלו את הירוקים ל-0:2 ,  המקומיים צימקו בזכות שער עצמי של סדריק ורול בדקה ה-41 ,  בעטו לקורה במחצית השנייה וטיווחו את השער של ז'רמי ז'אנו כדי למצוא שוויון ,  אבל לא מצאו אותו ,  הפסידו והם ממשיכים לצנוח לכיוון ליגת המשנה .  

תוצאות נוספות :
 אוקזר - בולון 0:0
לה מאן - לוריין 3:0ללוריין :  לורן קוסצ'ילני  ( 22 )  ,  אוליבייה מונטרוביו  ( 43 ,  53 ) 
ראן - לאנס 1:1לראן :  מוסא סו  ( 55 )  .  ללאנס :  קווין מונה פאקה  ( 65 ) 
ולנסיין - טולוז 3:1לואלנסיין :  יוהאן אודל  ( 44 )  .  לטולוז :  פרנק טבאנו  ( 16 ,  84 )  ,  מוסא סיסוקו  ( 87 ) 
מונאקו - סושו 0:2למונאקו :  ננה  ( 84 ,  90 ) 

צרפת :  גם הפגרה לא עצרה את ליל
הקבוצה מצפון צרפת גברה הפעם 1:3 על פ.ס.ז' במה שהיה ניצחונה השביעי ברציפות .  ליון חזרה למסלול עם 0:2 בנאנסי

