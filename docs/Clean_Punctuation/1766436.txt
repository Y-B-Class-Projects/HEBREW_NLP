הרב עובדיה יוצא להגנת ישי : " מעלילים עליו "
 על רקע הביקורת שנמתחת על שר הפנים וטיפולו בשריפה בכרמל ,  אמר מנהיגה הרוחני של ש"ס בדרשה השבועית שלו כי ישי הוא  " שליח ציבור נאמן ",  וברך אותו  " שינצל מהמעלילים עליו "
 הרב עובדיה נחלץ להגנתו של יו"ר ש"ס השר אלי ישי בעקבות אסון הכרמל ,  הביקרות הציבורית שנשמעת כלפיו ודו"ח מבקר המדינה בעניין שירותי הכבאות .  בסיום דרשתו השבועית שנמסרה הערב  ( שבת )  בבית הכנסת הסמוך לביתו ,  יצא מנהיגה הרוחני של ש"ס להגנתו של ישי ,  וכינה אותו  " שליח הציבור הנאמן שלנו ,  רבי אליהו ישי ,  העושה ככל יכולתו בכדי להגדיל תורה ולהאדירה ".  הרב עובדיה ערך לישי ברכה מיוחדת בכדי שינצל מכל מי ש"עושים עליו עלילות ברשע ",  וברכו בפסוק  " ויכחשו אויבך לך ואתה על במותינו תדרוך ",  הברכה בה ברך משה את עם ישראל לפני מותו .
 כמו כן ,  לאחר שעורר בשבוע שעבר סערה ברמזו כי השריפה בכרמל אירעה בגלל חילול שבת ,  הקדיש הרב עובדיה ברכה מיוחדת לפצועי השריפה ,  וברכם בברכת  " מי שברך "  המסורתית .  הרב עובדיה אף ערך טקס  " אשכבה "  קצר ל"הרוגים שנספו ונשרפו בשריפה ".  את התפילה המיוחדת הקדיש הרב ל"עילוי נשמתם "  של הרוגי השריפה .
 לפני שבוע עורר הרב עובדיה יוסף את זעמם של רבים כאשר התייחס לשריפה בכרמל ,  וקשר בינה ובין חילול שבת . " אין הדליקה מצויה אלא במקום שיש חילול שבת ",  ציטט הרב את התלמוד במהלך שיעורו בבית הכנסת הסמוך לביתו בשכונת הר-נוף בירושלים . " בתים נהרסו ,  שכונות שלמות הלכו לאיבוד - זה לא במקרה .  הכל זה השגחה עליונה ",  אמר הרב . " עלינו לחזור בתשובה ,  לשמור את השבת כמו שצריך .  בזמן שבני ישראל חוזרים בתשובה ,  השם שומר עליהם בחומת אש .  אש של כבוד ולא אש של שריפה ",  הוסיף מנהיגה הרוחני של ש"ס .
 
הרב עובדיה יוצא להגנת ישי : " מעלילים עליו "
 על רקע הביקורת שנמתחת על שר הפנים וטיפולו בשריפה בכרמל ,  אמר מנהיגה הרוחני של ש"ס בדרשה השבועית שלו כי ישי הוא  " שליח ציבור נאמן ",  וברך אותו  " שינצל מהמעלילים עליו "
 
