ראאד סלאח שוחרר מהכלא : " נסלק הכיבוש מי-ם "
 ראש הפלג הצפוני של התנועה האיסלמית שוחרר מכלא רמלה ,  לאחר שריצה חמישה חודשי מאסר בגין תקיפת שוטר בירושלים לפני כשנתיים .  עם שחרורו הוא הצהיר :  נמשיך לדבוק בכל רגב מרגבי י-ם
 ( צילום :  יגור מזור ,  עריכה :  יאיר דניאל ,  קריינות :  אביב אברמוביץ' ) 
השייח' ראאד סלאח ,  ראש הפלג הצפוני של התנועה האיסלמית ,  שוחרר הבוקר  ( ראשון )  מכלא רמלה .  זאת לאחר שריצה חמישה חודשי מאסר בגין תקיפת שוטר בירושלים לפני כשנתיים .  עשרות בני אדם קיבלו את פניו מחוץ לכלא ,  ביניהם סגנו של סלאח - שייח' כמאל חטיב ,  ראש עיריית אום אל-פחם השייח' חאלד חמדאן ויו"ר ועדת המעקב של ערביי ישראל מוחמד זידאן .
 עם שחרורו הודה סלאח לאנשים שהגיעו לקבל את פניו מחוץ לכלא והצהיר : " אני רואה בקבלת הפנים הזו אישור לניצחוננו התמידי בעניין ירושלים ומסגד אל-אקצא הכבושים .  ברצוננו להדגיש שהחגיגה היום היא רק חגיגה אחת בדרך לחגיגה הגדולה שהיא סילוק הכיבוש הישראלי מירושלים וממסגד אל-אקצא ".  הוא קרא לאומה האיסלמית והערבית ואמר כי יש להפסיק  " להזדהות עם ירושלים ואל-אקצא ולעבור לניצחון .  איננו חוששים מהכלא למען ירושלים ואל-אקצא .  נמשיך לדבוק בכל רגב מרגביה של ירושלים ובכל אבן מאבניה ".  
 " אין ספק ששחרור מהכלא של מנהיג בסדר גודל של שייח' סלאח הוא שמחה לפלסטינים תושבי ה'פנים'  ( ישראל  נ.י )  בכלל ,  ולבני התנועה האיסלמית בפרט ",  אמר דובר הפלג הצפוני ,  עו"ד זאהי נוג'ידאת ,  עוד לפני שחרורו של סלאח .  סגנו של סלאח ,  השייח'חטיב ,  אמר כי תקופת שהותו של סלאח בכלא היוותה עבורו  " תקופת התיחדות עם אללה ". 
חטיב הוסיף ואמר כי הכנסת סלאח לכלא נעשתה מטעמים פוליטים  " ואין לה שום קשר לצדק .  מטרת הכנסתו לכלא הייתה ללחוץ עליו להתקפל ולמנוע ממנו להמשיך במאבקו למען ירושלים ומסגד אל-אקצא ".  רעייתו של סלאח ,  אום עומאר ,  סיפרה כי השמחה על שחרורו מהולה בעצב  " משום שכל כך הרבה אסירים עדיין נמצאים בכלא ".  היא סיפרה כי תקופת היעדרותו מהבית הייתה קשה , " בעיקר בחודש רמדאן וביתר החגים ". 
בית המשפט המחוזי קיצר בחודש יולי את עונש המאסר שנגזר על השייח' סלאח ,  וקבע כי ירצה חמישה חודשי מאסר במקום תשעת החודשים שנגזרו עליו קודם לכן בבית המשפט השלום .  סלאח הורשע בנובמבר האחרון בתקיפת שוטר לפני כשנתיים סמוך לשער האשפות בירושלים .  
השופטים קבעו כי מעשיו חמורים וכי היתה בהם קריאת תיגר על הרשות החוקית ועל סמכותם של השוטרים .  הם הוסיפו כי סלאח היה מודע לפוטנציאל ההתלקחות של מעשיו ואין קשר בינם לבין חופש הביטוי .  עם זאת ,  קבעו כי העונש של תשעה חודשים אותו דרשה הפרקליטות הוא יוצא דופן בחומרתו ולכן הקלו עימו .
 עדכון ראשון :  11:38 .
 
ראאד סלאח שוחרר מהכלא : " נסלק הכיבוש מי-ם "
 ראש הפלג הצפוני של התנועה האיסלמית שוחרר מכלא רמלה ,  לאחר שריצה חמישה חודשי מאסר בגין תקיפת שוטר בירושלים לפני כשנתיים .  עם שחרורו הוא הצהיר :  נמשיך לדבוק בכל רגב מרגבי י-ם

