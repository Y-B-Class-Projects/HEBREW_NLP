האם יוקמו 1,600 דירות ברמת ארבל ?  בית המשפט העליון מחזיר את הדיון למועצה הארצית
את העתירה לבית המשפט הגישו 11 יזמים שביקשו להקים 1600 דירות לאכלוס על ידי עולים חדשים ,  רובם מצרפת
בית המשפט העליון מתערב בפיתוח היישוב רמת ארבל שבגליל התחתון לבניית 1,600 דירות .  השופטים אדמונד לוי ,  אליקים רובינשטיין ויורם דנציגר החליטו כי נושא פיתוח היישוב יחזור לדיון מחודש במועצה הארצית ,  שדחתה את התוכנית במארס 2007.את העתירה לבית המשפט הגישו 11 יזמים שביקשו להקים 1,600 דירות לאכלוס על ידי עולים חדשים ,  רובם מצרפת .  התוכנית נידונה במוסדות התכנון במארס 2001 ,  אושרה בממשלה ב-2002 אך נדחתה במועצה הארצית .  במהלך הדיונים צומצם מספר יחידות הדיור ל-500 בלבד.נציגי המועצה הארצית הסבירו כי הקמת היישוב לא עולה בקנה אחד עם עקרונות התכנון הארצי של תמ"א 35 ,  הנותנת עדיפות למיצוי שטחים קיימים .  כמו כן ,  הם הזכירו את עמדת ממצאי דו"ח מבקר המדינה ב-2004 שמתח ביקורת על התנהלות הממשלה בנושא הקמת ישובים חדשים.בית המשפט קיבל את העתירה וקבע כי על המועצה הארצית לשוב ולדון בנושא פיתוח הישוב .  בין היתר התייחס לכך כי החלטת המועצה הוכרעה ברוב קטן של 13 לעומת 10.החברה להגנת הטבע ,  שהצביעה נגד הקמת היישוב ,  סבורה כי החלטת המועצה הארצית לא לאשר את הקמת היישוב היתה החלטה תכנונית נכונה וראויה . " ההחלטה שומרת על הקו העקבי שלא לאשר הקמת יישובים חדשים בלב שטחים רגישים מבחינה סביבתית ונופית .  הנימוקים שהובילו לדחיית הבקשה והנסיבות בשטח לא השתנו ויש לשמור על מדיניות זו ". 

האם יוקמו 1,600 דירות ברמת ארבל ?  בית המשפט העליון מחזיר את הדיון למועצה הארצית
את העתירה לבית המשפט הגישו 11 יזמים שביקשו להקים 1600 דירות לאכלוס על ידי עולים חדשים ,  רובם מצרפת

