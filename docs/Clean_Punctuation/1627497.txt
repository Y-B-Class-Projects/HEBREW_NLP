מדברים באוויר ,  בונים בקרקע 
מדינת ישראל מכריזה על רצונה לשמור על שטחים פתוחים ולצופף את הבנייה ביישובים קיימיים - אבל בפועל מאשרת תוכניות בנייה החורגות ממדיניות זו
 >  >  ממשלות ישראל ומוסדות התכנון סובלים מפיצול אישיות מתמשך - כך עולה מ"דו"ח השמירה על השטחים הפתוחים ל-2008 ",  שאת כתיבתו השלימה בימים אלה המתכננת איריס האן .  לפי הדו"ח ,  במקביל להחלטות והצהרות על חשיבות השימור של שטחים פתוחים - נמשכת המגמה של הפרטת קרקעות והקמת יישובים חדשים .  הדו"ח נכתב כחלק מפעילותו של מכון דש"א  ( דמותה של ארץ )  הפועל במסגרת החברה להגנת הטבע .  המגמות שמבליט הדו"ח נמשכו ,  ואף בעוצמה רבה יותר ,  גם ב-2009 .  הממשלה והמועצה הארצית לתכנון ובנייה אישרו בשנה שעברה רטרואקטיבית את הקמתו של היישוב החדש מצפה אילן ,  הממוקם באזור נחל עירון .  מצפה אילן הוקם שלא כדין על שטח שהיה היאחזות נח"ל .  כמו כן ,  החליטה הממשלה על עידוד הקמתן של חוות בודדים בנגב ובגליל .  על פי הדו"ח ,  במקרה של מצפה אילן לא התבצעה בדיקה אמיתית של החלופות הטובות ביותר להקמת יישוב באזור - ונדחתה חלופה להקמת היישוב במקום שבו קיים בסיס של משמר הגבול .  החלטה זו היוותה המשך לסדרת אישורים להקמת יישובים חדשים ,  שהתקבלו בשנתיים האחרונות .  כמה מהיישובים יוקמו על שטח שהחברה להגנת הטבע מגדירה  " בעל רגישות סביבתית גבוהה ".  מדובר ,  בין השאר ,  בשני יישובים באזור לכיש שהקמתם כבר החלה .  סתירה למדיניות התכנון בנוגע לחוות הבודדים ,  טוענת האן כי החלטת הממשלה בעניין מעוררת קושי חמור : " הקמת חוות עומדת בסתירה מובהקת למדיניות התכנון ולעיקרון שלפיו יש להפנות את הפיתוח ליישובים קיימים ".  הדו"ח מזכיר כי מדיניות התכנון מאפשרת הקמת חוות כאלה במקרים חריגים בלבד - וזאת רק בנפת באר שבע - אבל ההחלטה מאפשרת הקמת חוות בודדים בכל אזור הנגב ובגליל .  האן מציינת כי החלטת הממשלה בנוגע להקמת חוות בודדים בנגב ובגליל עושה שימוש ציני במונח  " פיתוח בר קיימא ".  לדבריה ,  פיתוח כזה מחייב ניצול של השטח באופן מיטבי בתוך יישובים קיימים וגם מניעת מצבים של אי-שוויון וסגירת שטחים בפני הציבור ,  כפי שקורה כשמוקמות חוות הבודדים .  באחרונה מקודמת ,  בתמיכת הממשלה ,  הצעת חוק המאפשרת לבעלי חוות קיימות לקבל שטח בלא מכרז - כחלק מהליך התכנון של החוות ,  שנעשה בתוכנית מתאר מיוחדת .  העדיפות שניתנת להקמת יישובים חדשים וחוות בודדים באה לידי ביטוי גם בהקצאות משאבים לתכנון .  בעוד משאבים אלה ניתנים במשורה כשמדובר בתוכניות ציבוריות שבהן דנות הוועדות המחוזיות או המועצה הארצית - הרי שלפי מסמך של מינהל מקרקעי ישראל ,  הוקצו לטובת תכנון חוות הבודדים בנגב 15 מיליון שקל בשנים האחרונות .  מדובר בסכום של חצי מיליון שקל לכל אחת מהחוות שאמורות לפעול באזור .  לצד החלטות שמשמעותן פגיעה ישירה בשטחים הפתוחים ,  התקבלו גם כמה החלטות שנועדו לבסס שימוש יעיל וחסכוני בשטחים אלה .  דו"ח השטחים הפתוחים אינו מתעלם מכך ומציין ,  בין השאר ,  כי הממשלה קיבלה החלטה המנחה את משרדיה לא לקדם שינוי ייעוד של קרקע חקלאית ב-2009-2012 ,  העומד בסתירה לתוכניות תקפות במחוז מרכז .  ומה עם החצי השני הפרטת מקרקעי ישראל נמצאת בראש סדר העדיפויות של הממשלה הנוכחית ,  אבל מתברר כי כבר בשנה שעברה ,  עוד לפני כינונה של הממשלה ,  התקבלה החלטה של המינהל שמשמעותה למעשה צעד לכיוון הפרטת המקרקעין .  על פי הארגונים הסביבתיים ,  הפרטה כזו תעודד עוד יותר יוזמות פיתוח על חשבון השטחים הפתוחים .  מדובר בהחלטת מועצת המינהל מס' 1144 ,  העוסקת בהקצאת זכות בעלות לקרקע שייעודה מסחר ותעשייה .  על פי הדו"ח ,  החלטה זו עדיין לא יושמה אבל היא מהווה שינוי מהפכני ,  מאחר שהיא מאפשרת מכירת קרקעות המיועדות למסחר ולתעשייה - במקום החכרתן .  מדובר בקרקע המוגדרת  " עירונית ",  שהיא למעשה כל שטח המצוי בתחום תכנון של עיר . " לתפישתנו ,  יש הצדקה לקיומה של בעלות ציבורית רחבה על קרקע בישראל ",  כותבת האן בדו"ח . " העברת בעלות בקרקע לתעשייה ולמסחר לא נבחנה עד תום - ולא נבדקו ההשלכות האפשריות בתחומי סביבה ,  כלכלה וחברה ".  תחום נוסף ובעל חשיבות מכרעת לעתיד השטחים הפתוחים הוא תכנון השטחים שבידי מערכת הביטחון .  מדובר במחצית משטחה של מדינת ישראל ,  שכיום נתון לשליטה תכנונית כמעט מלאה של מערכת הביטחון .  במועצה הארצית עלה על סדר היום הרעיון של הכנת תוכנית מתאר ארצית שתסדיר את הטיפול בשטחים אלה - אלא שהאן טוענת כי חילוקי דעות במשרד הביטחון מנעו את קידום התוכנית .  בתי המשפט נכנסים לתמונה בשנים האחרונות ממלאים בתי המשפט תפקיד מרכזי בכל הנוגע לעתיד השטחים הפתוחים ,  בעיקר בהקשר של עבירות בנייה בשטחים אלה .  דו"ח השטחים הפתוחים עוסק בהרחבה במקרים של בנייה בלתי חוקית ובניסיונות להצדיק בנייה כזו ,  שבהם דנו בתי המשפט .  באחד המקרים ,  שהגיע לדיון בבית המשפט המחוזי בחיפה ,  נעשה ניסיון להצדיק בנייה בלתי חוקית ביישובים הדרוזיים עוספיה ודליית אל כרמל ,  בטענה כי במקום שרר כאוס תכנוני .  בית המשפט דחה טענה זו וקבע כי כאוס כזה אינו מצדיק עבירות בנייה .  עוד קבע בית המשפט : " אין זה מוצדק כי חוטא ייצא נשכר בעקבות אוזלת ידה של הרשות ".  מקרה מעניין נוסף שמוזכר בדו"ח נוגע ליישוב נמרוד בגולן .  האן מציינת כי יישוב זה הוקם בניגוד להיתרים ,  אבל למרות זאת ביטל בית משפט במקרה זה כתבי אישום בגין בנייה בלתי חוקית על בסיס הנימוק  " הגנה מן הצדק ",  מאחר שהמדינה היא שעודדה את הקמתו . " מצער מאוד לגלות כי המדינה עצמה היא הנותנת חסות לבנייה בלתי חוקית של יישובים בלב השטחים הפתוחים ",  כותבת האן . " מן הדין היה כי מי שעודד את יוזמת הבנייה באופן בלתי חוקי ,  הוא שיישא בתוצאות ויפצה את האזרחים - ולא הסביבה וכלל הציבור ". 

מדברים באוויר ,  בונים בקרקע 
מדינת ישראל מכריזה על רצונה לשמור על שטחים פתוחים ולצופף את הבנייה ביישובים קיימיים - אבל בפועל מאשרת תוכניות בנייה החורגות ממדיניות זו

