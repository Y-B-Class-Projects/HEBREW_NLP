שוק העבודה האמריקאי במגמת שיפור :  מספר המועסקים עלה ב-151 אלף באוקטובר
שיעור האבטלה נותר על 9.6% ;  בורסות אירופה ,  מחירי הזהב והנפט עולים
סימנים לשיפור בשוק העבודה האמריקאי :  לפי נתוני משרד העבודה ,  גדל מספר המועסקים במשק האמריקאי ב-151 אלף בחודש אוקטובר ,  גבוה מתחזיות האנליסטים ,  שציפו לעלייה של 70 אלף.שיעור האבטלה נותר ללא שינוי על 9.6% ,  נמוך מתחזיות האנליסטים ,  שציפו כי יעלה ל-9.7% .  מספר המועסקים באוגוסט ובספטמבר עודכן כלפי מעלה ב-1,000 באוגוסט וב-41 אלף בספטמבר.השכר הממוצע לשעה עלה ב-5 סנט ,  או 0.2% ,  ל-22.73 דולר ,  בהתאם לתחזיות האנליסטים .  שבוע העבודה הממוצע התארך ב-6 דקות ל-34.3 שעות שבועיות.בתגובה לפרסום הנתונים ,  נרשמת מגמת עלייה בבורסות אירופה ,  לאחר שבמהלך יום המסחר נרשמו ירידות שערים .  בורסת לונדון עולה ב-0.4% ,  פרנקפורט מוסיפה 0.4% ופאריס עולה ב-0.4% .  מחיר החוזים העתידיים על הנפט למסירה בדצמבר עולה ב-0.2% ל-86.64 דולר לחבית .  מחיר החוזים העתידיים לזהב למסירה בדצמבר עולה ב-0.3% ל-1,379.4 דולר לאונקייה .
 
שוק העבודה האמריקאי במגמת שיפור :  מספר המועסקים עלה ב-151 אלף באוקטובר
שיעור האבטלה נותר על 9.6% ;  בורסות אירופה ,  מחירי הזהב והנפט עולים

