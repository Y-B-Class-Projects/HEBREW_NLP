ממשיכים לנטוש את טייגר וודס :  ענקית הטלקום AT & T ביטלה הסכם החסות עם שחקן הגולף
AT & T הצטרפה לחברות ,  בהן ג'ילט ,  אקסנצ'ר ,  EA ,  גייטורייד ו-Tag Heuer ; וודס הרוויח השנה 110 מ' ד' מחסויות
המפרסמים והספונסרים של כוכב הגולף טייגר וודס ממשיכים לנטוש אותו על רקע שערוריית הבגידות באשתו .  ענקית הטלקום at & t הודיעה היום ביטול הסכם החסות עם וודס ,  והצטרפה בכך לשורה של חברות שכבר עשו כן ,  בהן ג'ילט ,  אקסנצ'ר ,  ea ,  גייטורייד ו-tag heuer.וודס ,  הספורטאי הראשון בהיסטוריה שהרוויח יותר ממיליארד דולר מחסויות של גורמים עסקיים ,  הרוויח השנה 110 מיליון דולר מחסויות - יותר מכל ספורטאי אחר בעולם .  עם זאת ,  מאז שהסתבך בפרשת הבגידות התרחקו ממנו נותנות החסויות שלו ,  ורק ענקית מוצרי הספורט נייקי ,  הספונסר הגדול ביותר של וודס ,  עדיין עומדת לצדו.הסתבכותו של וודס בשערוריית הבגידות ברעייתו עלתה לבעלי המניות של נותנות החסות שלו 12 מיליארד דולר ,  לפי מחקר שנערך באוניברסיטת קליפורניה שממצאיו פורסמו השבוע .  לפי המחקר ,  בימים שלאחר תאונת הדרכים של טייגר וודס ב-27 בנובמבר ועד לחשיפתה של סדרה ארוכה של בגידות ברעייתו ,  ספגו בעלי המניות של החברות אותן פירסם וודס הפסדים של 12 מיליארד דולר .  המפסידים העיקריות הן הספונסריות הגדולות של וודס - אקסנצ'ר ,  נייקי ,  ג'ילט ,  ea וגייטורייד - ששווי השוק שלהם התכווץ ב-2%-3% לאחר התפוצצות הפרשה .
 
ממשיכים לנטוש את טייגר וודס :  ענקית הטלקום AT & T ביטלה הסכם החסות עם שחקן הגולף
AT & T הצטרפה לחברות ,  בהן ג'ילט ,  אקסנצ'ר ,  EA ,  גייטורייד ו-Tag Heuer ; וודס הרוויח השנה 110 מ' ד' מחסויות

