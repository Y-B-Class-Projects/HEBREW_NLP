הגידול בצריכת וידיאו באייפון עושה טוב למוביקסל הישראלית :  גייסה 10 מיליון דולר
מנכ"ל החברה : " אני גאה שאנו לא מוכרים את החברה כפי שחברות אחרות נוהגות ,  לאחר שהרוויחו 5 או 8 מיליון דולר "
  >  >  מוביקסל נטוורקס ,  ספקית של פתרונות ניהול תעבורת אינטרנט ווידיאו ברשתות הסלולריות ,  השלימה סבב גיוס הון חדש בהיקף של 10 מיליון דולר ממשקיעיה - כך נודע ל-themarker .  הגיוס הובל על ידי אזיני קפיטל והמשקיעים הקודמים של החברה ,  ובהם smac פרטנרס ,  אינטל קפיטל ואסקלייט קפיטל .  החברה גייסה עד היום כ-30 מיליון דולר .  המוצר המרכזי של מוביקסל נטוורקס הוא seamless access שמאפשר למפעיל הסלולרי להשיג רמת יעילות גבוהה יותר של הרשת הסלולרית ושיפור חוויית הגלישה באינטרנט וצפייה בווידיאו . " צמחנו מחברת סטארט-אפ קטנה לחברה בינונית עם 30 מיליון דולר מכירות בשנה ",  אמר אמיר אהרוני ,  מנכ"ל מוביקסל . " בתחילת השנה רכשנו את חברת 724 סולושונס האמריקאית .  הבאנו את רוב הטכנולוגיה שלה לישראל לאחר שפיטרנו חלק מהעובדים שלה ".  למה אתם מייעדים את ההון שגייסתם ?   " אנחנו מוכרים כיום בעיקר במרכז אירופה ומעט בהודו ,  סין אינדונזיה ,  רוסיה ומזרח אירופה .  בכוונתנו להמשיך את החדירה לצפון אירופה וצפון ודרום אמריקה  "  .  אחרי עשור של פעילות ,  אתה מרוצה מהיקף המכירות שלכם ?   " אני גאה שאנו לא מוכרים את החברה כפי שחברות אחרות נוהגות לאחר שהגיעו ל-5 או 8 מיליון דולר .  אני רוצה להראות שחברות טכנולוגיה ישראליות מסוגלות לרכוש חברות אמריקאיות בעצמן ולא רק להימכר .  השאיפה שלנו היא להגיע ב-2011 למכירות של 40 מיליון דולר ,  וב-2012 ל-50-60 מיליון דולר ". 

הגידול בצריכת וידיאו באייפון עושה טוב למוביקסל הישראלית :  גייסה 10 מיליון דולר
מנכ"ל החברה : " אני גאה שאנו לא מוכרים את החברה כפי שחברות אחרות נוהגות ,  לאחר שהרוויחו 5 או 8 מיליון דולר "
 
