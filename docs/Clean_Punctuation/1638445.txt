המרצה של אובמה :  הוא חסר השפעה ושאנן
לרגל שנה לכהונת הנשיא התראיין אחד ממוריו הרוחניים של אובמה ל"טיימס "  ולא חסך ביקורת מתלמידו לשעבר . " לא הייתי נותן לו ציון גבוה על תפקודו כנשיא כמו שנתתי לו כשהיה תלמיד "
 רמת הביטחון העצמי של נשיא ארצות הברית ברק אובמה גובלת בשאננות ,  הוא מקבל סיוע רע מבכירי הבית הלבן - בייחוד מראש הסגל רם עמנואל ,  נראה כי הוא אינו לומד במהלך העבודה כפי שעשה בזמן הקמפיין לנשיאות ,  הממשל שלו נותן כבוד גדול מדי לקונגרס ונסמך יותר מדי על הקסם האישי שלו .  כתוצאה מכל זה ,  יריבו של אובמה מתייחסים אליו כאל נשיא חלש ,  חסר השפעה וחסר אונים .
 המחמאות הללו לשנת הכהונה הראשונה של אובמה כנשיא ארצות הברית לא מגיעות מאחד ממבקריו הקבועים מימין ,  אלא דווקא ממי שנחשב לאחד ממוריו הרוחניים  המרצה שלו בבית הספר למשפטים בהארווארד ,  פרופסור כריס אדליי .
" אני חושש שלאחר שהוא נכנס לספרי ההיסטוריה ,  זכה בפרס נובל וחגג בכל רחבי העולם ,  הוא ביסס לעצמו מידה מסוימת של שאננות ושביעות רצון עצמית ",  אמר היום  ( שני )  פרופסור אדליי בראיון ל"טיימס ",   " אני לא מתכוון שהוא לא מתאמץ ,  אבל נראה שרמת הביקורת העצמית שלו דהתה ".  פרופסור אדליי ,  שעבד בעבר בממשלים של ג'ימי קרטר וביל קלינטון ,  הוסיף : " לא הייתי נותן לאובמה ציון גבוה על תפקודו כנשיא כמו שנתתי לו כשהיה תלמיד .  אני יודע שהוא מסוגל ליותר ". 
את הביקורת הקשה ביותר שמר פרופ' אדליי לרם עמנואל ,  האדם השני החזק ביותר בבית הלבן ,  שהוקע לאחרונה על ידי גורמים ליברלים במדינה כמי שחותר תחת רפורמות הבריאות של הנשיא מאז איבדה המפלגה הדמוקרטית את הרוב המיוחס בסנאט .
 בהתייחסו לסיכוי שהמפלגה הדמוקרטית תפסיד בבחירות אמצע הכהונה בשל התנגדות מצביעים עצמאיים לחבילת ההמרצה ותוכנית הבריאות של הנשיא ,  אמר פרופסור אדליי : " זה נראה שלרם עמנואל אכפת יותר מבחירתם המחודשת של חבריו על גבעת הקפיטול מאשר אכפת לו להשיג ניצחונות במדיניות שישקפו את הערכים של אובמה ".  הדמוקרטים בקונגרס האשימו את עמנואל בכך שהוא מופיע יותר בטלוויזיה מאשר בגבעת הקפיטול וישנה הערכה גוברת שהוא עשוי להיות הבכיר הראשון שיאלץ לעזוב את הבית הלבן ,  או שיפרוש בכדי להתמודד על ראשות עיריית שיקגו .
 ב"טיימס "  טוענים כי אין דבר שישמח יותר את פרופסור אדליי יותר מאשר לראות את עמנואל עוזב את הבית הלבן .  בסוף שנת 2007 ,  בהזמנת אובמה ,  הוא התערב בצורה דרמטית בקמפיין לנשיאות ,  טען שהעמדות המוצגות על ידי בכירי הצוות של אובמה הן  " בינוניות "  ודחק בהם לתת למועמד יותר זמן לחשוב .  כאשר נשאל מה היה אומר לו הייתה ניתנת לו הזדמנות דומה היום ,  שנה לאחר שאובמה נכנס לתפקיד ,  הביע אדליי אכזבה על כישלון הבית הלבן לגרום לקונגרס להתיישר עם מדיניות הנשיא ,  כפי שעשה בעבר הנשיא לינדון ג'ונסון . " צריך מנהיג שמסובב ידיים עד מעבר לנקודת השבירה שלהן ולהיות מוכן לעשות לעצמך כמה אויבים בכדי להשיג התקדמות ",  המליץ אדליי לאובמה .
 הפרופסור הביע חשש כי הסיכוי היחיד שנותר לנשיא לגרום לשינוי אותו הבטיח כבר בוזבז .  הוא הסביר כי הבית הלבן הסתמך יותר מדי על אישיותו של הנשיא ככלי לשכנוע  " ואם הכלי היחיד שלך להגנה הוא הקסם שלך ,  אז אתה צריך לצפות לספוג הרבה ביקורת ",  אמר .  
אדליי הסביר כי השגיאה הגדולה ביותר של הממשל האמריקאי הייתה  " הניסיון לסרסר ביריד ההבלים של בתי הנבחרים "  באמצעות זה שנתן להם את הזכות להתווכח על הגרסאות שלהם לתוכנית הבריאות ,  מבלי להעביר קווי מתאר ברורים מהבית הלבן . " כתוצאה מכך ,  הממשל השיג הרבה פחות ממה שהיה יכול להשיג והוא נתפס בבתי הנבחרים כחלש יותר ממה שהוא באמת ",  סיכם פרופסור אדליי .
 
המרצה של אובמה :  הוא חסר השפעה ושאנן
לרגל שנה לכהונת הנשיא התראיין אחד ממוריו הרוחניים של אובמה ל"טיימס "  ולא חסך ביקורת מתלמידו לשעבר . " לא הייתי נותן לו ציון גבוה על תפקודו כנשיא כמו שנתתי לו כשהיה תלמיד "
 
