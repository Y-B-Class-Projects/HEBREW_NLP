רנדי מוס הולך לטנסי
התופס ששוחרר ממינסוטה מצא בית חדש אצל ג'ף פישר ,  שתבע אותו מהווייברס .  צ'ילדרס : " להביא אותו הייתה החלטה אומללה "
 טנסי היא הזוכה המאושרת  (  ?  )  ברנדי מוס .  הטייטאנס ,  שוויתרו על מוס בדראפט של 1998 ,  תבעו אותו מהווייברס לאחר ששוחרר ממינסוטה .  הרבה קבוצות אחרות שהיו לפני הטייטאנס ברשימה ויתרו על האפשרות .  מוס מתכוון להגיע לאימוני טנסי ולשמש מטרה לווינס יאנג או קרי קולינס .  הסיבה המרכזית למהלך היא פציעתו של קני בריט ,  שייעדר למשך תקופה בשל פגיעה בירך .  
יומיים חלפו מאז שמוס שוחרר ממינסוטה ,  ומאמן הווייקינגס בראד צ'ילדרס מסביר מדוע הרומן בין התופס לקבוצה היה כל כך קצר . " כשמשהו לא נכון ,  אתה צריך להפוך אותו לנכון ",  אמר צ'ילדרס ,  שסירב להיכנס לפרטים . " ההחלטה לעשות טרייד להביא את מוס הייתה אומללה ".  
בסיטואציה שנוצרה ,  מוס היה שחקן וייברס ,  ונתבע הערב על ידי טנסי .  לא מעט קבוצות חפצו בשירותיו ,  בהן גם ..  .  ניו אינגלנד פטריוטס ,  ששחררה את מוס לפני חודש תמורת בחירת דראפט לווייקינגס והביאה במקומו את דיון בראנץ' .  באשר למינסוטה ,  סידני רייס יצא מרשימת הבלתי כשירים ובדרך לחזור לשחק .  
שון מרימן שוחרר מסן דייגו והגיע לבפאלו .  הליינבקר  ( המאוד אוברייטד )  של הצ'ארג'רס נפצע והוכנס לרשימת הפצועים לפני חודש ,  והצפי אכן היה שישוחרר ,  מאחר שה-GM איי ג'יי סמית' לא אהב את אורח חייו הראוותני והבלייני של השחקן .  בכל מקרה ,  למרימן לא לקח זמן רב למצוא עבודה חדשה והוא יהיה שחקן של הבילס .  טיפ :  קח הרבה כדורי פרוזאק .  
לוגאן מנקינס ,  הגארד של ניו אינגלנד ,  חוזר לשחק לאחר שביתה ארוכה .  קליבלנד ,  הקבוצה שתשחק מול הפטריוטס ,  תפתח שוב ,  כנראה ,  עם קולט מק'קוי בעמדת הקוורטרבק .  דשון ג'קסון ,  התופס של פילדלפיה שנפצע מול אטלנטה ,  עבר מבחני כשירות לאחר זעזוע מוח וצפוי לפתוח נגד אינדיאנפוליס .  ג'יימס הריסון מפיטסבורג ייפגש עם הקומישינר רוג'ר גודל בעניין חוק התיקולים החדש בליגה .  כזכור ,  הריסון ספג קנס של 75 אלף דולרים בשל תיקולים של שחקני קליבלנד בסיוע הקסדה ואמר באמצעות סוכנו כי יש לו הרהורי פרישה .
 
רנדי מוס הולך לטנסי
התופס ששוחרר ממינסוטה מצא בית חדש אצל ג'ף פישר ,  שתבע אותו מהווייברס .  צ'ילדרס : " להביא אותו הייתה החלטה אומללה "
 
