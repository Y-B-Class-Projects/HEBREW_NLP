גינדי החזקות הכריזה על הנחות של 12%-27% במחירי הפנטהאוזים 
מדובר בהורדות מחירים ל-20 דירות יוקרה בשבעה מגדלים של החברה בתל אביב וברמת גן
 >  >  חברת גינדי החזקות ,  בבעלות ליטל גינדי-מטלון ,  אבי גינדי ,  גיא גינדי ורועי גינדי ,  הודיעה על מבצעי הנחה של עד 2 מיליון שקל לדירות הפנטהאוז שהיא משווקת בשבעה מגדלים בתל אביב וברמת גן .  המשמעות של ההנחה היא הורדה של מחירי הדירות הללו בשיעורים של 12%-27% .  מתחרה בשוק גורס ,  כי בפועל מדובר בהורדות נמוכות מהמתואר .  מדובר במבצע שיווק אגרסיבי ,  שכולל את הפרויקטים של החברה בשרונה בתל אביב ,  גינדי הייטס בתל בנימין ברמת גן ,  גינדי ויז'ן בעמק הברכה בתל אביב וגינדי רזרב בתל ברוך ,  תל אביב .  בסך הכל מדובר ב-20 דירות במגדלי היוקרה שבונה החברה בתל אביב וברמת גן ,  למעט מגדל g ,  שנחשב בחברה לספינת הדגל שלה .  הנכס היקר ביותר שמוצע למכירה הוא דופלקס בפרויקט שרונה של החברה ,  שמחירו במקור 16.5 מיליון שקל ,  ועתה הוא מוצע למכירה ב-14.5 מיליון שקל .  מדובר בהנחה של כ-12% .  בפרויקט גינדי הייטס מוצע למכירה פנטהאוז בשטח כ-205 מ"ר עם 60 מ"ר מרפסות ,  וטריפלקסים עם בריכה על הגג בשטח כ-347 מ"ר ו-224 מ"ר מרפסות .  על הדירה הראשונה מוצעת ההנחה היחסית הגדולה ביותר - 5.5 מיליון שקל במקום 7.5 מיליון שקל  ( הנחה של כ-27% )  ,  ואילו ההנחה על הטריפלקס ,  אף היא של 2 מיליון שקל ,  מהווה 15% מהמחיר המקורי של הדירה ,  13.2 מיליון שקל .  בפרויקט של החברה בעמק הברכה יינתנו הנחות של כ-20% על מחירי הפנטהאוזים והדופלקסים ,  ואילו פנטהאוז בפרויקט החדש של החברה בתל ברוך יזכה בהנחה של 21% ויעלה 5.945 מיליון שקל .  לדברי החברה ,  מדובר במבצע הנחות על הפנטהאוזים האחרונים שנותרו לשיווק בשבעת המגדלים ,  והיא מעוניינת להמריץ בכך את סיום שיווק הפרויקטים הללו .  עם זאת ,  מהחברה נמסר כי אין צופים בה ירידת מחירי דירות . " להערכת החברה שוק המגורים עתיד להתייצב ,  ואנו אף צופים עליית מחירים מתונה - בפרט בשוק מגורי היוקרה - לאור המחירים שאנו עדים להם בתקופה האחרונה ",  נמסר מהחברה .  השאלה היא אם המחירים המקוריים שנקבה החברה הם ריאליים ,  והאם הדירות שמוצעות למכירה אינן לוקות בבעיות כלשהן ,  כגון נוף או פרטיות מוגבלים .  גורם מתחרה בשוק הנדל"ן שבדק את המבצע אמר כי לגבי חלק גדול מהנכסים ,  הוא אינו רואה הוזלות גדולות כפי שמוצהר . " אצל כל חברה קיים בבסיס מחירון קטלוגי ,  ומחיר אמיתי שעליו היא מוכנה להתפשר במסגרת מו'מ עם הקונה .  לי נראה שחלק גדול מהמחירים שציינה החברה נכללים במסגרת של המחיר האמיתי ,  שעליו החברה היתה מוכנה להתפשר גם לפני המבצע .  אולי פה ושם הורידו קצת ממנו כדי להאיץ את השיווק ". 

גינדי החזקות הכריזה על הנחות של 12%-27% במחירי הפנטהאוזים 
מדובר בהורדות מחירים ל-20 דירות יוקרה בשבעה מגדלים של החברה בתל אביב וברמת גן

