ועדת החינוך אישרה את מרבית התקנות להקמת לולים חדשים
משרד החקלאות :  הדרישה להתיר  " לולי חופש "  בלבד תייקר את מחיר הביצים ב-22%
ועדת החינוך של הכנסת אישרה היום 17 מתוך 24 התקנות לחוק לצער בעלי חיים ,  שהוגשו לה בידי משרד החקלאות .  התקנות שאושרו עוסקות בתנאים הנדרשים מהמגדלים להחזיק תרנגולות בלולי הטלה ויש בהן שיפורים גדולים לעומת תנאי האחזקה הקיימים.הוועדה דחתה לישיבתה הבאה את ההחלטה האם לקבל את הצעת משרד החקלאות לפיה שטח המחייה למטילה ב"לולי הסוללות "  הנהוגים כיום בענף יוגדל מ-350 סמ"ר ל-750 סמ"ר וגם לא דנה בהצעה אלטרנטיבית של ארגוני בעלי החיים לאסור כליל הקמת לולי סוללות ולהתיר להקים בישראל הקמת  " לולי חופש "  בלבד.לפי נתונים שהציגו נציגי משרד החקלאות בוועדה ,  הקמת לולי חופש תייקר את ההשקעה בהקמת לולים ב-30% ואת מחיר הביצים לצרכן ב-22% .  נציגי המשרד הזהירו את הוועדה ,  כי ההשקעה הנוספת שתוטל על כתפי היצרנים עלולה להתבטא בסירוב גורף של הלולנים להצטרף לרפורמה והלולים בישראל ימשיכו להיות מקור לזיהום הסביבה והאוויר ולא יאפשרו למושבי הגליל לפתח פרויקטים של תיירות והארחה כפרית ,  כמקובל בישובים כפריים בחו"ל.על פי מתווה הרפורמה המתוכננת בענף ההטלה ,  תעמיד המדינה לחקלאים מענקי השקעה בסך 340 מיליון שקל - כ-42.5% מההשקעה הכוללת .  הטלת איסור על הקמת לולי סוללה תחייב את הממשלה והחקלאים כאחד להגדיל את השקעתם בהקמת הלולים ב-30% .  ענף יצור הביצים מגלגל מחזור מכירות של 1.5 מיליארד שקל בשנה ;  98% מהצרכנים רוכשים ביצים שמחירן מפוקח  ( 12 שקל לתבנית של 12 ביצים )  בעוד שכ-2% בלבד צורכים  " ביצי חופש "  ו"ביצים אורגניות "  שמחירן אינו מפוקח ונע בין 33 שקל ל-23 שקל לתבנית .
 
ועדת החינוך אישרה את מרבית התקנות להקמת לולים חדשים
משרד החקלאות :  הדרישה להתיר  " לולי חופש "  בלבד תייקר את מחיר הביצים ב-22%

