בנגב זועמים : " הסערה שככה ,  אנחנו נשכחנו "
 כ-44 שעות לאחר שקרסו רשתות החשמל ,  המים והתקשורת הבינו ביישובי פתחת ניצנה הנצורה כי לאף אחד לא ממש אכפת מהם .  חברת החשמל הביאה גנרטור ,  אלא שלאחר שעתיים גם הוא קרס
 ( באדיבות הערוץ הראשון )  
" ערכנו הערב יישור קו והבנו שאנחנו נמצאים בדיוק באותו מצב כמו לפני 44 שעות כשהחלה הסערה ",  כך אמר הערב  ( שלישי )  חמי צמח ,  תושב וחבר ועד היישוב קדש ברנע שבאזור רמת הנגב .  ביישובים שנפגעו ביותר בסערה מלינים על איטיות הטיפול של חברת החשמל וחברת מקורות בהשבת החיים לסדרם ומציינים כי כמעט 50 שעות ששלושת היישובים  קדש ברנע ,  ניצנה ועזוז ,  אינם מחוברים לרשת החשמל והמים לא שבו עדיין לזרום בצינורות .
 השיטפונות העזים בנחלי הדרום גרמו לקריסת התשתיות ביישובים רבים בנגב .  תושבים רבים נותרו ללא מים וחשמל והעזרה ממאנת להגיע .  התושבים זועמים על אזלת היד של הרשויות ונאלצים למצוא דרכים  " יצירתיות "  להשגת מים ואספקה .  אתמול קרס גשר ניצנה והותיר את היישובים קדש ברנע ,  עזוז וכן מספר מוצבים צבאיים מנותקים ממים ,  חשמל וקו טלפון .  הבוקר ,  הצליחו התושבים בעצמם לפתוח את הכביש המחבר בין היישובים ,  ולהוציא דרכו שיירות של סחורה למכירה בשווקים .
" לקח ל'מקורות' 30 שעות להתחיל לעבוד על התקלות ",  סיפר צמח , " אנחנו מקווים שעוד הערב ישובו המים לזרום .  צריך להבין ,  כ-100 משפחות מתגוררות בשלושה היישובים הללו ובכ-2,000 דונמים של חממות בהם מגדלים סחורה שעיקרה לייצוא  עגבניות ,  פלפלים ותבלינים ".  צמח הוא בעליו של המפעל  " קסם המדבר "  המייצר ממרחים ורטבים . " עשרות עסקים בהיקף הכנסות של כ-200 מיליון שקלים בשנה נפגעו מהסערה ופרנסתן של רוב המשפחות המתגוררות כאן תלויה בכך ". 
ליישוב קדש ברנע ניתן להגיע מארבעה צירים ,  שלושה מהם קרסו .  הגשר על כביש 211 שהוא הציר הראשי קרס ,  גשר נוסף על כביש מנדטורי קטן יותר קרס אף הוא .  כביש המקשר בין קדש ברנע ליישוב כמהין הסמוך נחצה לשניים במפתח של כמאה מטרים ובעומק של כמטר ,  והצינור העצום של חברת מקורות  " התכופף כמו נייר ". 
צמח סיפר שחברת החשמל החלה לפעול כ-24 שעות לאחר קריסת המערכת וגנרטור הובא הבוקר ליישוב בכדי לספק חשמל . " הוא החל לפעול בשעה 17:00 לערך ואחרי שעתיים קרס ונפל .  מאז אין לנו חשמל ",  הוא מספר . " אני יושב ליד צנצנת עם נר בתוכה ואילולא הטענתי את מכשיר הטלפון הסלולרי שלי במטען ברכב לא יכולתי גם לדבר ".  צמח מספר על אנקדוטה שבכוחה לתאר את יחס חברת החשמל .
" בשעה 2:00 הלילה בערך ,  מספר דקות לאחר שגשר ניצנה קרס ,  הגיעו טכנאים של חברת החשמל לתקן תקלה סתמית באחד הבתים .  לאחר שהגשר קרס הם 'נתקעו' בצד הזה של הנחל .  אתמול בשעות הצהרים נתקלתי בהם ביישוב ושאלתי מה שלומם והם ענו שהמסוק של חברת החשמל בדרך לכאן .  לתומי חשבתי שמדובר בצוות שבא לתקן את התקלה אולם כשהיגע המסוק הוא נחת ,  אסף את שני הטכנאים וכולם נסקו מכאן ". 
על פי תחזית מזג האוויר הסערה צפויה לשוב לאזורנו כבר הלילה ומחר .  צמח דורש  " להשיב את החיים לשגרה ".  הוא קורא לגורמים הנוגעים בדבר להקים את רשת החשמל ,  לפתוח את הכביש המוביל ליישוב ,  לתקן את רשת התקשורת ולתקן את רשת המים . " אני אדם סבלני וחשבתי בתחילה שדברים קורים לאט ,  אבל הם קורים ",  אמר צמח , " אחרי שהגנרטור קרס הערב הבנתי שאנחנו בדיוק באותו המצב ". 

בנגב זועמים : " הסערה שככה ,  אנחנו נשכחנו "
 כ-44 שעות לאחר שקרסו רשתות החשמל ,  המים והתקשורת הבינו ביישובי פתחת ניצנה הנצורה כי לאף אחד לא ממש אכפת מהם .  חברת החשמל הביאה גנרטור ,  אלא שלאחר שעתיים גם הוא קרס

