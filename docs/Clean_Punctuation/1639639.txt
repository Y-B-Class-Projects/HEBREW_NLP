מזג האוויר הסוער :  שלג ירד הבוקר ברמת הגולן ;  חברת החשמל מבקשת להסיר או לחזק חפצים שעלולים לעוף
50 ס"מ שלג נמדדו בפסגה העליונה של החרמון ;  מספר כבישים בגולן נחסמו לתנועה בשל השלגים
שלג בצפון .  תושבי רמת הגולן התעוררו היום  ( חמישי )  לבוקר מושלג .  כ-4 ס"מ של שלג נמדדו במרום גולן .  בשל השלג הוחלט על הפסקת הלימודים ביישוב וחסימת מספר כבישים עד לפינויו .  לעומת זאת ,  בירושלים התאכזבו הבוקר לגלות שהמעטה הלבן לא הגיע לעירם .  אמש ,  פתחה העירייה בהערכות לקראת אפשרות לשלג כבד שישבש את החיים בעיר ." מטה השלג "  של המועצה האיזורית גולן החליט הבוקר לבטל את הלימודים בבית הספר  " אביטל "  בקיבוץ מרום גולן בשל סערת השלגים .  הודעה על הסעות התלמידים לבית הספר  " הר וגיא "  צפויה לצאת בזמן הקרוב .  בשל השלגים החליטה המשטרה לסגור לתנועה את הכבישים :  978  ( ממסעדה לצומת השריון )  ,  989  ( ממפל סער לכיוון נווה אטי"ב ולחרמון )  98  ( מאלרום לעין זיוון )  959  ( מצומת וואסט למרום גולן )  99  ( מעין קיניה למסעדה )  .  בגליל העליון - מצומת תל חי למשגב עם .  כוחות מד"א בצפון בכוננות שלג ובאיזור רמת הגולן הוצבו אמבולנסים עם הנעה קדמית .  בחרמון הצטבר בפסגה העליונה שלג בגובה 50 ס"מ.תמונת המכ"מ מאתר השירות המטראולוגיבעקבות התחזיות על המערכת הקרה ,  נערכו גם בצפת לשלג .  אתמול כונס  " מטה השלג "  העירוני ,  לישיבה שבה תודרך לפעולות הנדרשות .  עבור אילן שוחט ,  ראש העיר ,  זה צפוי להיות שלג ראשון מאז נבחר לתפקיד לפני כשנה וחצי .  לדבריו , " בהנחיות שניתנו נקבע אילו צירי תנועה יש לפתוח בעדיפות ראשונה ,  דוגמת הכביש לבית החולים זיו ".  במרכז הרפואי עצמו נערכים לתפקוד מלא בתנאי שלג .  ד"ר אוסקר אמבון ,  מנהל ביה"ח ,  אמר כי רכבי שטח יועמדו לרשות המרכז הרפואי במקרה הצורך .  ד"ר עמאר חוסיין ,  מנהל חדר המיון בזיו ,  מסר כי חדר המיון נערך לקבלת חולים עם מכות קור והיפותרמיה .  בשעות הלילה עדיין לא ידעו החזאים בוודאות אם יירד השלג רק בהר כנען או גם במקומות נמוכים יותר .  לכן ,  ההחלטה אם לקיים לימודים בבתי הספר בצפת נדחתה אף היא.שפי מור ,  מנהל התיירות בקיבוץ מרום גולן ,  אמר כי הוא מקווה שהשלג יישאר גם בסוף השבוע ועמו זרם המבקרים .  לדבריו ,  חדרי האירוח הולכים ומתמלאים ויש מי שהגיעו כבר היום כדי לחוות את בוא השלג בשעות הלילה.חברת החשמל :  הסירו או חזקו חפצים גם חברת החשמל נערכת לקראת תחזית מזג האוויר שהתקבלה מהשירות המטאורולוגי ,  על פיה צפוי מזג אוויר סוער ,  המלווה ברוחות ומשבים של עד 50 קמ"ש ,  סופות רעמים וברקים ,  ממטרים ושלג במקומות הגבוהים .  חברת החשמל מבקשת מהציבור להסיר או לחזק חפצים ואביזרים ,  שעלולים להינתק ולהתעופף ברוח ,  ולפגוע בתיילי החשמל :  תריסים ,  אנטנות ,  מתקני תליית כביסה ,  מכסי מיכלים ,  קולטים ודוודים על הגג ,  אדניות ,  עציצים וכדומה.חברת החשמל חוזרת ומזכירה לציבור ,  כי במזג אוויר חריג ,  הופכים מוקדי השרות 103 למוקדי חירום ,  בהם מתקבלות רק הודעות על תקלות ועל מפגעי חשמל מסוכנים .  יצוין ,  כי ניתן גם לדווח על מיפגע כזה למוקד המשטרה.מחברת החשמל נמסר ,  כי לא צפוי חוסר בכושר הייצור של החברה ,  וכי במקרים של תקלות ברשת היא תעשה כל מאמץ שיידרש לקצר את זמני התקלות ,  ותדאג לאספקת חשמל סדירה ללקוחותיה .  מחוזות חברת החשמל נערכו לביצוע עבודות מיוחדות .  יש לקחת בחשבון שעלולים להיווצר מצבים של עבירות הקשה בעיקר באזור ירושלים ובצפון .  חברת החשמל תעשה כל מאמץ להחזיר חשמל במהירות האפשרית ,  במקרים של פגיעה ברשת החשמל .
 
מזג האוויר הסוער :  שלג ירד הבוקר ברמת הגולן ;  חברת החשמל מבקשת להסיר או לחזק חפצים שעלולים לעוף
50 ס"מ שלג נמדדו בפסגה העליונה של החרמון ;  מספר כבישים בגולן נחסמו לתנועה בשל השלגים

