הבנקים הגדולים בבריטניה שוקלים לקשור את הבונוסים לשביעות רצון הלקוחות
הרשות המפקחת על המגזר הפיננסי דורשת מהבנקים קשר ברור יותר בין השכר לבין נטילת הסיכונים
הבנקים הגדולים בבריטניה שוקלים רפורמה כוללת שתקשור את הבונוסים לבכיריהם לאופן שבו הם מטפלים בלקוחות וצוברים הון ,  דיווח היום העיתון הבריטי  " אובזרוור ".  הצעד הוא שינוי לעומת הדרכים המסורתיות לתשלום בונוסים ,  אשר נעשות בדרך כלל לפי מחיר מניית הבנק וביצועיה בהשוואה למניות בנקים מתחרים ,  וכן לפי רווחי הבנק .  לפי הדיווח ,  כל הבנקים הגדולים - לוידס ,  רויאל בנק אוף סקוטלנד ,  hsbc וברקליס - מקיימים דיונים עם המשקיעים הגדולים בסיטי של לונדון בנוגע לקריטריונים לבונוסים של 2011 .  כמה מהמשקיעים הבכירים אמרו ל"אובזרוור "  כי הבנקים העלו את האפשרות לכלול את שביעות רצון הלקוחות כאומדן לסיכונים שנלקחים ,  כמו גם את כמות ההון שהבנק מחזיק .  הרשות המפקחת על השירותים הפיננסיים בבריטניה  ( fsa )  היא שדורשת מהבנקים לשנות את מדיניות הבונוסים ,  כך שיהיה קשר ברור יותר בין השכר לביצועים ולסיכונים שהבנקים נוטלים .  ה-fsa ,  אשר אימצה כללים אירופיים שנכנסו לתוקפם אתמול ,  דורשת שתמריצים לטווח ארוך לא יהיו מבוססים רק על יעדי הרווחיות וביצועי המניות .
 
הבנקים הגדולים בבריטניה שוקלים לקשור את הבונוסים לשביעות רצון הלקוחות
הרשות המפקחת על המגזר הפיננסי דורשת מהבנקים קשר ברור יותר בין השכר לבין נטילת הסיכונים

