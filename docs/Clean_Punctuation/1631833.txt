כלל פיננסים ברוקרא'ז על כיל :  הערכות ה-UDSA שלחו הסחורות החקלאיות לירידות חדות
רביבו : " אנו עדיין מאמינים כי השנה הקרובה תעמוד בסימן התאוששות משמעותי בביקוש לתשומות חקלאיות "
 אתמול העלה ה-usda את תחזיות התפוקה שלו לתפוקה העתידית ולאי הסגירה לסחורות החקלאיות השונות .  המשקיעים האמריקאים דווקא ציפו להורדת תחזיות בעקבות הקציר המאוחר ושלחו את הסחורות החקלאיות לצלילה חופשית .  התירס נפל 30 סנט  ( 7.1% )  ל-3.92 דולר לבושל ,  הנפילה המקסימלית המותרת ליום אחד.לפני שנפנה לנתונים עצמם ,  חשוב להבין כי גם ברמה של 3.8-3.9 דולר לבושל החקלאים צפויים להציג רווחיות יפה .  לפי הערכות ה-usda האחרונות ,  מחיר שיווי המשקל לחקלאי התירס בארה"ב עומד כיום על 3.2-3.3 דולר לבושל.אבירן רביבו ,  אנליסט כלל פיננסים ברוקראז' אומר היום : " אנו עדיין מאמינים כי השנה הקרובה תעמוד בסימן התאוששות משמעותי בביקוש לתשומות חקלאיות ,  דרך אגב ,  מעניין לגלות שחלק גדול מהרווחיות העודפת שנוצרה לחקלאים נגרמה בשל הירידה החדה במחירי הדשנים בשנה האחרונה אשר הוסיפה כ-65 דולר לאקר לשורה התחתונה של החקלאים ". אולם ההתמקדות במחיר מחטיאה את המטרה .  עולה השאלה :  מה גורם לתגובה כה חריפה במחירי הסחורות החקלאיות בתגובה לדוח חודשי של ה-usda המועד לשינויים תכופים ?   " אנו חוזרים למקד את תשומת הלב בכמות הכסף הספקולטיבי בשוק הסחורות .  לטעמנו ,  רק כמות כסף זו יכולה תנודה כה חריפה במחירים ",  אומר רביבו.כפי שתראו בגרף המצורף ,  עד לחודש ינואר המשיכה מצבת החוזים הספקולטיביים לטפס והגיעה לרמה של 228 אלף חוזים.המדובר ברמה הגבוהה ביותר מאז הימים היפים של קיץ 2008 .  אז הספיקו 350 אלף חוזים פתוחים לשלוח את התירס לרמות של 7-8 דולר לבושל .  ההפתעה לרעה שלחה את המשקיעים אל דלת היציאה בבהלה והובילה לקריסה חזקה של המחיר .  שלא במפתיע ,  התנודות בסויה ובחיטה היו חריפות פחות שכן סחורות אלו פחות חביבות על המשקיעים הספקולטיביים.כפי שציינו בעבר ,  תמונת הראי לפעילות השחקנים הפיננסיים מוצאת את ביטויה בפעילות השחקנים הריאליים בשוק הסחורות החקלאיות .  אלו ממשיכים בעקביות להגדיל את פוזיציית השורט שלהם על מנת לנצל את רמות המחירים לגידור החשיפה קדימה .  גם כאן ,  הגרף למטה ממחיש את העניין.המשמעות :  השחקנים הריאליים לא  " קונים "  את העלייה האחרונה במחירי הסחורות החקלאיות ומעדיפים לממש רווחים ולגדר את חשיפתם לשוק.תנודתיות כזו גבוהה מפחיתה את ביטחון החקלאים בעמידות המחירים וגורמת להם לנקוט גישה זהירה יותר בכל הנוגע להשקעה בתשומות חקלאיות .  הם ימשיכו לרכוש במשורה ולהימנע מחשיפה גבוהה לסיכון מחירים.נקודה למחשבה :  יחס המלאי לשימוש בשוק הגרעינים העולמי החזוי ל-2009/10 עומד כיום על 21.4% .  מדובר בחזרה לרמות של 2004-2005 ,  אז נסחרו התירס והסויה ברמות מחירים של 2.5-3 דולר ו6.5-7.5 דולר בהתאמה.כל האופטימיות האופפת לאחרונה את סקטור האגרו כימיה נשענת על מחירי הסחורות הגבוהים והרווחיות החזויה לחקלאים הנגזרת ממנה .  האירועים של אתמול מוכיחים כי העסק עדיין שביר ופריך .
 
כלל פיננסים ברוקרא'ז על כיל :  הערכות ה-UDSA שלחו הסחורות החקלאיות לירידות חדות
רביבו : " אנו עדיין מאמינים כי השנה הקרובה תעמוד בסימן התאוששות משמעותי בביקוש לתשומות חקלאיות "
 
