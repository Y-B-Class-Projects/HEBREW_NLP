גביע ספרדי :  סביליה התקרבה אל הגמר
גברה 0:2 על חטאפה בסאנצ'ז פיחואן במשחק הראשון בחצי הגמר .  פביאנו  ( 45 )  ומאריו  ( 80 ,  עצמי )  כבשו .  הגומלין ב-ג' במדריד 
בספרד מתקרבים לקראת חלוקה של הגביע ,  והערב  ( רביעי )  קיבלנו שיחזור של הגמר משנת 2007 ,  כשסביליה אירחה את חטאפה במשחק הראשון ביניהן ,  במסגרת חצי הגמר .  המחצית הראשונה היתה צמודה מאוד ומהירה ,  כששתי הקבוצות מחפשות שער יתרון .  2 דקות בתוך תוספת הזמן של המחצית הראשונה ,  יצאה סביליה להתקפה ,  חסוס נבאס קיבל כדור ליד קו הקרן והרים אותו מצוין ,  וברחבה ניצב לואיס פביאנו שעלה גבוה מעל הגנת חטאפה ,  ונגח פנימה את שער החוץ החשוב .  
חטאפה שהדיחה ברבע הגמר את דודו אוואט ומאיורקה ,  ניסתה לחזור והחלה לתקוף את שערה של סביליה במחצית השניה ,  אבל נתקלה פעם אחר פעם הגנה של המארחים .  סביליה עשתה חילופים הגנתיים והלכה צעד אחורה במטרה לשמור על שער היתרון ,  אבל בדקה ה-80 היא הכתה בשנית בהתקפה מתפרצת נהדרת .  חסוס נבאס שוב פרץ מהאגף וניסה לשלוח כדור רוחב אל פרדי קאנוטה ,  אבל מאריו אלבארז שעמד ליד השער הסתובב ,  הכדור פגע לו בעקב והלך פנימה .
 עד לסיום ניסתה חטאפה למצוא שער מצמק ,  אבל כשלה ,  ותיאלץ לעבוד קשה מאוד בגומלין שייערך ביום שלישי הבא באצטדיונה במדריד ,  באלופנסו קולוסיאום פרז .  ביום חמישי תארח אתלטיקו מדריד את ראסינג סנטאנדר  ( 23:00 ,  5+ LIVE )  בחצי הגמר השני ,  כשהגומלין ייערך בשבוע הבא .
 
גביע ספרדי :  סביליה התקרבה אל הגמר
גברה 0:2 על חטאפה בסאנצ'ז פיחואן במשחק הראשון בחצי הגמר .  פביאנו  ( 45 )  ומאריו  ( 80 ,  עצמי )  כבשו .  הגומלין ב-ג' במדריד 

