צה"ל תקף שש מטרות ברצועת עזה
מטוס של חיל האוויר הפציץ מנהרות ומפעל לייצור אמצעי לחימה ברצועה .  הפלסטינים מדווחים על שני נפגעים .  מצה"ל נמסר כי התקיפה באה בתגובה לירי רקטות הקסאם אתמול
 ( צילום :  רויטרס ) 
ישראל משיבה אש לירי הקסאמים :  מטוס ישראלי של חיל האוויר תקף הלילה  ( שישי )  שש מטרות ברצועת עזה .  בין היעדים שהותקפו אתר ייצור אמצעי לחימה בצפון הרצועה ,  ועוד חמש מנהרות הברחה בדרומה ,  מתוכן שתיים הממוקמות כקילומטר מגדר המערכת .  הפלסטינים דיווחו כי שני אזרחים פלסטינים נפצעו בתקיפה .  
לדברי גורמים בצה"ל ,  זוהו פגיעות מדוייקות ביעדי התקיפה . " התקיפה מהווה תגובה לירי הקסאמים לעבר יישובי הנגב המערבי אתמול ",  הגיבו בצה"ל לדיווח והוסיפו כי  " צה"ל לא יסבול כל פגיעה באזרחי המדינה ובחיילי צה"ל ". 
בהודעת דובר צה"ל לתקיפה נאמר : " צה"ל ימשיך לפעול בנחישות ובעוצמה כנגד כל גורם אשר מפעיל טרור נגד מדינת ישראל .  צה"ל רואה בחמאס האחראי הבלעדי למתרחש ברצועת עזה ולשימור השקט בה .  תקיפת חיל האוויר מגיעה לאחר שרקטת קסאם ששוגרה מרצועת עזה אתמול פגעה והרגה עובד זר תושב תאילנד בנתיב העשרה .  מדובר בהרוג הראשון מירי קסאמים מאז מבצע עופרת יצוקה .  רקטת קסאם נוספת התפוצצה אתמול בשטח פתוח באזור המועצה האזורית אשכול ,  סמוך לגדר המערכת .
 סגן ראש הממשלה סילבן שלום הגיב אתמול לירי הרקטות מהרצועה ואמר כי מדובר על  " חציית קו אדום שלא נוכל לקבל והתגובה הישראלית תהיה חזקה בהתאם ". 
עדכון ראשון :  01:01

צה"ל תקף שש מטרות ברצועת עזה
מטוס של חיל האוויר הפציץ מנהרות ומפעל לייצור אמצעי לחימה ברצועה .  הפלסטינים מדווחים על שני נפגעים .  מצה"ל נמסר כי התקיפה באה בתגובה לירי רקטות הקסאם אתמול

