חשד :  דקר למוות כשנחלץ לעזרת  " אביו המאמץ "
 קטטה שפרצה ברחוב מיכאל בחיפה הסתיימה ברצח כשגבר כבן 26 נדקר למוות .  המשטרה עצרה נער בן 17 וגבר בן 35 בחשד לרצח והבוקר תבקש להאריך את מעצרם
המשטרה תבקש הבוקר  ( ראשון )  להאריך את מעצרם של נער בן 17 וגבר בן 35 בחשד לרציחתו של תושב הקריות בן 26 לפנות בוקר ברחוב מיכאל בחיפה ,  כשהנער הוא החשוד העיקרי בביצוע הרצח .  מחקירת נסיבות האירוע התברר שהנער מתגורר יחד עם משפחה של חוזרים בתשובה בדירתם בשכונת הדר הכרמל .  
מחקירת המשטרה עולה כי הבעל חשד בבן ה-35 כי הוא מנסה ליצור קשר אינטימי עם אשתו ובעקבות כך התפתח ויכוח בין הצדדים בעת ביקור בבית הכנסת במהלך השבת .  בשעות הלילה המאוחרות התפתח העימות והפך לאלים .  לעזרתו של החשוד בן ה-35 נחלץ חברו ,  תושב הקריות בן 26 .  
הנער בן ה-17 שהבחין כי  " אביו המאמץ "  מוכה על ידי השניים ,  נטל על פי החשד סכין ,  נחלץ לסייע לו ותוך כדי כך דקר לפי החשד למוות את הקורבן .  בעקבות כך נעצרו השניים ולדברי סגן ניצב שמואל בוקר ,  ראש משרד החקירות בתחנת חיפה ,  הם קושרים עצמם לאירוע .  הבוקר המשטרה תבקש להאריך את מעצרם בבית המשפט השלום בחיפה .
 מתנדב זק"א ברוך קלאר שהיה עד לרצח סיפר לוואלה !  חדשות כי ראה שני אנשים מכים בן אדם ששוכב על הרצפה . " לאחר מכן ירד אדם נוסף מבניין סמוך ודקר את האיש שהיכו ".  קלאר סיפר שלאחר מכן נמלטו התוקפים מהמקום .
 עדכון ראשון :  2:35

חשד :  דקר למוות כשנחלץ לעזרת  " אביו המאמץ "
 קטטה שפרצה ברחוב מיכאל בחיפה הסתיימה ברצח כשגבר כבן 26 נדקר למוות .  המשטרה עצרה נער בן 17 וגבר בן 35 בחשד לרצח והבוקר תבקש להאריך את מעצרם

