כמה עולה לנו ה"עצמאות "  של מבקר המדינה 
ושלא יעבדו עליכם
 >  >  המאבק על השכר מזוהה בתקופה האחרונה עם בנק ישראל .  אין יום שאין בו חדשות בעניין .  נגיד בנק ישראל סטנלי פישר היה רוצה לקבוע בעצמו את גובה השכר בבנק ,  בלי לערב כלל את הממונה על השכר .  לעומת זאת ,  הממונה אילן לוין עושה הכל כדי להישאר בתמונה ,  אף שהוא לא מקבל תמיכה ראויה משר האוצר יובל שטייניץ ,  שמסתתר הרחק מהעין הציבורית .  ואולם יש גוף שכבר הצליח לזרוק את הממונה מכל המדרגות .  מדובר במשרד מבקר המדינה ,  שקובע את שכר עובדיו לפי נוסחה שנקבעה לפני עשרות שנים ,  בלי ביקורת חיצונית ,  בלי שהציבור יודע איך נעשה החישוב ובלי מעורבות כלשהי של לוין .  המבקר ,  מיכה לינדנשטראוס ,  הוא אמנם חסיד של שקיפות ,  אך היא נעלמת כאשר הדבר מגיע לנושא השכר במשרדו .  עד 2007 היה המבקר מפרסם את טבלאות השכר של עובדיו באופן פומבי דרך ועדת הכספים .  ואולם בשנים האחרונות נעלמו הדיווחים ,  אין להם זכר בפרסומי המשרד והציבור נותר בעלטה - כי המבקר לא רוצה שנדע כמה מרוויחים אצלו יותר מאשר בשאר משרדי הממשלה . " נתוני השכר יפורסמו בקרוב ",  אומר על כך דובר המשרד ,  שלמה רז .  מצב לא ראוי זה הושג בשם קדושת ה"עצמאות "  של המבקר .  כאילו אם הממונה על השכר יפקח על שכר עובדי המבקר ,  כמו על כל משרד אחר ,  המבקר יאבד את עצמאותו .  זה כמובן קשקוש גמור ,  שדומה מאוד לקשקוש שנשמע מצד בנק ישראל .  נוסחת השכר במשרד המבקר  ( בהתאם להחלטה של ועדת גלוברזון מ-78' )  מביאה בחשבון ארבעה מרכיבים :  שכר עובדי בנק ישראל ,  שכר רואי החשבון ,  שכר המשפטנים בשירות הציבורי ושכר האקדמאים במדעי החברה והרוח .  אבל החישוב נעשה במשרד עצמו ,  ואין אנו יודעים אם הוא נכון .  עובדה שגם בשנים רעות השכר במשרד המבקר רק עולה .  לדוגמה ,  בתחילת 2009 ,  בזמן המשבר העולמי הקשה שגרם לירידת שכר במגזר העסקי ולהקפאתו בציבורי ,  קיבלו בכל זאת עובדי משרד המבקר תוספת שכר של 3.64% בדרג המינהלי ותוספת של 5.64% לעובדי הביקורת - תוספת שכר של 465-961 שקל בחודש .  התוצאה היא שהשכר במשרד המבקר גבוה הרבה יותר מהשכר בשאר משרדי הממשלה .  גם תקציב המשרד צומח בקצב מדהים .  שכר מנכ"ל משרד המבקר המדינה ,  למשל ,  גבוה בכ-12 אלף שקל משכר מנכ"ל של כל משרד ממשלתי אחר  ( 45 אלף שקל לעומת 33 אלף )  .  זה קורה משום שאין פיקוח של אגף התקציבים על תקציב המבקר ,  ואין פיקוח של לוין על שכר עובדי המשרד .  זו דוגמה מצוינת לתהליך ההשמנה שעובר גוף ציבורי שאין עליו מורא הפיקוח .  זה גם מה שקרה בעבר בבנק ישראל ומה שיקרה בעתיד עם חוק בנק ישראל החדש ;  כי כאשר החתול איננו - העכברים חוגגים .  להציל את שפירה שר התשתיות עוזי לנדאו רוצה להדיח את יו"ר רשות החשמל אמנון שפירה .  הוא כועס עליו משום ששפירה החליט להוריד את מחיר החשמל ב-10% ,  בניגוד לעמדתו של המלך לנדאו .  לנדאו עדיין לא הפנים שהוא לא קובע את מחיר החשמל בישראל .  מי שקובע זאת הוא יו"ר רשות החשמל ,  שאין לו אינטרסים פוליטיים ופופוליסטיים כמו שיש לשר .  שפירה פועל מכוח חוק החשמל ,  ולשם כך בדיוק הוקמה רשות סטטוטורית ;  שתהיה עצמאית ,  שלא תקשיב לשר ושתפעל בהתאם לחוק .  גם שר האוצר רוצה להדיח את שפירה .  שטייניץ כועס עליו משום שביקר את אוזלת ידו של שר האוצר ,  שלא מצליח לקדם את הרפורמה במשק החשמל ,  וכך מאפשר לענק המונופוליסטי להמשיך לפעול כיחידה אחת גדולה ,  בלי תחרות אמיתית .  המהלך המשותף של שני השרים פסול מעיקרו .  זהו מהלך שאומר לכל רגולטור :  היזהר מהשר ,  אל תעשה שום דבר בניגוד לדעתו ,  אל תבקר מאומה ,  כי אז ידיחו אותך ;  כדי לשרוד עליך להיות משרת של אינטרסים מפלגתיים ואישיים ,  שהם בהכרח לרעת עם ישראל .  עכשיו מנסה שפירה להיאבק בהדחה באמצעות פנייה לבית המשפט ,  בניסיון לדחות את ה"שימוע "  שאמור להיערך לו במשותף ,  מול שני השרים .  וזה בדיוק המקום שבו בית המשפט צריך להתערב ,  ולתת הגנה לשפירה .  אחרת ,  בשביל מה צריך רשות חשמל ,  רשות מים או רשות ניירות ערך - אם השרים ימשיכו לשלוט גם ברשויות ?  עצם ניסיון ההדחה הוא תעודת עניות לשטייניץ וללנדאו .  האם לפחות הם מרגישים לא בנוח עם שימוש כה ברוטלי בכוח שלטוני ?  רצים לזרועותיו של עיני מה קורה למעבידים הפרטיים ?  מדוע הם רצים לזרועות ההסתדרות ?  האם הם נהפכו לפתע לחסידי התארגנות עובדים ?  האם הם מעדיפים לעמוד מול ועד עובדים אחד חזק ולא מול כל עובד ועובד ?  לא .  ימות המשיח עדיין לא הגיעו .  השינוי הזה שעובר על כמה חברות גדולות במשק ,  כמו פרטנר ,  פז או חיפה כימיקלים ,  לא נובע מאהבת מרדכי .  הוא תוצאה של שנאת המן .  מעסיקים פשוט מפחדים מארגון העובדים החדש כוח לעובדים ,  שמנסה להיכנס לחצרם .  מדובר בארגון מיליטנטי שמחפש מהפכות ומלחמות אידיאולוגיות .  הארגון הצליח לארגן עובדים בכמה מקומות עבודה ,  ואף יצא בכמה הפגנות סוערות ומתוקשרות ,  כמו ברשת קופי בין או אצל עובדי גן המדע במכון ויצמן ,  ובאחרונה גם בקרב עובדי האוניברסיטה הפתוחה .  הארגון אמנם הביא הישגים לעובדים ,  אך לא הצליח לחתום אף עם מעסיק אחד על הסכם עבודה .  זאת ,  משום שהמעסיקים מעדיפים את ההסתדרות .  היא הוכיחה עצמה כגוף הרבה יותר פרקטי ,  עם ניסיון רב ,  כאשר העומד בראשה ,  עופר עיני ,  נחשב למי שמבין את מגבלות הצד השני ויודע לנהל משא ומתן הגיוני ,  לא קיצוני ולא מתלהם - כזה שמאפשר לעסק להמשיך לחיות גם לאחר החתימה על הסכם קיבוצי .  גם רוב העובדים מעדיפים להיכנס מתחת לכנפי ההסתדרות ,  כי מבחינתם מדובר בארגון גדול עם כוח וקשרים במסדרנות השלטון ובמגזר העסקי .  כוח לעובדים ,  שמרגיש רדוף ,  הגיש באחרונה בג"ץ נגד ההסתדרות ,  בטיעון שהמונופול הגדול מנצל את כוחו לרעה ומפריע לו לייצג עובדים .  אבל התחרות הזו עשתה טוב להסתדרות .  היא הפכה אותה לגמישה יותר .  פתאום מוכנים שם להקשיב לעובדים ששייכים למקומות עבודה קטנים ואפילו לעצמאים ,  שקודם כלל לא רצו לדבר עמם - כי 200 הפעילים המסורים והאידיאליסטים של כוח לעובדים הצליחו להפחיד את ההסתדרות .  וכך ,  בלי שהתכוונה לכך ,  ההסתדרות נהפכה למרוויחה הגדולה מהתחרות החדשה .  הביקוש לשירותיה גבר והיא הצליחה לארגן בשנתיים האחרונות כ-50 ועדים חדשים המאגדים כ-20 אלף עובדים שתנאי עבודתם שופרו - בלי שביתות ובלי להמטיר אש אידיאולוגית .
 
כמה עולה לנו ה"עצמאות "  של מבקר המדינה 
ושלא יעבדו עליכם

