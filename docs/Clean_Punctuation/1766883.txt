אחרי הביקורת :  אשכנזי שיבח את ישיבות ההסדר
בעקבות הביקורת של מח"ט הצנחנים על ישיבות ההסדר ,  חלק הרמטכ"ל שבחים למסלול ואמר כי מדובר ב"נדבך משמעותי בחומת המגן של צה"ל . " הם יודעים למען מה אנחנו נלחמים "
 הרמטכ"ל ,  רב אלוף גבי אשכנזי ,  נשא הערב  ( ראשון )  דברים בישיבת ההסדר במודיעין ושיבח בנאומו את מסלול ישיבת ההסדר .  בסיום דבריו ,  אמר אשכנזי כי הופעתו הערב ואמירותיו הם התשובה הטובה ביותר ל"מה שהתחולל באחרונה ".  בכך התכוון הרמטכ"ל להשיב לדבריו של מח"ט הצנחנים ,  אל"מ אהרון חליווה ,  שכינה לאחרונה את מסלול ישיבות ההסדר  " לא ערכי ". 
אשכנזי שיבח את מסלול ההסדר ואמר : " כיום אני נרגש לראות את המפעל הנפלא שהצלחתם להקים .  מפעל ישיבות ההסדר הוא אחד הביטויים היפים לציונות ,  ליהדות ולאחדות העם .  את תלמידי הישיבות ,  המפקדים והלוחמים ,  פגשתי בקורסים ובאימונים ,  ובסמטאות עזה .  הם היו חדורים בתחושת שליחות נדירה ,  באמונה שאיננה נגמרת ,  וברוח אופיינית של אנשים שיודעים למה אנו נלחמים ולמען מה ".  
עוד אמר הרמטכ"ל כי  " בני ישיבות ההסדר מגיעים לצה"ל מצוידים באמונה בצדקת הדרך ,  וברצון עז לתרום ולהשפיע .  הם הפכו מזמן לכוח משמעותי בשדרת הפיקוד בצה"ל ,  והם מהווים נדבך משמעותי בחומת המגן של צה"ל .  בשם צבא שלם שרוצה אני לומר לכם תודה :  אני מצדיע לכם על בחירתכם הנחושה ".  
האירוע ,  שנערך לציון חנוכת אגף חדש בישיבה ,  היה הזדמנות עבור הרמטכ"ל להשיב לדבריו של מח"ט הצנחנים ,  שקבל על השירות המקוצר ,  בן 16 החודשים ,  שחניכיו עוברים .  עוד אמר חליווה ,  כי הוא מעדיף שלא לקדם בני ישיבות הסדר ,  שכן הם מסיימים את שירותם מוקדם יותר מאחרים .
 חבר הכנסת מיכאל בן ארי  ( איחוד לאומי )  הביע אכזבה מדברי הרמטכ"ל . " דברי הרמטכ"ל בעניין מסלול ישיבות ההסדר מאכזבים .  אם צה"ל הדיח טירונים שהניפו שלט בטענה שלחייל אסור להיות מעורב פוליטית ,  הרי שמח"ט שמודה כי הוא מפלה ציבור שלם אסור לשמש כמפקד אפילו לדקה נוספת ". 

אחרי הביקורת :  אשכנזי שיבח את ישיבות ההסדר
בעקבות הביקורת של מח"ט הצנחנים על ישיבות ההסדר ,  חלק הרמטכ"ל שבחים למסלול ואמר כי מדובר ב"נדבך משמעותי בחומת המגן של צה"ל . " הם יודעים למען מה אנחנו נלחמים "
 
