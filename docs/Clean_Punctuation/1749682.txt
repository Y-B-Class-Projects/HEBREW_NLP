ליגת העל :  מכבי פ"ת גברה 0:2 על הפועל ר"ג
הקבוצה ממלאבס לא הייתה צריכה משחק גדול כדי לנצח בוינטר 0:2 משערים של דמארי  ( 55 )  ובן חיים  ( 58 )  .  ביבישקוב הורחק
דווקא אחרי שהצליחה למחוק את הנקודות שהורדו לה לפני פתיחת העונה הפועל רמת גן נבלמה ,  וגם הערב  ( שבת )  היא לא הצליחה לחזור לעצמה אחרי שהפסידה למכבי פתח תקוה 2:0 במשחק שהתקיים בוינטר .  מכבי פתח תקוה ,  שלא הייתה צריכה להתעלות לרמה גבוהה מדי ,  ניצלה את הניצחון כדי לטפס אל המקום השישי ,  בעוד שהאורדונים ממשיכים לנעול את הטבלה עם נקודה בודדת .  
אחרי מחצית ראשונה ברמה נמוכה מאוד ,  עומר דמארי פתח את החגיגה של הקבוצה ממלאבס בדקה ה-55 ,  ושער נוסף של טל בן חיים שהגיע כעבור שלוש דקות קבע את תוצאת המשחק .  הצרות של רמת גן נמשכו 10 דקות לסיום ,  כשקרום ביבישקוב הורחק על ידי השופט משה בוחבוט .
 האורחים מפתח תקוה הגיעו להזדמנות מסוכנת כבר בדקה הראשונה של המשחק ,  כשעומר דמארי הרים כדור טוב לעומר גולן ,  שנגח מקרוב החוצה .  בדקה ה-16 האורדונים הגיעו להזדמנות לא פחות מסוכנת כשפריצה של לירון דיאמנט המשיכה במסירה לגל לוי ,  שבעט מתוך הרחבה למשקוף .  
למרות היכולת הפושרת שלה ,  מכבי פתח תקוה הצליחה לעלות ליתרון בדקה ה-55 ,  כשעומר דמארי קיבל כדור בצד השמאלי של רחבת ה-16 ,  חלף על פני ההגנה החדירה שמולו ,  ובעט לפינה הנגדית כדי לקבוע 0:1 לקבוצה ממלאבס .  נראה שהשער הזה פירק את רמת גן ,  כי כעבור שלוש דקות בלבד היה זה טל בן חיים ,  שהגיע למצב של אחד על אחד מול איתי ארקין ולא פספס כדי להעלות את מכבי פתח תקוה ל-0:2 .  10 דקות לסיום המשחק הפועל רמת גן התפרקה סופית ,  כשהחלוץ קרום ביבישקוב הורחק בגלל זלזול בשופט חיים בוחבוט ,  שתחילה הוציא לו כרטיס צהוב על עבירה .  
הפועל רמת גן :  איתי ארקין ,  חי בן לולו ,  אלין טופוזאקוב ,  יקיר שינה ,  קרלוס צ'קאנה ,  קלאודיו ריברו  ( עידן סרור ,  63 )  ,  תמיר פור ,  גל לוי  ( אופיר חיים ,  75 )  ,  לירון דיאמנט ,  דמיטאר טלקיסקי  ( אלי לוי ,  84 )  ,  קרום ביבישקוב .
 מכבי פתח תקוה :  רובי לבקוביץ' ;  אורי אוזן ,  מוראד מגמאדוב ,  ג'ו ביזרה ,  קובי גנון ;  יוסי אופיר ,  סבסטיאן סנסוני  ( ניצן דמארי ,  90 )  ,  מיכאל זנדברג  ( נבוישה מרינקוביץ' 71 )  ,  טל בן חיים ;  עומר גולן ,  עומר דמארי  ( דובב גבאי ,  84 )  .
 
ליגת העל :  מכבי פ"ת גברה 0:2 על הפועל ר"ג
הקבוצה ממלאבס לא הייתה צריכה משחק גדול כדי לנצח בוינטר 0:2 משערים של דמארי  ( 55 )  ובן חיים  ( 58 )  .  ביבישקוב הורחק

