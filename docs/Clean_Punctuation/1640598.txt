יושב ראש חדש לוועד המנהל של להקת בת שבע
אוהד מראני ,  לשעבר מנכ"ל משרד האוצר ,  יחליף בתפקיד את ד"ר הדסה שני הפורשת לאחר שבע שנים .  שני תוסיף לכהן כחברה בוועד המנהל של להקת המחול ,  הנחשבת לאחת המובילות בעולם
אוהד מראני ישמש כיושב ראש הוועד המנהל של להקת בת שבע ,  כך החליטה המועצה הציבורית של הלהקה בישיבתה האחרונה .  מראני יחליף את ד"ר הדסה שני ,  יושב ראש הוועד המנהל בשבע השנים האחרונות .  המועצה הודיעה כי שני תישאר בוועד המנהל של הלהקה ותמשיך להיות מעורבת בפעילותה .  
מראני שימש בעברו כממונה על אגף התקציבים במשרד האוצר וכן כמנכ"ל המשרד .  כיום מראני הוא איש עסקים פרטי ,  אשר במקביל מכהן כחבר בוועד המנהל של הלהקה בחמש השנים האחרונות .  המועצה הציבורית ,  הוועד המנהל והנהלת הלהקה הודו לד"ר שני על תקופתה כיושב ראש ,  תקופה בה התבססה הלהקה כאחת המובילות בתחום המחול בארץ ובעולם .  כמו כן הודתה ההנהלה למראני על שהסכים לקבל על עצמו את התפקיד .  
המינוי החדש מצטרף לשורת המינויים בלהקה בחודשים האחרונים .  בין השאר מונתה בחודש יולי האחרון דינה אלדור לתפקיד מנכ"לית הלהקה במקום נעמי פורטיס וכן מונתה עדי סלנט לתפקיד משנה למנהל האמנותי ,  חתן פרס ישראל אוהד נהרין .
 
יושב ראש חדש לוועד המנהל של להקת בת שבע
אוהד מראני ,  לשעבר מנכ"ל משרד האוצר ,  יחליף בתפקיד את ד"ר הדסה שני הפורשת לאחר שבע שנים .  שני תוסיף לכהן כחברה בוועד המנהל של להקת המחול ,  הנחשבת לאחת המובילות בעולם

