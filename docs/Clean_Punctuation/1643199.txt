הרל"ש של אבו מאזן מאשים : " טמנו לי מלכודת "
 רפיק אל-חוסייני ,  שהושעה מתפקידו בעקבות קלטת בה תועד בעירום ,  התייחס לראשונה לפרשה המביכה .  לדבריו , " כנופייה "  הפילה אותו בפח כדי לסחוט אותו פוליטית וכספית
רפיק אל-חוסייני ,  ראש לשכתו של יו"ר הרשות הפלסטינית אבו מאזן ,  כינס הערב  ( ראשון )  מסיבת עיתונאים קצרה ברמאללה בה התייחס לראשונה לקלטת הווידאו שהוצגה השבוע בערוץ 10 ובה הוא נראה עירום וממתין למזכירתו בחדר המיטות .  עוד נראה בקלטת אל-חוסייני מכפיש את אבו מאזן ואת יו"ר הרשות לשעבר יאסר ערפאת .  במסיבת העיתונאים אמר אל-חוסייני כי  " כנופייה "  טמנה לו מלכודת במטרה להפילו בפח ולסחוט אותו פוליטית וכספית .  הוא הדגיש כי ימשיך להיאבק בשחיתות ולהילחם בכיבוש .
 אל-חוסייני ,  שסירב לענות לשאלות העיתונאים ,  אמר עוד כי קלטת הווידאו היא קלטת ישנה שצולמה לפני כשנה וחצי והוסיף כי עדכן בזמנו את אבו מאזן בכל מה שאירע . " אני מסרב להיכנע לסחטנות הזו ,  אמשיך לפעול בירושלים כרגיל ",  הבהיר במסיבת העיתונאים .  לבסוף הודה לכלי התקשורת הערבים ש"סירבו לשתף פעולה עם פהמי שבאנה  ( איש מנגנוני הרשות לשעבר שחשף את הפרשה ואת הקלטת  נ.י )  ולא שידרו את הקלטת ". 
מוקדם יותר דווח בכלי התקשורת הפלסטינים כי אבו מאזן השעה את אל-חוסייני מתפקידו עד שיתבררו תוצאות ועדת החקירה שעל הקמתה הורה .  בראש ועדת החקירה יעמוד מזכיר הוועד המרכזי של פתח אבו מאהר רנים ויהיו בה חברים בכירי פתח עזאם אל-אחמד ורפיק א-נתשה .  הוועדה תגיש את המלצותיה בתוך שלושה שבועות .
 בשבוע שעבר חשף הממונה לשעבר על המלחמה בשחיתות במנגנוני המודיעין הפלסטינים ,  פהמי שבאנה ,  מסמכים וצילומים שמהם עלה כי בכירים ברשות שלשלו לכיסם מיליוני דולרים מכספים שנתרמו לרשות ממדינות אירופה ,  נוסף על הקלטת של אל-חוסייני .
 
הרל"ש של אבו מאזן מאשים : " טמנו לי מלכודת "
 רפיק אל-חוסייני ,  שהושעה מתפקידו בעקבות קלטת בה תועד בעירום ,  התייחס לראשונה לפרשה המביכה .  לדבריו , " כנופייה "  הפילה אותו בפח כדי לסחוט אותו פוליטית וכספית

