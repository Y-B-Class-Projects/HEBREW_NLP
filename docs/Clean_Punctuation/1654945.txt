הרגעים הקסומים של וינס קרטר
כוכב אורלנדו מג'יק בלט מעל כולם בהארכה ,  והוביל את קבוצתו לניצחון 102:108 במיאמי .  דנבר-ניו אורלינס 80:93
שני משחקים התקיימו לפנות בוקר  ( שישי )  ב-NBA .  הקרב המותח יותר התרחש ב"אמריקן איירליינס ארנה "  שבמיאמי ,  שם הפסידו ההיט לאורלנדו 108:102 אחרי הארכה .  זה היה הניצחון העשירי של אורלנדו ב-11 משחקים ,  שהעלה אותה למאזן 21:49 ,  בעוד שמיאמי עומדת על 34:35 .  
המשחק היה צמוד לכל אורכו ,  אבל ברבע הרביעי המג'יק הצליחו לברוח ,  כדוויט הווארד העלה אותם ליתרון של 12 נקודות  ( 76:88 )  קצת יותר מחמש דקות לסיום .  מיאמי הגיבה בריצת 0:12 ,  ושלשה של מריו צ'אלמרס השוותה ל-88:88 דקה וחצי לסיום .  הזמן שנותר היה שייך לוינס קרטר וג'אמיר נלסון מצד אחד ,  ולדווין וויד ומייקל ביזלי מצד שני ,  ושתי הקבוצות סיימו 48 דקות בשוויון 95:95 והלכו להארכה .  ביזלי עוד הספיק להעלות את מיאמי ל-99:100 ,  אבל אז הגיעה הסיומת האדירה של וינס קרטר ,  שקלע את חמש הנקודות החשובות במשחק ברצף ,  ונעזר לאחר מכן בשלשה של רשארד לואיס כדי לסגור עניין בדרך לניצחון 102:108 .  
קרטר סיים את המשחק עם 27 נקודות ו-6 אסיסטים ,  רשארד לואיס הוסיף 24 נקודות ו-11 ריבאונדים ,  וג'אמיר נלסון סיים עם 15 נקודות .  דווין וויד הוביל את קלעי מיאמי עם 36 נקודות ,  10 ריבאונדים ו-7 אסיסטים .  ג'רמיין אוניל קלע 14 וקרלוס ארויו סיים עם 11 .
 כרמלו אנתוני החליט לשבור שיא קריירה חדש ,  לאו דווקא בנקודות .  בהיעדרו של קניון מרטין ,  ולאור הידיעה שכריס אנדרסן רק חזר מפציעת קרסול ,  הוא ידע שהוא יצטרך לתרום הרבה יותר בהגנה .  בסופו של דברף אנתוני סיים את המשחק הזה עם שיא קריירה של 18 ריבאונדים ,  שהתווספו ל-26 הנקודות שקלע במשחק .  
עם זאת ,  אנתוני ושאר חבריו בדנבר די פישלו במשחק הזה .  בתחילת המחצית השניה זה כבר נראה גמור ,  כשהנאגטס הובילו 37:64 ,  אלא שהשאננות גרמה לרפיון בהגנה וההורנטס הצליחו לחזור למשחק עם פיגור 79:70 בלבד ברבע האחרון .  אנתוני דאג לחזור למשחק כדי להוביל את דנבר לריצת 2:10 ,  ולגמור את הסיפור .  
פרט לאנתוני ,  ננה הילאריו בלט ברשימת הקלעים של דנבר עם 20 נקודות ,  כשג'יי אר סמית הוסיף 17 .  דארן קולינסון ומרכוס תורנטון הובילו את קלעי ההורנטס עם 15 נקודות כל אחד ,  דייויד ווסט הוסיף 14 .
 
הרגעים הקסומים של וינס קרטר
כוכב אורלנדו מג'יק בלט מעל כולם בהארכה ,  והוביל את קבוצתו לניצחון 102:108 במיאמי .  דנבר-ניו אורלינס 80:93

