שריפה ברכבת ליד קיבוץ שפיים ,  5 נפגעו בינוני
אש פרצה במנוע של רכבת שעשתה דרכה מכיוון נהריה לכיוון ת"א .  כתוצאה מכך עלו באש מספר קרונות .  5 בני אדם נפגעו בינוני ו-111 נפגעו קל .  נוסע ברכבת :  חשבנו בהתחלה שמדובר בפיגוע
 ( צילום :  רויטרס ,  עריכת וידאו :  יאיר דניאל ,  קריינות :  אביב אברמוביץ' ) 
חמישה בני אדם נפגעו הבוקר  ( שלישי )  באורח בינוני ועוד 111 נפגעו באורח קל ,  בשריפה שפרצה ברכבת שיצאה מנהריה לכיוון תל אביב .  מחקירה ראשונית עולה כי מנוע עלה באש מסיבה שאינה ברורה בעת שהרכבת עצרה ליד חוות רונית ,  סמוך לקיבוץ שפיים .  דובר מד"א ,  זכי הלר ,  מסר כי  " הנפגעים סובלים חלקם משאיפת עשן וחלקם מחבלות וחתכים משברי החלונות שנופצו ,  כשנמלטו מהקרונות ". 
עם הגעת כוחות ההצלה למקום ,  פונו הנוסעים מהרכבת וצוותי מד"א שהוזעקו לאזור העניקו טיפול לנפגעים .  כתוצאה מהשריפה עלו באש שני קרונות .  מרכבת ישראל נמסר כי בשל השריפה נסגרו שני הקווים של קו החוף והאירוע נבדק .  במקום נמצאים כוחות גדולים של כיבוי אש ,  שפועלים להשתלט על האש שפרצה בשני קרונות .
 כל נוסעי הרכבת פונו לחוות רונית ובמקביל פעלו יחידות כיבוי מתניה והרצליה למנוע את התפשטות האש לקרונות נוספים .  עדי ראייה ששהו על הרכבת סיפרו כי במקום נוצרה בהלה ופאניקה .  עוד סיפרו עדי ראייה כי חלק מהנוסעים צעקו לכבאים שהם אינם יכולים לצאת מהרכבת .  אחד הנוסעים אף סיפר כי תחילה נשמעו מספר פיצוצים וכתוצאה מכך עלה החשש שמדובר בפיגוע חבלני .
 דוברת רכבת ישראל ,  לירן גורדון ,  מסרה כי התרחשה בעקבות תקלה טכנית ,  ככל הנראה קצר חשמלי . " אנחנו פועלים לתחקר את האירוע ולבדוק את סיבת הדליקה ",  אמרה גורדון .  עוד הוסיפה כי באירוע היו רק פצועים באורח קל בגלל תרגול צוות הרכבת ,  שאומן לטפל במקרים אלו ,  ובכללם המאבטח שעצר את הרכבת משהבחין באש .  גורדון ביקשה למסור כי כלל נוסעי הרכבת שהתירו את רכושם בקרון מוזמנים לקבל אותו בתחנת ארלוזורוב בתל אביב .
 דובר משטרת מחוז המרכז ,  סגן ניצב שלומי שגיא מסר כי  " דווח לנו על שני קרונות שעולים באש ,  סמוך לחוות רונית ,  כ-400 מטרים צפונית לשפיים .  עד כה ידוע על מספר קטן של נפגעים משאיפת עשן ". 
איציק אסרף חובש בכיר ממד"א ירושלים שהוזעק למקום סיפר לוואלה !  חדשות : " טיפלנו באנשים עם חתכים בידיים וכוויות ,  שסובלים משאיפות עשן .  הטיפול היה מהיר וממש בנס לא קרה אסון גדול היום .  הקרונות נראים כמו מזירת הפיגועים שאנחנו מכירים מירושלים ". 
עדכון ראשון :  10:12

שריפה ברכבת ליד קיבוץ שפיים ,  5 נפגעו בינוני
אש פרצה במנוע של רכבת שעשתה דרכה מכיוון נהריה לכיוון ת"א .  כתוצאה מכך עלו באש מספר קרונות .  5 בני אדם נפגעו בינוני ו-111 נפגעו קל .  נוסע ברכבת :  חשבנו בהתחלה שמדובר בפיגוע

