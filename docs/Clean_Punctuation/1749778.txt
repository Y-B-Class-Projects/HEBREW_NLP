איך מייצרים תשואה כשהריבית אפסית
הריביות הממשלתיות הנמוכות גורמות למי שאינם מוכנים להסתפק בתשואה אפסית לחפש אחר חלופות - גם במחיר של עלייה בדרגת הסיכון של תיק ההשקעות .  ואולם גם אם אתם פועלים כך ,  כדאי להגביל ולפזר את הסיכון
 >  >  חייהם של החוסכים והמשקיעים שונאי הסיכון מעולם לא היו קשים יותר .  במשך קרוב לשנתיים מצויות הריביות הממשלתיות בשפל היסטורי ומגרדות את אזור ה-0% .  בישראל אמנם העלה באחרונה נגיד הבנק המרכזי את הריבית לרמה של 2% ,  אבל גם כעת רמתה נמוכה מאוד בהשוואה לעבר .  אם לוקחים בחשבון גם את האינפלציה - שמגיעה כיום לשיעור של כ-2% בשנה - אנחנו נמצאים כאן על גבול הריבית הריאלית השלילית .  כאשר בוחנים את הנעשה בעולם הגדול ,  התמונה היא עוד פחות מלבבת .  בארה"ב הריבית היא 0.25% ,  ותשואות האג"ח הממשלתיות האמריקאיות לעשר שנים הן ברמה של כ-2.7% .  ריבית הבנק המרכזי באירופה מגיעה ל-1% ,  ונוכח הבעיות שמתגלות ביבשת ,  קשה לראות אותה עולה בקרוב .  מכיוון שזהו המצב ,  לחוסכים אין הרבה ברירות .  אחת מהשתיים :  או שהם יסכינו עם המצב ויסתפקו בתשואות נמוכות ,  או שינסו לחפש תשואות גבוהות יותר במקומות שבהם הם נדרשים לקחת מעט סיכון .  מהמשוואה הזו - תשואה תמורת סיכון - אמנם לא ניתן להימלט ,  אבל ניתן להבחין כאן בין דרגות שונות של סיכון .  במלים אחרות ,  ניתן לבחור בנכסים בעלי פרופיל סיכון נמוך יחסית .  אפשר להקטין את הסיכון עוד יותר דרך פיזור על פני כמה סוגי נכסים שאינם מתואמים זה עם זה .  הפיזור אמור לגרום לכך שחלק מהנכסים יניבו תשואה עודפת ויחפו על הפסדים שעלולים להיווצר בנכסים אחרים .  כשמדובר בהשקעה בנכסים בעלי סיכון מופחת ומוגבל ישנן לא מעט אפשרויות .  ישנן אפשרויות השקעה שכאלה גם בשוק ההון הישראלי ,  אבל המגוון שלהן הוא מצומצם יותר .  בעולם הגדול האפשרויות הן כמובן רבות יותר - אבל כאשר אתם משקיעים בנכסים שנסחרים בחו"ל כדאי לקחת בחשבון גם את הסיכון המטבעי שנלווה לכך .  הנה כמה אפשרויות מעניינות שכל משקיע יכול לבדוק אם הן מתאימות לתיק ההשקעות שלו :  1 .  אג"ח של חברות בדירוג גבוה אג"ח קונצרניות משלמות ריביות גבוהות יותר מאשר אג"ח ממשלתיות .  הסיבה לכך היא ברורה :  ההסתברות שחברה תקרוס ותגיע לחדלות פירעון היא גבוהה יותר מההסתברות שכלכלתה של מדינה שלמה תקרוס .  הפער בין הריביות שמשלמות חברות על האג"ח שהן מנפיקות לריביות שמשלמות המדינות שבהן פועלות החברות האלה תלוי בחוסנה של כל חברה .  אצל החברות בעלות דירוגי האשראי הגבוהים  ( בין bbb ל-aaa )  הפערים האלה יהיו בדרך כלל בטווח שבין 0.5% ל-2% .  כאשר משקיעים בסל רחב של אג"ח קונצרניות ,  הסיכון יורד במידה מהותית .  הדרך הנוחה ,  הקלה והזולה ביותר להשקיע באג"ח קונצרניות בחו"ל היא לרכוש קרנות סל זרות  ( etf )  ,  שנסחרות בבורסות בארה"ב או בבורסות גדולות אחרות .  דוגמה טובה לכך היא קרן הסל lqd ,  המשקיעה בסל של אג"ח קונצרניות בדירוגים גבוהים .  הקרן מחזיקה בין השאר אג"ח של חברות כמו at & t ,  ורייזון ,  וול מארט וג'יי.פי מורגן .  בשנה שעברה חילקה הקרן ריבית מצטברת ששיקפה לה תשואת דיווידנד שנתית של 5% .  בצירוף רווחי ההון היא הניבה למשקיעים בה תשואה דולרית נאה של 14% .  השנה נראה שרווחי הון משמעותיים כבר לא יהיו בקרן הזאת ,  אבל הריבית השוטפת עדיין יכולה לקסום לחלק מהמשקיעים .  מי שמעוניין באופציה מעט יותר סולידית יכול לנסות את קרן האג"ח הכללית agg של בנק ברקליס ,  שמאגדת בתוכה אג"ח ממשלתיות ,  אג"ח מוניציפליות ואג"ח של חברות אמריקאיות .  2 .  אג"ח של מדינות מתעוררות אופציה מעניינת אחרת מציעות קרנות סל המחזיקות באג"ח ממשלתיות של כלכלות מתעוררות .  אג"ח אלה נסחרות לעתים בתשואה גבוהה באופן משמעותי מאג"ח של מדינות מערביות .  הסיבה לפער הזה היא בעיקר הניסיון ההיסטורי - בכלכלות המתעוררות אירעו בעבר יותר מקרים של חדלות פירעון מאשר בכלכלות המפותחות ,  ולכן הן נחשבות מסוכנות יותר .  בנוסף ,  כלכלות מתעוררות רבות סבלו בעבר מפיחותי מטבע חדים ,  שפגעו בתשואות שקיבלו לידיהם המשקיעים הזרים בהן .  בשל כך ,  המשקיעים רואים לנגד עיניהם סיכון נוסף שנלווה להשקעה ורוצים לקבל עליו פיצוי בדמות ריבית גבוהה יותר .  בשנים האחרונות חזינו בתופעה הפוכה .  מדינות מתעוררות רבות נהגו באחריות תקציבית רבה יותר מאשר מדינות שנחשבות למפותחות ,  ומצבן הפיננסי נהפך לאיתן מתמיד .  בנוסף ,  בשל שיעורי הצמיחה הגבוהים בכלכלות המתעוררות ,  המטבעות שלהן התחזקו לעומת הדולר והיורו ,  מה שסיפק למשקיעים בהן רווח נוסף .  כך או כך ,  מדובר בהשקעה לגיטימית - שכאשר היא נעשית בפיזור על פני כמה מדינות וכמה מטבעות יש בה היגיון רב .  קרן הסל emb ,  המנוהלת על ידי ג'יי.פי מורגן ,  מציעה תמהיל מעניין של אג"ח ממשלתיות ממדינות מתעוררות .  הקרן מחזיקה בין השאר באג"ח של מדינות כמו טורקיה ,  ברזיל ,  רוסיה ,  הפיליפינים ואפילו לבנון .  בשנה האחרונה הניבה הקרן תשואת דיווידנד של 5.15% ,  ועם רווחי ההון ראו המשקיעים בה תשואה כוללת של כ-17% .  3 .  אג"ח בתשואה גבוהה מי שמתגבר על מחסום הפחד עשוי למצוא עניין בנכסים בעלי סיכון גבוה יותר - כמו סלי אג"ח של חברות בעלות דירוג נמוך יחסית .  בעגה הבורסאית קוראים לאג"ח כאלה  " אג"ח זבל ".  אג"ח כאלה נסחרות כיום בתשואות שבין 8% ל-12% .  ההסתברות לחדלות פירעון של חברות בדירוגי אשראי נמוכים  ( bb ומטה )  גבוהה לאין ערוך מההסתברות שחדלות פירעון תפקוד חברות בדירוגי האשראי הגבוהים .  זוהי גם הסיבה לכך שהמשקיעים דורשים ריביות גבוהות בהרבה על ההשקעה בהן .  עם זאת ,  כשההשקעה נעשית בסל שכולל 40-50 חברות ,  הסיכון פוחת במידה דרמטית .  אפילו אם שלוש-ארבע חברות כאלה יגיעו לחדלות פירעון ,  המשקיע עדיין לא יפסיד כסף .  ככל הנראה ,  גם במקרה כזה הוא עדיין יראה רווח גבוה יותר משיניבו לו אג"ח של ממשלת ארה"ב .  סלי אג"ח כאלה מוצעים באמצעות קרנות הסל jnk ,  hyg ו-phb .  כל אחת מהן עוקבת אחר מדד אחר של אג"ח בתשואות גבוהות ,  ובהתאם לכך גם הביצועים שלהן שונים .  בשנה האחרונה נהנו המשקיעים בקרנות אלה מתשואות דיווידנד של 8%-11% .  בצירוף רווחי ההון בהן  ( עליית מחיר הקרן )  ,  התשואה הכוללת הגיעה אף ל-20% .  הסיכוי לרווחי הון גבוהים פחת מאוד בעקבות עליות המחירים שנרשמו באפיק הזה בשנה האחרונה ,  אבל אם לא יחולו זעזועים קשים בשווקים ,  התשואה השוטפת שיניבו קרנות מהסוג הזה יכולה להגיע ל-7%-9% בשנה .  4 .  מניות דיווידנדים נכס נוסף שיכול לתבל את התיק בתשואה מעניינת הן מניות של חברות המחלקות דיווידנדים גבוהים .  בשוק האמריקאי והעולמי ניתן כיום למצוא לא מעט חברות שתשואת הדיווידנד שלהן היא 4%-6% בשנה .  מי שמשקיע בחברות כאלה עשוי כמובן לזכות גם ברווחי הון אם מחירי המניות יעלו .  מצד שני ,  משקיע שכזה נחשף כמובן גם לירידות מחירים אפשריות בשוק המניות - שעלולות לקזז את הרווח שייווצר לו מהדיווידנדים .  עם זאת ,  השקעה במניות מוטות דיווידנד שונה מהשקעה באג"ח - היא מתאימה יותר למי שרואים לנגד עיניהם טווחי זמן ארוכים .  בסופו של דבר מדובר כאן בהשקעה מנייתית ,  על הסיכויים והסיכונים שנלווים אליה .  בשוק האמריקאי ישנם מדדי דיווידנדים רבים ,  ונסחרות בו קרנות סל רבות שעוקבות אחריהם .  שלוש קרנות סל שראוי לציין את שמן בהקשר הזה הן pid ,dln ו-dvy .  הקרן pid ,  שמשקיעה במדד מניות דיווידנדים בינלאומי ,  מחזיקה בין השאר במניות של חברת התרופות הבריטית גלאקסו סמית'קליין ,  של בנק סנטאנדר הספרדי ושל חברת התקשורת הבריטית וודאפון .  תשואת הדיווידנד של הקרן היתה בשנה האחרונה כ-3% .  התשואה הכוללת שלה הסתכמה ב-15% .  5 .  קרנות נדל"ן מי שסבור ששוק הנדל"ן האמריקאי טומן בחובו הזדמנויות לרווח עשוי למצוא עניין בקרנות השקעה בנדל"ן שמחלקות את רוב רווחיהן כדיווידנד למשקיעים .  אלה מכונות קרנות רי"ט  ( reit )  .  חלק מהקרנות האלה מתמקדות בשוק הנדל"ן המסחרי ,  אחרות מתמקדות בשוק הדיור האמריקאי ,  וישנן גם קרנות רי"ט המשקיעות בכל סוגי הנדל"ן .  מכיוון שקשה לדעת מי מהן תצליח ומי לא ,  אפשר להשקיע בהן באמצעות קרנות סל שמשקיעות את כספן במגוון של קרנות רי"ט בו-זמנית .  קרן אחת כזו היא vnq מקבוצת הקרנות של ואנגרד .  הקרן משקיעה בקרוב ל-100 קרנות רי"ט שונות ,  ובשנה האחרונה היא חילקה דיווידנד שמשקף למשקיעים בה תשואה שוטפת של 3.6% .  מחירה של הקרן עלה בחדות בשנה האחרונה ,  והניב למשקיעים בה רווח הון כולל של 51% .  עם זאת ,  הסיכון שנלווה לקרנות הנדל"ן האמריקאיות אינו נמוך .  הסיכון מגיע הן משוק הנדל"ן האמריקאי עצמו ,  שעדיין לא התייצב ,  והן משוק המניות .  קרנות הרי"ט נסחרות בבורסה כמניות לכל דבר ,  ואם יתרחש זעזוע בשוק המניות סביר להניח שהוא ישפיע גם עליהן .  - דירוג אשראי גבוה דירוג שמקבלות חברות בהתאם ליציבותן הפיננסית וליכולתן להחזיר חובות .  חברות יציבות וחזקות יקבלו ציונים כמו aaa ,aa ,a ו-bbb - סיכון מטבעי סיכון שנובע מהשינויים בשערי החליפין - שעלולים לפגוע בתשואה שמשיג המשקיע - קרן רי"ט קרן שמשקיעה בנדל"ן מסוגים שונים ומחלקת את רוב רווחיה משכר דירה כדיווידנד למשקיעים

איך מייצרים תשואה כשהריבית אפסית
הריביות הממשלתיות הנמוכות גורמות למי שאינם מוכנים להסתפק בתשואה אפסית לחפש אחר חלופות - גם במחיר של עלייה בדרגת הסיכון של תיק ההשקעות .  ואולם גם אם אתם פועלים כך ,  כדאי להגביל ולפזר את הסיכון

