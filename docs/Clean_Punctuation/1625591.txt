מושבי  " האיחוד החקלאי "  דורשים מאטיאס להשעות את אישור הרפורמה במינהל מקרקעי ישראל
בכירי  " האיחוד החקלאי ":  הרפורמה מעניקה הטבות במיליארדי שקלים לחוכרי מגרשים לבנייה על קרקע עירונית 
" רפורמה במינהל מקרקעי ישראל תעניק הטבות הנאמדות במיליארדי שקלים לחוכרי מגרשים לבנייה על קרקע עירונית ",  כך נטען בתביעה לדחיית הדיון באישור הרפורמה ,  שהגישו מושבי  " האיחוד החקלאי "  לשר השיכון ויו"ר מועצת מינהל מקרקעי ישראל ,  אריאל אטיאס .  על פי הערכת גורמים מקצועיים בענף ,  שווי ההטבה עשוי להגיע ל-4 עד 7 מיליארד שקל.במכתב לאטיאס ,  ששיגר מזכ"ל מושבי  " האיחוד החקלאי "  דודו קוכמן ,  נטען כי הרפורמה - כפי שתובא לאישור המועצה בתחילת השבוע - תעניק לבעלי מגרשים על קרקע עירונית שגודלם עד 280 מ"ר ,  פטור גורף מתשלום דמי חכירה מהוונים  ( לרוב עד 91% משווי הקרקע )  ומדמי היתר בנייה  ( לרוב 31% משווי זכויות הבנייה שטרם נרכשו על מגרשים אלו )  .  קוכמן מתייחס במכתבו בעיקר לסעיף 3.3 להצעת ההחלטה ,  בו מפורטים סוגי המקרקעין אשר  " הקניית בעלות עליהן תעשה ללא תשלום ",  כלשון הצעת ההחלטה . " המתנה האמורה ניתנת באופן גורף לכל דכפין ,  לרבות חוכרי מגרשים לבנייה במרכז הארץ ,  מגרשים שהם בעלי שווי כספי גבוה מאוד .  יתר על כן ,  הצעת ההחלטה לא מקנה לציבור בכלל ולחברי מועצת מקרקעי ישראל בפרט ,  מושג לגבי שוויה הכספי של ההטבה ,  הבאה ממשאבי הציבור .  אין בהצעה כל הסבר מדוע חוכרי קרקע עירונית נהנים מההטבה בעוד חוכרי קרקעות מדינה מסוגים אחרים אינם זכאים לה ",  כתב קוכמן לאטיאס.בהמשך מכתבו ,  תבע מזכ"ל מושבי האיחוד החקלאי מיו"ר מועצת המינהל ,  לפרסם את שווי ההטבה לבעלי הזכויות במגרשים הללו .  כמו כן הוא דרש לפרסם תחשיב מדויק של הפסדי הכנסות המדינה בגין הפטורים מתשלום דמי חכירה מהוונים והיתרי בנייה .  קוכמן טען במכתבו כי מתן הפטורים באמצעות החלטת מועצה נוגד את הדין הקבוע בחוק ואינו עולה בקנה אחד עם התנהלות תקינה של גוף ציבורי ועל כן יש לבטלם או להעניקם גם לחוכרי מקרקעין מסוגים אחרים כדי למנוע אפליה פסולה.במהלך הדיון בוועדת הכלכלה של הכנסת בהצעת הרפורמה הוצגה חוות דעת משפטית ,  לפיה קביעת הנהנים מההטבות ושוויין בידי מועצת מקרקעי ישראל ,  הינה הפרה מהותית של הכלל כי החלטות מהותיות בנושאים כמו חלוקת כספי ציבור יועברו בחקיקה ראשית  ( הכנסת )  ואין זה מסמכותם של חברי מועצת מינהל מקרקעי ישראל להחליט בנושאים אלו .  דוברת מינהל מקרקעי ישראל מסרה בתגובה ,  כי ההחלטה שתובא למועצת מינהל מקרקעי ישראל נגזרת מחוק רשות מקרקעי ישראל שהתקבל בכנסת לפני כחודשיים .
 
מושבי  " האיחוד החקלאי "  דורשים מאטיאס להשעות את אישור הרפורמה במינהל מקרקעי ישראל
בכירי  " האיחוד החקלאי ":  הרפורמה מעניקה הטבות במיליארדי שקלים לחוכרי מגרשים לבנייה על קרקע עירונית

