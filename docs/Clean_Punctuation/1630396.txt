דיווח :  החיזבאללה מממן פעילותו באמצעות עסקאות סמים באירופה
המשטרה הגרמנית עצרה חברי משפחה לבנונית שהעבירו מיליוני אירו להנהגת הארגון ,  ואף למזכ"ל - חסן נסראללה
משטרת גרמניה חושדת כי ארגון החיזבאללה מממן חלק מפעילותו באמצעות רווח מסחר בסמים באירופה ,  כך עולה מדיווח בשבועון הגרמני  " שפיגל ",  שהתפרסם באתר האינטרנט שלו .  מהדיווח עולה כי המשטרה עצרה חברי משפחה לבנונית שפעלו בגרמניה ,  לאחר שהעבירו על פי החשד מיליוני אירו ללבנון ,  לגורמים הקשורים להנהגת החיזבאללה ,  ואף למנהיג הארגון ,  חסן נסראללה .  לפי הדיווח ,  חשדות הרשויות הגרמניות התעוררו במאי 2008 ,  אז נמצא סכום עתק של 8.7 מיליון יורו בתיקיהם של ארבע אזרחים לבנונים בשדה התעופה של פרנקפורט .  חיפוש נוסף בדירתו של אחד החשודים ,  בעיר שפייר  ( speyer )  ,  גילה חצי מיליון יורו נוספים .  אחרי חקירה ממושכת ,  נעצרו באוקטובר שני חשודים.השבועון מסר כי המשטרה חושדת כי חברי המשפחה הלבנונית מהעיר שפייר היו מעורבים בסחר בקוקאין באירופה ,  והעבירו את רווחיהם ללבנון .  המשפחה שקיבלה את הכסף מקושרת לדרגים הגבוהים ביותר של חיזבאללה ,  לפי הדיווח .  השבועון הוסיף כי שני העצורים ככל הנראה עברו אימון בעבר במחנה של חיזבאללה .  הם מכחישים את האישומים נגדם .
 
דיווח :  החיזבאללה מממן פעילותו באמצעות עסקאות סמים באירופה
המשטרה הגרמנית עצרה חברי משפחה לבנונית שהעבירו מיליוני אירו להנהגת הארגון ,  ואף למזכ"ל - חסן נסראללה

