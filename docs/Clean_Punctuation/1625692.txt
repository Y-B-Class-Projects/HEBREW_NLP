מיהו הגיבור הטרגי של העשור בכדורסל האירופי ? 
ספאחיה או איבקוביץ' ?  קטש או שפר ?  מאצ'יאוסקאס או סאבוניס ?  העשור הראשון של המילניום השלישי תם ,  מיהו האומלל מכולם ? 
בקיץ 2006 חתם הגאנר הליטאי באולימפיאקוס המתחדשת של פיני גרשון על חוזה בשווי תשעה מיליון אירו לארבע שנים ,  שנחשב בשעתו לאחד הגדולים בתולדות הכדורסל האירופאי .  מאצ'אס בדיוק סיים עונה מבוזבזת בניו-אורלינס ,  וביוון התכוננו לקאמבק הגדול של אחד הקלעים הטהורים הטובים ביותר שידעה היורוליג בעשור האחרון .  אלא שכבר בחודש ספטמבר של אותה שנה קרע מאצ'יאוסקאס את האכילס ,  ולא חזר לשחק באותה עונה .  הוא עבר שיקום ארוך וחזר למגרשים בעונת 2007/8 ,  אבל לקראת סיומה נפצע שוב ,  והושבת מכדורסל לאורך כל העונה החולפת .  אולימפיאקוס מאסה בפצוע הכרוני והחליטה לשחררו .  מאצ'אס תבע את הקבוצה בטענה שהפרה עימו חוזה והמאבק המשפטי נמשך עד לחודש שעבר ,  למעשה .  בערכאה הראשונה ניצח מאצ'יאוסקאס .  בערעור זכתה הקבוצה .  מאצ'אס נותר בלי כדורסל ,  בלי כסף ,  ועם הרבה כאב ,  פיזי ונפשי כאחד .  מי בכלל זוכר את הימים בהם כיכב במדי טאו ויטוריה ופגש את מכבי תל אביב בגמר היורוליג ? 
בדיוק כשחשבנו שהרס"ר הישראלי נעלם מנוף הכדורסל האירופאי לבלי-שוב ,  הבליח צביקה שרף לחיינו לחמישה חודשים מטורפים .  בראשון בינואר 2008 ירש את עודד קטש על הספסל ביד אליהו ,  ומתהומות הליגה הישראלית המריא יחד עם מכבי תל אביב עד לגמר היורוליג .  מכבי של שרף שיחקה בדיוק כפי שזכרנו אותה מהאייטיז :  אגרסיבית ,  הגנתית ,  עם המון לב ונשמה .  הכדורסל היה פשוט ,  ללא האלי-הופים ודלתות אחוריות ,  אבל יעיל בצורה יוצאת דופן .  בין לבין התגברה מכבי על הפסד צורב בגמר הגביע להפועל ירושלים ,  וביורוליג נעזרה בסל מזליקי של יותם הלפרין כדי לחלץ ניצחון גדול במדריד וליהנות מיתרון הביתיות בסדרת רבע הגמר ,  שם הייתה גדולה על ברצלונה .  ניצחון הירואי על סיינה בחצי גמר הפיינל פור הביא את שרף מרחק 40 דקות מהגביע הקדוש ,  וכרטיס כניסה למועדון המאמנים האקסקלוסיבי ביותר ביבשת .  את המחצית הראשונה לגמר שרדה מכבי בכבוד והייתה צמודה למכונה הרוסית ;  נדמה היה כי שרף ,  שהפסיד כמאמן מכבי בגמר גביע אירופה 87' ו-89' ,  מסוגל לעשות היסטוריה .  אולם עשרים הדקות האחרונות שוחקו במעמד צד אחד .  צסק"א דרסה את מכבי וגרפה תואר נוסף ,  ואילו מכבי חזרה ארצה שבורה ,  וקינחה את אחת העונות הדרמטיות בתולדותיה עם הפסד מביך בגמר הפיינל פור הישראלי להפועל חולון .  רצינו סינדרלה ,  קיבלנו לכלוכית .
 זה היה עשור מהגיהנום עבור הכדורסל האיטלקי ,  בעברו סמל מובהק של איכות ובית לרבים מגדולי השחקנים והקבוצות בתולדות הענף .  את תחילת העשור פתחו האיטלקיות בסערה ,  עם זכייה של קינדר בולוניה ביורוליג בעונת הפיצול והעפלה לגמר המפעל גם בעונה שלאחר מכן .  אך ההפסד לפנאתינייקוס בפיינל פור 2002 ,  אל מול הקהל הביתי ,  שבר משהו בקינדר ,  שאיבדה במהרה גובה וסימנה את תחילת קריסתו של הכדורסל בארץ המגף .  היריבה העירונית פורטיטודו ניסתה לשמור על הגחלת ,  גם סיינה ומילאנו השתדלו ,  אך בחציו השני של העשור פקד משבר כלכלי כבד את הענף ,  וקבוצות רבות החליפו בעלים ופשטו רגל .  קינדר  ( וירטוס )  הלכה לעולמה ,  גם היריבה העירונית פורטיטודו נעלמה מהרדאר ,  ויחד עם היעלמותן איבד גם הקהל האיטלקי עניין .  המגרשים הפכו שוממים ,  הרייטינג צנח ,  ולמעט סיינה ,  שהשתדלה לשמור על כבודו של הכדורסל האיטלקי ,  נציגות המדינה הושפלו גם במפעלים האירופאים .  כבר כמה עונות שאיטליה לא שולחת נציגה לפיינל פור היורוליג .  בשנים האחרונות הליגה האיטלקית הפכה לדגם מוחלש של הליגה הישראלית  סיינה זכתה בכל התארים בשלוש השנים האחרונות ,  תוך שהיא רושמת אחוזי הצלחה נדירים  ( 92% )  ;  סדרות פלייאוף לוהטות הוחלפו בסוויפים קלילים ,  כאלו שגם הליגה שלנו טרם ראתה .  הן ברמה המקומית ,  ובוודאי שברמה היבשתית ,  ניתן לומר כי כאשר אנו עומדים בפתחו של עשור חדש ,  מצבו של הכדורסל האיטלקי מעולם לא היה גרוע יותר .
 פעם דיברו על סחורציאניטיס כדבר הגדול הבא בכדורסל העולמי .  גדול הוא בהחלט היה ,  ונשאר ,  אבל ברמת הכדורסל שחורציאניטיס נחשב לאכזבה אדירה .  הוא פרץ תחת יונאס ויינאוסקאס באולימפיאקוס מודל 2005/6 ,  אך נעלם מהנוף באותה מהירות .  שחורציאניטיס סבל מבעיות משקל קשות ,  כאשר בשלב מסוים הועלתה האפשרות שיפרוש מכדורסל .  בייבי שאק תפח למימדים עצומים ,  נשלח לסדנת הרזיה ,  וקיבל הזדמנות נוספת בפיראוס .  ב-2007/8 כלל לא שיחק ,  בעונה שעברה רשם ביורוליג 8 דקות ורק 4.4 נקודות בממוצע ,  כאשר במקביל הופך יואניס בורוסיס לסנטר המוביל של הקבוצה .  העונה מסתפק סחורציאניטיס ב-10 דקות יורוליג ,  הרבה אחרי בורוסיס ,  וויצ'יץ' ויתר הגבוהים של אולימפיאקוס .  אם הראש היה במקום ,  שחורציאניטיס אמור היה להיות הסופרסטאר הגדול ביותר ביבשת .  בפועל ,  הוא בקושי משמש שחקן רוטציה אצל סגנית אלופת יוון .
 זה אמור היה להיות העשור הגדול בחייו של הכדורסלן הישראלי המוכשר בכל הזמנים .  הוא נפתח בצורה הדרמטית ביותר שיכולה להיות מבחינתו ,  עם ניצחון בגמר פיינל פור 2000 עם פנאתינייקוס על חשבון קבוצת נעוריו ,  מכבי תל אביב ,  במשחק שכבר נכנס למיתולוגיה .  כבר אז החל קטש להרגיש כאבים בברכיים ,  וזמן קצר לאחר מכן הושבת מכדורסל .  בשנים הבאות הסתובב בין מיטב מומחי הברכיים בעולם ,  ניסה קאמבק ועוד קאמבק ,  ובכל פעם נכנע לגופו .  וירטואוז ,  ווינר ,  סקורר ,  להטוטן ;  מעולם לא היה כדורסלן ישראלי שהביא חבילת תכונות דומה לזו של קטש .  אלמלא הפציעה ,  סביר להניח שהיה מגיע ל-NBA .  הקריירה המבטיחה נקטעה בצורה טראגית כאשר הודיע על פרישה בשנת 2004 ,  ועולם הכדורסל כולו בכה עם ילד הפלא בעל הברכיים השבריריות .
 
מיהו הגיבור הטרגי של העשור בכדורסל האירופי ? 
ספאחיה או איבקוביץ' ?  קטש או שפר ?  מאצ'יאוסקאס או סאבוניס ?  העשור הראשון של המילניום השלישי תם ,  מיהו האומלל מכולם ? 

