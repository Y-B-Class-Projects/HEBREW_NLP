מענק שחרור
נוביצקי קלע 31 ,  ג'ייסון טרי 30 ,  ודאלאס נקמה בלייקרס על שני הפסדיה הקודמים עם 96:101 .  יוסטון - אורלנדו 110:92
בתחילת העונה דאלאס קיבלה רוח גבית לאחר שניצחה את האלופה לוס אנג'לס לייקרס בטייפלס סנטר .  אבל מאז הלייקרס השתפרו ובפעמיים הקודמות בהן פגשו את שחקני דאלאס זה נגמר רע עבור הטקסנים .  בתחילת ינואר דאלאס יצאה מושפלת מהסטייפלס סנטר עם תבוסה בהפרש של 35 נקודות ,  ועשרה ימים אחר כך ,  כשניסו לנקום בבית ,  ספגו הפסד נוסף .  הלילה  ( בין רביעי לחמישי )  הם סוף-סוף יוכלו לישון בשקט .  דאלאס אירחה את האלופה ,  ואחרי קרב צמוד ניצחה אותה בפעם השנייה העונה ,  בתוצאה 96:101 .  היה זה דירק נוביצקי ,  שבעוד משחק גדול ,  כולל 2 מ-2 מהקו 1.8 שניות לסיום ,  הבטיח את ניצחון המאבס .  הגרמני קלע 31 נקודות והוריד 9 ריבאונדים ,  והאפיל על קובי בריאנט ,  שרשם 20 נקודות .  הממבה יתנחם בכך שעלה למקום ה-13 ברשימת קלעי כל הזמנים ,  לאחר שעקף את רג'י מילר .  בריאנט עומד על מאזן של 25,298 נקודות בקריירה .  
תוצאות משחקי הלילה :  
טורונטו  ( 25:31 )  - פורטלנד  ( 26:34 )  101:87אטלנטה  ( 20:36 )  - מינסוטה  ( 45:14 )  92:98וושינגטון  ( 35:20 )  - ממפיס  ( 28:29 )  99:94מילווקי  ( 28:28 )  - ניו אורלינס  ( 28:30 )  95:115שיקגו  ( 27:30 )  - אינדיאנה  ( 38:19 )  110:120יוסטון  ( 28:28 )  - אורלנדו  ( 19:39 )  110:92סן אנטוניו  ( 23:32 )  - אוקלהומה סיטי  ( 23:33 )  87:95פיניקס  ( 24:35 )  - פילדלפיה  ( 34:23 )  95:106יוטה  ( 20:37 )  - שארלוט  ( 29:27 )  93:102דאלאס  ( 21:37 )  - ל.א לייקרס  ( 15:43 )  96:101ל.א קליפרס  ( 33:24 )  - דטרויט  ( 36:21 )  91:97
זה היה צמוד לאורך כל הדרך ,  ובמחצית הוליכו המאבס בנקודה בלבד עם 49:50 .  אבל דאלאס רצה יותר  ( 15:23 בהתקפות מתפרצות )  ,  פרגנה יותר  ( 19:23 באסיסטים לטקסנים )  ורצתה יותר  ( 36:41 בריבאונד )  .  כשדירק נוביצקי קולע 31 נקודות ומוריד 9 ריבאונדים ,  כולל 2 חשובות מהקו 1.8 שניות לסיום ,  וכשג'ייסון טרי עוזר לו עם 30 נקודות מהספסל  ( 4 מ-8 לשלוש )  ,  ללייקרס אין ברירה אלא לצאת מנוצחת מאמריקן ארליינס ארינה .  ג'ייסון קיד הוסיף 14 נקודות ו-13 אסיסטים ,  ברנדן הייווד קלע 11 והוריד 9 ריבאונדים .  קובי בריאנט קלע 20 ב-9 מ-23 מהשדה ,  הוסיף 5 ריבאונדים ומסר 2 אסיסטים .  למאר אודום הוליך את האורחים עם 21 ו-7 ריבאונדים מהספסל ,  רון ארטסט הוסיף 13 ,  פאו גאסול קלע 11 והוריד 6 ריבאונדים .
 יוסטון  ( 28:28 )  - אורלנדו  ( 19:39 )  110:92
כשדוויט הווארד ירד לספסל אחרי שביצע את העבירה השנייה שלו ,  22 שניות בלבד מפתיחת המשחק ,  היה נדמה שהמג'יק יסתבכו בטקסס .  לסופרמן היה חשש כי רצף משחקי הדאבל-דאבל שלו ייקטע .  דבר מזה לא קרה .  הווארד היה נפלא עם 30 נקודות  ( 11 מ-11 מהשדה )  ו-16 ריבאונדים ,  כשאת כל נקודותיו קלע בשלושת הרבעים האחרונים .  מאמן אורלנדו סטן ואן גנדי החמיא להווארד ,  ואמר שלא ראה לאחרונה שחקן בכושר טוב יותר . " המשחק שלו בוגר יותר ",  אמר ואן גנדי , " הוא שינה את הדרך שבה הוא משחק ,  הוא לא חושב רק על הדרך לסל ,  הוא עובד קשה ועושה את הדברים החשובים ".  ג'אמיר נלסון סייע להווארד עם 17 נקודות .  קווין מרטין ,  אקס-סקרמנטו ,  פתח בחמישיית הרוקטס וקלע 19 נקודות .  ארון ברוקס הצטיין בשורות המפסידים עם 24 נקודות ו-8 אסיסטים .
 סן אנטוניו  ( 23:32 )  - אוקלהומה סיטי  ( 23:33 )  87:95 
" האמת ,  ציפיתי לקבל דאנק בפרצוף ",  אמר בסיום מאנו ג'ינובילי ,  שהוריד גג מהסרטים לקווין דוראנט לאחר שזה שעט קדימה וחשב לסגור את המתפרצת הקריטית בצורה אלגנטית .  מאמן ת'אנדר סקוט ברוקס כינה את ג'ינובילי  " גיבור-על "  בעקבות משחקו .  הארגנטינאי עלה מהספסל ,  צלף 26 נקודות ב-9 מ-18 מהשדה ,  הוריד 9 ריבאונדים ומסר 4 אסיסטים .  טים דאנקן קלע 19 והוריד 15 ריבאונדים ,  ג'ורג' היל הוסיף 16 והספרס התגברו על 4 נקודות בלבד שקלע טוני פארקר ,  שהחלים זה מכבר מפציעה .  ת'אנדר שיתפו רק שמונה שחקנים ברוטציה ,  וקיבלו 10 נקודות בלבד מהספסל שכלל שלושה שחקנים בלבד .  דוראנט קלע 21 והוריד 12 ריבאונדים ,  ג'ף גרין הוסיף 19 למפסידים וראסל ווסטברוק תרם 17 ו-7 אסיסטים .
" הרגשתי שהקבוצה שלי זקוקה לאנרגיה ,  אז ניסיתי לקלוע בכל מיני דרכים שונות ",  סיכם ג'וש סמית את ה-27 נקודות שקלע ב-9 מ-13 מהשדה .  הפורוורד הוסיף גם 10 ריבאונדים ו-5 אסיסטים ,  וההוקס רשמו ניצחון תשיעי באחד-עשר משחקי הבית האחרונים שלהם .  אל הורפורד הוסיף 11 נקודות ו-13 ריבאונדים ,  וסייע לנצים להתגבר על יום קליעה לא אופייני של ג'מאל קרופורד ,  השחקן השישי היעיל והמצוין של אטלנטה .  קרופורד רשם 0 מ-11 מהשדה ,  וקלע רק נקודה .  קווין לאב הוליך את הוולבס עם 19 ו-12 ריבאונדים מהספסל ,  ריאן הולינס הוסיף 18 .  דארקו מיליצ'יץ' ,  שמחפש את עתידו לאחר שעבר למינסוטה ,  עלה מהספסל ,  שיחק עשר דקות ותרם 0 נקודות ו-4 חסימות .
 מילווקי  ( 28:28 )  - ניו אורלינס  ( 28:30 )  95:115
בתחילת העונה הבאקס סומנו כאחת הקבוצות החלשות בליגה ,  ומעטים בלבד האמינו שהם ייאבקו על מקום בפלייאוף .  עתה מילווקי במקום השביעי במזרח עם מאזן של 50 אחוז ,  ובוויסקונסין שורה רוח אופטימית . " אנחנו קבוצה שכיף לצפות בה ",  אמר המאמן סקוט סקיילס , " נלחמנו כדי להגיע ל-50 אחוז ".  אנדרו בוגוט היה נהדר עם 26 נקודות ו-13 ריבאונדים ,  ג'ון סלמונס ,  הרכש משיקגו ,  הוסיף 18 נקודות וברנדון ג'נינגס קלע 9 עבור הבאקס .  מרקוס ת'ורנטון הוליך את ההורנטס עם 25 מהספסל ,  דארן קוליסון קלע 22 ומסר 9 אסיסטים ודייויד ווסט הוסיף 19 ו-9 ריבאונדים .
 פיניקס  ( 24:35 )  - פילדלפיה  ( 34:23 )  95:106
סטיב נאש שיחק עם כאבים בבטנו ,  אבל זה לא הפריע לו להצטיין עם 20 נקודות ו-13 אסיסטים עבור פיניקס . " בגלל הפציעה הייתי חסר ביטחון מדי פעם ",  התייחס הגארד למה שתחושותיו במשחק .  הסאנס השיגו ניצחון 10 מ-12 משחקיהם האחרונים ולראשונה מאז 2007/08 הם 13 משחקים מעל 50 אחוז .  מאז פגרת האולסטאר הם עם מאזן 1:5 .  עוד פרט סטטיסטי ?  הם 2:18 כשג'ייסון ריצ'רדסון קולע מעל 20 .  נגד פילי הוא קלע 24 .  אמרה סטודמאייר הוסיף 22 ו-4 ריבאונדים לפיניקס .  הסיקסרס ,  ללא אלן אייברסון ,  ראו את אנדרה איגודלה קולע 20 נקודות ומוסר 6 אסיסטים ,  לואיס וויליאמס הוסיף 19 .
 שיקגו  ( 27:30 )  - אינדיאנה  ( 38:19 )  110:120
לואל דנג פרח עם שיא עונה של 31 נקודות ,  שיקגו כבר הובילה ב-23 הפרש ברבע הראשון ,  וגם אם זה נגמר צנוע יותר ,  זה עדיין נגמר נכון מבחינתה .  דרק רוז הוסיף 23 נקודות ,  9 ריבאונדים ו-8 אסיסטים למנצחים ,  והבולס לוהטים על ניצחון 7 ב-9 משחקיהם האחרונים . " פיגרנו בהפרש גדול ברבע הראשון במשחק חוץ ,  וחזרנו למשחק ,  אבל בחצי השני לא היה לנו מה שצריך כדי לנצח ",  אמר מאמן הפייסרס ג'ים אובריאן .  ברנדון ראש קלע 21 נקודות והוריד 7 ריבאונדים עבור אינדיאנה ,  דני גריינג'ר הוסיף 20 ו-7 כדורים חוזרים .
 הבלייזרס השיגו ניצחון חוץ מצוין וממשיכים למשחק חוץ בשיקגו במצב רוח טוב . " ניסינו כמה שחקנים על אנדרה מילר וברנדון רוי ,  ניסינו כמה מהלכים בהתקפה ,  אבל לא יכולנו לעצור אותם ",  אמר מאמן טורונטו ג'יי טריאנו , " הם היו טובים מאיתנו ".  רוי קלע 20 ומסר 5 לבלייזרס ,  מילר הוסיף 18 ומסר 10 ויחד עם משחק מצוין של רודי פרננדז מהספסל  ( 17 נקודות )  ,  פורטלנד רשמה ניצחון חוץ שני רצוף .  הידו טורקוגלו קלע 24 לראפטורס ,  ג'ארט ג'ק הוסיף 18 ו-8 אסיסטים לקנדים .
 וושינגטון  ( 35:20 )  - ממפיס  ( 28:29 )  99:94
משחק שני ביומיים והגריזליס נראו קצת עייפים .  במיוחד ,  או.ג'יי מאיו שקלע רק 2 נקודות בחצי הראשון .  בחצי השני התחמם הגארד של ממפיס ,  ואחרי שהשתטח על הפרקט כדי להציל כדור ,  היה ברור שהאנרגיה חזרה אליו .  הוא סיים עם 17 ו-8 אסיסטים ,  וסייע לזאק רנדולף  ( 22 נקודות ,  9 ריבאונדים )  ,  רודי גיי  ( 20 נקודות ו-7 ריבאונדים )  ומארק גאסול  ( 20 נקודות ,  7 ריבאונדים )  להשיג ניצחון חוץ .  אנדריי בלאץ' הצטיין בוושינגטון עם 24 נקודות ו-8 ריבאונדים ,  אל תורנטון הוסיף 16 ו-11 כדורים חוזרים .
 יוטה  ( 20:37 )  - שארלוט  ( 29:27 )  93:102
אחרי ההפסד הביתי לאטלנטה ,  ג'רי סלואן ביקש משחקני יוטה דבר אחד :  שתפו את קרלוס יותר .  אז הם שיתפו .  קרלוס בוזר קלע 33 נקודות ב-13 מ-16 מהשדה ,  שאב 16 ריבאונדים והיה דומיננטי בשני צדי המגרש . " הלכנו הרבה פנימה ,  וזה פתח לנו אחר כך אפשרויות לזרוק משלוש ",  אמר בוזר בסיום , " הרגשתי שיש לי יתרון ואמרתי לדרון וויליאמס לחפש אותי ".  פיגור 11 במחצית הפך ל-16:31 ברבע השלישי והג'אז סיימו עם מארש ניצחון .  ג'ראלד וואלאס קלע 27 והוריד 8 ריבאונדים לבובקאטס ,  טיירוס תומאס סיפק 20 מהספסל וסטיבן ג'קסון הוסיף 16 .
 ל.א קליפרס  ( 33:24 )  - דטרויט  ( 36:21 )  91:97
כריס קיימאן קלע 21 והוריד 15 ריבאונדים ,  דרו גודן סיפק 20 ו-13 כדורים חוזרים שלשה גדולה של ראסול באטלר 25 שניות לסיום הבטיחה לקליפרס ניצחון גדול ,  אחרי שחזרו מפיגור 12 .  ריצ'רד המילטון הוליך את הפיסטונס עם 21 נקודות ,  טיישון פרינס קלע 17 והוריד 10 ריבאונדים .  

מענק שחרור
נוביצקי קלע 31 ,  ג'ייסון טרי 30 ,  ודאלאס נקמה בלייקרס על שני הפסדיה הקודמים עם 96:101 .  יוסטון - אורלנדו 110:92

