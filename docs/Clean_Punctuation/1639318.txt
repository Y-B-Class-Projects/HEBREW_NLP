הפועל פ"ת :  השוער אג'ידה לא הגיע לארץ
שוער הפועל פתח תקוה לא נחת גם הבוקר ,  ודחה את חזרתו לשישי .  הסיבה :  כאבים באצבע .  במידה שיאחר ,  הוא צפוי להיענש
לאחר שהודיע שייאחר ולא הגיע שלשום בטיסה מניגריה עם חבריו לנבחרת ,  שוער הפועל תל אביב וינסנט אניימה ושוער בני יהודה דלה אינוגבה ,  שוער הפועל פתח תקוה אוסטין אג'ידה לא נחת גם הבוקר  ( רביעי )  בישראל .  אתמול ,  כזכור ,  הודיעו בקבוצה כי לאג'ידה ניתן אישור לאחר ביום נוסף לאחר שטען כי הוא נאלץ להתעכב בשל סידורים אישיים והוא היה אמור לנחות לפנות בוקר בישראל .  כעת ,  אג'ידה הודיע לראשי הקבוצה כי הוא ייאלץ להגיע רק ביום שישי ובהפועל פתח תקוה היה מי שאמר הבוקר כי הוא מטיל ספק גדול בנוגע לדבריו .  לדברי אותם גורמים ,  אג'ידה טען כי הוא סובל מכאבים באצבעו ועליו לעבור טיפול .
 כפי שפורסם אתמול ,  השוער נכלל בסגל המורחב של נבחרת ניגריה באליפות אפריקה ולאחר שנבחרתו הודחה על ידי נבחרת גאנה ,  השוער ביקש מדני לוי להתעכב וזאת למרות שבמועדון העריכו שיגיע מוקדם יותר בשל העובדה שכלל לא נכלל בסגל הנבחרת .  אניימה ואיינוגבה שנחשבים לשני השוערים הראשונים של הנבחרת הגיעו לישראל כבר אתמול ,  בשעת בוקר מוקדמת .  כזכור ,  אתמול אמר דני לוי בהקשר זה : " נתתי אישור לאג'ידה לאחר ,  אבל זה היה לפני שידעתי שיוסי שקל נפצע ". 
במועדון מחכים כעת לטיסה עליה אמור לעלות השוער ביום שישי .  אם אג'ידה לא יגיע ביום שישי ,  הוא צפוי להיענש בחומרה .  לאור פציעתו של שקל ,  השוער השלישי צליל חתוכה עשוי לשחק במידה והניגרי שוב ייאחר .  כזכור ,  חתוכה היה אמור לעזוב לאחרונה להפועל מרמורק חלאחר שהבין שהוא לא בתוכניות של המאמן אלי מחפוד ורק ברגע האחרון ,  לאחר שהקבוצה החליטה להחתים את השוער גליל בן שנן ,  נמנעה העברתו .
 
הפועל פ"ת :  השוער אג'ידה לא הגיע לארץ
שוער הפועל פתח תקוה לא נחת גם הבוקר ,  ודחה את חזרתו לשישי .  הסיבה :  כאבים באצבע .  במידה שיאחר ,  הוא צפוי להיענש

