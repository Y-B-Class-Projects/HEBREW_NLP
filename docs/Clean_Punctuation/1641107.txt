הכלכלן דין בייקר : " משבר הגירעון בתקציב בארה"ב הוא המצאה של אלו שגרמו למשבר מלכתחילה "
" הטענות על משבר תקציבי הן שטויות ;  הממשל צריך להרחיב התמריצים לכלכלה כדי ליצור מקומות עבודה "
 הכלכלן דין בייקר ,  המייסד ומנהל במשותף של המרכז למחקר ומדיניות כלכלית בארה"ב  ( cepr )  ,  טען כי  " המשבר בגירעון בתקציב "  של ארה"ב שעליו מרבים לדבר באחרונה בתקשורת האמריקאית אינו אלא אגדה שיצרו אותם כלכלנים ובעלי הון שיצרו מלכתחילה את המשבר הכלכלי הנוכחי .  לדבריו ,  מסע ההפחדה סביב הגירעון בתקציב מונע מהממשל לנקוט בצעדים הנדרשים כדי להמריץ את התאוששות הכלכלה האמריקאית . " ארה"ב עומד בפני משבר חמור - משבר דמיוני הנוגע לגירעון בתקציב .  זהו משבר משום שהחששות לגבי גודל הגירעון בתקציב מונעות הממשל לנקוט בצעדים הנדרשים כדי להוריד את שיעור האבטלה .  כתוצאה מכך נוצר מצב אבסורדי בו מיליוני בני אדם מובטלים ,  לא משום שאינם רוצים לעבוד או מפני שאין להם את הכישורים הנדרשים ,  אלא משום שאנשים כמו אלן גרינספן ובן ברננקי ניהלו באופן כושל את הכלכלה ",  אתר בייקר במאמר שפירסם באתר truthout.org ." הסיפור הבסיס מאוד פשוט ,  ומדובר בסיפור שאנחנו מכירים מאז ימי קיינס .  עלינו לייצר ביקוש בכלכלה .  הבעיה היא ,  בתור חברה ,  אנחנו לא מוציאים מספיק כסף כדי להבטיח שהכלכלה תפעל במלוא התפוקה ".   " הביקוש השנתי בארה"ב צנח ביותר מטריליון דולר בשנה כתוצאה מנפילה בביקוש בענף הבנייה עקב התפוצצות בועת הנדל"ן ,  ונפילה בצריכה הפרטית בעקבות הירידה בשווי נכסי נדל"ן שנופחו בימי הבועה .  הממשלה היא הכוח היחיד שיכול לפצות על הנפילה בביקוש .  עם זאת ,  משמעות הדבר היא הגדלת הגירעונות בתקציב .  כדי להמריץ את הכלכלה ,  הממשלה חייבת להוציא יותר כסף משהיא גובה ממסים ".   " חבילת התמריצים הכלכליים שאישר הקונגרס בשנה שעברה היתה צעד בכיוון הנכון ,  אולם היתה הרבה יותר מדי קטנה .  לאחר גילום שינויי מס טכניים וקיזוז הוצאות המיועדות לשנים הבאות ,  חבילת התמריצים הסתכמה בכ-300 מיליארד דולר בשנה ". "המענה למצב הנוכחי הוא פשוט :  עוד תמריצים .  אולם 'ניצי הגירעון' מתעקשים שעלינו להתחיל לצמצם את הגירעון .  הם השתלטו על השיח התקשורת עם המסר לפיו הגירעון עלול להוות נטל על ילדינו .  כמובן שמדובר בשטויות מוחלטות .  גירעונות גדולים יותר באקלים הכלכלי הנוכחי רק יגדילו את התפוקה והתעסוקה .  במילים אחרות ,  גירעונות גדולים יותר יחזירו לעבודה הורים של רבים מילדינו .  אבל 'ניצי הגירעון' מעדיפים שילדינו יסבלו רק כדי שהגירעונות יהיו נמוכים יותר ". "למרות הקיטורים מצד ניצי הגירעון ,  ההיסטוריה ושוקי הפיננסים מלמדים אותנו כי רמות החוב והגירעון הנוכחיות אינן מהוות בעיה רצינית .  התחזיות הנוכחיות מראות ,  כי גם אם נמשיך באותו מסלול עשר שנים ,  היחס בין החוב לתוצר המקומי הגולמי  ( gdp )  יהיה מעט יותר מ-90% .  היחס בין החוב לתוצר היה מעל 110% לאחר מלחמת העולם השנייה .  אפשר גם להביט על יפן ,  אשר היחס בין החוב לתוצר שלה הוא יותר מ-180% ,  ואיש אינו נמלט מאג"ח ממשלתיות יפניות ". "המציאות היא שאנחנו עומדים כיום בפני משבר אבטלה ,  לא משבר תקציב .  המשבר היחיד שנוגע לתקציב הוא שאנשים עם סכומי כסף גדולים  ( כלומר האנשים שהרסו את הכלכלה )  הצליחו לנצל את הכסף שלהם כדי ליצור את הרושם שיש משבר תקציבי ",  כתב בייקר .
 
הכלכלן דין בייקר : " משבר הגירעון בתקציב בארה"ב הוא המצאה של אלו שגרמו למשבר מלכתחילה "
" הטענות על משבר תקציבי הן שטויות ;  הממשל צריך להרחיב התמריצים לכלכלה כדי ליצור מקומות עבודה "
 
