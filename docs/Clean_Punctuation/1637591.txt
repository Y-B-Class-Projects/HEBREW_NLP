בין  " בצלם "  לגולדסטון
דו"ח גולדסטון הוא כתב אישום חמור נגד הדרג המדיני והצבאי בישראל .  הדו"ח קובע שישראל ביצעה פשעי מלחמה במהלך מבצע עופרת יצוקה ,  תוך כדי הפרה משמעותית של החוק הבינלאומי .  
הנתונים שהצטברו בידי  " בצלם "  וארגונים אחרים מלמדים שעיקר הפגיעות באזרחים ובמבנים אזרחיים במהלך המבצע אינן תוצאה של החלטות של מפקדים בשטח ,  אלא תוצאה של הנחיות שהתקבלו על ידי דרגים בכירים ,  באישור הפרקליטות הצבאית .  
במהלך 20 השנים שחלפו מאז הקמת בצלם ,  היו שתי אינתיפאדות ,  מבצע  " חומת מגן "  בגדה ,  ההתנתקות מגוש קטיף ,  מלחמת לבנון השנייה ,  קסאמים שנוחתים על שדרות ומבצע  " עופרת יצוקה "  בעזה ,  שעושה את בצלם רלוונטי יותר מתמיד .  
היוזמה להקמת הארגון היתה של דדי צוקר ושלי ,  ואת השם נתן יוסי שריד .  בפרספקטיבה של 20 שנה ,  ניתן לומר שבקרב שניהל  " בצלם "  על התודעה של החברה הישראלית ,  הארגון נחל ניצחון בכך שמרבית הציבור סבור שצריך לסיים את הכיבוש ,  מבלי קשר לוויכוח לגבי אופן ההסדר המדיני המתבקש .
 ההבנה הזו התרחשה ,  בין היתר ,  בזכות התיעוד והפרסום המדויק והמהימן של בצלם על הפרות זכויות אדם בשטחים .  אמנם הדיווחים של בצלם ,  לא הפכו את רוב הישראלים לשוחרי זכויות האדם באשר הוא אדם ,  אבל הדיווחים שיכנעו אותם שלהפרת הזכויות האלה יש מחיר ,  ואת המחיר משלמים לא רק הנכבשים ,  אלא גם הכובשים .
 בשנת האינתיפאדה הראשונה ,  בתקופה שבה האדישות הציבורית בישראל לעוולות ולדיכוי בשטחים היתה אף גדולה משהיא כיום ,  היה קשה לדבר על זכויות ? אדם בכלל וזכויות אדם של פלשתינים בשטחים בפרט .  ההישג של בצלם היה בהעברת הזירה של המאבק בכיבוש מהפגנות ומחאות לזירה של זכויות האדם ובהנגשת הפרות זכויות האדם בשטחים לציבור הישראלי .
 היום ,  על רקע הניסיון הממלכתי והשיטתי להכפיש ולעשות דה ? לגיטימציה לארגוני זכויות אדם ,  אנחנו עדיין מדינה שאין בה מסורת של הגנה על זכויות אדם ,  ואם חלה התקדמות כלשהי בנושא ,  הרי היא נוגעת לזכויות האדם של יהודים בלבד .  
ההערכה המסתמנת היא שבמסגרת מסמך התשובה לדו"ח גולדסטון ,  לקראת הדיון בעצרת הכללית של האו"ם ,  ישראל תודיע על הסכמתה להקים ועדת בדיקה שתורכב ממשפטנים ישראלים ויהודים בעלי מעמד בינלאומי ,  שתתמקד בכמה סוגיות הנוגעות למבצע עופרת יצוקה ,  תשמע עדויות של בכירים בדרג המדיני והצבאי ותזמן את עורכי התחקירים הקיימים בצה"ל - אך לא תחקור מפקדים וחיילים שהשתתפו במלחמה .  ברק ואשכנזי מבקשים לשמור על הפיקוד של צה"ל מפני טריבונל חיצוני .
 ישראל שגתה כשהחרימה את הוועדה ,  והיא שוגה שוב עכשיו ,  כשהיא מסתפקת בחקירת מספר אירועים נקודתיים ,  שעיקרם יישום הפקודות בשטח או סטייה מהן על ידי חייל בודד .  התחקירים הפנימיים שצה"ל מבצע יכולים לבוא על מנת לסייע ,  אך לא במקום ועדת חקירה ממלכתית .  החקירה הזו היא חובה משפטית ומוסרית ראשונה במעלה גם כלפי החיילים שנשלחו להילחם בעזה ,  גם כלפי תושבי עזה שנפגעו וגם כלפי הציבור בישראל ,  שזכאי לדעת את האמת .
 במקום שהצבא יחקור בצורה רצינית את התלונות ,  דבר שהיה מונע את הצורך בהתערבות בינלאומית ,  הצבא בחר להתגונן מהדו"ח בהשתלחות במחברו ובמתקפה על פרסום עדויות הארגונים והצגתם כמעשה לא פטריוטי .  חבל שעדיין רואים בכל גילוי של ביקורת ביטוי לבוגדנות ולחתרנות .  אני מקווה שבעקבות דו"ח גולדסטון יילמד סוף סוף הלקח שבצלם מנסה להנחיל כבר 20 שנה ,  שחקירה עצמית איננה מחלישה ,  אלא ,  דווקא מחזקת ,  ושזכויות האדם הן לא מושג אליטיסטי ,  פוליטי ,  שמאלני ,  אלא ערך אוניברסלי .
 
בין  " בצלם "  לגולדסטון
nan
