למי קראתם אנדרדוגים ? 
בניגוד לקבוצות אחרות ,  שמונעות מכישרון וניצוץ ,  יוסטון רוקטס מונעת מחוסר הכישרון ומתסביך נחיתות .  בינתיים ,  זה הולך מצוין
קל להתעלם מיוסטון העונה .  קל עוד יותר להשמיט אותה מדיונים על קבוצות העילית של המערב .  הסגל שלה מורכב ברובו משחקנים אלמוניים יחסית ,  לא כאלה שמושכים תשומת לב ,  מככבים חדשות לבקרים בהיילייטס או מוזכרים בהקשר של אול-סטאר ,  ולמען האמת ,  ההקשרים האחרונים בהם הוזכרה הרוקטס בשבועות האחרונים היו בעיקר אלה לטרייסי מקגריידי ,  שחקן שלא נמנה יותר על הסגל שלה .  האם טרייסי בריא ?  האם נותר לו משהו במיכל ?  האם עדיף לרוקטס בלעדיו והאם יש לו מה לחפש ,  או לתרום ,  במקום אחר ?  
נכון ,  הרוקטס נתנו עונה טובה בשנה שעברה ,  העפילו לפלייאוף מהמקום החמישי ולא היו רחוקים מלחולל הפתעה אמיתית מול הלייקרס בסיבוב השני ,  ונכון ,  הצוות המסייע נראה מצוין .  אבל בעונה הנוכחית ,  לפחות על הנייר ,  מגמת השיפור לא אמורה היתה להימשך .  גם אלה שחזו המשכיות של אותה ריצת פלייאוף הירואית ,  חזרו בהם מיד משהתבררה חומרת הפציעה של יאו מינג ,  וזה עוד לפני שהאופטימיות שדלפה ממתקן השיקום של טים גרובר בשיקגו לגבי בריאותו של טרייסי מקגריידי ,  התבררה כמוקדמת מדי .  
לקבוצה שאיבדה תוך כמה חודשים את השחקן המוכשר ביותר שלה  ( אם לא נחשיב את 46 דקות החסד שהעניק ריק אדלמן למקגריידי העונה )  ,  את אחד משני הסנטרים הטובים בליגה ואת הסמול פורוורד הפותח  ( שהוא גם אחד השומרים הטובים בעשור האחרון )  - שלישייה עם 15 משחקי אול-סטאר ברזומה המצטבר - לא אמורות היו להיות הרבה סיבות לאופטימיות ערב פתיחת העונה .  לא כשהתוספות המשמעותיות היחידות לסגל הן שלושה שחקנים שנבחרו באמצע הסיבוב השני של הדראפט  פורוורד עם ממוצע קריירה של 6.9 נקודות ,  סנטר בן 29 שהגיע מברצלונה ורוקי עם  " טווינר "  על המצח שהגיע ממסגרת כדורסל מפורקת באריזונה ,  וכדאי לזכור שעל אף הפלייאוף המרשים מהעונה הקודמת ,  לא מדובר היה בקונטנדרית אמיתית מלכתחילה .  לאחר שיאו ?  הודיע כי בכוונתו לעבור ניתוח ולוותר על העונה הנוכחית ,  לרוקטס היו כל הסיבות ללכת בדרך כל-קבוצה ,  להכריז על עונת מעבר/עונת בניה/עונה פיננסית ,  ולהתמקד בהנמכת הפיירול לקראת פרנזי השחקנים החופשיים של קיץ 2010 ושיפור עמדות לקראת הלוטרי .  לא נעים ,  אבל לא נורא .  אסטרטגיה שכבר עבדה בעבר .
 אבל הדברים הולכים בינתיים קצת אחרת .  נכון לכתיבת שורות אלה ,  ממוקמת יוסטון במקום השביעי במערב ,  מרחק שני משחקים בלבד מדנבר ופיניקס ,  שחולקות את המאזן השלישי בטיבו במערב הצפוף ,  וזאת חרף לוח משחקים קטלני ,  אולי הקשה מבין כל קבוצות החוף ,  לוח שזימן לה בקצת יותר מחודשיים את שני המפגשים העונתיים עם קליבלנד ,  שלושה מפגשים עם הלייקרס ושלושה עם דאלאס ,  מובילת בית הסאות'ווסט .  אז כיצד ייתכן שקבוצה שנפרדה משלושת הקלעים המובילים שלה מהעונה החולפת ,  ומשחקת ללא הריבאונדר ,  מוסר האסיסטים ,  החוסם והחוטף המובילים שלה דאשתקד ,  ומשלמת כמעט 40 מיליון דולר - יותר ממחצית הפיירול - לשניים שנתנו לה במצטבר 46 דקות כל העונה ,  עדיין קרובה למאזן של העונה שעברה ,  ועדיין מדברת חזק ומכוונת ליתרון ביתיות בפלייאוף ? 
תחילה ,  הסגל .  לרוקטס אין יותר מדי כישרון ,  והצוות שאמור היה להקיף ולהשלים את שני הכוכבים הגדולים מורכב משחקנים שהקריירה של כל אחד מהם סומנה ככזו של רול-פלייר ,  וכל אחד מהם סובל מנחיתות בולטת בהיבט כלשהו של המשחק .  מארון ברוקס ,  שיין באטייה וקרל לאנדרי ,  דרך צ'ייס באדינג'ר וג'ואי דורסי ועד לואיס סקולה וצ'אק הייז ,  אין כמעט שחקן בסגל שלא נאמר עליו בשלב מסויים שהוא נמוך ,  איטי או חלש מדי לעמדה שלו .  משחקני התקפה אנמיים כבאטייה והייז ,  דרך שחקנים עם סימן שאלה מעל יכולת הקליעה שלהם ,  כקייל לאורי ,  ברוקס ואריזה ,  ועד פוינט גארדים שהם בעצם לא ממש רכזים ,  קרי לאורי וברוקס ,  אין אף אחד בסגל שניתן היה לכנותו כשחקן כדורסל 'שלם' ,  נקודה .  פרט לבאטייה ,  כל שחקני הרוסטר הגיעו מתחתית הסיבוב הראשון ומטה ,  ולהוציא את מינסוטה ,  הקלע המוביל של הרוקטס ,  ברוקס ,  הוא הסקורר-המוביל שקולע הכי מעט העונה ,  עם 17.9 נקודות בלבד .  אמנם החבורה הזו עומדת כשווה מול כל צוות מסייע אחר בליגה ,  אבל מרגע שהורדנו את ראש הנחש ,  עולה השאלה - איך יכול צוות כזה להצליח ? 
התשובה היא פשוטה .  מעבר לחד-מימדיות ונחיתות פיזית ,  לחבורת השחקנים הזו יש עוד מכנה משותף ,  שנגזר מאותן מגבלות של כל אחד מחבריה  נחישות ורצון להוכיח .  חלקם רוצים להוכיח שיש להם מקום בליגה ,  חלקם נאבקים על ההכרה כשחקני רוטציה או שחקני חמישייה ,  ולכולם רובץ קוף בדמות מוניטין של כאלה שלא יצליחו לעשות זאת בכוחות עצמם ,  אלא רק כדמויות משנה .  מעבר למאפיינים מקצועיים דומים ,  כגון חוסר כריזמה ומוסר-עבודה גבוה ,  שקיימים כמעט אצל כל שחקני הסגל ,  גישת ה"כולם נגדנו "  שומרת על כולם בדף אחד ,  ויוצרת כימיה קבוצתית נדירה בה כולם שווים ,  וכולם עובדים למען מטרה משותפת ,  שסטטיסטיקה ,  הישגים אישיים או פרסום הן לא חלק ממנה .  כקולקטיב ,  אולי יש קבוצות שעובדות קשה כמוהם ,  אף קבוצה לא עובדת קשה מיוסטון .
 שנית ,  השיטה .  ריק אדלמן הוא אחד המאמנים המצליחים ב-NBA בשני העשורים האחרונים ,  ולהוציא את שתי העונות בגולדן-סטייט באמצע שנות התשעים ,  הוא לא ירד מ-50 אחוזי הצלחה ,  או פיספס את הפלייאוף ,  באף עונה מלאה .  הוא לקח את פורטלנד פעמיים לגמר ה-NBA ,  ובנה בסקרמנטו ,  יחד עם פיט קאריל ,  את אחת מקבוצות ההתקפה המלהיבות של העשור הנוכחי ,  שהיתה רחוקה כמה שריקות שערורייתיות מהעפלה לגמר ה-NBA ב-2002 .  התקפת פרינסטון ,  שספג אדלמן מקאריל ,  מבוססת על תנועה בלתי-פוסקת של כל חמשת השחקנים ,  חיתוכים לסל והנעת כדור ,  והיא דורשת מהשחקנים לחשוב ולהגיב .  ביוסטון אין לאדלמן מוסרים יצירתיים כמו כריס וובר או ולאדה דיבאץ' ,  אבל שחקנים חכמים בהחלט יש ,  והשקט התעשייתי והמסירו ? ת המוחלטת של שחקניו לקונספט הקבוצתי ,  מאפשרים לאדלמן להטמיע את השיטה שלו ,  צעד אחר צעד ,  גם ללא שחקן מטרה דומיננטי .  
באשר להגנה ,  אז תמונת המ ? ראה של המו ? גבלות ההתקפית של מרבית שחקני הסגל ,  היא יכולתם בצד השני של המגרש .  באטייה ,  לאורי והייז הם שלושה משחקני ההגנה הטובים בליגה ,  כאשר כמעט כל אחד מחבריהם הוא שומר טוב מהממוצע ,  ומשחק עם הרבה לב ,  אנרגיה ואגרסיביות ,  חרף היותו נמוך או חלש ברוב המקרים מהשחקן עליו הוא שומר .  על אף המוניטין שלו כמאמן התקפי ,  קבוצותיו של אדלמן הן תמיד ממושמעות ומאומנות היטב גם בהגנה ,  כאשר הרגליים המהירות של הגארדים מאפשרות לו להנחיל ביוסטון מערכים הגנתיים שמבוססים על לחץ וחיפוי מתמיד מול קלעים .  יוסטון היא אחת הטובות בליגה בהגנה על קשת השלוש ,  ועל כן היא סופגת פחות שלשות מכל קבוצה בליגה להוציא את סן-אנטוניו .  בצבע לרוקטס אין חוסם אמיתי ,  והקו הקידמי שלה הוא הנמוך בליגה כולה ,  אבל חיסרון בסנטימטרים הוא בדרך כלל יתרון במקום אחר ,  כאשר הפיזיות של סקולה ,  לאנדרי והייז מחפה על הנחיתות בגובה ,  והמהירות שלהם מאפשרת יישום מדויק ויעיל של הגנת הפיק-אנד-רול - נקודת תורפה עבור רוב הקבוצות להן שחקני פנים 'קונבנציונליים' .
 יוסטון ,  אם כך ,  היא הכבשה השחורה התורנית ,  זו שצצה אחת לכמה שנים ,  ואת אופיה בעונה הנוכחית מייצגת יותר מכל דמותו של הפורוורד המחליף קרל לאנדרי ,  כנראה השחקן הטוב ביותר שרובנו עדיין לא מכירים .  לאנדרי בן ה-26 ,  שחקן השנה השלישית ,  לא פתח במשחק NBA מימיו .  הוא נפל לסיבוב השני של דראפט 2007 - כיוון שקבוצות חששו שגובהו ,  רק 2.02 מ' ,  ומבנה גופו הרזה ,  לא יעמדו במעמסה הנדרשת מפאוור פורוורד ב-NBA .  הקריירה שלו עד כה רצופה פציעות ותקריות ביזאריות ,  אבל היכולת שלו לקום מהקרשים כל פעם מחדש ולהתגבר על מכשולים מרשימה ,  והיא שמסמלת ,  במידה רבה ,  את אופיה של יוסטון כולה העונה .  
בשנת 2005 ,  בעונתו הראשונה במכללת פרדו ?  ,  קרע לאנדרי את הרצועה הצולבת בברכו הימנית .  במשחק השני בלבד לאחר חזרתו ,  מול סאות'-אלבאמה ,  הוא הפציץ 35 נקודות ,  ימים לפני שנפצע שוב באותה הברך וסיים עונה נוספת .  הלאה .  פלייאוף 2008 .  סיבוב ראשון .  משחק 3 ,  יוסטון מול יוטה בסולט-לייק סיטי .  מרפק של קרלוס בוזר מעיף שן מפיו של לאנדרי ושולח אותו מדמם לחדר ההלבשה .  לא רק שלאנדרי חוזר ,  דקות לאחר מכן ,  אלא שזה הוא ,  לא אחר ,  שמבצע את המהלך המכריע בשניות הסיום  חסימה על זריקה של דרון וויליאמס ,  שניצחה עבור הרוקטס את המשחק ;  במרץ 2009 ,  בתקרית מוזרה ברחובות יוסטון ,  הוא נורה ברגלו במהלך עימות עם נהג אחר .  תוך פחות משבועיים הוא שב להתאמן עם חבריו ,  וכמה ימים מאוחר יותר כבר היה בחזרה על הפרקט במשחק רשמי .  ואם זה לא ביזארי מספיק ,  אז זכורה ודאי התקרית מלפני שבועיים בלבד ,  בה היה זה מרפקו של דירק נוביצקי מדאלאס שהעיף כמה משיניו של לאנדרי  שוב שיניים - כששאריות מהן נותרו נעוצות בבשרו של הגרמני .  שלושה ימים וניתוח דנטלי מסובך מאוחר יותר ,  היה לאנדרי שוב על המגרש ,  רושם שיא קריירה של 27 נקודות מול הקליפרס .  זה היה משחקו הראשון מאז הניתוח .  
כמו הרוקטס של השנה ,  גם לאנדרי טס לו מתחת לרדאר ,  הרחק מהעין הציבורית .  כמו יוסטון כולה ,  ההקשרים בהם מוזכר שמו בתקשורת מסיטים את תשומת הלב מיכולתו המקצועית ,  שמפתיעה גם את כל מי שחשב שהכיר אותו ,  וכמו הרוקטס ,  גם הוא מחפה עם אופי ,  עבודה ואינטליגנציה על חסרונות פיזיים כגון נחיתות בגובה ואתלטיות מוגבלת .  הוא זריז ,  פיקח ,  ויש לו התמצאות מצויינת ,  שתמיד מביאה אותו למקום הנכון בזמן הנכון ,  והופכת אותו לסקורר יעיל להפליא ,  שרושם כמעט 17 נקודות בפחות מ-27 דקות על הפרקט ,  עם 57% מהשדה ו-86% מהעונשין .  לא עוד הסוד השמור ביותר בטקסס ,  אלא מועמד בכיר הן לתואר השחקן השישי המצטיין ,  והן לתואר השחקן המשתפר של העונה .  ואל תתנו לעובדה שמדובר במחליף להטעות אתכם  לאנדרי עולה מהספסל משום נטייתו לעבירות ומשיקולים טקטיים ,  בעוד חלקו ברוטציה הקדמית לא נופל מזה של אף אחד מחבריו לקבוצה ,  ואף עולה על זה של רובם .  
אז נכון ,  לא בטוח שהרוקטס יצליחו לשחזר את ההצלחה מהעונה שעברה ,  או אפילו לשמור על קצב הניצחונות הנוכחי ,  וייתכן מואד שחסרונו של מינג יתנקם בהם בסופו של דבר בפלייאוף .  אבל מה שאי אפשר לקחת מריק אדלמן ובחוריו ,  זה את ההצלחה היחסית של יוסטון עד כה - הרבה מעל למצופה לאור הכלים שברשותה - הצלחה אשר מבהירה כמה נקודות ,  ומעלה אחרות ,  לגבי חשיבותה של שיטה מתאימה ,  מסירו ? ת וכימיה להצלחה של קבוצת כדורסל .
 
למי קראתם אנדרדוגים ? 
בניגוד לקבוצות אחרות ,  שמונעות מכישרון וניצוץ ,  יוסטון רוקטס מונעת מחוסר הכישרון ומתסביך נחיתות .  בינתיים ,  זה הולך מצוין

