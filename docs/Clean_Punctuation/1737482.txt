מחירי הבתים בערים הגדולות בארה"ב עלו ב-3.2% ביולי - הקצב המתון ביותר זה חצי שנה
לעומת יולי שעבר ירד מדד קייס-שילר ב-0.1% - ירידה ראשונה מאז חודש מארס
מחירי הבתים ב-20 הערים הגדולות בארה"ב עלו בקצב מתון בחודש יולי ,  לאחר שהמכירות האטו על רקע סיומה של תוכנית הטבות מס ממשלתית .  מדד סטנדרד אנד פור'ס/קייס-שילר למחירי הבתים עלה ביולי ב-3.2% לעומת יולי אשתקד ,  העליה השנתית המתונה ביותר מאז מארס .  העלייה היתה מעט חדה מתחזיות אנליסטים ,  שצפו כי מחירי הבתים בערים הגדולות יעלו ב-3.1% .  לעומת חודש יוני נרשמה ירידה של 0.1% במדד בחישוב עונתי - הירידה הראשונה מאז מארס.בעשר מתוך 20 הערים במדד נרשמה עלייה שנתית במחירים ,  בהובלת עלייה של 11% בסן פרנסיסקו .  מבין עשר הערים שבהן נרשמה ירידה ,  החדה ביותר היתה בדטרויט ,  של 4.9% .  בהשוואה לחודש שעבר ,  ב-12 מתוך 20 הערים נרשמה עליה.הטבות מס בגובה של עד 8,000 דולר עודדו את שוק הדיור מסוף 2009 ועד אמצע השנה הנוכחית ,  ומנעו מהמחירים ליפול עד כה . " כל מי שמצפה שמחירי הבתים יחזרו לרמות של 2005-2006 עלול להתאכזב ",  אמר דיוויד בליצר ,  יו"ר ועדת המדד ב-s & p . " אם לשפוט מההתנהגות האחרונה של שוק הדיור ,  סביר יותר לצפות למחירים יציבים ". 

מחירי הבתים בערים הגדולות בארה"ב עלו ב-3.2% ביולי - הקצב המתון ביותר זה חצי שנה
לעומת יולי שעבר ירד מדד קייס-שילר ב-0.1% - ירידה ראשונה מאז חודש מארס

