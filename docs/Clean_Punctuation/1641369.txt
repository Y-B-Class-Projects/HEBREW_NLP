מנהל הסוכנות לעסקים קטנים :  נצא למכרז לייעוץ אסטרטגי ונפעל לרפורמה ברישוי עסקים
מנכ"ל התמ"ת :  27 מרכזי המ.ט.י הם זרוע ביצוע ארוכה של משרד התמ"ת בשטח
פורום מ.ט.י ליזמות עסקית בישראל ,  בראשות מוטי מורד ,  אירח בירושלים את מנכ"ל משרד התמ"ת ,  שרון קדמי ,  ואת מנהל הסוכנות החדשה לעסקים קטנים ובינוניים בתמ"ת ,  רן קיוויתי ,  ודן איתם בנוגע לתוכניות לשנת 2010 לעסקים קטנים ובינוניים.מנכ"ל התמ"ת ,  שרון קדמי ,  אמר לחברי הפורום כי הוא רואה ב-27 מרכזי המ.ט.י כזרוע ביצוע ארוכה של משרד התמ"ת בשטח .  לדבריו ,  תכליתה של הסוכנות החדשה ,  שהחליפה את הרשות לעסקים קטנים ,  היא להעניק לעסקים הקטנים באמצעות מרכזי מ.ט.י שירות יעיל .  קדמי מסר כי שר התמ"ת ,  בנימין בן אליעזר ,  רואה בעסקים הקטנים מנוע צמיחה חשוב ביותר עבור המשק וכי 2010 מתחילה ברגל ימין עם תקציב של 100 מיליון שקל למען העסקים הקטנים באמצעות מרכזי מ.ט.י ." משרד התמ"ת מעוניין לשאוב רעיונות ממנהלי מרכזי מ.ט.י עתירי הניסיון ,  ולא יהיו חסמים בירוקרטים לקידום רעיונות טובים ",  הוסיף קדמי.בתגובה לשאלת מנהלי מרכזי המ.ט.י בדבר רציפות תקציבים להענקת כלי סיוע לעסקים הקטנים ,  הבטיח קדמי כי יפעל להבטחת הרציפות ,  שלדבריו היתה אחת מהבעיות הקשות בפעילות בשנים האחרונות.קדמי התייחס להעברת הסמכויות בין הרשות לעסקים המסיימת את תפקידה אל סוכנות הביצוע החדשה וציין כי יפעל למנוע ואקום במעבר וכי משרד התמ"ת יפעל להבטיח שהמעבר יהיה חלק כמה שיותר.רן קיוויתי הציג בפני חברי הפורום את התוכניות של הסוכנות החדשה בניהולו .  הוא מסר כי בכוונתו לצאת למכרז לייעוץ אסטרטגי בנוגע לעסקים הקטנים בישראל ,  על מנת לאפשר בניית תוכנית המתבססת על מידע אמין מהארץ והעולם .  לדבריו ,  כך יהיה אפשר בין היתר לאתר את הכשלים בפעילות העסקים הקטנים בישראל .  עוד ציין קיוויתי כי ברצונו להנהיג רפורמה בנושא רישוי העסקים ולערוך בחינה מחודשת של פעילות קרנות האשראי.הפורום אירח גם את הבעלים של רשת הסופרמרקטים  " שיווק השקמה ",  רמי לוי .  מנכ"ל מ.ט.י ירושלים ,  אורי שרף ,  הציג את לוי כרובין הוד של עולם העסקים בישראל .  הוא ציין כי לוי ,  המשמש כחבר בהנהלת מ.ט.י ירושלים ,  עומד לצידם של בעלי העסקים ומציע להגדיל את ההנחות והסיוע ליזמים המתחילים ככל הניתן.לפרטים :  פיני קבסה ,  ריכוז מרכזי המ.ט.י בישראל ,  050-5618990 .
 
מנהל הסוכנות לעסקים קטנים :  נצא למכרז לייעוץ אסטרטגי ונפעל לרפורמה ברישוי עסקים
מנכ"ל התמ"ת :  27 מרכזי המ.ט.י הם זרוע ביצוע ארוכה של משרד התמ"ת בשטח

