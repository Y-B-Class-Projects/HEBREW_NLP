גנב הזכרונות
מבחינת מארק מקגווייר אנחנו בכלל אלה שאשמים ,  אבל הוא זה שראוי להוקעה על רמאות של שנים .  הבלוג של זאב אברהמי
אני לא זוכר ראיון ספורטיבי שגרם לי להרגיש כל כך לא בנוח ,  כמו הראיון של בוב קוסטס עם מרק מקגווייר .  האיש שלא רצה לדבר על העבר רק לפני חמש שנים ,  החליט להתוודות  ( אולי זו השפעת הסטרואידים שפגה מתאי הזיכרון )  .  אבל שיתוודה ,  לעזאזל .  קוסטס ,  אחד מעיתונאי הבייסבול הבכירים באמריקה ,  הרים למקגווייר כדורים שפעם הוא היה מעיף מאתיים מטר לשמיים .  הפעם הוא לא פגע .  הסטרואידים לא עזרו לו לחבוט את כל חבטות ההומראנס ,  הוא בכלל לקח אותם בגלל הציפיות והלחץ שהופעל עליו לייצר מספרים .  הוא לקח סטרואידים ,  אבל אלה בכלל אנחנו שאשמים .  
עבורי מקגווייר הוא נוכל וגנב מהסוג השפל ביותר :  גנב הזיכרונות .  הייתי מאוד רוצה לראות איזה עורך דין יומרני ואוהד בייסבול שירים תביעה ייצוגית כנגד מקגווייר .  תביעה כנגד כל הזיכרונות ,  התמונות ,  הסיפורים של סב לבנו ,  הערגה לעבר של בן עם אביו על ערש דווי ,  על התרופה המזויפת שנתן לענף חולה .  לך תיזכר עם אבא שלך במרוץ ההומראנים הגדול של 1998 כשכולם יודעים עכשיו שהיה זה רק מקסם שווא ,  תעתוע ,  תמונה וזיכרון שרוססו במיליוני כוכביות קטנות .  אני מקווה שאוהדים במשחקי החוץ יזכרו למקגווייר את מעשה הנוכלות שלו .  הוא לא זכאי ליחס טוב יותר מבארי בונדס .  מתברר שאליבא דמקגווייר ,  הקונגרס האמריקאי הוא לא מקום חשוב מספיק .  שם אפשר להסתיר אמיתות .  הרבה יותר חשוב לחשוף את האמת אם אתה רוצה שקט במקום העבודה החדש שלך .  ההערכות לפיהן מקגווייר הודה רק כדי לתת שקט תעשייתי לסט.לואיס קרדינלס  ( הוא מונה כמאמן החובטים בקבוצה )  ,  היא אמת מחוספסת בשקרים .  מקגווייר בונה את הקייס שלו כדי להיכנס להיכל התהילה .  ופה אני דווקא די נדיב כלפיו .  ליגת הבייסבול צריכה להכניס את מקגווייר להיכל התהילה ולבנות שם חדר מיוחד בשבילו ובשביל בארי בונדס ,  רפאל פלמיירו ,  אלכס רודריגז ורוג'ר קלמנס ,  חדר הרמאים .  
ועל הכניסה לחדר הזה צריכה להיות תמונה של סופר הבייסבול החשוב ביותר של המאה העשרים ואחת  חוזה קנסקו .
 
גנב הזכרונות
מבחינת מארק מקגווייר אנחנו בכלל אלה שאשמים ,  אבל הוא זה שראוי להוקעה על רמאות של שנים .  הבלוג של זאב אברהמי

