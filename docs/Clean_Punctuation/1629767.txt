חתולוכלב ? 
עובד אלחליבי עדיין מתלבט - חתול או כלב ?  בואו תעזרו לו להחליט מי החיה שהכי עושה לכם את זה
מובן שכלבים הם יצורים של אהבה טהורה ללא תנאים .  מצד שני ,  חתולים הם חיה נפלאה ואינטליגנטית .  כלב זו מחויבות גדולה מדי ,  חתולים נותנים חופש לבעלים שלהם .  אם כי הכלבים מגנים בגופם מפני פורצים או תוקפים .  וגם ,  חתול דואג לבית נקי ממקקים .  מצד חמישי ,  הרבה יותר קל לחנך כלב מחתול .  
מצד שישי חתול הוא נקי יותר .  מצד שביעי ,  אפילו אלה שאוהבים גם חתולים וגם כלבים ,  מעדיפים בסתר ליבם אופציה אחת .  כלומר ,  מה עדיף ?  בית נקי מפורצים או בית נקי ממקקים ? 
1 .  את הכלב צריך לקלח ,  ואילו החתול מנקה את עצמו על ידי ליקוק הפרווה
2 .  כלבים אוכלים יותר .  ישנם גזעים רבים שתמיד רעבים ,  דבר שיכול לרוקן לנו את הארנק 
3 .  הבוס מבקש שתישאר בעבודה שעות נוספות ?  לא צריך להיות בפאניקה בגלל הכלב בבית .  החתול יודע לדאוג לעצמו
4 .  כלבים צריכים מרחב יותר גדול ,  דירה יותר גדולה ,  עדיף אפילו חצר ,  לטובתם .  חתולים מסתפקים במרחבים שמעולם לא תארנו לנו שאפשר לחיות בהם .  הם יכולים להעביר את כל חייהם מתחת למיטה ,  או על ערימת הבגדים שבארון הבגדים ,  או על הטלויזיה ,  או בארונות המטבח ,  והם יוצאים משם בלי לפגוע בדבר .
 5 .  החתולים יודעים להשתמש בגופם בחוכמה .  גם כשהם הולכים על מדף זכוכית ,  הם יודעים לחשב את צעדיהם ובזנב מורם ,  כך שאף נזק לא יגרם .  כלבים לא שולטים בגופם באותה וירטואוזיות חתולית ,  ובתנועות גמלוניות של זנבם עלולים לגרום לנזק בלתי הפיך של חפצי הבית .
 6 .  הבצורת והקנסות על היטלי המים לא מאיימים על החתול ,  שנהנה גם מהמים שמצטברים במקלחת או בכיור .  חתול חסכוני במיוחד ,  יסתפק גם במים שבבית הכיסא .
 7 .  אתה מאחר בבוקר לעבודה ,  אבל הכלב קופץ עליך ורוצה טיול ,  משחק ,  או תשומת לב כללית ?  יכול להיות שהיית צריך לבחור בחתול ,  דווקא החיה שנחשבת ליותר אגואיסטית ,  יודעת לדרוש פחות מהבעלים שלה .
 1 .  המיטה קרה ,  ואתם חושבים לקנות סדין חשמלי ? עדיף להביא כלב .  על הדרך ,  גם חוסכים בחשמל ,  והופכים לאזרחים טובים ששומרים על האקולוגיה
2 .  את בודדה באמצע הלילה ורוצה להתקשר לחבר טוב ?  אין צורך .  יש את החבר הכי טוב לצידך ,  שתמיד מוכן לאהבה
3 .  הגנה מפני פורצים כבר אמרנו ?  מי צריך חברת ביטוח כשיש כלב בבית ? 
4 .  הילדים משועממים ורוצים שתקנה פלייסטיישן ?  הכלב ירצה לשחק איתם ,  עוד ועוד ,  עד שיגמר להם הכוח
5 .  יש שאריות אוכל במקרר ?  כלבים בניגוד לחתולים ,  ישמחו לזלול כל שארית של אוכל
6 .  אתה מוציא את הכלב לטיול ?  הוא לא יתנגד לרוץ איתך ולחסוך לך את המנוי לחדר הכושר
7 .  עוד לפני שהיה כאן jdate ,  כלבים היו שדכנים מדופלמים לרווקים ורווקות ,  וגם אם הדייט הוא לא הצלחה גדולה ,  תמיד אפשר לחזור ולהתכרבל עם צ'וקצ'וק במיטה .
 

חתולוכלב ? 
עובד אלחליבי עדיין מתלבט - חתול או כלב ?  בואו תעזרו לו להחליט מי החיה שהכי עושה לכם את זה

