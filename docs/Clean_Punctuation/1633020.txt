שוחררו פעילי השמאל שנעצרו בשייח' ג'ראח
17 פעילי השמאל נעצרו ביום שישי במהלך הפגנה בשייח ג'ראח ושוחררו לאחר שהשופטת קבעה כי המעצרים בוצעו ללא עילה חוקית .  האגודה לזכויות האזרח : " המשטרה עושה דין לעצמה "
 בית משפט השלום בירושלים שחרר הבוקר  ( ראשון )  17 פעילי שמאל אשר הפגינו ביום שישי בשייח ג'ראח .  זאת לאחר שהשופטת אילה זיסקינד קבעה שהמעצרים בוצעו ללא עילה חוקית .  
השופטת זיסקינד קיבלה את עמדת האגודה לזכויות האזרח ,  לפיה לא היה צורך לקבל רישיון על מנת לערוך את משמרת המחאה בשכונה ,  ודחתה את דרישת המשטרה לשחרר את העצורים בערבות וגם את הדרישה להרחיקם משייח ג'ראח ל-60 יום .  השופטת קבעה כי המשטרה לא הצליחה לבסס את הטענה ,  כי נשקפה מהעצורים סכנה להפרת הסדר הציבורי .  
מנכ"ל האגודה לזכויות האזרח ,  חגי אלעד ,  שנעצר בהפגנה בשישי אמר כי  " המשטרה עושה דין לעצמה ופוגעת בדמוקרטיה .  המעצרים מידי שבוע בשייח ג'ראח הם שרירותיים ובלתי חוקיים ,  ופועלים נגד חופש הביטוי והחירות להפגין .  נראה כי המשטרה והרשויות החליטו לנסות ולרסק מחאה חוקית של אזרחים שומרי חוק באמצעים כוחניים ,  בהם פיזור משמרות מחאה חוקיות ,  הטרדת פעילים מרכזיים ,  מעצרי שווא ואלימות ".  
במהלך הדיון הלילה ,  שנמשך כחמש שעות ,  הפגינו מחוץ לבית המשפט השלום בירושלים כ-150 פעילי שמאל ,  שהחזיקו נרות וקראו סיסמאות .  המשטרה עכבה את אחד המפגינים .
 
שוחררו פעילי השמאל שנעצרו בשייח' ג'ראח
17 פעילי השמאל נעצרו ביום שישי במהלך הפגנה בשייח ג'ראח ושוחררו לאחר שהשופטת קבעה כי המעצרים בוצעו ללא עילה חוקית .  האגודה לזכויות האזרח : " המשטרה עושה דין לעצמה "
 
