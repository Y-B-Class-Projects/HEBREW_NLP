כרמית תובעת 22 מיליון שקל משטראוס 
לפי התביעה ,  חסמה עלית את כניסתה של קדבורי לישראל באמצעות פעולות אגרסיביות ותוך הפרת דיני ההגבלים העסקיים
 >  >  חברת הממתקים כרמית הגישה אתמול תביעה בסך 22 מיליון שקל נגד קבוצת שטראוס ונושאי משרה בה ,  כולל מנכ"ל עלית לשעבר גיורא בר-דעה ,  בגין ניצול כוח מונופוליסטי בנוגע לכניסת מוצרים מתחרים לשוק הישראלי .  סך הנזקים הנטענים מסתכמים ב-50 מיליון שקל ,  אך לצורכי אגרה ננקב סכום התביעה האמור .  לפי התביעה ,  מונתה כרמית לשמש נציגה בלעדית בישראל של חברת קדבורי ,  חברת ממתקים בינלאומית .  שתי החברות נערכו לחשיפת הישראלים למוצרים המיובאים תוך השקעה של מיליוני שקלים .  החברות ,  שנערכו לחשיפת הצרכן הישראלי למוצרי קדבורי לשוק הישראלי ,  כך נטען ,  השקיעו משאבים אדירים ,  בהיקף של מיליוני שקלים שנועדו לאפשר את החדרת המוצרים לשוק .  ב-2003 פתחה רשות ההגבלים העסקיים בחקירה נגד עלית בחשד לעבירות לפי חוק ההגבלים העסקיים .  ב-2006 נקבע בצו מוסכם כי החברה תשלם 5 מיליון שקל והחקירה הפלילית נסגרה .  לפי התביעה ,  עלית החליטה למנוע בכל דרך את כניסת מוצרי קדבורי אל השוק המקומי .  בסדרה של פעולות אגרסיביות ,  טוענת כרמית ,  הכשילה עלית את כניסת המתחרה לשוק ,  תוך הפרת דיני ההגבלים העסקיים ושימוש לרעה במעמדה המונופוליסטי .  בין היתר ,  טוענת כרמית כי עלית הפעילה סנקציות כלכליות ומסכת איומים ולחצים כלפי קמעונאים וסיטונאים ,  שכללו בין היתר ,  דרישה לדחוק את מוצרי קדבורי מהמדפים ,  שלילת הנחות מקמעונאים וסיטונאים שסירבו לשתף פעולה ,  איומים למניעת הגעת סחורה מחברת עלית וכיוצא בזה .  לפי המתואר בתביעה ,  לצד אותם  " מקלות "  הבטיחה עלית  " גזרים "  למי שיתיישר לפי דרך הפעולה האמורה וזאת בדמות של שמירה על מעמד והנחות אצל עלית .  כתב התביעה הוגש ע"י עו"ד זוהר לנדה ורמי קסלר ממשרד ברנע ושות' .  כתב הגנה טרם הוגש .
 
כרמית תובעת 22 מיליון שקל משטראוס 
לפי התביעה ,  חסמה עלית את כניסתה של קדבורי לישראל באמצעות פעולות אגרסיביות ותוך הפרת דיני ההגבלים העסקיים

