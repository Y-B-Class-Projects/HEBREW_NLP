קוף מוזיקלי
יום האהבה פתח לנו את השבוע עם שירי אהבה דביקים ומדכאים שלא באמת מדברים על אהבה .  תמיר זוהר ,  יחסינו לאן ? 
בגלגול הקודם ,  יום האהבה היה וודאי  " יום התזכורות הבינלאומי ".  מבחינתי המשמעות היחידה שיש לו היא להזכיר לי שאין לי חברה .  האהבה מצליחה להשתלט על כל תחומי החיים שלנו ולשנות אותנו מהקצה אל הקצה .  ואכן ,  גם על הפלייליסט השבועי השתלטה האהבה עם המון שירים שלא ממש קשורים לאהבה .  שלושת הקופים שלנו ,  שמאוהבים בעיקר בעצמם ,  עושים לכם סדר שבועי במוזיקה .  אהה ,  ואם היא אומרת לכם ,  אחרי כל מה שהיה בניכם ,  שהיא אוהבת אתכם כמו אח- אז יש לה משפחה סוטה שאין דברים כאלה .
 אני קורא בפנייה נרגשת אל ליידי גאגא ואל ביונסה .  אני מאוד מעריך את ההתמודדות והדבקות במטרה להוציא שיר טוב .  אך אנא מכן ,  הפסקנה !  יש ילדים ששומעים אתכן ,  וזה מפחיד אותם מאוד .  כזכור ,  השיר הקודם  " שח רחוק בחזי "   ( או בעברית נורמלית- וידאו פון )  היה רע בלשון המעטה ,  ולכן קיוויתי שהשיר החדש  " טלפון "   ( אוי ,  כמה יצירתי )  יהיה טוב מקודמו .  אך כאמור ,  טעיתי טעות מרה .  השיר החדש הוא כקודמו חסר תוכן ,  לחן ,  קליפ נורמאלי ואלמנטים נוספים שפעם היו הכרחים במוזיקה .
 עובדה לא ידועה במיוחד היא שאחראיים על  " אפטר בסדינים "   ( ובא לך עליי )  הם ההרכב MAZE ולא ההרכב KYD שרק עשו לשיר רמיקס .  עובדה לא נודעת ומרתקת נוספת היא ,  שלדורבן יש את איבר המין הגברי הכי ארוך בטבע !  40 ס"מ ,  רבותי ,  40 !  !  !  אך לפני הדורבן ,  ניתן במזל טוב למייז על הסינגל החדש והפשוט מעולה שלהם - " נוגעת בי ".  אחרי שתאוששו מהשם ,  תאלצו להתאושש מהקליפ שהוא שילוב של התמכרות קשה לסמים ,  התקף פסיכוטי והתקף אפילפסיה קשה .  מומלץ מאוד לשבת במהלך הצפייה בקליפ ,  כשכוס מים מונחת לצידכם מחשש להתעלפות .  לא מומלץ לנשים בהריון ..  בעצם ,  לא מומלץ לאף אחד .
 יום האהבה ,  יום האם ויום המשפחה .  חוץ מיום הסומבררו הבינלאומי ציינו הכל ביום אחד .  מי אמר שהישראליים לא יעילים ?  תחנות הרדיו הקדישו מזמנם לשירי אהבה רומנטיים ודביקים מכל הזמנים ,  ואפילו ערוץ 24 ,  שבדרך כלל משדר זבל ,  החליט ביום האהבה להמשיך לשדר זבל ,  אבל מצא זמן להיזכר שהוא גם ערוץ מוזיקה ולהקדיש זמן לעניין .  כתוצאה מכך ,  זכינו לשמוע במשך יום שלם את כל אותם שירי יום האהבה ,  שמושמעים רק אז .  חבל שתחנות הרדיו לא מוצאות זמן לגוון את הפלייליסט החגיגי ולהשמיע שירים טובים שאינם כה מתבקשים וחרושים .  אם אתם באמת מחפשים משהו לחרוש עליו- עידו לדרמן  ( חבר התקווה 6 לשעבר )  הוציא קאבר ל"צליל מיתר "  של אייל גולן שממש לא נופל מהמקור .  שיר מצויין שאפשר לחרוש עליו יום שלם .  עד השבוע הבא תזכרו- היא לא רוצה שתישארו ידידים ,  אז תפסיקו להתקשר .
 
קוף מוזיקלי
יום האהבה פתח לנו את השבוע עם שירי אהבה דביקים ומדכאים שלא באמת מדברים על אהבה .  תמיר זוהר ,  יחסינו לאן ? 

