בית התקליט עם להקת אנסיפרום
לרגל הגעתה של להקת המטאל אנסיפרום לישראל ,  בסיסט ההרכב בוחר את 10 האלבומים ששינו את חייו ,  ממטאליקה ועד
פינק פלויד 
" קניתי את הויניל הכפול הזה ולאחר מכן את ה-VHS  ( וכמובן את הדי.וי.די לאחר מכן )  ,  יחד עם וינילים אחרים של איירון מיידן כשהייתי מאוד צעיר .  איירון מיידן תמיד יצרו שירים טובים ,  מלודיות טובות ,  תפקידי קולות מעולים ועטיפות אלבומים מדהימות .  היה משהו כל כך מיוחד בהופעה החיה הזו שאני פשוט הקשבתי לזה כל יום .  אין רגע חלש אחד באלבום .  אני באמת אוהב את הגרסה של פנטום האופרה ,  שלצערי לא בגרסת הווידאו של ההופעה .  יחד עם האלבום הזה התחלתי לנגן עם האצבעות וניגנתי כל יום אחרי בית הספר רק כדי ללמוד איך עושים את הדבר הזה שסטיב האריס  ( בסיסט הלהקה - ע.ש .)  עושה .  הייתי יכול למלא את כל הרשימה הזו באלבומים של איירון מיידן ,  אבל זה לא יהיה כל כך מעניין לקוראים וכמובן שהיו גם השפעות אחרות .  אבל האלבום הזה בפירוש שינה את חיי ואת הדרך שבה אני נהנה ומנגן מוזיקה ,  כך שמגיע לו האזכור הראשון ".  
" תמיד נהניתי לנגן עם אנשים שונים סוגים אחרים של מוזיקה .  כבסיסט ,  אתה חייב להיתקל ב-Fאנק בצורה כזו או אחרת ועבורי אלו היו רד הוט צ'ילי פפרז  ( ומאוחר יותר ,  ה-Fאנק של שנות ה-70 )  .  שמעתי כמה סלאפים מתנגנים ,  אבל זה לא קנה את תשומת ליבי .  חברים של אחיי הגדולים ידעו שהתחלתי לנגן על בס והם השאילו לי את האלבום הזה על קלטת והייתי בהלם .  'איך פלי ,  הבסיסט ,  יכול לנגן כל כך באגרסיביות ועדיין לשמור על גרוב' ,  חשבתי לעצמי .  ושוב :  אימונים ,  אימונים ,  אימונים .  בנקודה מסוימת גיליתי את טכניקת הגרוב והסלאפינג הנכונה .  אני חושב שרוב האילתורים שלי מגיעים מהצד של ה-Fאנק שבי .  אני באמת אוהב את רד הוט צ'ילי פפרז הישנים ".  
" אחד מחבריי היה די ג'יי במועדוני לילה והוא החליט להיפטר מאוסף 5,000 הדיסקים שלו יום אחד .  תחת האבק הוא מצא את האלבום הזה בעותק פרומו  ( אין לו מושג מאיפה הוא השיג אותו )  והוא אמר שזה לא הקטע שלו ושהוא הולך לזרוק את זה ואולי אני ארצה לתת לזה ניסיון .  הלכתי הביתה ותהיתי איזו חרא מוזיקה אני עומד לשמוע .  לחצתי פליי ובום !  זה היה הרגע שגיליתי את המטאל .  התקשרתי לחבר אחר מיד כדי להשיג פרטים על הלהקה ..  .. מיד ממשיכים ".  
" גיליתי שבדיוק יצא האלבום הזה ,  קניתי אותו מיד ועפתי .  הליינים של הבס עדיין מרשימים אותי ,  כמו כל העיבודים .  בסך הכל ,  יש באלבום הזה כל כך הרבה תשוקה למוזיקה ,  תשוקה שיש למעט מאד אלבומים .  אני חושב שזה אחד האלבומים הטובים ביותר אי פעם .  כל אחד אחר בז'אנר הדת' מטאל יכול לפרוש ,  כי אי אפשר להעפיל על האלבום הזה ".  
" אחרי שגיליתי את דארק טרנקוויליטי ,  העיניים שלי נפתחו גם לאלבום הזה ,  שהרבה מחבריי המליצו לי עליו .  יש בו שילוב של מטאל ,  מלודיות יפהפיות והסולן היה מאוד מעניין .  לאלבום הזה היתה השפעה גדולה על מרקוס ,  המייסד של אנסיפרום ".  
" יש לי שני אחים גדולים שהכירו לי את הרוק הכבד בגיל מאוד מוקדם .  גדלתי עם AC/DC ,  איירון מיידן ,  בלאק סבאת' ולד זפלין .  אני חייב להם תודה גדולה על מי שאני היום .  בכל מקרה ,  בנקודה מסוימת האחים שלי קנו כמה וינילים של מטאליקה ואהבתי אותם מאוד ,  אבל נגיעת הפרוגרסיב של האלבום הזה היתה משהו חדש עבורי באותו הזמן ".  
" אני חייב להודות שלקח זמן עד שפיית' נו מור נגעו בי .  כשזה קרה ,  זה פגע בי קשה .  בילי גולד הוא בסיסט ברמה גבוהה ואני מכבד אותו מאוד .  לא צריך לומר שמייק פאטון הוא גאון ו-וירטואוז אמיתי בקולו .  אלבום מבריק של להקה גאונית ".  
" אחד מאלבומי הקונספט הטובים בעולם .  אני אוהב את האלבום הזה ואת הסרט .  'Comfortably Numb' הוא אחד השירים הראשונים שלמדתי על בס ".  
" 'קונאן הברברי' היה אחד הסרטים החביבים עליי כשהייתי ילד והפסקול הוא אחד האגדיים אי פעם ".  
" אני ממש זוכר שחבר השמיע לי את האלבום כשהוא יצא ושנאתי אותו ,  חשבתי שהוא צולע ולא מעניין ,  כך שלא שמתי לב ללהקה לאחר מכן .  אחרי 10 שנים שמעתי שהם מנגנים בפינלנד וחברים רבים שלי הלכו ,  אז הלכתי גם וזה היה אחד הרגעים הגדולים בחיי .  קניתי כמה אלבומים שלהם לאחר מכן ובשיר הראשון זכרתי ששמעתי את האלבום הזה פעם .  אני מקשיב לאלבום הזה הרבה כשאנחנו בדרכים ". 


בית התקליט עם להקת אנסיפרום
לרגל הגעתה של להקת המטאל אנסיפרום לישראל ,  בסיסט ההרכב בוחר את 10 האלבומים ששינו את חייו ,  ממטאליקה ועד
פינק פלויד

