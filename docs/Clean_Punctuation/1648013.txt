השקל ממשיך להפגין שרירים :  בתוך חודשיים הדולר התחזק מול היורו ב-5% ,  אך רק ב-0.5% מול השקל
הדולר התחזק ב-4.2% גם מול הליש"ט ;  מול היין והפרנק השווייצרי הדולר נחלש
השקל ממשיך להפגין עוצמה מול הדולר :  בתוך חודשיים בלבד זינק הדולר מול היורו בכ-5% ל-1.36 דולר ליורו .  אולם מול השקל ,  הצליח המטבע האמריקאי לטפס בקושי ב-0.5% לרמה של 3.796 ביום שישי .  במונחים כספיים התחזק הדולר ב-2 אגורות בלבד מול השקל אך במונחים עולמיים התחזק הדולר ב-7 סנט מול היורו .  צרותיהן של כמה מדינות החברות באיחוד האירופי והחששות שמא ייאלצו המדינות החברות להירתם לעזרתן ניכרות גם בליש"ט הבריטית שנחלשה מול הדולר ב-4.2% .  לעומת זאת ,  מול מדינות שאינן חברות בגוש האירופאי הדולר דווקא נחלש :  המטבע האמריקאי נחלש ב-3.2% מול היין היפני ומול הפרנק השווייצרי - כך שישראל נמצאת בדיוק בממוצע בין התחזקות הדולר מול גוש היורו ולהיחלשות הדולר מול המטבעות האחרים.בשבועות האחרונים ממעט בנק ישראל להתערב במסחר בשוק המט"ח :  אחת מההנחות בשוק היא שבנק ישראל מתערב במסחר לאו דווקא בשל שער הדולר אלא יותר בשל ערכו של סל המטבעות ,  המייצג ממוצע גיאומטרי של שערי החליפין של השקל מול 38 המדינות שהן שותפות הסחר של ישראל .  הסברה היא שמדובר ברמת סל של 92-91 נקודות.עם זאת ,  כעת נסחר הסל כבר ברמה של כ-90 נקודות .  ירידתו המתמדת של הסל מתחילת השנה מצביעה על התחזקות השקל מול ממוצע סל המטבעות - דבר המשרת יותר את יבואני הסחורות והשירותים ופחות את היצואנים .
 
השקל ממשיך להפגין שרירים :  בתוך חודשיים הדולר התחזק מול היורו ב-5% ,  אך רק ב-0.5% מול השקל
הדולר התחזק ב-4.2% גם מול הליש"ט ;  מול היין והפרנק השווייצרי הדולר נחלש

