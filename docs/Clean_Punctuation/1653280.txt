בסופ"ש בילעין וניעלין הם שטח צבאי סגור ? 
פלסטינים דיווחו כי חיילי צה"ל רעולי פנים נכנסו לכפרים בילעין וניעלין ותלו צווים המכריזים כי כל אדמות הכפר יוגדרו כשטח צבאי סגור בימי שישי למשך חצי שנה
מקורות פלסטינים דיווחו הבוקר  ( שני )  לוואלה !  חדשות כי חיילי צה"ל נכנסו הלילה לכפר בילעין הסמוך לרמאללה וכי חיילים רעולי פנים תלו ברחבי הכפר צווים המכריזים על אדמות הכפר כשטח צבאי סגור עד 17 באוגוסט .  הכפרים יוגדרו כשטח צבאי סגור בין השעות שמונה בבוקר ועד שמונה בערב כל יום שישי למשך חצי שנה .  פעילי שמאל מסרו כי גם בכפר ניעלין הסמוך תלו חיילי צה"ל צו דומה המכריז על כל אדמות הכפר כשטח צבאי סגור .  על הצו חתום אלוף פיקוד מרכז אבי מזרחי .
 עו"ד גבי לסקי ,  המייצגת את תושבי הכפר ,  מסרה כי  " מדובר בצעד בלתי חוקי ולא מידתי שעושה שימוש לרעה בסמכות אלוף הפיקוד לצורך השתקת מחאה ופגיעה בזכות לחופש הביטוי .  צווי שטח צבאי סגור לא נועדו להתמודדות עם הפגנות ,  שהינן אירוע אזרחי ולא צבאי כלל ועיקר ." 
מדובר צה"ל נמסר בתגובה כי  " מדי שבוע ,  במרחב הכפר ניעלין ובילעין ,  מתקיימות הפרות סדר אלימות ובלתי חוקיות במהלכן נפגעים אנשי כוחות הביטחון ונגרם נזק כבד לגדר הביטחון ולרכוש ציבורי .  במטרה למנוע את הגעתם של גורמים מסיתים אל מרחב הפרות הסדר האלימות ,  חתם מפקד פיקוד המרכז ,  האלוף אבי מזרחי ,  לפני כשלושה שבועות על צו שטח צבאי סגור בשטח שבין גדר הביטחון לכפרים ניעלין ובילעין .  צו השטח הצבאי הסגור חל ביחס לאזרחים ישראלים ,  זרים ופלסטינים אשר אינם תושבי הכפרים ,  בימי שישי בין השעות 8:00-20:00 ,  ויעמוד בתוקפו למשך שישה חודשים "  בצה"ל מדגישים כי הצו לא חל ביחס לתושבי הכפרים ולהם תתאפשר תנועה חופשית .
 לוואלה !  חדשות נודע עוד כי איאד בורנאט ,  אחד ממובילי המחאה ותושב בילעין זומן אתמול לחקירה בשב"כ ,  לאחר ששיגר דואר אלקטרוני תחת הכותרת  " האינתיפאדה השלישית נוקשת בדלת ".  בחודשים האחרונים טוענים תושבי הכפרים בילעין וניעלין כי צה"ל הסלים את גל המעצרים שהוא מבצע בכפרים על מנת להפסיק את ההפגנות בכפר .  תושבי הכפר מבהירים כי למרות שהצבא מנסה  " לשבור "  את המחאה ,  אין בכוונתם להפסיק את ההפגנות .
 לפני כשבועיים מלאו חמש שנים למאבק בתוואי גדר ההפרדה בכפר הפלסטיני בילעין ,  הנמצא מערבית לרמאללה ומזרחית למודיעין עילית .  מדי יום שישי מגיעים למקום תושבי הכפר ,  פעילי שמאל ישראלים וכן פעילי שמאל וזכויות אדם זרים ומפגינים נגד הפקעת אדמות הכפר לטובת הקמת גדר ההפרדה .  ראש הממשלה הפלסטיני סלאם פיאד שהשתתף בהפגנה לציון חמש שנים אמר כי  " בכוחו של מאבק עממי דוגמת זה של הכפר בילעין להשפיע על דעת הקהל העולמית נגד הכיבוש ". 

בסופ"ש בילעין וניעלין הם שטח צבאי סגור ? 
פלסטינים דיווחו כי חיילי צה"ל רעולי פנים נכנסו לכפרים בילעין וניעלין ותלו צווים המכריזים כי כל אדמות הכפר יוגדרו כשטח צבאי סגור בימי שישי למשך חצי שנה

