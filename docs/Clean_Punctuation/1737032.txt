למנות את שליט וארד לנציגנו באו"ם
מערך ההסברה של מדינת ישראל חייב להיות יוזם ,  שלא לומר תוקפני ,  בתחום זכויות האדם .  האו"ם צריך לקרוס מרוב פניות בעיניינם של גלעד שליט ,  רון ארד ,  נעדרי סולטן יעקב ותושבי  " עוטף עזה "
 כמו אחרי דו"ח גולדסטון מטעמה של מועצת האומות המאוחדות לזכויות אדם לחקר פעולות צה"ל ב"עופרת יצוקה ",  גם אחרי דו"ח הועדה שמינתה מועצת זכויות האדם של האו"ם לחקר פעולות צה"ל בארועי המשט הטורקי ,  אנחנו מוצאים את עצמנו מתרצים ומתגוננים .  איסמעיל הניה וארדואן מנצלים את האו"ם ומוסדותיו כדי לחזק את מעמדם הפוליטי ואת השפעתו של האיסלם הקיצוני ואנחנו דוממים כמו הפסל של מיכאלאנג'לו שתפס את דוד המלך עם המכנסיים למטה .  
השאלה היא לא איך נצא מזה הפעם ,  אלא איך נתכונן לוועדה הבאה שתקום כתגובה לאחת מפעולות צה"ל שתצא לפועל אי שם ,  כדי לאפשר לנו לנסות ולקיים שגרת חיים נורמלית בגבולות בטוחים .  למדנו מהפרסומים האחרונים כי לכל יחידה יצורפו בעתיד קצינים בעלי קשר וידע אזרחי והומניטרי לאוכלוסיה שבגזרתה יופעל כוח צבאי .  אנחנו יודעים זה מכבר כי לרוב היחידות מצורפים נציגי דובר צה"ל ויועצים משפטיים ,  אך כל אלה לא יועילו אם לא נדע לבנות מראש את מערך ההסברה שיקדים ,  ילווה ויסכם את אותה פעילות צבאית ,  ואם לא נדע ליצור  " סיר לחץ "  על האו"ם ומוסדותיו לזכויות אדם לפני היציאה לפעולה .
 הנצחון יושג לא רק בשדה הקרב אלא גם על שולחן העריכה של התקשורת על גווניה השונים .  ההשגים הצבאיים הבאים לידי ביטוי בהרתעת אויבנו ישמרו רק אם נדע להוציא את עוקץ זכויות האדם ,  המייצג רק זכויות איסלמיות ולא נותן דעתו אפילו לא פעם אחת לזכויותיהם של תושבי מדינת ישראל הנתונים לאיום רקטות ,  ירי על רכבים ישראליים ,  מחבלים מתאבדים ,  סכינאים ועוד .  כדי לתת תוקף למאמץ הצבאי ולרוח הלחימה של חיילי צה"ל ומפקדיו ,  כדי לשמר את ההשגים בשדה המערכה ,  צריכה מדינת ישראל ,  יחד עם זרועות הביטחון השונים להיערך אחרת .
 מערך ההסברה של מדינת ישראל חייב להיות מוביל ולא נגרר .  משרד ההסברה צריך להיות מתואם ומלוכד עם לשכת ראש הממשלה ,  משרד החוץ ודובר צה"ל .  לכל ארוע צריך צריך לגבש תפיסה אסטרטגית ,  דרכי פעולה טקטיים ולהחליט מי מוביל בכל אחד מהשלבים .  לא יכול להיות שהצבא מייצג את המדינה לפני פעילות מבצעית ולאחריה .  הפעילות נועדה לשרת צרכים מדיניים ולכן ראוי שמעבירי המסרים יהיו אנשים מקצועיים ,  לובשי חליפות ,  רהוטים ומתואמים .  זמן המסך של נציגי הצבא הוא בזמן הפעילות הצבאית .  
מערך ההסברה של מדינת ישראל חייב להיות יוזם ,  שלא לומר תוקפני ,  בתחום זכויות האדם .  האו"ם צריך לקרוס מרוב פניות בעיניינם של גלעד שליט ,  רון ארד ,  נעדרי סולטן יעקב ,  תושבי  " עוטף עזה ",  תושבי קו העימות בצפון ,  תושבי יהודה ושומרון וכל מי שנברא בצלם אדם החי תחת איום בישראל .  מוסדות מועצת זכויות האדם של האו"ם ,  אמנסטי אינטרנשיונל ,  Human Rights Watch ,  וכל השאר צריכים להיות עסוקים יום ולילה במתן תשובות לעתירות ישראליות כנגד פעולות טרור ופעולות איסלמיות קיצוניות ,  כך נצליח ליצור הבנה אצל הגויים הממהרים לשפוט אותנו לחומרה ,  מול איזה איום אנטי אנושי ואנטי אזרחי אנחנו מתמודדים מדי יום ביומו .  
כדי להבליט את הפער בהתייחסות לחיי אדם ולזכויותיהם ,  טוב תעשה ממשלת ישראל אם תמנה לשגריר ישראל באו"ם את גלעד שליט ולתפקיד השליח למוסדות האו"ם בז'נבה את רון ארד .  אולי בדרך זו נצליח לגרום לארגוני זכויות האדם לראות את מה שמצליחים ארגוני הטרור להסתיר מהם .  

למנות את שליט וארד לנציגנו באו"ם
מערך ההסברה של מדינת ישראל חייב להיות יוזם ,  שלא לומר תוקפני ,  בתחום זכויות האדם .  האו"ם צריך לקרוס מרוב פניות בעיניינם של גלעד שליט ,  רון ארד ,  נעדרי סולטן יעקב ותושבי  " עוטף עזה "
 
