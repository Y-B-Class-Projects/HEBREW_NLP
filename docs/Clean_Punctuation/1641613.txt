צדקנות אחרי מותי
הביוגרפיה שכתב יאיר לפיד בשם אביו היא הוכחה נוספת ליכולתה המרשימה של המשפחה לכתוש את המציאות עד דק  וגם יריית הפתיחה בקמפיין הבחירות של שינוי החדשה
אנשים שלעולם לא בטוחים שהם צודקים יתקשו לצלוח טור שלם של יאיר לפיד ,  ועל אחת כמה וכמה ספר שלם הכתוב באותו כישרון מופלא שמאפשר לטעון שהעולם מורכב אבל בסוף לפיד ,  לא חשוב איזה ,  צדק .  כשלפיד מקדיש בספרו החדש פסקה שלמה לכך שאביו למעשה סלד מהרעיון של פעילות בשם הצדק  ( "הצדק הרג יותר אנשים מכל טיעון אחר בהיסטוריה ")  ,  המעיים מאיימים להתהפך .  מה השלב הבא ?  לבקש תגובות מבמאי קולנוע בשביל הטור בעיתון ? 
בנקודה זו חשוב לומר ש"זיכרונות אחרי מותי ",  הביוגרפיה שכתב יאיר לפיד בקולו של אביו ,  יוסף  ( טומי )  לפיד ,  לא דומה כלל וכלל לספרי המתח המוצלחים של לפיד הבן ,  שידע להעתיק מכל סופרי המתח הנכונים ולהוציא מקוראי הספרים  " החידה השישית "  ו"שקיעה במוסקבה "  חיוך עוקצני שאומר  " בן זונה ,  גם את זה הוא יודע לעשות ".  הביוגרפיה ההזויה הזו ,  שבמרכזה אדם שאינו בן החיים המדבר על עצמו דרך בנו ייבדל לחיים ארוכים ,  מורכבת מהיכולת הלא תיאמן של משפחת לפיד להתעלם ,  לדרוס ,  לכתוש ,  להעלות באבק ולהצית את המציאות המורכבת כדי להגיד בסופו של דבר  " אמרתי לכם ".  לפיד האב בעיני בנו הוא אדם שטעויותיו מינוריות והצלחותיו שינו את המציאות הפוליטית והתרבותית בישראל ,  עם אפס אסמכתאות היסטוריות וכ-100,000 אחוזים של אהבה עצמית בלתי מתנצלת ,  אפילו כשזה קשור למוצר כמו  " מדריך לפיד ".  
נכון ,  סיפור חייו של לפיד האב הוא סיפור הצלחה של ילד שניצל כל מומנט אפשרי של ההיסטוריה כדי לצעוד קדימה ולהגיע לעמדות שררה וכוח ולהתפלש בהם .  אלא ש"זיכרונות אחרי מותי "  הוא לא הביוגרפיה הראויה לאיש ציבור ברמה הזו מחד ,  משום שאין בה נקודות מבט ,  אלא דפיקות ידיים פראיות של אדם שמנסה לצעוק  " אני ,  טרזן ".  הספר הוא גם בשום אופן לא אוטוביוגרפיה ,  כי עם כל הרצון והדמיון ,  על אף שיאיר לפיד הוא מעריץ של טומי לפיד  על כיבושיו המיניים  ( רבאק ,  לא חבל על הנייר ?  בשביל לדעת שהוא מזיין מגיל 15 בערך ?  והאזכור של מעשה האהבים האחרון עם שולמית לפני מותו ?  זה באמת הכרחי ?  )  ,  עקשנותו וכמובן תאוותו לאוכל  ( רק בסופרנוס יש יותר אזכורים לאוכל מבספר הזה ,  רק שבסדרה לפחות ראו אותו וגם התסריט היה מוצלח יותר )   בסופו של דבר ,  יאיר לפיד הוא לא טומי לפיד .  אם יאיר לפיד חולק על טענה זו  תסביך אב היא הבעיה האחרונה שלו .
 אלא שישנו סיכוי שעיתוי פרסום הספר והדיון הציבורי סביב לפיד והחוקים המטופשים והלא חוקתיים שח"כים אופורטוניסטים מנסים להעביר כדי לעצור אופורטוניסט כמוהו לא מקריים .  הצדקנות המשיחית שבה הספר טוען שטומי לפיד הוא למעשה הישראלי האולטימטיבי ,  התשובה הסמלית לשואה וגם רב-שגל לא קטן  ( עד הנישואים ,  כמובן )  הן למעשה נאום הבחירות הראשון של ממשיך דרכו .  באור הזה , " זיכרונות אחרי מותי "  הוא למעשה תרגיל הסוואה כמעט מושלם למניפסט פוליטי כתוב היטב של איש התקשורת  ( עיתונאים מבקשים תגובות )  שיודע שהוא צריך יותר מטור שבועי ,  פינג פונג מגוחך עם רוני דניאל וכתבות ב"בלייזר "  כדי לבנות לעצמו רזומה פוליטי .  זהו ספר מופנה לקהל יעד  ( אשכנזים ,  סטרייטים ,  שוביניסטים ,  מתעבי מוזיקה מזרחית ואהוד אולמרט )  שבבוא היום רואה ביאיר לפיד את נושא דגל החילוניות הכבויה .  זו מסורת טבעית ב"אירופה הישנה "   המלך מת ומעביר את כתר הירושה לבנו .  במקרה הזה ,  הבן חתם בשם האב על כתב המינוי .  
יאיר לפיד כתב ביוגרפיה בשם אביו כי הוא יכול .  הוא ירוץ לפוליטיקה כי הוא יכול ויבחרו בו כל אלו שלא יכלו לעשות את אותו הדבר ,  כי ההיסטוריה שלהם אפורה בהרבה  הוריהם ניצלו מהשואה לחיים קשים של עבודה לא זוהרת ,  רוברט מקסוול לא שלח אותם לקנות עיתונים במזרח אירופה והם ניסו להיות בורגנים כמוהו ולא שרדו את הבירוקרטיה .  כשלפיד מצטט את אביו ואומר  " אני לא מאמין שכל בני האדם נולדו שווים ",  אני נשבע לעצמי שאם הילד שלי יכתוב עליי ביוגרפיה ,  היא תיפתח במילים  " אבא שלי אמר לי 'בן ,  אם תהיה כמו יאיר לפיד אני מטיס אותך מהירושה' .  עכשיו אני עני ". 


צדקנות אחרי מותי
הביוגרפיה שכתב יאיר לפיד בשם אביו היא הוכחה נוספת ליכולתה המרשימה של המשפחה לכתוש את המציאות עד דק  וגם יריית הפתיחה בקמפיין הבחירות של שינוי החדשה

