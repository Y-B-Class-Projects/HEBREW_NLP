לא בשמים
בדומה לקריירת הסולו שלו ,  גם ההופעה הנעימה של אלן פרסונס בארץ חסרה את הצעד שירים אותה לפסגה .  חמי אוזן שלף קלף ידידותי ,  אבל לא יותר מזה
1 .  החלק הראשון של ההופעה של אלן פרסונס פרוג'קט ,  שהתקיימה אמש  ( ראשון )  בהיכל התרבות ,  עבר יחסית באדישות .  אבל לאחר ההפסקה ,  גם בני ה-40 וה-50 מצאו את הניצוץ כדי לקום על הרגליים ולחגוג רגעים יפים מהחיים שלהם .  פרסונס ניגן פיסה מכובדת מהאלבום שתמיד מצאתם בארון המציאות של חנות התקליטים שבה גדלתם , " The Turn of a Friendly Card "   ( אצלנו בנח"ל היה חובה להחזיק בו לצד פנקס שבי )  ,  ואחר כך היה גם את  " Eye in the Sky ",  שסגר לפני ההדרן .  
המחזה של בני 40 ו-50 שקמים על הרגליים ומוחאים כפיים תוך הנעת הגוף מימין לשמאל אף פעם לא נראה טוב בהופעת רוק .  מהצד תמיד אפשר לתאר את זה כמשהו שמזכיר לך אימהות שבאות לראות את הבנים שלהן במסיבת סיום ,  אבל אפשר לראות בזה גם רגע קטן של חסד .  אותה נגיעה שמוזיקה מעבירה בך ,  רק שכל אחד לוקח את זה אחרת .  מבחינה זו ,  פרסונס סיפק את הסחורה .
 2 .  את הקהל ,  שכמעט מילא את היכל התרבות  כבוד  אפשר היה לחלק להרבה קבוצות ,  חוץ מקבוצות גיל .  היו שם הרבה דוברי רוסית ודוברי עברית במבטא רוסי ,  שתרומתם להגדלת כמות האמנים הזרים שמגיעים לישראל לא תסולא בפז .  יכול להיות שפרסונס הוא אחד מאותם אמנים שחדרו את מסך הברזל שנייה לפני נפילתו ,  ואולי אצל יוצאי חבר העמים הוא מתקשר לביטלס ולווינגס ,  אין לי מושג .  כך או כך ,  נראה כי הישראלים שהגיעו מאותן מדינות אוהבים קלאסיקות בדיוק כמו שהם אוהבים רוק כבד .  
היו חסרים לי בקהל פרצופים צעירים יותר .  כשהייתי בתיכון הלכתי לראות את ג'טרו טאל בקיסריה והיו שם הרבה צעירים .  כשהייתי בתיכון ,  החלום של הרוק להיות מתקדם איתגר אותנו  אמרסון ,  ג'נסיס ,  אבל כנראה שהמוזיקה הזו לא מאתגרת יותר את בני העשרה .  לפחות ככה זה נראה במופע .  הטכנולוגיה המציאה כל כך הרבה דברים שהשתלטו על הדמיון שהפרוגרסיב נראה להם כמו ניסיון אינפנטילי .  הפסד שלהם .
 3 .  כיאה למי שנקשר לתקליטים הכי מדויקים בהיכל התהילה של הרוק ,  המופע של פרסונס מוקפד ,  מנוגן היטב ,  נשמע חד ומתוכנן עד התו האחרון .  חלוקת השירים נעה מ - " I Robot "  ותקופת הפרוגרסיב לייט ,  דרך להיטי שנות ה-80 ופופ מהודק של  " Don't Answer Me ",  ועד העבודות האחרונות שלו .  היו שם מלודיה ויומרנות ,  מתקתקות מוזיקלית מבריקה ופזילה לעבר החלל ,  ווטרס ומקרטני ,  וכמובן נגנים מעולים .  פרסונס מנפק רשימת שירים שאין בה כמעט נפילות ,  אבל כיאה למי שתמיד ייזכר קודם כל כמי שהשתתף באלבומים של ,  גם מהופעה שלו אתה לא זוכר פנים לשירים וגם לא איזושהי חותמת אישית שתהפוך את הטוב למיוחד ואת היפה למרהיב .  
את רוב ההופעה העביר פרסונס על במה קטנה מאחור ,  ולמרות הצורך המוגזם שלו במחיאות כפיים מהקהל וסגידה לעברו ,  הורגש מחסור בנוכחות שלו .  כפי שהיה בחלק לא קטן מקריירת הסולו שלו ,  היה חסר בהופעה צעד נוסף קדימה כדי לקחת את הכל לפסגה המתאימה .  למרות ההופעה הנעימה ,  שזה בעצם הכי חשוב ,  פרסונס נשאר עדיין הזה ששוכב בסוף ארון התקליטים שלך .  גם אחרי הערב הזה אתה לא תשכח את התקליטים שלו ,  אבל גם לא תזכור אותם אחרת אחר כך .
 
לא בשמים
בדומה לקריירת הסולו שלו ,  גם ההופעה הנעימה של אלן פרסונס בארץ חסרה את הצעד שירים אותה לפסגה .  חמי אוזן שלף קלף ידידותי ,  אבל לא יותר מזה

