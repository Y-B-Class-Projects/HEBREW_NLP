ניב ברקוביץ' חתם בהפועל חולון
אחרי ששוחרר מהפועל עפולה ,  חתם הרכז הצעיר במדי הקבוצה איתה עלה לליגת העל ,  שמולה קלע סל ניצחון במחזור הראשון
הפועל חולון הודיעה היום  ( חמישי )  על החתמתו של הגארד הישראלי ניב ברקוביץ' ,  שסיים את דרכו אמש בהפועל עפולה .  ברקוביץ' עזב את הצפון בעקבות בקשתו לחזור לאזור המרכז ,  ולאור טענתו כי הנסיעות לעפולה מהמרכז מונעות ממנו להתרכז בצורה אופטימלית בכדורסל .  ברקוביץ' מצטרף לשון דניאל שכבר חתם בקבוצה מאז הגעתו של מיקי דורסמן .  בחולון ממשיכים לנהל מגעים עם מספר זרים ,  כשסשה בראטיץ וראמל ברדלי הם המועמדים הבולטים להצטרף .  טייטוס אייבורי חזר להתאמן בקבוצה ,  ויישאר כל עוד לא יימצא לו מחליף .
 ברקוביץ' הוא בנו הקטן של מיקי ואחיו של רועי .  קבוצת הבוגרים הראשונה שלו הייתה רמת השרון ,  אותה ניהל אביו ולאחר מכן יצא לתקופה קצרה באוניברסיטת מארקט ,  לפני שחזר לרמת השרון .  בעונת 2006/7 עזר להפועל חולון להעפיל לליגת העל ,  ובעונה לאחר מכן שיחק במדי יקנעם/מגידו היה מהשחקנים המובילים בקבוצה כשתרם 14.6 נקודות ו-3.4 אסיסטים למשחק.בעונה שעברה ירד ברקוביץ' עם קרית אתא לליגה הלאומית ,  למרות שהיה אחד הבולטים בקבוצה עם 9.6 נקודות ו-3.2 אסיסטים למשחק .  העונה רשם ברקוביץ' בתשעה משחקים בעפולה 7.3 נקודות ו-2.7 אסיסטים למשחק ,  כולל סל ניצחון במחזור הראשון מול הפועל חולון .
 
ניב ברקוביץ' חתם בהפועל חולון
אחרי ששוחרר מהפועל עפולה ,  חתם הרכז הצעיר במדי הקבוצה איתה עלה לליגת העל ,  שמולה קלע סל ניצחון במחזור הראשון

