רווחי הון מהשקעות העבירו את ביטוח ישיר לרווח מפעולות רגילות של 90.5 מיליון שקל
הרווח הנקי הסתכם ב-203 מיליון שקל בשל רווח הון ממכירת פעילות הביטוח במזרח אירופה
חברת האחזקות  ,  שבשליטת משפחת שניידמן ,  עברה בשנת 2009 לרווח נקי מפעילויות נמשכות של 90.5 מיליון שקל לעומת הפסד של 83 מיליון שקל בשנת 2009 .  באמצע יוני 2009 השלימה ביטוח ישיר עסקה למכירת אחזקותיה בחברת intouch תמורת 386 מיליון שקל .  המדובר בחברה הועלת בתחום הביטוח בפולין ,  רוסיה וצ'כיה .  בשל כך ,  רשמה ביטוח ישיר רווח של 203 מיליון שקל מפעילות מופסקת ,  לעומת הפסד של 122 מיליון שקל ב-2009 .  בשורה התחתונה ,  מדווח ביטוח ישיר על רווח נקי של 274 מיליון שקל לעומת הפסד של 205 מיליון שקל בכל 2008 ורווח של 242.7 בכל 2007 .  ברבעון הרביעי בלבד הרוויחה ביטוח ישיר כ-50 מיליון שקל לעומת הפסד של 57 מיליון שקל ברבעון המקביל.ביטוח ישיר היא חברת אחזקות הפועלת באמצעות חברות מאוחדות בתחום הביטוח ,  הגמל ומתן אשראי צרכני .  היא מתמקדת בעיקר בביטוח רכב ללא שימוש בסוכנים .  ביטוח ישיר מחזיקה ב-85% מחברת ישיר אי.די.אי ,  שמחזיקה ב-100% ממניות אי.די.אי ביטוח וכן ב-28.56% מבית ההשקעות מיטב .  בנוסף ,  מחזיקה הקבוצה בחברת מימון ישיר המעניקה הלוואות לרכישת רכב משומש .  בדצמבר 2009 נכנסה החברה לפעילות בתחום הנדל"ן לאחר שרכשה 50.001% ממניות אדגר השקעות תמורת 302 מיליון שקל.כמו חברות הביטוח האחרות ,  גם ישיר משתמשת בכספי הפרמיות לצרכי השקעה בשוק ההון .  העלייה ברווחי ביטוח ישיר מפעילות נמשכת מגיעה הודות לרווחים שרשמה החברה מהשקעות אלה ,  אשר הסתכמו ב-2009 ב-154 מיליון שקל לעומת הפסד של 15 מיליון שקל ב-2008 .  ההכנסות מביטוח עלו ב-12% ל-906 מיליון שקל .  רווח חשבונאי נוסף של 35 מיליון שקל נרשם בשל סעיף מוניטין שלילי עבור רכישת חברת אדגר .  המוניטין השלילי נרשם מאחר וביטוח ישיר שילמה 305 מיליון שקל עבור אדגר שהונה העצמי מסתכם ב-340 מיליון שקל .  עלות שכר הבכירים :  17.5 מיליון שקלעלות שכרם של בכירי ביטוח ישיר הסכתמה ב-2009 ב-17.5 מיליון שקל .  מתוך כך ,  הסתכמה עלות שכרו של המנכ"ל דורון שנידמן ב-5.4 מיליון שקל ,  ועלות שכרו של יו"ר הדירקטוריון משה שניידמן הסתכמה ב-2009 ב-3.97 מיליון שקל .  עלות שכרו של מנכ"ל ישיר ביטוח רביב צולר ,  הסתכמה ב-2009 ב-3.125 מיליו שקל ,  ועלות שכרו של מנכ"ל ישיר בית השקעות גיורא סרצ'נסקי ,  הסתכמה ב-2.18 מיליון שקל .  עלות שכרו של המשנה למנכ"ל ישיר ביטוח רענן סעד ,  הסתכמה ב-1.42 מיליו שקל ,  ועלות שכרו של סמנכ"ל הכספים יגאל מור ,  הסתכמה בכל 2009 ב-1.39 מיליון שקל.לדו"חות המלאים במערכת המאיה

רווחי הון מהשקעות העבירו את ביטוח ישיר לרווח מפעולות רגילות של 90.5 מיליון שקל
הרווח הנקי הסתכם ב-203 מיליון שקל בשל רווח הון ממכירת פעילות הביטוח במזרח אירופה

