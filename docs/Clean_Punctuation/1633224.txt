עסקים כרגיל :  ב-2009 ייבאה ישראל מהגדה המערבית כ-100 אלף טונה תוצרת חקלאית טרייה
את היבוא הובילו המלפפונים ,  הקישואים והחצילים ;  חקלאי הרשות ייצאו ב-2009 לאירופה מוצרים בכ-400 אלף ד'
על אף הקיפאון המדיני ששרר ב-2009 בין ישראל לפלסטינאים שידרו ישראל והרשות עסקים כרגיל לפחות בכל הנוגע לחקלאות .  שר החקלאות שלום שמחון אמר כי שיתוף הפעולה אף גבר בתחומים כגון הגנת הצומח ,  מיגור מחלות בעלי חיים וקידום פרויקטים בעלי עניין לשני הצדדים.לדברי שמחון ,  התהליכים שהאיצו שיתוף הפעולה היו שנת השמיטה ,  בה רכשה ישראל כמויות גדולות של ירקות מהפלסטינים והשיפור במצב הכלכלי ברשות הפלסטינית .  נתוני קמ"ט חקלאות במינהל האזרחי מעלים כי ב-2009 ייבאה ישראל מהרשות הפלסטינית  ( לא כולל עזה )  כ-67 אלף טון תוצרת חקלאית טרייה שקיבלה את האישורים הדרושים וכ-30 אלף טון תוצרת שלא אושרה ליבוא לישראל בידי השירותים להגנת הצומח .  מדובר בתוצרת פלסטינית ,  שנארזה בבתי אריזה ישראליים בבקעת הירדן והולבנה כתוצרת של חקלאים ישראלים וכך הוכנסה לישראל .  קב"ט חקלאות במינהל האזרחי ,  סמיר מרעי ,  התריע ,  כי מדובר בתוצרת העלולה להיות נגועה במחלות צמחים.מדובר בירידה לעומת שנת 2008 ,  בה יובאו לישראל 75 טונה תוצרת חקלאית מהרשות הפלסטינית .  עם זאת ,  מדובר בגידול לעומת השנים 2006 ו-2007 אז יובאו 50 אלף טונה ו-65 אלף טונה בהתאמה לישראל.את היבוא החקלאי לישראל הובילו מלפפונים למאכל - 20,129 טונה ,  מלפפונים לתעשייה - 12,527 טונה ,  קישואים - 5,294 טונה ,  חצילים 4,981 טונה .  כמו כן ,  ייבאה ישראל מהרשות הפלסטינית 2,129 טונה חלב ומוצריו ,  350 טונה עופות ו-85 טונה דגים.במקביל ייבאה הרשות מישראל כ-250 אלף טונה של תוצרת חקלאית ,  חומרי הדברה ועצים לתעשייה .  את היבוא הוביל המזון לבעלי חיים - 117 אלף טונה ,  חיטה ושעורה - 33,500 טונה ,  פירות - 19 אלף טונה ועופות כ-11 אלף טונה.חקלאי הרשות הפלסטינית ייצאו ב-2009 דרך נמלי ישראל לאירופה עגבניות ,  שמן זית ,  דבש ומוצרים חקלאות נוספים בכ-400 אלף דולר .
 
עסקים כרגיל :  ב-2009 ייבאה ישראל מהגדה המערבית כ-100 אלף טונה תוצרת חקלאית טרייה
את היבוא הובילו המלפפונים ,  הקישואים והחצילים ;  חקלאי הרשות ייצאו ב-2009 לאירופה מוצרים בכ-400 אלף ד'

