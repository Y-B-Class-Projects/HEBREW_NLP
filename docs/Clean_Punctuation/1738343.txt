מדור סוף
הגילויים החדשים מקבר יוסף ,  וגרסתו של הרב מוטי אלון לא סיפקו בסוף השבוע החולף את עמית הרמן ,  שרק רוצה לדעת :  מה תעשה נינט ,  כשיהודה לוי ינסה לשחק אותה מחבל בחו"ל ? 
מעריב ,  הארץ וידיעות ציינו בסוף השבוע עשור לאינתיפאדת אל אקצה .  מה שהעלה שוב לדיון את פרשת לוחם משמר הגבול ,  מדחת יוסף ,  שנהרג בקבר יוסף ,  לאחר שפינויו הרפואי עוכב במשך שעות .  כבר בערב שמחת תורה ,  חשף אמיר בוחבוט במעריב שהיתה פקודת חילוץ במערך המבצעים של צה"ל שכונתה  " כותנת פסים "  והיא נועדה להתמודד עם אפשרות של חילוץ חיילים שיכותרו במתחם קבר יוסף .  הפקודה לא ניתנה מעולם ומדחת יוסף הפך לאחד מסמלי האינתיפאדה .  מעריב עפים על עצמם עם פולו-אפ בעמודי החדשות של שישי .
 בהארץ המינימליזם שולט .  אמנם רק בתוכן העניינים של מוסף הארץ מספרים על גילויים חדשים בפרשה ,  אבל שי פוגלמן עושה בית ספר לבוחבוט ושם את החשיפה של מעריב בכיס הקטן .  פקודת  " כותנת פסים "  מופיעה כמובן גם אצלו ,  אבל במרכז הכתבה עומדת תוכנית סולידית יותר , " גן סגור "  שמה ,  שכללה פינוי מהיר וזמני של מתחם קבר יוסף במקרה של התקפה עליו בפחות כוח אדם ,  פחות ציוד ובאופן יותר אלגנטי .  גם היא כמובן לא יצאה אל הפועל .
 פוגלמן מביא קטעים מתוך מסמך זיכרון אישי מפורט שכתב סא"ל אלכס חייקוב שהיה מפקד מנהלת התיאום והקישור בשכם ונכתב בשנה שלאחר האירוע .  מהתיעוד עולה ש"גן סגור "  מעולם אף לא תורגלה עקב לחץ מסיבי ומעורבות פוליטית של הנהגת המתנחלים שסרבה לקבל אפילו פינוי זמני של המתחם .  את הבוקסה שמתארת עדויות לוחמים מאותו יום הקרבות אפשר היה בקלות להפוך לכתבת מוסף נוספת ומרגשת במקום עוד מאמרים צפויים ובנאליים של עמירה הס ,  אבי ישכרוף ועמוס הראל .  גדעון לוי כנראה עדיין מתאושש מהורדת  " מועצת החכמים "  מהאוויר.גם מעריב חוגג את הבנאליה עם שלושה מאמרים של הפרשנים הקבועים :  בן כספית ,  שלום ירושלמי ועופר שלח .  בידיעות גדעון מרון ועודד שלום נשלחו לברר  " האם צה"ל ניצח "?  ,  בישראל היום מתעלמים מהירצייט .
 המוספים הפוליטיים של ידיעות והארץ עסקו גם השבוע בהקפאות והפשרות ,  בשער המוזר של  " מוספשבת "  של מעריב מצדיעים לחטיבת גולני ,  ודווקא  " ישראל השבוע "  של ישראל היום מפתיע לטובה ומחזיר למרכז הבמה את פרשיית הרב מוטי אלון .  הרב ,  שמבין דבר או שניים בתקשורת יודע שהפרקליטות צפויה להחליט בקרוב אם להגיש נגדו כתב אישום באשמת מעשים מגונים בקטינים ,  ובוחר להתחיל את הקמפיין התקשורתי שלו בעיתון הנפוץ ביותר במדינה .  
הכותרת  " פרשת אלון :  סוף שתיקה "  מטעה .  מי שציפה לשמוע שם סופסוף את גרסתו של הרב יצא מאוכזב .  במקום זה מתאר יהודה שלזינגר גרסאות שמסר אלון בפני תלמידיו .  כדי לא לצאת פארשים כשהרב אלון ימסור את גרסתו בקולו ,  נזהרים בישראל היום ומצטטים מקורבים שאומרים כי הדברים הם  " 99.9 אחוזים "  מהגרסה האמיתית .  מעניין מה מסתתר בעשירית האחוז הנותרת .  הגילוי המעניין בכתבה מתייחס לקו ההגנה אותו ,  בלי נדר ,  יוביל הרב ועיקרו השמצות קשות על אחד העדים המרכזיים שהמשטרה בנתה סביבו את המלצתה להגיש כתב אישום .  מעבר לזה ,  יטען אלון כי מעולם לא הודה בפני פורום תקנה במעשים ,  וכי הסכמתו  " לצאת לגלות "  במגדל בכלל נבעה מסיבות רפואיות שאינן קשורות למקרה .  
המגזר מככב גם ב-"7 ימים "  שם ,  אחרי פרומואים במהלך השבוע ,  חושפת מרב בטיטו פרשיית הטרדה מינית נוספת מהמגזר הדתי ,  במרכזה סטודנטית שטוענת כי הותקפה מינית לכאורה על ידי אחד מהרבנים במכללת ירושלים בית וגן ,  אחד המוסדות החינוכיים המפוארים בחברה הדתית .  בידיעות ,  אולי גם מתוך רצון לקרוץ לרב אלון שישבור בקרוב את שתיקתו ,  נטפלים לטיפול של פורום תקנה בתלונה .  בטיטו טוענת כי חברי הפורום ניסו להשתיק את הפרשה ולא להעבירה לידיעת היועץ המשפטי לממשלה ,  ורק בזכות פניית העיתון הועבר העניין לטיפולו של היועץ .
 אחרי שנתנו לידיד המערכת ,  אהוד אולמרט ,  להיכנס חזיתית באהוד ברק ,  לוקחים בידיעות אחרונות את המושכות לידיהם .  הפעם הם אפילו ביקשו תגובה .  תחקיר  " 7 ימים "  על קרן ברל כצנלסון שהוקמה בזמנו על ידי אחד מאבות התנועה כדי לממן כיתות לימוד ,  מגורים ,  וימי עיון לאנשי תנועה העבודה ,  או בקיצור קרן למימון מפגשים לאכילת ראשים של אנשי שלומנו .  לפי התחקיר ,  ברק ,  כיושב ראש מפלגת העבודה ,  מנצל לכאורה את המשאבים האדירים שעומדים לרשות הקרן  ( בכסף ובקרקעות )  לטובת מצבה הכלכלי הרעוע של התנועה .  
התחקיר של אמיר שואן חשוב וכולל את מה שכולנו מכירים מתחקירים קודמים :  פיטור חברי דירקטוריון שמתנגדים לרוח המפקד ,  סידורי עבודה ,  מלגות ומגורים למקורבים ,  כשעל הכל מנצח מקורבו של ברק ,  ויצמן שירי .  מתוך גודש השמות והפרטים בכתבה בולט במיוחד הסיפור של חברת הכנסת קולט אביטל שקיבלה מברק ג'וב חלומות :  מנכ"לית הפעילות הרעיונית בקרן .  במסגרת עבודתה ,  מגיעה אביטל לעבודה עם כלבה האהוב  " פאשה "  אשר לאחרונה נרכש עבורו שטיח מיוחד וכן אחד מעובדי הקרן עוסק מרבית היום בטיפול בכלב .  אביטל בתגובה שכמו נלקחה ממערכון של הגששים אומרת : " העובד של הקרן לא מטפל בכלב .  הכלב רץ חופשי בשדות .  היו פעמים שהכלב אבד ,  אז אני והוא הסתובבנו וקראנו 'פאשה ,  'פאשה' ".  פני המפלגה כפני הכלב .
 כפי שעשו רבים וטובים לפניו ,  גם יהודה לוי יוצא לכבוש את הוליווד .  רגע לפני ,  במסגרת קידום לעליית  " חסמב"ה דור 3 "  שעלתה ב-HOT בסוף השבוע בה מגלם השחקן את בנו של אלימלך זורקין הרשע ,  מתפנה לוי לראיון נטול הפתעות ב-"7 לילות ".  שליש מהכתבה מוקדש לזוגיות עם נינט .  זה צפוי ,  אבל הכרחי .  מה שמוזר הוא שענבל בן דרור לא שואלת את לוי כיצד מתמודד הזוג עם העקירה הצפויה לנכר .  האם נינט מצטרפת אליו ?  תישאר בארץ לטובת מערכת יחסים טרנס אטלנטית ?  או תקפוץ מדי פעם לבקר .  לשאלה המסקרנת הזו לא קיבלנו תשובה ,  אולי בן דרור בעצמה לא לוקחת ברצינות את החלום של לוי לשחק אותה אקי אבני .  במקום זה קיבלנו שוב סקירה היסטורית של תפקידיו של לוי בקולנוע ובטלוויזיה ,  קצת אמירות על מראה חיצוני ברוח : " אני לא חושב שאני יפיוף "  ודיבור על אח דמיוני ,  מעין הצד האפל של יהודה בשם בוריס .  גם טוקבקים לוי לא קורא לאכזבת המעריצות .  מאמי שחבל על הזמן .   בגלריה שישי כיוונו את הקידום של  " חסמב"ה דור 3 "  לגילם הממוצע של המנויים .  נירה רבינוביץ ,  כבר בת 67 והיא מגלמת את  " תמר היפה ".  כותרת המשנה של הכתבה תוהה האם בתפקיד הזה תצליח רבינוביץ למחוק את הזיהוי האוטומטי עם הקקטוס הירקרק .  הבעיה שלרבינוביץ אין שאיפה כזו ,  והיא דווקא ממש בסדר עם זה .
 אחרי ש"הדקדוק הפנימי "  גנב לו את הפוקוס ,  הגיעה השעה לקדם את הזוכה האמיתי בפרס האוסקר הישראלי , " שליחותו של הממונה על משאבי אנוש ".  והזוכה בפרס הראיון המרגש עם רוזינה קמבוס ,  שזכתה באוסקר על תפקיד המשנה בסרט הוא  " סופשבוע "  של מעריב .  
אלון הדר קצת נסחף כאשר הוא מגדיר אותה כ"דיווה הגדולה של ישראל ".  בכל הכבוד ,  יש עוד כמה לפניה בתור ,  אבל אין ספק שהסיפור האנושי של קמבוס ,  עלייתה לארץ בגיל 18 ,  המאבק על מקום של כבוד בתיאטרון הישראלי וההתמודדות הקשה עם מחלת הסרטן הם עילה מספיקה בהחלט לכתבה ואף לשער .  
אפרופו הסחפות ,  לא ברור מדוע בחרו עורכי  " ישראל שישבת "  לתת לראיון עם ערן ריקליס ,  במאי  " שליחותו של הממונה על משאבי אנוש "  את הכותרת  " ראיון בלעדי ".  בעבר ראיונות קצת יותר משמעותיים היו זוכים לחותמת הבלעדיות .
 @@@ציפי חוטובלי עובדת יפה .  אחרי ראיון בשישי שעבר ב"ישראל שישבת ",  היא תורמת את פניה למדור  " ענייני פנים "  בתוצרת הארץ .  כן ,  תקשורת מעולם לא היתה הבעיה שלה .  
@@@אחרי שספג את נחת בטנה ההריונית של עו"ד סיגל פעיל ,  מבקר הטלוויזיה הטרי של הארץ מורן שריר חוטף גם מדן מרגלית .  אחרי ששריר כינה את פועלו הטלוויזיוני של מרגלית : " צואה "  ו"דרעק ",  משתמש מרגלית בנשק יום הדין וכותב ששפה זו ,  ספק אם היתה עוברת אצל גרשום שוקן .  
@@@ל"סופשבוע "  של מעריב נמאס שפטריית הגרעין האיראנית לא נוחתת פה ,  אז הם מקדישים את הכתבה הפותחת והמאיימת לפטריית העובש הרעילה שמקננת בבתים ועוד תגמור את כולנו .  חפשו אותה בניקיונות לפסח .  
@@@בתרבות מעריב הלכו על פתרון קל .  במקום לנסות ולראיין אחד או יותר מאלו שחוגגים או חגגו 60  ( ריקי גל ,  גידי גוב ,  שלמה ארצי ועוד רבים וטובים )  עשו פרוייקט שחוק ומשמים של ציטוטים ,  סיפורים ,  ומקבילות צעירות .  הלאה העצלנות .  
@@@בלי הסלב עמרם מצנע ברקע ,  הבחירות לראשות מועצת ירוחם מעניינות רק את הארץ השבוע .  
@@@יש הרבה מה להגיד על הטור האחרון של דנה ספקטור .  ברוח מינימליסטית ,  נסתפק בזה שהטיפול המשפחתי של עמוס רולידר לא הצליח .
 ההקפאה הסתיימה ,  ולפיד נכנס במתנחלים ,  רגע ,  לא הבנתם .  זה לא שהוא אחד השמאלנים/
משלמי המיסים ,  עושי המילואים ,  ומבקשי הנורמליות יש לכם קול ,  הוא מבין שנמאס לכם את החרא של המתנחלים לאכול/
רק אל תזכירו את הפלסטינים שזכויותיהם בינתיים נרמסות ,  עם הטיעון הזה באמת שאין לו מה לעשות

מדור סוף
הגילויים החדשים מקבר יוסף ,  וגרסתו של הרב מוטי אלון לא סיפקו בסוף השבוע החולף את עמית הרמן ,  שרק רוצה לדעת :  מה תעשה נינט ,  כשיהודה לוי ינסה לשחק אותה מחבל בחו"ל ? 

