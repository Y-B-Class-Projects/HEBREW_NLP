פרויקט פינוי-בינוי ראשון אושר בי-ם 
 >  >  פרויקט פינוי-בינוי ראשון בירושלים :  אושר פרויקט מתחם המקשר בשכונת קרית יובל ,  כאשר לפי התוכנית יפונו 69 דירות במקום ובמקומן יוקמו 220 דירות במגדלים בני 24 קומות ,  בהתאם לתוכנית המתאר החדשה לירושלים המאפשרת בנייה גבוהה בציר הרצל בעיר .  התוכנית נדונה בוועדות התכנון זה שלוש שנים והוגשו נגדה התנגדויות רבות ,  בין היתר ,  על ידי החברה להגנת הטבע שביקשה להנמיך את גובה המגדלים ,  ותושבי האזור שהתנגדו לשינוי אופי המתחם .  התושבים אף הביעו חשש לירידת ערך דירותיהם וחשש לפגיעה ביציבות המבנים הסמוכים .  תנאי להוצאת היתר בנייה יהיה אישור הסדרי התנועה במקום .  יזמי הפרויקט הם חגי ונח גלקופ ואיש העסקים עזרא דואק ,  שטרם קיבלו את הסכמת כל הדיירים לפרויקט .  אדריכל הפרויקט הוא בעז ביטמן ממשרד ביטמן-בן צור אדריכלים .
 
פרויקט פינוי-בינוי ראשון אושר בי-ם 
nan
