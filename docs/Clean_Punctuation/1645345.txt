עזריאלי רוצה להרחיב האחזקות הפיננסיות :  מתעניין במגדל
ראשי קבוצת עזריאלי קיימו שיחות עם בכירים בחברת הפיננסים האיטלקית ג'נרלי ,  המחזיקה 70% ממגדל ;  המגעים הושהו עד להשלמת ההנפקה של קבוצת עזריאלי בתל אביב
 >  >  איש העסקים דוד עזריאלי מעוניין להרחיב את פעילות חברת האחזקות שלו בתחום הביטוח והפיננסים .  ראשי קבוצת עזריאלי קיימו באחרונה שיחות גישוש עם בכירים בחברת הפיננסים האיטלקית ג'נרלי ,  שבמהלכן התעניינו ברכישת השליטה במגדל ,  המוחזקת כיום ב-69.3% על ידי ג'נרלי .  המגעים בין הצדדים הושעו עד להשלמת ההנפקה של קבוצת עזריאלי בבורסה בתל אביב ,  האמורה להתקיים בחודשים אפריל-מאי לפי שווי של 7.5-8 מיליארד שקל לפני הכסף .  עזריאלי ינסה לגייס 2-2.5 מיליארד שקל .  קבוצת עזריאלי פועלת בתחום הנדל"ן המניב  ( מחזיקה ב-14 קניונים בישראל )  ,  וכן בתחומי האנרגיה וגמר בנייה .  הונה העצמי מוערך ב-7.5 מיליארד שקל .  מניית מגדל זינקה בשנה האחרונה ב-126% ,  והיא נסחרת כיום ברמות שיא של 7.76 מיליארד שקל .  מבחינת עזריאלי ניתן להמתין לסגירת העסקה גם אחרי מאי שכן מגדל ,  המנוהלת על ידי יונל כהן ,  תוכל כבר לקראת סוף 2010 לחלק דיווידנד לפי הוראות המפקח על הביטוח .  אם העסקה עם מגדל תצא אל הפועל תצטרך עזריאלי למכור כ-10% מאחזקתה בחברת כרטיסי אשראי לאומי קארד ,  שכן בעקבות רפורמת ועדת בכר גוף שמחזיק בשליטה בחברת ביטוח לא יכול להחזיק יותר מ-10% בתאגיד בנקאי או בחברות הבנות שלו .  אין זו הפעם הראשונה שגופים שונים מתעניינים ברכישת השליטה במגדל .  בנובמבר האחרון פורסם כי קרן ההשקעות אייפקס התעניינה ברכישת השליטה במגדל ,  אך בסופו של דבר המגעים לא הבשילו לכדי עסקה מחייבת .  דובר קבוצת עזריאלי מסר בתגובה כי  " בתור מדיניות איננו נוהגים לדווח על נושאים הקשורים בעסקי הקבוצה ".  מחברת ג'נרלי נמסר בתגובה : " איננו מתייחסים לשמועות .  אנחנו לא מוכרים את מגדל ". 

עזריאלי רוצה להרחיב האחזקות הפיננסיות :  מתעניין במגדל
ראשי קבוצת עזריאלי קיימו שיחות עם בכירים בחברת הפיננסים האיטלקית ג'נרלי ,  המחזיקה 70% ממגדל ;  המגעים הושהו עד להשלמת ההנפקה של קבוצת עזריאלי בתל אביב

