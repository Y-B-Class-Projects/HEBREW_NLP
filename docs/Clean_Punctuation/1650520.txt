הביטוח הלאומי :  נשים עניות יותר מגברים
לרגל יום האישה הבינ"ל ,  החל מחר ,  פרסם המוסד לביטוח לאומי נתונים רשמיים לפיהם 19.5% מהנשים חיות מתחת לקו העוני לעומת 17.6% מהגברים .  מקור הפער :  הפרשי שכר משמעותיים בין המינים
ברחבי העולם יציינו מחר  ( ראשון )  את יום האישה הבינלאומי ,  אך אם לשפוט לפי הנתונים שמפרסם המוסד לביטוח לאומי  התקוות לשוק עבודה שוויוני ולשוויון כלכלי בין המינים עדיין רחוקות מלהתממש במלואן .  נתונים שפרסם היום המוסד בנוגע לקצבאות הניתנות לנשים חושפים כי נשים עניות יותר סטטיסטית מגברים :  בעוד 17.6% מהגברים הבוגרים בישראל מצויים מתחת לקו העוני ,  שיעור העוני בקרב נשים מבוגרות גבוה משמעותית ועומד על 19.5% .
 עוד עולה מהנתונים שרוכזו על ידי מינהל המחקר והתכנון במוסד כי במשפחות בראשן עומדת אישה ,  תוחלת העוני היא 22.3% לעומת 18.5% במשפחות שבראשן עומד גבר .  המצב קיצוני הרבה יותר בקרב משפחות חד-הוריות שבראש רובן  ( 97% )  עומדת אישה :  בישראל חיות היום 133,000 משפחות כאלה ,  ובהן מגיעה תוחלת העוני ללא פחות מ-29% .  במוסד לביטוח לאומי מציינים כי מקור ההבדל הוא בהכנסות שמקורן בשוק העבודה ,  כלומר משכר ומפנסיה .
 בארגוני הנשים יכולים לכל הפחות להתנחם בכך שהמשבר הכלכלי העולמי פגע יותר בגברים מאשר בנשים ,  שכן בחישוב כולל של שנת 2009 עולה כי שיעור האבטלה בקרב גברים עלה באופן חד משמעותית מזה שבקרב נשים .  עם זאת ,  שיעור הנשים בקרב מקבלי קצבת הבטחת הכנסה הוא גבוה משמעותית ועומד על 64% .
 מאידך ,  באיגוד לשכות המסחר פרסמו היום דווקא נתונים מעודדים באשר לתעסוקת נשים :  לפי נתוני האיגוד נרשמה בשנת 2009 עלייה חדה של לא פחות מ-10% במספר הנשים העצמאיות ,  בעוד מספר הגברים העצמאיים טיפס בשיעור נמוך משמעותית  2.6% . " מדובר בשינוי מבני חיובי בחברה הישראלית  יותר ויותר נשים מגשימות את עצמן והופכות לבלתי תלויות כלכלית ",  אמר נשיא איגוד לשכות המסחר ,  אוריאל לין .  עם זאת ,  ראוי לסייג ולומר שגם לאחר עלייה זו מהוות הנשים רק 28% מסך העצמאים במשק הישראלי .
 
הביטוח הלאומי :  נשים עניות יותר מגברים
לרגל יום האישה הבינ"ל ,  החל מחר ,  פרסם המוסד לביטוח לאומי נתונים רשמיים לפיהם 19.5% מהנשים חיות מתחת לקו העוני לעומת 17.6% מהגברים .  מקור הפער :  הפרשי שכר משמעותיים בין המינים

