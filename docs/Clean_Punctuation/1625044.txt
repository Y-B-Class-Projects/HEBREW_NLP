הצמצומים במוטורולה נמשכים :  20 עובדים יפוטרו ,  20 נוספים יעזבו את החברה
זהו סבב פיטורים שלישי במוטורולה ;  לפני כשנה פוטרו 50 עובדים ובפברואר השנה פיטרה החברה 80 נוספים
 עידו סולומון ואמיר טייג חברת מוטורולה ישראל תצמצם את מצבת כח האדם שלה בכ-40 מתוך כ-1,800 עובדי החברה .  מחציתם יפרשו עקב הגעתם לפרישה וכ-20 עובדים נוספים יעזבו את החברה בשל צמצום פרויקטים והערכות החברה לשנת 2010 .  זהו סבב פיטורים שלישי במוטורולה שלפני כשנה הודיעה על פיטורי 50 עובדים ובפברואר השנה פיטרה 80 נוספים.לאחרונה הודיעה גם נשיא ומנכ"ל החברה ,  אלישע ינאי על פרישה מתפקידו ,  אחר 40 שנה במוטורלה .  ינאי ,  המשמש גם כסגן נשיא בכיר במוטורולה העולמית ,  ביקש מהנהלת מוטורולה העולמית לפרוש מתפקידו בהגיעו לגיל הפרישה .  בשלב ראשון ,  יפרוש ינאי בינואר 2010 מהניהול העסקי השוטף של מוטורולה ישראל ,  אך ימשיך בתפקידיו האחרים על מנת להבטיח העברה ניהולית מסודרת .  שמעון דיק ,  המשמש כיום כראש קבוצת השיווק והמכירות ,  יקודם החל מינואר הקרוב לסגן נשיא במוטורולה העולמית ומנכ"ל מוטורולה ישראל .  עם פרישתו המלאה של ינאי ,  ימונה שמעון דיק לתפקיד נשיא מוטורולה ישראל .  אלישע ינאי היה ממקימי מרכז הפיתוח הראשון בישראל ,  המעסיק מאות מהנדסים והנדסאים ,  והינו אחד ממרכזי הפיתוח המובילים במוטורולה העולמית .  ביוזמתו הוקמה חברת מירס ומאוחר יותר - חטיבת המוצרים המשלימים .  בשנת 2003 הוענק לאלישע ינאי תואר סגן נשיא בכיר במוטורולה העולמית.מוטורולה ישראל הייתה עד לאחרונה בעלת הבית של חברת הסלולר מירס ובשבועות האחרונים נמכרה פעילות זו לאיש העסקים פטריק דרהי .  לאחרונה נפרדה החברה גם מהמנכ"ל אלישע ינאי ,  שכיהן בחברה עשרות שנים .  מוטורלה בישראל עוסקת בשיווק מכשירי סלולר למפעילות המקומיות .  וכן מחזיקה בערד החברה מפעל ייצור למוצרי תקשורת שונים .
 
הצמצומים במוטורולה נמשכים :  20 עובדים יפוטרו ,  20 נוספים יעזבו את החברה
זהו סבב פיטורים שלישי במוטורולה ;  לפני כשנה פוטרו 50 עובדים ובפברואר השנה פיטרה החברה 80 נוספים

