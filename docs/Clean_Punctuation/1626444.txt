האמר משנה זווית
ההאמר של המעצב הרומני אנדרוס סיפריאן משיל את תדמיתו האופנתית לטובת מראה באגי חמוש במנוע V6 ביו-דיזל .  הסינים מרוצים
מותג האמר שנרכש על ידי הסינים  ( Sichuan Tengzhong )  ,  עבר השנה כל כך הרבה טלטלות שלא מפתיע לפגוש בתצוגות גרפיות המשוות לו הופעה מהפכנית .  הקונספט שמוצג כאן מכונה HB ונעדר הסבר מפורט על בחירת השם .  יחד עם כך ,  חתום עליו אנדרוס סיפריאן מיודענו שעיצב בעבר את הדאצ'יה MC וכן את המאזדה RX-Z ,  שתי מכוניות ספורטיביות ברוחן אך ללא עתיד ייצור אפשרי .  
ההאמר הרומני עטוף קרבון ואלומיניום מחוסם ,  כשמתחת מונחת השלדה וההנעה הכפולה השגרתית .  המודל מוצע בשתי ואריאציות אגרסיביות ותפור לכל ייעוד .  הראשון מעוצב כך שהוא עמיד בפני מכשולי עבירות בעיתיים כולל סלעי-ענק או דיונות טובעניות ולרשותו שמשה קדמית מפוצלת כשמסביב מותקנות 4 מצלמות לראייה היקפית .  הדגם השני מאובזר בצניעות ונועד לשימוש בחסות החשיכה עבור שלטונות קנאיים  ( סיפריאן מתאים את המותג לסין ?  )  ולו מערכת תאורה מתקדמת ורבת עוצמה .  
ה-HB מונע על ידי מערכת הנעה אקולוגית הכוללת יחידת כוח ביו-דיזל V6 ותיבה אוטומטית עם שישה הילוכים .  כהרגלם של קונספטים על צג המחשב ,  אין הסבר אמיתי על ביצועים או פליטות זיהום וכדומה וגם אם היה ,  הם היו הזויים יותר מהעיצוב עצמו .  
אי לכך ,  את הנתונים נאלץ אנחנו לשער כפי שהסינים עושים כעת בזמן שהם שוקדים על הרחבת היצע הדגמים של האמר לקראת 2011 .  במועד זה ,  יציגו את בני המשפחה חדשים למותג האמריקני בדימוס ,  שנושאים בחזית מנועים חסכוניים במיוחד בטכנולוגיה היברידית כהמשך ל-H3 קונספט .  מהפכות ,  כבר אמרנו ? 

האמר משנה זווית
ההאמר של המעצב הרומני אנדרוס סיפריאן משיל את תדמיתו האופנתית לטובת מראה באגי חמוש במנוע V6 ביו-דיזל .  הסינים מרוצים

