שגרירים :  ניצחון בכורה לקלינגר בסלאמינה
נועלת הטבלה ,  עם דגו בהרכב  ( 69 דקות )  ,  ניצחה לראשונה העונה ,  2:3 את אריס במשחק דרמטי .  יוון :  ניצחון ללאריסה
ניר קלינגר השיג היום  ( שבת )  ניצחון ליגה ראשון עם קבוצתו סלאמינה ,  נועלת הטבלה בליגה הקפריסאית .  הקבוצה הקטנה צברה שבע נקודות עד המחזור הנוכחי ,  ומשחקה ה-21 הביא עימו ניצחון בכורה לעונת 2009/10 ,  כשגברה 2:3 על אריס לימאסול במשחק דרמטי במיוחד ,  עם מהפך שהושלם בתוספת הזמן מול אחת היריבות לתחתית .  במשחק נוסף :  פאפוס ,  ללא משה מישאלוב ,  ניצחה 2:3 את APOP קיניראס .
 ברוך דגו עלה בהרכבה של סלאמינה ,  אך הוא הוחלף בדקה ה-69 כשהתוצאה עדיין הייתה מאופסת .  דקה לאחר מכן העלה קלמנטה ציטיאשווילי את המארחים ליתרון ,  אבל אריס חזרה אחרי ארבע דקות משער של יוליוס וובאי .  בדקה ה-85 ביצעה אריס מהפך משער של סלביסה דוגיץ' ,  אבל בדקה ה-91 השווה רודריגו הברזילאי וארבע דקות בתוך תוספת הזמן השלים ניקולס קיפריאנו מהפך מדהים .  כעת סלאמינה רחוקה רק ארבע נקודות מאריס הנמצאת במקום ה-12 ,  המוליך למשחקי הפלייאוף ולא לירידה אוטומטית .
 לאריסה ,  ללא סלים טועמה ושמעון אבוחצירא ,  עלתה למקום ה-12 בליגה היוונית בזכות ניצחון חוץ 0:1 על קסאנטי ,  אחרי שני הפסדים רצופים .  יאן בלאזק הצ'כי ,  שהגיע מסלובן ליברץ בחודש ינואר ,  הבקיע את שער הניצחון בדקה ה-41 .
 
שגרירים :  ניצחון בכורה לקלינגר בסלאמינה
נועלת הטבלה ,  עם דגו בהרכב  ( 69 דקות )  ,  ניצחה לראשונה העונה ,  2:3 את אריס במשחק דרמטי .  יוון :  ניצחון ללאריסה

