מכללות :  אין מושלמות בביג איסט
פיטסבורג הנחילה לסירקיוז הפסד בכורה ,  גם ווסט וירג'יניה הפסידה לראשונה לפרדו .  קנטאקי גברה על לואיוויל
כמו בכל שנה מעבירה עונת המכללות הילוך עם תחלת השנה האזרחית החדשה ,  ובעוד שכמה מקבוצות הצמרת עדיין משתעשעות במשחקי חימום לקראת הדבר האמיתי ,  בביג איסט כבר הוציאו לדרך את המשחקים הפנים חטיבתיים ,  ובסיום השבוע נותרה החטיבה המזרחית ללא אף נציגה עם מאזן מושלם .
 הראשונה ליפול הייתה ווסט וירג'יניה ,  שאחרי שני ניצחונות בתוך החטיבה שהעלו אותה למאזן של 0:11 יצאה למשחק חוץ קשה אצל פרדו ,  והפסידה 77:62 .  הקטרים הוכיחו לכל מי שעוד פקפק שהשליטה המוחלטת שלהם בביג 10 והמאזן הנהדר שלהם  ( 0:13 )  הוא לא מקרי ,  כשג'ואן ג'ונסון מככב עם 25 נקודות .  לאחר מכן ספגה גם סירקיוז את הפסדה הראשון העונה אחרי 13 ניצחונות ,  כשפיטסבורג הגיעה לקרייר דום וניצחה 72:82 תוך שהיא מנצלת ערב קליעה איום של הכתומים עם 1 מ-13 מחוץ לקשת ונהנית מ-24 נקודות של אשטון גיבס .
 וילאנובה הזיעה מול מרקט לפני שניצחה בקושי 72:74 ,  בעוד שקונטיקט לא הצליחה להימלט מהפסד דרמטי לסינסינטי 71:69 כשהפרשמן המדובר לאנס סטיבנסון הכריע את המשחק בשתי קליעות עונשין מדויקות שנייה לסיום .  לאחר מכן תיקנה יוקון את הרושם עם 70:82 על נוטרדאם .
 טקסס הצליחה להרגיז את מאמנה ריק בארנס עם תצוגה חלשה ב-70:76 הדחוק על טקסס A & M-CC החלשה ,  כשדקסטר פיטמן היה היחיד שהגיע לעבודה אצל הלונגהורנס עם 18 נקודות .  קנזס דווקא קיוותה לאתגר רציני מצד טמפל אחרי רצף של ניצחונות קלילים ,  אבל הינשופים התרפסו בפני המדורגת ראשונה והובסו 84:52 במגרשם הביתי .  
הפרשמן קסבייר הנרי הוביל את קלעי הג'ייהוקס עם 15 נקודות .  כרמל בוכמן זכה לראות פרקט בפעם הרביעית העונה ושוב הסתפק בשתי דקות בלבד ולא קלע ,  בעוד שנמרוד טישמן שותף לשבע דקות ב-38:79 של פלורידה על פרסבטריאן ורשם שתי נקודות ,  ולא שיחק הלילה ב-61:62 המשוגע על צפון קרוליינה סטייט ,  משחק אותו ניצחו הגייטורס הודות לשלשה משלושת רבעי המגרש עם הבאזר של צ'נדלר פרסונס .  
הקבוצה הרביעית ששמרה על מאזן נקי מהפסדים היא קנטאקי של ג'ון קאליפרי ,  ואחרי שג'ון וול ליהטט עם 16 אסיסטים ב-61:104 על הרטפורד הסתפק המועמד להיבחר ראשון בדראפט הקרוב ב-17 נקודות וארבעה אסיסטים בניצחון על השכנה לואיוויל 62:71 ,  כשחברו הפרשמן דמרכוס קאזינס נצץ עם 18 נקודות ו-18 ריבאונדים .
 בממפיס המשיכו להתגעגע לקואץ' קאל אחרי הפסד 66:59 לשכנה מטנסי ,  אבל המפסיד האמיתי של השבוע היה ברוס פרל ,  שנאלץ להשעות לאחר המשחק ארבעה משחקניו ,  כולל טיילר סמית' ,  שנעצרו בחשד לאחזקת נשק לא חוקי ונהיגה בשכרות .
 גם ב-USC לא התעסקו השבוע בכדורסל ,  ואחרי חקירה פנימית של המכללה בנוגע לגיוסו השנוי במחלוקת של או ג'יי מאיו לפני שלוש החליטו ראשי הטרויאנים להשעות את עצמם מטורניר המכללות הקרוב עוד לפני קבלת מסקנות החקירה של ה-NCAA ,  אחרי שהתברר שמאיו קיבל מהמכללה כספים בניגוד לתקנון דרך מגלה הכשרונות המפוקפק רודני גיולורי .
 1 .  קנזס2 .  טקסס3 .  קנטאקי4 .  פרדו5 .  דיוק6 .  וילאנובה7 .  סירקיוז8 .  ווסט וירג'יניה9 .  צפון קרוליינה10 .  מישיגן סטייט11 .  קנזס סטייט12 .  ג'ורג'טאון13 .  קונטיקט14 .  מיסיסיפי15 .  ניו מקסיקו16 .  טנסי17 .  וויסקונסין18 .  פלורידה סטייט19 .  גונזאגה20 .  ג'ורג'יה טק21 .  טמפל22 .  טקסס טק23 .  פיטסבורג24 .  וושינגטון25 .  BYU

מכללות :  אין מושלמות בביג איסט
פיטסבורג הנחילה לסירקיוז הפסד בכורה ,  גם ווסט וירג'יניה הפסידה לראשונה לפרדו .  קנטאקי גברה על לואיוויל

