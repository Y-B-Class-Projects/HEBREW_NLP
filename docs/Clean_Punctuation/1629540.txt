בשנה הבאה נדבר איתך יותר
יוני סער נכנס לנעליו של מותג וכותב מכתב מרגש אל הצרכן ,  שלעיתים קרובות פוזל קצת הצידה ,  אבל בסוף תמיד חוזר הביתה ,  וזה תמיד משפר את ההרגשה
צרכן יקר ,  זה כבר עשור שאנחנו יודעים שזה לא זה .  אנחנו יודעים שאתה כבר לא מרגיש אותו הדבר אבל אנחנו מתעקשים להיות נשואים .  אנחנו יודעים שאתה לפעמים פוזל קצת הצידה אבל בסוף תמיד חוזר הביתה וזה משפר את ההרגשה .  אנחנו יודעים שאתה מרגיש שהגיע הזמן לחתוך אבל לא מעז .  וגם שמענו שבדרך היו לך רומנים ,  קצרים יותר ופחות ,  אבל הם היו רק רומנים .  אף אחד מהם לא הבשיל לזוגיות חדשה .  מזל .  
אנחנו חושבים שאנו עושים הכול בשביל לפתות ,  לחזר ,  לרגש ומשקיעים המון כסף בקניית מתנות ,  משלוחי פרחים ואפילו ביצירת שלטים צועקים בדרך הביתה ,  שאומרים לך ,  צרכן יקר - אנחנו אוהבים אותך ,  אל תעזוב אותנו .  אנחנו מבטיחים להקשיב לך יותר ולדבר באמת ,  אבל - בשנה הבאה .  
הזוגיות שלנו היא לא משהו .  אנחנו יודעים ומעדיפים להעלים עין .  מדי פעם אנחנו מנסים דרכים חדשות להגיע לליבך אבל כמעט תמיד אין לנו אומץ ללכת איתן עד הסוף ואנו חוזרים לדרכנו הרגילה ,  לנאום לך מעל המסך בלי דיאלוג .  תודה שהשתכללנו בשנים האחרונות ,  שמת לב ?  אפילו פתחנו פרופיל בפייסבוק שתוכל לדבר איתנו כשאתה ליד המחשב .  
ככה זה כשעידן נגמר .  זה כואב .  וזה לוקח המון זמן להשתנות .  בעיקר כי לא רע לנו נורא .  רק קצת קשה ,  משעמם .  לא יעיל ויוצר הרבה תסכול של אובדן שנים טובות שבהן היה ניתן להשיג יותר .  אבל גם לחתוך צריך לדעת מתי ולא תמיד יש אומץ .  ובינתיים אתה ממשיך לקנות כרגיל אז זה לא ממש בוער ,  נכון ?  
עשינו המון ניסיונות ,  באמת .  הקדשנו קצת זמן לבחינת הרעיון של יחסים אינטרנטיים ,  אפילו חשבנו שאם נצא לבלות קצת ביחד באירועים ,  פעם בשנה ,  זה ישפר את המצב .  לפעמים היינו נפגשים בחוץ ,  ליד המדף ,  וגם אמרת לנו שצריך לייצר חוויות משותפות אז בנינו לך חנות פופ אפ .  זוכר ?  אבל את עיקר ההשקעה עשינו כרגיל כשאתה מנומנם על הספה בבית מול הטלוויזיה ובמיוחד בזמן שאתה מקליט ב-yes max ומרפרף על הדקות היקרות שקנינו בשבילך ורק בשבילך במקבצי הפרסומות .  
והשנה ,  השנה הכול ישתנה .  יש משהו בתאריכים עגולים שמזרזים אצלנו תהליכים .  שיוצרים חשבון נפש אמיתי וכבר אין ברירה .  השנה זה יקרה לנו ובגדול ואנחנו מבטיחים שנחפש באמת דרכים אמיתיות להחיות את הקשר בינינו ,  ליצור מערכת יחסים אמיתית כנה ופתוחה .  אתה חייב להבין ,  צרכן יקר ,  שזה שוק גדול בשבילנו .  כל מה שידענו על השיווק ועל צרכנים השתנה בעשור אחד ואנחנו לא שמנו לב .  למצוא דרך חדשה וללמוד שפה חדשה לוקח זמן ואתה חייב להבין שאנחנו לא יודעים בדיוק מה השיטה החדשה - וכשלא יודעים לאן ללכת עדיף להמשיך ולעשות את מה שעשינו פעם .  אם זה לא יועיל זה בטוח לא יזיק .  
ומי יודע ?  אולי כל השיטות החדשות האלה יכולות להביא יותר נזק מתועלת ?  אבל אל תדאג .  כל עוד אתה תקנה אנחנו לא נפסיק לחזר אחרייך .  וגם אם זה לא תמיד יעיל אנחנו מבטיחים שלא להפסיק להוציא סתם כסף ולעשות שטויות .  בסוף נשתפר ,  אנחנו מבטיחים ,  השאלה רק האם נצליח לעשות זאת לפני שתזרוק אותנו ?  
שנה טובה ,  חברייך המותגים 

בשנה הבאה נדבר איתך יותר
יוני סער נכנס לנעליו של מותג וכותב מכתב מרגש אל הצרכן ,  שלעיתים קרובות פוזל קצת הצידה ,  אבל בסוף תמיד חוזר הביתה ,  וזה תמיד משפר את ההרגשה

