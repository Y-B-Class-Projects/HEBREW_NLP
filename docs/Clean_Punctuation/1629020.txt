שוק אג"ח הזבל בארה"ב מתאושש מהמצוקה - מרווחי התשואות בין האג"ח המסוכנות ליציבות צנחו
לראשונה מאז ינואר 2008 קטן מרווח התשואות בין האג"ח המסוכנות ביותר לאג"ח ממשלתיות אל פחות מ-10%
אג"ח הזבל בעלות הדירוג הנמוך ביותר עלו מעל לרמות בהן הן מוגדרות  " אג"ח במצוקה "  - לראשונה מאז ינואר 2008 .  התשואה הממוצעת על אג"ח המדורגות ברמת ccc פלוס או פחות על ידי חברת דירוג האשראי סטנדרד אנד פור'ס ,  הצטמצמה ל-9.82% יותר מהתשואה על אג"ח ממשלתיות בעלות מועד פרעון דומה ,  לפי נתוני מריל לינץ' .  אג"ח מוגדרות  " אג"ח במצוקה "  כאשר מרווח התשואות ביניהן לבין אג"ח ממשלתיות גדול מ-10 .  במארס הגיע מרווח זה לשיא של 36.7% ,  לפי נתוני מריל לינץ'.התשואה על אג"ח בעלות דירוג ccc פלוס או פחות רשמו תשואת שיא בסך 124% מאז מארס ,  מה שסייע לחברות מסוכנות למחזר חובות ,  הודות לאופטימיות לגבי התאוששות כלכלית בארה"ב .  חברת סטנדרד אנד פור'ס צופה כעת כי שיעור חדלות הפרעון בארה"ב צפוי לרדת מ-10.9% בדצמבר האחרון ,  ל-6.9% עד ספטמבר 2010 ." שיעור המצוקה "  - היחס בין החברות המסוכנות בעלות מרווחי תשואות הגדולים מ-10% ,  לבין כלל החברות ,  צנח ל-15% בסוף 2009 ,  לעומת למעלה מ-70% בסוף מארס האחרון ,  ושיא של 88% שנרשם בינואר 2009.שוקי האשראי מתאוששים ,  הודות להערכות הרווחות בקרב משקיעים כי המיתון בארה"ב קרב אל קיצו .  להתאוששות שוק האשראי תרמו גם ההלוואות שהעניק הבנק הפדרלי וני"ע שרכש בשוק - בסך הכל 8.2 טריליון דולר שהוזרמו לכלכלה האמריקאית .
 
שוק אג"ח הזבל בארה"ב מתאושש מהמצוקה - מרווחי התשואות בין האג"ח המסוכנות ליציבות צנחו
לראשונה מאז ינואר 2008 קטן מרווח התשואות בין האג"ח המסוכנות ביותר לאג"ח ממשלתיות אל פחות מ-10%

