פסגות מעלה את דמי הניהול בקרן הכספית הגדולה שלה
עדכון דמי הניהול בפסגות בטא כספית מ-0% ל-0.15% יביא תוספת של 9 מ' ש' בהכנסות
קרנות נאמנות  >  >  העברת השליטה בפסגות מטלטלת את ענף קרנות הנאמנות ,  והצירוף קרנות כספיות ודמי ניהול אפס - הולך ונעלם .  החל ביום רביעי תעלה פסגות את דמי הניהול בקרן הנאמנות הגדולה בישראל ,  פסגות בטא כספית ,  מ-0% ל-0.15% .  פסגות בטא כספית מנהלת נכסים בהיקף של 6 מיליארד שקל ,  ודמי הניהול החדשים אמורים להוסיף לפסגות הכנסות של 9 מיליון שקל בשנה .  העלאת דמי הניהול מגיעה שלושה שבועות לאחר העלאות דמי הניהול שביצעה פסגות בקרנות כספיות אחרות שלה ,  הקטנות יותר ,  משיעור שנתי של 0.125% ל-2% .  בכך השלימה פסגות את העלאת דמי הניהול בכל הקרנות הכספיות שלה .  מלבד בקרנות הכספיות העלו באחרונה בפסגות את דמי הניהול בקרנות מנייתיות ובקרנות אג"ח משיעורים של 1.2%-2.6% ל-1.3%-2.8% .  בשוק ההון מעריכים כי הצעד של פסגות יעלה לה בפדיונות של מאות מיליוני שקלים מהקרנות שבהן בוצעו העלאות דמי הניהול .  העלאות דמי הניהול האלו הן חלק מההיערכות החדשה של בית ההשקעות תחת בעלת השליטה החדשה ,  קרן איפקס ,  ולפיה פסגות תתמקד ברווחיות ותפסיק את ניהול הכסף בדמי ניהול אפסיים ,  שנועד רק למטרת הגדלה של נפח הנכסים המנוהל .  העלאת דמי הניהול בקרנות הכספיות מתמודדת עם המחיר הגדול ששילמה קרן איפקס לקרן יורק בעבור השליטה  ( 76% )  בפסגות - 2.1 מיליארד שקל - המשקף לפסגות שווי של 2.76 מיליארד שקל .
 
פסגות מעלה את דמי הניהול בקרן הכספית הגדולה שלה
עדכון דמי הניהול בפסגות בטא כספית מ-0% ל-0.15% יביא תוספת של 9 מ' ש' בהכנסות

