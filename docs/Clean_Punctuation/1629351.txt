IBI על שוק הפארמה :  5 השנים הקרובות צפויות להיות מושפעות מאוד מחוסר איזון בין תרופות שיגיעו לשוק ופקיעת פטנטים
נתלי גוטליב : " יגביל את שוק הפארמה למספרים חד ספרתיים "
 פארמה - אין תרופה לתחרות שהולכת ומתגברתאת השנה האחרונה אפשר לתאר כשנת ההתאוששות מהמשבר שפקד את שוקי המניות לקראת סוף 2008 .  ספציפית לגבי תעשיית הפארמה ,  אפשר לראות בגרף הבא :( מקור הגרף  yahoo ! finance ועיבודי ibi ) הגרף מציג את ביצועי מדדי הפארמה מול מדד הנאסד"ק ,  מתחילת 2009 ,  וממחיש יותר מכל עד כמה מדדי הפארמה דפנסיביים ,  במיוחד בתקופות של שפל כלכלי ,  ובעתות של התאוששות שוקי המניות ,  מדדים אלו נותנים תשואת חסר.ביג פארמה ?  very ביג פארמה ! מתחילת 2009 היינו עדים למהלכי קונסולידציה רבים בשוק הפארמה .  בין העסקות הגדולות ראינו את פייזר רוכשת את ווית' תמורת 60 מיליארד דולר ,  מרק רוכשת את שרינג תמורת 41.4 מיליארד דולר .  עסקות בהיקפים קטנים יותר  ( כמה מאות מיליוני דולרים )  מבוצעות על בסיס שבועי.מהלכי הקונסולידציה לא נועדו ליצור חברות חזקות יותר ,  אלא להתגבר על בעיה קיומית .  עלויות גבוהות ,  פקיעת פטנטים ,  תחרות מצד יצרניות הגנריקה וצנרת מוצרים דלילה לשנים הבאות מובילות את חברות הביג פארמה לביצוע סדרה של מיזוגים ,  וזאת מתוך הכרח ,  כדי לנסות ולהשיג יתרון לגודל ,  חיסכון בהוצאות והתייעלות וכניסה לתחומים נוספים.במקביל ,  מחפשות חברות הביג פארמה לגוון את מקורות ההכנסה שלהן ,  ופונות לפעילות בשווקים מתעוררים .  שווקים אלו ,  נהנים מקצב צמיחה גבוה ,  ומתאם בין שיעור ההוצאה לנפש על בריאות לבין צמיחה התמ"ג.במהלך השנה האחרונה ראינו את חברות הביג פארמה רוכשות חברות בשווקים אלו ויוצרות שיתופי פעולה .  נציין לדוגמה את סנופי שרכשה את shantha biotechnics ,  יצרנית חיסונים מהודו תמורת 783 מיליון דולר ,  את medley תמורת 686 מיליון דולר ,  יצרנית גנריקה ממקסיקו ואת zentiva ,  יצרנית גנריקה מצ'כיה תמורת 2.6 מיליארד דולר ,  גלקסו סמית' קליין שרכשה אחזקה בחברת aspen ,  יצרנית גנריקה מדרום אפריקה תמורת 273 מיליון פאונד ,  ונוברטיס שרכשה יצרנית חיסונים מסין תמורת 125 מיליון דולר.אי אפשר שלא לשים לב גם למהלכים שעושות חברות הביג פארמה גם בתחום הגנריקה .  בעבר ,  תחום הגנריקה נחשב ל"מוקצה "  בעיני חברות הביג פארמה ,  שראו לנגד עיניהן את תהליך המצאת תרופה חדשה ,  כחדשנות ופאר היצירה ,  מול אופן ההעתקה של יצרניות הגנריקה.התקדמות שוק הפארמה בעולם ,  לצד דרישה גבוהה לשירותי רפואה איכותיים ובעלות נמוכה ,  העלתה את הדרישה לתרופות גנריות ,  וביתר שאת בתקופת מיתון כלכלי ,  וכעת מבינות חברות הביג פארמה ,  שהן חייבות להיות שחקניות גם בתחום זה.נציין לדוגמה את  ,  שמתמודדת בימים אלו על המכרז לרכישת יצרנית הגנריקה הרביעית בגודלה בעולם ,  ratiopharm ,  יצרה בשנה האחרונה שיתופי פעולה עם חברת אורבינדו ,  יצרנית גנריקה בהודו וכן מקימה חטיבה גנרית ביפן ,  סנופי ,  שהפכה להיות יצרנית הגנריקה מספר 1 באמל"ט בזכות רכישת medley ,  וחיזקה במקביל את יכולותיה הגנריות בזכות רכישות בהודו וצ'כיה ונוברטיס שלה יש את החטיבה הגנרית ,  סנדוז.אנו נמצאים בתקופה בה חברות הביג פארמה מבינות שסיכויי הצמיחה העתידיים שלהן מצויים בשווקים המתפתחים ,  ובתחומי פעילות שהוזנחו לאורך השנים כגון הגנריקה .  אי אפשר להימנע מהעובדה ,  כי כניסת חברות הביג פארמה לפעילות בתחום הגנריקה צפויה להקשות את הסביבה התחרותית עבור יצרניות הגנריקה ובפרט .השפעות חיצוניות - שפעת החזירים והשפעתה על חברות התרופותהנושא שהעסיק יותר מכל את מערכות הבריאות בעולם בשנה האחרונה היה ללא ספק שפעת החזירים .  מדינות שלמות החלו להיערך על ידי רכישת חיסונים ,  על אף שאלה טרם פותחו באותם ימים ,  והחברות ששקדו על ייצור החיסונים הרוויחו מההיסטריה.בין החברות נציין את רוש ,  יצרנית התמיפלו ,  גלקסו סמית' קליין יצרנית relenza ,  ויצרניות החיסונים - נוברטיס ,  אסטרה זנקה וסנופי.בגרף הבא ניתן לראות את מספר הביקורים של חולים עם תסמיני שפעת אצל הרופא ,  בארה"ב בלבד ,  מ- 2006 ועד היום .  ניתן לראות בגרף את עונות השפעת הקודמות ,  ואת השיא שהיה בחודשי החורף דאז .  אנו נמצאים כעת בתחילת עונת החורף ,  לאחר רמות שיא שטרם נראו כמותן בעונת הסתיו .  ומכאן השאלה - האם נראה התפרצות נוספת כעת עם הכניסה לעונת החורף ? אנו רואים השפעה מיידית על חברות התרופות שמספקות את החיסונים ,  וגם על חברות שמספקות ציוד רפואי ותרופות להפגת התסמינים .  עדות להיסטריה ראינו בתוצאות פריגו ברבעון האחרון ,  שדיווחה על ביקוש חסר תקדים למוצרי החורף שהחברה מוכרת ,  והעלאת תחזיות להמשך השנה.יתכן שעונת השפעת טרם עברה ,  ואנו נראה את השפעותיה על החברות גם במהלך 2010.הרפורמה במערכת הבריאות בארה"בבשבוע האחרון של 2009 ,  ורגע לפני היציאה לחופשת חג המולד בארה"ב ,  עתידים המחוקקים להעביר את הרפורמה החשובה ביותר בתולדות ארה"ב .  הרפורמה במערכת הבריאות בארה"ב ,  בעלות של כטריליון דולר על פני העשור הקרוב הינה הכרח ואולי אף צורך קיומי בארה"ב - שכן הוצאות הבריאות לנפש בארה"ב ,  כאחוז מהתמ"ג ,  הינן הגבוהות ביותר בעולם ,  ומהוות מעל ל-17% מהתמ"ג .  ועדיין ,  נכון להיום - כ-40 מיליון אמריקאים נותרים ללא ביטוח בריאות כלל.במסגרת הרפורמה ,  כלל אזרחי ארה"ב יהיו חייבים לרכוש ביטוח בריאות וכל המעסיקים יחויבו להציע ביטוח בריאות לעובדיהם .  המדינה צפויה לסבסד לאזרחים מעוטי יכולת חלק מעלות הביטוח ,  וחברות הביטוח יחויבו לבטח את כלל האוכלוסייה ,  ללא קשר לבעיות רפואיות קודמות.נתלי גוטליב מבית ההשקעות ibi : " אנו מצפים כי להשפעה ישירה על מניות חברות הביטוח בארה"ב ,  ובפרט חברות המציעות ביטוח בריאות ,  וכן על מניות בתי החולים .  בקו השני - ההשפעה על חברות הפארמה צפויה להיות שולית ,  שכן על אף הירידה באי הודאות לגבי השפעת הרפורמה עליהן ,  הטלת המיסים וסובסידיות מקזזת את הגידול הצפוי במכירות ". ביוגנריקהנושא נוסף שעלה על סדר היום הינו יצירת הליך רגולטורי מסודר לאישור תרופות ביוגנריות ,  באופן הדומה להליך הקיים היום לתרופות גנריות.חברת טבע ,  השואפת להיות שחקנית מובילה בתחום הביוגנרי ,  רכשה לשם כך את יכולות המו"פ של חברת קוג'נסיס ויצרה שיתוף הפעולה עם חברת לונזה למתן יכולות ייצור .  כעת ,  הצעת החוק במסגרת הרפורמה קוראת ל-12 שנות בלעדיות לחברות המקור ,  זאת לעומת 5 שנות בלעדיות בלבד על תרופות כימיות כיום.המשמעות - עד שהתרופה הביוגנרית תגיע לשוק ,  חברת המקור תוציא לשוק גרסאות מתקדמות וחדישות יותר לתרופה ,  והתעשייה הגנרית תישאר אומנם עם תרופות זולות יותר ,  אך כנראה גם מיושנות יותר .  כאן מדובר בחדשות פחות טובות לטבע ולחברות נוספות שקיוו להיות שחקניות בתחום - סנדוז ,  מרק וסנופי.תושבי ארה"ב צפויים להיכנס ל-2010 ככל הנראה עם רפורמה מקיפה במערכת הבריאות ,  שאת השפעתה יראו בטווח הארוך יותר.ה-ims מעלה תחזיות לשוק הפארמה ומזהיר לגבי העתיד ? ה-ims פרסם באוקטובר עדכון לתחזית הצמיחה לשוק הפרמצבטיקה העולמי .  על פי התחזית ,  שווי השוק הגלובלי עתיד לצמוח ב-4-6% ב-2010 ולהסתכם ביותר מ-825 מיליארד דולר .  מה שידחוף יהיה צמיחה חזקה בטווח הקצר מהשוק בארה"ב ,  בעיקר לאור הרפורמה במערכת הבריאות וכן צמיחה במדינות מתפתחות ופיתוח תרופות חדשות.עוד ציינו ,  כי שוק הפארמה צפוי לצמוח ב-4-7% מדי שנה עד 2013 ובכך לעבור את רמת ה-975 מיליארד דולר עד 2013 .  מדובר בעדכון כלפי מעלה מהתחזית הקודמת של ims  ( מאפריל 09' )  ,  שעמדה על 3-6% עד 2013 ,  וללא צמיחה כלל בארה"ב.שיעור צמיחת השוק בארה"ב ב-2009 צפוי לעמוד על 4.5-5.5%  ( לעומת 1-2% בתחזית מאפריל )  ו-3-5% ב-2010 .  בחודשים האחרונים רואים מגמה של העלאת מחירים ושינוי באופן ניהול מלאים ,  וזאת לקראת הרפורמה במערכת הבריאות .  חברות התרופות מנצלות ומעלות מחירים לפני החלת הרפורמה.המיתון משפיע באופן שונה בכל אזור גיאוגרפי - במדינות בהן הציבור משלם מכיסו על תרופות ,  שיעורי הצמיחה ירדו ,  דבר שהעמיק את המיתון ,  במיוחד במדינות כמו רוסיה ,  מקסיקו ודרום קוריאה .  באותו הזמן ,  הצמיחה הושפעה פחות במדינות בהן התרופות ממומנות על ידי המערכת הציבורית ,  כמו למשל בגרמניה ,  ביפן ובספרד.אולם ,  צעדים שנועדו להגביל עלויות של תרופות צפויות להשפיע על שיעורי הצמיחה בשווקים אלו .  בארה"ב ,  יצרני תרופות מנסים להגדיל את חשיפת הציבור והמודעות לתרופות וכן להשיג החזרים וסבסוד לתרופות שלהם ,  דבר המגביל את ההשפעה של המיתון במידה מסוימת.השפעת פקיעת פטנטים על תחזית הצמיחה - 5 השנים הקרובות צפויות להיות מושפעות מאוד מחוסר איזון בין תרופות חדשות שיגיעו לשוק ופקיעת פטנטים .  זהו הגורם העיקריהשמגביל את צמיחת שוק הפארמה העולמי לרמות חד ספרתיות ב- 2013 .  במהלך 5 השנים הקרובות ,  תרופות שכיום מייצרות הכנסות ברמות של 137 מיליארד דולר יעמדו מול תחרות גנרית ,  ביניהן ה-lipitor ,  plavix ,  seretide .  באותו הזמן ,  מוצרים חדשים לא צפויים לייצר את אותה רמת מכירות של התרופות שיאבדו הגנת פטנט.שווקים מתפתחים - מציגים שיעורי צמיחה חזקים .  רוסיה ,  טורקיה ,  דרום קוריאה ומקסיקו ומדינות נוספות צפויות להציג שיעורי צמיחה של 12-14% ב- 2010 ו- 13-16% עד 2013 .  השוק בסין צפוי לצמוח במעל ל-20% מדי שנה .  רוסיה וטורקיה יושפעו גם מצעדים שנועדו להגביל את ההוצאות על בריאות.הוצאות מערכת הבריאות תחת לחץ - במהלך 5 השנים הקרובות ,  שווקי הפארמה יושפעו מקיצוצי מחירי תרופות קיימות ,  קושי להשיג החזר מחברות הביטוח על תרופות ומכשור חדש ,  ושימוש בתמריצים כדי לעודד שימוש גבוה יותר בתרופות גנריות.מספר אירועים שצפויים להתרחש ב- 2010 ויכולים להשפיע על צמיחת שוק הפארמה לטווח הארוך כוללים הרפורמה במערכת הבריאות בארה"ב ,  רגולציה ,  שפעת החזירים ואופן ותזמון התאוששות הכלכלה העולמית.נופלים מה"צוק "? משנת 2012 אנו צפויים לראות מספר הולך וקטן של תרופות ,  שהפטנטים עליהם יפקעו ויחשפו לתחרות גנרית .  על פי הערכות ims ,  עד 2013 יחשפו לראשונה לתחרות גנרית תרופות ,  שמכירותיהן במונחי מקור ב-8 השווקים העיקריים נאמדות ב-137 מיליארד דולר.בין התרופות נמצאת lipitor של פייזר ,  עם מכירות שנתיות של 13 מיליארד דולר .  אחרי 2012 ,  מיעוט האישורים של תרופות מקור יוביל להאטה בצמיחה שמקורה מהבאת מוצרים גנריים חדשים לשוק .  חוזקה המשמעותי של טבע ,  כיצרנית הגנריקה מספר 1 בולט.לטבע יש את רוב ההזדמנויות להשיק גרסאות גנריות בבלעדיות בשנים הקרובות לעומת חברות מתחרות כגון מילן וווטסון ,  שסובלות מירידה משמעותית בפוטנציאל ההשקה בבלעדיות .  אולם ,  גם טבע צפויה לסבול בטווח הארוך מירידה בפוטנציאל ההשקה בבלעדיות במיוחד משנת 2012.ומילה לסיום - תעשיית הביומד המקומיתבשנה האחרונה ,  מניות הפארמה הקטנות בישראל הובילו את מדד מניות היתר .  סנטימנט המשקיעים ,  אף שהוא מושפע בחלקו מאירועים ספציפיים בחברות ,  נשען על ההערכה שבמהלך 2010 נראה גל משמעותי של רכישות של חברות קטנות וייחודיות על ידי חברות הפארמה הגדולות .  ברמה של החברה הבודדת יתכן שיש כאן מן סוג של הימור ,  אולם ברמת הענף כולו - יש כאן הזדמנות מעניינת ,  שעדיין לא מגלמת את מלוא הפוטנציאל ." להערכתנו ",  אומרת גוטליב , " שנת 2010 צפויה להיות שנה טובה מאוד לטבע - עם מספר השקות גדולות  ( ביניהן נציין את ה-effexor xr ,  תרופה עם מכירות מקור של 2.7 מיליארד דולר )  ,  הפסקת תשלומי תמלוגים על הקופקסון והמשך הכנסות גבוהות ורווחיות גבוהה במיוחד מהקופקסון שיתרמו לשנה טובה לחברה ". שינוי ההתוויה על האזילקט צפוי במהלך 2010 וכן התקדמות בנושא הלאקווינימוד .  להערכת בית ההשקעות ibi טבע בשלה לביצוע רכישה גדולה נוספת ,  לאחר שסיימו להטמיע בהצלחה את רכישת barr ,  שבוצעה בסוף 08'.ב-ibi מזהים עליית מדרגה בתחרות בתחום הגנריקה ,  מצד יצרניות הגנריקה וחברות הביג-פארמה .  בתקופה האחרונה אנו עדים להתגברות התחרות בתחום הטרשת הנפוצה - פיתוח תרופות בהזרקה טובות יותר ,  פיתוח תרופות אוראליות ,  פיתוח תרופות גנריות לקופקסון ותחילת משפט על הקופקסון הגנרי - כל אלו בעלי פוטנציאל לפגוע בטבע ,  צריך לזכור כ-20% ממכירות טבע מגיעות המקופקסון התרומה לרווח גבוהה הרבה יותר וכאן הסיכון העיקרי .  נסחרת כיום עם מכפיל 16 על תוצאות 2009 ומכפיל 12 צפוי ל-2010 .  ב-7/1/2010 צפויה הנהלת טבע לפרסם את תוכניתה האסטרטגית עד ל-2015.המלצת בית ההשקעות ibi :  ניטרלי במחיר יעד של 55 דולר ,  ללא שינוי.פעילה בתחום המותג הפרטי של מוצרים הנמכרים מעבר לדלפק ללא מרשם רופא ומשווקת גנריקה כמותג פרטי .  יתרונות המותג הפרטי הם רווחיות הגבוהה של המותג הפרטי עבור הקמעונאי לצד מחיר זול לצרכן תוך שמירה על איכות גבוהה - מה שיוצר העדפה ברורה של הצרכן ,  במיוחד בתקופות של שפל כלכלי .  מחזיקה בנתח שוק גבוה של 70% בארה"ב בתחום המותג הפרטי .  כ-70% ממכירותיה של פריגו הינן בארה"ב ולפיכך היא בעלת חשיפה משמעותית לשוק זה.עם זאת ,  בשנה האחרונה החלה החברה לבסס פעילות באזורים גיאוגרפים נוספים - אנגליה ,  מקסיקו והודו ,  שהם בעלי פוטנציאל ליצור לחברה גיוון גיאוגרפי בטווח הארוך .  נושא שפעת החזירים השפיע מאוד על תוצאות פריגו ברבעון האחרון ,  ויחד עם האטה בתחרות במוצרים העיקריים שפריגו משווקת  ( אומפרזול ,  סטריזין )  ,  החברה העלתה תחזיות ל-2010 ." חשוב לשים לב שהתחזיות ל-2010 כוללים כניסה של מתחרים למוצרים העיקריים .  כל אלו מביאים אותנו להערכה ,  כי המניה מתומחרת במלואה ",  אומרת גוטליב.המלצת ibi :  ניטרלי במחיר יעד של 40 דולר ,  ללא שינוי.הסקירה נכתבה על ידי נתלי גוטליב מבית ההשקעות ibi

IBI על שוק הפארמה :  5 השנים הקרובות צפויות להיות מושפעות מאוד מחוסר איזון בין תרופות שיגיעו לשוק ופקיעת פטנטים
נתלי גוטליב : " יגביל את שוק הפארמה למספרים חד ספרתיים "
 
