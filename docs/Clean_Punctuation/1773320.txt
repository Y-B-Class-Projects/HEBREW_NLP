לאיגרות צמח המרמן היו ביקושי יתר הגבוהים ב-30% מסכום הגיוס של 50 מיליון שקל
לאחר ההודעה שתרכוש מאלעד קנדה 50% במתחם בצלאל החברה ביצעה היום הרחבת איגרות חוב מסדרה ב' בדירוג Baa2
היום התקיים מכרז ציבורי בו הרחיבה חברת צמח המרמן את איגרות החוב  ( מסדרה ב' )  השקליות בריבית משתנה של החברה ,  בסכום של 50 מיליון שקל ערך נקוב - שהן בכסף 54.7 מיליון שקל .  במהלך המכרז התקבלו ביקושי יתר של 65 מיליון שקל הגבוהים ב-30% מסכום הגיוס.איגרות אלו מדורגות על ידי מידרוג ב-baa2 ,  והמח"מ שלהן הוא 3.69 שנים .  תשואת האיגרת 7.12% ,  והמחיר שנקבע במכרז הוא 10.95 ,  מחיר זה זהה למחיר הסגירה היום בבורסה ונמוך בכ-2% ממחיר הבסיס של מניית צמח המרמן הבוקר .  החתם המוביל היה רוסאריו.חברת הנדל"ן צמח המרמן נמצאת בשליטת יבואנית רכבי פיג'ו וסיטרואן בישראל ,  משפחת מנור  ( 27.2% )  שהיא גם חלק מגרעין השליטה בקונצרן אי.די.בי ובנק איגוד .  בעלי שליטה נוספים הם משפחת בן אברהם/שרון  ( 27.2% )  ומשפחת פייגלין  ( 28.7% ) .החברה הודיעה לפני כשבוע כי תרכוש מחברת אלעד ישראל 50% בפרויקט מגרש שוק בצלאל בתל אביב בתמורה ל-50 מיליון שקל .  הפרויקט יכלול שני בנייני מגורים של 7-8 קומות הכוללים 150 יחידות דיור ,  ובנוסף חניון תת קרקעי ושטחי מסחר .  הפרויקט צפוי להתחיל במהלך הרבעון השני של 2011 ,  ויימשך כ-4 שנים.צמח המרמן היא חברה העוסקת בייזום והקמת בנייה למגורים בישראל ,  החברה בנתה ומכרה למעלה מ-3.4 אלף דירות ,  כאשר הפרויקטים המוכרים שלה הם פרויקט נווה צדק  " ווייט סיטי "  בגני תקווה ,  המשולש הגדול ברמת גן אותו מקימה החברה ביחד עם 2 שותפות נוספות ,  חברת אזורים ואשטרום פרויקטים .  פרויקט נוסף הוא  " אמירי נוף "  באלפי מנשה .  צבר ההכנסות הצפוי ב-5 השנים הבאות הוא בשווי של כ-1.5 מיליארד שקל.החברה נתנה ביטחונות והתניות פיננסיות .  אם יחס ההון העצמי למאזן יפחת מ-12% החברה תשלם תוספת ריבית של 0.5% ,  ואם הוא יפחת מ-7% זה יהווה עילה לפירעון מידי .  כמו כן ,  אם דירוג החברה ירד מתחת ל-baa2 היא תשלם תוספת של 0.5% .  החברה שיעבדה את חשבון הבנק אליו יוזרמו כספים מפרויקט המשולש הגדול ברמת גן של צמח המרמן ,  ובמקרה של העברת שליטה המשקיעים יוכלו להעמיד את האגרות לפירעון מיידי .
 
לאיגרות צמח המרמן היו ביקושי יתר הגבוהים ב-30% מסכום הגיוס של 50 מיליון שקל
לאחר ההודעה שתרכוש מאלעד קנדה 50% במתחם בצלאל החברה ביצעה היום הרחבת איגרות חוב מסדרה ב' בדירוג Baa2

