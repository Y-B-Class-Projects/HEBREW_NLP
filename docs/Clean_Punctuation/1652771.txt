שטייניץ ונתניהו מבקשים לאשר עוד השבוע בכנסת את התקציב הדו-שנתי
ראש הממשלה ושר האוצר מעוניינים לסנדל את הקואליציה לפני שיתעוררו בספטמבר המאבקים הפוליטיים סביב הקפאת הבנייה בשטחים .  בקואליציה פועלים לגייס את תמיכת העבודה ,  ש"ס ויהדות התורה
 >  >  שר האוצר ,  יובל שטייניץ ,  יגיש כבר ביום רביעי הקרוב ,  יומה האחרון של מליאת הכנסת בטרם יציאתה לפגרת הפסח ,  את הצעת החוק להנהגת תקציב דו-שנתי ל-2011-2012 .  הצעת החוק ,  שאושרה בסוף השבוע שעבר בממשלה ,  תעלה לדיון היום בוועדת השרים לענייני חקיקה .  מלבד תקציב דו-שנתי ,  הצעת החוק כוללת את ההחלטה לשינוי הכלל שלפיו מתעדכן תקציב המדינה של השנה הבאה .  בהתאם להצעה שהתקבלה בממשלה ,  תקציב כל אחת מהשנתיים הבאות ,  2011ו-2012 ,  יגדל ב-2.6% ,  ולא ב-1.7% כפי שהיה נהוג עד כה .  בהתאם להחלטת הממשלה ,  יעד הגירעון בתקציב המדינה יקטן מ-5.5% השנה ל-1% ב-2014 ואילך .  שטייניץ מבקש שהכנסת תאשר את הצעת החוק בקריאה ראשונה כדי שמיד לאחר חג הפסח תאושר בקריאה השנייה והשלישית .  בקואליציה פועלים כעת לגייס רוב בעד הצעת חוק התקציב הדו-שנתי ,  וזאת ,  לנוכח ההתנגדויות לכך שהובעו בסיעות העבודה ,  ש"ס ,  ויהדות התורה .  נראה כי שטייניץ וראש הממשלה ,  בנימין נתניהו ,  מעוניינים לסנדל את הכנסת בנוגע לתקציב דו-שנתי לשנתיים הבאות ,  ולא להמתין עד להגשת ספרי התקציב וחוק ההסדרים במהלך אוקטובר 2010 ,  כדי שלא להפוך את התקציב הדו-שנתי לבן ערובה בידי סיעות הקואליציה .  כעת ,  במלאות שנה לממשלה ,  נתניהו נחשב כראש ממשלה חזק ,  ואף סיעה לא תרצה כעת לפרק את השותפות הקואליציונית על רקע המשך הנהגתו של תקציב דו-שנתי .  בין הפטיש לסדן ואולם ,  בקואליציה חוששים שבספטמבר עלול לפרוץ משבר קואליציוני שיקשה לגייס את תמיכת הסיעות להנהגת תקציב דו-שנתי ,  וזאת בצל ההתפתחויות הפוליטיות הצפויות - בספטמבר תסתיים תקופת ההקפאה של הבנייה בשטחים .  נתניהו ויועציו מנסים מצד אחד להגיע להסכמה עם חברי כנסת מהליכוד ובהם ח"כ דני דנון שלפיה הקפאת הבנייה תסתיים .  בכך ,  עשוי נתניהו להרגיע את הח"כים המורדים בסיעתו .  ואולם ,  מהצד השני ,  שרים בעבודה ,  ובהם יצחק הרצוג ,  כבר הודיעו שאם לא יחולו התפתחויות מדיניות עד ספטמבר ,  תצטרך העבודה לשקול את המשך שהייתה בקואליציה .  המשמעות היא שאם הקפאת הבנייה תימשך ,  מהלך שעלול לגרום ביקורת בינלאומית חריפה והמשך המו"מ המדיני ,  אזי העבודה תשקול להיפרד מעטיני הממשלה .  סיבה נוספת שבעטיה מעוניין נתניהו להביא לאישורה המהיר של הנהגת תקציב דו-שנתי היא העובדה שהמהלך יקנה לו  " שקט תעשייתי "  למשך שנתיים נוספות .  כזכור ,  אי אישור התקציב עד 31 בדצמבר גורם לנפילת הממשלה כעבור 3 חודשים .  ואולם ,  אם הכנסת תאשר עד 31 בדצמבר 2010 את התקציב הדו-שנתי ,  האיום להפלת הממשלה על רקע אי אישור התקציב יידחה עד לסוף 2012 .  עם זאת ,  קביעת התקציב הדו-שנתי לא תמנע את המאבקים המסורתיים נגד התקציב ל-2012-2011 וחוק ההסדרים .  במהלך ספטמבר-אוקטובר תגיש הממשלה לכנסת את התקציב הדו-שנתי עצמו ,  הכולל את ספרי התקציב וחוק ההסדרים במשק .  במועד זה ,  לאחר קצת יותר משנתיים וחצי לכהונתה של הכנסת הנוכחית ,  הח"כים מסיעות הקואליציה ינסו לערום קשיים - על מנת להטביע את חותמם על התקציב ,  מחד גיסא .  מאידך גיסא ,  לנוכח החשש שאם יוקדמו הבחירות ,  תהיה זו הצעת התקציב האחרונה שאותה יצטרכו לאשר .
 
שטייניץ ונתניהו מבקשים לאשר עוד השבוע בכנסת את התקציב הדו-שנתי
ראש הממשלה ושר האוצר מעוניינים לסנדל את הקואליציה לפני שיתעוררו בספטמבר המאבקים הפוליטיים סביב הקפאת הבנייה בשטחים .  בקואליציה פועלים לגייס את תמיכת העבודה ,  ש"ס ויהדות התורה

