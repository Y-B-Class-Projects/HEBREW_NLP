איטליה :  לכם יש מירקו ולנו מרקו
אחרי שווצ'יניץ' כבש ב-0:1 של רומא על קטאניה וקירב אותה עד כדי 5 נק' מאינטר ,  מילאן ניצחה 0:2 בבארי עם שער של בוריילו
התיקו המאופס של אינטר מול סמפדוריה אתמול  ( שבת )  נתן לליגה האיטלקית את הדחיפה הדרושה כדי לתמוך ברומא בדרך לצמצמום הפער לחמש נקודות .  הקבוצה של קלאודיו ראניירי לא נכנעה לעייפות וללחץ ,  גברה 0:1 על קטאניה והצליחה במשימתה ,  כשהיא כעת עם 50 נקודות לעומת 55 של אינטר .  גם מילאן עוד בתמונה ,  אחרי 0:2 בבארי שהציב אותה במרחק שבע נקודות מהפסגה .  יובנטוס חזרה למקום הרביעי בעזרת ניצחון 1:2 על בולוניה  ( השלישי שלה ברציפות תחת המאמן זקארוני )  ו-0:0 של נאפולי בסיינה .  פאלרמו לא התקשתה ב-1:3 על לאציו ואילו פיורנטינה התאוששה עם 1:2 על ליבורנו .
 הלחץ על לאונרדו גבר השבוע בעקבות ההפסד הביתי המאכזב 3:2 למנצ'סטר יונייטד בשמינית גמר ליגת האלופות ,  וכמה שהוא היה צריך את הניצחון הזה .  מילאן ראתה את אינטר שומטת שתי נקודות במשחקה מול סמפדוריה וידעה כי מדובר בהזדמנות מצוינת לכפר על הפספוסים הקודמים ולצמק את הפער לשבע נקודות .
 בארי ממרכז הטבלה הפסידה את שני משחקיה האחרונים וקיוותה לנצל את חסרונם של קלרנס סיידורף ,  מאנסיני ולוקה אנטוניני מהרכב הרוסונרי .  מרקו בוריילו פתח בהתקפה יחד עם פאטו ורונאלדיניו ,  שבישל לחלוץ האיטלקי את שער הניצחון בדקה ה-43 .  פאולו בארטו ,  שנעצר במחזור הקודם אחרי שהבקיע עבור בארי שמונה משחקים ברציפות ,  ניסה להחזיר את המארחים למשחק ,  אך נכשל מול כריסטיאן אביאטי שפתח במקום דידה .  בדקה ה-69 רונאלדיניו פרץ לרחבה בעוד מבצע ונעצר אצל השוער ,  אבל פאטו היה במקום כדי לכבוש מהריבאונד בין מגיני בארי .  לאונרדו יכול להירגע .
 אלברטו זאקרוני ניצח פעמיים בשבוע האחרון ,  את גנואה בליגה ואת אייאקס בליגה האירופית ,  והיום מאמנה של יובנטוס המשיך את המומנטום של קבוצתו מאז החליף בתפקיד את צ'ירו פרארה .  ארבע דקות בלבד הספיקו לדייגו הברזילאי להציב את יובה ביתרון ,  והוא היה קרוב גם להגדיל את התוצאה עד למחצית .  לאחר ההפסקה הצטערו האורחים על ההחמצות ,  כשאנטוניו בושה הוותיק הבקיע את הראשון שלו העונה בדקה ה-50 .  דייגו פינה את מקומו בדקה ה-61 לטובת אנטוניו קנדרבה ,  שחמש דקות לאחר מכן קיבל מסירה מצוינת מאלסנדרו דל פיירו והכריע את ההתמודדות ,  כשבולוניה סיימה עוד בעשרה שחקנים בעקבות הרחקתו של אנדראה ראג'י  ( 90 )  .
 עם שישה ניצחונות רצופים וכשהיא ללא הפסד בליגה מאז אוקטובר ,  רומא לא נתנה גם להפסד 3:2 ביוון מול פנאתינייקוס להסיט אותה ממסלולה .  רומא הגיעה ללא השוער הפצוע ז'וליו סרג'יו והקפטן החולה פרנצ'סקו טוטי ,  אך עם רצון עז לצמק את הפער מאינטר המוליכה לחמש נקודות בלבד .  בדקה ה-18 הגיע השער של הג'אלורוסי ,  כשקרן של ז'רמי מנז הסתיימה בבעיטה לרשת מצד מירקו ווצ'יניץ' ,  שממשיך בכושרו הנפלא .  לאינטר בהחלט יש ממי לחשוש ,  גם כשיובנטוס ומילאן לא באמת מאיימות עליה :  הצרות של הנראזורי מגיעות העונה מהבירה .
 סיינה - נאפולי 0:0
התיקו המאופס של סמפדוריה עם אינטר אמש עשה שירות טוב לנאפולי ,  שרצתה לחזור למקום הרביעי בעזרת ניצחון על נועלת הטבלה סיינה .  וולטר מצארי התפנה לרגע ממלחמתו המילולית עם ז'וזה מוריניו ,  אבל שחקניו לא הצליחו לממש את יתרונם בשדה ולכבוש לרשתו של ג'יאנלוקה קורצ'י .  נאפולי עם משחק רביעי ללא ניצחון ,  כאשר שלושה מהם הסתיימו ב-0:0 מאכזב המעיד על בעיה קשה בחלק ההתקפי .
 בפירנצה סיימו לאסוף את השברים מהשער שספגו מנבדל ברור בהפסד לבאיירן מינכן בליגת האלופות .  באופן טבעי ,  הליגה לא נמצאת בראש מעייניה של פיורנטינה ,  אבל היא קטעה רצף של חמישה משחקים ללא ניצחון .  אחרי שני הפסדים לרומא וסמפדוריה ,  נקלעו הוויולה לפיגור במגרשם על ידי ליבורנו מהתחתית ,  שנהנתה משער יתרון בבעיטה חופשית של נלסון 'טייסון' ריבאס בדקה ה-36 .  הרכש הסרבי אדם ליאיץ' עלה כמחליף ובדקה ה-62 בישל את השיוויון לחואן ורגאס שכבש ממרחק .  ריבאס הורחק בדקה ה-66 ,  ופיורנטינה השיגה את שער הניצחון מנגיחה של אלברטו ג'ילארדינו בדקה ה-78 .
 אחרי התבוסה 4:1 לרומא ,  פגשה פאלרמו עוד קבוצה מהבירה ,  והפעם הסתדרה הרבה יותר טוב והנחילה הפסד ראשון לאדי רג'ה ,  מאמנה החדש של לאציו .  כבר בדקה הראשונה הכניע אבל הרננדז האורוגוואי את בן ארצו פרננדו מוסלרה .  השוער האורח גרם לפנדל בדקה ה-28 וספג את השני מרגלי פבריציו מיקולי ,  כשאנטוניו נוצ'רינו נעץ את השלישי בדקה ה-75 .  אלכסנדר קולארוב רק צימק עבור לאציו בדקה ה-78 ,  כשפאלרמו מצידה ממשיכה לחלום על הכרטיס לאירופה .
 משחקים נוספים :
 קליארי - פארמה 0:2לקליארי :  אנדראה לצארי  ( 6 )  ,  אלסנדרו מאטרי  ( 39 ) 
אטאלנטה - קייבו 1:0לקייבו :  סרג'יו פליסייר  ( 44 ) 

איטליה :  לכם יש מירקו ולנו מרקו
אחרי שווצ'יניץ' כבש ב-0:1 של רומא על קטאניה וקירב אותה עד כדי 5 נק' מאינטר ,  מילאן ניצחה 0:2 בבארי עם שער של בוריילו

