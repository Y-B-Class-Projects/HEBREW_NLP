 " ישראל תומכת בכלכלת איראן באמצעות יבוא ניילון מטורקיה "
 בעלי ספיר פלסטיק ,  יצרנית ניילון נצמד :  חומר הגלם המשמש את היצרנים בטורקיה מגיע בין השאר מסעודיה ,  איראן ולוב
 >  >   " ישראל תומכת בכלכלת איראן כשהיא מייבאת ניילון נצמד מטורקיה ,  ובנוסף פוגעת בכלכלה המקומית ,  מכיוון שהיבוא מתבצע בהיצף "  - כך אמר ל-themarker זאב ספיר ,  בעלי חברת ספיר פלסטיק ,  יצרנית ניילון נצמד .  לדברי ספיר , " בדיקה שנערכה מול הלשכה המרכזית לסטטיסטיקה בטורקיה העלתה כי חומר הגלם שמשמש את היצרנים בטורקיה  ( lldpe )  אינו מיוצר במדינה ,  אלא מגיע אליה מכמה מדינות ,  בהן סעודיה ,  איראן ולוב .  הוא משמש כ-80% מהמוצר שמגיע לישראל .  כך שבכל פעם שישראל מייבאת ניילון מטורקיה ,  היא עוזרת בדלת האחורית לכלכלה האיראנית ".  ישראל ,  כידוע ,  עומדת בראש המדינות הקוראות לחרם כלכלי בינלאומי על איראן .  החברה פנתה למשרד התמ"ת בתלונה על יבוא בהיצף לישראל ותלונתה נבדקה אצל הממונה על ההיצף במשרד התמ"ת ,  ראובן פסח .  מוצר נחשב כנמכר במחיר היצף כשמחירו במדינה שאליה הוא מיוצא נמוך ממחירו במדינה שבה הוא מיוצר .  יבוא בהיצף אסור על פי כללי הסחר הבינלאומי אם הוא פוגע בתעשייה מקומית .  הממונה על ההיצף מצא כי מדובר ביבוא בהיצף .  בהמשך הועברה ההחלטה על המדיניות שתיקבע לוועדה המייעצת לנושא היטלים .  במקביל ,  הגיע התמ"ת לפני כחודש להבנות באמצעות צו מוסכם עם היצרנים בטורקיה ,  איטליה ויוון ,  לפיהן יימכר הניילון בישראל במחיר גבוה יותר ,  שלא יהיה בו היצף .  הצו אמור להחליף היטל שהתמ"ת אמור להטיל על יבוא בהיצף .  עם זאת ,  לדברי ספיר ,  הצו אינו נאכף והיבואנים ממשיכים לתת הצעות מחיר חדשות במחירי היצף .  ממשרד התמ"ת נמסר בתגובה :  נמצא היצף ביבוא ניילון נצמד מטורקיה .  עם זאת ,  כיוון שכל החברות שמייצאות לישראל חתמו על התחייבות מחיר ,  החקירה הופסקה ותחודש אם יתברר שהתחייבות המחיר אינה מיושמת .  בעניין היבוא מאיראן נמסר כי לממונה על ההיצף אין אפשרות לבדוק חומרי גלם שמגיעים לחברות טורקיות .

" ישראל תומכת בכלכלת איראן באמצעות יבוא ניילון מטורקיה "
 בעלי ספיר פלסטיק ,  יצרנית ניילון נצמד :  חומר הגלם המשמש את היצרנים בטורקיה מגיע בין השאר מסעודיה ,  איראן ולוב

