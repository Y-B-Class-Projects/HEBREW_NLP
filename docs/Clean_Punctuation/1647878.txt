פרסי הסזאר :  הלילה של  " נביא "
 סרטו של ז'אק אודיאר המתמודד גם על האוסקר זכה ב-9 פרסים בטקס החשוב ביותר של תעשיית הקולנוע הצרפתית . " גראן טורינו "  זכה בפרס הסרט הזר הטוב ביותר והריסון פורד זכה בפרס למפעל חיים 
" נביא ",  סרטו המדובר של ז'אק אודיאר זכה ב-9 פרסי סזאר ,  הפרס החשוב ביותר של תעשיית הקולנוע הצרפתית .  הסרט ,  המתמודד גם מול  " עג'מי "  במאבק על האוסקר לסרט הזר הטוב ביותר זכה בטקס שנערך אמש  ( שבת )  בפריז בפרס הסרט הצרפתי הטוב ביותר ,  פרס הבמאי הטוב ביותר לאודיאר ,  השחקן הטוב ביותר לטאהר רחים ,  פרס התסריט המקורי הטוב ביותר ועוד .  
קלינט איסטווד ,  אחד הקולנוענים האמריקאים הפופולריים ביותר בצרפת ,  זכה בפרס לסרט הזר הטוב ביותר על  " גראן טורינו ".  רגע הוליוודי אחר בטקס התרחש כאשר סיגורני וויבר הגיעה לטקס והגישה בצרפתית את פרס מפעל החיים לשחקן הריסון פורד .  
הרגע המרגש של הערב היה זכייתה החמישית של איזבלה אדז'ני בפרס ,  על תפקידה בסרט  " היום של החצאית ".  זאת ,  אחרי שנים ארוכות בהן הייתה השחקנית מחוץ לאור הזרקורים .  אדז'ני אמרה בנאום קבלת הפרס כי זהו האירוע המרגש ביותר שחוותה .  
רגעים מרגשים נוספים בטקס היו המחווה לבמאי אריק רוהמר שהלך לעולמו לפני כחודשיים וכן הגעתה לטקס של לורה סמט ,  בתו של כוכב המוזיקה הצרפתית ג'וני הלידיי ,  לאחר שניסתה להתאבד לפני חודש וחצי בלבד .
 
פרסי הסזאר :  הלילה של  " נביא "
 סרטו של ז'אק אודיאר המתמודד גם על האוסקר זכה ב-9 פרסים בטקס החשוב ביותר של תעשיית הקולנוע הצרפתית . " גראן טורינו "  זכה בפרס הסרט הזר הטוב ביותר והריסון פורד זכה בפרס למפעל חיים

