בית ההשקעות מור מעביר את קרנות הנאמנות שלו ממיטב ואלומות - לאקסלנס 
אורן קפלן יחליף את אמיר שגב בראש חברת תעודות הסל של מיטב ,  הדס ,  שנחקרת בימים אלה על ידי רשות ניירות ערך
 >  >  בית ההשקעות הקטן מור צפוי בשבועות הקרובים להעביר לאקסלנס את קרנות הנאמנות שהוא מנהל .  למור 12 קרנות נאמנות שתשע מהן מנוהלות במיטב ,  והן הגיעו אליה מהמיזוג עם גאון שוקי הון .  השאר הן קרנות המיועדות לציבור הדתי והמנוהלות בבית ההשקעות אלומות .  בית ההשקעות מור הוקם ב-2006 ,  ומנהל קרנות נאמנות בהיקף של 1.1 מיליארד שקל ופעילות תיקים בהיקף של 640 מיליון שקל ,  זאת ללא אחזקות צולבות .  מנכ"לי מור יוסי לוי ודרור קראוס מחזיקים יחד כ-60% מבית ההשקעות .  בעבר פורסם כי אלטשולר שחם הביע עניין ברכישת הקרנות של מור תמורת כ-10 מיליון שקל .  במור מתכוונים להקים בעתיד הקרוב חברת קרנות מנהלת ,  שתקל עליהם בניהול קרנות הנאמנות שלהם ותחסוך את התלות שלה בבתי השקעות אחרים .  במיטב הכחישו את הידיעה .  מנכ"ל חדש להדס לאחר ההסתבכות של הדס ,  חברת תעודות הסל שהביאה גאון למיטב ,  ובדיקת הרשות ני"ע שהתחדשה בה בחודשים האחרונים ,  יפנה בימים הקרובים אמיר שגב את כיסא המנכ"ל של חברת תעודות הסל הדס לטובת אורן קפלן ,  ששימש בשנים האחרונות מנכ"ל מיטב ניהול סיכונים וסמנכ"ל מיטב .  במקביל יעבור שגב לנהל את תהליך המיזוג של מיטב עם ישיר ,  ויהיה כפוף למנכ"ל החדש אילן רביב .  נכון לעכשיו לא ברור מה יעשה שגב במיטב לאחר השלמת תהליך המיזוג .  חברת תעודות הסל הדס בניהולו של שגב הגיעה למיטב לאחר המיזוג עם בית ההשקעות גאון שוקי הון .  באחרונה פתחה הרשות בבדיקה מקיפה בהדס בנוגע לאירועים שהיו בחברה ב-2008 ,  קודם לקריסתו של בנק ההשקעות הזר ליהמן ברדרס .  בדיקת הרשות עוסקת בחשיפה שהיתה להדס לליהמן ברדרס זמן קצר לפני קריסתו .  לאחר פניית הרשות להדס פורסם דו"ח בודק חיצוני שניקה את הנהלת הדס ,  אולם בזמן שחלף מאז התרחשו כמה אירועים שגרמו לאנשי הרשות לקבל באחרונה החלטה לבצע בדיקה מקיפה יותר בחברת תעודות הסל .  על אף שחברת תעודות הסל והמנכ"ל שעמד בראשה הגיעו למיטב מהשותפה למיזוג ,  גאון שוקי הון ,  מתברר כי גם בגאון תמכו בחילופי הכיסאות ובמינויו של קפלן לתפקיד .  עם המינוי של קפלן לעמוד בראש חברת תעודות הסל ,  ארבעה מתוך חמשת מנכ"לי הפעילויות הבכירים בבית ההשקעות החדש יהיו אנשי מיטב :  איציק אסטרייכר בראש הגמל והפנסיה ,  אורי אפרתי בראש ניהול התיקים ,  אורן קפלן ינהל את תעודות הסל ודני פרחי - חתנו של מייסד מיטב שלמה סימנובסקי שהגיע מאקסלנס - מנהל את הברוקראז' .  את ניהול קרנות הנאמנות קיבל רפי ניב ,  שהגיע מהשותפה ישיר בית השקעות .
 
בית ההשקעות מור מעביר את קרנות הנאמנות שלו ממיטב ואלומות - לאקסלנס 
אורן קפלן יחליף את אמיר שגב בראש חברת תעודות הסל של מיטב ,  הדס ,  שנחקרת בימים אלה על ידי רשות ניירות ערך

