החשוד ברצח חברו : " המין עם האם היה בהסכמה "
 אנדריי ליושצ'נקו ,  המואשם ברצח חברו בראשון לציון ,  טען בדיון על הארכת מעצרו כי לא אנס את אמו של המנוח ,  לאחר מותו .  פרקליטו :  הוא דקר את חברו כמעשה של הגנה עצמית
 ( צילום :  נועם אשל ,  עריכת וידאו :  גדי וינסטוק ,  קריינות :  אילן שניג ) 
בית המשפט השלום בראשון לציון האריך היום  ( ראשון )  בשבוע ימים את מעצרו של אנדריי ליושצ'נקו בן ה-25 ,  המואשם ברצח חברו בראשון לציון ובאונס אמו של המנוח לפני כשבוע .
 לטענת פרקליטו של ליושצ'נקו ,  עו"ד צבי אבנון ,  החשוד הגיע לדירה יחד עם הקורבן בליל שישי במטרה לשתות משקאות אלכוהוליים .  לאחר שהשניים שתו לשוכרה ,  הציע המנוח ליושצ'נקו להישאר בבית ולשחק במחשבו בזמן שהוא יילך לנוח .  לטענת ליושצ'נקו ,  בשלב מסויים התעורר המנוח משנתו ובשל השיכרות שאחזה בו  " שכח מי אני והתחיל לתקוף אותי כשהוא צועק 'מי אתה ?  מה אתה עושה בבית שלי ? ' ".  
לאחר שהותקף ,  טוען ליושצ'נקו ,  שלף סכין מטבח ודקר את המנוח כפעולת הגנה עצמית .  לאחר מכן טוען כי קיים עם האם יחסי מין בהסכמה ,  וזו ,  לטענתו ,  לא ידעה על המריבה בינו לבין בנה .  במהלך הארכת המעצר שנערכה היום טען עו"ד אבנון כי ליושצ'נקו דורש לערוך עימות עם האם .  לדבריו , " ידוע לנו כי בעת גילוי גופת בנה על ידי המשטרה לא התלוננה האם תחילה על אונס ,  וסיפרה זאת רק לאחר שעוכבה לחקירת המשטרה ".  
לדברי המשטרה ,  החשוד הודה השבוע בחקירתו כי קודם למקרה שתו הוא והחשוד בירה לשוכרה וכן הודה בביצוע מעשי אינוס באם שנדרשה לטיפול רפואי ואף נזקקה לניתוח עקב פציעותיה .  
במהלך החקירה שנוהלה בפיקודו של ראש מחלק החקירות בימ"ר מרכז ,  סנ"צ עופר מועלם ,  סיפרה האם על הזוועה שעברה : " התעוררתי כי שמעתי צעקות ,  ואז הוא נכנס אליי לחדר שהדלת היתה פתוחה ",  שיחזרה . " אמרתי לו 'מי אתה ,  אני לא מכירה אותך' ,  הוא ענה לי 'זה לא עניינך' .  'את רואה אותי בפעם הראשונה והאחרונה' ".  בהמשך סיפרה האם לחוקרים על מסכת ההתעללות והאונס שעברה ,  אשר במהלכה התחננה על חייו של בנה אשר גופתו היתה מוטלת במרכז הדירה . " אמרתי לו תעשה בי מה שאתה רוצה רק בבקשה אל תפגע בבן שלי .  הוא הילד היחיד שלי ,  הסיבה לחיי ". 
עוד עלה מהחקירה כי במהלך היומיים בהם לפי החשד אנס והתעלל באם הקורבן ,  המשיך לשתות לשוכרה ולחלוף על פני הגופה ברחבי הדירה כאשר האם כלואה בחדר השינה .  שלשום בשעות בוקר הצליחה האם להימלט מהחדר וגילתה את גופת בנה הדקורה .  ליושצ'נקו לפי החשד עוד הספיק לדקור את האם בבטנה טרם נמלט מהדירה .  
בעזרת הפרטים המזהים שמסרה אמו של הקורבן על ליושצ'נקו ואפיון המכשיר הסלולרי שברשותו ,  אותר החשוד .  צוות החקירה של סנ"צ יואב קוטלר עצר אותו לאחר מספר שעות והובילו לחקירה .
 
החשוד ברצח חברו : " המין עם האם היה בהסכמה "
 אנדריי ליושצ'נקו ,  המואשם ברצח חברו בראשון לציון ,  טען בדיון על הארכת מעצרו כי לא אנס את אמו של המנוח ,  לאחר מותו .  פרקליטו :  הוא דקר את חברו כמעשה של הגנה עצמית

