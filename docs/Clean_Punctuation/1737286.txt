הראל גייס 3.6 מיליארד ש' בקרנות השנה ;  אי.בי.אי פדה 255 מיליון ש'
קרנות מידע זהב מסכמת את אוגוסט בענף :  פסגות גייס 650 מיליון שקל - מהם חצי מיליארד שקל לכספיות .  הראל סבל מפדיונות בכספיות ,  אבל גייס בסך הכל 600 מיליון שקל
 >  >  היקף הנכסים בקרנות הנאמנות עלה באוגוסט ב-4.3 מיליארד שקל ,  ל-149.93 מיליארד שקל - כך עולה מהסיכום החודשי של קרנות מידע זהב .  העלייה מיוחסת ברובה לגיוסים בסך 3.2 מיליארד שקל .  מתחילת 2010 גדל היקף הנכסים בקרנות ב-17.4 מיליארד שקל .  12.8 מיליארד מהעלייה נבעה מגיוסים והיתר ,  4.6 מיליארד שקל ,  מעליית ערך הנכסים .  אפיק קרנות האג"ח גייס באוגוסט 3.1 מיליארד שקל ,  מהם 2 מיליארד זרמו לקרנות אג"ח כלליות ,  כ-800 מיליון שקל זרמו לקרנות אג"ח קונצרניות ,  וכ-300 מיליון שקל לקרנות אג"ח מדינה .  באפיק קרנות האג"ח הכלליות המשקיעים העדיפו באוגוסט קרנות עם חשיפה מנייתית ,  בעיקר בשיעור של 10%-15% .  באפיק הקרנות הקונצרניות - המחזיקות בעיקר אג"ח חברות - נרשמה עדיפות בולטת לקרנות ללא חשיפה מנייתית ,  וכך גם בקרנות האג"ח מדינה .  באפיק השקלי נרשמו פדיונות בסך 170 מיליון שקל .  הקרנות הכספיות גייסו באוגוסט כ-370 מיליון שקל ,  ויתר הקרנות השקליות פדו .  באפיק המנייתי נרשמו גיוסים של כ-20 מיליון שקל .  גם כאן נמשכה ההפרדה בין סוגי הקרנות :  הקרנות המתמחות בהשקעה במניות בחו"ל רשמו פדיונות ,  והקרנות המתמחות בהשקעה במניות בישראל גייסו .  האחרונות גייסו בעיקר באפיקי המניות הכלליות ,  ת"א 100 ומניות אנרגיה .  בית ההשקעות פסגות היה המגייס הגדול ביותר באוגוסט ,  עם גיוס נטו של 640 מיליון שקל .  הקרנות המגייסות של בית ההשקעות היו בטא כספית ,  שגייסה 550 מיליון שקל ,  פסגות 90/10 ,  שגייסה 130 מיליון שקל ;  ופסגות מודל קונצרני ,  שגייסה 100 מיליון שקל .  היקף הגיוסים השני בגודלו באוגוסט היה של הראל פיא ,  שגייס 590 מיליון שקל .  הקרן המגייסת ביותר גם בהראל היתה פיא 90/10 ,  שגייסה 375 מיליון שקל .  הראל פיא תיק השקעות ללא מניות ,  גייסה 150 מיליון שקל .  הראל היא המגייסת הגדולה ביותר מתחילת השנה ,  עם גיוס מצטבר של 3.6 מיליארד שקל .  המגייס הגדול השלישי באוגוסט היתה אלטשולר שחם ,  שגייס 540 מיליון שקל .  עיקר הגיוס התרכז בקרן אלטשולר שחם אג"ח צמודות מדד ללא מניות .  דש גייסה כ-290 מיליון שקל באוגוסט והקרנות הפופולריות שלה היו קרן אגד חוץ ודש מדדית .  מיטב גייסה 250 מיליון שקל .  רק מנהלים מעטים סבלו מפדיונות החודש ,  והפודים רשמו פדיונות בסכומים קטנים .  הובילו את הפדיונות מור  ( 35 מיליון שקל )  ,  מגדל  ( 30 מיליון שקל )  ,  הדס ארזים ומרכנתיל  ( כ-20 מיליון שקל כל אחד )  ,  ואקסיומה  ( 13 מיליון שקל )  .  שלושה מהפודים באוגוסט - מור ,  מרכנתיל ואקסיומה - רשמו פדיונות כמעט מדי חודש מאז תחילת 2010 .
 
הראל גייס 3.6 מיליארד ש' בקרנות השנה ;  אי.בי.אי פדה 255 מיליון ש'
קרנות מידע זהב מסכמת את אוגוסט בענף :  פסגות גייס 650 מיליון שקל - מהם חצי מיליארד שקל לכספיות .  הראל סבל מפדיונות בכספיות ,  אבל גייס בסך הכל 600 מיליון שקל

