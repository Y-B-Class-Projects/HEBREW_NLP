בבנקים בהודו אין תקרת זכוכית
תעשיית הבנקאות הצעירה יחסית בהודו מלאה בנשים בתפקידים בכירים ,  כולל המנכ"ליות של ג'יי.פי מורגן צ'ייס ,  HSBC ,  רויאל בנק אוף סקוטלנד ו-UBS .  החברה ההודית ,  על אף העדפתה לגברים ,  מעניקה לנשים אלה הזדמנות ושכר שווים
ניו יורק טיימס  >  >  בניו יורק ובלונדון מספר הנשים במשרות בכירות בבנקים עדיין נמוך ,  על אף עשרות שנים של מאבק לטפס בסולם התאגידי .  אך בתעשיית הבנקאות הצעירה יחסית בהודו ,  נשים לא רק נמצאות בתפקידים בכירים ומשמעותיים ,  אלא לעתים קרובות הן גם אלה שמנהלות את ההצגה .  hsbc ,  ג'יי.פי מורגן צ'ייס ,  רויאל בנק אוף סקוטלנד  ( rbs )  ,  ubs ופידליטי אינטרנשונל בהודו מנוהלים בידי נשים .  כך גם הבנק השני בגודלו במדינה ,  icici ;  והבנק השלישי בגודלו ,  אקסיס בנק .  נשים עומדות בראש חטיבות בנקאות ההשקעות בקוטאק מהינדרה ובג'יי.פי מורגן צ'ייס ,  ובראש חטיבת המניות ב-icici .  במדינה שבה ההורים בכמה אזורים עדיין מבכרים בנים על פני בנות ;  שבה שיעור האוריינות בקרב נשים נמוך ;  שבה סניה מירזה ,  שחקנית טניס מובילה ,  הודיעה החודש כי תפרוש מהמשחק בעקבות נישואיה ,  שפע הנשים בתפקידי ניהול בתעשיית הפיננסים עשוי להיראות מפתיע .  אך נשים בתעשייה ,  שרבות מהן עבדו גם בלונדון ובניו יורק ,  טוענות כי הודו הציגה שילוב נכון בין מנהלים תומכים ,  גברים ברובם ,  לבין אווירת עבודה מגוונת שבה לא חייבים להיות  " אחד מהחבר'ה "  כדי לשרוד .  זאת לא תרבות  " הומוגנית של שחקני גולף חובבי בירה ",  אמרה ניינה לאל קידוואי ,  העומדת בראש hsbc בהודו ,  ולשעבר ראש חטיבת בנקאות ההשקעות של מורגן סטנלי בהודו .  בעוד שמנהלים ובנקאים מהמין הגברי נאלצים לשאת בנטל הדת ,  חיי המשפחה וחיי החברה , " נשים יכולות להצטרף לכוח העבודה בתנאים שלהן ",  אמרה קידוואי . " הן צריכות לטפח קשרים ,  הן צריכות לעבוד קשה ,  אבל זה קל יותר ".  לא מתנהגות כמו גברים פירוש הדבר שבהודו לא תמצאו נשים מהזן של וול סטריט :  נשים שחשות כי הן חייבות להתנהג כמו בנקאי גברי טיפוסי כדי להתקדם .  בקבוצה זאת לא תמצאו נשים המתרברבות על היותן  " אדוניות היקום ".  בנקאיות בכירות עוטות לעתים קרובות סארי מסורתי ומדברות בפתיחות על ילדיהן ובעליהן .  נשים אלה אמונות על כמה מהעסקות הגדולות בהודו ,  ובהן גיוס 9.7 מיליארד דולר לחברת החשמל ntpc וניהול המו"מ בעסקת הרכישה של וודאפון של נתח בחברת הטלקום ההודית האצ'יסון אסר ,  ב-11.1 מיליארד דולר .  כמעט כולן בגילאי 40-50 ,  מגיעות ממשפחות מבוססות ,  למדו בבתי ספר מצוינים בהודו ומחוצה לה ,  וסיימו בהצטיינות בטרם הצטיינו גם בבנקים אליהם הצטרפו .  לכן מעמדן נחשב ללא פחות מזה של עמיתיהן הגברים ,  ושל הלקוחות מולם הן עובדות .  בתעשיית הבנקאות יש דגש רב יותר על יכולת אישית מאשר בתעשיות אחרות ,  טוענות נשים מהמגזר ,  משום שקל יותר לעקוב אחר התוצאות :  פשוט לראות את השורה התחתונה . " את מקבלת את האתגר הבא שלך בהתבסס על הביצועים ועל הפוטנציאל שלך ,  ולא בגלל המגדר שלך ",  אומרת צ'אנדה קוצ'אר ,  מנכ"לית בנק icici ,  שם נשים מהוות 40% מהמנהלים הבכירים .  קוצ'אר עובדת בבנק זה 25 שנה ,  מאז שנכנסה למקצוע ,  ועברה מבנקאות עסקית לבנקאות קמעונית ,  ואז לניהול החטיבה הבינלאומית ולאחר מכן מונתה לסמנכ"לית הכספים .  נשים  " מצטיינות כשהן ניצבות בפני תחרות פתוחה ",  אמרה שיימלה גופינאת ,  אחת משתי סגניות נגיד הבנק המרכזי של הודו .  אותו שכר ,  יותר לחץ מבחינת שכר ,  הנשים שהתראיינו לכתבה טענו כי מעולם לא חשו שהן זוכות למשכורות שונות מאלה של עמיתיהן הגברים . " כאן אין בכלל אפליה בשכר ",  אמרה אושה תוראט ,  סגנית הנגיד השנייה בבנק המרכזי .  הרעיון שאשה בארה"ב עשויה לקבל שכר נמוך יותר מגבר באותה משרה הפתיע אותה .  במקביל ,  נשים בתעשיית הבנקאות בהודו טוענות כי הן חשות לחץ רב יותר מגברים . " תמיד .  זאת עובדה ",  אומרת קידוואי . " היה לי ברור שאנו צריכות לעבור קשה יותר ולהשיג ביצועים טובים יותר ".  כולן תלויות ברשת תמיכה משפחתית ובכוח העבודה הזול של הודו לסיוע בשמירה על ילדיהן .  חלק גייסו את האמהות ואת החמיות לטיפול בילדים ,  וכולן מעסיקות אומנות ועוזרות במשרה מלאה .  מירה סניאל ,  ראש rbs בהודו ,  החלה לעבוד בסניף של גרינדלייס בנק בכלכותה ,  ונאלצה להתמודד עם הלקוחות העסקיים ווהעובדים המאוגדים שלא תמכו בכך שהחליפה גבר מבוגר יותר שהיה בתפקיד לפניה .  היא שינתה את האופן שבו הבנק מטפל בלקוחות ,  בהתאם לכדאיות ;  היא למדה את השפה הבנגלית כדי לשפר את התקשורת עם הצוות המקומי ;  ןלבסוף שיכנעה את האיגודים הסרבניים לקבל את האוטומציה בבנק ,  ואת הפיטורים הנלווים .  היא עבדה בבית ההשקעות לזארד בהודו כשהרתה את ילדה הראשון .  היא נזכרת שכשסיפרה לבוס שלה שברצונה לעבוד בשעות גמישות לאחר הולדת בנה הוא אמר , " השתגעת ?  אנו משקיעים בך המון ".  במקום לפרוש ,  היא התחייבה לעבודה כה מאומצת עד הלידה שהבוסים שלה ירגישו שההשקעה שלהם השתלמה .  היא סגרה עסקה ב-6 ביולי וילדה את בנה יום לאחר מכן .  אחר כך ,  הבוס שלה התרצה ואיפשר לה לעבוד בשעות גמישות באותה משכורת .  היו כמה גברים ,  היא אמרה , " שאיפשרו לי לעשות את מה שרציתי לעשות ".  כעת היא מאפשרת זאת לנשים נוספות בבנק .  באחרונה ,  מנהלת סיכונים אמרה לה שהיא צריכה לעזוב משום שהיא בהריון והרופא המליץ שתישאר בבית .  סניאל הציעה שהבנק ידאג לסידורים הדרושים כדי לאפשר לה לעבוד מהבית .  לאחר שילדה תינוק בריא , " היא חזרה לעבוד והביצועים שלה בשמיים ",  אמרה סניאל . " דברים קטנים כאלה לא עולים לנו הרבה .  צריך רק להיות גמישים יותר ".  לקלפנה מורפריה ,  מנכ"לית ג'יי.פי מורגן צ'ייס בהודו ,  יש עצה פשוטה לבנקאים מערביים שמנסים להגדיל את מספר הנשים בתפקידים בכירים . " פשוט שימרו על נייטרליות מגדרית ",  היא אומרת . " גברים הם לא פחות חכמים מנשים ". 

בבנקים בהודו אין תקרת זכוכית
תעשיית הבנקאות הצעירה יחסית בהודו מלאה בנשים בתפקידים בכירים ,  כולל המנכ"ליות של ג'יי.פי מורגן צ'ייס ,  HSBC ,  רויאל בנק אוף סקוטלנד ו-UBS .  החברה ההודית ,  על אף העדפתה לגברים ,  מעניקה לנשים אלה הזדמנות ושכר שווים

