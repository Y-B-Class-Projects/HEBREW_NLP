על השמאי ,  הפריצה והמבטח שלא פיצה
נקמת המבוטחים
 >  >  חברות הביטוח נוקטות תחבולות ידועות כדי להרתיע את המבוטחים מלהתדיין עמן לגופו של עניין .  כך ,  אם קיימת מחלוקת לגבי היקף הנזק ,  החברות עלולות להאשים לפתע את המבוטחים בכך שהם מנסים לרמות אותן .  באחד הימים פרצו לעסק של חברת התותח .  העסק היה מבוטח בחברת הביטוח הראל .  הראל בדקה את האירוע מכל הכיוונים ואף מינתה שמאי שיעריך את שווי הציוד שנגנב .  לבסוף שילמה הראל את תגמולי הביטוח לחברת התותח בהתאם להערכת השמאי .  התותח סברה שהערכת השמאי מקפחת אותה .  היא הגישה לבית משפט השלום בתל אביב תביעה על מלוא סכום הביטוח שנקבע בפוליסה ,  בניכוי הסכום שכבר שולם לה .  הראל חשה כי נותרה באין כסות לעורה .  לכן במקום לקיים התדיינות מכובדת לגופו של עניין ,  שלפה שוב את נשק יום הדין .  בכתב ההגנה הופתעו אנשי חברת התותח לגלות כי הראל מכחישה את עצם קרות אירוע הפריצה ואת היות האירוע מקרה ביטוח המכוסה בפוליסה .  אנשי התותח נדהמו לגלות כי בכתב ההגנה טוענת הראל שלא מולאו תנאי המיגון ,  שלא מוטלת על הראל חובת תשלום ואף שעל חברת התותח להשיב להראל את התשלום ששולם בהתאם להערכת השמאי מטעם הראל .  אנשי התותח לא השלימו עם פניית הפרסה של הראל .  הם הגישו לבית המשפט בקשה למחוק את הטענות האלה מכתב ההגנה .  טענות סותרות שופטת בית משפט השלום בתל אביב דליה אבי-גיא מזכירה את הנחיית המפקח על הביטוח מ-1998 ,  המחייבת את חברת הביטוח להודיע למבוטח את עמדתה בנושא תביעתו .  מטרת ההנחיה ,  מסבירה השופטת ,  היא להביא לכך שחברות הביטוח יבררו את תביעות המבוטחים כראוי ,  ושתינתן למבוטח תשובה ממצה ועניינית באופן שיאפשר לו לכלכל את צעדיו מול עמדת המבטחת .  רק כאשר יודע המבוטח ,  מבהירה השופטת ,  מהם כלל נימוקי הדחייה יוכל הוא להיערך ולקבל החלטה מושכלת כיצד לפעול .  במקרה זה ,  קובעת השופטת ,  טענות הראל - שלפיהן לא התקיימו כל דרישות המיגון ותנאי מוקדם לכיסוי הביטוחי לא התקיים - הועלו בראשונה בכתב ההגנה .  לו סברה הראל כי לא קוים תנאי מוקדם ,  הרי שהדבר היה שולל מבחינתה את הכיסוי הביטוחי .  ואולם הראל מודה בכתב ההגנה כי שילמה תגמולי ביטוח בהתאם לחוות דעת השמאי מטעמה ,  וכי לא דחתה את תביעת המבוטחת ,  ולכן גם לא שלחה מכתב דחייה .  כלומר טענות הראל אינן מתיישבות זו עם זו .  נוכח הודאת בעל דין מצד הראל ונוכח העובדה שטענות הראל בכתב ההגנה לא הועלו בהזדמנות הראשונה ,  קובעת השופטת ,  מנועה הראל מלכפור בקרות מקרה הביטוח ובחבותה בגינו ולעורר את טענותיה בדבר אי קיום תנאי המיגון .  בקשתה של חברת התותח נעתרה .  טענותיה של הראל נמחקו מכתב ההגנה ,  והיא חויבה לפצות את התותח .  - הכותב הוא עורך דין התותח אביזרי מיזוג נגד הראל  >  > סוג הביטוח :  ביטוח מכלול לעסק התובעת :  התותח אביזרי מיזוג ומזגנים הנתבעת :  הראל חברה לביטוח בע"מ מהות התביעה :  הפרשים בסך 590 אלף שקל בין הערכת נזקי הפריצה מטעם שמאי המבוטחת לבין הערכת השמאי מטעם חברת הביטוח הסיבה שנתנה חברת הביטוח לדחייה :  הפריצה לא אירעה ולא קוימו אמצעי מיגון השופטת :  דליה אבי-גיא מבית משפט השלום בתל אביב מה נפסק :  יש למחוק מכתב ההגנה של חברת הביטוח את טענות הכפירה בקרות מקרה הביטוח והטענות בדבר אי קיום אמצעי המיגון ,  משום שלא הועלו בזהדמנות הראשונה

על השמאי ,  הפריצה והמבטח שלא פיצה
נקמת המבוטחים

