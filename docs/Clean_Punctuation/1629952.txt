תם המשבר בסונול :  ייחתם הסכם שכר קיבוצי בחברה
ההסכם יסדיר את תנאי ההעסקה ויקשה על פיטורי עובדים בחברה
הסתיים המשבר בין עובדי סונול להנהלת החברה .  בתום מו"מ אינטנסיווי שהתקיים ביממה האחרונה ,  הושגה הבנה בין ההסתדרות להנהלת סונול ובמסגרתה ייחתם הסכם שכר קיבוצי בחברה הבת ,  ספרינט מוטורס .  המשמעות היא שהעובדים יקבלו תוספת שכר והגנה מפני פיטורים ,  פרט למקרים חריגים.ההבנות הושגו בתום כמה שבועות של סכסוך עבודה בסונול ,  שהגיע לשיאו בהפגנה שקיימו שלשום העובדים בתחנת התדלוק הגדולה ביותר של החברה ,  בצומת גלילות .  במהלך ההפגנה קראו העובדים לנהגים שלא לתדלק בתחנות התדלוק של סונול .  מדובר בניצחון לעובדי ספרינט מוטורס ,  שהתפקדו בסוף 2009 להסתדרות והקימו ועד מתוכם ,  שעתה יוכר על ידי ההנהלה כגורם היציג של העובדים.בהתאם להבנות שנוסחו בין נציגי ההסתדרות - עו"ד שי תקן ,  דוד גלנוס ורפי מסט ,  לבין מנכ"ל ספרינט מוטורס ,  יעקב ויצמן ,  פיטורי עובדי בספרינט מוטורס יבוצעו רק תוך מו"מ עם ועד העובדים וההסתדרות ,  פרט למקרים של גניבה מהמעסיק ,  הטרדה מינית ומכירה של אלכוהול לקטינים .  אם לא תהיה הסכמה בין ההנהלה לבין הוועד לגבי פיטורי עובד מסוים ,  יעלה הנושא לדיון בין ההנהלה להסתדרות .  אם שוב לא תהיה הסכמה  כל צד יפנה לדרכו  ( ההנהלה תוכל לנקוט בצעד שהיא רוצה ,  וההסתדרות תוכל לפנות לבית הדין לעבודה כדי שיכריע בעניין הפיטורים ) .המעורבות של הוועד תחול על המתדלקים המועסקים בחברה שנתיים או יותר ועל כל המנהלים ואנשי המינהלה  החל מהיום הראשון להעסקתם .  לפיכך ,  מהיום הראשון לחתימת ההסכם הקיבוצי ,  כבר יהיו 500 עובדים מיוצגים על ידי הוועד.כמו כן יופסק הנוהג הקיים בספרינט מוטורס ולפיו החברה מפטרת עובדי כוח אדם המועסקים אצלה אחרי 9 חודשים ,  כדי שלא יקבלו קביעות .  המתדלקים יקבלו החזר הוצאות נסיעה מלא בשבתות ,  הפקידים יקבלו תוספת שכר של 10% בממוצע .  21 מנהלים בחברה יזכו להעלאת שכר לאחר שהם נפגעו מתהליך ההתייעלות בחברה .  עוד נקבע כי ההסכם הקיבוצי ייחתם בתוך חצי שנה והוא יהיה בתוקף ל-5 שנים .
 
תם המשבר בסונול :  ייחתם הסכם שכר קיבוצי בחברה
ההסכם יסדיר את תנאי ההעסקה ויקשה על פיטורי עובדים בחברה

