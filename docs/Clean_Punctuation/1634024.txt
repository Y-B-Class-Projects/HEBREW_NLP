המסחר בבורסה ננעל בירידות שערים קלות
מדד תל אביב 25 נחלש ב-0.2% ונסגר ברמה של 1,156 נקודות ,  תל אביב 100 ירד ב-0.1% לרמה של 1,090 נקודות ,  מדד הבנקים איבד 0.8% ומדד הנדל"ן הוסיף 0.5%
עופר מריאש ,  מנכ"ל מרכנתיל קרנות נאמנות ,  ציין הבוקר בהתייחסותו למניות חיפושי נפט כי מדובר בקזינו לשמו .  מריאש סבור כי בתי השקעות רציניים אינם רצים אחרי רצף הודעות היוצרות ספקולציה אלא בוחנים סקטורים הראויים להשקעה לטווח ארוך .  
מריאש הוסיף ופירט כי חברת גבעות היא בעלת היסטוריה לא מבוטלת של הודעות אשר לא סיפקו בסיס מוחשי ,  והוא העריך כי האופוריה תיעלם כמו שהיא עלתה .  לגבי סקטור הבנקים ,  סבורים במרכנתיל כי בניגוד לשנה הקודמת ,  יש לבדוק בסלקטיביות את מניות הסקטור ולא בראיה הכוללת של המגזר .  
הבנקים בארה"ב צפויים השבוע לפרסם את דו"חותיהם ,  וכבר תקופה ארוכה לא משפיעים ישירות על הסקטור בארץ ,  במיוחד עקב מיקוד העניין בנושא הבונוסים והשכר יותר מאשר בפעילות העסקית ,  מוסיף מריאש .  
היום השלישי בבורסת תל אביב התנהל בירידות שערים ,  שהתמתנו לקראת הסיום ,  במקביל לירידות בזירה האירופאית ובהמתנה לחידוש המסחר בארה"ב לאחר סוף שבוע ארוך עקב יום מרטין לותר קינג .  
חברות חיפוש נפט והגז המשיכו לעורר עניין רב של השחקנים השונים באחד העם .  כמו כן ,  מניות הבנקים הנסחרות במחזורים גבוהים ,  המשיכו להוביל את מדדי המניות ונכשלות בניסיון להשתקם מהנפילות שספגו לפני כמספר ימים .  
מדד תל אביב 25 נחלש היום ב-0.2% נסגר ברמה של 1,156.38 נקודות ומדד תל אביב 100 ירד 0.1% ונסגר ברמה של 1,090.99 נקודות .  
מדד הבנקים איבד 0.8% מערכו ומדד מניות הנדל"ן הוסיף 0.5% ,  כנגד המגמה ,  בהובלת מניית אפריקה .  מחזורי המסחר הסתכמו היום ב-1.6 מיליארד שקל ,  ברמה הממוצעת השנתית .  
בשוק הסולידי ,  המשיכו איגרות חוב הקונצרניות לטפס בצעדים זהירים במסגרת מגמה החיובית מתחילת השבוע השוררת באפיק זה .  מדדי תל בונד הוסיפו 0.1% לערכם .  כנגד ,  איגרות חוב ממשלתיות שקליות הפגינו היום חולשה והתממשו עד 0.15% .  
בזירת המקרו האמריקאית לא צפויים להתפרסם נתונים מהותיים .  תשומת לב המשקיעים בכל העולם מופנית להמשך עונת הדו"חות בכלכלה הגדולה בעולם .  השבוע תורם של הבנקים הגדולים להציג את תוצאותיהם הכספיות .  היום סיטי בנק יפרסם את דו"חותיו ובהמשך השבוע יצטרפו בנק אוף אמריקה וגולדמן זאקס .  
סמוך לשעת הסגירה בתל אביב ,  הצביעו החוזים העתידיים על המדדים המובילים בארה"ב על ירידה מתונה של עד 0.2% בפתיחת שבוע מסחר .  

המסחר בבורסה ננעל בירידות שערים קלות
מדד תל אביב 25 נחלש ב-0.2% ונסגר ברמה של 1,156 נקודות ,  תל אביב 100 ירד ב-0.1% לרמה של 1,090 נקודות ,  מדד הבנקים איבד 0.8% ומדד הנדל"ן הוסיף 0.5%

