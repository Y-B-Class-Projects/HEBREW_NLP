סלע : " לצ'ילה יש שתי נקודות בטוחות בכיס "
 הטניסאי הבכיר של ישראל אמר לקראת מפגש הדייויס : " יהיה בלתי אפשרי לנצח את גונזאלס ,  נילחם על שאר הנקודות "
 בעוד עשרה ימים תחזור נבחרת הדייויס של ישראל לפעילות כאשר תשחק על משטח החימר מול נבחרת צ'ילה ,  שמגיעה כמובן כפייבוריטית למפגש .  אתמול  ( שלישי )  התראיין דודי סלע ,  הטנסיאי הבכיר של ישראל שהודח גם מהסביבו הראשון באקפולקו ולא נמצא בכושר טוב ,  לתחנת הרדיו 'קואופרטיבה' בצ'ילה והתייחס לצפוי במאבק בין שתי הנבחרות .
" יהיה מפגש קשה מאוד כי הם ירצו לנקום על ההפסד הקודם בישראל ",  אמר סלע ,  שכזכור גבר על פרננדו גונזאלס  ( 12 בעולם )  במשחק הדרמטי ב-2007 והוביל לניצחון ישראלי . " הפעם צ'ילה משחקת בבית על חימר אז ברור שהיא פייבוריטית ,  אבל בגביע הדייויס תמיד יש אפשרות לנצח וליצור הפתעות .  את גונזאלס עצמו יהיה בלתי אפשרי צנח ,  אז לצ'ילה כבר יש שתי נקודות בכיס .  נצטרך להילחם עבור הנקודות האחרות ". 
סלע התייחס בהמשך דבריו לצפוי בקוקימבו ,  שם ייערך המשחק : " אני לא רואה בעיה לשחק על חימר בגובה פני הים .  זה עדיף לנו כי הכדור קופץ טוב יותר ,  אבל מצד שני זה מעניק יתרון לניקולס מאסו שמשחק מצוין על חימר .  הוא היה אלוף אולימפי והוא מאוד מנוסה ,  כך שיהיה קשה להתמודד מולו ". 

סלע : " לצ'ילה יש שתי נקודות בטוחות בכיס "
 הטניסאי הבכיר של ישראל אמר לקראת מפגש הדייויס : " יהיה בלתי אפשרי לנצח את גונזאלס ,  נילחם על שאר הנקודות "
 
