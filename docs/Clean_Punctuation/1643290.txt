איש עסקים שהורשע בשוחד ירצה רק עבודות לתועלת הציבור
עונשו הוקל במסגרת עסקת טיעון ולאחר שחשף שחיתות שבה היה מעורב הוגו שלמן ,  תובע במס הכנסה ,  בין 2004 ל-2005
 >  >  350 שעות עבודה לתועלת הציבור ,  חצי שנת מאסר על תנאי וקנס בסך 10,000 שקל - אלה העונשים שנגזרו באחרונה על איש עסקים שהורשע במתן שוחד לעורך דין שעבד כתובע במס הכנסה .  הסיבה המרכזית לעונש הקל נעוצה בכך שהנאשם הוא שחשף את הפעילות העבריינית במס הכנסה .  ב-2007 גזר בית המשפט המחוזי בתל אביב שנתיים וחצי מאסר בפועל על עו"ד הוגו שלמן ,  תובע לשעבר במס הכנסה ,  בגין עבירות שוחד ,  הדחה בחקירה ,  גניבה בידי עובד ציבור והפרת אמונים בשנים 2004-2005 .  רישיון עריכת הדין שלו נשלל לצמיתות .  בין השאר גבה שלמן כספים בתמורה להבטחות לסגירת תיקים פליליים .  לאחר ההרשעה התגלה מקרה שוחד נוסף שבו היה שלמן מעורב והוגש כתב אישום נוסף .  מכתב האישום המקורי עלה כי שלמן ,  בהיותו תובע ,  ניהל משפט מס נגד בעל עסק לטקסטיל .  איש העסקים העביר לשלמן 10,000 שקל במעטפה בתמורה להבטחה לסגור את התיק נגדו .  מאוחר יותר מסר האיש למשטרה קלטת שמפלילה את שניהם .  בגין פרשה זו ספג שלמן שנת מאסר נוספת בבית משפט השלום בתל אביב .  איש העסקים שחשף את השחיתות ופרקליטות תל אביב הגיעו להסדר טיעון מקל בו הודה הנאשם בעבירת השוחד .  בשונה מכתב האישום המקורי ,  מצוין כי מסר את הכסף כשוחד לשלמן בעד פעולה הקשורה בתפקיד ללא פירוט .  באת כוח הנאשם ,  עו"ד הילה נאווי ,  הדגישה בשלב הטיעונים לעונש את העובדה שמרשה פותה על יד שלמן לבצע את העבירה לאחר שעסקיו נקלעו לקשיים ,  כששלמן מציג בפניו מצג שלפיו הוא עלול למצוא עצמו בכלא בשל עבירת המס . " שוכנעתי בסופו של יום לכבד את ההסדר ,  בעיקר כדי לעודד חשיפת שחיתויות מהסוג בו היה מעורב מקבל השוחד ,  נוכח חשיפת הפרשה על ידי הנאשם ",  פסקה שופטת השלום הדסה נאור .
 
איש עסקים שהורשע בשוחד ירצה רק עבודות לתועלת הציבור
עונשו הוקל במסגרת עסקת טיעון ולאחר שחשף שחיתות שבה היה מעורב הוגו שלמן ,  תובע במס הכנסה ,  בין 2004 ל-2005

