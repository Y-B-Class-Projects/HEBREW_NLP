דיווח :  האפיפיור טייח התעללות בילדים
מסמכים שנחשפו ב"ניו יורק טיימס "  בנוגע לפרשת התעללות מינית בילדים חירשים בכנסייה בארצות הברית ,  קושרים לכאורה טיוח מצד הוותיקן ומצד יוזף רנציגר ,  שמכהן כיום כאפיפיור
 ( צילום :  רויטרס ,  עריכת וידאו :  יאיר דניאל ) 
ארבעה קורבנות להתעללות מינית שבוצעה על ידי כמרים קתולים בארצות הברית ,  הפגינו היום  ( רביעי )  מחוץ לוותיקן בדרישה שהאפיפיור בנדיקטוס ה-16 יחשוף כיצד הוא ומשרדו טיפלו בהאשמות נגד כמרים מתעללים .  
מוקדם יותר הועלו טענות על כך שהאפיפיור בנדיקטוס ,  לשעבר הקרדינל יוזף רצינגר ומזכיר המדינה הנוכחי של הוותיקן ,  הקרדינל טראצ'יסיו ברטונה ,  לא עשו דבר כשבישופים אמריקאים ביקשו את עצתם בטיפול בכומר שהואשם בהתעללות מינית בכ-200 ילדים חרשים בוויסקונסין שבארה"ב .  
הכומר ,  האב מרפי ,  הואשם בהתעללות מינית בילדים ,  אפילו במהלך טקס הווידוי .  הוא מת ב-1998 .  באותה תקופה עמד האפיפיור בראש המשרד שאחראי להחליט האם כמרים שהואשמו יועמדו לדין משמעתי ויפוטרו .  לידי  " הניו יורק טיימס "  הגיעו מסמכים המראים כי ראשי הכנסייה סירבו להעניש את האב מרפי ואף ניסו להשתיק את המקרה כדי למנוע שערורייה .  
רק בסוף השבוע שעבר פרסם האפיפיור בנדיקטוס התנצלות בפני קטינים שנוצלו מינית על ידי כמרים באירלנד ,  ואמר כי הוא חש  " בושה וחרטה "  בשל האירועים .
 
דיווח :  האפיפיור טייח התעללות בילדים
מסמכים שנחשפו ב"ניו יורק טיימס "  בנוגע לפרשת התעללות מינית בילדים חירשים בכנסייה בארצות הברית ,  קושרים לכאורה טיוח מצד הוותיקן ומצד יוזף רנציגר ,  שמכהן כיום כאפיפיור

