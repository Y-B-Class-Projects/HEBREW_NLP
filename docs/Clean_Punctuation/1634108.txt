הוועדה המחוזית אישרה תוכנית ענק לפיתוח לוד :  3,000 דירות לקליטת 15,000 תושבים חרדים
תושב העיר :  יש לתת הזדמנות למשפרי דיור בתוך העיר ;  העירייה שוקלת לייעד חלק בפרויקט לציבור הכללי בלוד
הוועדה המחוזית לתכנון ובנייה מחוז מרכז אישרה את תוכנית הבנייה לפיתוח מזרח העיר לוד ובנייה של 3,000 דירות בשכונת אחיסמך .  הקרקע נמצאת בבעלות מינהל מקרקעי ישראל ועמותת ועד הדיור השביעי בע"מ ,  המקדמים בנייה לאוכלוסיה החרדית בלבד .  עם יישום התוכנית יכנס לעיר לוד ציבור של 15,000 איש ,  הנמנה על המגזר הדתי-חרדי.התוכנית חלה על שטח של 84 דונם בשכונת אחיסמך ,  התחומה בין שכונת גני יער מצפון ,  נחל גזר ממערב ,  נחל איילון ממזרח וכביש כניסה מדרום .  לפי התוכנית ייבנו 2,500 יחידות בבנייה רוויה והיתר צמודי קרקע .  בינתיים נרכשו שטחים לבנייה של 1,200 דירות במתחם על-ידי עמותת ועד הדיור השביעי ,  שתבנה לציבור החרדי .  בחודשים האחרונים אישרה מועצת העיר את הסכמי הפיתוח מול העמותה .  בנייה מאסיבית וייעודה לציבור החרדי מעוררים את חששם של ותיקי העיר ,  שפנו כבר לעירייה בבקשה לתת עדיפות למשפרי דיור . " ההנחות מלפני שנתיים התבססו על מידע שהאוכלוסייה הכללית לא מעוניינת להשקיע בעיר ",  מסביר אהרון אטיאס ,  תושב העיר המייצג קבוצת משפחות מהציבור הדתי שנכנסו לעיר בשנים האחרונות .  לדבריו , " היתה תקופה שאנשים לא התעניינו בעיר אבל לא עוד .  אני מכיר לא מעט תושבים שרוצים לחזור אליה .  אם יש פרויקט של צמודי קרקע ,  למה מחפשים אוכלוסייה חדשה מבחוץ ?  יש לתת הזדמנות לאוכלוסייה חזקה בלוד ,  משפרי דיור ,  כדי להחזיק אותם בעיר .  אם יש פתרון ,  צריך לתת קדימות לתושבי העיר .  מעבר לזה ,  כדאי לגוון את הפרויקט שלא יהיה הומוגני .  השאלה היא מה עתידה של העיר לוד ?  האם היא הולכת להיות חרדית ?  הוריי נולדו בלוד ,  גם אני וילדיי .  מן הראוי שנהיה שותפים להחלטות קרדינליות שמתקבלות בעיר ".  בעיריית לוד רואים את התוכנית כפרויקט שיקדם את העיר ,  יחזק אותה וגם את הצביון היהודי בעיר . " התוכנית התגלגלה במוסדות התכנון במשך שנים ועברה מספר שינויים ,  בין היתר בעקבות בקשות של יזמים ",  מסביר אילן הריי ,  ראש העיר ויו"ר הוועדה הקרואה . " סך הכל מדובר בתוכנית טובה שתחזק את העיר .  עם זאת ,  אנו בוחנים שיפור של התוכנית שתיועד גם לציבור הכללי ומשפרי דיור בעיר לוד .  בין היתר ,  נבחנת אפשרות לייעד בשלב ראשון 200 צמודי קרקע לטובת תושבי העיר .  בשנים האחרונות פעלנו להכניס לעיר אוכלוסייה חזקה ,  מה שהביא לשיפור החינוך ועליות מחירי הנכסים ". 

הוועדה המחוזית אישרה תוכנית ענק לפיתוח לוד :  3,000 דירות לקליטת 15,000 תושבים חרדים
תושב העיר :  יש לתת הזדמנות למשפרי דיור בתוך העיר ;  העירייה שוקלת לייעד חלק בפרויקט לציבור הכללי בלוד

