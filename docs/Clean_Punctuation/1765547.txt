גאדג'ט היום :  המטעין האוניברסלי
מטענים אוניברסיליים הם לא דבר חדש .  מטעין שלא מצריך את הלבשת המכשיר בכיסוי מיוחד - דווקא כן .  תכירו את ה- ElectroHub
חייבים להודות שזה די מעיק להטעין כל הזמן את כל מכשירי האלקטרוניקה שסובבים אותנו ומסתובבים איתנו כל היום .  הסלולרי מפה ,  נגן ה-MP3 משם ,  קונסולת משחקים ניידים מאיפושהו וכו' וכו' .  צריך למצוא עוד ועוד תקעים ,  לא לאבד עוד ועוד מטענים ולהתעסק בכל זה קצת יותר מדי .
 מטענים אוניברסליים ,  המאפשרים להטעין מספר מכשירים שונים במשטח יחיד ,  אינם דבר חדש .  למעשה ,  אחת החברות המובילות בתחום PowerMat ,  היא ישראלית .  אבל ה- ElectroHub שיוצג בחודש הבא בתערוכת האלקטרוניקה העולמית CES שונה ממנו וממתחריו בכך שהוא אינו דורש  " להלביש "  על המכשירים כיסוי מיוחד הדרוש עבור הטענה .
 במקום זה ,  המוצר מגיע עם סוללות ייעודיות ,  אותן יש להכניס לכל המכשירים והגאדג'טים שלכם.לאחר מכן מספיק לשים את המכשירים על משטח הטעינה  והוא כבר ידע לתקשר איתן ולהטעין אותן .  
ה- ElectroHub מסוגל להטעין שישה מכשירים בו זמנית .  הוא צפוי לצאת לשוק במהלך הרבעון הראשון של 2011 .  מחירו יהיה 39 דולר ,  והוא יכלול סט אחד של הסוללות הייעודיות .  סטים נוספים של סוללות יעלו 10 דולר כל אחד .
 
גאדג'ט היום :  המטעין האוניברסלי
מטענים אוניברסיליים הם לא דבר חדש .  מטעין שלא מצריך את הלבשת המכשיר בכיסוי מיוחד - דווקא כן .  תכירו את ה- ElectroHub

