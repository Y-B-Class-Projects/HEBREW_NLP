רשמקול 77
מותו של טדי פנדרגראס ומזג האוויר החורפי הכניס את הקאסט השבועי של אמיר אגוזי לאווירת המזמוזים בין הסדינים .  הפסקול והמדריך הטקסטואלי לפניכם
לזמר הסול טדי פנדרגראס ,  שהלך לעולמו לפני כשבוע ,  מוקדשת שלישיית השירים הראשונה של הקאסט .  הוא אולי לא ענק ומוכר כמרווין גיי או קרטיס מייפילד  ( שגם מופיע בהמשך ,  כסמפול )  ,  אך הדיסקוגרפיה שלו מלאת אבני דרך חשובות בכל הקשור למוזיקת נשמה ,  ואת האפקט ההיסטרי שהיה לו על נשים כשעלה על במה ופצח בשיר ,  כדאי לראות כדי להעריך .  כזמר המוביל של הרולד מלווין והבלו-נוטס ,  שר פנדרגראס את  " Wake Up Everybody ",  קלאסית פאנק-דיסקו מאין כמותה ,  מאבני הכתר של לייבל הדיסקו פילדלפיה אינטרנשיונל של גמבל  &  האף ,  ועשרות אחרים מקטעיו שימשו מאגר בלתי נדלה של סימפולים עבור דורות של מפיקי היפ-הופ ורי-אדיטים של דיסקו .
 







הפודקאסט ממשיך עם הקו עתיר הנשמה שמתווה פנדרגראס ,  עם שילוב של נו-סול והיפ הופ ישן וחדש :  קלאסיקות של סלאם ווילאג' ודי'אנג'לו ,  לצד הפצצה הטרייה של ג'יי אלקטרוניקה , " Exhibit C "   ( בהפקתו של ג'אסט בלייז )  ,  שנחשב בידי רבים לזה שבכוחו להושיע את ההיפ-הופ עם הגיעו לעשור הרביעי של תולדותיו .  הפלואו שלו שנון וחד  ( אל תפספסו את הרצף שכולל את חנוכה ,  כיפה ורובה עוזי בשליפה אחת )  ,  ולכן מושווה תכופות לנאס ,  כשהיותו בן זוגה הנוכחי של אריקה באדו ,  בעצמה אחד הקולות היצירתיים הבולטים בהיפ-הופ העכשווי ,  רק מגבירה את הילת ההבטחה שעוטפת אותו .  משפט הפתיחה של  " Exhibit C "  אף מצטט את  " The Revolution will not be Televised "  של גיל סקוט-הרון ,  שמופיע מיד אחרי ,  עם  " Me and the Devil "  מתוך אלבומו החדש , " Im New Here ",  שיוצא לאחר שתיקה של כ-15 שנה .
 









חלקו השני של המיקס תופס תפנית אלקטרונית ואפלולית מעט ,  עם רמיקסים להרכבי אינדי בולטים מהשנה האחרונה כמו ה-XX וטלפת'ה ,  לצד ביטים אלקטרוניים על אש בינונית של לוסין ,  Falty DL ומקסימיליון דאנבאר .  מפיק הביטים GB מהווסט קוסט מטפל בעדינות ב"After the Rain "  של ליטל דראגון הכה אהובים עליי ,  שהולם במיוחד את מזג האוויר של השבוע החולף ,  בעוד שקינג מידאס סאונד  ( דה באג + רוג'ר רובינסון )  מנחיתים עלינו דאב כבד ואפלולי  ( מישהו מזהה את הסימפול ששם ?  מיקס בהזמנה לפותר )  .  ואפילו מורגן גייסט מפציע עם רמיקס דיסקו איטי ודאבי להוט טודי .  סנטיגולד וסנוטי נותנים טיפול מעניין לנורה ג'ונס לקראת הסוף  ( שבאופן מפתיע אומרים שאלבומה האחרון ממש טוב ,  אך טרם שמעתי )  ,  ואנחנו נפרדים לשלום עם בוליון והפסיכדליה של  " Say Goodbye to What ". 

רשמקול 77
מותו של טדי פנדרגראס ומזג האוויר החורפי הכניס את הקאסט השבועי של אמיר אגוזי לאווירת המזמוזים בין הסדינים .  הפסקול והמדריך הטקסטואלי לפניכם

