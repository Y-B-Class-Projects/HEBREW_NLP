מחיר השרב :  תלמידים התייבשו בטיול השנתי
כ-70 תלמידים מתיכון בצפון חולצו מנחל שני בדרום ,  לאחר שנותרו ללא מים .  חלק מהתלמידים סבלו מהתייבשות . " התלמידים נמצאו במצוקה ובבהלה וכשהגענו הם שמחו "
 כ-70 בני נוער מבית ספר תיכון בצפון הארץ חולצו היום  ( שלישי )  מנחל שני שבדרום לאחר שנותרו ללא מים .  התלמידים חולצו בשלום ,  ומספר תלמידים סבלו מהתייבשות .  מתנדבי יחידת החילוץ המשטרתית אילת-אילות ,  חילצו את התלמידים שהיו בטיול שנתי באזור . " הם נותרו שם ללא מים ונבהלו מהמצב אליו נקלעו ",  סיפר יוראי כהן ,  מפקד יחידת החילוץ . " מתנדבי היחידה גיבשו את כל המטיילים לקבוצה אחת ,  כי הם התפזרו לאורך הנחל .  במקביל ,  הבאנו להם מים כדי לאפשר להם להגיע לנקודת האיסוף ".  נחל שני מתחיל כערוץ עמוק וצר ,  המוכר בשם  " הקניון האדום "  ונמשך כנחל אכזב ,  שבו מספר מפלים יבשים . " המטיילים די התרגשו כשהם ראו שאנחנו מגיעים אליהם "  סיפר כהן . " הם נמצאו במצוקה ובבהלה וכשהגיעה אליהם יחידת חילוץ ,  מבחינתם זהו כל מה שהיו זקוקים לו באותו רגע ".  
המטיילים ,  מבית ספר תיכון ביישוב ערבי בצפון הארץ ,  החלו את הטיול בשעות הבוקר ולקחו עמם מים בכמות מספקת לעונה זו .  אולם ,  בשל העלייה בטמפרטורות ,  נגמרה כמות המים שלהם במהירות והם נותרו ללא שתיה מספקת .  הם הודיעו על מצבם לאנשי חדר המצב של משרד החינוך שהזעיקו את יחידת החילוץ לסייע להם .  
מתנדבי היחידה טיפלו היום גם בצעירה בת 22 ,  שנפלה ונפגעה בראשה בעת שטיילה בנחל גשרון ליד אילת .  היא הועברה לטיפול רפואי בבית החולים יוספטל באילת .
 
מחיר השרב :  תלמידים התייבשו בטיול השנתי
כ-70 תלמידים מתיכון בצפון חולצו מנחל שני בדרום ,  לאחר שנותרו ללא מים .  חלק מהתלמידים סבלו מהתייבשות . " התלמידים נמצאו במצוקה ובבהלה וכשהגענו הם שמחו "
 
