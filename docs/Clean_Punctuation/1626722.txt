ג'רארד : " ליברפול עוד תטפס למעלה "
 ג'רארד מעודד מה-0:1 החשוב על אסטון וילה : " ידענו שהגול יבוא ".  בניטז : " המאזן של טורס מדהים ".  ונגר רחוק מלהרים ידיים
ליברפול השיגה אמש  ( שלישי )  ניצחון לא פשוט ,  לאחר שגברה בווילה פארק על אסטון וילה המקומית 0:1 משער של פרננדו טורס בזמן הפציעות .  הניצחון השני ברציפות של הליברפולים יכול לעודד מעט את שחקניו של רפא בניטז ,  שנדמה שכבר איבדו סיכוי להיאבק על התואר ,  אך אולי דווקא הניצחון הזה ,  שהראה הרבה אופי ותשוקה ,  יחזיר להם את הצבע לפנים .  
אומנם ליברפול רק במקום השביעי ,  12 נקודות מהמוליכה צ'לסי ,  אך בניטז נותר אופטימי .  בהנהלת הקבוצה כבר חששו מאובדן המקום בליגת האלופות ,  וכרגע ליברפול רחוקה  " רק "  ארבע נקודות מטוטנהאם שבמקום הרביעי ,  שתגיע לאנפילד במחזור הבא ב-10 בינואר . " בתור המאמן של הקבוצה הזו ,  אני חייב להיות המאמין הראשי ",  אמר בניטז , " אני שמח שיכולנו להעניק רגעי שמחה לאוהדים שלנו ".  בניטז אף התייחס לפרננדו טורס ,  שכבש את שערו ה-50 בליברפול : " הוא שחקן נהדר ודמות מפתח בקבוצה שלנו .  המאזן שלו פשוט מדהים ,  ואני שמח בשבילו ובשביל הקבוצה ". 
גם סטיבן ג'רארד מרגיש שהביטחון חוזר לליברפול . " לא הפסקנו לרגע לנסות ולדחוף את הכדור למעלה ,  ותמיד ידענו שהגול יבוא ",  אמר ג'רארד , " כשלא כובשים ,  התוצאות תמיד פוגעות בביטחון ,  אבל אנחנו מרגישים שהדברים מסתדרים .  השחקנים יודעים שהדברים עוד יתהפכו ,  ולאט לאט נתקדם במעלה הטבלה ". 
גם ג'רארד החמיא לטורס . " כשהוא בכושר ,  הוא החלוץ הטוב בעולם ",  אמר הקשר , " אנחנו מקווים שהוא עוד ימשיך לכבוש עבורנו הרבה שערים ויסחוף אותנו לרביעייה הראשונה .  וילה ,  טוטנהאם וסיטי ימשיכו להיאבק עד הסוף ,  וזה לא יהיה פשוט .  ככה זה בכדורגל ,  צריך להיאבק ולהילחם עד הסוף ,  וכשיש לך בקבוצה שחקן כמו טורס ,  אתה יודע שתמיד יש צ'אנס שתצליח לכבוש ". 
רגע לפני משחקו נגד פורטסמות ,  מאמן ארסנל ארסן ונגר מצא זמן לעקוץ את היריבה הלונדוני צ'לסי ואת העיתונאים .  ונגר הזכיר לפי  " הסאן "  כי ניבא אחרי שקבוצתו הפסידה לסנדרלנד וצ'לסי ,  ופיגרה ב-11 נקודות אחרי קבוצתו של קרלו אנצ'לוטי ,  שצ'לסי תחלש בהמשך העונה ,  אחרי שפתחה את 2009/10 בסערה . " זה מראה שני דברים ",  אמר הפרופסור הצרפתי , " האחד ,  שבכדורגל דברים יכולים להשתנות מהר ,  והשני ,  שלפעמים אני צודק ".  
ארסנל מדורגת במקום השלישי בפרמיירליג ,  מרחק 7 נקודות מהמוליכה צ'לסי ,  כשלה שני משחקים חסרים ויכולת תאורטית לפגר נקודה אחרי הכחולים .  לפני החישובים ,  ונגר יודע שעל קבוצתו לנצח בפורטסמות  ( 21:45 ,  ספורט2 )  . " ברור שזה משחק גדול בשבילנו ,  כמנג'ר ,  אסור לי להרשות לעצמי למעוד .  גם כשהיינו 11 נקודות מצ'לסי אסור היה לנו למעוד ,  אני מאמין שאנחנו בעמדה טובה שבה אפשר לנצל אובדן נקודות של יריבות .  פורטסמות זה תמיד מקום שקשה לשחק בו ,  ראיתי אותם נגד ליברפול ,  ואנחנו צריכים לתת הופעה גדולה מולם ".  

ג'רארד : " ליברפול עוד תטפס למעלה "
 ג'רארד מעודד מה-0:1 החשוב על אסטון וילה : " ידענו שהגול יבוא ".  בניטז : " המאזן של טורס מדהים ".  ונגר רחוק מלהרים ידיים

