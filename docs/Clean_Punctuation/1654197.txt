דו"ח :  עלות ההתנתקות מעזה - פי 4 מהמתוכנן
לפי מסמך שהוכן במרכז המידע של הכנסת ,  עלות ההתנתקות תגיע לכ-11 מיליארד שקל עד סוף 2011 .  ח"כ אורי אריאל : " העלויות מוכיחות שאסור מכל בחינה שהיא ,  אנושית וכלכלית ,  לגרש יהודים מביתם "
 כמעט חמש שנים אחרי פינוי ההתנחלויות ברצועת עזה ובצפון השומרון ,  הבוקר  ( רביעי )  מתבררות העלויות הבלתי נתפסות של המהלך .  ממסמך של מרכז המחקר והמידע  ( הממ"מ )  של הכנסת עולה כי עלות תוכנית ההתנתקות תגיע לכמעט 11 מיליארד שקל עד סוף 2011 ,  לפי חישוב של כ- 1.35 מליון שקל לכל מפונה .  מדובר בסכום גבוה באופן משמעותי מהתחזית שניתנה ערב אישור התוכנית בכנסת .  
עד סוף שנת 2009 הוציאה המדינה 8.3 מיליארד שקל ,  לא כולל דמי אבטלה ודמי הבטחת הכנסה ששולמו למפונים .  לפי המסמך של הממ"מ ,  הצפי בשנתיים הקרובות הוא שהמדינה תיאלץ להוציא כ- 2.6 מיליארד שקל נוספים .  המסמך נכתב לבקשת יו"ר האיחוד הלאומי ,  ח"כ יעקב כץ  ( כצל'ה )  .
 מפירוט הוצאות הממשלה על ביצוע תוכנית ההתנתקות עולה כי עלויות השכר לעובדי מנהלת סל"ע הגיעו ל-86 מיליון שקל .  כמו כן ,  הוצאו כמעט 90 מיליון שקל על פעילות המנהלת .  לכך יש להוסיף תקציב של 2.7 מיליארד שקל למשרד הביטחון ,  שהיה אחראי על ביצוע הפינוי .  עוד עולה כי 2.9 מיליארד שקל תוקצבו לפעולות משרדי הממשלה השונים ,  כ-2.2 מיליארד שקל הועברו כפיצוי למפונים על מגורים ומענקים ,  וקצת יותר ממיליארד שקלים הועברו לצורך סיוע לעסקים .
 ח"כ אורי אריאל  ( האיחוד הלאומי )  ,  אמר בתגובה לממצאים כי  " לפני הגירוש הבטיחו לנו שהוא יעלה רק שניים או שלושה מיליארד שקל .  עכשיו ,  חמש שנים אחרי ,  הסכום הזה הוכפל פי ארבעה ,  וגם זה לא סופי .  רוב המגורשים עדיין גרים בבתים זמניים ,  בקראווילות דולפות וביישובים חסרי תשתית ראויה .  אין ספק שמספרים אלו מהווים מכה לכל מי שחושב על גירוש נוסף ל-300 אלף תושבי יו"ש ",  אריאל אמר כי עלויות ההתנתקות  " מוכיחות כי אסור מכל בחינה שהיא ,  אנושית וכלכלית לגרש יהודים מביתם ". 
לדברי אריאל , " מי שיכפיל את העלות הזו במספר התושבים שגרים מעבר לקו הירוק  ( כ-300,000 איש ,  לא כולל מזרח ירושלים )  יקבל סכום מבהיל של 408.75 מיליארד שקל שיידרש כדי לפנותם  יותר מהתקציב הכולל של מדינת ישראל ". 

דו"ח :  עלות ההתנתקות מעזה - פי 4 מהמתוכנן
לפי מסמך שהוכן במרכז המידע של הכנסת ,  עלות ההתנתקות תגיע לכ-11 מיליארד שקל עד סוף 2011 .  ח"כ אורי אריאל : " העלויות מוכיחות שאסור מכל בחינה שהיא ,  אנושית וכלכלית ,  לגרש יהודים מביתם "
 
