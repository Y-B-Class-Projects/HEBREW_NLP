גוגל שולחת את המחשב השולחני הביתה
בכיר בגוגל מצהיר כי הסמארטפונים יחליפו את הדסקטופים תוך מספר שנים ,  וחושף את גישתה של החברה לניסיונות כושלים
תוך כשלוש שנים יסיימו המחשבים השולחניים את תפקידם כמסך העיקרי של המשתמש ויעבירו אותו למכשירים הסלולריים .  כך ,  לפחות ,  מאמינים בגוגל .  בנאום שנשא בועידת Digital Landscape שנערכה באירלנד ,  אמר ג'ון הרליהי ,  סגן נשיא בגוגל והאחראי על השוק האירופאי ,  שהסמארטפונים מסייעים לגוגל במשימתה להפוך את המידע לאוניברסאלי .
" מחשוב הענן יאפשר לכל מכשיר נייד להריץ אפליקציות .  תוך שלוש שנים מחשבים שולחניים יהיו לא רלוונטיים .  ביפן ,  רוב המחקר כיום נעשה בעזרת סמארטפונים ",  אמר הרליהי לקהל מאזיניו . " מכשירים ניידים עושים את המידע לנגיש יותר .  מכיוון שיש יותר ויותר מידע - החיפוש הופך ליותר ויותר חשוב .  זה ייצור הזדמנויות חדשות ליזמים לייצר מודל עסקי חדש  הימצאות בכל מקום כעת ,  הכנסות אחר כך ". 
הרליהי התייחס גם לאפשרות שיצוצו מתחרים חדשים שיערערו את מעמדה של גוגל . " הפחד הוא שיגיעו הסרגיי  ( ברין )  ולארי  ( פייג' )  הבאים ,  עם טכנולוגיה משבשת חדשה שתחסל את הצורך בגוגל .  זה מדרבן אותנו לספק את התמורה האיכותית ביותר בתמורה להשקעה של המפרסמים ,  זאת בתוך שותפות פתוחה ושקופה שמשתלמת עבורם .  יש הזדמנות עצומה ליזמים לחסל את הצורך בגוגל ,  וזה האתגר שלנו לא לתת לזה לקרות ".  הבכיר בגוגל גילה גם כי החברה לא נבהלת מכשלונות . " אנחנו חוגגים כשלון .  אנחנו חפצים בפידבק בכל הזדמנות ולפיו אנחנו מכוונים מחדש את המוצר או הורגים אותו .  אנחנו לומדים מהחלטות רעות .  אם משהו לא טוב  אנחנו הורגים אותו במהירות האפשרית ,  ומעבירים את העובדים עליו לפרויקטים אחרים במהירות האפשרית ". 

גוגל שולחת את המחשב השולחני הביתה
בכיר בגוגל מצהיר כי הסמארטפונים יחליפו את הדסקטופים תוך מספר שנים ,  וחושף את גישתה של החברה לניסיונות כושלים

