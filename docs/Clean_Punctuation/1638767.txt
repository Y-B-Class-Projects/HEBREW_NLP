ההכנסה של 20 משרדי עורכי הדין הגדולים ב-2009 - 1.9 מיליארד שקל
הכנסות הענף כולו גדלו בשיעור של 8% .  שותף בכיר במשרדים המובילים מרוויח 1.1 מיליון שקל בשנה .  הפדיון השנתי - 12 מיליארד שקל
 >  >  ההכנסה הכספית של 20 משרדי עורכי הדין הגדולים ב-2009 היתה כ-1.9 מיליארד שקל - גידול בשיעור של כ-8% ביחס ל-2008 .  גידול בשיעור דומה נרשם בענף כולו - כך עולה מהערכות של חברת המידע העסקי דן אנד ברדסטריט .  לפי נתוני החברה ,  שותף בכיר ב-20 המשרדים המובילים מרוויח שכר שנתי של כ-1.1 מיליון שקל  ( 91,600 שקל בחודש )  ;  שותף מתחיל מרוויח כ-400 אלף שקל בשנה  ( 33,333 שקל בחודש )  ;  עו"ד מתחיל כ-130 אלף שקל בשנה  ( 10,800 שקל בחודש )  .  הסכומים אינם כוללים בונוסים כספיים או אחרים  ( דוגמת מניות בחברה שסייעו בהקמתה ,  דירה בפרויקט בו הם מייצגים את היזם )  שאינם מגולמים בשכר .  לפי דן אנד ברדסטריט ,  ב-2009 חל גידול בשיעור של 8% בפדיון השנתי הכללי שהסתכם בכ-12.05 מיליארד שקל ,  לעומת 2008 ,  אז הסתכם פדיון הענף ב-11.16 מיליארד שקל .  ניתוח הנתונים מעלה כי בתחילת 2009 חלה ירידה בפדיון ,  אך משלהי הרבעון השני ,  חלה צמיחה מהותית .  בעשור האחרון ,  לפי החברה ,  רשם ענף עורכי הדין גידול שנתי ממוצע של 6.9% .  כלכלני החברה מעריכים כי 85.3% מהעוסקים בעריכת דין מרוויחים עד מיליון שקל בשנה כאשר פדיונם המצטבר הוא 28.6% מפדיון הענף כולו .  לעומתם ,  0.04% מהעוסקים בעריכת דין מרוויחים יותר מ-100 מיליון שקל בשנה ,  כשפידיונם המצטבר הוא 5% מפדיון הענף .  מפילוח הענף לפי הכנסות עולה כי 2% מהעוסקים בעריכת דין בישראל מקבלים 40% מפדיון הענף כולו .  נכון לראשית 2010 פועלים בישראל 43,352 עורכי דין .  82.1% מהם פועלים באזור המרכז ,  13.6% בצפון ורק 4.3% עובדים בדרום .  שיעור העסקים בסיכון גבוה בענף עריכת הדין נמוך מהממוצע הכלל משקי .  9.5% מכלל משרדי עורכי הדין נמצאים בסיכון גבוה  ( לעומת 13.1% בכלל המשק )  ,  70.9% בסיכון בינוני .  מדירוג פירמות עורכי הדין ל-2010 ,  לפי מספר עורכי הדין המועסקים בהן ,  עולה כי השנה לא חלו שינויים בשלישייה המובילה .  משרד הרצוג פוקס נאמן ממשיך להוביל עם 173 עורכי דין המועסקים בו .  משרד גולדפרב נמצא במקום השני עם 131 עורכי דין .  משרד מיתר ליקוורניק גבע  &  לשם ברנדווין ממוקם במקום השלישי עם 122 עורכי דין .  משרד פישר ,  בכר ,  חן וול אוריון ששכר בשנה האחרונה 15 עורכי דין עלה מהמקום החמישי לרביעי עם 119 עורכי דין .  הוא החליף מקומות עם משרד יגאל ארנון שירד למקום החמישי עם 108 עורכי דין .  משרד ש .  הורוביץ ,  המתמחה בייצוג משפטי בבתי משפט .  ניתר מהמקום התשיעי לשישי ,  עם 101 עורכי דין .  מ.פירון נותר במקום השביעי .  משרד גרוס ,  קלינהנדלר ,  חודק ,  הלוי ,  גרינברג ירד מהמקום השישי לשמיני וחולק אותו עם משרד נשיץ ,  ברנדס ושות' - לשניים 98 עורכי דין .  את המקום העשירי תופס משרד שבלת עם 96 עורכי דין .
 
ההכנסה של 20 משרדי עורכי הדין הגדולים ב-2009 - 1.9 מיליארד שקל
הכנסות הענף כולו גדלו בשיעור של 8% .  שותף בכיר במשרדים המובילים מרוויח 1.1 מיליון שקל בשנה .  הפדיון השנתי - 12 מיליארד שקל

