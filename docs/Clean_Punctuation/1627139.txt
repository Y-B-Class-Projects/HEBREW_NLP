טלוויזיה בלי כבלים ,  ואינטרנט ללא גבולות
ממיר ערוצי החינם החדש ,  מהירויות גלישה גבוהות במיוחד ,  מחירים נמוכים בענף הטלפוניה הקווית ואפשרות לקבל זיכוי עבור מכשיר סלולרי שרכשתם בחנות למוצרי חשמל - אלה רק חלק מהרפורמות שניסו לטפל בכשלים של ענף התקשורת בישראל  ?  בינתיים ,  התוצאות חלקיות
טלפון קוויעכשיו יותר מתמיד משתלם לדבר מהטלפון ולא מהסלולרי  >  >  אם היו חדשות טובות לצרכני התקשורת בישראל ,  הן היו בענף הטלפון הקווי .  לשתי המתחרות המסורתיות ,  בזק ו-hot ,  הצטרפה זה מכבר 012 סמייל ,  שלה כ-140 אלף לקוחות טלפוניה קווית .  ב-2009 הצטרפו לחגיגה גם נטוויז'ן ,  בזק בינלאומי ופרטנר ,  והשוק נעשה צפוף יותר .  פרטנר היתה החדשנית ביותר בתמחורים שלה כאשר הציגה לראשונה חבילות שכוללות בתשלום אחד גם חיוג ליעדים קוויים וגם ליעדים סלולריים .  דוגמה אחת מבין רבות :  במחיר של 122 שקל לחודש מקבל הלקוח בטלפון הקווי של פרטנר 600 דקות לחיוג לכל יעד - כולל סלולרי .  פרטנר היתה החלוצה בתחום וב-012 סמייל מיהרו לעשות copy paste ולחקות את התוכניות של המתחרה הכתומה שלהם .  hot נסחפה עם הזרם ושם מציעים כבר חבילה של 700 דקות לכל היעדים תמורת 89 שקל לחודש !  המשמעות היא כי ללקוח הישראלי כדאי יותר ויותר להתקשר מהטלפון הקווי ולא מהסלולרי - ללא קשר ליעד של השיחה .  למרבה הצער ,  הצרכן הישראלי מסרב לעכל את הבשורה וממשיך לחייג מהנייד .  אינטרנטהגלישה במהירויות גבוהות זולה לעתים מאשר במהירויות הנמוכות  >  >  זו היתה אמורה להיות בשורה גדולה לשוק התקשורת .  בזק הודיעה על פרישת תשתית תקשורת חדשה בישראל שתאפשר מהירות גלישה שטרם נראתה פה :  עד 50 מגה-בייט בשנייה בהורדה .  בזק כינתה את הרשת ngn ,  והשקתה החלה ביוני ,  עם מהירויות של 12 ו-15 מגה לשנייה .  מאוחר יותר השנה השיקה בזק עוד חבילות גלישה עד מהירות של 30 מגה לשנייה - יותר מפי עשרה ממהירות הגלישה הממוצעת בישראל .  המתחרה hot לא נשארה מאחור והכריזה  ( בהודעה לבורסה )  על הקמת רשת מתחרה בשם ufi ,  שמאפשרת כבר כיום ,  בחלקים נרחבים בישראל ,  מהירות הורדה של עד 100 מגה בשנייה .  למרבה הצער הבשורה הכזיבה .  לא ,  הבעיה לא היתה בטכנולוגיה - מהנדסי החברות דווקא הצליחו במשימה .  הבעיה היתה אצל סמנכ"לי השיווק ,  שמתמחרים את השירותים במחירים מטורפים - מאות שקלים לחודש לחיבור אינטרנט מהיר .  למי שבכל מקרה צורך מהירויות גבוהות ונמצא בטווח פרישת האינטרנט המהיר ,  כדאי לשים לב שהמהירויות הבינוניות ב-ufi ו-ngn זולות לעתים מהמהירות שיש לכם כיום .  למשל ,  תעריפי האינטרנט במהירות 12 מגה לשנייה  ( 109 שקל בחודש )  ו-16 מגה לשנייה  ( 139 שקל )  ברשת החדשה של hot אטרקטיביים יותר מהמהירויות 5 מגה  ( 111 שקל )  ו-7 מגה  ( 141 שקל )  .  סלולרחברות הסלולר מחויבות לשקיפות בתמחורים ובמסלולי התעריפים >  >  ב-1 בינואר 2009 נכנסה לתוקפה רפורמה של משרד התקשורת שקובעת כי חברות הסלולר יגבו מאתנו כסף לפי משך השיחה בשניות .  עד אז נהגו החברות לגבות תשלום לפי יחידות של 12 שניות .  המשמעות היתה שאחרי 13 שניות ,  לדוגמה ,  שילמנו עבור 24 שניות וכדומה .  על פי משרד התקשורת ,  הרפורמה חסכה לציבור כ-6% מהוצאות הסלולר ,  אבל חברות הסלולר מיהרו להגיב .  במקום תוכניות מחיר שמבוססות על מחיר לדקה הן התחילו להציע חבילות חודשיות של דקות .  בצורה כזו החברות מבטיחות את הכנסותיהן מראש אך עבור הלקוח זו מלכודת לא קטנה ,  שכן אף לקוח אינו מנצל את החבילה שלו  " על הדקה "  ומקבל את התעריף הנמוך לדקה  ( שכן גם אי ניצול החבילה מקפיץ את התעריף הממוצע לדקה )  .  החברות הגדילו לעשות והכניסו לעסקה גם חבילות sms וגלישה חודשיות .  באחת מחברות הסלולר קוראים לזה מאחורי הקלעים  " תוכניות בודרום "  - הכל כלול .  דוגמה אחת מני רבות :  לקוח בסלקום שמשלם 203 שקל לחודש מקבל במסגרת החבילה 500 דקות שיחה ו-200 הודעות sms .  בתמחור כזה אין ללקוח שום סיכוי לדעת כמה עולה דקת שיחה בודדת ,  וכך לא ניתן להשוות בין חברות ובין תוכניות .  לכן ,  נסו להימנע מ"תוכניות הבודרום "  למיניהן ,  לעקוב אחר דפוסי השימוש שלכם ולצרוך לפיהם .  בתחילת 2009 נפטרנו גם מאחת העוולות הצרכניות האבסורדיות בענף הסלולר .  עד 2009 ,  בעוד שהצרכן התחייב להישאר עם חברת הסלולר לתקופה ארוכה של שנה וחצי בתמורה למסלול תעריפים אטרקטיבי יותר ,  החברה מצדה לא היתה מחויבת לשמירת תעריפים אלה ,  ובפועל יכולה היתה לעדכן  ( כלומר להעלות )  מחירים במהלך תקופת ההתחייבות .  מעבר לכך ,  צרכנים רבים כלל לא היו מודעים לעדכון תעריפים זה ,  שצוין אי שם בנבכי החשבונית הסבוכה .  משרד התקשורת ,  עוד בראשות אריאל אטיאס ,  החליט כי מ-2009 לא יוכלו חברות הסלולר להעלות תעריפים במהלך תקופת ההתחייבות ,  ויחויבו להציג למנויים את תנאי ההתקשרות באופן שיהיו סופיים ,  ידועים וקבועים מראש לכל תקופת ההתחייבות .  החברות ,  מצדן ,  הגיבו בהעלאת מחירים ,  אך עיקר הרפורמה לא היה טיפול במחירים אלא בשקיפות לצרכן ,  ובכך טמונה הצלחתה .  חברות הסלולר מחויבות לתת זיכוי גם על מכשיר מחנות  >  >  החל מנובמבר ,  קבע משרד התקשורת כי לא משנה איפה קניתם את מכשיר הסלולר  ( חנות או מפעילה מתחרה )  ,  מפעילת הסלולר שלכם תהיה חייבת להציע לכם זיכויים חודשיים כפי שהיא מציעה ללקוחות שרכשו ממנה את המכשירים  ( בתנאי שמתחייבים לתוכנית דקות )  .  רפורמה זו ,  שנועדה לנתק את הזיקה בין קניית המכשיר לבין שירותי המפעילות ,  היתה אמורה לא רק להגביר את התחרות ,  אלא בעיקר להקל על הניידות בין החברות .  שכן עד הרפורמה ,  על אף שמחירי המכשירים אצל המפעילות היו גבוהים ביחס לשוק החופשי ,  הצרכנים המשיכו לקנות מהן כדי לקבל זיכוי חודשי .  כעת אפשר לעבור חברה ולהמשיך לקבל בה את הזיכויים החודשיים על המכשיר .  הסיבה העיקרית שבעטיה המפעילות עדיין חולשות על ענף המכשירים והרפורמה מתקשה להמריא ,  היא מודעות נמוכה בקרב הציבור וקשיים שהערימו נציגי השירות .  ניתן רק לקוות שאם משרד התקשורת יקצה תקציב להרצת קמפיין בעניין  ( כפי שהיה עם השקת רפורמת ניידות המספרים בסוף 2007 )  ,  כוחן של החנויות ורשתות החשמל יעלה ,  ותתעורר פה תחרות אמיתית על המחירים ועל מגוון המוצרים .  החשבונית על הסלולר ברורה יותר וכדאי לשים לב על מה משלמים  >  >  חשוב לבדוק את החשבונית ,  ולא רק בגלל הסכום לתשלום .  תקופת ההתחייבות הארוכה ,  דפוסי השימוש המורכבים ומסלולי התעריפים המורכבים אף יותר ,  מחייבים חשבונית ברורה כדי שנבחין על מה משלמים והאם דרוש שינוי .  כבר באוקטובר 2007 הקים משרד התקשורת ועדה שתגבש מסמך לפירוט נוסח החשבוניות .  בתחילת השנה הכריז המשרד כי עד ספטמבר יחויבו כל החברות לציין בחשבונית את מועד תום תקופת ההתחייבות ,  ואת גובה הקנס שיידרש המנוי לשלם אם יפר את התחייבותו .  בנוסף ,  החל מסוף 2009 ייכנס לתוקף תקן חדש לחשבונית ,  שאמור להפוך אותה ליעילה באמת עבור הצרכן ,  כולל מידע מפורט על דפוסי שימוש .  עם זאת ,  בכך לא ייפתר כליל אתגר שקיפות החשבונית .  הסיבה היא שגבולות השימוש במכשיר מתרחבים .  הסלולר נהפך למעין כרטיס אשראי חוץ-בנקאי ,  שבאמצעותו משלמים על חניה ,  שירותי תוכן של חברות חיצוניות ועוד .  כיום אין הפרדה ברורה דיה בין החיובים ,  ופעמים רבות קורה שחברות תוכן מנצלות עובדה זו וגובות באמצעות מפעילות הסלולר חיובים מתמשכים על שירותים שהצרכן אינו מבקש ,  ולעתים אף אינו מודע להם .  טלוויזיהה-dtt הוא פתרון למסתפקים במועט  >  >  על אף שהטלוויזיה נחשבת מוצר בסיס ,  שבו הערוצים 1 ,  2 ו-10 אמורים להיקלט בחינם בכל בית בישראל ,  רק השנה זה נהפך לאפשרי .  החל מאוגוסט ,  בהשקעה חד-פעמית של כ-400 שקל בממיר ייעודי ,  ניתן לקלוט את הערוצים הפתוחים  ( כולל ערוץ 33 ו-99 )  באיכות דיגיטלית .  חבלי הלידה של רפורמת הערוצים הפתוחים הם בעיות קליטה  ( בעיקר באזור תל אביב )  והתחייבויות ארוכות טווח לחברות הטלוויזיה הרב-הערוצית .  בסמוך להשקת הרפורמה הקשיחה hot את תנאי היציאה ללקוחות חדשים והעלתה את דמי היציאה מחבילת הטלוויזיה והטלפון .  אך את השפעת הרפורמה יש לבחון קודם כל מבחינה עקרונית ,  שכן היא הופכת את צריכת הטלוויזיה לשוויונית יותר .  מי שלא יכול להרשות לעצמו לשלם כ-300 שקל בחודש לטלוויזיה ומי שצופה בעיקר בערוץ 1 ,  2 ו-10 ,  יכול כעת לצפות בערוצי הבסיס בחינם .  חלק מהדגמים החדשים של מסכי הטלוויזיה הדקים כוללים ממיר מובנה - שווה לבדוק .  הסרת ערוץ הולמרק השבוע מ-hot ו-yes מחייבת את החברות לאפשר לצרכנים להתנתק משירותי הטלוויזיה שלהן ללא דמי יציאה  ( עד 9 בינואר ב-yes ועד 12 בינואר ב-hot )  .  אז אם אתם לא רואים את האור בקצה מנהרת ההתחייבות ,  זו ההזדמנות לצאת בזול .  ב-2010 מתוכננות שלוש רפורמות בענף הסלולר  >  >  בכנס ראש פינה הודה שר התקשורת ,  משה כחלון ,  כי בין שלוש חברות הסלולר התחרות היא כמעט אפסית ,  וזה הענף עליו יושם הדגש ב-2010 .  כחלון מתכנן בשנה הקרובה לפחות שלוש רפורמות שעשויות להשפיע על התחרות .  ראשית ,  הוא מתכנן לאפשר כניסת מפעילים וירטואליים - מפעילים שאינם בעלי תשתית אלא משתמשים בתשתיות החברות הקיימות .  שנית ,  כחלון מתכנן לקדם גם כניסת מפעילי סלולר  " רגילים "  לשוק ,  וזאת באמצעות מכרז תדרים שיתקיים בסוף השנה .  לבסוף ,  כחלון מתכוון לקבוע כי מחיר הקישוריות הסלולרית  ( תשלום אותו אנו משלמים בכל שיחה ממפעילה אחת למתחרה )  יירד .  בנוסף לרפורמות אלה ,  ניתן לציין גם אחת קטנה יותר שאושרה ,  לפיה מסוף מארס שיחה מסלולר למספרי 800-1 תהיה בחינם .  הרפורמות שטרם אושרו חשובות מאוד לתחרות בשוק .  המבחן של כחלון יהיה בביצוע ,  מול התנגדות עזה שצפויה מצד חברות הסלולר .
 
טלוויזיה בלי כבלים ,  ואינטרנט ללא גבולות
ממיר ערוצי החינם החדש ,  מהירויות גלישה גבוהות במיוחד ,  מחירים נמוכים בענף הטלפוניה הקווית ואפשרות לקבל זיכוי עבור מכשיר סלולרי שרכשתם בחנות למוצרי חשמל - אלה רק חלק מהרפורמות שניסו לטפל בכשלים של ענף התקשורת בישראל  ?  בינתיים ,  התוצאות חלקיות

