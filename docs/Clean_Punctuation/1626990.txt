נו ג'ורנליזם
האם תבוטל חברותו של המפיק חיים סלוצקי באגודת העיתונאים בתל אביב ?  ועדת החברים של האגודה תמליץ להנהלה לבטל את אישור החברות
ועדת החברים של אגודת העיתונאים בתל אביב החליטה להמליץ לבטל את קבלתו לאגודה של המפיק חיים סלוצקי ,  לאחר בחינה מחודשת של מועמדותו .  בעקבות חשיפת אישור המועמדות של סלוצקי בוואלה !  ברנז'ה ,  קיימה אתמול  ( שלישי )  ועדת החברים דיון נוסף בבקשה .  בדיון זה נבחנו שוב הקריטריונים למועמדות ורוב הנוכחים בישיבה ,  שחלקם לא השתתפו בישיבה בה הוחלט לאשר את המועמדות ,  קבעו כי סלוצקי אינו עומד בהם .  המלצת הועדה תועבר להנהלת האגודה שתדון בנושא בישיבתה ביום שלישי בשבוע הבא .
 הנהלת האגודה אישרה בשבוע שעבר את מועמדותו של סלוצקי כחבר ,  על בסיס עבודתו כעורך תכניות בטלוויזיה .  עם זאת ,  על פי תקנון האגודה רק מי שעיקר עיסוקו ופרנסתו מעיתונות יכול להצטרף כחבר .  בנוסף ,  אדם העובד כמו"ל או שמעסיק עיתונאים אינו יכול להצטרף .  בדיון שהתקיים אתמול ,  בו נכח גם המנכ"ל יוסי בר מוחא שהסכים עם הנוכחים על אף שאישר את המועמדות בשבוע שעבר ,  נקבע כי סלוצקי לא עמד בקריטריונים ועל כן הוחלט לבטל את ההחלטה לקבלו .
 את תגובתה של ויקטוריה דולינסקי ,  יושבת ראש ועדת החברים של האגודה ,  לא ניתן היה להשיג .
 
נו ג'ורנליזם
האם תבוטל חברותו של המפיק חיים סלוצקי באגודת העיתונאים בתל אביב ?  ועדת החברים של האגודה תמליץ להנהלה לבטל את אישור החברות

