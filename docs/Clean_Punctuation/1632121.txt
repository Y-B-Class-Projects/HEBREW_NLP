ההלוואות המסוכנות של קרן פלנוס מזנין התבררו כמסוכנות באמת
הקרן שמתמחה במתן הלוואות מסוכנות נתנה עד כה הלוואות ל-10 חברות בהיקף של 24 מיליון דולר - ורשמה תשואה שלילית של 6%
 >  >  בעוד פלנוס 3 מציגה ביצועים יציבים יחסית ,  בפלנוס מזנין המצב פחות מזהיר .  פלנוס מזנין היא קרן שהוקמה בדצמבר 2006 ,  כשגייסה 47.5 מיליון דולר .  בהמשך ,  בסוף 2007 ,  השלימה גיוס ממשקיעים נוספים - ההיקף הכולל של ההתחייבויות כלפיה מגיע לכ-95.6 מיליון דולר .  עד כה קראה הקרן ל-48 מיליון דולר מהמשקיעים .  פלנוס שייכת לקבוצת ויולה של שלמה דברת ,  אבי זאבי והראל בית און .  מאז הגיוס אישרה הקרן הלוואות לעשר חברות ,  כשלתשע מהן הקרן נתנה הלוואות בסך 42 מיליון דולר .  נכון לסוף הרבעון השלישי של 2009 החזירה הקרן למשקיעים 13 מיליון דולר .  בתשעת החודשים הראשונים של השנה החולפת הרוויחה הקרן 3.1 מיליון דולר ,  אחרי שב-2008 הפסידה 2.2 מיליון דולר .  התשואה על פלנוס מזנין היא שלילית - מינוס 6% .  אם מנטרלים את ה-carve out - מעין אופציות שמקבלת החברה להגיע לשיעור אחזקה בחברות במקרה של מכירה - התשואה אף נמוכה יותר .  דמי הניהול השנתיים שמושכים מנהלי פלנוס מזנין מסתכמים בכ-1.9 מיליון דולר .  מנהלי פלנוס מזנין מעדכנים את המשקיעים בסקירת הרבעון על כך שבחודשים האחרונים התקדמו לקראת סגירת עסקה בהיקף של כ-10 מיליון דולר עם חברה  " בוגרת ורווחית בשוק התקשורת ".  עוד אמרו כי הם מקווים לסגור את העסקה ,  וכי יעדכנו את המשקיעים בדו"ח של הרבעון הרביעי .  אגם תפן חברת המתכות נקלעה לקשיים וב-2008 פלנוס השתלטה עליה  >  >  אגם תפן מספקת שירותי ייצור ,  הרכבה ואינטגרציה של מוצרים בענף המתכת .  ב-2008 נקלעה החברה ,  המעסיקה כ-180 עובדים ,  לקשיים ,  ואחרי שהוגש נגדה צו הקפאת הליכים ,  השתלטה פלנוס ,  שעוד קודם לכן העמידה לרשותה הלוואה בסך 12 מיליון דולר ,  על 85% ממניותיה .  הדו"חות של פלנוס ממחישים עד כמה קשה המצב של אגם תפן .  החברה היתה אמורה לסיים את 2009 עם מכירות של 40 מיליון שקל - צניחה של 66% לעומת 2008 .  בעקבות השתלטות פלנוס על החברה בתחילת 2009 הנהיגו באגם תפן תוכנית התייעלות ,  כשלמשקיעים נאמר כי אחד מיעדי התוכנית הוא להגיע לאיזון בשורת הרווח התפעולי במחצית השנייה של 2009 .  eprs הנכס העיקרי יימכר כדי להחזיר את ההלוואה  >  >  eprs מספקת פתרון שירותי הטענה אלקטרונית לחשבונות התקשורת של לקוחות פרי-פייד של חברות סלולר ומפעילות תקשורת .  החברה מעסיקה 15 עובדים ומנוהלת על ידי אדם כפיר .  את 2009 החברה אמורה לסיים עם הכנסות של 91 מיליון שקל - עלייה משמעותית לעומת הכנסות של 73 מיליון שקל ב-2008 .  למרות הגידול בהכנסות ועל אף שפעילות החברה בישראל צומחת ,  דו"חות פלנוס חושפים כי בעלי המניות של החברה החליטו למכור את הנכס העיקרי של eprs בישראל ,  במטרה להחזיר לפלנוס הלוואה של כמיליון דולר שהעמידה לרשות החברה .  טרפלקס החברה של אברהם בורג נכנסה להסדר חוב  >  >  טרפלקס עוסקת בייצור צינורות לגן ,  לתעשייה ,  לכיבוי אש ולשימוש ביתי .  משרדי החברה ממוקמים בקיבוץ רשפים ,  שם החלה את פעילותה ,  היא מעסיקה 70 עובדים ומנוהלת על ידי שמואל שריקי .  את 2009 החברה אמורה לסיים עם מכירות של 88 מיליון שקל - ירידה לעומת מכירות של 96 מיליון שקל ב-2008 .  פלנוס ,  שהעמידה לחברה הלוואה שיתרתה 2.5 מיליון דולר ,  הגיעה עמה להסכם פריסת חוב .  בעלי השליטה בחברה הם אברהם בורג ,  יו"ר הכנסת לשעבר ,  אביב אלגור ואיאן דיוויס .  בורג הכיר את אלגור כששימש יו"ר ויטה שבשליטת קבוצת אלגור-דיוויס .  אלגור ודיוויס הורשעו בתחילת 2009 בביהמ"ש המחוזי בת"א בקבלת דבר במרמה בנסיבות מחמירות ובעבירות של דיווח בכוונה להטעות משקיע בפרשת צינורות המזרח התיכון .  סופר דריביאטיבס חברת התוכנה שהיתה בדרך לבורסה שווה 100 מיליון דולר  >  >  סופר דריביאטיבס מפתחת מערכת לתמחור של ניהול סיכונים ,  מסחר ושערוך של נגזרים פיננסיים .  החברה מנוהלת על ידי דויד גרשון ומעסיקה כ-290 עובדים ,  אחרי שבסוף 2008 פיטרה עובדים .  יתרת ההלוואה שהעמידה פלנוס לחברה היא כ-22 מיליון דולר  ( דרך כמה קרנות )  והיא אמורה להיפרע ב-2010 .  לפלנוס יש גם אפשרות להגיע לאחזקה בחברה במקרה של מכירה .  באוגוסט האחרון השלימה החברה גיוס של 4 מיליון דולר לפי שווי של 100 מיליון דולר אחרי הכסף .  בין המשקיעים העיקריים בחברה ,  שעל פי ההערכות התכוננה להנפקה ערב המשבר :  הקרנות פיטנגו ,  הייפריון ואקסל .  על פי הדו"חות ,  החברה עומדת בכל החזרי התשלום בזמן .  קבוצת יאנה הכנסות של 117 מיליון דולר לחברת התקשורת  >  >  קבוצת יאנה עוסקת במתן פתרונות תקשורת ותשתיות ובהפצת תוכנות ושירותי אבטחה טכנולוגיים .  משרדיה של קבוצת יאנה ,  שנשלטת ומנוהלת על ידי יניב נתן ומעסיקה 40 עובדים ,  ממוקמים בראש העין .  את 2009 החברה אמורה לסיים ,  על פי הערכות בדו"חות פלנוס ,  עם הכנסות של 117 מיליון שקל - עלייה של 17% בהשוואה להכנסות של 100 מיליון שקל ב-2008 .  עוד עולה מהדו"חות כי החברה מרחיבה בימים אלה את פעילות - smart אימון ולימוד עסקי .  עם זאת ,  נכתב כי חטיבת הפצת התוכנה מתמודדת עם אתגרים גדולים ,  שאינם מפורטים .  היקף ההלוואה לחברה הוא כ-3 מיליון דולר והיא ניתנה לה בסוף 2007 לארבע שנים  .  עד כה ,  לפי פלנוס ,  החברה עמדה בתשלומי הריבית .  סודה קלאב מכירות של יותר מ-100 מיליון יורו מסודה  >  >  מי לא מכיר את מכשירי הסודה קלאב שהיו נפוצים בישראל בשנות ה-70 וה-80 .  במתכונתה החדשה סודה קלאב מוכרת בעיקר בחו"ל ,  ל-24 מדינות .  החברה מעסיקה 380 עובדים ,  מנוהלת על ידי דניאל ברינבוים ,  משרדיה ממוקמים באירפורט סיטי ועם לקוחותיה נמנים וולמארט ,  מטרו ,  קופ ,  מנור ו-edka .  מכירות החברה ב-2009 אמורות להסתכם ,  על פי הערכות המצורפות לדו"חות פלנוס ,  בכ-108 מיליון יורו - לעומת 100 מיליון יורו ב-2008 .  פלנוס העמידה לסודה קלאב אשראי בהיקף של כ-9.3 מיליון דולר למשך שלוש שנים ,  מאז אוגוסט 2008 .  במקרה של מכירה ,  פלנוס יכולה להגיע לאחזקה של 1.2%-3% מהחברה .
 
ההלוואות המסוכנות של קרן פלנוס מזנין התבררו כמסוכנות באמת
הקרן שמתמחה במתן הלוואות מסוכנות נתנה עד כה הלוואות ל-10 חברות בהיקף של 24 מיליון דולר - ורשמה תשואה שלילית של 6%

