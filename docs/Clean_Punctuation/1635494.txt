יו"ר לאומי איתן רף פורש מתפקידו
רף הודיע לדירקטוריון הבנק כי החלטי שלא להעמיד את עצמו לבחירה מחדש כחבר בדירקטוריון ולפרוש בתום כהונתו כדירקטור בחודשים הקרובים 
" התייעצתי בימים האחרונים עם אישתי ומשפחתי ,  והם יעצו לי לעשות מה שאני מרגיש איתו הכי טוב .  אחרי 15 שנה הגיע הזמן לפרוש ,  חשוב לדעת לפרוש בשיא ",  כך אמר היום יו"ר בנק לאומי איתן רף ל-TheMarker לאחר הודעתו כי לא ימשיך להתמודד על תפקיד יו"ר בנק לאומי .  
רף הודיע הבוקר לדירקטוריון הבנק כי החליט שלא להעמיד את עצמו לבחירה מחדש כחבר בדירקטוריון וכי יפרוש בתום כהונתו כדירקטור בחודשים הקרובים .  בפני רף מונחות מספר הצעות מגורמים שונים בארץ ובחו"ל .  
רף מכהן כיו"ר לאומי מאז חודש אפריל 1995 .  הוא מכהן גם כיו"ר בנק לאומי USA ,  יו"ר בנק לאומי בריטניה  ( UK )  ויו"ר לאומי פרטנרס .  בנוסף ,  משמש רף כיור הוועד המנהל של האוניברסיטה העברית ,  יור ההנהלה הציבורית של עמותת נוער מוביל שינוי - אחרי וחבר דירקטוריון עתידים .  
רף הוסיף : " עברנו משברים גדולים בכלכלה ובבנק ,  למשל המשבר של שנת 2008 ,  אבל לאורך כל דרכי בבנק לא הופעל עלי לחץ פוליטי ,  והדבר הכי חשוב זה לשמור על הבנק מפני התערבות פוליטית ".  
נראה שהתפקיד שלך הוא נחשק ,  למה לעזוב ?   
" יכולתי להמשיך ולהתמודד ,  אבל התחלתי לעבוד בתפקיד לפני 15 שנה ,  כשהיינו הבנק השני בגודלו ,  ופיגרנו אחרי בנק הפועלים .  היום אנחנו מובילים בכל תחום את המערכת .  הגיע הזמן שאדם בגילי יחשוב לנצל הזדמנויות אחרות .  יש לי הצעות גם מהארץ וגם מחו"ל והגיע הזמן לשנות כיוון ".  
האם לדעתך טוב לבנק שוועדת המניות היא שתציע את המועמדים ,  או שגם בעלי מניות פרטיים כמו אליהו יציעו ?   
" טוב לבנק שיהיו לו דירקטורים רציניים ,  וממילא את כולם צריכה לאשר בסוף האסיפה הכללית ".  
כן ,  אבל דווקא מכיוון ועדת המניות אנחנו שומעים שמות שמועלים על סמך זיקה פוליטית . 
" זה עוד מוקדם .  צריך לחכות ולראות אלו שמות מתפרסמים והאם באמת יש שם אנשים פוליטיים ".  
לדעתך פרופ' קליין יהיה יו"ר טוב לבנק ?   
" אם הוא ייבחר על ידי האסיפה הכללית ,  אז לדעתי הוא יהיה דירקטור רציני ".  
לדעתך גליה מאור תוכל להיות יו"ר טוב לבנק ?   
" גליה בתור מנכ"ל היא מנהלת מצוינת עם הישגים מוכחים .  אין ספק שיש לה את כל הכישורים הנדרשים .  יש לנו יחסים טובים ,  אבל אני לא האיש שממנה או ממליץ למנות ". 

יו"ר לאומי איתן רף פורש מתפקידו
רף הודיע לדירקטוריון הבנק כי החלטי שלא להעמיד את עצמו לבחירה מחדש כחבר בדירקטוריון ולפרוש בתום כהונתו כדירקטור בחודשים הקרובים

