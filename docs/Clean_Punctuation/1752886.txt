דלק נדל"ן מכרה את משרדי החברה בבית גבור ספורט ב-20 מיליון שקל 
 >  >  מסע המימושים שמוביל ערן מיטל ,  מנכ"ל חברת דלק נדל"ן ,  נבלם אמנם בשוק החניונים באירופה ,  אך החברה שמכרה נכסים ב-1.5 מיליארד שקל מתחילת 2010 רשמה אתמול הצלחה קטנה אחת .  דלק נדל"ן מכרה אתמול 1,000 מ"ר בקומה ה-23 בבית גבור ספורט ברמת גן ,  ששימשו עד כה כמשרדי החברה ,  תמורת 19.6 מיליון שקל .  העסקה בוצעה במתכונת של sell  &  lease back ,  כשדלק נדל"ן תשכור את השטח מהרוכש לתקופה של 5 שנים .  דמי השכירות שתשלם דלק נדל"ן ישקפו תשואה של 7.5% על מחיר המכירה של השטח .  דלק נדל"ן הודיעה בשבוע שעבר שחברה נכדה שלה שמחזיקה ב-85% מנכס בשווייץ ושותפתה שהחזיקה ביתרת הזכויות בו ,  מכרו את הנכס zurich university בציריך תמורת 115 מיליון פרנק שווייצי  ( 423 מיליון שקל )  .  עלות ההשקעה בנכס היתה 120 מיליון פרנק שווייצי ,  ויתרת ההלוואה שנלקחה מבנק לצורך מימון רכישתו הגיעה ל-104 מיליון פרנק שווייצי .  בעקבות המכירה קיבלה dgre ,  שהחזיקה ב-85% ממניותיה של החברה הנכדה ,  סכום נטו של 6.6 מיליון פרנק שווייצי  ( 24.8 מיליון שקל )  .
 
דלק נדל"ן מכרה את משרדי החברה בבית גבור ספורט ב-20 מיליון שקל 
nan
