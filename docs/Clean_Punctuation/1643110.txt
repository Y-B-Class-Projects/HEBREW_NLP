יוון :  אוברדוביץ' הימם את בלאט
פנאתינייקוס הוציאה את כל התסכול שלה על אריס והישראלי ,  והביסה אותם 56:90 .  2 נק' לאליהו בניצחון ויטוריה על ולנסיה
אחרי שנותרה ללא ניצחון בשלב הטופ 16 ביורוליג ,  והיא על סף הדחה מוקדמת ומביכה במיוחד ,  חזרה לעצמה הערב  ( ראשון )  אלופת אירופה ,  פנאתינייקוס ,  כשהביסה ללא קושי את אריס סלוניקי של דייויד בלאט 56:90 .  הירוקים הוליכו כבר בפתיחה ,  כשהם מוליכים ב-8 הפרש בסיום הרבע הראשון וב-11 במחצית .  
אריס התקשתה מאוד בהתקפה בפתיחת המחצית השניה ,  כשרק ניקוס חציברטאס מצליח למצוא את הטבעת ,  בעוד מן העבר השני ניצלה פנאתינייקוס זאת עד תום ,  והחלה לברוח עד פער של 28 הפרש ,  ממנו הצליחה אריס רק לצמק מעט .  דרו ניקולס הוליך את קלעי פנאתינייקוס עם 13 נקודות ,  כשאנטוניוס פוטסיס וניקולה פקוביץ' מוסיפים 11 כל אחד .  לאריס :  חציברטאס 10 .  
אחרי ההפסד לסיינה ביום חמישי ביורוליג ,  חיפשה ריאל מדריד להתאושש היום במסגרת המחזור ה-22 בליגה הספרדית .  אלא שהתקופה הרעה של הבלאנקוס נמשכה גם היום ,  הפעם כשהיריבה היתה בילבאו החלשה ,  מהמקום הלפני אחרון בטבלה הספרדית .  אחרי מחצית ראשונה צמודה החל חאבייר סלגדו להתחמם ,  ורבע שלישי גדול של 13:26 העניק לבילבאו יתרון דו-ספרתי ,  אותו הצליחה קבוצת הפאר של אטורה מסינה לצמק בלבד ,  אך לא יותר .  זה נגמר ב-80:87 מרשים לבילבאו ,  שרושמת את נצחונה השביעי בלבד העונה .  סלגדו הוביל את קבוצת התחתית עם 19 ,  כשאקסל הרוול ,  אקס ריאל ,  הוסיף 16 .  מנגד ,  21 של סרחיו לול לא הספיקו למדרידאים .
 קאחה לאבורל וליאור אליהו שבו אל הליגה הספרדית לאחר ההפסד שלהם מול חימקי מוסקבה ,  והתנחמו עם ניצחון מול ולנסיה ,  אבל זה לא היה פשוט .  ולנסיה ,  שמשחקת בבית של הפועל ירושלים ביורוקאפ ,  נתנה פייט נהדר למארחים ,  אבל קיפאון דקות האחרונות איפשרו לאליהו וחבריו לנצח 67:69 .  שתי הקבוצות היו צמודות מאוד בפתיחה ,  ובמחצית הוליכה ולנסיה ב-2 נקודות בלבד .  
או אז הגיעה ריצה של ויטוריה ,  ולרבע האחרון היא כבר עלתה ביתרון 4 .  ולנסיה הגיבה בריצה משלה ,  ו-3 דקות לסיום היא עוד הוליכה 56:63 .  אלא שאז ,  כאמור ,  הגיעה ההתמוטטות ,  ויטוריה רצה ל-4:13 וניצחה את המשחק .  טיאגו ספליטר הוליך את קלעי קאחה ויטוריה עם 19 נקודות ו-6 ריבאונדים ,  מירצה טלטוביץ' וסאן אמטריו הוסיפו 11 כל אחד .  ליאור אליהו היה חלש עם 2 נקודות ו-4 ריבאונדים ב-8 דקות בלבד .  לולנסיה :  ויקטור קלאבר 14 ו-8 ריבאונדים .
 אפס פילזן ,  שחזרה מיד אליהו עם הפסד למכבי תל אביב ,  המשיכה את ההתדרדרות שלה עם תבוסה בליגה לפנרבחצ'ה/אולקר 79:60 .  פילזן פתחה מצויין ועוד הוליכה 17:22 אחרי הרבע הראשון ,  אבל אז הגיעה ההתפרקות הגדולה של שחקניו של עתאמן ,  שקלעו 9 נקודות בלבד ברבע השני לעומת 25 של המארחים ,  ופנרבחצ'ה/אולקר הוליכה בפער 11 במחצית .  עד לסיום המשיכו המארחים להגדיל את הפער ,  בדרך לניצחון הליגה החשוב ,  שמקרב אותה עוד צעד בדרך להדחת פילזן מראשות הטבלה .  עומר אונן הוליך את קלעי פנרבחצ'ה/אולקר עם 20 נקודות ,  אמיר פרלדזיץ' הוסיף 16 ,  8 ריבאונדים ו-6 אסיסטים .  לפילזן :  בוטסי ת'ורנטון 16 ,  מאריו קאסון 15 .  
סיינה ,  המשחקת בבית של מכבי תל אביב ביורוליג ,  התקשתה במשחק החוץ שלה מול טראמו ,  אבל יצאה לבסוף עם ניצחון 75:79 .  המארחים מהמקום ה-10 בליגה הוליכו בפתיחת המשחק ,  ואף עלו ליתרון 11 במחצית ,  36:47 .  סיינה נעזרה במשחק טוב של דייויד הוקינס והצליחה להוריד את הפיגור ל-3 בלבד לקראת הרבע האחרון .  טראמו עוד הצליחה להחזיק מעמד ,  אבל האורחים נטלו את היתרון לקראת הסיום ונותרו ללא הפסד בליגה האיטלקית .  הוקינס הוליך את קלעי סיינה עם 22 נקודות ,  ונעזר במשחק טוב של ניקוס זיזיס שסיים עם 12 .  לטראמו :  דרייק דיינר 18 .
 
יוון :  אוברדוביץ' הימם את בלאט
פנאתינייקוס הוציאה את כל התסכול שלה על אריס והישראלי ,  והביסה אותם 56:90 .  2 נק' לאליהו בניצחון ויטוריה על ולנסיה

