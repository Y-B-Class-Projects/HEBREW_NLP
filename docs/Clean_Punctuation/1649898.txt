הטור דה ישראל יתקיים כמתוכנן
מארגני מרוץ האופניים הגיעו להבנות עם המשטרה והחשש לביטול הוסר .  124 רוכבים ייצאו מפסל האריה השואג לאילת
מרוץ האופניים הבינלאומי הטור דה ישראל יתקיים כסדרו זאת לאחר שהערב  ( חמישי )  הושגה הבנה בין מארגני הטור לבין משטרת ישראל לגבי כמות השוטרים והתשלום עבור אבטחת הצירים לאורך הטור .
 המרוץ הבינלאומי הנערך לראשונה בישראל קיבץ אליו 124 רוכבים ,  44 מהם מחו"ל ,  שייצאו לדרך ביום שני בבוקר מהרחבה שליד פסל האריה השואג בכפר גלעדי ובמשך ארבעה ימים יחצו את ישראל מצפון לדרום .  ביום הראשון יעברו הרוכבים 148 ק"מ כשבדרך יחצו את קריית שמונה ,  יצפינו לקצרין ולרמת הגולן ,  ירדו לכיוון הכינרת ויסיימו את היום בהר הקפיצה שליד נצרת .  
ביום השני של המרוץ יעברו הרוכבים 193 ק"מ הזינוק יהיה בעפולה ומשם דרך הבקעה עד לעין בוקק שבים המלח .  ביום השלישי ידוושו הרוכבים לאורך 137 ק"מ מים המלח דרך ירוחם ועד למצפה רמון .  ביום האחרון יצאו הרוכבים ממצפה רמון וירדו לאילת ,  בסה"כ עוד 148 ק"מ ובסך הכל 640 ק"מ .  הטור דה ישראל הוא מרוץ זוגות ויתקיימו בו שלוש קטגוריות ,  כאשר סך הפרסים המובטח לרוכבים עומד על 40 אלף דולרים .
 
הטור דה ישראל יתקיים כמתוכנן
מארגני מרוץ האופניים הגיעו להבנות עם המשטרה והחשש לביטול הוסר .  124 רוכבים ייצאו מפסל האריה השואג לאילת

