ביהמ"ש :  זוכת פרס הנובל תגורש מהארץ
ביהמ"ש דחה את ערעורה של זוכת פרס הנובל האירית מייריד מגוויר וקבע כי יש לגרשה תוך 48 שעות .  זאת לאחר שמוקדם יותר דחתה מגוויר את הצעת הפשרה שהוצעה לה
בית המשפט המחוזי בפתח תקווה דחה לפני זמן קצר  ( שישי )  את עתירתה של זוכת פרס הנובל לשלום האירית מייריד מגווייר וקבע שיש לגרשה בתוך 48 שעות .  עם זאת ,  עוד נותרה לה אפשרות לערער על ההחלטה .
 בהחלטת בית המשפט נכתב כי  " אין פירושו של דבר שהעותרת לא תוכל להיכנס לישראל בעתיד  בין בעתיד הרחוק ,  כאשר צו הרחקה יפקע ,  ובין במועד קרוב יותר ,  אם וכאשר תצליח בתקיפת צו ההרחקה בפני הרשות המוסמכת ".  
מגווייר דחתה מוקדם יותר את הצעת הפשרה של השופט ,  לפיה היא תשוב לאירלנד ושם תגיש בקשה לשר הפנים לבטל את צו ההרחקה מישראל שהוצא נגדה בעקבות השתתפותה באחד המשטים לעזה .  בגלי צה"ל דווח כי נציגי הפרקליטות הסכימו להצעת הפשרה ,  אולם מאחר שמגוויר סירבה יימשך הדיון בערעור תנועת עדאללה על ההחלטה שלא לאפשר את כניסתה לישראל .
 מייריד קוריגן-מגווייר זכתה בפרס נובל לשלום בשנת 1976 על פעילותה להפסקת האלימות בצפון אירלנד .  היא נחשבת אחת המבקרות הבולטות של מדיניות ישראל בשטחים ,  ואף קראה בעבר לאיחוד האירופי למחוק את חמאס מרשימת ארגוני הטרור .  באוקטובר 2008 השתתפה מגווייר במשט שיצא מקפריסין לעזה במטרה לשבור את המצור על הרצועה ,  והשתתפה במשט נוסף שיצא השנה לכיוון עזה על גבי הספינה  " רייצ'ל קורי ".  המשט נעצר על ידי חיילי צה"ל ופעיליו גורשו מהארץ .
 
ביהמ"ש :  זוכת פרס הנובל תגורש מהארץ
ביהמ"ש דחה את ערעורה של זוכת פרס הנובל האירית מייריד מגוויר וקבע כי יש לגרשה תוך 48 שעות .  זאת לאחר שמוקדם יותר דחתה מגוויר את הצעת הפשרה שהוצעה לה

