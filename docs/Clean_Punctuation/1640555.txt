בריטניה צפויה לקצץ במספר אשרות הלימודים לסטודנטים זרים
בנוסף ,  מתכוון משרד הפנים הבריטי להדק את המגבלות על סטודנטים זרים בתחום התעסוקה
בריטניה צפויה לקצץ במספר אשרות הלימודים לסטודנטים זרים ,  ולהדק את המגבלות עליהם כך דיווח העיתון הבריטי  " סאנדיי טלגרף ".  שר הפנים הבריטי ,  אלן ג'ונסון ,  מגבש סדרת תקנות חדשות שיחולו על סטודנטים זרים ,  בהן דרישה כי הנרשמים לאוניברסיטאות בבריטניה יהיו דוברי אנגלית ,  ואיסור על מי שנרשמים לתכניות קצרות-טווח להביא עימם בני משפחה .  התקנות צפויות להיכנס לתוקפן בעוד מספר שבועות.בעקבות התקנות החדשות צפוי מספר הויזות הניתנות לסטודנטים זרים לרדת בעשרות אלפים ,  דיווח  " טלגרף ",  אך ציין כי משרד הפנים סירב למסור הערכות מדוייקות של השלכות התכנית .  התקנות מגיעות בעקבות ביקורת על חופש רב מדי בהענקת הויזות במסגרת תכנית שהושקה בשנה שעברה.לפני שנה הושקה תכנית אשרות  " מבוססת נקודות "  שבמסגרתה נדרשו סטודנטים להשיג 40  " נקודות זכות "  על מנת לזכות באשרה .  קבלה לאוניברסיטה לתוכנית לימודים מלאה ויכולת לעמוד בתשלום שכר הלימוד איפשרו למעשה את השגת 40 הנקודות .  כעת צפוי משרד הפנים לשנות את הניקוד באופן שיקשה על סטודנטים להשיג אשרה .  בנוסף ,  סטודנטים שאינם לוקחים תכנית לימודים מלאה יוכלו לעבוד 10 שעות בשבוע בלבד ,  במקום 20 המותרות כיום ,  ובני משפחה שיגיעו עימם לא יוכלו לעבוד כלל .  מי שיגיעו לתכניות לימודים של פחות מחצי שנה ,  לא יוכלו להביא בני משפחה כלל .
 
בריטניה צפויה לקצץ במספר אשרות הלימודים לסטודנטים זרים
בנוסף ,  מתכוון משרד הפנים הבריטי להדק את המגבלות על סטודנטים זרים בתחום התעסוקה

