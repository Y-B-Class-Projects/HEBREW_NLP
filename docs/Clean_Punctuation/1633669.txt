הצתת המסגד : " החשד נגד העצורים מעבר לסביר "
 מעצרם של ארבעת החשודים בהצתת המסגד בכפר יאסוף הוארך בשבוע .  חבריהם ביקשו : " אל תדברו בחקירה ".  פרקליטם : " מתייחסים אליהם כאל אחרוני המחבלים "
  ( צילום :  עוז מירון .  עריכת וידאו :  רן צימט ) 
בית משפט השלום בפתח תקווה האריך היום  ( שני )  בשבעה ימים את מעצרם של ארבעת החשודים בהצתת המסגד בכפר יאסוף ,  לפני כחודש .  הארבעה הם צבי סוכות ואלירן אלגלי בני 20 מיצהר שלמה גילברט בן 20 מהיישוב אלון מורה וקטין נוסף שזהותו אסורה לפרסום .  בדיון על הארכת המעצר ציינה השופטת עינת רון כי  " יש בחומרים שהוגשו בפניי כדי לקשור את הארבעה לחשד המיוחס ,  מעבר לחשד הסביר ". 
ארבעת החשודים הובאו לדיון בהארכת המעצר בנפרד והם גם נחקרים בנפרד ,  על מנת למנוע שיבוש הליכי חקירה ותיאומי גרסאות .  הארבעה מכחישים את החשדות נגדם ושומרים על זכות השתיקה .  חבריהם של החשודים ,  תלמידי ישיבת  " דורשי יחודך "  הגיעו לאולם הדיונים כדי להביע תמיכה ,  שרו שירים וקראו לעבר הארבעה : " אל תראו אותם ממטר "  ו"כולם שותקים ".  בתגובה לכך מנעה השופטת רון את כניסת החברים לאולם וציינה כי  " התנהגות זו לא רק שאינה ראויה בבית משפט ,  אלא יש בהם גם ניסיון לפגוע בחקירה באופן ממשי .  הקריאות על התנהגותם של עצורים אחרים בפרשה - אלה דברים הגובלים בפלילים ". 
נציגי המשטרה הגישו בפני בית המשפט דו"ח סודי המפרט את אמצעי החקירה שהופעלו נגד הארבעה וכמו כן הוצא צו מניעת מפגש לחשוד המרכזי בהצתה ,  לירן אלגלי ,  החשוד גם כי הוא זה שריסס את כתובות הגרפיטי שנמצאו במסגד .  כל הארבעה חשודים בהצתה על רקע לאומני .  פרקליטם ,  עו"ד עדי קידר ,  אמר כי  " ארבעת החשודים מכחישים כל קשר לפרשה ואני בטוח בחפותם .  חוקרי שירות הביטחון הכללי מפעילים לחצים בלתי סבירים ,  הן בדרכי החקירה והן בתנאי המעצר נגד הארבעה ,  מתייחסים אליהם כעצורי שב"כ וכאל אחרוני המחבלים .  לארבעה אין עבר פלילי ".  במהלך הדיון הציגו נציגי המשטרה עדויות של אימאם הכפר יאסוף וראש הכפר וכן תצלומים של המסגד השרוף .  
כוחות גדולים של משטרה ואנשי שב"כ פשטו לפנות בוקר על הישיבה ביצהר ועצרו בתחילה עשרה תלמידים ,  שעל פי החשד ,  היו מעורבים בהצתת המסגד בכפר יאסוף .  לדברי עדי ראייה ,  סמוך לשעה 4:00 לפנות בוקר הגיעו לישיבה התיכונית  " דורשי יחודך "  שביצהר עשרות שוטרי מג"ב עם נשקים שלופים וכשפניהם מכוסים ,  פשטו על המגורים בישיבה ועצרו את התלמידים .
 
הצתת המסגד : " החשד נגד העצורים מעבר לסביר "
 מעצרם של ארבעת החשודים בהצתת המסגד בכפר יאסוף הוארך בשבוע .  חבריהם ביקשו : " אל תדברו בחקירה ".  פרקליטם : " מתייחסים אליהם כאל אחרוני המחבלים "
 
