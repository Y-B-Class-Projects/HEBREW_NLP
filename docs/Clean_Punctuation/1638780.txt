הירשזון ימכור את אחזקותיו בחילן טק - המניה זינקה ב-11%
עילדב מנהלת מגעים לרכישת אחזקות בנו של אברהם הירשזון בחילן טק לפי שווי של 330 מיליון שקל - 22% יותר משוויה בבורסה
 >  >  מנייתה של חברת חילן טק זינקה ב-10.6% אתמול במחזור של כמיליון שקל ,  והביאה את החברה לשווי שוק של 273 מיליון .  הזינוק במניה הגיע לאחר שהחברה דיווחה אתמול לבורסה כי חברת עילדב השקעות שבשליטת רוני שטרנבך מנהלת מגעים עם עופר הירשזון ,  בנו של אברהם הירשזון  ( לשעבר שר האוצר )  ,  לרכישת חלקו של הירשזון בחברה .  ככל הידוע המגעים מתנהלים לפי שווי שוק של 330-350 מיליון שקל .  הירשזון מחזיק באופן ישיר ב-23% ממניות חילן טק ,  וכן ב-24% באמצעות חברת די.סי.אל.בי.אי ,  שבה הוא שותף יחד עם אבי באום ,  מנכ"ל חילן טק .  לבאום יש זכות סירוב ראשונה למכירת אחזקותיו של הירשזון ,  ובאום עדיין לא החליט אם להפעיל זכות זו .  בית ההשקעות אקסלנס מחזיק באמצעות קופות הגמל ב-11% מחילן טק .  אם העסקה תושלם צפוי הירשזון לקבל 130-150 מיליון שקל .  חילן טק נחשבת לחברה המובילה בישראל באספקת שירותי מחשוב לניהול כולל של המשאב האנושי בארגון .  לחילן טק יש 700 לקוחות והיא מפיקה תלושי משכורת ל-500 אלף עובדים מדי חודש .  חילן טק סיימה את ינואר-ספטמבר 2009 עם הכנסות של 166.5 מיליון שקל - שיפור של 4% לעומת התקופה המקבילה ב-2008 .  הרווח הנקי של החברה גדל בתשעת החודשים הראשונים של השנה ב-63% לעומת התקופה המקבילה ל-29.6 מיליון שקל .  עילדב היא חברת השקעות ,  שהאחזקה העיקרית שלה בשנים האחרונות היא חברת מדטכניקה  ( 42% )  ,  הנסחרת לפי שווי שוק של 364.5 מיליון שקל .
 
הירשזון ימכור את אחזקותיו בחילן טק - המניה זינקה ב-11%
עילדב מנהלת מגעים לרכישת אחזקות בנו של אברהם הירשזון בחילן טק לפי שווי של 330 מיליון שקל - 22% יותר משוויה בבורסה

