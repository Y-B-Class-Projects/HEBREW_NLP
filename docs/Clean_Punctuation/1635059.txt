השיעור שרן ארז לא רוצה ללמוד 
הדו"ח החמור של OECD על מערכת החינוך בישראל כלל נקודת אור אחת :  רפורמת אופק חדש .  אלא שהארגון מתח ביקורת על כך שהרפורמה אינה מיושמת בתיכונים .  הסיבה :  יו"ר ארגון המורים מתנגד לה בחריפות ,  והמשא ומתן עם משרדי החינוך והאוצר נפסק
 >  >  לא היה אדם אחד שציפה למחמאות רבות במסקנות כלכלני ה-oecd על מערכת החינוך הישראלית ,  שפורסמו שלשום .  כשמעמידים בשורה אחת את הישגיהם הנמוכים של התלמידים הישראלים ,  שכר המורים הנמוך ,  גודל הכיתות והחינוך במגזר החרדי והערבי ,  כפי שעשו מומחי הארגון ,  מתקבלת תמונה קטסטרופלית .  אך בין כל החששות שהביע ארגון המדינות המתועשות על מערכת החינוך הישראלית ,  שלפי הדו"ח אחראית לפערים בחברה ומגבילה את פוטנציאל הצמיחה של ישראל ,  אפשר למצוא נקודת אור אחת :  הרפורמות שנוסו בשנים האחרונות במערכת ,  ובראשן רפורמת אופק חדש שיצאה לדרך ב-2008 .  אופק חדש הוגדרה בדו"ח כ"צעד בכיוון הנכון ".  במסגרת הרפורמה שופרו תנאי העסקת המורים ומעמדם ,  בתמורה לתוספת שעות בשבוע העבודה שלהם המיועדות ללימוד בכיתה בקבוצות קטנות או לעבודות אחרות בין כותלי בית הספר . " הגידול בשכר המורים עקב הרפורמה נועד להתמודד עם המשבר במורל של המורים ועם בעיות הקשורות לסף הכניסה למקצוע ",  נכתב בדו"ח .  ואכן ,  על אף שגם לפי הארגון נותר שכר המורים בישראל נמוך ביחס למדינות החברות בו ,  שכר המורים בבתי הספר היסודיים ובחטיבות עלה בעקבות הרפורמה ב-26% למורים הוותיקים ,  ועד 43% למורים חדשים .  אין סיבה לאופטימיות ואולם למרות מחמאות הארגון על יישום הרפורמה ,  נותרה בעיה אחת גדולה :  היא מיושמת רק בבתי הספר היסודיים ובחטיבות הביניים - ולא בתיכונים .  את זה הארגון מתקשה לסבול . " רפורמת אופק חדש צריכה להיות מיושמת גם בחטיבות העליונות וצריך לגבור על הקשיים שמנעו יישום תוכנית דומה בהן ",  נכתב בדו"ח .  הקושי שהביא ליישום הרפורמה רק באופן חלקי נעוץ בהתנגדות של ארגון המורים ,  המייצג את רוב המורים בתיכונים ,  לאופק חדש .  מי שעומד בראש ארגון המורים הוא רן ארז ,  שהתמיד בביקורות חריפות נגד הסתדרות המורים  ( המייצגת את רוב המורים בבתי הספר היסודיים וכמה מחטיבות הביניים )  ונגד שרת החינוך שחתמה על ההסכם עם הסתדרות המורים ,  יולי תמיר .  המחמאות של oecd לאופק חדש ,  כאחת ההצלחות הגדולות והבודדות של מערכת החינוך החמיאו להסתדרות .  מזכ"ל ההסתדרות ,  יוסי וסרמן שמח על כך ש"הסתדרות המורים השכילה לחתום עם המדינה על יישום אופק חדש במערכת החינוך ".  oecd :  צריך רפורמה בתיכונים ב-oecd לא התייאשו סופית ממערכת התיכונים בישראל ומארגון המורים ,  והם תלו תקווה במשא ומתן איטנסיווי שהתקיים בין משרד החינוך ,  האוצר והארגון שהחל במחצית 2009 .  במשא ומתן דנו הצדדים עם ארז על יישום עקרונות דומים לאלה שבאופק חדש ,  ועל שינויים במתכונת הלימודים שהיו אמורים להיטיב עם התלמידים והמורים . " המשך השיחות עם ארגון המורים מסמל התפתחות חיובית בעניין ",  נכתב בדו"ח .  נראה כי כותבי הדו"ח היו אופטימיים מדי .  מבדיקת themarker עולה כי ארז ניהל משא ומתן בחודשים האחרונים ,  אך בתחילת ינואר הגיע למבוי סתום ומאז הצדדים לא מקיימים מגעים בעניין ,  וגם בגלל הבחירות בארגון שהחלו אתמול .  בעוד שבאתר האינטרנט של ארגון המורים מציין ארז שמשא ומתן מתנהל ,  במכתב ששלח למורים ב-3 בינואר יוצא ארז נגד כל דרישות האוצר .  המלצות ה-oecd ככל הנראה לא מקובלות על ארז ,  שטען במכתב כי  " כתוצאה מהתנהלות האוצר נצטרך לחזור לתפקיד קלאסי של איגוד מקצועי הנאבק על תוספות שכר ותנאי עבודה בלבד ".  רפורמת אופק חדש פותחה עקב מצבה העגום של מערכת החינוך בישראל .  לצורך יישומה הקצתה המדינה סכום עצום של 5 מיליארד שקל עד 2013 - אז אמורה הרפורמה לכלול את כל הגנים ,  בתי הספר היסודיים וחטיבות הביניים .  כחלק מאופק חדש הוארך שבוע העבודה של המורים מ-25 שעות בפועל בבתי הספר היסודיים ל-26 שעות ,  בנוסף ל-10 שעות שבועיות - שמחציתן יועדו לחיזוק תלמידים חלשים ,  לקידום המצטיינים בקבוצות קטנות ולשעות שבהן המורה עובד בבית הספר .  בחטיבות הביניים ,  שבוע ההוראה שהכיל 21 שעות בפועל עלה ל-23 ,  בתוספת 13 שעות נוספות לחיזוק תלמידים ושהייה בבית הספר .  בנוסף ,  מורים לא אקדמאים התחייבו להשלים את השכלתם ,  הורחבו סמכויות המנהל ,  וגם הגמישות בפיטורי המורים עלתה . " איננו כסילים"בתמורה לשינויים השווה שכר המורים לשכר אקדמאים בשירות המדינה ,  והם קיבלו זכאות לשעות נוספות עבור פעילות בהפסקות .  בנוסף ,  המדינה השקיעה כ-55 מיליון שקל לשיפור תנאי העבודה הפיסיים של המורים בבתי הספר .  לפי טבלת השכר החדש ,  מורה מתחיל יקבל משכורת של 5,300 שקל  ( ברוטו )  ,  לעומת שכר של 2,967  ( שהושלם לשכר המינימום )  לפני הרפורמה .  הקידום בשכר מותנה בוותק ,  הכשרות והערכה ,  כך שרמת השכר הגבוהה ביותר יכולה להגיע ל-14.7 אלף שקל בחודש  ( ברוטו )  ,  לעומת שכר מרבי של 7,400 שקל בעבר .  התוצאה היא שכיום מרוויח מורה בחטיבה או ביסודי כ-9,500 שקל בחודש בממוצע ,  ובסיום הרפורמה השכר צפוי להגיע ,  לפי הערכות ,  ל-11,000 שקל בממוצע ואף יותר .  לעומת זאת ,  מורה בתיכונים ,  המיוצגים על ידי ארגון המורים ,  מרוויח כ-8,100 שקל בממוצע בלבד .  במצב כיום ,  ארז הוא זה שמונע מהמורים המיוצגים על ידו להעלות את רמת שכרם כפי שמקבלים המורים בהסתדרות המורים ,  מכיוון שלפי הצעת האוצר ,  ערך התשלום שלהם לשעה יפחת .  במשא ומתן שהתקיים בין האוצר לארגון המורים הוצעה תוספת משמעותית בשכר המורים כדי להשוות את תנאי המורים בתיכונים לאלה שבחטיבות ובבתי הספר היסודיים .  בתמורה דרש האוצר שינוי בשבוע העבודה שיכלול תוספת שעות עבודה וביטול חלק מתגמולי השעות המגיעים למורים .  לפי טענת הארגון ,  תוספת השכר שהוצעה לו היתה של כ-26% .  הדרישות האלה לא חדשות עבור ארז .  הן הוצגו בפניו בשנים האחרונות וניסוי דומה נערך בבתי הספר של הארגון ב-2001 .  ארז הסכים רק לתוספת של שעות בודדות בשעות העבודה ומתנגד לביטול חלק מתגמולי השעות .  תגמולים אלו מאפשרים למורים לעבוד פחות שעות שבועיות בתנאים מסוימים :  מחנך כיתה ,  מכין לבגרות או מעל גיל 50 - כל אלה עובדים פחות שעות בשבוע .  לפיכך ,  ממוצע שעות העבודה בשבוע מסתכמות ב-19 שעות בפועל בממוצע  ( 3.1 שעות ביום )  ,  במקום 24 שעות ,  לפי בסיס המשרה . " לא נסכים להפחתת ערך השעה ולביטול תנאי העבודה .  אנחנו אמנם מורים ,  אבל איננו כסילים כפי שאולי חושבים אנשי האוצר ",  כתב ארז .  בעוד שהארגון טוען כי תנאי אופק חדש לא מתאימים לתיכונים ,  ייתכן שאחד המכשולים במשא ומתן נובע מרצונו של ארז להגיע להסכם טוב יותר מאשר זה של הסתדרות המורים ,  כדי להוכיח כי התנגדותו לאופק חדש לא היתה לחינם .  ואולם באוצר מסרבים כנראה להטיב עם מורי הארגון על פני אלה שבהסתדרות .  ובינתיים - הרפורמה תקועה והמרחק בין ישראל למדינות ה-oecd בכל הקשור לחינוך ,  נותר גדול כשהיה .  ארגון המורים מסר בתגובה : " במשך השנים המעמסה על המורים גדלה והשחיקה גוברת וזאת ללא שיפור בשכרם ובתנאי עבודתם ,  אלא להיפך .  העומס המוטל על מורה בחינוך העל יסודי גדול לאין שיעור ,  כמו גם האחריות המוטלת עליו .  מובן מאליו שרפורמה המתאימה לחינוך היסודי אינה יכולה להתאים לחינוך העל יסודי .  אדרבא ,  הכלת אופק חדש על החינוך העל יסודי משמעה תוספת של 50% שעות עבודה וויתור על תגמולים בשיעור ממוצע של כ-30% - וכל זאת תמורת תוספת שכר בשיעור 26% .  בוודאי שתוספת שעות עבודה תמורת ערך שעה נמוך יותר אינה הדרך לשפר את מערכת החינוך ".  ממשרד החינוך נמסר : " המשרד רואה חשיבות גבוהה ביישום רפורמה בתיכונים ". 

השיעור שרן ארז לא רוצה ללמוד 
הדו"ח החמור של OECD על מערכת החינוך בישראל כלל נקודת אור אחת :  רפורמת אופק חדש .  אלא שהארגון מתח ביקורת על כך שהרפורמה אינה מיושמת בתיכונים .  הסיבה :  יו"ר ארגון המורים מתנגד לה בחריפות ,  והמשא ומתן עם משרדי החינוך והאוצר נפסק

