ישראל ביתנו נוטה לדחות פשרה לחוק הגיור
עו"ד יעקב וינרוט הגיש ליהדות התורה ולישראל ביתנו הצעת פשרה בנוגע למחלוקת בחוק הגיור .  ח"כ רותם מיוזמי החוק : " יש נקודות שלא נוכל להתפשר בהן "
 עו"ד יעקב וינרוט הגיש הערב  ( שלישי )  הצעת פשרה ל"ישראל ביתנו "  ול"יהדות התורה "  בנוגע לחוק הגיור .  שני הצדדים הודיעו כי הם יעיינו הלילה במסמך ומחר יגבשו את עמדתם .  
יו"ר ועדת חוקה ,  ח"כ דוד רותם  ( ישראל ביתנו )  ,  שיזם את הצעת החוק אמר לוואלה !  חדשות כי , " על פניו ,  לא הכל נראה לי ".  בתשובה לשאלה האם הוא מעריך שיש בסיס להידברות עם החרדים בנושא ,  השיב רותם : " תמיד יש מקום להידברות .  ניהלתי משא ומתן במשך שנה ,  הגעתי להסדרים והם חזרו בהם .  יש נקודות שאני יכול להתפשר בהם ויש נקודות שלא אוכל להתפשר עליהם ". 
אמש טען ראש מפלגתו של רותם ,  שר החוץ אביגדור ליברמן ,  כי האחריות למשבר הקואליציוני שנוצר סביב חוק הגיור מוטלת על אנשי ש"ס שחזרו בהם לטענתו מההבנות שהושגו בנושא חוק הגיור וברית הזוגיות ובכך גררו את סיעות הקואליציה למאבק בעניין .
 לדברי ליברמן ,  בכוונתו לפעול לסיום הליך החקיקה לפני היציאה לפגרה : " כפי שהסברנו בשבוע שעבר ,  ישראל ביתנו היא תנועה שמכבדת את המסורת אך מושתתת על עיקרון ברור של חיה ותן לחיות .  אנחנו לא 'שינוי' ,  אנחנו בעד מסורת ישראל ,  ואנחנו מאוד מעוניינים בקיום הקואליציה הזו - לכן פעלנו בשני נושאים מאוד אקוטיים עבורנו בצורה מאוד זהירה ושקופה וחברית לכל מרכיבי הקואליציה ".  ליברמן טען עוד כי במסגרת קידום החוק ,  הוא נפגש עם רבנים מכל הקבוצות והזרמים .
 בתוך כך ,  סיעת קדימה תגיש מחר הצעת חוק דומה לחוק הגיור של ישראל ביתנו ,  במטרה לאפשר לרבני הערים לקיים גיורים .  ככל הנראה ,  בקדימה ינסו להביך את סיעת ישראל ביתנו שלאור הימצאותה בהליך הפשרה לא תוכל לתמוך בהצעה .  בקדימה אמרו הערב : " על רקע דיבורי הפשרות של ישראל ביתנו וש"ס ,  ישראל ביתנו ומפלגת העבודה ייבחנו האם בכוונתן לעמוד מאחורי המילה שלהן והבטחותיהן לבוחר ". 

ישראל ביתנו נוטה לדחות פשרה לחוק הגיור
עו"ד יעקב וינרוט הגיש ליהדות התורה ולישראל ביתנו הצעת פשרה בנוגע למחלוקת בחוק הגיור .  ח"כ רותם מיוזמי החוק : " יש נקודות שלא נוכל להתפשר בהן "
 
