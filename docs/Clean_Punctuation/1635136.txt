אסיין ייעדר שישה שבועות
בצ'לסי נשמו לרווחה לאחר שהתברר שהקשר לא קרע את רצועת הברך ויוכל לשחק עוד העונה .  אנצ'לוטי הפסיק לחפש מחליף
בצ'לסי נשמו היום  ( שישי )  לרווחה ,  לאחר שהנודע כי הקשר הגנאי מיקאל אסיין ייעדר שישה שבועות בלבד ולא סיים את העונה ,  כפי שחששו בתחילה .  כזכור ,  אסיין נפצע בברכו במהלך אימון הנבחרת באנגולה ונאלץ לנטוש את אליפות אפריקה .  בגאנה העריכו כי מדובר בקרע ברצועות הברך ,  שהיה גורם לאסיין להחמיץ את יתר העונה ומשחקי המונדיאל ,  אך היום נודע כי הקשר סובל מקרע במיניסקוס וצפוי לחזור למגרשים בתוך חודש וחצי . " אני מקווה שיחזור תוך ארבעה שבועות ",  אמר קרלו אנצ'לוטי .  
אסיין לא שיחק עבור צ'לסי מאז נפצע במשחק ליגת האלופות מול אפואל ניקוסיה בתחילת דצמבר .  אחרי שהחלים מהפציעה באמסטרינג ,  הצטרף לנבחרת גאנה באליפות אפריקה ,  אך שיחק 45 דקות בלבד בהפסד לחוף השנהב לפני שנפצע באימון וחזר ללונדון .  חבריו ,  שהעפילו לרבע הגמר ,  ימשיכו את הטורניר בלעדיו .  אנצ'לוטי שכבר החל לגשש אצל מחליפים פוטנציאלים ,  הודיע כי לא יצרף קשר אחורי בחלון ההעברות .
 
אסיין ייעדר שישה שבועות
בצ'לסי נשמו לרווחה לאחר שהתברר שהקשר לא קרע את רצועת הברך ויוכל לשחק עוד העונה .  אנצ'לוטי הפסיק לחפש מחליף

