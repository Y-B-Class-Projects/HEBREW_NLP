סוארס קרוב לסיכום בהפועל באר שבע
מוריירה או פרגל יעזבו תמורתו להפועל ר"ג .  אלונה ברקת זימנה את עזורי לשיחה ,  טלסניקוב הסביר לשחקנים : " בגלל המצב "
 הבעלים של הפועל באר שבע ,  אלונה ברקת ,  זימנה אתמול  ( שלישי )  את המאמן גיא עזורי לביתה על מנת לשמוע ממנו הסברים בנוגע ליכולת שמציגה לאחרונה הקבוצה .  לטענת גורם במועדון , " מטבע הדברים אלונה דרשה הסברים במסגרת השיחה ,  אך הם דנו בעיקר בנושא הרכש ".  עזורי לא הגיע אתמול לאימון אותו פתח ז'אן טלסניקוב ,  שהסביר לשחקנים : " כמו שאתם יודעים ,  המצב של הקבוצה פחות טוב .  גיא הלך לפגישה עם הבעלים ולא יגיע ". 
הקשר אלעד בונפלד קיבל הצעה לפיה לאחר שיקבל כספים אותם הוא תובע מהביטוח הלאומי בעקבות הפרישה מכדורגל ,  הצדדים יפגשו וינסו לגשר על הפערים בין הסכום אותו קיבל לבין הכספים המגיעים לו מתוקף ההסכם בין הצדדים עד תום העונה .  במועדון מאמינים שהביטוח הלאומי יכסה את רוב הסכום המגיע לשחקן ולכן המועדון לא יידרש לשאת בהוצאות כבדות .
 במידה ולא ישולמו לו הכספים ,  באר שבע עשויה ללכת עם השחקן לבוררות .  היום תתקיים בוררות גם בעניין הקשר ארז מסיקה ,  אך מדובר בפגישה ראשונה מתוך סדרת פגישות ובכל מקרה היום לא תתקבל תשובה בעניין .
 בבאר שבע טוענים כי הפועל רמת גן היא זו שהציעה להם להעביר לשורות הקבוצה את החלוץ חנן פדידה והבלם פבל פרגל תמורת הבלם וויליאם סוארס ,  ולא להיפך .  בשלב זה ,  עזורי לא ממהר לשחרר את השניים ,  שבכל מקרה לא בטוח שיסכימו לעבור לקבוצה אחרת .  יש לציין כי סוארס סיכם את תנאיו ,  אך טרם חתם בקבוצה .  גורם במועדון אמר : " על מנת להעביר אותו ,  נצטרך להעביר אליהם את אחד הבלמים ,  דנילו מוריירה או פבל פרגל בגלל שעזורי מחפש חלוץ זר ומכסת הזרים כבר מלאה ".  
שחקנים בקבוצה אמרו על כך : " מוזר שבכלל מדברים על פרגל .  הוא שחקן ההגנה הכי יציב שלנו העונה ".  אתמול הבהירו בקבוצה לפרגל כי ההצעה קיימת ,  אך בשלב זה הוא לא משוחרר מהקבוצה .
 בקבוצה מקווים שהמגן הימני נאור פסר יסגור בקבוצה .  אם לא ,  הקבוצה תחפש אופציה חלופית .  אחת האפשרויות שעלתה היא צירופו של המגן עומרי קנדה מהפועל תל אביב ,  אך לא בטוח שישוחרר .
 עדכון ראשון :  12:47 ,  20/01/09עדכון אחרון :  18:05 ,  20/01/09

סוארס קרוב לסיכום בהפועל באר שבע
מוריירה או פרגל יעזבו תמורתו להפועל ר"ג .  אלונה ברקת זימנה את עזורי לשיחה ,  טלסניקוב הסביר לשחקנים : " בגלל המצב "
 
