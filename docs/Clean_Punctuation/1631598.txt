חמאס לארגונים בעזה : " די לירי נגד ישראל "
 איסמעיל הניה ,  ראש ממשלת חמאס ברצועה ,  קרא לג'יהאד האיסלמי ולוועדות ההתנגדות העממיות לחדול מירי רקטות לעבר ישראל . " צריך לשתף פעולה ולחסום כל תוקפנות ישראלית נגד אנשינו "
 חמאס מנסה להפיג את המתח עם ישראל ומצרים :  הארגון קרא היום  ( שלישי )  לארגונים החמושים האחרים הפועלים ברצועת עזה לחדול מיידית מירי הרקטות ופצצות המרגמה לעבר ישראל .  כמו כן ,  חמאס הבטיח לקהיר לחקור את התקרית בה נורה למוות שוטר מצרי סמוך למחסום רפיח בשבוע שעבר .
 ראש ממשלת חמאס ,  איסמעיל הניה ,  אמר כי על הארגונים להתחשב בהישגים שהצטברו ברצועה מאז הוכרזה הפסקת האש עם ישראל לאחר מבצע  " עופרת יצוקה "  לפני כשנה .  לדברי הניה ,  הדבר עולה בקנה אחד עם האינטרס להגן על תושבי עזה מהתקפות ישראל .
" אנחנו קוראים לכל הפלגים הפלסטינים להגביר את שיתוף הפעולה ביניהם במטרה לחזק את ההסכמה הלאומית ,  לפעול להגברת האחדות ,  להגן על האינטרסים שלנו ולחסום כל תוקפנות ישראלית נגד אנשינו ",  אמר הניה .  
שר הביטחון אהוד ברק קרא אמש לחמאס לרסן את בעלי בריתה ברצועה - ואיים שאם לא ייעשה כך ,  ישראל תמשיך בהתקפותיה .  ירי טילי הקסאם לעבר ישראל מצד הג'יהאד האיסלמי וועדות ההתנגדות ותגובת ישראל שהביאה למותם של כמה פלסטינים ,  הפכו את השבועיים האחרונים לאחת התקופות המתוחות מאז סיום עופרת יצוקה .
 בעוד שהמתח בין חמאס לישראל הוא עניין שבשגרה ,  בשבועות האחרונים חלה הידרדרות ביחסים בין חמאס למצרים על רקע המחלוקת על מעברי הגבול .  כשהיא מתוסכלת מכישלון מאמצי הפיוס בין פתח לחמאס ,  בקהיר הביעו כעס על חמאס לאחר שחייל מצרי נורה למוות במעבר רפיח בשבוע שעבר .  
החייל נורה במהלך עימותים על רקע מאמציה של מצרים לחסום את תנועת הסחורות המנהרות בגבול .  מקורות מצריים סיפרו כי החייל נפגע מכדור רובה שנורה מהצד הפלסטיני .  דובר חמאס ,  סמי אבו זוהרי דחה היום את הטענות ואמר כי יש אינדיקציות המלמדות על כך שייתכן והשוטר נפגע מכדור שנורה בצד המצרי של הגבול .
 בכל מקרה ,  אמר איסמעיל הניה ,  חמאס יפעל תוך נכונות אמיתית לחקור את נסיבות האירוע ולהגן על היחסים עם מצרים . " פתחנו בחקירה שמטרתה חקר האמת ולנקוט בצעדים שישיבו את היחסים עם מצרים למסלולם ",  אמר הניה .
 
חמאס לארגונים בעזה : " די לירי נגד ישראל "
 איסמעיל הניה ,  ראש ממשלת חמאס ברצועה ,  קרא לג'יהאד האיסלמי ולוועדות ההתנגדות העממיות לחדול מירי רקטות לעבר ישראל . " צריך לשתף פעולה ולחסום כל תוקפנות ישראלית נגד אנשינו "
 
