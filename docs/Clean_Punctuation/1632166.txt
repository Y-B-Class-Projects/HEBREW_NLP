קרנות ניהול כספים ,  ביניהן GLG של נועם גוטסמן וסורוס פאנד מנג'מנט ,  יפתחו סניפים בהונג קונג
המשרדים בהונג קונג ייפתחו כתגובה לעליית הבורסות באזור ולאחר שמשקיעים החלו לחפש הזדמנויות באסיה
סורוס פאנד מנג'מנט ,  המנהלת נכסים בשווי 25 מיליארד דולר והוקמה על ידי המיליארדר ג'ורג' סורוס ,  מתכננת לפתוח משרד בהונג קונג - כך אמר אדם המקורב לחברה לבלומברג .  הקרן עשויה להעביר את מנהלי הקרנות ג'יימס צ'אנג ודאי ג'ישינג ,  אשר כיום נמצאים בניו יורק ,  להונג קונג - כך אמר המקור .  מייקל וייקון ,  דובר עבור הקרן ,  סירב לבקשת בלומברג לתגובה .  קרן ניהול הכספים של סורוס ,  וקרנות נוספות כמו glg פרטנרס של הישראלי נועם גוטסמן המנהלת נכסים בשווי 21.6 מיליארד דולר ,  מתכננות לפתוח משרדים בהונג קונג השנה ,  הודות לעליות בשווקים אשר הגדילו את תשואותיהן של קרנות הגידור ב-2009 ,  ולאחר שמשקיעים החלו לחפש הזדמנויות באסיה .  מדד msci העוקב אחר בורסות אסיה והפסיפיק טיפסה ב-34% בשנה שעברה ,  לאחר שצנחה ב-43% ב-2008 . " עבור סין ,  המשבר זה משהו שמשפיע עליה מבחוץ ",  אמר סורוס בן ה-79 לבלומברג ביולי ,  והוסיף : " תושבי סין יכולים לעודד את הכלכלה בעצמם .  יש להם עתודות .  יש להם עודף במאזן הסחר .  סין תהיה אחד ממנועי הכלכלה העולמית ". הפתיחה המתוכננת של משרדים בהונג קונג לחברות ניהול הכספים מגיע בניגוד למגמת סגירת המשרדים באסיה בשנתיים האחרונות ,  של קרנות גידור כמו רמיוס ,  סיטאדל ודיהייבן .  קרנות אלה סגרו משרדיהן באסיה בעקבות הפסדים ופדיונות.glg ,  הממוקמת בלונדון ,  תפתח משרד בהונג קונג ותקים גם נציגות בבייג'ינג ,  כך אמר מקורב לחברה לבלומברג .  המהלך משקף את המחויבות של החברה לאזור ,  לפי המקור ,  אשר סירב להעניק פרטים נוספים .  דיוויד וולר ,  דובר החברה ,  סירב לבקשת בלומברג לתגובה .  פידליטי אינטרנשיונל ,  המנהלת נכסים בשווי 210 מיליארד דולר ברחבי העולם ,  הודיעה בנובמבר כי נשיא ההשקעות של החברה ,  אנתוני בולטון ,  יעבור להונג קונג מלונדון וינהל קרן חדשה מסין .
 
קרנות ניהול כספים ,  ביניהן GLG של נועם גוטסמן וסורוס פאנד מנג'מנט ,  יפתחו סניפים בהונג קונג
המשרדים בהונג קונג ייפתחו כתגובה לעליית הבורסות באזור ולאחר שמשקיעים החלו לחפש הזדמנויות באסיה

