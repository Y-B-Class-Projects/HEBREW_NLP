צופים יקרים ,  כנסת נכבדה
זיכיון חברת החדשות של ערוץ 2 להפעלת ערוץ הכנסת הוארך בשלוש שנים .  מנכ"ל הערוץ אורי פז : " נשקיע בשנים הקרובות מאמץ רב בפיתוח תוכן ייחודי "
 המועצה לשידורי כבלים ולוויין האריכה ביום חמישי האחרון את זיכיון ערוץ הכנס בשלוש שנים נוספות .  המועצה קבעה כי הערוץ קיים בתקופת הזיכיון את מרבית חובותיו ,  תוך עמידה ניכרת ביעדים ובהיקפי השידורים שנקבעו לו ושמירה על רצף השידורים .
 ערוץ הכנסת ,  המשודר באפיק 99 ,  החל את פעילותו במאי 2004 תחילה בהפעלה זמנית של חברת החדשות של ערוץ 2 .  מאז נובמבר 2006 מפעילה חדשות 2 את הערוץ באופן קבוע תמורת תשלום שנתי של כ-19 מיליון שקל מתקציב הכנסת ,  זאת לאחר שזכתה במכרז .  על פי תנאי הזיכיון המועצה נדרשה לבחון את עמידתו במחויבויותיו בתום חמש שנים לפעילותו כתנאי להארכת הזיכיון בשלוש שנים נוספות .
 סקר מכון דחף בהנהלת ד"ר מינה צמח שהוגש למועצה בתהליך הארכת הזיכיון ,  מצביע על עלייה הדרגתית במהלך השנים בחשיפה לערוץ ,  שהגיעה בסוף 2009 לכ-60% .  על פי הסקר 42.8% מהציבור רואה בערוץ הכנסת מקור מידע עיקרי על הפעילות הפרלמנטרית במשכן .
 בדו"ח המועצה לשידורי כבלים ולווין לשנת 2008 שהתפרסם לאחרונה נכתב כי הערוץ לא עמד בחובת ההשקעה בהפקות ,  שידור רכש וחלק משעות השידור הנדרשות .  בגין אי העמידה במחויבויות נפתחו נגד הערוץ הליכי הפרה .
 מנכ"ל חברת החדשות של ערוץ 2 ,  אבי וייס ,  אמר בתגובה : " אנו שמחים וגאים בהחלטת המועצה ,  המהווה אמון בחדשות ערוץ 2 ובערוץ הכנסת .  נמשיך להפעיל את הערוץ תוך שמירה על מקצועיות גבוהה ,  אמינות והגינות ,  כפי שעשינו עד כה ".  
מנכ"ל ערוץ הכנסת ,  אורי פז : " הערוץ ישקיע גם בשנים הקרובות מאמץ רב בפיתוח תוכן ייחודי ,  מגוון ואיכותי בתחום הפרלמנטרי והפוליטי ". 

צופים יקרים ,  כנסת נכבדה
זיכיון חברת החדשות של ערוץ 2 להפעלת ערוץ הכנסת הוארך בשלוש שנים .  מנכ"ל הערוץ אורי פז : " נשקיע בשנים הקרובות מאמץ רב בפיתוח תוכן ייחודי "
 
