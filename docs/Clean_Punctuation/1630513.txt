המשקיע שצפה את קריסת אנרון מעריך :  כלכלת סין תקרוס
ג'יימס צ'אנוס טוען כי הקריסה  " תהיה גרועה פי אלף מדובאי "  וחושד כי סין מזייפת את מאזניה "
 ג'יימס צ'אנוס ,  מנהל קרן גידור מצליח שעשה את הונו ,  בין היתר ,  בהימור על קריסתה של חברת האנרגיה אנרון בתחילת העשור ,  מעריך כעת כי הקריסה ההיסטורית הבאה תהיה של כלכלת סין .  בעוד מרבית העולם בונה על סין כמנוע הצמיחה שיוציא את כלכלת העולם ממיתון ,  צ'אנוס מזהיר כי כלכלת סין קיבלה תמרוץ יתר וצפויה להתמוטט ,  ולא ליהנות מצמיחה ממושכת כפי שחוזים מרבית הכלכלנים.צ'אנוס חושש מקריסה חמורה  " פי אלף מדובאי ,  או גרוע מכך ",  בשוק הנדל"ן הסיני ,  שנהנה מזרימת הון ספקולטיבי ממושכת . " הזיהוי הטוב ביותר של בועות הוא לפי עודפים בשוק האשראי ,  לא בהערכות בשוקי המניות ",  אמר צ'אנוס בראיון ב-cnbc באחרונה . " והעודף הגדול ביותר בשוק האשראי הוא בסין ",  אמר.צ'אנוס ,  ה"שורטיסט "   ( משקיע המבצע מכירה בחסר של ני"ע על מנת להמר נגדם )  הידוע בארה"ב ,  הולך נגד הזרם בהימורו על סין .  מרבית הכלכלנים והממשלות צופים כי הצמיחה בסין תימשך השנה הודות לתכנית תמריצים בסך 586 מיליארד דולר שטרם הגיעה לסיומה.צ'אנוס ,  שחזה את קריסת אנרון ,  זיהה גם את הבעיות בחברת התעשייה טייקו ,  ברשת המסעדות בוסטון מרקט ,  ובאחרונה ,  בחברות הבנייה ובכמה מהבנקים הגדולים בעולם .  אך מבקריו טוענים כי הוא אינו מכיר את סין בצורה מספקת ,  וכי יש להתעלם מתחזיותיו הקודרות עבור שוק זה . " מעניין שאנשים שבקושי ידעו לאיית 'סין' לפני עשור פתאום הפכו למומחים ",  אמר המשקיע ג'ים רוג'רס ,  שהקים את קרן הגידור קוואנטום יחד עם ג'ורג' סורוס ,  וחי כיום בסינגפור . " סין אינה נמצאת בבועה ". 

המשקיע שצפה את קריסת אנרון מעריך :  כלכלת סין תקרוס
ג'יימס צ'אנוס טוען כי הקריסה  " תהיה גרועה פי אלף מדובאי "  וחושד כי סין מזייפת את מאזניה "
 
