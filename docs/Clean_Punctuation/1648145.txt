שיעור האבטלה ירד ל-7.4% ברבע האחרון לעומת 7.7% ברבע שלפניו
כך על פי נתוני הלמ"ס ;  ענף ההיי-טק איבד רק 12 אלף משרות ב-2009
שיעור הבלתי מועסקים מתוך כוח העבודה האזרחי ברבע הרביעי של 2009 היה 7.4% ,  לעומת שיעור של 7.7% ברבע השלישי .  כך עולה מנתוני הלשכה המרכזית לסטטיסטיקה  ( למ"ס )  .  שיעור הגברים הבלתי מועסקים ברבע הרביעי היה 7.7%  ( בדומה לרבע הקודם )  ,  בעוד ששיעור הנשים הבלתי מועסקות היה 7.0%  (  לעומת 7.7% ברבע השלישי ) .מספרם של המועסקים בעבודה מלאה ,  בהיקף של 35 שעות או יותר בשבוע ,  עלה ב-3.5% לעומת מספרם ברבע השלישי  תוספת של 65 אלף מועסקים .  ואילו מספרם של המועסקים בעבודה חלקית ירד ב-5.7% לעומת הרבע הקודם  ירידה של 45 אלף מועסקים.שיעור המשתתפים בכוח העבודה האזרחי ברבע האחרון של 2009 היה 56.6% ,  בדומה לרבע הקודם .  שיעור זה בקרב הגברים הגיע ל-61.4% ,  בדומה לרבע הקודם .  בקרב הנשים היה שיעור המשתתפים בכוח העבודה האזרחי52.1% ,  לעומת 51.9% ברבע הקודם.מספר המשתתפים בכוח העבודה האזרחי היה ברבעון הרביעי 3.037 מיליון איש .  מהם 2.814 מיליון מועסקים ו-223 אלף בלתי מועסקים .  בקרב המועסקים 1.482 היו גברים  ( לעומת 1.475 מיליון ברבע השלישי )  ו-1.332 מיליון היו נשים  ( לעומת 1.311 מיליון נשים ברבע השלישי ) .ב-2009 כולה עלה מספר הבלתי מועסקים ב-49 אלף איש והגיע ל-230 אלף  עלייה של 27.2% לעומת שנת 2008 .  זאת ,  לאחר ירידה של 14.8% ב-2008 בהשוואה לשנת 2007 .  שיעור הבלתי מועסקים ב-2009 הגיע ל-7.6% ,  בהשוואה ל-6.1% בשנה הקודמת .  שיעור הגברים הבלתי מועסקים ב-2009 עלה ל-7.6% לעומת 5.7% ,  בעוד ששיעור הנשים הבלתי מועסקות הגיע ל-7.6% לעומת 6.5%.שיעור הבלתי מועסקים הנמוך ביותר ב-2009 היה ברבע הרביעי במחוז תל אביב ובמחוז המרכז  6.8% .  מבין היישובים הגדולים ,  שאוכלוסייתם מעל 100 אלף תושבים ,  שיעור הבלתי מועסקים הנמוך ביותר היה ברמת גן  4.3% ובפתח תקווה  5.7% .  שיעור הבלתי מועסקים הגבוה ביותר היה בבאר שבע ובאשקלון והגיע ב-2009 ל-9.1% ול-9.0% בהתאמה.ענף ההיי-טק :  מספר המועסקים בענף זה עלה בשנים האחרונות בשנים האחרונות ,  מ-197 אלף בשנת 2004 ל-כ-260 אלף בשנת 2008 .  מספר העובדים במגזר ירד ב-2009 ל-248 אלף ,  בדומה למספר ב-2007 .
 
שיעור האבטלה ירד ל-7.4% ברבע האחרון לעומת 7.7% ברבע שלפניו
כך על פי נתוני הלמ"ס ;  ענף ההיי-טק איבד רק 12 אלף משרות ב-2009

