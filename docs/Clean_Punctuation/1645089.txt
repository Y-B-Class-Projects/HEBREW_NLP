אבנר קופל יתפטר ממנהלת ליגת העל
היו"ר הודיע שיסיים את תפקידו בסיום העונה לאחר ויכוח חריף עם חיים אוחיון .  החוק הרוסי אושר ,  תוכנית המשחקים שונתה
דירקטוריון מנהלת ליגת העל התכנס הבוקר  ( שישי )  לישיבה החודשית שלו ,  לאחר הניצחון של מכבי תל אביב בגמר גביע המדינה אמש על בני השרון .  הישיבה נערכה הפעם במקום לא שגרתי ,  בית קפה בהרצליה ,  בשל היום שבו היא נערכה .  המקום הפסטורלי שבו נערכה הישיבה לא מנע ממנה להיות סוערת במיוחד ,  ובסיומה הודיע יושב ראש המנהלת בשמונה השנים האחרונות ,  אבנר קופל ,  על כך שהוא מבקש למצוא לו מחליף עד לסיום העונה .  הודעתו של קופל הגיעה בעקבות ויכוח חריף שהתנהל בין קופל לבין חיים אוחיון בנושא תמיכתו של קופל בהגעתו של רענן כץ להפועל ירושלים .
 אחד מהנוכחים במקום אמר בתום הישיבה : " הייתה מהומת עולם ,  הנושאים המנהלתיים שבעקבותם התכנסנו נדחו כמעט לסוף בגלל הוויכוחים בין קופל לחיים אוחיון .  אני מאמין שייעשו מאמצים להשאיר את קופל ,  בסופו של דבר הוא חשוב מאוד ועשה פלאים בשנים האחרונות ".  ההערכות הן כי בימים הקרובים יעשו מאמצים לפייס בין הצדדים ,  אך כעת נראה כי קופל מתעקש על עזיבתו .  קופל סירב להגיב לידיעה .
 הנושא המרכזי שעלה בישיבה ואף אושר בסופו של דבר הוא המשך החלת החוק הרוסי על ליגת העל גם בעונת 2010/11 ,  על אף התנגדות של כמעט מחצית מקבוצות ליגת העל לחוק .  כמו כן הוחלט כי החל מהעונה הבאה יוכלו קבוצות ליגת העל לרשום רק חמישה זרים בטופס המשחק ,  ויוכלו לרשום שמונה זרים במהלך כל העונה באיגוד .  
החוק הרוסי ,  הקובע כי בכל זמן נתון יהיו חייבים להיות על המגרש שני ישראלים לפחות ,  ימשיך זוהי השנה החמישית ברציפות בליגה .  כפי שניתן להבין משמו ,  החוק נלקח מהליגה הרוסית ,  שם גם כן קיים חוק דומה המחייב שיתוף שחקנים מקומיים ,  ובנוסף קיימת שם גם הגבלה על מספר הזרים המקסימלי לקבוצה .  ליגת העל הייתה הליגה השנייה לאמץ את החוק ,  ולאחריה מספר מדינות נוספות לקחו על עצמן את אותה היוזמה .  לתקנה עצמה קיימת לא מעט התנגדות בין הדירקטורים ואנשי המקצוע ,  שטוענים כי החוק הוריד את רמת ליגת העל .
 בנוסף לחוק הרוסי יעלה תקציב המינימום בעונה הבאה ל-4.5 מיליון שקלים ,  ובעונה לאחר מכן יעלה התקציב לחמישה מיליון שקלים .  כמו כן הוחלט על שינוי שיטת המשחקים בעונה הבאה .  12 הקבוצות שישחקו בליגת העל ,  ישחקו שני סיבובים ראשונים בשיטת בית וחוץ ,  ולאחר מכן שמונה הראשונות ישחקו סיבוב נוסף ביניהן ולאחר מכן יתקיימו משחקי רבע גמר הפלייאוף .  בהמשך כמובן יתקיים הפיינל פור .  ארבע האחרונות ישחקו שני סיבובים ביניהן ולאחר מכן שתי האחרונות תנשורנה אל הליגה הלאומית .  השינוי נבע מבקשת הקבוצות להגדיל את מספר המשחקים .
 עדכון ראשון :  13:43

אבנר קופל יתפטר ממנהלת ליגת העל
היו"ר הודיע שיסיים את תפקידו בסיום העונה לאחר ויכוח חריף עם חיים אוחיון .  החוק הרוסי אושר ,  תוכנית המשחקים שונתה

