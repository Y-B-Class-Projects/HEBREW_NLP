אישום :  אנס ילדות ממשפחתו במשך שנים
כתב אישום שהוגש נגד תושב אזור י-ם ,  מגולל מסכת של עשרות תקיפות מיניות שביצע האיש נגד בני משפחתו הקטינים .  בין היתר הוא מואשם במעשי סדום ,  מעשי אינוס ומעשים מגונים
לבית המשפט המחוזי בירושלים הוגש היום  ( חמישי )  כתב אישום חמור נגד תושב אזור ירושלים ,  שנהג לכאורה לבצע במשך 10 שנים עשרות עבירות מין שונות בבני משפחה קטינים של רעייתו ושלו וכן לתקוף את בנו הקטין .  בין היתר ביצע הנאשם מעשי סדום ,  מעשי אינוס ומעשים מגונים בקטינים בני משפחתו .
 לפי כתב האישום ,  באחד המקרים המתוארים  " נהג הנאשם להחמיא לבת משפחתו על יופיה ,  לנשק אותה ולגעת בגופה ,  לשם גירוי וסיפוק מיניים ".  במקרה אחר סיפר הנאשם לשתי קטינות בנות משפחה  " כיצד חתן וכלה מקיימים יחסי מין וכיצד באים ילדים לעולם ".  
עוד נטען בכתב האישום כי לגבי אחת הקטינות שתקף  " הרגיל הנאשם את הילדה ,  לכך שהוא מבצע בה כרצונו וכי עליה למלא אחר מבוקשו .  סך הכל ביצע הנאשם בקטינה ,  לכל הפחות ,  עשרות רבות של עבירות מין שונות .  הקטינה אמרה לנאשם מספר פעמים כי אינה מסכימה למעשיו ,  אך הנאשם כפה עצמו עליה ".  
במקרה של תקיפת בת משפחה נוספת צוין בכתב האישום כי  " הנאשם ביצע את רוב העבירות במכוניתו ,  חלקן תוך כדי נסיעה וחלקן במקומות מבודדים אליהם לקח את הקטינה .  עבירות אחרות בוצעו באירועים משפחתיים בהם פגש הנאשם את הקטינה .  במקרה אחר ,  היתה לקטינה מריבה עם הוריה והיא פנתה אל הנאשם על מנת שינחם אותה .  בעודה ממררת בבכי ,  תקף אותה מינית ". 
גם בנו הביולוגי של הנאשם ,  ספג מכות מאביו .  בכתב האישום צוין כי  " מאז היה הילד פעוט ,  נהג הנאשם להכות אותו ,  לבעוט בו ולצבוט אותו .  כתוצאה מהצביטות והמכות נגרמו לילד חבלות של ממש ". 

אישום :  אנס ילדות ממשפחתו במשך שנים
כתב אישום שהוגש נגד תושב אזור י-ם ,  מגולל מסכת של עשרות תקיפות מיניות שביצע האיש נגד בני משפחתו הקטינים .  בין היתר הוא מואשם במעשי סדום ,  מעשי אינוס ומעשים מגונים

