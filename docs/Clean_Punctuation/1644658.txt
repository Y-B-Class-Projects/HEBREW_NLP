ג'יי קיי רולינג מואשמת בגניבה ספרותית
מחברת ספרי  " הארי פוטר ",  סדרת הספרים המצליחה בעולם ,  מואשמת כי גנבה חלקים מהעלילה של הספר  " הארי פוטר וגביע האש "  מספר אחר .  רולינג  :" הטענות מגוחכות "
 ג'יי קיי רולינג ,  הסופרת העשירה ביותר בעולם ,  מואשמת בגניבה ספרותית מסופר ילדים אחר .  שמה של רולינג נוסף לרשימת הנתבעים במשפט המתקיים בלונדון נגד ההוצאה לאור שמפרסמת את ספרי הארי פוטר הפופולריים ,  בטענה שהיא העתיקה חלק מספר ילדים בספרה  " הארי פוטר וגביע האש ".  מנהלי עיזבונו של הסופר הבריטי אדריאן ג'ייקובס טוענים כי בספר שיצא בשנת 2000 מופיע חלק מספרו של ג'ייקובס  " הרפתקאות ווילי הקוסם :  מספר אחת בארץ ליביד ",  שפורסם ב-1987 ,  כך פורסם אתמול  ( רביעי )  בטיימס הבריטי .  
עיזבונו של ג'ייקובס תבע בחודש יוני את הוצאת בלומסברי מאחר שלטענתם ,  ג'ייקובס השתמש ברעיון של בית סוהר לקוסמים ,  בית חולים לקוסמים ,  ובית ספר לקוסמים הרבה לפני שרולינג כתבה עליהם .  בהצהרה שפורסמה אתמול על ידי מנהלי העיזבון ,  נטען כי לרולינג ולג'ייקובס היה אותו סוכן ספרותי . 
" אני מעריך את התביעה במיליארד דולר ",  אמר מקס מרקסון ,  סוכנו של מנהל העיזבון של ג'ייקובס ,  לטיימס . " כשאני חושב על כל הכסף שמעורב בזה ,  הייתי אומר שמיליארד דולר זאת הערכה שמרנית ".  
אמנם מדובר בסכומים גבוהים ,  אך הם קיימים בחשבון הבנק של רולינג . " הארי פוטר וגביע האש "  הוא הספר הרביעי בסדרת שבעת הספרים המצליחים ,  שהפכו למותג בינלאומי משגשג בשווי המוערך ביותר מ-10 מיליארד דולרים .  ספרו של ג'ייקובס ,  לעומת זאת ,  מכר 5,000 עותקים בלבד .  ג'ייקובס מת חסר כל ב-1997 לאחר שהפסיד את כל הונו במפולת בוול סטריט ב-1987 .
" אני עצובה שעוד טענה עלתה על כך שלקחתי חומר ממקור אחר לכתוב את הארי ",  אמרה רולינג בהודעה המגיבה להאשמות . " האמת היא שמעולם לא שמעתי על הסופר או על הספר לפני שההאשמה הראשונה הועלתה על אלה הקשורים לעיזבונו של הסופר ב-2004 .  מעולם לא קראתי את הספר .  הטענות הן לא רק בלתי מבוססות אלא גם מגוחכות ,  ואני מאוכזבת שאני וההוצאה לאור הבריטית שלי בלומסברי ,  נמצאים בעמדה שבה אנו צריכים להגן על עצמנו ".  
רולינג עצמה הגישה בעבר תביעת הפרת זכויות יוצרים .  ביוני 2008 היא הגישה תביעה נגד אנציקלופדיית הארי פוטר ,  שזכתה בעבר בתחרות של אתר אינטרנט של מעריציה .  היא אף הודתה שהיא השתמשה באנציקלופדיה כמקור סימוכין שימושי מאוד בזמן שכתבה את ספריה .
 
ג'יי קיי רולינג מואשמת בגניבה ספרותית
מחברת ספרי  " הארי פוטר ",  סדרת הספרים המצליחה בעולם ,  מואשמת כי גנבה חלקים מהעלילה של הספר  " הארי פוטר וגביע האש "  מספר אחר .  רולינג  :" הטענות מגוחכות "
 
