מומחים מזהירים :  אם ממשלת בריטניה תשים קץ לדחיית מסי החברות יירשם נחשול של פשיטות רגל
התוכנית ,  בסך 4.8 מיליארד ליש"ט ,  סייעה ל-160 אלף עסקים בריטיים המעסיקים 1.2 מיליון עובדים
ממשלת בריטניה תיאלץ להתמודד עם נחשול של פשיטות רגל וקיצוצי משרות אם תשים קץ לתוכנית המאפשרת לחברות בריטיות לדחות את תשלומי המס שלהם - כך הזהירו אנליסטים שצוטטו היום על ידי ה"אינדיפנדנט "  הבריטי.התוכנית ,  בסך 4.8 מיליארד ליש"ט  ( 6.5 מיליארד דולר )  ,  הוכרזה ב-2008 וסייעה ל-160 אלף עסקים בריטיים המעסיקים 1.2 מיליון עובדים ,  לפי  " אינדיפנדנט ".  עם זאת ,  אחרי הבחירות בבריטניה בחודש מאי צפויה התוכנית להסתיים ,  כך שחברות יצטרכו לשלם את תשלומי המע"מ ,  הביטוח הלאומי והמסים שהורשו לדחות ." אנו צופים כי מספר החברות שיפשטו רגל יזנק כשהממשלה תשים קץ לתוכנית ",  אמר מלקולם שיירסון ,  שותף בחברת ראיית החשבון גרנט תורנטון .  קולין בורק ,  שותף בחברת מילנר בורדמן ,  אמר כי מספר משמעותי של חברות שנעזרו בתוכנית מפגרות כבר כעת בתשלומיהן ,  וייקלעו לקשיי נזילות כשתסתיים התוכנית ." לרשות המכס והמסים  ( hmrc )  לא תהיה ברירה אלא לנקוט בצעדים כדי למנוע מחברות נוספות להידרדר לחדלות פירעון .  בעוד שבעבר הליכי פשיטות רגל התפרשו לאורך תקופה ,  בעקבות סיום התוכנית יש חשש שהדבר יוביל לנחשול של קריסות חברות .  אף אחד לא מטיל ספק בכך שזה יקרה ,  השאלה היחידה היא מתי ",  אמר בורק .
 
מומחים מזהירים :  אם ממשלת בריטניה תשים קץ לדחיית מסי החברות יירשם נחשול של פשיטות רגל
התוכנית ,  בסך 4.8 מיליארד ליש"ט ,  סייעה ל-160 אלף עסקים בריטיים המעסיקים 1.2 מיליון עובדים

