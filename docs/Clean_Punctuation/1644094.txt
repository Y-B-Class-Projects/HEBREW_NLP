ליגה אירופית :  הנקמה הפורטוגלית של אברטון תחכה
האנגלים ,  שהושפלו מול בנפיקה בשלב הבתים ,  ניצחו 1:2 את ספורטינג ליסבון אחרי שספגו שער חוץ יקר שלוש דקות לסיום
שלב הנוקאאוט הראשון בהיסטוריה של הליגה האירופית נפתח כבר הערב  ( שלישי )  עם משחק שהוקדם ביומיים מיתר ההתמודדויות שישוחקו מחרתיים ,  בו ניצחה אברטון 1:2 את ספורטינג ליסבון .  אחרי שהושפלו פעמיים בשלב הבתים מול בנפיקה  ( 5:0 בליסבון ו-2:0 בגודיסון פארק )  ,  השיגו הכחולים את נקמתם דווקא ביריבה העירונית ,  אבל לא השלימו את העבודה ואיפשרו לאורחים לכבוש שער חוץ יקר שנתן להם תקווה להשתחל לשמינית הגמר לקראת הגומלין בשבוע הבא .
 הקבוצה של דייויד מויס ,  שנמצאת במגמת שיפור בפרמיירליג וחושבת בגדול גם באירופה ,  פתחה היטב והגיעה למספר מצבים ,  עד שבדקה ה-35 הסתיים מבצע קבוצתי יפהפה של הטופיז בעקב אלגנטי של טים קייהיל לעברו של סטיבן פינאר שקבע בקלות 0:1 .  ארבע דקות אחרי פתיחת המחצית השנייה הגיע השני של אברטון מרגלו של סילבאן דיסטאן ,  אבל הצרפתי הוותיק היה גם זה שקילקל את החגיגה בדקה ה-87 ,  כשהכשיל את ליידסון מאחור בתוך הרחבה ,  ספג כרטיס אדום ואיפשר למיגל ולוסו לצמק בפנדל ולפתוח את ההתמודדות לרווחה .
 
ליגה אירופית :  הנקמה הפורטוגלית של אברטון תחכה
האנגלים ,  שהושפלו מול בנפיקה בשלב הבתים ,  ניצחו 1:2 את ספורטינג ליסבון אחרי שספגו שער חוץ יקר שלוש דקות לסיום

