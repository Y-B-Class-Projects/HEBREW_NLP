הדולר נחלש לרמה הנמוכה ביותר מול הין מאז התערבות יפן במסחר ;  היורו בדרך ל-1.38 דולר
נשיא הבנק הפדרלי של ניו יורק : " נדרשת התערבות נוספת של הבנק המרכזי כדי לתמוך בצמיחה בארה"ב "
 הדולר ,  אשר נחשב למקלט עבור המשקיעים בעתות משבר ,  נחלש מול המטבעות המרכזיים בעולם זו הפעם החמישית בשישה ימי המסחר האחרונים וצונח לשפל של שישה חודשים מול היורו .  נתוני מקרו כלכליים חיוביים בארה"ב ודבריו של בכיר בבנק הפדרלי לפיהם הבנק צריך לנקוט בצעדים נוספים כדי לתמוך בכלכלה ,  חיזקו את ההערכות כי התאוששות הכלכלה העולמית נמשכת והגבירו את תיאבון המשקיעים לסיכונים .  מול הין היפני ,  נחלש הדולר לרמתו הנמוכה ביותר את התערבות יפן בשוקי המט"ח בחודש שעבר.הדולר נחלש ב-0.9% מול היורו לשער של 1.3755 דולר ליורו ,  לאחר שמוקדם יותר כבר נפל לשער של 1.3764 דולר ליורו - רמתו הנמוכה ביותר מאז אמצע חודש מארס .  בחודש שעבר קפץ היורו ב-7.4% מול הדולר - הזינוק החודשי החד ביותר מאז דצמבר 2008 .  הדולר נחלש היום ב-0.3% מול הין היפני לרמה של 83.25 ין לדולר לאחר שמוקדם יותר כבר נפל לרמה של 83.16 ין לדולר - רמתו הנמוכה ביותר מאז החלה יפן להתערב במסחר בשוקי המטבע ב-15 בספטמבר ,  במטרה לבלום את התחזקות המטבע המקומי .  הרשויות ביפן החליטו להתערב במסחר בחודש שעבר לאחר שהדולר נפל מתחת לשער של 83 ין ,  והצליחו להביא להיחלשות של הין לרמה של יותר מ-85 ין לדולר .  מול הליש"ט ,  מאבד היום הדולר 0.7% לשער של 1.583 דולר לליש"ט.מדד הדולר של ice ,  העוקב אחרי שער הדולר מול המטבעות של שש שותפות סחר גדולות של ארה"ב - בהן היורו ,  הין והליש"ט - יורד ב-0.6% לרמה של 78.3 נקודות .  זה היום המסחר החמישי בשישה האחרונים שבהם נחלש המדד .  המדד נפל בחודש ספטמבר ב-5.3% וצנח ב-8.4% במהלך הרבעון השלישי של השנה - הנפילה הרבעונית החדה ביותר מאז הרבעון השני של שנת 2002.נשיא הבנק הפדרלי של ניו יורק ,  ויליאם דאדלי ,  אמר היום כי תחזיות הצמיחה ,  התעסוקה והאינפלציה בארה"ב הן  " בלתי מתקבלות על הדעת "  וכי הבנק הפדרלי צריך לנקוט בצעדי מדיניות מרחיבה נוספים כדי לתמוך בצמיחה ולמנוע מצב של דפלציה . " יש לנו כלים שיכולים לספק תמריצים נוספים בעלות שאינה כזו שצריכה למנוע זאת ",  אמר היום דאדלי ,  המשמש כסגן יו"ר ועדת השוק הפתוח של הבנק הפדרלי  ( fomc )  בנאום בפני עיתונאי עסקים בניו יורק . " קרוב לוודאי שצעדים נוספים יידרשו אלא אם כן יחול שיפור בתחזית הכלכלית אשר יגרום לי להיות בטוח יותר שצפוי שיפור מהיר יותר הן בתעסוקה והן באינפלציה בעתיד הלא רחוק ". נתוני מקרו חיוביים בעיקרם שפורסמו היום בארה"ב הצביעו על האטה בצמיחה במגזר הייצור מחד ,  אך גם על עלייה חדה מהצפוי בבטחון הצרכנים ,  גידול מפתיע בהוצאות הבנייה ועלייה חדה מהצפוי בצריכה הפרטית מאידך .  מדד בטחון הצרכנים בארה"ב של אוניברסיטת מישיגן וספקית המידע הפיננסי רויטרס תוקן היום כלפי מעלה לרמה של 68.2 נקודות בחודש ספטמבר לעומת קריאה ראשונית של 66.6 נקודות .  המדד היה גבוה מתחזיות הכלכלנים אשר צפוי רמה של 67.2 נקודות .  מדד מנהלי הרכש של מגזר הייצור בארה"ב ירד בספטמבר לרמה של 54.4 נקודות לעומת 56.3 נקודות באוגוסט ,  מסר היום מכון המחקר ism .  ירידה תאמה פחות או יותר את תחזיות הכלכלנים אשר צפו מדד של 54.5 נקודות .  קריאה של המדד מעל לרמה של 50 נקודות מצביעה על צמיחה בפעילות הכלכלית ,  ואילו מדד מתחת לרמה זו משקף ירידה בפעילות .  המדד נמצא מעל לרמה של 50 נקודות זה החודש ה-14 ברציפות .  מוקדם יותר היום ,  מסר משרד המסחר האמריקאי כי הצריכה הפרטית בארה"ב גדלה באוגוסט ב-0.4% - יותר מתחזיות הכלכלנים שצפו עלייה של 0.3% .  ההכנסה האישית גדלה ב-0.5% - העלייה החדה ביותר השנה.עוד בחזית המקרו היום בארה"ב :  הוצאות הבנייה גדלו באוגוסט ב-0.4% לעומת החודש הקודם ,  מסר היום משרד המסחר האמריקאי .  כלכלנים צפו ירידה של כ-0.4% בהוצאות הבנייה שנפלו ב-10% לעומת חודש אוגוסט 2009 .
 
הדולר נחלש לרמה הנמוכה ביותר מול הין מאז התערבות יפן במסחר ;  היורו בדרך ל-1.38 דולר
נשיא הבנק הפדרלי של ניו יורק : " נדרשת התערבות נוספת של הבנק המרכזי כדי לתמוך בצמיחה בארה"ב "
 
