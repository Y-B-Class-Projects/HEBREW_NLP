כוח צה"ל תקף חמושים פלסטינים ברצועת עזה
הכוח פתח באש לעבר קבוצת חמושים פלסטינים באזור חאן יונס סמוך לגבול המערכת ,  לאחר שחשד כי הם מבצעים פעילות חבלנית .  שלושה פלסטינים נפצעו קל-בינוני
כוח צה"ל פתח הבוקר  ( שבת )  באש לעבר מספר חמושים פלסטינים סמוך לגדר המערכת המקיפה את רצועת עזה בקרבת קיבוץ נירים .  הכוח פתח באש לעבר הקבוצה לאחר שחשד כי חבריה מתכוונים לבצע פעילות חבלנית באזור .
 מקורות פלסטינים דיווחו כי שלושה פלסטינים נפצעו קל-בינוני בתקרית ,  לטענתם כתוצאה מירי מסוקים ישראלים לעברם באזור חאן יונס שבדרום רצועת עזה .  מנהל שירותי החירום ברצועה ,  ד"ר מועאוויה חסנין ,  מסר כי השלושה שנפצעו מהירי הועברו לבית החולים .  עדי ראייה ברצועה מסרו כי כוחות צבא פעלו הבוקר באזור ,  וירו פגזים לעבר שטחים ובתים של תושבים במקום .  בנוסף דווח על עימותים שפרצו בין חמושים פלסטינים לבין החיילים .
 לאחרונה איים חמאס לנקום בישראל בעקבות חיסולו של בכיר הארגון מחמוד אל-מבחוח ,  שחוסל בדובאי בחודש שעבר .  דובר גדודי עז א-דין אל קסאם ,  אבו עוביידה ,  איים בנאומו בעצרת כי הארגון ינקום את מותו של אל-מבחוח .
 " הנקמה בציונים על מותו של אל-מבחוח בוא תבוא - פעולת התגמול תהיה מאותו סוג .  רק לזרוע הצבאית של חמאס תהיה הזכות לבחור את השיטה לביצוע הנקמה שבה נבחר .  לא נספר להם כיצד ,  היכן ומתי .  עליהם להיות ערוכים ומוכנים לחטוף את אש הזעם שלנו במקום ובזמן שנבחר ". 

כוח צה"ל תקף חמושים פלסטינים ברצועת עזה
הכוח פתח באש לעבר קבוצת חמושים פלסטינים באזור חאן יונס סמוך לגבול המערכת ,  לאחר שחשד כי הם מבצעים פעילות חבלנית .  שלושה פלסטינים נפצעו קל-בינוני

