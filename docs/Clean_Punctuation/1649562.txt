קבוצה ישראלית-אמריקאית של אנג'לים מתחילה לפעול בישראל
עשרות משקיעים יבואו היום למפגש הראשון שעורכת קבוצת תבל אנג'ל בישראל כדי לבחון השקעות בחברות סטארט-אפ .  היזמים שייבחרו יציגו גם בפני משקיעים בניו יורק
 >  >  קבוצת המשקיעים בחברות טכנולוגיה תבל אנג'ל תחל לפעול בישראל ,  לאחר שנים שבהן ריכזה את פעילותה בארה"ב .  היום ייערך אירוע ראשון של הקבוצה בתל אביב ,  ובמסגרתו תבחן יזמים ישראלים למטרות השקעה .  מייסד הקבוצה ,  ד"ר אורן פירסט ,  חבר למשרד עורכי הדין עמית פולק מטלון שמספק לקבוצה סיוע משפטי .  תבל אנג'ל  ( tevel angel )  ,  שנוסדה ב-2007 ,  היא קבוצה ותיקה בסצינת הסטארט-אפים .  עד כה לא נחשפה לתקשורת ,  בעיקר משום שהיא מארגנת את כנסיה בניו יורק .  הקבוצה תצטרף לשוק קבוצות המשקיעים בחברות טכנולוגיה - קבוצות אנג'לים - שפועלות בישראל ,  לצד אפטר דוקס ,  סטארט-אפ קומפני ,  exeed ,  פלטוניקס ,  eureka ואחרות .  פירסט החל את דרכו המקצועית במשרד רואי החשבון kpmg סומך-חייקין .  את תבל הקים לטובת אנג'לים אמריקאים שביקשו להשקיע בחברות סטארט-אפ ישראליות .  בכל אירוע שערכה מאז הקמתה ,  בחרה הקבוצה ארבע חברות ישראליות וארגון ללא מטרת רווח שהציגו בפני 25-70 אנג'לים אמריקאים .  עד כה בחנה הקבוצה 45 חברות ישראליות ב-13 אירועים .  לדברי פירסט ,  היקף ההון שעומד לרשות משקיעי הקבוצה מסתכם בכמיליארד דולר . " הפעילות נובעת ממניעים ציוניים "" האנג'לים ברובם יהודים .  אנחנו סוג של קהילה ",  אומר פירסט בראיון ל-themarker . " הפעילות שלנו נובעת ממניעים ציוניים ,  אבל אף אחד לא יעשה השקעה רק בגלל שמדובר בחברה ישראלית ".  לדבריו ,  היקף ההשקעה של הקבוצה בחברה נבחרת יכול לנוע בין מאות אלפי דולרים ל-2 מיליון דולר .  פירסט אומר כי תבל אינה מחפשת רק חברות שנמצאות בסבב ההשקעה הראשון  ( seed )  .  לדבריו , " אנחנו רואים גם חברות מתקדמות יותר .  היום נבחן חברה שנסחרת בבורסת תל אביב .  זו חברה עם שווי נמוך שמבחינתי היא עדיין סטארט-אפ ויש לה טכנולוגיה מעניינת .  לעתים נשקיע לצד קרנות הון סיכון ".  פירסט אומר כי היתרון במפגשים שתבל עורכת בין המשקיעים וחברות הסטארט-אפ הוא בהכרויות שנוצרות בין המשקיעים . " אנג'ל אחד רואה שאנג'ל אחר מתעניין באותם תחומים .  הוא שואל שאלות חכמות ובין השניים נוצרת שיחה על השקעות .  הנטוורקינג הזה יוצר השקעות נוספות ".  לדברי פירסט ,  כניסתה של תבל לפעילות בישראל תהיה במתכונת של חשיפה כפולה .  הכוונה היא לערוך מפגש של חברות סטארט-אפ ישראליות בניו יורק ,  ושבוע לאחר מכן מפגש המשך של אותן חברות בישראל .  באופן זה יזכו היזמים להציג בפני אנג'לים אמריקאים וישראלים .  פירסט מתכנן גם אירועים שייערכו בחוף המערבי של ארה"ב ובהמשך אולי גם בפני משקיעים מבריטניה ומסין .  בנוגע לסוג החברות שעשויות להתאים למשקיעי תבל ,  מספק פירסט הגדרות כלליות שחברות רבות עשויות להתאים להן . " לחברה חייב להיות מרכיב טכנולוגי משמעותי ,  מודל עסקי וצוות יזמי מוכח .  אם אין לה הכנסות היא חייבת להציג עניין מצד מספר גדול של משתמשים .  הסינון שאנחנו מפעילים דומה לסינון של קרנות הון סיכון ",  הוא אומר .  לדבריו ,  לחברות המוזמנות לאירועים של תבל תחומי עיסוק שונים . " האנג'לים אוהבים שיש מיקס .  אנחנו עושים מדי פעם אירועים שבהם אנחנו מציגים רק חברות מתחום מסוים ,  אבל המשוב שקיבלנו מהאנג'לים הוא שהם מעדיפים היצע של חברות מסוגים שונים .  כך יוצא שיש אנג'לים מתחום הבריאות ,  למשל רופאים ,  שמשקיעים בחברות תוכנה ,  ואנשי תוכנה שמשקיעים בחברות מכשור רפואה ".  תבל אנג'ל משתפת פעולה בכל הקשור לפעילותה בישראל עם משרד עמית פולק מטלון .  נציגת המשרד לעניין היא עורכת הדין אילת טורם ,  שבארבע השנים האחרונות התגוררה בעמק הסיליקון בקליפורניה וניהלה את הפיתוח העסקי של לשכת המסחר קליפורניה-ישראל .
 
קבוצה ישראלית-אמריקאית של אנג'לים מתחילה לפעול בישראל
עשרות משקיעים יבואו היום למפגש הראשון שעורכת קבוצת תבל אנג'ל בישראל כדי לבחון השקעות בחברות סטארט-אפ .  היזמים שייבחרו יציגו גם בפני משקיעים בניו יורק

