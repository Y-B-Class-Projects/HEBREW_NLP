אישום :  רצה לנקום במועדון וניסה להציתו
מוגס ברהנה בן 26 מואשם כי לאחר שהוצא ממועדון תל אביבי כשהוא שרוי בגילופין - חזר למקום עם בקבוק תבערה וביקש להצית את המקום על יושביו בעת מסיבה
לבית המשפט המחוזי בתל אביב הוגש היום  ( שני )  כתב אישום נגד מוגס ברהנה ,  בן 26 ,  בגין ניסיון הצתה של מועדון לילה הומה אדם לפני כשבוע וחצי באמצעות השלכת בקבוק תבערה לעבר המקום .  ברהנה נאשם גם בהפרת הוראה חוקית ,  מכיוון שבזמן האירוע היה אמור להיות במעצר בית מכיוון שמתנהל נגדו משפט בגין עבירות איומים ,  החזקת סכין ועבירות רכוש .
 לפי כתב האישום ,  שהוגש באמצעות עו"ד אווקה זנה מפרקליטות מחוז תל אביב ,  ברהנה בילה במועדון ה-VOX בתל אביב .  בסביבות השעה 03:30 הוציאו אותו המאבטחים מהמועדון לאחר שנתפס בשירותי הנשים כשהוא בגילופין ומכנסיו מופשלים .
 הוא ניסה להיכנס שוב לתוך המועדון ,  אולם המאבטחים מנעו זאת ממנו .  אז ,  נטען בכתב האישום ,  עזב ברהנה את המועדון כשהוא מאיים על המאבטחים : " אתם לא מכניסים אותי - אני אראה לכם ,  אני אשרוף אתכם ".  
בכתב האישום נטען כי כחצי שעה לאחר שעזב את המועדון ,  שב הנאשם למקום כשבידו בקבוק בירה ובתוכו בנזין ופתיל בוער יוצא מהבקבוק .  המאבטחים ניגשו אל ברהנה וניסו להרגיעו ,  אולם הוא המשיך לאיים עליהם ואמר : " ככה אתם מוציאים אנשים ,  אני אראה לכם ". 
המאבטחים הבחינו ברכב משטרתי שהגיע לאזור ,  והזעיקו את השוטרים שיבואו לסייע להם לתפוס את הנאשם בטרם ישליך את בקבוק התבערה לעבר המועדון .  אחד השוטרים החל לרדוף אחר ברהנה ,  שניסה להימלט מהמקום ,  ועצר אותו .  
הפרקליטות מבקשת להאריך את מעצרו של ברהנה עד תום ההליכים המשפטיים נגדו : " אלמלא הבחינו המאבטחים במשיב במרחק מה מהמועדון ,  אין לדעת איזה אסון נוראי יכולה היה להיגרם על ידי המשיב ",  נכתב בבקשת המעצר .  
בחקירתו במשטרה הכחיש ברהנה כי ניסה להצית את המועדון או שהחזיק את בקבוק התבערה .  לטענתו , " לאחר שהוצאתי מהמועדון מספר בחורים ניסו לשכנע את המאבטחים להכניס אותי וכך נשפך עליי דלק ". 

אישום :  רצה לנקום במועדון וניסה להציתו
מוגס ברהנה בן 26 מואשם כי לאחר שהוצא ממועדון תל אביבי כשהוא שרוי בגילופין - חזר למקום עם בקבוק תבערה וביקש להצית את המקום על יושביו בעת מסיבה

