ארה"ב :  מתנגדים לבנייה ישראלית במזרח ירושלים
הבית הלבן מתח ביקורת חריפה על התוכנית הישראלית לבנות כ-700 יחידות דיור חדשות בשכונות במזרח העיר .  לשכת נתניהו :  הממשל האמריקאי עודכן מראש
 ( צילום באדיבות הערוץ הראשון )  
" ארצות הברית מתנגדת לכל בנייה ישראלית חדשה במזרח ירושלים .  מעמד ירושלים הוא נושא להסכם הקבע ,  שצריך להיפתר על ידי הצדדים במשא ומתן ובתמיכת הקהילה הבינלאומית ".  כך נאמר בהודעה שפרסם היום  ( שני )  הבית הלבן בתגובה לתוכנית הישראלית לבנות כ-700 יחידות דיור במזרח ירושלים .  דובר הבית הלבן רוברט גיבס אף ציין כי  " אף אחד מהצדדים אינו יכול לנקוט צעדים שעלולים לקבוע באופן חד צדדי את תוצאות המשא ומתן .  שני הצדדים חייבים לחזור לשולחן הדיונים בלי תנאים מוקדמים בהקדם האפשרי ". 
בהודעת הבית הלבן נאמר עוד כי  " ארה"ב מכירה בחשיבות העמוקה של נושא ירושלים לישראלים ולפלסטינים ,  ליהודים ,  למוסלמים ולנוצרים .  אנמחנו מאמינים שבאמצעות משא ומתן ,  בכוונות טובות ,  הצדדים יוכלו להגיע להסכם הדדי שיביא לידי מימוש את השאיפות של שני הצדדים בירושלים ויבטיח את מעמדה לאזרחי כל העולם ".  
" ארה"ב הבהירה שהיא לא מסכימה עם חלק מדרכי הפעולה של ישראל בירושלים ,  המשפיעות על הפלסטינים בתחום הדיור ,  כולל המשך הגירוש מהבתים והריסת בתי הפלסטינים ",  נמסר קודם לכן בהודעת משרד החוץ האמריקאי .  עוד נאמר בהודעה כי  " ארה"ב לא מקבלת ,  ומתנגדת לכל מעשה חד צדדי שעלול להשפיע על המשא ומתן .  מעמדה של ירושלים ,  כמו נושאי ליבה אחרים ,  צריך להיקבע באמצעות המשא ומתן ".  על תוכניות הבנייה האחרונות אמרו כי  " התנגדנו בתוקף לתוכנית להוציא מכרזים למזרח ירושלים ". 
גורמים בלשכת ראש הממשלה מסרו בתגובה לביקורת האמריקאית : " אנחנו פועלים בשקיפות מלאה מול האמריקאים .  בכל נושא בעל השלכות מדיניות אנחנו מיידעים אותם ,  וכך היה גם עכשיו ". 
יו"ר הבית היהודי ,  השר דניאל הרשקוביץ ,  מסר בתגובה כי  " יש להדוף את הלחץ האמריקאי באשר לבנייה בירושלים ,  ולהבהיר שירושלים היא בירת ישראל הבלתי מעורערת .  ישראל לא תתערב בתוכניות בנייה בערי בירה של מדינות אחרות - ועל ידידותיה לנהוג בהתאם ".  
אתמול פרסם משרד הבינוי והשיכון מכרזים לבניית כ-700 יחידות דיור בשלוש שכונות הנמצאות מעבר לקו הירוק :  נווה יעקב ,  הר חומה ופסגת זאב .  בלשכת ראש הממשלה טענו כי  " הממשל האמריקאי עודכן מראש על הכוונה לפרסם את המרכז וכי כל המהלכים נעשו בשקיפות מלאה מול האמריקאים ". 

ארה"ב :  מתנגדים לבנייה ישראלית במזרח ירושלים
הבית הלבן מתח ביקורת חריפה על התוכנית הישראלית לבנות כ-700 יחידות דיור חדשות בשכונות במזרח העיר .  לשכת נתניהו :  הממשל האמריקאי עודכן מראש

