קרלוס ביאנצ'י החליט לעזוב את בוקה ג'וניורס
המנהל המקצועי לא הסכים להתמנות למאמן במקום באסילה שהתפטר ,  והמועדון נמצא בכאוס מוחלט .  קאניה מועמד לאמן
שבוע לאחר התפטרותו של המאמן הוותיק אלפיו באסילה ושבוע לפני פתיחת עונת הקלאוסורה ,  בוקה ג'וניורס חווה זעזוע נוסף .  קרלוס ביאנצ'י ,  שידע ימים יפים כמאמן מועדון הפאר בעבר ,  החליט לפרוש מתפקידו כמנהל המקצועי של בוקה בעקבות הלחץ של ההנהלה שיעבור לעמדת המאמן .  ביאנצ'י נפגש עם בכירי ההנהלה והודיע להם על החלטתו ,  שתיכנס לתוקפה לאחר דרבי ההכנה נגד ריבר פלייט
באסילה לקח אחריות בעקבות ההפסד בדרבי הקודם לריבר 3:1 ,  אבל ביאנצ'י ,  שעל פי הדיווחים ספג קללות מבאסילה סמוך לחדרי ההלבשה ,  לא הסכים לחזור לתפקיד המאמן וקיווה להמשיך כמנג'ר .  הבעיות החברתיות בתוך הקבוצה - מחנה מרטין פאלרמו מול מחנה חואן רומן ריקלמה - והמצב הכלכלי הקשה שהביא לצירופו של מתיאס חימנז כשחקן הרכש היחידי ,  מציבים את בוקה ג'וניורס באחד מרגעיה הקשים בשנות האלפיים .
 מי שמתקרב בינתיים לעמדת המאמן הוא דייגו קאניה ,  קפטן וסמל של בוקה ג'וניורס בעבר ומי שהתפטר לאחרונה מטיגרה עימה רשם הצלחות נאות בשנתיים שחלפו .  כרגע נמצא בתפקיד אבל אלבס ,  שכבר שימש בעבר כמאמן זמני בקבוצה .
 
קרלוס ביאנצ'י החליט לעזוב את בוקה ג'וניורס
המנהל המקצועי לא הסכים להתמנות למאמן במקום באסילה שהתפטר ,  והמועדון נמצא בכאוס מוחלט .  קאניה מועמד לאמן

