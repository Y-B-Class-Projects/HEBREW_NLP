כולם מתחרים בגוגל
במסמך שפרסמה ענקית החיפוש צוינו הגורמים אותם היא רואה כמתחרים .  סביר להניח שגם אתם בפנים
במסמך פיננסי ציבורי שפרסמה גוגל מציינת החברה את הגורמים אותם היא רואה כמתחרים .  הרשימה ,  כך מסתבר ,  ארוכה . " אנו ניצבים בפני תחרות בכל אספקט של העסקים שלנו ,  במיוחד מחברות השואפות לחבר אנשים למידע ברשת ולספק להם פרסום רלוונטי ",  נכתב במסמך .  גוגל מציינת מנועי חיפוש כיאהו ובינג כמתחרים מרכזיים שלה ,  לצד מנועי חיפוש נישתיים ,  כגון WebMD  ( העוסק ברפואה )  ,  Monster.com  ( המיועד לחיפוש עבודה )  ואפילו אמזון ואי-ביי  ( קניות )  . " אנו מתחרים באתרים אלו מכיוון שהם ,  כמונו ,  מנסים למשוך משתמשים לרשת האתרים שלהם כדי לחפש מוצרים ושירותים .  יש את אלו שיעדיפו לחפש דרכם במקום דרך גוגל ",  נאמר במסמך .
 גם הרשתות החברתיות נותנות לגוגל פייט ,  כך מסתבר .  פייסבוק ,  טוויטר ו-Yelp נכללות גם הן ברשימה ,  מכיוון שיש משתמשים הסומכים יותר על מידע המתקבל ברשתות חברתיות לגבי מוצרים מאשר על זה המופיע במנועי חיפוש .  האפליקציות הסלולריות למיניהן נושפות גם הן בעורפו של החיפוש מבית גוגל : " ככל שמתפתחת המערכת הסובבת  ( ecosystem )  ,  משתמשים ניגשים יותר לסביבות מסחר דרך אפליקציות סלולריות במקום דרך מנועי חיפוש ".  
אבל לא רק העולם הדיגיטלי מדאיג את גוגל . " אנו מתחרים גם בשיטות פרסום מסורתיות כגון טלויזיה ,  רדיו ,  עיתונים ומגזינים ,  שלטי חוצות ודפי זהב ",  נאמר במסמך ,  ולא נותר אלא לתהות :  אז מי לא מתחרה בגוגל ? 

כולם מתחרים בגוגל
במסמך שפרסמה ענקית החיפוש צוינו הגורמים אותם היא רואה כמתחרים .  סביר להניח שגם אתם בפנים

