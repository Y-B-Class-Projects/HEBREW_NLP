2 תושבי מג'דל שמס הואשמו בקשר עם סוכן סורי
שני תושבי מג'דל שמס מואשמים בקיום מגע עם גורם במודיעין הסורי ,  שבעבר היה עצור בישראל .  לפי כתב האישום ,  לאחד מהם הוצע לחטוף חייל ישראלי ולהעבירו לסוריה ,  אולם הוא סירב
לבית המשפט המחוזי בנצרת הוגש היום  ( שלישי )  כתב אישום נגד שניים מתושבי מג'דל שמס בגין מגע עם סוכן חוץ .  השניים ,  פארס שאער בן 40 וסעיד אבו זיד בן 57 ,  מואשמים בכך שקיימו קשרים עם אדם בשם מדחת צאלח  איש המודיעין הסורי האחראי בממשל על אזור רמת הגולן .  צאלח עצמו היה עצור בעבר בישראל ,  אך נמלט ב-1998 לסוריה .  שאער ואבו זיד נעצרו בחודשיים האחרונים .
 מחקירת שירות הביטחון הכללי עולה ,  כי צאלח ושאער הכירו כשהם ריצו מאסר בכלא ישראלי .  לטענת השב"כ ,  בחקירתו סיפר שאער כי צאלח ביקש ממנו מספר פעמים לחטוף חייל צה"ל בתמורה לכסף ,  אך הוא סירב .  בכתב האישום נטען ,  כי שאער ומדחת שוחחו באמצעות המסנג'ר וכי מדחת ציין בפני שאער שלא ניתן יהיה לשחרר אסירים אלא אם ייחטף חייל ישראלי .  
עוד נאמר בכתב האישום ,  כי שאער העביר כספים מסוריה לאסירים ביטחוניים תושבי רמת הגולן אשר הורשעו בעבירות שונות והפקיד אותם בחשבונות של משפחות האסירים .
 לפי כתב האישום ,  אבו זיד היה איש הקשר בין צאלח לשאער ,  לאחר שיצא לסוריה במסגרת משלחות של שייח'ים לפני כשנתיים .  לפני שחזר לישראל קיבל זיד קפסולה ממדחת והוסבר לו כי יגיע לביתו אדם לאחר שיאסוף אותה .  זיד הסתיר את הקפסולה בגרב וחצה את הגבול .  עוד נאמר בכתב האישום ,  כי מדחת הודיע לשעאר שעליו לקחת את הקפסולה בתוכה הוסלק מכתב .  צאלח גם קשור לפרשה הקודמת ,  במסגרתה שניים מתושבי מג'דל שאמס ותושב בקה אל גרבייה הואשמו מסרו מידע מודיעיני לצאלח .  משפטם מתנהל בימים אלה .
 
2 תושבי מג'דל שמס הואשמו בקשר עם סוכן סורי
שני תושבי מג'דל שמס מואשמים בקיום מגע עם גורם במודיעין הסורי ,  שבעבר היה עצור בישראל .  לפי כתב האישום ,  לאחד מהם הוצע לחטוף חייל ישראלי ולהעבירו לסוריה ,  אולם הוא סירב

