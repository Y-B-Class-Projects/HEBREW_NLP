כתב עת חדש בנושא סביבה יוצא לאור
האגודה הישראלית לאקולוגיה ומדעי הסביבה מפרסמת כתב עת למדע ולמדיניות הסביבה בשם  " אקולוגיה וסביבה ".  ענת מדמוני תערוך
כתב עת חדש בנושא סביבה בא לעולם :  האגודה הישראלית לאקולוגיה ומדעי הסביבה החלה לפרסם כתב עת חדש למדע ולמדיניות הסביבה בשם  " אקולוגיה וסביבה ".  כתב העת עתיד לעסוק בנושאים כגון :  שינויים גלובאליים ,  זיהום אוויר ,  מים ,  שימושי קרקע ,  אקולוגיה יישומית ותיאורטית ,  אנרגיה וסביבה ,  תחבורה ,  חינוך סביבתי ,  כלכלה וסביבה ,  משפט וסביבה ,  הנדסת סביבה ועוד .
" אקולוגיה וסביבה "  יפורסם שלוש פעמים בשנה ,  כאשר המטרה היא להפוך אותו לאכסניה בין-תחומית למאמרים ומחקרים איכותיים העוסקים בסוגיות סביבתיות עכשוויות בישראל ,  ולבמה ומפגש לדיון ציבורי בין הקהילייה המדעית ,  קובעי מדיניות ואנשי ממשל ,  ארגונים סביבתיים והציבור הרחב  .
 הגיליון הראשון שפורסם החודש כולל כתבות בנושאים כגון חדירת חומרים רפואיים לקרקע עקב השקיה בקולחים ,  השפעות ההתחממות הגלובלית על הים ,  אנרגיות מתחדשות :  דילמות סביבתיות מול טכנולוגיות ירוקות ,  התבססות אלון מצוי ביערות אורן ועוד .  עורכת כתב העת היא ענת מדמוני

כתב עת חדש בנושא סביבה יוצא לאור
האגודה הישראלית לאקולוגיה ומדעי הסביבה מפרסמת כתב עת למדע ולמדיניות הסביבה בשם  " אקולוגיה וסביבה ".  ענת מדמוני תערוך

