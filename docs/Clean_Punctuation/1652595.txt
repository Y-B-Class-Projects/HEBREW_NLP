דייויד קולת'הארד : " לשומאכר יהיה קל יותר העונה "
 הנהג הסקוטי משוכנע שהתקנה החדשה של איסור תדלוק תשפיע על יריבו המתקאמבק ,  שמצידו אמר : " האנרגיה שלי חוזרת "
 יום לפני המירוץ הראשון של עונת 2010 בפורמולה 1 ,  שייערך ביום ראשון בבחריין ,  נראה שמיכאל שומאכר עדיין בפורמה .  העונה הקרובה אמורה להפוך למסקרנת ביותר בזכות חזרתו של הגרמני האגדי אחרי פרישה וביום שישי הוא רשם את הזמן השלישי בטיבו בנסיעות האימונים .  היום התקיימה נסיעת הדירוג ,  שבה סיים שביעי .
 שומאכר ,  שזכה בעבר בשבע אליפויות פורמולה 1 ,  עומד וכנראה שיעמוד עוד זמן ארוך במוקד העניינים אחרי הקאמבק המדובר בתום תקופה של שלוש שנים ואחרי הנסיעה היום אמר : " צדקתי כשהתרגשתי מהחזרה שלי .  זה היה מעניין ומאוד כיף ". 
השניים שרשמו זמנים טובים יותר הם חברו של שומאכר לקבוצת מרצדס ,  ניקו רוזברג הגרמני ,  שעצר את השעון על 1:55.409 דקות ולואיס המילטון ,  שהיה שני .  אלוף העולם ,  ג'נסון באטון ,  רשם את הזמן הרביעי בטיבו .
 למרות ששומאכר נראה טוב ובכושר ,  הוא הדגיש שהוא עדיין צריך להסיר חולדה : " יש פרטים קטנים שעל פיהם בהחלט ניתן לומר שאני עדיין צריך עוד זמן על המסלול .  אני צריך לעבור את סוף השבוע ויש לי עוד הרבה עבודה ".  
" כשהודעתי על הקאמבק שלי ,  הרגשתי כמו ילד בן 12 במכונית הקטנה שלו בפעם הראשונה ",  שיתף שומאכר בראיון אחר . " התבגרתי מאז ,  אבל לא יותר מדי .  אני יודע שזה יהיה קשה ,  כמו בפעם הראשונה שנכנסתי לביזנס והסתכלתי על בחורים כמו מאנסל ,  סנה ,  פרוסט ופיקה ,  וחשבתי שאני בכלל לא ברמה שלהם .  אלא שאז הבנתי שכולם אותו דבר .  לכולם יש יכולות מיוחדות ,  אבל הם בני אדם .  זה עושה לי טוב להתחרות ,  ועכשיו האנרגיה שלי חוזרת .  זה הזמן להתחיל את הכל שוב ". 
דייויד קולת'הארד משוכנע שמי שירוויח מהחוק החדש שאוסר על תדלוק הוא שומאכר .  כידוע ,  כמידי שנה ,  גם הפעם כולל ספר התקנות סעיפים חדשים ,  כשהעיקרי שבהם הוא האיסור הזה ,  כשעל המכוניות לשאת כמות מספקת של דלק לקצת יותר מ-300 ק"מ ,  אורכו של מירוץ . " המירוצים יהיו איטיים יותר בגלל שהמאסה שאתה נוסע איתה תשפיע בסיבובים המוקדמים ",  טוען קולת'הארד . " סיבובים איטיים יותר אומר שתהיה פחות פיזיות של הגוף ,  מה שאומר שיהיה לשומאכר קל יותר ". 

דייויד קולת'הארד : " לשומאכר יהיה קל יותר העונה "
 הנהג הסקוטי משוכנע שהתקנה החדשה של איסור תדלוק תשפיע על יריבו המתקאמבק ,  שמצידו אמר : " האנרגיה שלי חוזרת "
 
