חמאס : " הצעת ישראל לעסקה אינה מקובלת "
 מקורות בחמאס מסרו ל"אל-חיאת ",  כי ישראל אינה רצינית במו"מ והזהירו שהיא עלולה להמתין זמן רב לשחרור שליט אם היא לא תשלם את המחיר הנדרש .  משלחת הארגון תגיע היום מעזה לדמשק 
מקורות בחמאס מסרו לעיתון  " אל-חיאת "  היוצא לאור בלונדון כי ההצעה הישראלית שהועברה לחמאס על ידי המתווך הגרמני לפני יומיים  " איננה מתקבלת על הדעת ".  המקורות תיארו את ההצעה כ"עסקת גירוש ולא עסקה לשחרור אסירים "  בהתייחסם לדרישה הישראלית לגרש 120 אסירים פלסטינים לרצועה ולחו"ל .  הם טענו עוד כי סירובה של ישראל לשחרר בעסקה בכירים בחמאס כגון חאמד ,  ברגותי וסלאמה  " משמעו שישראל אינה רצינית במשא ומתן .  הצעה זו גורמת לנו להסס בהסכמה לעסקה כי היא לא נותנת לנו את מבוקשנו ". 
המקורות הזהירו את ישראל שהיא עלולה להמתין זמן רב לשחרור שליט אם היא לא תשלם את המחיר הנדרש במשא ומתן .  יחד עם זאת הבהירו כי חמאס מוכן לגלות גמישות אם העסקה תכלול גירוש של אסירים מועטים ולא רבים . " רוב המגורשים חייבים להישאר בשטחי פלסטין ",  הבהירו . " בין אם בגדה ובין אם בעזה .  הגירוש לחו"ל הוא עקרון שאנחנו דוחים ". 
העיתון  " א-שרק אל-אווסט "  הרואה אור בלונדון דיווח הבוקר על מחלוקת קשה השוררת בין זרם בחמאס שרובו מורכב מבכירי הארגון ברצועת עזה המעוניין להסכים להצעתה האחרונה של ישראל ולהשלים את עסקת שליט ,  לבין זרם אחר המונהג על ידי ראש הלשכה המדינית של הארגון חאלד משעל ,  אשר לא מוכן לוותר על אף שחרורו של אף אסיר פלסטיני ברשימה שהגיש חמאס במסגרת המשא ומתן לגיבוש עסקה עם ישראל .  העיתון דיווח עוד כי משלחת בראשות בכיר חמאס ברצועה ,  מחמוד א-זהאר ,  תגיע היום לדמשק כדי לגבש את עמדתו הסופית של הארגון כלפי ההצעה .
 במקביל דיווחו מקורות פלסטינים המוגדרים  " מהימנים "  כי ישראל גילתה בהצעתה גמישות רבה ונכונות לשחרר את כל 450 האסירים ה"כבדים "  מלבד תשעה :  בכיר פתח מרוואן ברגותי ,  מזכ"ל החזית העממית אחמד סעדאת ,  ובכירי הזרוע הצבאית של חמאס עבדאללה ברגותי ,  איברהים חאמד ,  ג'מאל אבו אל-הייג'א ,  חסן סלאמה ,  עבד א-נאסר עיסא ,  עבאס א-סייד ואסיר נוסף ששמו לא נמסר .  בנוסף דורשת ישראל לגרש 120 אסירים  " כבדים "  אל מחוץ לשטחי הרשות .
 
חמאס : " הצעת ישראל לעסקה אינה מקובלת "
 מקורות בחמאס מסרו ל"אל-חיאת ",  כי ישראל אינה רצינית במו"מ והזהירו שהיא עלולה להמתין זמן רב לשחרור שליט אם היא לא תשלם את המחיר הנדרש .  משלחת הארגון תגיע היום מעזה לדמשק 

