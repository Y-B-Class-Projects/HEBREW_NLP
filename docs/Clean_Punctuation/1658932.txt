לידיעת הנהגים :  מהיום אין דו"חות אזהרה
לבד מציון  " יום השקר הבינלאומי ",  מהיום ועד אוקטובר לא חובה להדליק את אורות הרכב בדרכים בין-עירוניות .  בנוסף ,  שוטרי התנועה לא ירשמו יותר דו"חות אזהרה .  הסיבה :  מחקרים הוכיחו שמי שקיבל דו"חות כאלה ביצע יותר עבירות
החל מהבוקר  ( חמישי )  ועד לסוף חודש אוקטובר אין חובה להדליק את אורות הרכב בנסיעה בדרכים בין-עירוניות בשעות היום .  יחד עם זאת ,  הנוהגים באופנועים ,  מוניות ,  משאיות ואוטובוסים עדיין מחויבים להדליק את אורות הרכב בכל שעות היום .
 בנוסף ,  החל מהיום תחדל משטרת ישראל לחלק דו"חות אזהרה לנהגים עבריינים ,  כחלק משינוי מדיניות אכיפה בנושא דו"חות האזהרה .  זאת לאחר שמחקרים שנערכו בנושא על ידי אגף התנועה במשטרה הצביעו על כך שנהגים שהוזהרו אינם משנים את הרגלי הנהיגה שלהם ונוטים לעבור על חוקי התנועה יותר מנהגים שקיבלו דו"חות רגילים .  
כמו כן ,  רק נהג בעל ותק של עשר שנות נהיגה לפחות ,  ללא עבירות תנועה בחמש השנים האחרונות ,  יוכל להמיר את הדו"ח הרגיל בדו"ח אזהרה .
 מדובר בשינוי מדיניות אכיפה לאחר שזו נבחנה במסגרת מחקר אשר בחן אפקטיביות השימוש בדו"חות אזהרה ,  במסגרתו בוצעו סקירה ספרותית והשוואה למדיניות אכיפה בעולם ומחקר אמפירי - כמותי על פני שנתיים  (  2007-2008 )  בקרב 10,000 נהגים .
" בעת ניתוח ממצאי המחקר האמפירי  כמותי ,  הנתונים לא הותירו ספק באשר להיעדר ההרתעה של דו"ח האזהרה ",  מסרו ממשטרת התנועה , " למעשה עלה כי דו"ח זה נתפס בקרב הנהגים כ'הזדמנות נוספת' ולא כאקט מרתיע ". 

לידיעת הנהגים :  מהיום אין דו"חות אזהרה
לבד מציון  " יום השקר הבינלאומי ",  מהיום ועד אוקטובר לא חובה להדליק את אורות הרכב בדרכים בין-עירוניות .  בנוסף ,  שוטרי התנועה לא ירשמו יותר דו"חות אזהרה .  הסיבה :  מחקרים הוכיחו שמי שקיבל דו"חות כאלה ביצע יותר עבירות

