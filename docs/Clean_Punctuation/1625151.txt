המסחר בבורסה ננעל בעליות שערים
מדד תל אביב 25 הוסיף 1.4% לערכו לאחר פקיעה ברמת 1,145 נקודות וננעל על 1,146 נקודת .  מדד תל אביב 100 הוסיף 1.5% לרמה של 1,069 נקודות
שבוע המסחר ננעל בעליות שערים נאות ובמחזורי מסחר גבוהים במיוחד ,  על רקע פקיעת האופציות האחרונות ל-2009 על מדד תל אביב 25 ועל רקע עליות בוול סטריט ובבורסות אירופה ,  שננעלו אמש בשיא של 14 חודשים .  
מדד תל אביב 25 הוסיף 1.4% לערכו לאחר פקיעה ברמת 1,145.74 נקודות וננעל על 1146.28 נקודות .  מדד תל אביב 100 הוסיף 1.5% לרמה של 1,069.16 נקודות .  מדד מניות הבנקים הוסיף 1.2% ,  ומדד מניות הנדל"ן עלה ב-0.8% .  מחזורי המסחר הגבוהים הסתכמו ב-3.13 מיליארד שקל ,  פי שניים מהממוצע .  
המחירים הקובעים למימוש ולפקיעת האופציות בפתיחת המסחר :  מניית כיל פקעה ב-50 שקל ,  עלייה של 0.8% ממחיר הבסיס .  מניית הפועלים עלתה ב-2% ופקעה ב-16.63 שקל ,  מניית לאומי הוסיפה 1.16% ל-17.5 שקל ,  ומניית טבע הוסיפה 0.85% ל-214.8 שקל .  מדד מניות הבנקים פקע ברמה של 1337.91 נקודות ,  רמה הגבוהה ב-1.56% מרמת הבסיס שלו .  
דניאל רפופורט ,  מנהל חדר המסחר באקסלנס אמר כי  " הבוקר צפוי להיפתח במחזור מסחר גבוה במיוחד ,  עקב פקיעת האופציות על מדד המעו"ף לחודש דצמבר .  השער שיקבע בפתיחה יהיה שער הפקיעה .  בנוסף יתנהל המסחר על רקע הכניסה לכריסמס ,  שבגללו ההשקעות הזרות מצומצמות מאוד ".  

המסחר בבורסה ננעל בעליות שערים
מדד תל אביב 25 הוסיף 1.4% לערכו לאחר פקיעה ברמת 1,145 נקודות וננעל על 1,146 נקודת .  מדד תל אביב 100 הוסיף 1.5% לרמה של 1,069 נקודות

