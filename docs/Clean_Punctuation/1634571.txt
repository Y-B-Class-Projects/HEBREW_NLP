המסחר בוול סטריט נסגר בירידות שערים
דאו ג'ונס איבד 1.1% .  נאסד"ק ירד ב-1.3% .  בנק אוף אמריקה הוסיף 1.5% למרות דו"חותיו המאכזבים ומורגן סטנלי ירד ב-1.6%
יום המסחר השני בשבוע בוול סטריט נחתם בירידות שערים על רקע ירידות בבורסות סין ובאירופה ועל רקע דו"חות הבנקים המאכזבים .  מדד הדאו גונס ירד ב-1.1% ל-10,603 נקודות ,  מדד ה-S & P 500 איבד 1% ל-1,138 נקודות והנאסד"ק ירד ב-1.3% ונחתם ברמה של 2,291 נקודות .  
מדד התנודתיות של וול סטריט הידוע בתור  " מדד הפחד ",  קפץ בשעות האחרונות ב-11% ,  לרמה של 19.5 נקודות ,  הזינוק היומי החד ביותר זה קרוב לחודשיים .  הקפיצה של המדד נרשמת על רקע ירידות חדות בשוקי המניות בעולם ,  בעקבות הודעת ממשלת סין על צעדים להגבלת ההלוואות במדינה ודו"חות מאכזבים של יבמ ומורגן סטנלי .  עם זאת ,  המדד עודנו נמוך בהרבה משיא של 80.86 נקודות שרשם בנובמבר 2008 .  
בנק אוף אמריקה דיווח היום על התרחבות הפסדיו ברבעון הרביעי של 2009 ,  ועל מעבר להפסד כולל של 2.2 מיליארד דולר בכל שנת 2009 .  ברבעון הרביעי של 2009 התרחבו הפסדיו של הבנק ל-5.2 מיליארד דולר ,  או 60 סנט למניה ,  לעומת הפסד של 2.4 מיליארד דולר ,  או 48 סנט למניה ברבעון המקביל ב-2008 .  עם זאת ,  הכנסותיו הבנק ברבעון הרביעי עלו ל-25.1 מיליארד דולר ,  לעומת 15.7 מיליארד דולר ברבעון המקביל .  ההפסד היה גבוה מתחזיות אנליסטים ,  שצפו הפסד של 43 סנט למניה והכנסות של 27 מיליארד דולר .  
מורגן סטנלי רשם ברבעון הרביעי רווח של 413 מיליון דולר ,  או 29 סנט למניה ,  בהשוואה להפסד של 10.53 מיליארד דולר ,  או 11.35 סנט למניה ,  ברבעון המקביל .  הכנסות מורגן סטנלי הסתכמו ב-6.84 מיליארד דולר .  למרות זאת ,  הרווח וההכנסות היו נמוכים מתחזיות אנליסטים ,  שצפו כי הבנק ירוויח 36 סנט למניה ,  עם הכנסות של 7.81 מיליארד דולר .  
בנק נוסף שדיווח היום על מעבר לרווח ברבעון הרביעי היה ולס פארגו ,  שרשם רווח נקי של 2.82 מיליארד דולר ,  או 8 סנט למניה ,  בהשוואה להפסד של 2.73 מיליארד דולר ,  או 84 סנט למניה ,  ברבעון הרביעי של 2008 .  אנליסטים צפו כי הבנק ירשום הפסד של 2 סנט למניה .
 
המסחר בוול סטריט נסגר בירידות שערים
דאו ג'ונס איבד 1.1% .  נאסד"ק ירד ב-1.3% .  בנק אוף אמריקה הוסיף 1.5% למרות דו"חותיו המאכזבים ומורגן סטנלי ירד ב-1.6%

