גביע יווני :  המשחק בין פאוק לאולימפיאקוס הופסק וחודש
אוהדי פאוק זרקו חפצים שפגעו באיבקוביץ' ובשופט ,  בסופו של דבר מחזיקת הגביע ניצחה 60:79 .  דרוקר ואריס הובסו ע"י פאו
אריס סלוניקי ושרון דרוקר קרובים להדחה מהגביע היווני .  אריס הפסידה בחצי הגמר במשחק הראשון לפנאתייניקוס 58:87 ותזדקק לנס כדי להשלים מהפך בגומלין שייערך ב-9 בפברואר .  אריס ,  שמדורגת שישית בליגה ,  הצליחה לתת פייט במחצית הראשונה ,  אבל בהמשך היא פשוט נכנעה לניסיון של פאו .  
פנאתינייקוס פתחה היטב את המשחק והובילה 16:24 בסיום הרבע הראשון ,  כשהפער די נשמר גם עד המחצית שבסיומו האלופה הובילה 37:43 .  ברבע השלישי אריס קרסה וקלעה 12 נקודות בלבד לעומת 21 נקודות של פנאתינייקוס ,  שהמשיכה לשייט עד לניצחון בסיום .  קוסטאס צרצאריס הוביל את קלעי פאו עם 19 נקודות ,  מילנקו טפיץ' הוסיף 14 .  באריס הבולט היה פי ג'יי שקלע 21 נקודות .
 למרות התבוסה ,  דרוקר וקבוצתו צריכים להרגיש ברי מזל ,  כיוון שגורל המשחק המקביל בין אולימפיאקוס לפאוק סלוניקי היה אחר לגמרי .  במצב של 37:47 לזכותה של אולימפיאקוס ,  זעמו אוהדי פאוק ,  והחלו להשליך חפצים אל הפרקט .  אחד מהם פגע במאמן האדומים ,  דושאן איבקוביץ' ,  ולשופטים לא נותר אלא להפסיק את המשחק .
 בתחילה דרשו השופטים לפנות את כל הקהל מהאולם ורק אז להמשיך ,  אבל חפץ נוסף שפגע באחד השופטים בעוד ירדו אל חדרי ההלבשה גרם להם לקבוע על הפסקת המשחק .  בהמשך הערב הוא חודש ואולימפיאקוס ניצחה בסופו של דבר 60:79 .  
 *  במחזור ה-13 בספרד נכנעו רביב לימונד ומנורקה 75:67 לקאחסול סביליה .  הגארד הישראלי קלע 8 נקודות  ( 3 מ-11 מהשדה )  ב-24 דקות משחק אך לא הצליח להושיע את קבוצתו ,  שנותרה במקום ה-16 עם מאזן 9:4 .
 
גביע יווני :  המשחק בין פאוק לאולימפיאקוס הופסק וחודש
אוהדי פאוק זרקו חפצים שפגעו באיבקוביץ' ובשופט ,  בסופו של דבר מחזיקת הגביע ניצחה 60:79 .  דרוקר ואריס הובסו ע"י פאו

