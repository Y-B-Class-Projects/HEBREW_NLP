 " חיזבאללה הקים מערך אווירי הכולל מטוס "
 עיתון כוויתי מדווח ,  כי הארגון קיבל מאירן מטוס קרב ומספר מזל"טים .  לפי הדיווח ,  המטוסים הללו הם למעשה ה"הפתעות ",  שעליהן דיבר נסראללה 
חיזבאללה הצליח להקים מערך אווירי שקיבל מאירן ,  שכולל בין היתר מטוס ומזל"טים .  כך דיווח היום  ( שבת )  העיתון הכוויתי  " א-סיאסה "  הידוע באיבתו לארגון הלבנוני ובקו שהוא נוקט נגדו .  הדיווח מסתמך על גורמים המקורבים להנהגה הצבאית של חיזבאללה .  
על פי הדיווח ,  לחיזבאללה יש לפחות שלושה סוגים של מזל"טים שניתן לשלוט עליהם ממרחק ,  וכן מטוס אירני שמסוגל להגיע למרחקים ארוכים ולתקוף מטרות על הקרקע .  לטענת המקורות ,  המטוסים הללו הם למעשה ה"הפתעות ",  שעליהן דיבר מזכ"ל חיזבאללה חסן נסראללה לקראת העימות הבא עם ישראל .
  עוד דווח כי מי שהעביר את המערך האווירי לחיזבאללה הם אנשי משמרות המהפכה של אירן .  לדברי המקורות ,  במהלך השנים האחרונות הקצתה אירן תקציבים רבים עבור פרויקט זה ושיגרה עשרות מומחים שיסייעו לבניית המערך האווירי עבור חיזבאללה ולאמן את אנשיו כדי שיוכלו להפעיל את המטוסים .
 המקורות מסרו עוד כי כלי הטיס נמצאים באזור הבקעה שבמזרח לבנון ,  שם גם נערכים אימונים .  לטענת המקורות ,  השימוש במטוסים בעימות עם ישראל מחייב אישור של המנהיג הרוחני של אירן  עלי חמינאי .

" חיזבאללה הקים מערך אווירי הכולל מטוס "
 עיתון כוויתי מדווח ,  כי הארגון קיבל מאירן מטוס קרב ומספר מזל"טים .  לפי הדיווח ,  המטוסים הללו הם למעשה ה"הפתעות ",  שעליהן דיבר נסראללה 

