צ'קאנה : " עומר בוקנסבוים זה מה שהיה חסר לנו "
 חלוץ הפועל רמת גן מעודד מהנקודה בליגה ומחמיא לעמיתו .  הקבוצה ממשיכה להחתזק ,  עודד אלקיים וטל חן יחתמו השבוע
הפועל רמת גן הצליחה אמש  ( שבת )  ללקט נקודה יקרה נוספת עם ה-1:1 מול בני יהודה באצטדיון וינטר במסגרת המחזור ה-16 בליגת העל .  למעט ההפסד נגד הפועל תל אביב במחזור שעבר ,  נראה כי הדברים מתחילים קצת להתייצב ברמת גן ,  שרשמה שלוש תוצאות תיקו בארבעת משחקיה האחרונים .
 הקבוצה עדין מדורגת במקום האחרון ,  אולם גורמים במועדון הביעו אופטימיות לנוכח התוצאות האחרונות וכן כי הספונסר והבעלים המיועד מורי ארקין הביע נכונות לפתוח את הכיס כדי לחזק את הקבוצה במספר שחקנים נוספים בחלון ההעברות .  עד כה צורפו דודי פדלון ,  דן רומן וציון צמח ,  כשגם המגן עודד אלקיים מהפועל חיפה סגר את תנאיו ויחתום השבוע במועדון .  גם הבלם טל חן הגיע להבנות כספיות עם ראשי הקבוצה .  הוא צפוי להיפגש השבוע עם ראשי סכנין ,  לסכם על שחרורו ואז לחתום ככל הנראה על חוזהו החדש ברמת גן .  
כזכור ,  שחררה רמת גן את שלושת שחקניה הזרים וכעת בוחן המאמן צביקה צמח ,  מספר זרים בעיקר לחלק הקדמי .  היום  ( ראשון )  תערוך הקבוצה משחק אימון נגד בית"ר ירושלים ,  בו ייבחן הצוות המקצועי שוב את צמד הליטאים ,  נריוס אסטראוסקאס ואורליוס סטאפונקה ,  כשגם החלוץ הסרבי דראגן גוסיץ' ,  שנחת בארץ בשבת לפנות בוקר ,  צפוי לקבל דקות ולהיבחן .
" כל נקודה חשובה לנו מאוד ",  אמר כובש שער השוויון קרלוס צ'קאנה ,  שעלה לשחק עם זריקה בשל פציעה ברגלו . " התחלנו את המשחק טוב עד שספגנו את השער .  במחצית השנייה הצלחנו לחזור .  מזל שהבקענו שער בתחילת המחצית .  רצינו לנצח אבל נקודה זה גם טוב ,  זה מאוד חשוב ". 
צ'קאנה התייחס לחזרתו למגרשים לאחרונה של עומר בוקסנבוים ,  ששב לשחק אחרי פציעה ארוכה ונראה מעורב מאוד בקישור : " קשה לראות ששחקן רוצה לחזור ולא מצליח .  דיברנו לפני המשחק אם הוא יוכל להיכנס אפילו רק בשביל האווירה ,  כי הוא מוסיף לנו כשהוא משחק .  הוא הראה ביטחון ולקח אחריות וזה מאוד חשוב עבורנו .  הוא שחקן ברמה גבוהה וזה בדיוק מה שהיה חסר לנו ,  חשוב שיהיה לנו מישהו כמוהו בקישור ,  שיניע את הכדור עבורנו ,  אני מאוד שמח שהוא חזר ומקווה שבמשחק הבא הוא ישותף ליותר דקות ואפילו יפתח בהרכב ". 
צ'קאנה ,  שחזר בשבוע שעבר מחופשת מולדת בארגנטינה שם ביקר את משפחתו ,  הקדיש את השער שכבש לבנו ,  טסיאנו ,  שחגג את יום הולדתו השביעי וסיפר על הקושי בריחוק מהאישה והילדים : " זה מאוד קשה בשבילי .  זו העבודה שלי וזו ההחלטה שקיבלתי העונה .  מורי ארקין רצה אותי אז חזרתי לישראל ,  גם המאמן רצה אותי בקבוצה ולא יכולתי לומר 'לא' להפועל רמת גן .  אני נותן את המקסימום שלי כל הזמן ואני שמח שהתחלנו את 2011 עם שער שלי ,  אני בטוח שזה עשה טוב גם לילדיי והמשפחה ששמחה מאוד בשבילי ועוקבת אחריי מארגנטינה ". 

צ'קאנה : " עומר בוקנסבוים זה מה שהיה חסר לנו "
 חלוץ הפועל רמת גן מעודד מהנקודה בליגה ומחמיא לעמיתו .  הקבוצה ממשיכה להחתזק ,  עודד אלקיים וטל חן יחתמו השבוע

