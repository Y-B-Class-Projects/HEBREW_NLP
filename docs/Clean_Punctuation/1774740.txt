גרנט : " תמיד ידענו שאנחנו לא קבוצת תחתית "
 מאמן ווסטהאם שמח אחרי הניצחון על וולבס ,  שהעלה את קבוצתו זמנית מעל לקו האדום : " אפשר לדמיין מה קורה בחדר ההלבשה "
 לפני משחקה של ווסטהאם הערב  ( שבת )  מול יריבתה לתחתית וולבס ,  ריי סטיוארט ,  אגדת פטישים ,  אמר בראיון כי ווסטהאם חייבת זעזוע . " מה שקובע זה התוצאות ,  וגרנט לא מספק אותן ",  אמר , " הגיע הזמן לשינוי ".  אז לשם שינוי ווסטהאם ניצחה 0:2 את וולבס ,  ורשמה משחק רביעי ברציפות ללא הפסד ,  שהעלה אותה באופן זמני מעל הקו האדום .  אולי ריי סטיוארט יירגע קצת עכשיו .  
שער עצמי של רונאלד זובאר ,  ושער שכבש פרדי סירס מבישול של טל בן חיים ,  העניקו לווסטהאם את שלוש הנקודות היקרות . " זאת הקלה עצומה עבורנו ,  זה היה משחק על שש נקודות ואנחנו מאוד שמחים על הניצחון ,  זה היה שבוע טוב ",  אמר גרנט . " ההרגשה טובה ,  תמיד ידענו שאנחנו לא קבוצת תחתית ,  כי אנחנו משחקים כדורגל טוב והשבוע ראו את זה .  אני לא יכול להגיד שההרגשה רעה .  מה קורה בחדר ההלבשה ?  אפשר רק לדמיין ".  
גרנט החמיא לסירס בן ה-19 ,  אחד מצעיריה המוכשרים של ווסטהאם ,  שכבש לזכות הקבוצה לראשונה מזה שנתיים . " אני שמח עבור סירס ,  הוא בא אחרי תקופה קשה .  הוא עשה עבודה טובה במשחקים האחרונים אפילו שלא כבש ,  הגיע לו לכבוש גול מאסיסט טוב שמסר לו בן חיים ".  גרנט התייחס גם ליכולתו של רוברט גרין ,  שהצטיין בשער הפטישים . " הוא עשה עבודה טובה ,  הוא שוער טוב ,  אנחנו לא צריכים לחכות עד סוף העונה כדי לדעת שהוא שוער טוב ". 

גרנט : " תמיד ידענו שאנחנו לא קבוצת תחתית "
 מאמן ווסטהאם שמח אחרי הניצחון על וולבס ,  שהעלה את קבוצתו זמנית מעל לקו האדום : " אפשר לדמיין מה קורה בחדר ההלבשה "
 
