סוד הכישלון של נוקיה
המהנדסים של נוקיה פיתחו מסך מגע גדול ,  טכנולוגיית תלת-ממד וחנות אפליקציות כמה שנים לפני שאפל ועוד חברות מתחרות הפכו אותן ללהיט  ?  ואולם תרבות ארגונית ביורוקרטית חונקת גרמה לנוקיה למעוד ולאבד הובלה בשוק הרווחי של הסמארטפונים
ניו יורק טיימס  >  >  כמה שנים לפני שאפל הציגה את האייפון ,  מהנדסי מחקר בנוקיה הכינו אבטיפוס של מכשיר טלפון עם מסך מגע גדול וקישור לאינטרנט .  המכשיר היה אמור לתת לחברה את היתרון האדיר שהיה נחוץ לה בשוק הטלפונים החכמים  ( סמארטפונים )  מהיר הצמיחה .  האבטיפוס הוצג בפני לקוחות עסקיים במטה נוקיה בפינלנד כדוגמה לדגמים העתידיים של החברה ,  סיפר ארי הקראינן ,  עובד לשעבר של נוקיה שהשתתף בפיתוחם ובהצגתם ב-2004 בעיר אספו .  ואולם ההנהלה חששה כי המוצר יהיה כישלון יקר ,  אמר הקראינן ,  שהיה המנהל האחראי לשיווק בצוות הפיתוח בסדרה 60 של נוקיה - סדרת היוקרה של הסמארטפונים של נוקיה .  בשל כך החליטה נוקיה לזנוח את פיתוח המוצר . " אלה היו הימים הראשונים  ( בשוק הסמארטפונים )  ואף אחד לא ידע הרבה על הפוטנציאל של מסכי מגע ",  הסביר הקראינן . " זה היה מכשיר שיקר ליצרו - ולפיך הסיכון היה גבוה .  לכן ההנהלה עשתה מה שהיא תמיד עושה - היא הרגה את הרעיון ".  סטיבן אילופ ,  המנכ"ל החדש של נוקיה שייכנס לתפקידו החודש ,  עומד בפני משימה קשה :  לתפוס מחדש את הטריטוריה שאיבדה החברה בפלח השוק הגלובלי של הסמארטפונים ,  בייחוד בארה"ב .  במקביל ,  עליו לשמור על הדומיננטיות של נוקיה בעולם כיצרנית הטלפונים הסלולריים הגדולה ביותר .  לדברי הקראינן ,  ולדברי שני עובדים נוספים לשעבר ואנליסטים בתחום ,  המכשול הגדול ביותר של אילופ הוא התרבות הביורוקרטית החונקת של נוקיה .  הקראינן ועובדים אחרים אמרו בראיונות שנוקיה היא חברה שכל כך התמלאה מהצלחתה ההתחלתית ,  שהיא לקתה באטיות ,  שאננות וריחוק מרצונות הצרכנים .  כתוצאה מכך ,  לדבריהם ,  נוקיה איבדה את ההובלה בכמה תחומים קריטיים לאחר שכשלה בזירוז פיתוח הדגמים הכוללים מסכי מגע ,  ופיתוח אפליקציות תוכנה וממשקים תלת-ממדיים .  המנכ"ל החדש עדיין לא מוכן להתראיין ב-2004 ,  אמר אחד מהעובדים לשעבר ,  נוקיה דחתה תכנון לחנות אפליקציות מקוונת - חידוש שאפל ,  נוקיה עצמה ויצרניות אחרות אימצו שלוש שנים מאוחר יותר .  נוקיה לא טרחה לשפר את מערכת ההפעלה שלה - הסימביאן ,  הנדרשת לתמיכה בסמארטפונים המתוחכמים יותר .  ועל אף שהציגה את מכשירי מסך המגע הראשונים בתעשייה ב-2003 - דגמי 6108 ו-3108 שעבדו בעזרת עט כתיבה  ( סטילוס )  - אפל השיגה אותה בשכלול הטכנולוגיה לשימוש באמצעות האצבעות .  נוקיה עדיין חסרה תגובה משכנעת לאייפון .  בשבוע שעבר היא הכריזה כי בעיות תוכנה יעכבו את מסירת טלפוני n8 בעלי מסך המגע שלה ,  שהשוק ממתין להם זמן רב .  דוברת נוקיה ,  אריה סואומינן ,  סירבה להתייחס לביקורת שמתחו שלושת העובדים לשעבר .  לדבריה ,  היו אלה  " מנהלים עם תפקידים של הובלת צוותים קטנים בלבד ".  היא אמרה כי אילופ ,  46 ,  קנדי שניהל את חטיבת התוכנה העסקית של מיקרוסופט ,  והמנכ"ל הלא-פיני הראשון של נוקיה ,  עדיין לא מוכן להתראיין .  הוא החל את עבודתו בחברה ב-21 בספטמבר ,  ויבלה את השבועות הראשונים שלו בפגישות עם עובדי נוקיה ,  ספקים ,  מפעילות רשתות ומפתחי תוכנה . " אני בטוחה שאפשר היה לעשות את הדברים טוב יותר ,  ושאולי החמצנו כמה חידושים ",  הוסיפה סואומינן . " אך זה קורה לכל החברות .  זכינו להצלחה רבה בכמה חידושים אחרים ".  היא הזכירה את תיק הפטנטים הנרחב של נוקיה ואת האינטרנט טבלט 770 שלה - מכשיר עם מסך שטוח וללא טלפון שיצא ב-2005 .  המכשיר ,  שעבד בעזרת עט כתיבה ,  נועד לגלישה באינטרנט ,  אבל אינו נמכר יותר .  הנרי טירי ,  המוביל את יחידת המחקר לטווח ארוך של נוקיה ,  הזכיר את פיתוח זיהוי האותיות הסיניות שלהן ,  שירות רשת חברתית להודו ותוכנה שמאפשרת להכין תמונות פנורמיות מסדרת תמונות .  אף אחת מהמתחרות לא הציגה הישגים כאלה ,  הוא אמר .  ואולם אף אחד מהם לא שינה את חוקי המשחק כמו שעשה האייפון .  טירי ,  שהיחידה שהוא מנהל מעסיקה 600 עובדים ב-12 אתרים בעולם ,  אמר שהחברה מנסה לשנות את התרבות שלה . " עשינו מאמץ אמיתי לשנות ולפתוח את ערוצי המחקר מאז 2004 ",  הוא אמר .  נכון ליוני ,  נוקיה שלטה ב-40.3% מהשוק העולמי לטלפונים סלולריים ,  לעומת 40.7% בשנה שקדמה לה - לפי חברת המחקר סטרטג'י אנליטיקס .  הנתח הגלובלי שלה היה קבוע ,  פחות או יותר ,  בעשור האחרון .  ואולם בארה"ב ירד נתח השוק שלה מ-35% במארס 2002 ל-8.1% באפריל 2010 - לפי קומסקור ,  חברת מחקר בתחום השוק הדיגיטלי .  נוקיה קיזזה את הירידה בארה"ב בעזרת הצמיחה בסין ,  אסיה ומקומות אחרים .  הירידה בארה"ב נובעת בעיקר מעליית מתחרות בתחום הסמארטפונים ,  כמו אפל ,  ריסרץ' אין מושן  ( rim ,  יצרנית בלקברי )  וסמסונג .  הרווחים הגבוהים ביותר נובעים מהמכשירים המתוחכמים ביותר .  בזכות אלה נהנית אפל מרווחיות גבוהה יותר מנוקיה באופן עקבי .  קורבן של הצלחתה למרות כל זאת ,  נוקיה צפויה למכור השנה 70 מיליון סמארטפונים בעולם .  אפל מכרה 33 מיליון אייפונים בשנה שהסתיימה ביוני . " במובן מסוים ,  נוקיה היא קורבן של הצלחתה שלה ",  אמר יירקי אלי-ירקו ,  כלכלן במכון המחקר הפרטי לכלכלת פינלנד . " היא שיחקה את אותו המשחק זמן רב מדי ולא השתנתה עם הזמנים .  הגיע הזמן לשינוי ".  נוקיה ,  שהוקמה ב-1865 כיצרנית נייר ,  היא מקור לגאווה לאומית בפינלנד .  עם 129 אלף עובדים ,  היא המעסיקה הפרטית הגדולה ביותר בפינלנד ,  ואחראית ל-1.6% מהתמ"ג ו-10% מהייצור .  בחמש השנים האחרונות גייסה נוקיה יותר עובדי מחקר מארצות זרות ,  אך רוב חברי הדירקטוריון הם פינים ;  ובהתאם לכך ,  אופיה של נוקיה גם הוא פיני .  מבקרים האשימו תדירות את מערכת ההפעלה סימביאן בכישלונה של נוקיה בשוק הסמארטפונים ,  בטענם כי היא כה מגושמת עד שמפתחים לא מוכנים לכתוב אפליקציות שיפעלו עמה .  קאי ניימן ,  לשעבר סמנכ"ל אסטרטגיית מתחמים עסקיים של נוקיה ,  חטיבה האחראית לשירותי האינטרנט ,  אמר שתפקיד הצוות שלו היה לשפר את מערכת ההפעלה עבור טלפונים חכמים .  הוא ידע על פיתוחו של האבטיפוס האינטרנטי עם מסך המגע ,  אם כי מעולם לא ראה אותו או את הצגתו ב-2004 .  הוא טען כי ההנהלה סירבה להמשיך בפיתוח בגלל חשש מביצועיה הלוקים של מערכת ההפעלה .  לדבריו ,  החברה נקטה זהירות מופרזת . " היה מספיק זמן כדי לשפר את סימביאן ",  אמר ניימן ,  שעבד בנוקיה בין 1983 ל-2009 ויצא לפרישה מוקדמת . " יכולנו לכתוב מחדש את כל הקוד כמה פעמים כבר .  היו לנו המשאבים והאנשים ,  אך לא עשינו זאת ".  ג'והני ריסקו ,  מנהל שעבד בפיתוח ממשק משתמש עבור סימביאן בין 2001 ל-2009 ,  אמר כי צוותו הגיש 500 הצעות לשיפור סימביאן ,  אך אפילו אחת לא התקבלה . " נוקיה נוהלה על ידי ועדה ",  אמר ריסקו ,  שהשווה את תהליך אישור הפיתוח בחברה לבירוקרטיה בסגנון סובייטי .  הרעיונות נפלו טרף למריבות בין מנהלים עם יעדים סותרים ,  הוא אמר .  הם נדחו כיקרים ,  מסוכנים או פחות מדי חשובים עבור חברה בעמדת ההובלה הגלובלית .  ריסקו אמר כי עזב מתוך תסכול מהתרבות של נוקיה .  כיום הוא מעצב בניינים ידידותיים לסביבה .  ריסקו אמר כי ב-2002 הוא הציע ממשק משתמש תלת-ממדי עבור מכשירי הסימביאן ,  שבאותה עת היו יכולים להיות ייחודיים עבור נוקיה .  הוא אמר שתוכניתו נדחתה מאחר שהתוכנה היתה מגדילה את עלויות הייצור של כל מכשיר ב-2.05 דולרים .  סמסונג ו-lg הציגו את הטלפונים הראשונים עם ממשק משתמש תלת-ממדי ב-2009 .  נוקיה מכרה את מכשיר ה-n95 הראשון עם גרפיקה תלת-ממדית ב-2006 ,  ואמרה כי תציג ממשק תלת-ממדי מלא בעונת החגים השנה .  הקראינן ,  מנהל צוות פיתוח הסמארטפונים ,  אמר שב-2004 הצוות שלו פיתח את העיצוב הראשון של חנות אפליקציות מקוונת לנוקיה . " הדגמנו זאת למנהלים והסברנו שזה מה שהחברה צריכה ",  אמר הקראינן ,  שעבד בנוקיה בין 1999 ל-2007 . " ניסינו לשכנע את ההנהלה ,  אך לא הצלחנו בשום אופן ".  הוא תיאר תרבות עסקית ביורוקרטית להפליא ,  שבה הצעות סוננו על ידי ועדות ניהוליות שהיתה להן הסמכות לחסום רעיונות לפי כללי קונצנזוס .  ההצעות נדחו לעתים בגלל שהרווח מהן נראה קטן מדי ,  הוא אמר . " ואולם חידושים מוצלחים מתחילים הרבה פעמים בקטן ונהפכים לגדולים ".  לדבריו ,  הוא עזב את החברה כדי לכתוב . " behind the screen ",  ספרו המתעד את הצלחות החברה ,  פורסם ב-2009 .
 
סוד הכישלון של נוקיה
המהנדסים של נוקיה פיתחו מסך מגע גדול ,  טכנולוגיית תלת-ממד וחנות אפליקציות כמה שנים לפני שאפל ועוד חברות מתחרות הפכו אותן ללהיט  ?  ואולם תרבות ארגונית ביורוקרטית חונקת גרמה לנוקיה למעוד ולאבד הובלה בשוק הרווחי של הסמארטפונים

