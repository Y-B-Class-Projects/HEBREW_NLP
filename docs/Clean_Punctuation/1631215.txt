זריף : " יכול להיות .  יש לי עסק גדול "
 כך ענה ירון זריף לשאלה האם לבית הדפוס שבבעלותו היה קשר לעסקים דרך צד אחר עם מכבי ת"א ,  שהגיבה : " לא עבדנו עמו "
" לא חקרו אותי בקשר למוני פנאן .  לא עשיתי שום עסקים עם מכבי תל אביב .  אני לא יודע למה עושים לי את זה .  גם כמעט ולא שפטתי בחו"ל ".  כך אומר הערב  ( שני )  ,  בהתבטאות ראשונה ,  שופט הכדורסל ירון זריף ,  בשיחה עם וואלה !  ספורט .  זריף ,  כידוע ,  זומן מוקדם יותר היום לחקירה ברשות המסים .  עוד קודם לכן פשטו אנשי הרשות על ביתו ,  כששמו נקשר לחשדות להעלמת מס ,  ואף לפרשת הבנק של מוני פנאן .
 לוואלה !  ספורט נודע כי זריף נשאל לא רק בעניין פנאן ;  השופט הוא בעל בית דפוס ,  ועל פי חשדות שעלו ,  ביצע לכאורה עסקים פרטיים עם מכבי תל אביב . " שאלו אותי על זה ",  מודה זריף . " אמרתי לחוקרים שלא היה שום דבר ,  והם לא המשיכו .  באו אלי ואמרו שיש שמועות כאלה וכאלה .  אמרתי שלא ". 
- האם ייתכן שנעשו עסקים עם מכבי דרך צד אחר ,  שביצע הזמנות דפוס שונות ?  
" תשמע ,  יכול להיות .  יש לי עסק גדול .  אבל אני בדרך כלל זוכר מה עשיתי ,  ואני לא זוכר שום דבר עם מכבי .  מה שאני יכול לומר הוא שלא הוצאתי חשבונית למכבי .  לא היו לי שום יחסים עסקיים איתם .
" מעבר לזה ,  החוקרים היו בסדר גמור איתי ",  מבקש זריף להדגיש . " חקרו אותי ,  אבל נהגו אלי באדיבות .  ביקשתי לדבר עם אשתי ,  נתנו לי .  שאלו אותי שאלות .  עניתי להם על כל מה שהם רוצים .  נתנו לי כבוד .  בקשר למוני הצהרתי שאין לי שום דבר איתו .  זה בכל מקרה לא היה במרכז החקירה ".  
עם זאת , " זה לא נעים ,  כי הציבור חושב עלינו דברים רעים ",  הוא מספר . " אנחנו לא אנשים רעים .  אנחנו נורמטיביים .  אותי מטריד הקישור עם מוני ,  כי זה לא הוגן .  זה לא הוגן שכל הציבור נגדנו ככה .  עושים עלינו עליהום שהוא לא לעניין ".  
באשר להמשך החקירה אומר השופט כי  " אני מקווה שהכל ייפתר ,  ושוב מצהיר בזאת שאין לי שום עניין עם מוני .  במדינה הזאת אוהבים לעשות רעש מכל דבר וזה חבל מאוד ,  כי אנחנו אנשים מוכרים וכנראה שאנשים רוצים לראות דם .  אבל לא יהיה דם ,  כי אין על מה .  אני שופט בליגת העל כבר 20 ומשהו שנה ובחיים לא דבק בי רבב ". 
- אם אכן לא היה לך שום קשר לפנאן ,  מדוע נערך חיפוש אצלך בבית ומדוע זומנת לאחר מכן לחקירה ?  
" אני לא יודע מה עבר בראש של חוקרי רשות המסים .  אני לא נכנס לראש שלהם .  אני רק יודע שקיבלתי מהם כבוד ,  שמיד נתנו לי לשתות ,  ששאלו אותי אם אני רוצה לאכול .  אמרתי להם שאין לי תיאבון .  כן ,  אני מודה בזה שלא היה לי תיאבון .  איך יהיה לי ,  כשבאים אלי הביתה ואז הולכים לחקור אותי ?  אני בנאדם כזה שאם עוצר אותי שוטר ,  הלב שלי רועד .  אני לא מסוגל לעבור באור אדום .  שוב ,  עם מוני אין שום דבר ".  
זריף מבקש לשוב ולציין את יחסם של החוקרים אליו . " אני בסך הכל מכבד את העבודה של החוקרים ",  הוא אומר . " רק עניין אחד היה לי בעייתי ,  כשבאו לחפש אצלי בבית והיה קטע עם הילד שלי .  זה פגע בי ואני חושב שהחוקרים הבינו שהם טעו כשהגיעו לעשות אצלי חיפוש בבית .  כשהם הבינו עם מי יש להם עסק ,  הם נרגעו .  באמת ,  היה שיא האדיבות .  החוקרים עשו את העבודה שלהם ,  אבל לא נתנו לי הרגשה שאני נמצא בדיקטטורה או שאני פושע .  נתנו לי ללכת הביתה ". 
- מדברים כעת על חקירה של שופטים נוספים .  אתה מאמין שישנם שופטי כדורסל שכן היו מעורבים בפרשת פנאן ?  
" אני רוצה לדבר בשמי ,  ואני מקווה מאוד שגם בשם כל השופטים :  במאה אחוז לא היה לי עניין עם מוני פנאן ,  ואני לא מאמין שהיה שופט שהיה לו קשר עם מוני .  לא מאמין בזה ,  לא שמעתי על זה ,  ואמרתי את הדברים גם לחוקרים .  זו זכותם לחקור אותי .  לי חשוב להדגיש שלא התחמקתי משום שאלה .  הסברתי להם מה אנחנו עושים ,  איך אנחנו עובדים והכל היה בסדר .  כולם התקשרו לחזק אותי היום .  אני בסדר .  אני אהיה בסדר ". 
תגובת מכבי תל אביב : " מעולם לא עבדנו עם בית הדפוס של ירון זריף .  במשך שנים רבות ביצענו את כל עבודות הדפוס שלנו דרך קבלן הדפוס דני וקסברג והחברה שלו 'אל אור בע"מ' ,  והתשלום שלנו התבצע על פי חשבוניות ישירות ל"אל אור "  ואך ורק אליהם .  בשנה האחרונה עברנו לעבוד עם מגזין 'סיגאר' ובית הדפוס ע.ר ". 

זריף : " יכול להיות .  יש לי עסק גדול "
 כך ענה ירון זריף לשאלה האם לבית הדפוס שבבעלותו היה קשר לעסקים דרך צד אחר עם מכבי ת"א ,  שהגיבה : " לא עבדנו עמו "
 
