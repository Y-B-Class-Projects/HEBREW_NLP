בזכות הגשמים :  הוארכה הקפאת היטל הבצורת עד לסוף 2010
מנהל רשות המים ,  פרופ' אורי שני :  כמות המים בחודשים האחרונים גבוהה ב-20% לעומת 2009 וב-30% לעומת 2008
הקפאתו של היטל הבצורת שנועדה להסתיים ב-15 באפריל 2010 תימשך עד ל-31 בדצמבר 2010 .  עם זאת ,  במידה שרשות המים תיווכח שיש צורך בגבייה מחודשת של היטל הבצורת ,  היא תמליץ לשר האוצר לפנות לועדת הכספים בבקשה שתאשר את גביית ההיטל מחדש - כך החליטה בצהריים ועדת הכספים שאישרה את העלאתה להצבעה בקריאה הראשונה של הצעת חוק פרטית בעניין שהוגשה על ידי חברי ועדת הכספים.מנהל רשות המים ,  פרופ' אורי שני ,  הביע הסכמה להצעת החוק .  עם זאת אמר כי  " היכולת שלנו להחזיר את ההיטל הבצורת תהיה קלה .  לועדת הכספים לעומת זאת יהיה קשה ,  בשל אילוצים פוליטיים לאשר את החזרת ההיטל ".  שני הציע שרשות המים תציג קריטריונים אובייקטיבים להחזרת הגבייה של היטל הבצורת.שני ציין כי כמות המים בחודשים האחרונים גבוהה ב-20% לעומת 2009 וב-30% לעומת 2008 .  עם זאת אמר כי  " ההסתברות שאנו עוברים לקווים השחורים עדיין גבוהה מבחינת היכולת שלנו לספק את המים ". לפי נתוני רשות המים בחודשים יולי-דצמבר 2009 נרשמה ההתפלגות הבאה בגביית היטל הבצורת לבתי אב:ל-73% מבתי האב אין חיוב בהיטל .  14% שילמו היטל עד 100 שקל .  6% שילמו 100-200 שקל .  4.5% שילמו היטל 201-400 שקל .  1.5% שילמו 401-600 שקל .  0.7% שילמו כ-600-1000 שקל ורק 0.3% שילמו היטל העולה על 1,000 שקל .
 
בזכות הגשמים :  הוארכה הקפאת היטל הבצורת עד לסוף 2010
מנהל רשות המים ,  פרופ' אורי שני :  כמות המים בחודשים האחרונים גבוהה ב-20% לעומת 2009 וב-30% לעומת 2008

