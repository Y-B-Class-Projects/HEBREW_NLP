לגימה מווייטנאם
הבירות האירופיות אומצו בווייטנאם כבר בסוף המאה ה-19 .  כיום יש בה מבשלות רבות המגישות בירות בסגנון אירופי המותאם לטעם המקומי
ניו יורק טיימס המקום יכול היה להיות כל מבשלת בירה אירופית טיפוסית .  היו שם שורות ארוכות של שולחנות עץ מוכתמים ;  כוסות בירה של ליטר ושל חצי ליטר תלויות על ווי מתכת ;  ושני מכלים מעוצבים המשמשים לבישול הבירה .  ואולם באחר הצהריים החמים האלה של נובמבר ,  לא הייתי בפילזן ,  במינכן או בברוז' .  הייתי בהואה ויין ברוהאוס בהו צ'י מין סיטי שבווייטנאם .  האוויר היה לח ,  וברקע התנהלו שיחות שקטות בווייטנאמית .  זה הפתיע אותי .  בהתחשב בכך שהמייסד של הואה ויין הוא קונסול כבוד של צ'כיה ,  דימיינתי המוני זרים אירופאים משיקים את כוסותיהם ביחד .  ואולם הקהל היה מורכב מגברים וייטנאמים צעירים לבושים במכנסיים ובחולצות מכופתרות ,  על צוואריהם תלויים תגים ,  ומזוגות המשוחחים מתחת לעצים גדולים המסוככים עליהם .  הם חלק מהדור הגדל בווייטנאם ,  של צעירים בעלי מקצועות מודרניים .  בתחילת מסע הבירה שלי במדינה הארוכה והצרה ,  נהניתי מהציפייה בנוגע למה שאני עתיד לחוות ,  בזמן ששתיתי שני בקבוקים שנשאו את התווית של הואה ויין'ס הואוונר .  הבירה המרעננת ביאה ואנג  ( בירה צהובה )  ,  המכונה באירופה גולדן לאגר ,  היתה בעלת טעם מריר מהכשות - בין פילזנר צ'כית ללאגר בסגנון מינכן .  הביאה דן  ( בירה שחורה )  ,  בירת לאגר כהה ,  היתה מרירה בהרבה והיתה בעלת טעם מדהים של לתת קרמל .  שתיהן היו נהדרות .  מי שמבקר בווייטנאם בפעם הראשונה עשוי להיות מופתע ממגוון הבירות המקומיות .  נראה שלכל עיר יש בירה הנקראת על שמה  ( ביאה קאן תו ,  ביאה סייגון ,  ביאה האנוי ,  ביאה הואה וכו' )  .  ואולם בעשורים האחרונים השתנתה תרבות הבירה הווייטנאמית ואימצה את הסגנונות האירופיים המסורתיים ,  במקביל לאימוץ של בירה בסגנון מקומי ,  הנקראת ביאה הוי .  הבירה הזאת כה פופולרית בקרב כ-4 מיליון התיירים המבקרים במדינה בכל שנה ,  עד ששתיית ביאה הוי ברחובות האנוי נהפכה לחלק בלתי נפרד מטיול בדרום מזרח אסיה ,  בדיוק כמו הזמנה של פאד תאי בבנגקוק .  בהו צ'י מין סיטי שוכנות מבשלות בירה קטנות רבות בסגנון אירופי ,  שרובן ממוקמות במרכז העיר ,  וחלקן טוענות כי הן מכינות את הבירה ומוזגות אותה על פי הכללים הבוואריים ,  המכונים reinheitsgebot .  ההשפעה האירופית ניכרת לעין גם בשני פאבים נוספים שבהם ביקרתי בהו צ'י מין סיטי :  נגוין דו בראוהוף ,  מסעדה קטנה שמגישה בירה בשם אדלר בראו לצד מאכלים גרמניים כמו שוויינסהקסה  ( שוק חזיר צלוי המוגש עם כיסוני תפוחי אדמה ועם כרוב חמוץ )  ומאכלים וייטנאמיים מסורתיים כמו צלופחים .  הפאב השני נמצא מול התיאטרון המקומי ,  ונקרא מסעדת ומבשלת האריה .  יש בו ציורי קיר עצומים של אוקטוברפסט - פסטיבל מסורתי של התרבות הבווארית שנערך כל שנה באוקטובר במינכן שבגרמניה - שבהם נראים חוגגים בבגדים בוואריים מסורתיים .  כשמתקדמים צפונה מהו צ'י מין סיטי ,  מגיעים לעיר הנופש הפופולרית בווייטנאם ,  נהא טראנג .  בסתיו האחרון פגעו טייפונים בחופי העיר ,  אך מבשלת לואיזיאן הממוקמת בחלקו הדרומי של מרכז העיר המשיכה לפעול כרגיל .  יש בה מפגש של השפעות תרבותיות :  הסגנון הצפון אירופי הקלאסי שהותאם לטעמים הטרופיים של דרום מזרח אסיה .  בתור התחלה ,  הזמנתי בירה בשם קריסטל אייל מהחבית ,  שאותה מכינים עם פסיפלורה ועם פרי מקומי בשם רמבוטן ,  פרי טרופי הדומה לליצ'י .  היה לה טעם עדין הדומה לדבש ,  וסיומת חמצמצה מרירה .  לאחר מכן שתיתי בירת חיטה מהחבית ,  בטעם פסיפלורה ,  גרסה מקומית של בירה בלגית קלאסית .  הבסיס של הבירה הוכן מתערובת של גרגרי חיטה מקומיים ומיובאים ומתערובת צמחים המורכבת מתפוז ומכוסברה ,  המשמשת ליצירת טעמה של הבירה ,  המתאימה לארוחה עם מאכלי ים טריים .  טיול בירות בווייטנאם לא יהיה מושלם בלי ביקור בהאנוי כדי לטעום את הבירה המקומית הפופולרית ביאה הוי .  הבירה ,  הנצרכת על ידי כל שכבות האוכלוסיה המקומית ,  לא מפוסטרת ולא משומרת .  היא מיוצרת לפני הזריחה ונהוג לשתות אותה לפני השקיעה .  אפשר לראות אנשים ששותים אותה כמעט בכל מקום .  המקומות הטובים ביותר להזמין בהם את הבירה מגישים אותה קרה וצלולה ,  עם טעם הדומה לאורז ועם רמזים של כשות .  איפה שותים ?  בהו צ'י מין סיטי :  הואה ויין ברוהאוס :  28 bis mac dinh chi street ,  district 1 ;  84-8 3-829-0585 ;  hoavien.vn נגוין דו בראוהוף :  98 nguyen du street ,  district 1 ;  84-8 3-822-6891 מסעדת ומבשלת האריה :  11c lam son square ,  district 1 ;  84-8 3-823-8514 בנהא טראנג :  מבשלת לואיזיאן :  lot 29 ,  tran phu street ;  84-58 3-521-948 /831 ;  www.louisianebrewhouse.com.vn בהאנוי :  מקומות רבים שבהם מוגשת הבירה ביאה הוי ידועים בדרך כלל על פי הכתובות שבהן הם נמצאים .  יש תחלופה רבה - מקומות נפתחים ונסגרים ,  וחלקם עוברים למקום אחר .  צריך רק להתבונן סביב ברחוב ולזהות בקלות את האנשים שישובים על כיסאות פלסטיק קטנים ולוגמים בירה בכל שעות היום .  אפשר לנסות את רחוב נגוק הא  ( 19c ngoc ha street ,  ba dinh dinh district )  ורחוב האנג טרה 22  ( 22 hang tre street ,  hoan kiem district )  .  ביזנס  &  פלז'רד"ר אמיר קליביצקי רופא ילדים אוכל מכל העולם  " בהו צ'י מין סיטי יש אינספור אופציות גסטרונומיות :  אוכל וייטנאמי ,  צרפתי ,  איטלקי ,  רוסי ,  גרמני ,  ספרדי ,  ים תיכוני ,  הודי ,  יפני ,  קוריאני ,  סיני ,  ברזילאי ,  מקסיקני - והכל באיכות ובמחיר אטרקטיביים למדי .  העיר היא גם מקום מצוין לערוך בו קניות ,  והשוק המועדף עלי הוא 'סייגון סקוור' - מאות דוכנים צפופים בבניין גדול ,  מקורה וממוזג ,  המוכרים מכל טוב :  בגדים ,  תיקים ושעונים ,  חלקם מקוריים וחלקם חיקויים באיכות טובה ,  כולם של מותגים גדולים כמו גאפ ,  קיפלינג ואחרים .  כמו בכל מקום במזרח ,  כדאי וחשוב להתמקח ".  רענן סעד משנה למנכ"ל ביטוח ישיר בין הטרסות  " בצפון וייטנאם שוכנת העיירה סאפא ,  שמשמשת בסיס לטיולים באזור .  התיירים נוהרים אליה בגלל הנוף המרשים ,  טרסות האורז המתפרשות על הרים ירוקים ובעיקר בגלל השבטים שחיים שם .  מומלץ לצאת לטיולים בטבע ולבקר בשווקים שבהם מציעים בני השבטים את מרכולתם .  אנחנו הגענו לשם לאחר לאחר נסיעה ארוכה ברכבת ,  היה קר ,  ירד גשם ,  וכל מה שחיפשנו היה מקום חם לנוח בו .  מצאנו מלון מעולה בשם 'ויקטוריה' ,  עם אח מבוערת ושירות מצוין ".  אתר המלון :  tinyurl.com/474sd9 אייל שוקר ראש דסק וייטנאם בקבוצת הלמן-אלדובי מול אורות העיר"מלון caravelle שוכן במרכז העסקים ,  הקניות והתרבות של הו צ'י מין סיטי ,  מול בית האופרה של העיר ובמרחק 8 ק"מ בלבד משדה התעופה .  המלון ,  בן חמישה כוכבים ,  מציע שירותים ברמה בינלאומית ,  הן מבחינת החדרים והן מבחינת חדרי הישיבות המצוידים .  גולת הכותרת היא בר פתוח על גג המלון ,  שבו אפשר לנוח אחרי יום עבודה מתיש ,  עם הופעות של להקות מקומיות ומערביות על רקע אורות העיר ".  אתר המלון :  caravellehotel.com אורי ניר וינטר הבעלים של  " המכינה הבינתחומית לעיצוב ולאדריכלות "  לתפור לפי הזמנה  " הוי אן היא עיר קטנה ועתיקה ,  כמעט כפרית ,  בחוף המזרחי של וייטנאם .  היא מאופיינת בין השאר באדריכלות סינית ,  והיא אחת הערים היחידות בווייטנאם שלא נהרסו במלחמה .  זאת עיר של בעלי מלאכה ,  וברחובות ניצבות חנויות רבות של אומנים העוסקים באומנויות מסורתיות .  בשווקים יש דוכנים צפופים של חייטים ,  כולל שולחנות ענקיים עליהם פרוסים שלל בדים ומכונות תפירה .  שם תפרו לי על פי מידותי  ( הגדולות יחסית למידות הממוצעת שם )  את ה'אאו-יאי' ,  הבגד הווייטנאמי המסורתי ,  שאני נוהגת ללבוש עד היום ". 

לגימה מווייטנאם
הבירות האירופיות אומצו בווייטנאם כבר בסוף המאה ה-19 .  כיום יש בה מבשלות רבות המגישות בירות בסגנון אירופי המותאם לטעם המקומי

