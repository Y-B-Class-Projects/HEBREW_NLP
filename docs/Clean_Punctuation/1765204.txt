ורמוט : " אנחנו ברמה האירופית הכי גבוהה "
 לאחר ה-2:2 מול ליון ,  בהפועל ת"א מרגישים שהם שייכים לעילית .  בונדר : " אם אנחנו מאוכזבים ,  זה אומר הכל ".  אניימה נוטה להישאר ,  בקבוצה מקווים ששכטר לא ייעדר יותר משבועיים
למרות הפנים המאוכזבות של שחקני הפועל תל אביב בירידה אמש  ( שלישי )  עם גמר המשחק  ( 2:2 )  בסטאד דה ז'רלן במחזור האחרון של שלב הבתים בליגת האלופות ,  את ההופעה הנפלאה מול קבוצה חזקה מאוד האדומים לא יישכחו עוד זמן רב ,  ובטח לא את השער המדהים של ערן זהבי .  הפועל תפתח את הבוקר שאחרי המשחק עם תחושה של החמצת סנסציה לא קטנה בקנה מידה אירופי ,  אבל בקרב הקבוצה האדומה קיימת הרגשת גאווה גדולה על ההופעה המצוינת בליגה הטובה בעולם ,  שאף גוברת על התסכול מהחמצת ההעפלה לליגה האירופית .
" בשביל קבוצה שמשחקת בפעם הראשונה בליגת האלופות אני חושב שהבאנו הרבה מאוד כבוד למועדון ",  אמר לאחר המשחק מגן הקבוצה דני בונדר . " נכון שיש טעם של החמצה כי היינו כל כך קרובים לעשות את אחת ההפתעות הכי גדולות באירופה ולנצח באצטדיון שקבוצות הרבה יותר גדולות מאיתנו לא הצליחו ,  אבל יש גם הרבה מאוד גאווה על הדרך והיכולת .  אם צריך לסכם את הקמפיין ,  אז התחלנו לא ממש טוב והשתפרנו ממשחק למשחק ,  ואם אנחנו יוצאים עם תחושת אכזבה בסיום זה אומר הכל ". 
המגן לא שכח גם לפרגן על שער המספרת של זהבי : " אם הקהל הצרפתי עמד ומחא כפיים אחרי הגול ,  לא צריך להוסיף יותר כלום .  זה שער שעוד הרבה ידברו עליו והוא יהיה אחד המעומדים לשער העונה באירופה ".  בונדר אף התייחס לקמפיין האישי שלו ולא חשש לענות למבקריו אחרי חמישה משחקים מצוינים בליגת האלופות : " באופן אישי אני מרגיש טוב עם היכולת שלי .  זו הייתה חוויה נפלאה עבורי ועבור כל השחקנים .  אני כבר מזמן לא מתייחס לאלה שאומרים אם אני מתאים או לא ,  הדבר היחיד שמעניין זו הדעה של המאמן ואם הוא נותן לי לשחק כנראה שיש סיבה לכך ".  
" כואב הלב על השער שספגנו ,  אבל אני חושב שהוכחנו שאנחנו ברמה האירופית הכי גבוהה ",  הצטרף הקשר גילי ורמוט לתחושותיו של בונדר לאחר המשחק . " בגדול ,  בסיבוב הראשון לא ידענו מה מצפה לנו כל כך ובעיקר רכשנו ניסיון איך לשחק ברמות האלה .  בסיבוב השני כבר הבאנו תוצאות טובות על המגרש והרבה כבוד לכדורגל הישראלי ולהפועל תל אביב ,  וכמעט עשינו את הבלתי ייאמן ". 
מעבר לתחושות המעורבות בין גאווה לאכזבה נראה כי המרוויח הגדול מהקמפיין בצ'מפיונס ליג הוא ערן זהבי ,  ששוב נתן כמה רגעי קסם והוכיח שברגעים המכריעים הוא תמיד שם .  עם זאת ,  זהבי עדיין לא מחזיק בהצעות מאירופה ,  והקשר מחפש סוכן שייצג אותו בארץ .  אחרי היכולת שהציג באלופות נראה שסוכנים רבים ימתינו לו בתקווה לנצל את המומנטום ולהעביר אותו עוד בינואר לקבוצה באירופה .
 מלבד הקשר מי ששוב הציג יכולת מופלאה הוא וינסנט אניימה ,  שאמור להחליט בקרוב אם יישאר בהפועל עד תום העונה ויסיים את חוזהו או שמא יחפש קבוצה בכירה באירופה שתקלוט אותו כבר במהלך חלון ההעברות בחודש ינואר הקרוב .  כרגע נראה כי האופציה הראשונה  שאניימה יסיים את חוזהו בקבוצה ואז ייבחן הצעות בקיץ  ריאלית יותר ,  כיוון שהוא יודע שבמצב כזה כיסו יכול לתפוח יותר מאשר מעבר בינואר ,  אז כל קבוצה שתרצה אותו תצטרך לשלם גם דמי העברה להפועל .  עם זאת ,  במידה שתגיע הצעה אטרקטיבית מאחת הקבוצות בליגות הבכירות באירופה שתקנה לו את אפודת השוער הראשון ,  אניימה עשוי בכל זאת למצות אופציה זאת ולעבור כבר בינואר .
 אחרי המעקבים של מספר סקאוטים על ורמוט ,  איתי שכטר ודגלאס דה סילבה בהפועל ממתינים לראות האם אכן יגיעו הצעות על השלושה או על כל שחקן אחר ,  ורק אז תחליט ההנהלה האם לחזק את הסגל ולהביא שחקני רכש נוספים או להסתפק בסגל הקיים .  האדומים יודעים כי דה סילבה לוחץ לעזוב ,  אך חוץ מהתעניינות והמשא ומתן עם ליל בקיץ לא היו הצעות רציניות אחרות עליו .  אם יהיו כאלה הוא כנראה ישוחרר בסכום של כ-2.5 מיליון יורו לפחות .
 שכטר ,  שנפצע אתמול ופרק את כתפו ,  ינחת היום ב-14:30 בצהריים עם הקבוצה .  החלוץ יעבור סדרת בדיקות נוספות בארץ ואז יתברר כמה זמן ייעדר מהמגרשים .  החלוץ יחמיץ בוודאות את משחק הליגה הקרוב של הקבוצה נגד בני יהודה ביום ראשון הקרוב ,  ובהפועל מקווים שהוא לא ייעדר יותר משבועיים .
 הקבוצה תחזור לאימונים לקראת המשחק מול הזהובים רק מחר ,  כששלושה שינויים צפויים בהרכב לקראת הדרבי הקטן ,  לעומת המשחק מול ליון .  המגן השמאלי דדי בן דיין יחזור במקומו של גל שיש ,  ששוב הציג יכולת טובה ,  בן שהר יפתח במקומו של שכטר הפצוע ,  ואילו אלי גוטמן יצטרך להכריע האם הוא מחזיר את וואליד באדיר להרכב על חשבונו ביוואן פרנסמן ,  שהציג מול ליון משחק פושר מאוד .
 
ורמוט : " אנחנו ברמה האירופית הכי גבוהה "
 לאחר ה-2:2 מול ליון ,  בהפועל ת"א מרגישים שהם שייכים לעילית .  בונדר : " אם אנחנו מאוכזבים ,  זה אומר הכל ".  אניימה נוטה להישאר ,  בקבוצה מקווים ששכטר לא ייעדר יותר משבועיים

