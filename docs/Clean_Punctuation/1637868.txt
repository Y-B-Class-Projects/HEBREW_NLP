מנכ"ל גוגל :  העסק הגדול הבא - באנרים 
דאבוס 2010
 >  >   " אנחנו קוראי התיגר בשוק ה-display advertising  ( באנרים )  ,  אנחנו החדשנים בשוק הזה .  ניישם את המדע של גוגל בתחום .  אני נדהם כמה גדולה הפעילות שלנו בתחום הבאנרים .  דיספליי כנראה עומד להיות העסק הגדול הבא של גוגל "  - כך אמר שלשום מנכ"ל גוגל ,  אריק שמידט ,  בתשובה לשאלת themarker במפגש במסגרת הפורום הכלכלי העולמי בדאבוס לגבי תוכניות ההתרחבות של החברה .  ענקית החיפוש גוגל שולטת היום בתחום הפרסום הקשור לחיפוש באמצעות שירותי ה-adwords וה-adsense שלה .  עם השלמת הרכישת של רשת הפרסום דאבלקליק מתכוונת החברה להסתער על השוק הגדול של פרסום בבאנרים .  בתשובה לשאלת themarker על היריבות שתתפתח בין גוגל לבין סוכנויות הפרסום והמו"לים של האתרים עם כניסתה של גוגל לתחום הבאנרים אמר ניקש ארורה ,  נשיא בגוגל והאחראי על הפעילות הבינלאומית של החברה ,  שהמו"לים ירוויחו מהמהלך וסוכנויות הפרסום יהיו שותפות לו . " אנחנו רוצים לעזור לסוכנויות הפרסום לקנות קהלים ולא אתרים - וזה שינוי גדול .  אנחנו רוצים למצוא דרך ,  באמצעות הטכנולוגיה שלנו ,  לכך שהתעשייה תוכל להביא למקום אחד את כל המלאי שלה  ( דפים נצפים בכל אתרי האינטרנט ,  ג"ר )  ,  ואז למפרסמים ולפרסומאים יהיה קל יותר לקנות פרסום .  הם לא יצטרכו ללכת לשישה מקומות ויוכלו לבוא למקום אחד . " זה חיובי למו"לים של אתרי אינטרנט ",  הוסיף ארורה . " היום כל מו"ל צריך למכור בעצמו את הפרסום ,  ולרוב הסוכנויות והמפרסמים אין כלים לעשות אגרגציה של מאות אתרים .  ברגע שנשים את האתרים על 'בורסה' אחת של פרסום ,  האתרים יוכלו למכור יותר מהמלאי שלהם ".  בתשובה לשאלת themarker על מצבה העסקי של הפעילות של אתר הווידאו יוטיוב אמר מייסד החברה ,  צ'אד הארלי ,  כי  " העסקים מצוינים ".  הארלי ושמידט לא היו מוכנים למסור נתונים על הרווחיות של יוטיוב - לאחר שבשנה האחרונה פורסם כמה פעמים שהאתר מפסיד סכומים גדולים - וטענו שהרווחיות שלו השתפרה דרמטית . " העסקים טובים .  לקח לנו יותר זמן משחשבנו ,  אבל התחלנו למצוא דרכים לתת פרסום המכוון לקהלים מדויקים ",  אמר הארלי .  שמידט הוסיף : " בשנה האחרונה צ'אד מצא דרך לעשות כסף ביוטיוב באמצעות פרטנרים .  הפעילות רווחית - הרווח תלוי באיזו שיטה חשבונאית אתה משתמש ".  בשיחה סגורה עם עורכים ועיתונאים מכמה מהעיתונים החשובים בעולם ,  שמידט הביע אופטימיות לגבי עסקי החברה . " המיתון מאחורינו .  אנחנו רואים צמיחה כמעט בכל מקום בעולם בזכות המוצרים שלנו .  יש לנו שנה טובה עם מוצרים חדשניים ",  אמר .
 
מנכ"ל גוגל :  העסק הגדול הבא - באנרים 
דאבוס 2010

