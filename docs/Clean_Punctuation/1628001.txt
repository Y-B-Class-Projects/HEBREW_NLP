מכבי תל אביב : " הכסף לא אמור להוות בעיה "
 מיטש גולדהאר אישר הבאת חלוץ ראוי ,  אך בהנהלה יודעים : " יש כסף ,  השאלה מה יש לשוק להציע ".  הקבוצה תועמד לדין
צילום ועריכת וידאו :  נועם אשל
אכזבה גדולה נרשמה אמש  ( שבת )  במכבי תל אביב אחרי התיקו המאופס נגד בני סכנין במסגרת המחזור ה-16 של ליגת העל שפתח את הסיבוב השני .  בצוות המקצועי וגם בקרב ראשי המועדון לא מצליחים להבין כיצד אותם שחקנים ,  שהציגו יכולת טובה בניצחון על בית"ר ירושלים  ( 3:4 )  במחזור הקודם נראו במשחק באצטדיון רמת גן כמו הצל של עצמם .
" כנראה שהקבוצה עדיין לא בשלה להיות גורם משמעותי בליגה ",  אמר בכיר בקבוצה לוואלה !  ספורט , " אולי זו בעיה מנטלית ,  אולי זה משהו אחר ,  כי הרי זו לא הפעם הראשונה שיש נפילה אחרי משחק גדול .  לא באנו עם האף למעלה ,  וכל התנאים היו לטובתנו - כר דשא טוב ,  איצטדיון גדול ,  והקהל שלנו מאחורינו .  חבל שלא ניפקנו מזה שום דבר כקבוצה ". 
הבעלים הקנדי מיטש גולדהאר צפה במשחק מביתו שבקנדה ,  וכמובן לא אהב את היכולת של השחקנים .  גולדהאר כבר אישר לראשי הקבוצה להחתים חלוץ ,  ומהקבוצה נמסר כי הוא לא הקציב סכום כזה או אחר ,  והכל תלוי ברמתו של החלוץ שיצליח הצוות המקצועי להביא לקבוצה . 
" כסף הוא לא הבעיה כאן בכלל ,  יש לנו כסף לרכש ,  השאלה היא אילו שחקנים יש בשוק ",  אמר גורם בהנהלה , " זו כבר השנה השלישית שאנחנו מחפשים בחלון העברות אחר חלוץ ראוי ,  ואנחנו יודעים שאין מציאות בחודש ינואר .  בדרך כלל אם יש שחקן טוב ,  בינואר הוא לא יהיה על המדף .  לא נתפשר על סתם חלוץ ". 
בקבוצה מבהירים שאין שום סיכום עם אף אחד מהמועמדים שהוזכרו ,  ונערכים לאפשרות שאיליה יברויאן יישאר ולא ישוחרר ,  זאת במידה והמאמצים להחתמת חלוץ ייכשלו .
 בצוות המקצועי קיימת אופטימיות זהירה לגבי הכללתו של הקשר מאור בוזגלו בסגל הקבוצה במשחק הליגה הקרוב נגד הפועל פתח תקוה ,  לראשונה מזה חצי שנה מאז נפצע .  בוזגלו החלים לחלוטין מהפציעה בברכו ובסוף השבוע שעבר אף קיבל יומיים מנוחה כדי לא לגרום לעומס יתר על הברך .  הקשר ,  שנטל חלק גם במשחק האימון שקיימה הקבוצה בשבוע שעבר נגד הפועל פתח תקוה ושיחק 45 דקות רצופות ,  אמור להיכלל בסגל אם לא תהיינה התפתחויות בלתי צפויות במצבו .
 מגנה הצעיר של הקבוצה עמירן שקלים הושאל להפועל פתח תקוה עד סיום העונה .
 בקבוצה נתקבלה הבוקר הודעה כי היא תועמד לדין משמעתי באשמת קריאות גזעניות ,  לאחר שעל פי דוח שופט המשחק נגד בני סכנין ,  אלי חכמון ,  צעקו אוהדי מכבי במהלך המשחק  " מוחמד מת ". 
עדכון ראשון :  12:48עדכון אחרון :  17:16

מכבי תל אביב : " הכסף לא אמור להוות בעיה "
 מיטש גולדהאר אישר הבאת חלוץ ראוי ,  אך בהנהלה יודעים : " יש כסף ,  השאלה מה יש לשוק להציע ".  הקבוצה תועמד לדין

