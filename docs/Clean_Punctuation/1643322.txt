גושן חוסם את מאור במרוץ ליו"ר לאומי
לפי רשות ני"ע ,  מועמדותה של מאור מטעם עצמה לא תוכל לעלות לדיון באסיפה הקרובה - אלא אם האסיפה תידחה למועד מאוחר יותר  ?  בלאומי מעוניינים לדחות את האסיפה ,  אך כעת הכל תלוי בשלמה אליהו
 >  >  התפתחות דרמטית במרוץ לראשות בנק לאומי :  רשות ניירות ערך ,  בראשות פרופ' זהר גושן ,  שלחה אתמול מכתב לבנק לאומי שבו ציינה כי באסיפת בעלי המניות שתיערך ב-11 במארס לא תוכל גליה מאור להגיש את מועמדותה מכוח תקנון הבנק .  אם תרצה להציג את מועמדותה ,  יהיה על הבנק לבטל את האסיפה שנקבעה למועד זה ולקבוע מועד חדש .  מאור ,  מנכ"לית הבנק ,  הגישה מועמדות לתפקיד דירקטור בבנק באמצעות ועדת המניות ,  אך גם מכוח סעיף 87 לתקנון הבנק ,  שקובע כי בעל מניות יכול להציע מועמדים מטעמו .  מאור עשתה זאת כדי להתחמק מדרישת הצינון שמוטלת עליה בהצגת מועמדות באמצעות ועדת המניות .  בעקבות מאור החליטו בעלי מניות נוספים להגיש מועמדות בדרך זו ,  בהם עמוס ספיר ,  רוברט צנטלר ,  איזי תפוחי ,  ומועמד חדש שנוסף אתמול - יוסף מוזסון ,  סוחר ניירות ערך חרדי שרכש מניה אחת והגיש את מועמדותו .  לאחר שהחלו מועמדים נוספים להגיש מועמדות ,  פנה הבנק לרשות ניירות ערך בשאלה עד מתי אפשר להגיש מועמדות לדירקטוריון ,  משום שהמועדים הקבועים בתקנון סותרים את המועדים הקבועים בחוק החברות .  הרשות ענתה כי ספק אם בכלל התקנון מאפשר לבעל מניות להציע דירקטורים ,  בשל הסתירות בין התקנון לבין החוק .  כלומר ,  לפי הרשות ,  הצעות המועמדות האחרונות באמצעות תקנון הבנק פסולות ,  ובכלל זה מועמדותה של מאור .  אליהו מתנגד לפי הרשות ,  אם הבנק בכל זאת רוצה לאמץ פרשנות משפטית אחרת שלפיה כן יכולים מועמדים להיבחר על פי התקנון ,  על הבנק לפרסם את הפרוצדורה לבחירה הזאת כדי שתהיה ידועה לכל בעלי המניות ,  ובכלל זה את לוח הזמנים להגשת המועמדות .  גם אם יאמץ הבנק פרשנות שלפיה יכול בעל מניות להציע מועמדים לדירקטוריון לפי תקנון הבנק ,  לא יהיה אפשר לעשות זאת באסיפה הכללית שתתכנס ב-11 במארס ,  מכיוון שלטענת הרשות נפל פגם בזימון האסיפה .  במקרה כזה ,  יהיה צורך לבטל את האסיפה הקבועה לתאריך זה ,  ולזמן אסיפה כללית אחרת נפרדת שבה תוכל מאור להציע את מועמדותה ,  וכן תינתן הזדמנות שווה לכל בעלי המניות שמעוניינים להעלות מועמדים לתפקיד דירקטורים .  הבעיה בתרחיש זה היא שהאסיפה הכללית נקבעה ל-11 במארס ,  לאחר שבעל המניות שלמה אליהו ביקש את זימונה כדי להעלות את מועמדותו של הנגיד לשעבר ,  דוד קליין ,  לדירקטוריון .  11 במארס הוא המועד האחרון על-פי חוק החברות שבו אפשר לזמן את האסיפה .  בלאומי מעוניינים לדחות את האסיפה כדי לאפשר למאור וליתר המועמדים להציג את מועמדותם לפי דרישת הרשות .  ההערכה היא כי אליהו עצמו מתנגד לדחיית האסיפה .  כך ,  שלח לפני כמה ימים אליהו מכתב לבנק שבו ציין כי הוא מתנגד להוספת מועמדים לבחירה באסיפה הכללית - שזומנה לבקשתו .  עם זאת ,  לאליהו חשוב לשמור על יחסים טובים עם מאור ,  ולא יזיק לו - כבעל המניות הפרטי הגדול - לסייע למנכ"לית הבנק ,  ואולי היו"רית לעתיד ,  לסלול את דרכה לתפקיד .  משחק הכיסאות למעשה ,  במהלך זה גושן מניח מכשול כבד על דרכה של של מאור להתמנות ליו"ר לאומי .  המינוי באמצעות תקנון הבנק נותר כרגע בסימן שאלה ,  וגם הצעת המועמדות באמצעות ועדת המניות נתקלה בהתנגדות של היועץ המשפטי לממשלה ,  יהודה ויינשטיין - שציין כי על-פי החוק ,  מאור זקוקה לתקופת צינון של שנתיים .  ויינשטיין פנה לראש הוועד הציבורי ,  שלומית ולנשטיין - שהכשירה את מינויה של מאור בטענה כי אינה זקוקה לצינון - בבקשה כי תבדוק שנית את עמדת הוועד הציבורי .  ולנשטיין נענתה לבקשתו .  במקביל ,  הוגשו לבג"ץ שתי עתירות נגד מועמדותה של מאור ,  בטענה כי היא זקוקה לתקופת צינון .  אם יחליט הבנק שלא לדחות את האסיפה הכללית ,  יועלו באותה האסיפה להצבעה מועמדותו של קליין ,  שהוגשה מכוח חוק החברות ,  וכן חמישה מועמדים נוספים שעליהם המליצה ועדת המניות ,  בהם מאור עצמה .  השישה יתחרו על חמשת הכיסאות המתפנים בדירקטוריון לאומי ,  בהם כיסא היו"ר .  אם תשנה ולנשטיין את עמדתה בעקבות עמדת היועמ"ש בעניין ,  עלולה מאור למצוא את עצמה מחוץ למרוץ .  עם זאת ,  בידי מאור חוות דעת שלפיה המדינה לא יכולה להתערב בהחלטת הוועד הציבורי .
 
גושן חוסם את מאור במרוץ ליו"ר לאומי
לפי רשות ני"ע ,  מועמדותה של מאור מטעם עצמה לא תוכל לעלות לדיון באסיפה הקרובה - אלא אם האסיפה תידחה למועד מאוחר יותר  ?  בלאומי מעוניינים לדחות את האסיפה ,  אך כעת הכל תלוי בשלמה אליהו

