צ'ילה :  מניין ההרוגים עולה ,  ארה"ב תסייע
מספר ההרוגים בעקבות רעש האדמה במדינה עלה בינתיים ל-795 ,  וכ-14 אלף חיילים נשלחו לאזורים מוכי האסון כדי למנוע ביזה .  הילרי קלינטון הבטיחה שהממשל האמריקאי יסייע במאמצי השיקום
 ( צילום :  רויטרס ,  עריכת וידאו :  יאיר דניאל ,  קריינות :  אילן שניג ) 
בעוד כוחות הסיוע והחילוץ ממשיכים בעבודתם באזורים שנפגעו ברעידת האדמה בצ'ילה ,  הצהירה הממשלה כי מניין ההרוגים הרשמי עלה ל-795 .  בנוסף ,  הנשיאה מישל בצ'לה שיגרה כ-14,000 חיילים לעיר קונספסיון ולאזורים הסמוכים לה כדי לספק סיוע לתושבים ולמנוע ביזה ,  ועוצר לילי הוחל על ארבעת הערים המרכזיות שנפגעו . " הבריונים השתלטו על העיר .  אנו לא מפחדים עכשיו מרעידות אדמה ,  אנו מפחדים מפושעים ",  אמר ראש עיריית הולפן הסמוכה לקונספסיון בראיון לתחנת רדיו בצ'ילה .  
לפי סוכנות הידיעות  " רויטרס ",  תושבים רבים בעיר קונסטיטוסיון ,  התלוננו שאילו הממשלה הגיבה בצורה טובה יותר לרעידת האדמה ,  ניתן היה למנוע מקרי מוות רבים שנגרמו מגל הצונאמי שהיכה באזור מספר שעות לאחר הרעש .  
בתוך כך ,  מזכירת המדינה האמריקאית הילרי קלינטון הגיעה אתמול לצ'ילה כשבאמתחתה טלפונים לווייניים והבטחה למחויבות אמריקאית לסיוע . " ארצות הברית מוכנה להגיב לבקשות של ממשלת צ'ילה כדי שנוכל להציע לא רק סולידריות ,  אלא גם אספקה ספציפית הנדרשת לעזור לכם להשתקם מרעידת האדמה ",  אמרה קלינטון במסיבת עיתונאים עם הנשיאה בצ'ילה .
 
צ'ילה :  מניין ההרוגים עולה ,  ארה"ב תסייע
מספר ההרוגים בעקבות רעש האדמה במדינה עלה בינתיים ל-795 ,  וכ-14 אלף חיילים נשלחו לאזורים מוכי האסון כדי למנוע ביזה .  הילרי קלינטון הבטיחה שהממשל האמריקאי יסייע במאמצי השיקום

