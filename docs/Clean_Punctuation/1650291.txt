מוני הראל במגעים למכור אחזקתו במטיס ,  אשתו מעכבת את העסקה
קבוצת המשקיעים הזרה שסיכמה על קניית חלקו של אמנון ברזילי במטיס ,  מעוניינת גם באחזקותיו של הראל המוערכות ב-20 מיליון שקל .  נטלי הראל טוענת כי קיים צו שיפוטי המונע את מכירת האחזקות ללא הסכמתה
 >  >  עסקת המכירה של גרעין השליטה בחברת מטיס קפיטל ,  שנחשפה לפני שבועיים ב-themarker ,  נתקלת בקשיים .  לאחר שקבוצת משקיעים יהודים אמריקאים-אוסטרלים מתחום הנפט ,  בראשות משה הרשברג ,  האחים לוי ומנדל מוצ'קין ,  חתמו על מזכר הבנות עם אמנון ברזילי לקניית מחצית או מלוא אחזקותיו במטיס לפי שווי חברה של כ-100 מיליון שקל - החלו באחרונה המשקיעים במגעים גם לרכישת חלקו של המנכ"ל מוני הראל  ( מראשי קבוצת הכדורגל הפועל תל אביב )  במטיס קפיטל .  הראל מחזיק במטיס באמצעות אחזקותיו בחברה הפרטית אופקים קפיטל  ( 49.5% )  ,  המחזיקה ב-46% ממניות מטיס ,  ששוויין מוערך ב-63 מיליון שקל .  לאחר קיזוז חובותיה השונים של מטיס מוערכות אחזקותיו של הראל ב-20 מיליון שקל .  הצדדים דנים כעת לגבי השווי הסופי שלפיו יימכרו המניות של הראל .  אשתו של הראל שלחה מכתב ואולם נטלי הראל ,  אשתו של מוני הראל ,  עלולה לעכב את השלמת העסקה .  זאת לאחר ששלחה מכתב לפני כשבוע וחצי לנציגי המשקיעים בחו"ל ,  באמצעות עו"ד איתמר כץ ממשרדו של עו"ד ד"ר משה שקל ,  והודיעה כי כל התקדמות במגעים היא מיותרת .  שכן על מניותיו של הראל תלוי ועומד צו איסור דיספוזיציה ,  המסכל את המשך המגעים .  ל-themarker נודע עוד כי נטלי הראל טוענת כי מאז נובמבר 2009 קיים צו שיפוטי המונע כל דיספוזיציה באחזקותיו של הראל במטיס ,  וכי הן אינן ניתנות למכירה או לשיעבוד ללא הסכמתה .  לפי גורמים המקורבים לעסקה ,  אף שלפי הדין לא מחויב בעל שליטה לדווח על צו שיפוטי המונע דיספוזיציה של אחזקותיו ,  גורמים בקרב מחזיקי אג"ח מסדרה א' של מטיס קפיטל מתחו בשבוע שעבר ביקורת על כך שהראל לא מצא לנכון לדווח למשקיעים כי למעשה שליטתו במטיס מוטלת בספק ,  וכי תיתכן אפשרות שבה תועבר הבעלות של מניותיו במטיס לאשתו במסגרת סכסוך משפחתי .  ברזילי ,  המשמש כיו"ר מטיס קפיטל ,  הוא בעל השליטה באופקים קפיטל  ( 50.5% )  .  צו איסור הדיספוזיציה לא מונע את השלמת מכירת אחזקותיו של ברזילי .  מטיס מצויה בימים אלה בשלבים מתקדמים להשלמתה של עסקת מכירת אחזקותיה  ( 50% )  ביבואנית סובארו בישראל ,  יפנאוטו ,  לאיש העסקים גד זאבי תמורת 120 מיליון שקל במזומן  ( 80 מיליון שקל שישולמו בחמישה תשלומים עד סוף השנה )  ,  וכן באמצעות העברת 31% מתוך 35.7% ממניות מטיס לחברה עצמה .  מטיס מצויה במגעים למכירת אחזקותיה בחברת פטרו גרופ ,  המפעילה 350 תחנות דלק וחנויות נוחות בארה"ב ,  לחברת האנרגיה האוסטרלית united petroleum תמורת 120 מיליון שקל .  השלמת העסקות האלו תותיר את החברה רק עם נכסים בתחום הנדל"ן ,  אך תגדיל את המזומנים ושווי מזומנים של מטיס ,  הנאמדים כיום ב-30 מיליון שקל ,  בכ-250 מיליון שקל .  הדדבר יאפשר לה לבצע השקעות חדשות ולעמוד בהתחייבויות של 170 מיליון שקל למחזיקי איגרות החוב ,  כך שיישארו בקופתה כ-80 מיליון שקל .  לא ניתן היה להשיג את התגובה של קבוצת המשקיעים לידיעה .
 
מוני הראל במגעים למכור אחזקתו במטיס ,  אשתו מעכבת את העסקה
קבוצת המשקיעים הזרה שסיכמה על קניית חלקו של אמנון ברזילי במטיס ,  מעוניינת גם באחזקותיו של הראל המוערכות ב-20 מיליון שקל .  נטלי הראל טוענת כי קיים צו שיפוטי המונע את מכירת האחזקות ללא הסכמתה

