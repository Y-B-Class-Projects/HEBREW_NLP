C & C - עכשיו בחינם
3 המשחקים הראשונים בסדרת Command  &  Conquer זמינים כעת להורדה חוקית בחינם ,  לקראת השקת C & C 4
סדרת Command  &  Conquer  אחת מסדרות משחקי אסטרטגיה-בזמן-אמת הראשונות שהגיעו לשוק ,  תסיים את קו עלילת ה-Tiberium שלה בעוד כחודש ,  וזאת כ-15 שנה לאחר שזה החל ב-Command  &  Conquer 1 .  כדי לחגוג את האירוע הזה ,  שחררה חברת EA את 3 המשחקים הראשונים בסדרה ,  בחינם .  רק הורידו ושחקו .
 המשחקים אותם תוכלו לקבל במסגרת הזו הם C & C Tiberian Sun וחבילת ההרחבה Firestorm ,  C & C Tiberian Dawn ו-C & C Red Alert .  המשחקים מגיעים בפורמט של העתק מראה מהדיסקים המקוריים ,  כך שתצטרכו לצרוב אותם באמצעות תוכנה מתאימה  ( ImgBurn ,  למשל )  ,  או להשתמש בתוכנה שיוצרת כונן CD וירטואלי עליו אפשר להפעיל את הקובץ  ( MagicISO Virtual CD/DVD-ROM או Daemon Tools )  .
 כמו כן ,  שווה לציין כי ב-15 השנים שעברו מאז המשחק הראשון ,  המחשבים הביתיים הפכו למעט יותר מהירים ,  בלשון ההמעטה ,  והחומרה שלהם שונה מאוד ממה שהיה מקובל אז .  זה אומר שהמשחקים עשויים לא לפעול כמו שצריך בלי התאמות מיוחדות של המערכת .  


C & C - עכשיו בחינם
3 המשחקים הראשונים בסדרת Command  &  Conquer זמינים כעת להורדה חוקית בחינם ,  לקראת השקת C & C 4

