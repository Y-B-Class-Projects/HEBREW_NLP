כלל פיננסים על כיל :  החוזה בסין חיובי לחברה ,  רע לתעשייה
רביבו : " מדובר על התפתחות שלילית המעידה שוב כי 'משמעת המחירים' הינה נחלת העבר "
 מדיווחי fmb עולה כי השלימה מספר חוזים בסין למכירת סך כולל של 520 אלף טונות  ( ואופציה ל-100 אלף טון נוספים )  לסין במחיר של כ-350 דולר לטונה ." במידה והדיווח מדויק ,  אנו חושבים כי מבחינת החברה מדובר בצעד נבון בכיוון הנכון ,  רשמנו את זה גם אחרי החוזה בהודו ",  אומר היום אבירן רביבו,אנליסט כלל פיננסים ברוקראז'.מבחינתה של תעשייה כולה לעומת זאת ,  מדובר על התפתחות שלילית המעידה שוב כי  " משמעת המחירים "  הינה נחלת העבר.אם נחזור לכיל ,  הרי שבכלל פיננסים סבורים כי החברה נוקטת באסטרטגיה הנכונה בעת שהיא מעדיפה כמות על מחיר ומבטיחה נתח שוק בסביבת ביקושים רעועה.כיל בוחרת שלא לדבוק באסטרטגיה המוצהרת של השחקנים הקנדיים הממאנים למכור לסין במחירים הנוכחיים .  לאור רמות המלאי הגבוהות של החברה מדובר באסטרטגיה הרצויה והמתבקשת .  בכך מנצלת החברה הזדמנות להבטיח כמויות מכירה יפות לסין השנה.בכלל פיננסים סבורים כי מבחינתה של התעשייה כולה הרי שהתפתחות זה מעידה  ( שוב )  על שמיטת אחיזתו של הקרטל הקנדי בשוק .  בניגוד לעבר ,  השחקניות פועלות באופן עצמאי יותר ומפעילות לחץ על המחירים קדימה.במצב הנוכחי ,  בו כושר הייצור העולמי עולה משמעותית על הביקוש החזוי ל-2010 ,  השחקנים יושבים על מלאים גבוהים וחלקם עדיין מחזיקים במאזנים חלשים ,  בכלל פיננסים מתקשים לראות חזרה למהלך של עליות מחירים משמעותיות בשנה הקרובה .  קיימת ציפייה בשוק כי חברות הדשנים יוכלו להעלות מחירים בקלות החל מהרבעון השני ,  זה לא יהיה פשוט בייחוד לאחר הירידה במחירי הגרעינים בשבוע האחרון.עם זאת ,  כיום נסחר האשלג קרוב למחיר הפוספט בדומה לתוואי ההיסטורי המקובל .  מדובר במחיר כלכלי הצפוי להניע התאוששות משמעותית בביקושים ב-2010 ולקרב אותם לרמות ה-50 מיליון טונות .  אך כל זה נכון ברמת המחירים הנוכחית ,  ויהיה זה שגוי לצפות כי עלייה בביקוש תתורגם לעלייה במחירים או לה 2007-8.והערה קטנה אחרונה .  סינופרט ,  מפיצת דשנים סינית גדולה הוציאה אזהרת רווח לרבעון הרביעי .  החברה מציינת כי ברבעון זה ,  כמו גם במחצית השנייה של השנה ,  נרשם ביקוש מקומי נמוך מציפיותיה לאשלג במדינה .  החברה ,  בה לפוטש הקנדית אחזקה של 20% ,  צפויה לדווח על הפסד נקי בשל הירידה במחירי האשלג  ( שאחראים להפסדי המלאי שלה )  ובביקושים הנמוכים במחצית השנייה .
 
כלל פיננסים על כיל :  החוזה בסין חיובי לחברה ,  רע לתעשייה
רביבו : " מדובר על התפתחות שלילית המעידה שוב כי 'משמעת המחירים' הינה נחלת העבר "
 
