 " מכירות השוקולד של עלית יצמחו ב-5% "
 שטראוס תעלה מחר קמפיין לשוקולד פרה בהשקעה של 4 מיליון שקל .  סיגל שילוני : " אנחנו עושים מהלכים נועזים שיתנו תוצאה אפקטיבית "
  >  >  כשהיא ניצבת מול תחרות מתגברת מחו"ל ומבית ,  עלית מקבוצת שטראוס עושה צעד נוסף במטרה לשמור על מעמדה .  בחודשים האחרונים עבדה שטראוס בשקט על מהלך סודי שצפוי להתפרסם מחר בערב בקמפיין תדמיתי .  במהלך נובמבר יצא צוות עלית כשהוא מצויד ב-80 ק"ג של שוקולד פרה אל אתרי מטיילים בהודו ובנפאל וחילק שוקולד לישראלים .  התוצאה המתועדת תעמוד במרכז קמפיין הפרסום החדש של שוקולד פרה ,  מבית באומן בר ריבנאי ,  שיעלה בטלוויזיה ,  באתר אינטרנט ייעודי ואתרים אחרים כמו יוטיוב ,  בהשקעה של כ-4 מיליון שקל . " אני צופה שהמהלך הנוכחי יביא לגידול של 5% בכלל מכירות טבלאות השוקולד של עלית במהלך השנה הקרובה .  זאת ,  בנוסף לגידול של 11% במכירות השנה  ( ינואר-אוקטובר )  ",  אומרת סיגל שילוני ,  מנכ"ל חטיבת תענוג והנאה בשטראוס .  בשנה האחרונה עלית מתמודדת עם תחרות גוברת והולכת ,  הן מצד מתחרים בינלאומיים והן מצד המותג הפרטי .  התחרות צפויה להתגבר עוד יותר עם השקת אצבעות שוקולד תחת המותג מילקה של קראפט בחודשים הקרובים ,  השקת שוקולד חדש של שופרסל ,  וכניסה מתוכננת של רבוע כחול לתחום .  בתחום המסטיקים מתמודד עלית מול המותג מאסט עם השקת המותג טריידנט בישראל והשקת מסטיק 5 של ריגלי . " התחרות שלנו כיום היא בשני המישורים - דרך יצירת מוצרים עם ערך מוסף שנותנים מענה גם מול המותג הפרטי וגם מול התחרות מבחוץ ",  אמרה שילוני . " אנחנו נמצאים בעולם שבו סף הריגוש עולה כל הזמן .  לכן מעבר לפיתוח טעמים חדשים נתמקד בריגוש שמגיע מעולמות תוכן כמו מארזים ,  עיצובים ודיאלוגים שממשיכים לעולם האינטרנט ".  עלית מחזיקה כיום ב-48% משוק השוקולד .  מה יהיה נתח השוק שלכם עוד שנתיים ?   " כשיושבים על נתח השוק הגדול והמרכזי הסבירות שתיפגע תמיד קיימת והחוכמה היא להיכנס לעולמות חדשים ,  כמו הכניסה שלנו לעולם הילדים .  אנחנו מניחים שפחות או יותר נצליח לשמור על נתח השוק שלנו ".  שופרסל נכנסה לעולם טבלאות השוקולד ,  עם השקות של טעמים נוספים ומתוחכמים יותר והיא נמצאת בעלייה .  גם רבוע כחול צפויה להיכנס לתחום .  איך תתמודדו בזירה ?   " נכון שהשוקולד של שופרסל בצמיחה ,  אבל הם נמצאים רק בשופרסל .  הנוכחות של המותגים הפרטיים זה משהו שקורה בכל העולם וצפינו אותו .  הדרך הנכונה להתמודד עם זה היא להיות מהיר יותר ,  חד יותר ולהתמקד בדברים שאתה יכול לעשות ומותגים פרטיים לא ".  איך אתם מתמודדים עם תחרות גדלה מבלי להגדיל את תקציב השיווק והפרסום ?   " אנחנו עושים מהלכים יותר נועזים שאנחנו מאמינים שיתנו תוצאה אפקטיבית יותר ,  ומהלכים באינטרנט שעולים פחות ומאפשרים דיאלוג יומיומי ".  למה אתם לא מתחרים במוצרים כמו הסוכריות של מנטוס ?   " עלית פועלת בעולם הסוכריות ללא סוכר עם מאסט .  אנחנו מתרכזים באזורי הליבה - שוקולד ,  מסטיקים ,  ופלים ,  חטיפי שוקולד .  לעלית פעם היה עולם סוכריות הרבה יותר עשיר והיו סוכריות של עלית ,  אבל בינתיים התוכנית היא להמשיך להיות ממוקדים בעולם הסוכריות ללא סוכר דרך מאסט ".  

" מכירות השוקולד של עלית יצמחו ב-5% "
 שטראוס תעלה מחר קמפיין לשוקולד פרה בהשקעה של 4 מיליון שקל .  סיגל שילוני : " אנחנו עושים מהלכים נועזים שיתנו תוצאה אפקטיבית "
 
