כדורעף :  מכבי ת"א גברה על רעננה ,  השיגה ניצחון 17 רצוף
הקבוצה מהשרון ניצחה את המערכה הראשונה ,  אך הדאבליסטית הפכה ל-1:3 .  2:3 דרמטי לכפ"ס על רמה"ש ,  ניצחון למטה אשר
משחקי המחזור ה-17 ,  אחד לפני תום העונה הסדירה והחלוקה לפלייאוף ,  בליגת העל לגברים בכדורעף נערכו היום  ( שלישי )  וגם אחריהם ,  נשארה המוליכה מכבי תל אביב מושלמת .  הצהובים של זוהר בר נצר גברה ברעננה על הרביעית ,  ארזים רעננה ,  לעיני כ-200 צופים בתוצאה 1:3 .
 המערכה הראשונה הייתה צמודה מאוד ,  כששתי הקבוצות מציגות משחק טוב ומהלכים יפים בהגנה ובהתקפה .  תל אביב הוליכה ועלתה ל-14:17 ,  אך רעננה הפכה ל-19:20 .  מכאן המשחק נע בין שוויון ליתרון נקודה לזכות רעננה ,  עד שבסיום מערכה מותחת וארוכה ניצחה רעננה 30:32 .  המערכה השנייה נפתחה בתנופה של רעננה ,  בראשות ויאצ'יסלב ברקל הצעיר ומיכאל ויסוצקי .  המארחים הוליכו 5:10 ונראו כמי שמסוגלים להפתיע ,  אך בשלב הזה הפכו האורחים ,  בראשות אריאל הילמן וגנדי סוקולוב ,  את התוצאה וניצחו 20:25 .  במערכה השלישית השליטה הייתה של האורחים שניצח 16:25 .  גם המערכה הרביעית התנהלה באותו סגנון ,  כשתל אביב ניצחה 18:25 ,  ורשמה ניצחון 17 רצוף מפתיחת העונה .
 באולם הספורט בעילבון נפגשו הפועל מטה אשר ,  השנייה בטבלה ,  ומ.ס .  עילבון ,  העולה החדשה שחזרה לנצח במחזור האחרון .  המערכה הראשונה הייתה צמודה יחסית והסתיימה ב-23:25 למטה אשר .  במערכה השנייה ,  האורחים ,  בהנהגת תומר כץ ,  ניצחו 14:25 ובשלישית שוב 25:23 ,  בדרך ל-0:3 ולהבטחת המקום השני לקראת החלוקה לבת ים .
 בקריית אתא אירחה הפועל עירוני המקומית את מכבי הוד השרון ,  חברה קבועה בבית העליון בשנים האחרונות ,  שהשנה תסתפק בבית התחתון .  קריית אתא ניצחה במערכה הראשונה 16:25 .  את המערכה השנייה ניצחו האורחים 20:25 ,  אך בשתי המערכות הבאות ניצחו הביתיים שוב 18:25 בשתיהן ,  ובסיום 1:3 .  קריית אתא נצמדת לרעננה במקום הרביעי כשלשתיהן 28 נקודות .
 המשחק שנעל את המחזור הפגיש למותחן צמוד את א.ס .  רמת השרון השישית והפועל כפר סבא השלישית באולם שבקריית הצעירים ,  במשחק שנמשך למעלה משעתיים .  כפר סבא ניצחה את הראשונה 23:25 ,  רמת השרון את השנייה 23:25 .  במערכה השלישית ניצחה שוב רמת השרון שוב  ( 16:25 )  ,  כפר סבא החזירה עם 21:25 .  המערכה החמישית הייתה אחת הארוכות שנראו בליגת העל והסתיימה ב-22:24 דרמטי לכפר סבא ,  בשורותיה הצטיינו נועם בירן וגיא אביגדורוב .  כפר סבא תסיים קרוב לוודאי שלישית את העונה הסדירה .
 בעקבות ההפסד של רמת השרון ,  המאבק על המקום השישי והאחרון בבית העליון יוכרע רק במחזור הבא ,  אז תפגשנה עירוני בת ים וא.ס .  רמת השרון למשחק קובע  ( באולם בבת ים ,  20:00 )  .  כרגע לשתי הקבוצות 23 נקודות .
 במשחק נוסף בכרמיאל נפגשו אליצור המקומית ועירוני בת ים .  כרמיאל עלתה ל-0:1 במערכות  ( 23:25 )  .  המערכה השנייה והשלישית היו של בת ים  ( 20:25 ,  16:25 )  .  במערכה הרביעית כרמיאל חזרה עם 21:25 .  המערכה המכרעת הייתה מרתקת ,  בסופה הייתה ידם של האורחים מהמרכז על העליונה עם ניצחון 17:19 ו-2:3 במשחק .
 
כדורעף :  מכבי ת"א גברה על רעננה ,  השיגה ניצחון 17 רצוף
הקבוצה מהשרון ניצחה את המערכה הראשונה ,  אך הדאבליסטית הפכה ל-1:3 .  2:3 דרמטי לכפ"ס על רמה"ש ,  ניצחון למטה אשר

