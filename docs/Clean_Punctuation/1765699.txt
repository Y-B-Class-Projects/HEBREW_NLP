המלכוד של סטנלי פישר 
BenchMarker
 >  >  בין הטבלאות עמוסות הנתונים ,  המסתתרות באתר בנק ישראל ,  נמצאת טבלה ,  ובה נתון מעניין :  הטבלה המתארת את התפלגות האחזקות במק"מים שמנפיק הבנק המרכזי ,  ומציגה את האחזקות של המשקיעים הזרים בהם .  אם בשנים 2006-2008 היקף האחזקות של הזרים במק"מים הגיע ל-1% - ב-2009 הוא עלה ל-5.1% ,  וב-2010 עד אוקטובר הוא כבר הגיע ל-28% .  כלומר ,  הזרים מחזיקים כיום במק"מים בהיקף של 37 מיליארד שקל .  באוקטובר לבדו עלה היקף האחזקות של הזרים במק"מים ב-14 מיליארד שקל .  נתונים אלה עומדים במרכזה של סקירה שפירסם אתמול לאומי :  הבנק בוחן את ההשקעות של תושבי חוץ בישראל ,  ומוצא שבארבע השנים האחרונות נמצאות ההשקעות הישירות של תושבי חוץ  ( בחברות ,  למשל )  במגמת ירידה ,  לעומת קפיצה בהשקעות של תושבי חוץ בניירות ערך .  אם ב-2007 על כל דולר שהושקע בניירות ערך על ידי תושבי חוץ ,  הושקעו 4 דולרים בהשקעות ריאליות - ב-2010 היחס התהפך .  מה מביא את הזרים להשקיע בישראל דווקא במק"מ ?  למק"מ בישראל יש תשואות עודפות על פני עמיתיו בשווקים המערביים .  כך ,  למשל ,  מק"מ לשנה נסחר בתשואה של 2.43% ,  לעומת מקבילו האמריקאי שנסחר בתשואה של 0.27% .  התשואה העודפת אינה הסיבה היחידה לכך שהזרים מעדיפים את המק"מ הישראלי .  נתון נוסף שמעודד אותם להשקעה הוא יציבותו של שער החליפין בין הדולר לשקל המבטיחה כי שינוי שערי החליפין לא יוביל להפסד על ההשקעה .  ואולם הביטחון של המשקיעים הזרים ביציבותו של שער החליפין עלול לגרום למילכוד .  בעוד השקעות בחברות הן בדרך כלל השקעות אסטרטגיות ומשפיעות בדרך כלל לחיוב על הצמיחה ועל יציבות שער החליפין ,  השקעות בניירות ערך - ובעיקר במק"מ - עלולות להדאיג .  הכסף המושקע במק"מ הוא כסף חם ,  וההשקעה היא בעלת אופי תנודתי - הכסף יכול לעזוב את ישראל במהירות .  ישנן שלל סיבות שבגינן הזרים יכולים למשוך את השקעותיהם במק"מים ,  למשל הפסקת התערבות בנק ישראל ,  בראשות סטנלי פישר ,  במסחר במט"ח או מצוקת נזילות שעלולה להתעורר מהחרפה במצב הכלכלי .  ואולם נוכחות הזרים מדגישה את השפעות היציאה שלהם שעשויות להיות קיצוניות ולחרוג מהשפעה לרעה על הריביות הקצרות במק"מים בלבד .
 
המלכוד של סטנלי פישר 
BenchMarker

