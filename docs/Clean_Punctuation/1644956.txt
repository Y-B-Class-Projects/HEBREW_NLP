יו"ר ארגון מנהלי תחבורה תוקף את טויוטה : " אתה לא צריך בצי שלך מכוניות של מי שלא משתף איתך פעולה "
 איתן וכקמן :  בטויוטה לא רואים אותנו ממטר ;  עכשיו זה כמו כדור שלג - כל יום מגלים משהו חדש
משבר טויוטה היה אחד הנושאים העיקריים בכנס של ארגון מנהלי תחבורה ,  שנערך היום באילת .  איתן וכקמן ,  יו"ר הארגון המאגד קציני רכב ומנהל ציי רכב של חברות גדולות ,  תקף בחריפות את יבואנית טויוטה ,  יוניון מוטורס . " הם לא רואים את מנהלי התחבורה ממטר .  יש יבואנים שמשתפים פעולה - כמו קרסו ,  יבואנית רנו - היו להם מכוניות עם כמה בעיות ,  והם התמודדו איתן והיום הם מוכרים בכמויות ענק לציי רכב .  בטויוטה אף אחד לא ספר אותנו ,  לא נתנו תשובות ולא השכילו לבוא ולהציג את הבעיה ולהדריך אותנו כיצד לפעול .  הם לא שיתפו במידע ועכשיו זה כמו כדור שלג ,  כל יום מגלים משהו חדש - פעם דוושת הגז ,  אחר כך הבלמים ועכשיו ההגה.המסר של וכקמן ברור  - " מי שלא משתף איתך פעולה ,  אתה לא צריך את המכוניות שלו בצי שלך .  אני לא רוצה להיות הלקוח של יבואן שלא מאמין במנהלי תחבורה ".  עם זאת ,  מדגיש וכקמן כי אין זו עמדת הארגון.להגנת יוניון מוטורס ניתן לומר כי הם הציגו בפני הציבור את כל המידע שהיה ברשותם ,  וכי הם המתינו שבועיים למספרי השלדות של המכוניות הנזקקות לטיפול ולחלקים להם הם זקוקים .  החברה יצאה היום בקמפיין פרסומי תחת הסיסמא  " לקוחות טויוטה ,  אנחנו כאן בשבילכם ".  לקוחות החברה יכולים לבדוק האם מכוניתם נזקקת לטיפול באתר היבואנית .  התיקון צפוי להתחיל בשבוע הבא .
 
יו"ר ארגון מנהלי תחבורה תוקף את טויוטה : " אתה לא צריך בצי שלך מכוניות של מי שלא משתף איתך פעולה "
 איתן וכקמן :  בטויוטה לא רואים אותנו ממטר ;  עכשיו זה כמו כדור שלג - כל יום מגלים משהו חדש

