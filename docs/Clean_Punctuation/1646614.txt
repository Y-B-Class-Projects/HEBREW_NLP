מנצ'סטר יונייטד הביסה 0:3 את ווסטהאם
ווין רוני כבש פעמיים  ( 38 ,  55 )  ואואן הוסיף שער  ( 80 )  במשחק המוקדם של המחזור ה-28 ,  שמצמק את הפער מצ'לסי לנקודה
אחרי ההפסד המפתיע לאברטון במחזור האחרון ,  שגרם לצ'לסי למיני בריחה בצמרת ולהעלאת הפער של הכחולים לארבע נקודות ,  מנצ'סטר יונייטד התייצבה הערב  ( שלישי )  למשחק מוקדם מהמחזור ה-28 נגד ווסטהאם כשהמטרה הייתה ברורה :  לנצח ,  ולא משנה כמה .  יונייטד שוב נהנתה מיום גדול של ווין רוני ,  שהרשית פעמיים וסידר 0:3 גדול לאלופה .
 יונייטד ,  שנהנתה מאותו רוני בדיוק לפני שבוע אז החלוץ המצוין כבש פעמיים נגד מילאן וסידר מקדמה רצינית לקראת הגומלין ,  קיבלה ממנו שוב את התפוקה .  ללא אדווין ואן דר סאר ,  שפינה את מקומו לטובת בן פוסטר ,  שקיבל את המפתחות ,  יונייטד שלטה מהפתיחה והדומיננטיות שלה הובילה לשער יתרון בדקה ה-38 .  התקפה מתפרצת של האלופה כשאנטוניו ולנסיה הרים בעיטה מהאוויר לרוני ,  שנגח מקרוב את שער היתרון .
 יונייטד לא נחה וחיפשה את השני .  עשר דקות אחרי תחילת המחצית השנייה השער הגיע כשדימיטאר ברבאטוב מצא את ולנסיה ,  ששיחרר כדור מצוין מהאגף הימני שוב אל הראש של רוני ,  שנגח מצוין פנימה .  החגיגה ננעלה רשמית עם שער של מייקל אואן ,  ששכח מתי כבש בפעם האחרונה .  בדקה ה-81 יונייטד לא הוציאה כדור לחוץ אחרי פגיעה של שחקן ווסטהאם ,  וסקולס מצא בכדור מצוין את אואן ,  שהרשית מול רוברט גרין המסכן .
 כעת כאמור צומק הפער של יונייטד מצ'לסי לנקודה בלבד ,  כשהבלוז יפגשו במחזור הקרוב למשחק מאוד לא פשוט את מנצ'סטר סיטי ,  כשהיא יודעת שהמתח רק יגבר אם היא לא תחזור מהמשחק עם ניצחון .  ווסטהאם ,  מצידה ,  מקרבת אליה את התחתית אחרי ההפסד הזה ,  שכן הפער בינה לבין הקו האדום הוא רק ארבע נקודות ,  ומשחקי התחתית עשויים להוריד אותה מהמקום ה-13 ,  בו היא נמצאת כעת .
 
מנצ'סטר יונייטד הביסה 0:3 את ווסטהאם
ווין רוני כבש פעמיים  ( 38 ,  55 )  ואואן הוסיף שער  ( 80 )  במשחק המוקדם של המחזור ה-28 ,  שמצמק את הפער מצ'לסי לנקודה

