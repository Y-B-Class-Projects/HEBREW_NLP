גוטמן : " כשהחל המפעל לא הרבה האמינו שנגיע לאן שהגענו "
 הפועל ת"א רוצה להמשיך את המסע המופלא גם מול קאזאן ,  אך מאמנה לא שוכח להזהיר : " המשטח מדאיג "   ( ה' ,  16:00 ,  ספורט1 ) 
צילום :  עמית גולדשטיין ,  קאזאן ,  עריכת וידאו :  דורון שטיין
הפועל תל אביב כבר רגילה למעמדים האלה ,  ועם השנים האדומים מתל אביב עברו לא מעט חוויות ברחבי היבשת וחלפו על פני לא מעט משוכות מאתגרות במסגרת המפעלים האירופיים ,  אך נדמה שמחר  ( חמישי ,  16:00 ,  ספורט1 )  מצפה לה אתגר גדול נוסף ,  וממש לא פשוט :  משחק מול רובין קאזאן במסגרת 1/32 הגמר של הליגה האירופית ,  בתנאי מזג אוויר כמעט בלתי אפשריים בסטנדרטים ישראליים .  כל הזה ,  כמובן ,  לא מפחיד את אנשי הפועל תל אביב ,  לפחות לא על פני השטח ,  ומאמן הקבוצה אלי גוטמן מקפיד להזכיר : " גם כשהחל המפעל לא הרבה האמינו שנגיע לאן שהגענו ". 
הקבוצה נחתה אמש בקאזאן למזג אוויר קר יחסית ,  שעמד במהלך היום על מינוס שבע מעלות ,  אבל הטמפרטורה ירדה בהמשך היום והגיעה עד מינוס 12 .  כמו כן ,  כזכור ,  המשחק נגד אלופת רוסיה הוקדם ל-16:00 אחר הצהריים שעון ישראל  ( 17:00 שעון רוסיה ,  עדיין אין שידור )  ,  ובשורות הקבוצה לא אוהבים במיוחד את הבלבול וחוסר הוודאות ששררו סביב הנושא .  המשחק היה אמור להיערך ב-20:00 ,  אך אחרי התייעצות עם נציגי אופ"א הנמצאים בעיר ,  הוחלט להגיע לפתרון ביניים בתקווה שהקדמת המשחק תאפשר את קיומו בשלג הרוסי .
 בינתיים ,  במועדון טיפלו במהלך היום בבעיה מוזרה .  אופ"א הודיעה לאנשי הקבוצה שאין להם אישור לשחק עם בגדים תרמיים בצבע שחור מכיוון שקאזאן תשחק באותם צבעים .  לאחר מאמצים הצליחו בקבוצה לארגן בגדים תרמיים בצבע לבן ובכך נמנעו מקנס .
 אחרי שהחלו להתאקלם למזג האוויר ,  התנהלה מסיבת העיתונאים של האדומים ,  שהתייחסו מן הסתם ברוב הזמן לשאלות בנושאי הטמפרטורה שהולכת ויורדת . " עשינו דרך ארוכה ומכובדת ואנחנו רוצים להמשיך אותה ",  אמר אלי גוטמן בפתח מסיבת העיתונאים . " זה כבוד גדול עבורנו ,  להגיע למעמד כזה בליגה האירופית .  כשהחל המפעל אני בטוח שלא היו הרבה שהאמינו שנגיע לאן שהגענו ".   
" יותר גרוע ממזג האוויר הוא המשטח שיפגע מאוד בטכניקה שלנו .  מזג האוויר מעניין אותנו רק עד המשחק ",  הוסיף גוטמן ,  שהתייחס לסיכויים להכריע את ההתמודדות לטובת הפועל ,  ואמר : " נצטרך להיערך בהתאם על המגרש .  בתנאים כאלה קשה לדבר על סיכויים כי כל החלקה לכאן או לכאן יכולה להכריע את המשחק ". 
לבסוף התייחס גוטמן ליריבתו החזקה מחר ,  ואמר : " אנחנו יודעים מול מי אנחנו מתמודדים ,  זו קבוצה שניצחה בקאמפ נואו וזה מדבר בעד עצמו .  יש להם כדורגל שמשלב יכולת אישית וקבוצתית ,  ואנחנו נותנים לזה הרבה כבוד ".  
דגלאס דה סילבה ,  שהשתתף גם הוא במסיבת העיתונאים ,  הנמיך משמעותית ציפיות ,  ואמר : " באנו לפה מוכנים כדי לעשות את התוצאה הכי טובה שאפשר .  אני אהיה מרוצה מתוצאה שבה לא נפסיד ,  ואנחנו נסתפק בתיקו .  אם נצטרך להעיף כדורים למעלה ,  אז נעיף .  אנחנו לא רגילים לקור כזה ". 
גוטמן תרגל שוב את מהראן לאלה בהרכב לצידו של איתי שכטר .  המשמעות היא שערן זהבי יירד לספסל בעוד זוראב מנטשאשווילי יפתח בקישור עם אביחי ידין וביברס נאתכו .  
הרכב משוער :  וינסנט אניימה ,  דני בונדר ,  דגלאס דה סילבה ,  וואליד באדיר ,  גל שיש ,  זוראב מנטשאשווילי ,  אביחי ידין ,  ביברס נאתכו ,  גיל ורמוט ,  מהראן לאלה ,  איתי שכטר .
 רובין קאזאן ערכה את האימון המסכם שלה ,  כשניכר שהמקומיים לא מתרגשים כל כך מתנאי מזג האויר ואומרים כי אותם תנאים לא אמורים לשחק תפקיד מרכזי במשחק .  עוד בטרם עלו שחקני הקבוצה לאימון ,  ערכה הקבוצה מסיבת עיתונאים שבה המאמן ,  קורבן ברדייב ,  התייחס לאפשרות של אי קיום המשחק : " ביום חמישי נדע מה קורה לגבי המשחק .  מבחינתנו הוא מתקיים כרגיל ב-17:00  ( שעון רוסיה )  .  יש לנו ניסיון בינלאומי והאווירה במועדון טובה לקראת המשחק ". 
כנשאל על היריבה ,  השיב מאמן קאזאן : " הפועל קבוצה מאורגנת עם התקפה טובה מאוד ויש לה שחקנים מובילים שמסביבם נבנה המשחק .  אין מישהו ספציפי שאנחנו שמים דגש עליו .  הם טובים כקבוצה ".  גם לשינויים ברובין לעומת העונה שעברה התייחס ברדייב ,  ואמר : " אין מה להשוות בין העונה הקודמת לעכשיו .  עזבו מספר שחקנים משמעותיים את המועדון ",  הוא אמר כשהוא מתכוון לאלחנדו דומינגז שעבר לולנסיה בינואר .
" הבדלי הטמפרטורות בין רוסיה לישראל לא ישפיעו על היכולת של הפועל ",  המשיך המאמן להתייחס לאקלים . " דווקא להם יש יתרון בזירה הבינלאומית והסיכויים הם 50:50 ".  מאמן קאזאן סיים את מסיבת העיתונאים כשהוא לא שוכח לדבר על מי שעשוי להיות שחקנו ,  ביברס נאתכו : " אנחנו מאוד רוצים את נאתכו ואנחנו מתייחסים לשחקן במלוא הרצינות .  הוא שחקן טוב מאוד שיכול לשחק גם כקשר התקפי וגם כקשר הגנתי ".  לגבי וינסנט אניימה ודגלאס דה סילבה ,  אמר : " הדברים שפורסמו לא רלוונטים ואנחנו לא מעוניינים בהם ". 
המגן ,  ויטלי קאלשין ,  שאף הוא היה נוכח במסיבת העיתונאים ,  הוסיף : " הטמפרטורה לא תשפיע עלינו .  כמו שנוכל לשחק בפלוס 35 מעלות בישראל ,  גם פה אנחנו יכולים לשחק .  אנחנו לא חושבים על זה ונשחק בכל מזג אוויר .  יש להפועל יתרון שהם משחקים בליגה ואנחנו פה בפגרה ".  המגן רומן שארונוב ייעדר עקב פציעה .  כמוהו גם רפאל מוראבסקי הפצוע שייחסר בסגל קאזאן .  
הרכב משוער :  סרגיי ריז'יקוב ,  כריסטיאן אנסלדי ,  סזאר נבאס ,  לאשה סלוקבדזה ,  סרגיי סמאק ,  ויטלי קאלשין ,  אלכסנדר ריאזנצב ,  כריסטיאן נובואה ,  מקבת' סיבאייה ,  גוקדניז קראדניז ,  אלכסנדר בוחארוב .
 עדכון ראשון :  11:02עדכון אחרון :  14:30

גוטמן : " כשהחל המפעל לא הרבה האמינו שנגיע לאן שהגענו "
 הפועל ת"א רוצה להמשיך את המסע המופלא גם מול קאזאן ,  אך מאמנה לא שוכח להזהיר : " המשטח מדאיג "   ( ה' ,  16:00 ,  ספורט1 ) 

