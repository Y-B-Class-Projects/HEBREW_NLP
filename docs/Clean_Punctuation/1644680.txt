בן אליעזר :  הצענו למובארק לכסות את סיני בתחנות סולאריות ;   " אתם תביאו השטח - אנו נספק הטכנולוגיה "
 בביקורם של נתניהו ובן אליעזר במצרים - העלו השניים את ההצעה
ראש הממשלה ,  בנימין נתניהו ,  ושר התמ"ת בנימין  ( פואד )  בן-אליעזר ,  הציעו בביקורם המשותף במצרים לנשיא חוסני מובארק ,  לקדם מיזם אנרגיה סולארית משותף בין המדינות  כך אמר היום בן-אליעזר בכנס אילת-אילות לאנרגיות מתחדשות .  המדובר בהצעה לפיה מצרים תספק את השטח הדרוש להקמת תחנות-כוח סולאריות בשטח סיני  בעוד ישראל תהיה אמונה על אספקת הטכנולוגיה והפעלת המתקנים .  זאת ,  בדומה לפרויקט ה"דזרטק "  של מדינות אירופה במדבריות צפון אפריקה .  לדברי בן-אליעזר ,  הביע מובארק עניין בהצעה ,  והודיע כי יבחן את הנושא ." אני רואה כיצד בעוד 10 שנים הנגב והערבה יהיו לעמק הסיליקון של האנרגיות החלופיות ואני מתחייב לעשות הכל כדי לקדם את הנושא ",  הוסיף בן-אליעזר בכנס . " יש לנו יתרונות עצומים ואני רוצה לראות את מה שסולל ואורמת עושים בקליפורניה ,  בישראל .  הקמת מרכז הפיתוח לאנרגיות מתחדשות בדרום ימשוך הרבה מדענים ומשקיעים שיבואו וישקיעו פה ,  בישראל ". רפאל הרפז ממשרד החוץ אמר כי האנרגיות המתחדשות הן נושא מרכזי במערכת הדיפלומטית הישראלית המאפשר למדינת ישראל מיתוג חדש בעולם ויצירת אווירה נוחה לעסקים . " תפקיד משרד החוץ בין השאר הוא לייצר מסגרת של הסכמים ושתופי פעולה כדי לסייע לסקטור הפרטי לקדם את הנושא .  מדינות אפריקה הן פוטנציאל עצום לחברות הטכנולוגיה הסולארית של ישראל ",  הוסיף הרפז .
 
בן אליעזר :  הצענו למובארק לכסות את סיני בתחנות סולאריות ;   " אתם תביאו השטח - אנו נספק הטכנולוגיה "
 בביקורם של נתניהו ובן אליעזר במצרים - העלו השניים את ההצעה

