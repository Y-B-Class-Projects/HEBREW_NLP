סוני אריקסון מגוונת
חברת הסלולר Sony Ericsson הכריזה על שלושה מכשירים חדשים במסיבת עיתונאים שנערכה בברצלונה
סוני אריקסון  יצרנית מכשירי הסלולר שבשנים האחרונות נראה כאילו היא מאבדת גובה ,  הכריזה היום על 3 טלפונים סלולריים חדשים במסיבת העיתונאים שלה ב-MWC  ( תערוכת הסלולר הגדולה בעולם ,  שתחל מחר באופן רשמי בברצלונה )  .  שלושת המכשירים צפויים להיות מושקים בחצי הראשון של 2010 ,  כשעדיין לא ידוע אילו מהם יגיעו לישראל .
 המכשיר הראשון עליו הכריזה החברה הוא Vivaz Pro ,  שמצטרף ל-Vivaz אשר הוכרז בינואר וצפוי להגיע לחנויות ברבעון הקרוב .  גרסת ה-Pro ,  בניגוד לגרסה ה"רגילה ",  כוללת מקלדת מלאה ,  כשהמכשיר הפך לסליידר .  מעבר לכך ,  מדובר בטלפון עם מערכת הפעלה סימביאן ,  מסך מגע של 3.2 אינץ' ,  מצלמת 5.1 מגהפיקסל ,  אפשרות להקליט וידאו ב-720p ,  רדיו ,  GPS קישוריות Wifi ,  ושלל אפליקציות .  ה-Vivaz Pro מגיע עם כרטיס זכרון בנפח 8 גיגהבייט ,  ולמכשיר עצמו יש זכרון של 75 מגה .  
שני הטלפונים האחרים שהושקו באירוע כוללים גם הם אח גדול שכבר הוכרז אך טרם הגיע לחנויות .  ה-X10 מסדרת Xperia אמור להיות מכשיר הדגל בסדרת המולטימדיה של סוני אריקסון ,  כשיגיע בקרוב למדפים ,  אך בחברה כבר מציגים שני אחים קטנים שלו :  X10 Mini ו-X10 Mini Pro ,  כשההבדל ביניהם הוא במקלדת המלאה שיש ל-Pro .  מעבר לכך ,  שניהם פועלים על מערכת ההפעלה Android 1.6 בגרסה מיוחדת של סוני אריקסון ,  שכוללת את מנגנון ה-Timescape שיוצר ציר זמן שאוסף מידע מהטלפון ומשירותי רשת .  כמו כן ,  לשניהם מצלמת 5 מגהפיקסל ,  לשניהם מסך מגע בגודל 2.55 אינץ' ,  ושניהם כוללים כרטיס זכרון בנפח 2 גיגהבייט  ( יש תמיכה בנפחים של עד 16 )  .  
אחת הנקודות החשובות ביותר בשני המכשירים היא הגודל והמשקל שלהם .  ה-X10 Mini שוקל אך ורק 88 גרם ,  כשגודלו הוא 83 על 50 על 16 מילימטרים .  ה-Pro ,  בזכות המקלדת שלו ,  מעט יותר גדול וכבד :  120 גרם משקלו ,  90 על 52 על 17 מילימטרים גודלו .  שני המכשירים צפויים להיות זמינים ברבעון הבא .
 אך סוני אריקסון הכריזה לא רק על טלפונים באירוע שלה .  כך ,  למשל ,  נחשף במהלכו שירות חדש בשם Creations ,  שיתפקד כמאגר של יצירות חופשיות שלא מצריכות תשלום תמלגים  ( ערכות נושא ,  רינגטונים וכו ..  .)  .  כל התוכן שמועלה לאתר משתמש ברישיון שמאפשר לאחרים לשנותו ולהעלות אותו מחדש .
 גם מנכ"ל סוני ,  סר האוורד סטרינגר ,  הגיע לביקור במסיבת העיתונאים .  הוא אמנם לא חשף מוצרים חדשים ,  אך חזה עתיד בו הטלפונים הסלולריים יהיו הארנקים והמפתחות שלנו .  כמו כן ,  הזכיר סטרינגר את PSN  רשת התכנים של פלייסטיישן ,  ואמר כי בסוני מקווים להביא אותה גם למכשירי סלולר .  לא מדובר רק במשחקים ,  כי אם גם בסרטים וסדרות אותן ניתן לשכור דרך PSN .  לא ברור מתי כל זה יקרה ,  אבל בסוני החלו בהרחבת PSN כבר בינואר האחרון ,  כשסטרינגר הודיע כי השירות יגיע גם למסכי טלוויזיה ונגנים של סוני .
 
סוני אריקסון מגוונת
חברת הסלולר Sony Ericsson הכריזה על שלושה מכשירים חדשים במסיבת עיתונאים שנערכה בברצלונה

