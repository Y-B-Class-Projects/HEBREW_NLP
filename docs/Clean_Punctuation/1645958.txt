גורם ברשות :  בכירים מכרו אדמות לישראל
הממונה לשעבר על המלחמה בשחיתות במודיעין הפלסטיני ממשיך לספק כותרות .  כעת טוען פהמי שבאנה כי בידיו מסמכים המוכיחים כי בכירי הרשות מכרו נדל"ן בעיר העתיקה למתנחלים
הממונה לשעבר על המלחמה בשחיתות במודיעין הפלסטיני ,  פהמי שבאנה ,  כינס היום  ( שני )  מסיבת עיתונאים ,  בה טען כי אישים בכירים ברשות הפלסטינית עומדים מאחורי מכירת נדל"ן בעיר העתיקה בירושלים לידי ישראל .  
לפני כשבועיים חשף שבאנה מסמכים וצילומים שמהם עולה כי בכירים ברשות שלשלו לכיסם מיליוני דולרים מכספים שנתרמו לרשות ממדינות אירופה .  בנוסף הוצגה קלטת וידאו שבה נראה ראש לשכתו של אבו מאזן כשהוא מקיים  " ראיון עבודה "  בחדר המיטות עם מזכירה מיועדת .
 שבאנה אמר היום כי בידיו נמצאים מסמכים רבים המוכיחים כי בכירי הרשות היו מעורבים בשחיתות רבה הנוגעת לנדל"ן בירושלים .  בין השאר האשים את חיכמת זיד ,  יועצו של יו"ר הרשות אבו מאזן ,  כמי שאפשר את מכירת בניין בסמוך למסגד אל-אקצא לקבוצת מתנחלים ,  וכן קצין פלסטיני שעמד מאחורי מכירת בית של משפחה ערבית בעיר העתיקה לקבוצת מתנחלים .
 במסיבת העיתונאים שנערכה בביתו איים שבאנה לחשוף פרשות שחיתות נוספות שיכללו הקלטות וצילומים  " של כל מי שמנסה להשתיק אותי ".  הוא הבהיר כי אין במסיבת העיתונאים כדי לפגוע באבו מאזן  " אלא להפך  עליו לקבל החלטות ולהילחם במושחתים ". 
לפני כשבוע הורה אבו מאזן על הקמת ועדת חקירה שתבדוק את פרשת השחיתות והמין שנחשפה ,  בה מעורב ראש לשכתו ,  רפיק אל-חוסייני .  הוועדה צפויה להגיש את המלצותיה בתוך כשבועיים ,  עד אז יושעה אל-חוסייני מעבודתו .  לפני שבוע האשים שבאנה גם את בכיר פתח עזאם אל-אחמד ,  בגניבת 2.7 מיליון דולר מקופת הרשות .  הוא טען כי אל-אחמד ואחיו ,  עלאם אל-אחמד ,  גנבו את הכסף בטענה כוזבת לפיה קנו בכסף זה חלקת אדמה בשם  " חברת הקרקעות הקדושות ".  הוא הוסיף ואמר כי מאוחר יותר התברר כי בעל החלקה מת מזמן .
 
גורם ברשות :  בכירים מכרו אדמות לישראל
הממונה לשעבר על המלחמה בשחיתות במודיעין הפלסטיני ממשיך לספק כותרות .  כעת טוען פהמי שבאנה כי בידיו מסמכים המוכיחים כי בכירי הרשות מכרו נדל"ן בעיר העתיקה למתנחלים

