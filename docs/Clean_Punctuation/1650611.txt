הפועל רמת גן ניצחה 1:2 את בני יהודה
האקס מור גולן  ( 5 )  ושי חדד  ( 50 )  כבשו להפועל רמת גן בניצחון החוץ 1:2 על בני יהודה .  נעים : " ניצחון גדול ,  צ'קאנה הוא סופרמן "
 כנראה שמלחמת ההישרדות חזקה יותר מהמאבק על הקצפת האירופית .  בני יהודה ,  אחרי שלושה ניצחונות רצופים ועם אפשרות לצמק את הפער ממכבי תל אביב השלישית לחמש נקודות ,  אירחה הערב  ( ראשון )  בבלומפילד את הפועל רמת גן ,  שרצתה לברוח עוד קצת מהתחתית והשיגה את מטרתה עם ניצחון 1:2 מפתיע .  כעת רמת גן עם 26 נקודות במקום ה-12 ,  מרחק שמונה נקודות מהקו האדום ורק שלוש מהפלייאוף האמצעי .
 בני יהודה קיוותה לרשום את הניצחון הרביעי הרצוף שלה ולשחזר את ה-0:2 על האורדונים מהסיבוב הראשון ,  אך כבר בדקה החמישית מור גולן הבהיר שהסיטואציה שונה הפעם .  שחקן בני יהודה לשעבר קיבל כדור מעומר בוקסנבוים ושלח פנימה .  המארחים יצאו בכוחות מתוגברים לעבר שערו של רפי כהן ,  אבל המצבים הטובים יותר במחצית הראשונה היו בצד של רמת גן .
 לאחר ההפסקה הכניס גיא לוזון את מיכאל זנדברג במקום ג'ורג' אמסיס ,  אבל שוב הספיקו לאורחים חמש דקות כדי למצוא את הרשת .  היה זה שי חדד שהניף רגל ובבעיטה חופשית נהדרת מ-25 מטרים השכין את הכדור בין חיבורי הקורות של דלה איינוגבה .  בני יהודה השיגה את השער המצמק שלה מפנדל מפוקפק אותו כבש אלירן עטר  ( 59 )  ולאחר מכן חזרה לספק החמצות אדירות וגם איבדה את עמרי אפק בכרטיס אדום  ( 71 )  .  כנראה ששאיפות המקום השלישי מעט מוגזמות עבור בני יהודה ,  שתסתפק כרגע במקום הרביעי .  רמת גן משיגה את ניצחונה הגדול ביותר מאז שבה לליגה הבכירה .
 דקה 5 :  גול !  פתיחה מדהימה של רמת גן .  בוקסנבוים מצא במסירת עומק את גולן ,  שמעשרה מטרים כבש לרשת קבוצתו לשעבר .  0:1 להפועל רמת גן .
 דקה 8 :  גלבאן הוריד קטנה לאמסיס שמ-15 מטרים בעט מעל השער .
 דקה 20 :  כדור ארוך של מוסא אותו פיספס גארידו ,  מצא את איילי בתוך הרחבה ,  אבל איינוגבה יצא מצוין והדף את הבעיטה של איילי .
 דקה 41 :  ראדי הגביה בעיטה חופשית לתוך הרחבה ,  ואפק נגח משבעה מטרים מעל השער .
 דקה 45 :  ההתקפה הכי טובה של הזהובים עד כה .  אחרי מספר מסירות מדוייקות הגביה אפק לתוך הרחבה ואדרי נגח בשלומיאליות החוצה .
 דקה 48 :  איילי השאיר מצוין בעקב לבוקסנבוים שבעט טוב מ-16 מטרים ,  אבל איינוגבה מתח אצבעות והדף לקרן .
 דקה 50 :  גול !  שי חדד ירה כדור חופשי אדיר מ-25 מטרים לחיבורים הרחוקים ,  איינוגבה רק ליטף את הכדור שטנ פנימה .  0:2 גדול להפועל רמת גן .
 דקה 52 :  עטר הטעה שני מגינים ברחבה והשאיר אחורה לגלבאן שבעט חזק ושטוח מ-16 מטרים ,  רפי כהן הדף והגנת רמת גן הרחיקה .
 דקה 59 :  גול !  אדרי קיבל כדור עומק מגלבאן וספק הוכשל על ידי בוקסנבוים .  השופט זטמה הצביע על הנקודה הלבנה ועטר דייק .  בני יהודה מצמקת ל-1:2 .
 דקה 62 :  השופט התעלם מנגיעת יד של אפק בתוך רחבת בני יהודה ,  הכדור הגיע בסופו של דבר לגולן שבעט חזק ושטוח ליד הקורה .
 דקה 64 :  גלבאן שיחרר בעיטה מצוינת ששרקה ליד עמוד השער .
 דקה 71 :  בני יהודה נותרת ב-10 שחקנים .  איילי ניסה להשתלט על כדור שהוחזר לאיינוגבה ,  אפק שהיה האחרון בדרך אל השער הכשיל אותו וראה אדום ,  לאחר שהשופט התייעץ עם קוונו .  
דקה 76 :  עטר ניסה את מזלו בבעיטה מ-25 מטרים ,  אבל הכדור טס מעל המשקוף .
 דקה 78 :  החמצה ענקית של ביטון .  גלבאן שלח את החלוץ המחליף בכדור ארוך ,  ביטון חלף על פני מגן אחד ובעט מול רפי כהן ,  אבל בן עמי גלש מצוין והציל שער בטוח .
 הרכב בני יהודה :  דלה איינוגבה ,  עוז ראלי  ( משה ביטון ,  58 )  ,  איבן גארידו ,  דין מורי ,  כפיר אדרי ,  מהראן ראדי ,  סיניסה ליניץ' ,  עומרי אפק  ( הורחק ,  71 )  ,  ג'ורג' אמסיס  ( מיכאל זנדברג ,  46 )  ,  פדרו גלבאן ,  אלירן עטר .
 הרכב הפועל רמת גן :  רפי כהן ,  קובי מוסא ,  אלי לוי ,  תמיר בן עמי ,  בני חדד ,  שי חדד ,  קרלוס צ'קאנה ,  עומר בוקסנבוים ,  מור גולן  ( ולדימיר רוזנפלד ,  90 )  ,  עמית אוחנה  ( תומר תייר ,  66 )  ,  סרג' איילי  ( ג'ורג' דאטורו ,  88 )  .
 יובל נעים ,  מאמן הפועל רמת גן ,  נשמע נרגש בסיום : " ללא ספק זה הניצחון הכי גדול שלנו העונה .  הגענו פגיעים מאוד כשהגענו למשחק עם סגל חסר ,  בלי פרגל ,  דומב וחרמון הבלמים שלנו ואני חייב לתת מילה טובה לסופרמן של הקבוצה ,  קרלוס צ'קאנה ,  שחוץ מבשער שיחק העונה בכל התפקידים .  באסיפה הטקטית כשאמרתי שהוא יפתח בלם ,  היה מן רחש כזה בין השחקנים .  זה נראה להם מוזר ואני בתוך תוכי ידעתי שהוא יהיה טוב .  גם שאר השחקנים נתנו הצגה של לב ,  נשמה ,  נחישות ועמידה טקטית .  שיחקנו מול יריבה קשה מאוד שעשתה פה בבית צרות להרבה קבוצות אחרות .  אם תשאל אותי האם האמנתי לפני המשחק שננצח את בני יהודה בבלומפליד ,  התשובה היא לא ".  
בצד השני ,  כמובן אכזבה גדולה . " אין ספק שזו לא בני יהודה שאני רוצה לראות ",  אמר המאמן גיא לוזון . " מחצית ראשונה רעה מאוד שלנו וגם הגול המוקדם של רמת גן לא עזר לנו .  איבדנו סבלנות ,  לא היינו רגועים ,  לא אגרסיביים ולא נחושים .  פתחנו את המחצית השנייה ומהר מאוד קיבלנו את השני .  2:0 היה פיגור גדול מדי כדי לחזור .  כל הכבוד לרמת גן ,  אנחנו נצטרך להפיק לקחים ולהשתפר .  לא היינו טובים וכמעט שלא יצרנו מצבים .  כשלא יוצרים מצבים ומנגד היריבה כובשת מהמצב הראשון אליו היא מגיעה ,  אז מפסידים ".  
הקפטן אסי בלדוט ,  שהתחמם לאורך כל המחצית השניה ולא שותף ,  עזב בכעס את האצטדיון .
 
הפועל רמת גן ניצחה 1:2 את בני יהודה
האקס מור גולן  ( 5 )  ושי חדד  ( 50 )  כבשו להפועל רמת גן בניצחון החוץ 1:2 על בני יהודה .  נעים : " ניצחון גדול ,  צ'קאנה הוא סופרמן "
 
