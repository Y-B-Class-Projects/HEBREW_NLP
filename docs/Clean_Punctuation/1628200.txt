מגל מנהלת מגעים למכירתה לפי שווי של 45-60 מיליון דולר
מגל נסחרת לפי שווי של 38 מיליון דולר בנאסד"ק ;  המגעים מתנהלים עם משקיע זר שזהותו עדיין לא נחשפה
מגל מערכות ,  הנסחרת לפי שווי של 38 מיליון דולר בנאסד"ק ,  מנהלת מגעים למכירתה .  לפי הערכות גורמים בשוק ההון ,  המגעים מתנהלים לפי שווי של 45-60 מיליון דולר .  עם זאת ,  מדובר במגעים ראשונים בלבד .  המגעים מתנהלים עם משקיע זר שזהותו עדיין לא נחשפה .  בתקופה האחרונה ידעה מגל סערות רבות .  לפני שנה הודיע המנכ"ל הקודם ,  יזהר דקל ,  על עזיבתו ,  כנראה עקב חילוקי דעות עם יו"ר הדירקטוריון יעקב פרי .  יואב שטרן החליף את דקל לאחר פרישתו ,  ואת מקומו של שטרן תפס איתן לבנה ביוני 2009 .  החברה הגישה רק בשבוע שעבר את דו"חותיה למחצית הראשונה של 2009 ,  אחרי שהגישה את דו"חות הרבעון השלישי ,  במטרה לעמוד בכללי המסחר של נאסד"ק ,  אחרי שלא הגישה את דו"חות המחצית הראשונה של 2009 במועד .  איחור זה מצטרף לאיחורים נוספים בהגשת דו"חותיה של החברה בעבר .  בנוסף ,  החליטה החברה לסווג את החברה הבת האירופית העוסקת באינטגרציה כפעילות שהופסקה ,  והגישה מחדש את דו"חותיה ל-2008 .  בעקבות השינויים הסתכמו הכנסותיה בינואר-ספטמבר 2008 ב-39.5 מיליון דולר - ירידה של 2.2% .  ההפסד הנקי הסתכם ב-2.8 מיליון דולר ,  לעומת הפסד של 8.6 מיליון דולר בתקופה המקבילה .  לפי הדיווח הראשוני ,  ההכנסות בינואר-ספטמבר 2008 היו 72.1 מיליון דולר ,  כך שמעשית נעלמו מהכנסות החברה 31.6 מיליון דולר עקב המחיקות בשלוחה האירופית .  לבסוף מכרה מגל את השלוחה לפני כחודש תמורת 9.3 מיליון דולר ,  והיא צפויה לרשום כתוצאה מהמכירה הכנסות של כ-5 מיליון דולר .  מגל עוסקת בפיתוח ,  ייצור ושיווק מערכות הגנה היקפיות ממוחשבות .  החברה הוקמה ב-1970 בידי התעשייה האווירית .  ב-84' היא נרכשה בידי נתן קירש וקובי אבן עזרא .  מחזיקי המניות הגדולים בחברה הם קרן יורונה ,  המחזיקה ב-14.3% מהמניות ,  כשקירש משמש כנאמן שלה .  בנוסף ,  מחזיק קירש עצמו ב-9.9% מהמניות .  ב-2009 איבדה מניית מגל כ-38% והיא נסחרת במחיר של 3.68 דולרים .  במגל סירבו להגיב לידיעה .
 
מגל מנהלת מגעים למכירתה לפי שווי של 45-60 מיליון דולר
מגל נסחרת לפי שווי של 38 מיליון דולר בנאסד"ק ;  המגעים מתנהלים עם משקיע זר שזהותו עדיין לא נחשפה

