אקסלנס החזירה המלצת  " תשואת יתר "  לפז נפט כעבור חודש בלבד 
אקסלנס : " ההתאוששות תומכת בשיפור מרווחי הזיקוק ובצריכת תזקיקי נפט ב-2010 "
  >  >  האנליסטים של אקסלנס מחזירים לאחר חודש את ההמלצה של  " תשואת יתר "  למניית פז נפט ומשאירים את מחיר היעד על 610 שקל .  מצב הענף ושוק האנרגיה ,  תוך נפילת פז ב-11% בדצמבר 2009 ,  גרמה לאקסלנס להחזיר את ההמלצה .  לנוכח התנאים הרעים בתעשיית הזיקוק ,  והמרווחים הנמוכים ששררו בתעשייה לאורך כל 2009 ,  הוריד בית השקעות אקסלנס לפני כחודש את ההמלצה למניית פז נפט ל"תשואת שוק "  ואת התחזית לתשואת דיווידנד .  באותה תקופה ,  העריכו האנליסטים כי החברה תיאלץ להפחית את חלוקת הדיווידנד ב-2010 מ-50% ל-25% מהרווח הנקי .  באקסלנס מציינים כי עליית הביקושים לסולר חימום עקב מזג האוויר הקר שפקד את אירופה וארה"ב ,  מסייעת לפנות את עודפי המלאים גדולים שנצברו בשל הירידה בפעילות הכלכלית בעולם .  גם נתוני המקרו בישראל ובעולם ,  המצביעים על המשך ההתאוששות בפעילות הכלכלית ,  תומכים בשיפור של מרווחי הזיקוק בהמשך השנה החדשה ובשיפור בצריכה המקומית לתזקיקי הנפט .  בנוסף ,  סכסוך עבודה בסונול ,  השחקנית השלישית בגודלה בשוק שיווק הדלק בישראל ,  עלול להשפיע חיובית על המתחרה ,  כגון פז נפט . " נכון לעכשיו ,  מוקדם מדי להכריז כי מרווחי הזיקוק יחזרו לרמות סבירות .  הדבר תלוי בהמשך ההתאוששות של הפעילות הכלכלית בעולם ובמחיר של הנפט .  ואולם כן ניתן לטעון ,  אם כי בזהירות ,  כי האופק נראה חיובי יותר מכפי שהיה אפילו לפני חודש ",  מוסיפים האנליסטים של אקסלנס . " באותה עת ,  לא רק שלא ראינו סיבה טובה להעלות את מחיר היעד ,  אלא דאגנו שהמשך המרווחים הנמוכים יעיב על תוצאות של החברה ,  ואף יסכן את הדיווידנד עקב צורכי ההשקעה של החברה ב-2010 ",  הוסיפו באקסלנס .
 
אקסלנס החזירה המלצת  " תשואת יתר "  לפז נפט כעבור חודש בלבד 
אקסלנס : " ההתאוששות תומכת בשיפור מרווחי הזיקוק ובצריכת תזקיקי נפט ב-2010 "
 
