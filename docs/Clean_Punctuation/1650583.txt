פרס בבקו"ם : " הסרבנות מסכנת את המדינה "
 נשיא המדינה שוחח עם המתגייסים הטריים לחטיבת גולני והצהיר :
" צריך לחזק את צה"ל ,  וכל אחד חייב לשרת ".  הרמטכ"ל : " צ'יקו תמיר הוא קצין עתיר זכויות ,  אך המעשה שעשה היה כשל ערכי "
  ( צילום :  טל אנגלנדר ,  עריכת וידאו :  עידן גוראל ) 
נשיא המדינה שמעון פרס גינה הערב  ( ראשון )  את תופעת סרבנות הגיוס .  במסגרת דברים שנשא בפני מתגייסי גולני בבקו"ם אמר פרס : " כל אחד חייב לשרת .  צה"ל הוא שמגן על העם ,  ואי אפשר שיהיו פערים ,  כך שחלק יתגייסו וחלק לא .  תופעה זו מסכנת את עתיד המדינה וביטחונה ".  פרס הוסיף ואמר כי  " מי שאינו רוצה במלחמה - צריך לחזק את צה"ל .  אי אפשר להגיע לשלום בלי צה"ל חזק .  כל זמן שיש לנו צבא חזק שמורכב מכל העם ,  האויב יידע להעריך את זה ". 
הנשיא התבטא בחריפות גם בעניין האירני ואמר כי  " אירן רוצה להשתלט על העולם הערבי ומשתמשת בסכסוך הישראלי פלסטיני כעילה לפעולותיה ".  פרס דחה בתוקף את האשמות אירן כי  " ישראל מעוניינת להשתלט על המזרח התיכון ",  והצהיר כי דווקא אירן היא זו שמעוניינת להשיג שליטה באזור . 
" האירנים רוצים לבסס הגמוניה באזור .  הם פועלים מתוך אינטרס אגואיסטי ואנטי ישראלי .  הם אינם דואגים לאינטרסים האמיתיים של יתר המדינות הערבית ",  אמר פרס .
 במהלך האירוע נשאל פרס לגבי היחסים החמים בינו ובין הרמטכ"ל .  הוא השיב : " כולנו משרתים את המדינה ,  כל אחד לפי צו מצפונו .  אני לא מכיר שום חשבון אחר .  מדובר במצב חיובי ,  ואני שמח שמתחדשות שיחות הקרבה ".  
הרמטכ"ל גבי אשכנזי שהשתתף אף הוא בטקס אמר בהתייחס להדחתו של תא"ל משה  ( צ'יקו )  תמיר כי  " צ'יקו הוא קצין עתיר זכויות בצה"ל ,  אך המעשה שעשה היה כשל ערכי .  לכן החלטתי את החלטתי ".  
תמיר הורשע בחודש יוני במסגרת עסקת טיעון ,  לאחר שהודה כי באפריל 2007 אפשר לבנו ,  בן 14 ,  לנהוג בטרקטורון צבאי .  בנו פגע במכונית אזרחית ,  ותמיר לא דיווח על כך .  הרמטכ"ל הודיע לפני כשבוע כי הוא החליט לסיים את תפקידו של תא"ל תמיר .
 
פרס בבקו"ם : " הסרבנות מסכנת את המדינה "
 נשיא המדינה שוחח עם המתגייסים הטריים לחטיבת גולני והצהיר :
" צריך לחזק את צה"ל ,  וכל אחד חייב לשרת ".  הרמטכ"ל : " צ'יקו תמיר הוא קצין עתיר זכויות ,  אך המעשה שעשה היה כשל ערכי "
 
