בן ווטסון חתם בקליבלנד
הטייט אנד ששיחק בפטריוטס יגיע לאוהיו .  מרלין אולסן ,  מגדולי הליינמנים ,  מת בגיל 69 .  אין סיכום בין טומלינסון למינסוטה
בן ווטסון ,  הטייט אנד ששיחק לאורך הקריירה בת שש השנים שלו בניו אינגלנד ,  חתם היום  ( שישי )  בקליבלנד על חוזה לשלוש שנים ,  במהלכן הוא צפוי להשתכר כ-12 מיליון דולר ,  מחציתם בכסף מובטח .  ווטסון ,  שהפך לשחקן חופשי לאחר סיום העונה ,  היה מבוקש גם על ידי סיאטל ,  בעוד הפטריוטס לא רדפו אחריו באגרסיביות .  
הליינמן מרלין אולסן מת בגיל 69 .  אולסן ,  ששיחק בלוס אנג'לס ראמס ,  היה אחד מטובי השחקנים בהיסטוריה בעמדה שלו והלך לעולמו מסרטן ריאות . " איבדנו חבר ,  אדם ושחקן פוטבול גדול ",  מסר הקומישינר רוג'ר גודל בהצהרה .  אולסן שיחק 15 עונות בליגה ,  כשב-14 מתוכן נבחר לפרו-בול ,  הישג חסר תקדים .  לאחר פרישתו הפך גם לשחקן בסדרות  " בית קטן בערבה "  ו"האב מרפי ".  
לדניאן טומלינסון מחפש קבוצה ,  ולאחר שערך סיור במינסוטה הגיע גם לביקור אצל ניו יורק ג'טס .  הווייקינגס רצו את טומלינסון כגיבוי לאדריאן פיטרסון ,  אולם בשלב זה אין סיכום בין הצדדים .  אמיט סמית' בחר בג'רי ג'ונס ,  בעלי דאלאס קאובויס ,  להציגו בהיכל התהילה .  ג'ייק דלהום ,  ששוחרר מקרוליינה לפני שבועיים ,  עורך שיחות עם הבראונס ,  כשהפנת'רס האריכו את חוזהו של הקוורטרבק הנוכחי שלהם ,  מאט מור .  

בן ווטסון חתם בקליבלנד
הטייט אנד ששיחק בפטריוטס יגיע לאוהיו .  מרלין אולסן ,  מגדולי הליינמנים ,  מת בגיל 69 .  אין סיכום בין טומלינסון למינסוטה

