גלגלי רכב צבאי נוקבו בהתנחלות יצהר
אלמונים הניחו דוקרנים בכניסה להתנחלות יצהר שבשומרון וכתוצאה מכך נוקבו גלגליו של ג'יפ צה"לי מסוג האמר .  גורם צבאי : " מזל שלא אירעה באותו הזמן חדירה ליישוב "
 גלגלי רכב צבאי אשר יצא מההתנחלות יצהר שבשומרון ,  נוקבו הערב  ( רביעי )  מדוקרנים שהונחו בכניסה ליישוב .  הרכב שגלגליו נוקבו הוא ג'יפ מסוג האמר ששייך לסיור הגזרתי . " אי אפשר היה להתבלבל בנוגע למי שעשה את זה בכוונה לפגוע בסיור ",  אמר גורם צבאי באזור .  
הגורם הצבאי הוסיף כי  " אם היתה מתבצעת באותו הרגע חדירה ליישוב ,  הרכב הזה שגלגליו נוקבו היה מנוטרל ".  גורם צבאי אחר הביע זעם רב על המעשה .  לדבריו , " אלה לא אנשים שאכפת להם מהצבא או מההתיישבות ,  אלה עבריינים קטנים ולא יותר .  הנהגת היישוב צריכה להתחיל לפעול בנושא כי התופעה של אלימות נגד כוחות הביטחון רק הולכת ומתרחבת ". 
גם בשבוע שעבר אירעו התנכלויות כלפי כוחות צה"ל .  במהלך תרגיל משותף של כיתת הכוננות המקומית וצה"ל ,  יודו לעבר החיילים אבנים ונוקבו גלגלי מספר כלי רכב צבאיים .  לפני כחודש השליכו נערים תושבי ההתנחלות יצהר אבנים ונורות צבע לעבר רכבו של מפקד חטיבת השומרון ,  אלוף משנה איציק בר במהלך סיור שערך עם קצינים נוספים בהתנחלות .
 
גלגלי רכב צבאי נוקבו בהתנחלות יצהר
אלמונים הניחו דוקרנים בכניסה להתנחלות יצהר שבשומרון וכתוצאה מכך נוקבו גלגליו של ג'יפ צה"לי מסוג האמר .  גורם צבאי : " מזל שלא אירעה באותו הזמן חדירה ליישוב "
 
