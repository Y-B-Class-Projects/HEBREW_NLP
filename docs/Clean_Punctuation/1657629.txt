נסחף עם רכבו לתוך נחל בנגב - וחולץ בשלום
נהג רכב פרטי שלא שמע ככל הנראה על אזהרות החזאים בנוגע לשיטפונות ,  נסחף עם רכבו בנחל הבשור .  הוא הצליח לצאת מרכבו ,  טיפס על עץ סמוך וחולץ בשלום
יחידת החילוץ של מערב הנגב פעלה הבוקר  ( ראשון )  בניסיון לחלץ רכב שנסחף בנחל הבשור מגשר צאלים עקב שיטפון באזור .  רכז הביטחון של המועצה האזורית אשכול ,  ניקי לוי ,  פעל יחד עם אנשי היחידה על מנת להוציא את הנהג מהרכב .
 בסופו של דבר הצליח הנהג לצאת מרכבו באופן עצמאי ודיווח לכוחות החילוץ כי טיפס על עץ הממוקם כ-100 מטרים מהגשר .  לאחר כחצי שעה הצליחו כוחות החילוץ להגיע אל נהג הרכב והוציאו אותו כשהוא בריא ושלם מהנחל .  הנהג שנסחף ,  קלוד טויטו בן 58 מאופקים סיפר לוואלה !  חדשות כי  " הגעתי לנחל ולא היה שום שילוט שמזהיר מפני אפשרות שהנחל מוצף ולא ניתן לעבור בו .  ראיתי אורות של משאית וחשבתי שאוכל לעבור ,  אבל כשנכנסתי לזרם המים הבנתי שאכלתי אותה ". 
טויטו ,  המועסק כמחלק עיתונים ביישובים במערב הנגב ,  זה 30 שנה הוסיף כי  " הצלחתי לצאת מהרכב והחזקתי בעץ עד שהגיעו אליי אנשי יחידת החילוץ ".  רכז הביטחון ניקי לוי אמר כי  " שחינו אליו פעמיים כדי להוציא אותו .  היה צריך להביא אותו מהגדה שבה הוא נאחז בעץ לגדה השנייה ולמזלנו החילוץ הסתיים בצורה טובה ".  נהג נוסף נתקע על גשר צאלים בנחל הבשור ,  אך הצליח לצאת מבלי להסתייע בכוחות החילוץ .  
בימים האחרונים הזהירו החזאים מפני שיטפונות באזור הדרום .  למרות זאת ,  נהגים רבים ניסו לחצות בסוף השבוע עם כלי רכבם נחלים שוצפים ואחדים מהם נקלעו למצוקה .  אתמול הזהיר השירות המטאורולוגי מפני אפשרות של שיטפונות באזורים של נחלי מדבר יהודה והערבה .
 ובאשר למזג האוויר :  היום יהיה מעונן חלקית ותחול עלייה בטמפרטורות .  ביום שני יהיה מזג האוויר מעונן חלקית ולקראת צהרים יחדור אוויר קריר ולח .  ביום שלישי תחול ירידה בטמפרטורות ,  וביום רביעי המגמה תשתנה והטמפרטורות צפויות לעלות .
 עדכון ראשון :  8:02

נסחף עם רכבו לתוך נחל בנגב - וחולץ בשלום
נהג רכב פרטי שלא שמע ככל הנראה על אזהרות החזאים בנוגע לשיטפונות ,  נסחף עם רכבו בנחל הבשור .  הוא הצליח לצאת מרכבו ,  טיפס על עץ סמוך וחולץ בשלום

