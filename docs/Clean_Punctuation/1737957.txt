ברננקי :  הרפורמה ברגולציה הפיננסית בארה"ב היתה חיונית למניעת משבר נוסף 
" הרפורמה סיפקה מענה לפגמים ברגולציה שהתגלו בעקבות המשבר הפיננסי ",  אמר יו"ר הבנק הפדרלי בסנאט
יו"ר הבנק הפדרלי ,  בן ברננקי ,  שיבח היום את הרפורמה ברגולציה הפיננסית בארה"ב שאושרה בחודש יולי ,  ואמר כי הרפורמה סיפקה מענה לפגמים בפיקוח שהתגלו בעקבות המשבר הפיננסי .  ברננקי אמר את הדברים במסגרת עדותו בדיון של ועדת הבנקאות של הסנאט בנושא הרפורמה הרגולציה הפיננסית .  ברננקי ציין עוד כי הבנק המרכזי מקיים שיתוף פעולה הדוק עם הרגולטורים האחרים בארה"ב ,  וכי הוא מחויב ליישום הרפורמה . " בשנים שהובילו למשבר הפיננסי האחרון ,  המסגרת הרגולטורית הגלובלית לא הצליחה לעמוד בקצב השינויים שהתחוללו במערכת הפיננסית ",  אמר ברננקי בעדותו .  יו"ר הבנק הפדרלי העריך כי מסגרת רגולציה כלל עולמית תגובש על סוף השנה .  לדבריו ,  אימוץ אמנת באזל 3 ,  אשר תחמיר את דרישות ההון והנזילות של הבנקים הגדולים ,  תסייע לצמצם את חומרתם והתרחשותם של משברים פיננסיים בעתיד .  ברננקי אמר עוד כי הבנק הפדרלי ממשיך לנקוט בצעדים להידוק הרגולציה על חברות הפיננסים שפעילותן שזורה לכל רוחב המערכת הפיננסית . " הפד והרגולטורים הפיננסים האחרים חייבים לפקח על מוסדות פיננסים ותשתיות חיוניות תוך שימת לב לא רק ליציבות של כל חברה בנפרד ,  אלא גם ליציבות המערכת הפיננסית כולה ",  אמר ברננקי .
 
ברננקי :  הרפורמה ברגולציה הפיננסית בארה"ב היתה חיונית למניעת משבר נוסף 
" הרפורמה סיפקה מענה לפגמים ברגולציה שהתגלו בעקבות המשבר הפיננסי ",  אמר יו"ר הבנק הפדרלי בסנאט

