אירלנד ופינלנד מגיעות לסינמטקים
פסטיבלים לקולנוע אירי ופיני יתקיימו החודש בסינמטקים ברחבי הארץ .  בתוכנית :  הקרנת בכורה של  " ליקוי ירח ",  הזוכה הטרי בפרס האקדמיה האירית
תעשיות הקולנוע האיריות והפינות יזכו בזה אחר זה למחוות בסינמטקים ברחבי הארץ ,  שיציגו במהלך החודש את מיטב התוצרת העכשווית של השתיים .
 יריית הפתיחה של האירועים תתקיים כבר ביום שלישי הקרוב עם פתיחת פסטיבל הקולנוע האירי בסינמטק בתל אביב .  משם ינדוד הפסטיבל לסינמטקים של ירושלים ,  חיפה וראש פינה .  במרכז פסטיבל הקולנוע האירי תעמוד הקרנה ארצית ראשונה של  " ליקוי ירח ",  דרמת אימה שקיבלה לפני שבועיים את פרס האקדמיה האירית לסרט הטוב ביותר .  
כמו כן ,  הכוכב הראשי שלה ,  סיריאן הינדס  ( "רומא ")  קטף השנה בפסטיבל טרייבקה האמריקאי את פרס השחקן הטוב ביותר .  בנוסף ,  יוצגו בפסטיבל שני סרטים מוערכים אך טריים פחות ,  שעוסקים בצורה חסרת פשרות בסכסוך בין האירים לאנגלים : " רעב "  עטור הפרסים ,  שזכה בין השאר בפסטיבל קאן 2008 בפרס מצלמת הזהב לסרט ביכורים ,  ו"חמש דקות בגן עדן "  בכיכובו של ליאם ניסן .
 ביום שני הבא ייפתח בסינמטק תל אביב פסטיבל הקולנוע הפיני ,  שיתקיים בהמשך גם בסינמטקים של ירושלים ,  חיפה ובית לחם .  במרכז האירוע יעמדו הקרנות ארציות ראשונות של שני סרטיו האחרונים של דומה קרוקוסקי   " הפרי האסור "  ו"בית הפרפרים האפלים ",  שעליו הוא זכה בפרס האקדמיה הפינית לבמאי הטוב ביותר .  הבמאי המעוטר ינכח בהקרנת הסרט בתל אביב .  
כמו כן יוצגו בפסטיבל כמה סרטים פיניים מדוברים נוספים ,  ובהם  " מעבר לים ומתחת לעור ",  דרמה על התאקלמות המהגרים במדינה ,  ו"הלסינקי ",  שהוגדר כתשובה הפינית לסרטי הפשע של מרטין סקורסזי .
 
אירלנד ופינלנד מגיעות לסינמטקים
פסטיבלים לקולנוע אירי ופיני יתקיימו החודש בסינמטקים ברחבי הארץ .  בתוכנית :  הקרנת בכורה של  " ליקוי ירח ",  הזוכה הטרי בפרס האקדמיה האירית

