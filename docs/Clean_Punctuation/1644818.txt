פסגות בעדכון על טבע :  צפי להמשך שיפור ברווחיות הגולמית וירידה בהיקפי החוב מובילים לעדכון מחיר היעד
גרובר : " בעקבות עדכון התחזית והמשך הירידה בחוב הפיננסי אנו מעדכנים את מחיר היעד מ-67 ל-68 דולר .  המלצתנו נותרת תשואת יתר "
 התגובה הפושרת של מניית לפרסום התוצאות והתחזית ל-2010 נבעה להערכת האנליסטים של פסגות בית השקעות מהאכזבה מאי עדכון תחזית הרווח למניה ל-2010 .  על פי תחזית החברה ההכנסות יסתכמו ב-16 מיליארד דולר ,  צמיחה של 15% לעומת 2010 והרווח למניה יהיה בטווח של 4.4-4.6 דולר ,  צמיחה של 31-37% .  טווח הרווח זהה לזה שהחברה פרסמה ברבעון השלישי אולם הציפיות היו לעדכון מסוים כלפי מעלה .  יתכן כי טבע מעדיפה לעקוף את התחזיות ולעדכנן כלפי מעלה במהלך השנה.השיפור המשמעותי יותר ברווח למניה נובע מהמשך מגמת השיפור ברווחיות הגולמית וטבע מצפה לרווחיות של 59-60% ב-2010 ,  לעומת רווחיות של 58.4% ב-2009 .  שיפור בעסקי הבסיס בארה"ב על רקע ירידה ברווחיות ,  צמיחה מהירה יותר במכירות המקור וסינרגיות נוספות בעקבות המיזוג עם באר  ( בין השאר הפיכת פעילות פליווה לרווחית )  הם הגורמים המרכזיים לשיפור ברווחיות .  בנוסף ,  טבע מצפה לירידה בשיעור הוצאות השיווק והמכירה כאחוז מהמכירות ,  בעיקר על רקע הפסקת תשלום התמלוגים לסנופי אוונטיס בגין הקופקסון .  המשך התייעלות צפויה גם בהוצאות ההנהלה והכלליות הצפויות לעמוד על 5-5.5% מסך ההכנסות ,  לעומת 5.9% ב-2009.בעקבות זאת ,  בפסגות בית השקעות מעדכנים את תחזית הרווח למניה ל-2010 מ-4.43 דולר למניה ל-4.53 דולר למניה . " אנו מעדכנים אף את התחזית ל-2011 מ-4.1 דולר למניה ל-4.25 דולר למניה ,  לאחר שבשיחת הועידה הביעה טבע ביטחון בהשקת מספר תרופות שטרם כללנו אותן במודל במקביל לדחיית השקות שביצענו מהמחצית השנייה של 2010 ל-2011 ",  אומרת לימור גרובר ,  מנהלת מחלקת מחקר sell side בפסגות בית השקעות . " הרווח למניה ל-2011 הנגזר כעת מתחזיותינו מצביע על ירידה של 6.2% לעומת הרווח הצפוי ב-2010.הירידה ברווח נובעת מירידה בהכנסות מהשקות חדשות המתאפיינות ברווחיות גבוהה יותר  ( וזו הסיבה לירידה ברווחיות הגולמית ב-2011 לעומת 2010 )  .  נציין ,  כי בשיחת הועידה הביע שלמה ינאי בטחון רב ביכולתה של טבע לצמוח גם ב-2011 ,  כך שבהחלט ייתכנו הפתעות מכיוון זה .  ינאי ציין כי הצנרת של טבע כוללת 100 מוצרים עליהם פוקע פטנט ב-2010-2012 ומכירותיהם במונחי מסתכמות ב-70 מיליון דולר.רכישה משמעותית היא אפשרות בהחלט סבירה ל-2010 .  כפי שפירסמו ב-themarker ,  בשלב זה טבע נמצאת בין המובילות לרכישת רציופארם תמורת סכום מוערך של כ-4 מיליארד דולר .  אמנם רציופארם לא צפויה להיות קלה למיזוג לאור עלויות גבוהות הצפויות לנבוע מפיטורי עובדים והתייעלות אולם היא תאפשר לטבע להוביל את השוק הגרמני ולחזק את מובילותה באירופה כולה ." בעקבות עדכון התחזית והמשך הירידה בחוב הפיננסי אנו מעדכנים את מחיר היעד לטבע מ-67 דולר ל-68 דולר .  המלצתנו נותרת תשואת יתר ",  מסכמת גרובר .
 
פסגות בעדכון על טבע :  צפי להמשך שיפור ברווחיות הגולמית וירידה בהיקפי החוב מובילים לעדכון מחיר היעד
גרובר : " בעקבות עדכון התחזית והמשך הירידה בחוב הפיננסי אנו מעדכנים את מחיר היעד מ-67 ל-68 דולר .  המלצתנו נותרת תשואת יתר "
 
