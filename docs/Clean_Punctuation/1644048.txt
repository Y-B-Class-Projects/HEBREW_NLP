האם EMI נפטרת מאולפני אבי רוד ? 
העיתון  " פייננשל טיימס "  מדווח כי ענקית המוזיקה EMI תמכור את האולפנים המפורסמים שבהם הקליטה הביטלס את אלבומה האחרון .  הסיבה :  קשיים כלכליים
ענקית המוזיקה EMI ,  השייכת לחברת ההשקעה הפרטית טרה פירמה ,  העמידה למכירה את אולפני ההקלטות הידועים אבי רוד ,  כך דיווח היום  ( שלישי )  העיתון  " פייננשל טיימס ".  על פי הדיווח ,  החברה נקלעה לחובות כבדים ומעוניינת לגייס כספים באמצעות מכירת האולפנים המיתולוגיים .
 אולפני אבי רוד ,  שהוקמו בשנת 1931 בצפון לונדון ,  נקראו תחילה אולפני EMI ,  אולם לאחר שב-1969 הקליטה להקת הביטלס באולפנים את האלבום  " Abbey Road "  שנקרא על שם הרחוב בו הם שוכנים ,  שונה השם .  התמונה שעל עטיפת האלבום ,  שהוא האחרון שהקליטו הביטלס צולמה ברחוב שבו שוכנים האולפנים .  במשך השנים הפכו האולפנים למוקד משיכה הן לאמנים מפורסמים שהקליטו בו כדוגמת רדיוהד ,  פינק פלויד ובלר והן לתיירים ומעריצים של הביטלס .
 עדיין לא ידוע האם יחד עם האולפנים תמכור EMI גם את המותג אבי רוד ואת המבנה שבו נמצאים האולפנים .  על פי ההערכות ,  העסקה תכניס עשרות מיליוני דולרים לענקית המוזיקה ,  הנמצאת בקשים כלכליים עקב הירידה החדה ברווחים ממכירת דיסקים בשנים האחרונות .
 
האם EMI נפטרת מאולפני אבי רוד ? 
העיתון  " פייננשל טיימס "  מדווח כי ענקית המוזיקה EMI תמכור את האולפנים המפורסמים שבהם הקליטה הביטלס את אלבומה האחרון .  הסיבה :  קשיים כלכליים

