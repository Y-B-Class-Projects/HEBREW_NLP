ליברפול מתגייסת לצד בניטז
ג'ורג' ג'ילט ,  מבעלי הקבוצה : " אם היינו עושים רשימה של חמשת המאמנים הטובים בעולם ,  רפא היה שם ".  גם ג'רארד מגבה
בשעות קשות ,  אחד הדברים היחידים שיכולים להחזיק מאמני כדורגל הוא הביטחון שהם מקבלים מההנהלה .  את פתיחת העונה של ליברפול ניתן בקלות לקטלג כסדרה רצופה של שעות קשות ,  אלא שבתוך שרשרשת האכזבות ,  ההדחות והתוצאות הלא מחמיאות ,  רפא בניטז נשאר על כס האימון ,  כשהוא זוכה לסופרלטיבים רבים - בדרך כלל משחקניו .  היום  ( רביעי )  הגיע גם תורה של הנהלה לעמוד באופן רשמי ותקשורתי לצד המאמן הספרדי .
" אנחנו מאמינים שאם היו עושים רשימה של חמשת המאמנים הכי טובים בעולם ,  רפא בהחלט היה ברשימה הזאת עבורנו ",  אמר היום אחד הבעלים של ליברפול ,  ג'ורג' ג'ילט ,  לתקשורת האנגלית ,  ומיהר להסביר כי הסיטואציה הקשה שאיתה צריך המאמן הספרדי להתמודד - הפציעות של טורס ,  ג'רארד ,  בניון ,  גלן ג'ונסון ואחרים - יכולה להקנות לו מעט לגיטימציה לתוצאות הרעות .
" זה אתגר גדול למאמן .  הוא היה צריך לבצע חידושים ,  לשחק שחקנים מחוץ לתפקיד האמיתי שלהם ,  וכן הלאה .  למרות זאת ,  הקבוצה שיחקה בדרך כלל עם הרבה תשוקה .  היה קשה מאוד להעלות בחזרה את מצב הרוח של הבחורים ,  אבל יש לנו קבוצה מצוינת של אנשים ".  
אדם חשוב נוסף במערכת האדומה נעמד הערב לצד בניטז ,  והפעם מדובר בקפטן הקבוצה ,  סטיבן ג'רארד ,  שהכחיש כל קשר לריב וחילוקי דיעות בינו ובין המאמן . " שמעתי אינספור גרסאות שונות ,  וכולן מטופשות .  שום דבר לא קרה ,  ואם מישהו חושב שהשטויות האלה פוגעות בי אז הוא טועה .  להיפך - זה רק קירב אותי עוד יותר למועדון ",  אמר ג'רארד ,  שיחמיץ את משחק הקבוצה הערב מול טוטנהאם בגלל פציעתו המתמשכת .
 
ליברפול מתגייסת לצד בניטז
ג'ורג' ג'ילט ,  מבעלי הקבוצה : " אם היינו עושים רשימה של חמשת המאמנים הטובים בעולם ,  רפא היה שם ".  גם ג'רארד מגבה

