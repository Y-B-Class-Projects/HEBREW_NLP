תחזית הארגון הבינ"ל של חברות תעופה סדירות :  רווח של 8.9 מיליארד דולר לתעשייה ב-2010
בסקירה החודשית נכתב כי  " עלייה בביקושים ,  לצד ניהול זהיר של התפוסה ,  יניבו צמיחה בהכנסות של 7% "
 הארגון הבינלאומי של חברות תעופה סדירות - יאט"א  ( iata )  - עידכן פעם נוספת את תחזיתו וכעת צופה רווח של 8.9 מיליארד דולר לתעשיית התעופה בשנת 2010 - כך עולה מסקירה חודשית של מנכ"ל יאט"א העולמית ,  ג'ובאני ביסיניאני .  הסקירה הופצה היום על ידי מנכ"ל יאט"א ישראל ,  קובי זוסמן ,  למנהלי חברות התעופה והתיירות בישראל ." תעשיית התעופה נמצאת בתהליך של שיפור מתמיד ",  נכתב בסקירה . " עלייה בביקושים ,  בצירוף ניהול זהיר של התפוסה ,  תניב צמיחה בהכנסות של 7% - וכתוצאה מכך עודכנה התחזית ".  עם זאת ,  נכתב בסקירה כי  " תעשיית התעופה אינה חסינה בפני ההתאוששות העולמית האיטית ,  וכבר ב-2011 עשויים הרווחים של חברות התעופה להידרדר ל-5.3 מיליארד דולר .  מכאן ,  כי עומדים בפניה של התעשייה עוד אתגרים רבים ". עוד עולה מהדיווח ,  כי הכינוס השנתי של ארגון התעופה הבינלאומי - icao - הסתיים בהישג היסטורי בתחום התעופה ואיכות הסביבה .  הממשלות אישרו בכינוס זה כי פליטות הגזים מתעשיית התעופה ינוהלו על ידי ארגון התעופה העולמי .icao ימשיך את המחויבות של iata בתחום זה לקביעת מכסה החל משנת 2020 .  יתר על כן ,  הממשלות השונות התחייבו לפתח תקני co2 למטוסים ולגבש מסגרת עבודה אחידה ". בכינוס דנו בנושאים שונים ,  ובמהלכו הוחלט על שיפור וייעול תצרוכת הדלק ברמה של 2% שנתית עד לשנת 2050 .  כמו כן ,  הוחלט בכינוס להציב מכסה קולקטיבית לתעשיית התעופה החל משנת 2020 וליצור תקנים בינלאומיים למנועי מטוסים עד לשנת 2013.בנוסף ,  מנכ"ל יאט"א עידכן כי  " הארגון הבינלאומי ממשיך להלחם נגד אגרות נמלי התעופה הגבוהים ומסי הדלק ,  וכתוצאה מכך הציגה iata חיסכון של 2 מיליארד דולר בשנת 2010 עד כה ". 

תחזית הארגון הבינ"ל של חברות תעופה סדירות :  רווח של 8.9 מיליארד דולר לתעשייה ב-2010
בסקירה החודשית נכתב כי  " עלייה בביקושים ,  לצד ניהול זהיר של התפוסה ,  יניבו צמיחה בהכנסות של 7% "
 
