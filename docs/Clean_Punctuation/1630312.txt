גביע צרפתי :  הקור לא עצר את בורדו
האלופה ניצחה 0:1 את רודז אבריון מהליגה השלישית במינוס שלוש מעלות ועלתה לשלב הבא .  ליון ניצחה 1:3 את שטרסבורג
בצרפת ניסו לשחק בסוף השבוע האחרון את הסיבוב השלישי בגביע ,  אבל מזג האוויר שם מנע את קיומם של רוב המשחקים כשלא פחות מעשרה משחקים בוטלו .  האלופה בורדו פגשה את רודז אבריון ,  שמדורגת תשיעית בליגה התשיעית בצרפת .  זה הלך קשה במזג אוויר של מינוס שלוש מעלות ,  אבל בסופו של דבר זה נגמר עם ניצחון של האלופה 0:1 שהעלה אותה לשלב הבא .  וונדל הברזילאי כבש את השער היחיד במשחק  ( 77 )  בפנדל .
 ליון ,  שנעצרה בשנה שעברה בשמינית הגמר אחרי שהפסידה לליל 3:2 ,  הגיעה הפעם חדה וסיימה עם ניצחון 1:3 בחוץ נגד שטרסבורג .  בפאטימבי גומיס כבש ראשון לליון אחרי 11 דקות ומישל באסטוס הכפיל כעבור שלוש דקות .  שער מצמק של ניקולא פובר בדקה ה-36 לא שינה את זהות העולה לשלב 32 האחרונות ,  במיוחד אחרי שבאסטוס כבש שער נוסף  ( 73 )  .
 לה מאן ,  שנלחמת על חייה בליגה ומדורגת רק במקום ה-17 ,  הוכיחה שלפחות בגביע היא רגועה לגמרי .  הקבוצה מתחתית הליגה ניצחה 0:1 את ולנסיין משער של אנתוני לה טאלק בדקה ה-23 .  תוצאות נוספות :  מונאקו - טור 0:0  ( 3:4 בפנדלים )  ,  לס הבריירס - טולוז 1:0 ,  סקלין - בולון 4:1 ,  ראן - קון 0:2 .
 
גביע צרפתי :  הקור לא עצר את בורדו
האלופה ניצחה 0:1 את רודז אבריון מהליגה השלישית במינוס שלוש מעלות ועלתה לשלב הבא .  ליון ניצחה 1:3 את שטרסבורג

