רינה מצליח חוזרת למגרש
הכתבת הפוליטית שהייתה לאישה הראשונה ב  " שירים ושערים "  תצטרף לפאנל  " קול שבת "  בערוץ 5+GOLD שתכנס מדי שבת את יוצאי התכנית המיתולוגית לדבר על הכדורגל הישראלי
הכתבת הפוליטית של חדשות 2 רינה מצליח מצטרפת לפאנל התוכנית  " קול שבת "  שתעלה בקרוב בערוץ 5+GOLD .  מצליח החלה את דרכה התקשורתית לפני כ-27 שנה בקול ישראל ככתבת וכמגישת חדשות .  לאחר מכן הצטרפה לצוות  " שירים ושערים "  והייתה לאישה הראשונה ששימשה כשדרנית מרכזית בתוכנית הספורט .  ב-1993 ,  עם הקמת חברת החדשות של ערוץ 2 ,  הצטרפה לחברה .
 התוכנית  " קול שבת "  תשודר בכל שבת ובמסגרתה ייקחו חלק כוכבי תוכנית הרדיו המיתולוגית  " שירים ושערים ",  בהם דני דבורין ,  גדעון הוד ,  אליהוא בן-און ,  חנוך קינן ,  זוהיר בהלול ונוספים .  המשתתפים ידונו מדי שבוע בתולדות הכדורגל הישראלי ויעלו זיכרונות ממשחקי עבר ששוחקו החל משנות ה-70 ,  אז עלתה לאוויר התכנית  " שירים ושערים ". 
רינה מצליח מסרה : " זה מרגש עבורי לפגוש את חבריי מהמגרשים ,  ומבחינתי שירים ושערים היא אחת מאבני הדרך החשובות בקריירה שלי ". 

רינה מצליח חוזרת למגרש
הכתבת הפוליטית שהייתה לאישה הראשונה ב  " שירים ושערים "  תצטרף לפאנל  " קול שבת "  בערוץ 5+GOLD שתכנס מדי שבת את יוצאי התכנית המיתולוגית לדבר על הכדורגל הישראלי

