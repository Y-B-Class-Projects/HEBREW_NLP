כמה בלונדיניות צריך בשביל מחקר מטופש ? 
מחקר קובע כי נשים בלונדיניות הן תוקפניות יותר כיוון שהן רגילות לקבל כל מה שהן רוצות .  על פי החוקרים ,  לא מדובר בתכונה מורשת - גם מי שצבעה את שיערה אימצה תכונות אלו
אחרי שנים בהן אמרנו שהן טיפשות ,  שאלנו כמה מהן צריך בכדי להחליף נורה ותהינו מה קורה כשאחת מהן נכנסת לקנות טלוויזיה ,  נראה שהבדיחה ,  בסופה של דבר ,  היא על חשבוננו .  בלונדיניות לא רק נהנות יותר ,  אלא הן גם יותר תוקפניות בדרכן להשיג את מטרותיהן ואין להן בעיה  " לצאת למלחמה "  בכדי להשיג את מה שהן רוצות .
 מחקר אקדמאי שנערך באוניברסיטת קליפורניה גילה ,  כי נשים בעלות שיער בהיר הן אגרסיביות יותר ,  בטוחות בעצמן ונוקטות בגישה לוחמנית לחיים יותר מאשר בעלות שיער כהה או אדום .  החוקרים טוענים כי הסיבה לכך היא שבלונדיניות זוכות לתשומת לב גדולה יותר ,  כיון שגברים מחשיבים אותן כמושכות יותר ולכן הן רגילות לקבל כל מה שהן רוצות .  המחקר מצביע על כך שככל שאנשים מרגישים  " מיוחדים ",  בין אם זה מבחינת חוזק גופני עבור גברים או מראה חיצוני עבור נשים ,  כך הם צפויים להפגין עצבים בכדי להשיג את מטרותיהם החברתיות .  החוקרים טוענים כי נשים שנחשבות בעיני החברה לנאות יותר צפויות להגיב בתוקפנות ולאבד את שלוות הרוח בכדי להשיג את מה שהן רוצות . 
" ציפינו לגלות שבלונדיניות ירגישו יותר זכאיות לדברים מסוימים מנשים אחרות ,  כיוון שאנו חיים בדרום קליפורניה ,  בית הגידול של בלונדיניות בעלות זכויות יתר ",  אמר אהרון סל שעמד בראש צוות החוקרים , " אבל מה שממש לא ציפינו לגלות זה עד כמה הן תוקפניות ולוחמניות יותר משאר הנשים ".  לדעת החוקרים ,  הממצאים הללו יכולים לתרום בהבנה של עד כמה רחוק יהיו מוכנות נשים מסוימות ללכת בכדי להשיג את מטרותיהן .  לדעתו של סל ,  נשים בלונדיניות  " חיות בבועה "  בה הן מקבלות יחס טוב יותר מאשר בני אדם אחרים במשך תקופה ארוכה כל כך ,  עד שהן לא קולטות כי הן זוכות ליחס מועדף ,  בעיקר מגברים . " כנראה שהן לא קולטות שהן זוכות ליחס של נסיכות ",  אמר סל .   המחקר נערך בקרב 156 סטודנטיות באוניברסיטת קליפורניה והוא בדק את הקשר בין ביטחון עצמי ותוקפנות .  מתוצאות המחקר עולה כי בלונדיניות צפויות לקבל יחס טוב יותר מאשר נשים אחרות והן יותר מוכנות  " לצאת למלחמה "  בכדי להשיג את רצונן .  יחד עם זאת ,  נשים בעלות שיער אדום וכהה יותר צפויות לנהוג באלימות גופנית ולפתוח במכות מאשר בלונדיניות ,  כשההסבר שמציעים לכך החוקרים הוא שלבלונדיניות יותר חשוב לשמור על המראה שלהן .  על פי החוקרים ,  גם נשים שצובעות את שערן לבלונדיני מאמצות לעצמן את התכונות הללו ,  במהירות רבה .
 עוד מסקנה אליה הגיעו החוקרים קצת פחות הפתיעה אותם  כאשר התבקשו גברים לדרג את מידת המשיכה שהם מרגישים לנשים שונות ,  הבלונדיניות קיבלו את הניקוד הגבוה ביותר .
 
כמה בלונדיניות צריך בשביל מחקר מטופש ? 
מחקר קובע כי נשים בלונדיניות הן תוקפניות יותר כיוון שהן רגילות לקבל כל מה שהן רוצות .  על פי החוקרים ,  לא מדובר בתכונה מורשת - גם מי שצבעה את שיערה אימצה תכונות אלו

