נבחרת הנערים סיימה ב-2:2 עם אירלנד
רז שטיין כבש את השיוויון הדרמטי בתוספת הזמן .  אלון חזן הביע את שביעות רצונו ממשחק האימון : " אני מרוצה מהאופי והנחישות "
 נבחרת נערים ב' של ישראל  ( עד גיל 16 )  פתחה היום את ההכנות למוקדמות אליפות אירופה ,  כשנפרדה ב-2:2 דרמטי מנבחרתה המקבילה של אירלנד ,  במשחק שנערך ברעננה .  מתן טולדנו ,  שחקנה של בית"ר ירושלים ,  העלה את הנבחרת הישראלית ליתרון מוקדם בדקה ה-12 ,  אבל האירים ביצעו מהפך שהחזיק עד תוספת הזמן .  אז הגיע הרגע של המחליף רז שטיין ממכבי חיפה ,  שדאג לשער השיוויון ואיפשר למאמן אלון חזן להביע את שביעות רצונו בסיום .
" אני מרוצה מאוד מהאופי והנחישות ",  אמר חזן לאתר ההתאחדות . " זה משחק ראשון שלנו מול יריב אירופי ,  הצלחנו לחזור למשחק וזה נותן תחושה טובה כי לא הגיע לנו להפסיד .  אני מרוצה ,  אבל בעיקר רציתי לראות נקודות לשיפור .  העדפתי לתת לכולם להשתתף כדי שלכל אחד תהיה הזדמנות ,  ואני שמח שכולם שיחקו ". 
ביום רביעי תפגוש שוב הנבחרת של חזן את אירלנד למשחק הכנה נוסף ,  הפעם ברמת השרון  ( 11:00 ,  כניסה חופשית )  .  במוקדמות אליפות אפריקה שיחלו בספטמבר ,  תפגוש הנבחרת את קרואטיה ,  יוון ובולגריה .
 
נבחרת הנערים סיימה ב-2:2 עם אירלנד
רז שטיין כבש את השיוויון הדרמטי בתוספת הזמן .  אלון חזן הביע את שביעות רצונו ממשחק האימון : " אני מרוצה מהאופי והנחישות "
 
