ברטוב תוקף : " ממשלת שקרנים ,  הכל פה רק כסף "
 הסופר חנוך ברטוב ניצל את ההודעה על זכייתו בפרס כדי לתקוף בחריפות את ממשת ישראל בראיון לחדשות ערוץ 10 .  הכול פה רק כבוד וכסף ,  נסיעות לטורקיה ,  מה קנית ומה עשית
אמש זכה חנוך ברטוב בפרס ישראל בתחום הספרות לשנת תש"ע ,  היום  ( רביעי )  כבר יורה לכל הכיוונים .  בראיון לחדשות ערוץ 10 תקף ברטוב את הפוליטיקאים הישראלים ,  את הספרות העכשווית ואת החברה הישראלית שהולכת ומדרדרת לדבריו .
" אני חושב שזו בושה וחרפה שיש לנו ממשלה כזו .  מדובר בממשלה שמשקרת ביודעין כל הזמן .  אני בז לממשלת השקרנים ולשר הביטחון הנהנתן ".  ברטוב התייחס למצבה של התרבות הישראלית ואמר ,  כי  " אי אפשר לחיות חיים שאין בהם רוחניות ,  חיים שהכול הולך על כסף וכבוד ,  כבוד וכסף ,  נסיעות לטורקיה ,  מה קנית ומה עשית .  אין היום שום תכנים נפשיים ".  במשרד החינוך סירבו להגיב לדברים .  
ברטוב ביקר גם את תעשיית הספרות ואמר כי  " נשארו הוצאות ספרים פרטיות שהאנשים שעובדים בהם אולי אוהבים ספרים אבל מטרתם העיקרית היא לעשות כסף .  ברגע שמערכת יחסי הציבור יוצרת את הסלב מקרטון ,  הסלב כותב ספר וכולם רצים לקרוא אותו מבלי שאין בו שום תוכן ". 
אמש  ( שלישי )  הודיע משרד החינוך כי ברטוב בן ה-84 הוא חתן פרס ישראל בתחום הספרות . " ברטוב הוא מבכירי הסופרים הישראלים ,  המייצג את המיטב שבספרות הדור שבתוכו צמח ,  הוא דור המאבק לעצמאות ",  נימקה ועדת הבחירה את הבחירה .
 
ברטוב תוקף : " ממשלת שקרנים ,  הכל פה רק כסף "
 הסופר חנוך ברטוב ניצל את ההודעה על זכייתו בפרס כדי לתקוף בחריפות את ממשת ישראל בראיון לחדשות ערוץ 10 .  הכול פה רק כבוד וכסף ,  נסיעות לטורקיה ,  מה קנית ומה עשית

