 " איזו טכנולוגיה פורצת דרך יצרו פייסבוק ,  יוטיוב או טוויטר ?  "
 כיצד קושרים עניבה או מגלגלים סושי ?  5min מאמינה כי מצאה את המתכון לעשות כסף מסרטוני הדרכה של גולשים .  האתר הישראלי נהפך לאחד הכוחות העולים בתחום הווידאו ברשת - ועקף את NBC ,AOL יוניברסל ,  דיסני ומטה קפה .  המכירות עדיין מדשדשות ,  אבל המנכ"ל והיזם רן הר נבו מאמי
 >  >  אחד היתרונות הגדולים של יזמות באינטרנט הוא היכולת לשנות די בקלות מודלים עסקיים .  לפני שלוש שנים ,  כאשר themarker חשף לראשונה את הסטארט-אפ 5min ,  היזמים הישראלים עדיין חיפשו את דרכם בעולם הממשי ,  זה אשר אמור לייצר להם מזומנים ביום בהיר אחד .  שלוש שנים לאחר מכן ,  כנראה הם מצאו את דרכם .  5min  ( www.5min.com )  היא חברת דוט.קום המתמקדת בעולם התוכן האינטרנטי .  החברה מחזיקה בספריית תוכן של 150 אלף סרטוני אינטרנט העוסקים בהדרכה - מקשירת עניבה דרך הכנת סושי וכלה בתכנון הטיול לנפאל .  5min תספק לכם סרטוני הדרכה על כל דבר - מעין וידאופדיה - שאורכם אינו עולה על חמש דקות .  מכאן השם .  5min אינו מפיק בעצמו את הסרטונים ,  אלא נסמך על תוכן גולשים .  כנראה ש-5min עושה משהו נכון .  האתר עובד כיום עם 400 אתרי תוכן בעולם ,  ומייצר עבורם יותר מכ-30 מיליון גולשים ייחודיים בכל חודש הצופים ב-75 מיליון סרטוני וידאו .  נתוני חברת קומסקור לדצמבר  ( ראו טבלה )  מצביעים כי 5min דורג במקום ה-14 מתוך 100 אתרי הווידאו הנצפים העולם ;  לפני ענקיות אינטרנט כמו nbc ,aol יוניברסל ,  espn דיסני ומטה קפה הישראלית  ( המדורגת במקום ה-23 )  .  בנוסף ,  זכה 5min להישג נאה עם קבלת התואר  " חברת הסטארט-אפ המבטיחה ביותר לשנת 2009 "  של קבוצת האנג'לים טק אביב .  בבלוג הטכנולוגי טק קראנץ' פרסמו בתחילת מארס כי 5min עשויה להירכש על ידי scripps ,  שמשדרת ערוצי טלוויזיה שונים בארה"ב .  שאלנו את רן הר נבו ,  המנכ"ל ואחד היזמים ,  מה בעצם עושה הטכנולוגיה של 5min . " הבעיה הגדולה ביותר כיום באינטרנט היא כמות התוכן האדירה .  לבעלי האתרים יש קושי גדול מאוד להגיע לקהלים .  הפתרון של 5min מארגן את הסרטונים בצורה חכמה ויודע להפיץ את הסרטונים באתרים מתאימים .  אם תרצו אנחנו סוג של גוגל אדסנס  ( שירות של גוגל שמתאים את הפרסום לתוכן האתר )  של תוכן וידאו .  כפי שגוגל מתאימה מודעות פרסומות לבעלי אתרים אנחנו מתאימים קטעי וידאו . " הטכנולוגיה שלנו מסוגלת לקחת כל תוכן וידאו ,  לתייג אותו ולהפיץ אותו לאתרים מתאימים ",  מסביר הר נבו . " אנחנו עובדים כיום עם 1,000 אתרים שמעוניינים להציע לגולשים קטעי וידאו .  אנחנו יוצרים להם מעין יוטיוב משלהם בתוך האתר .  אנחנו מנתחים טקסט באתרים ושותלים את הסרט שהכי נכון שיושתל בו .  הכל עובד באופן אוטומטי - הגולש שנתקל בסרטונים לא יודע שאנחנו היינו הגורם שהביא את הסרטון ".  לדברי הר נבו ,  המודל העסקי הוא חלוקת הכנסות בין האתר שמביא את הגולשים ,  מפיק התוכן שיצר את הווידאו ו-5min כמפיץ התוכן .  אתם פועלים בזירה תחרותית מאוד .  כיצד אתם מנסים לבדל את עצמכם מהמתחרים העיקריים שלכם ?   " המתחרה העיקרי שלנו היא demand media ,  שגייסה 350 מיליון דולר ועומד מאחוריה אחד המייסדים של הרשת החברתית מייספייס .  הם רכשו את אתר ehow - אתר ענק שיש לו 45 מיליון משתמשים ייחודיים לחודש .  לנו יש 150 אלף סרטוני וידאו ולהם 180 אלף .  הם מפיקים את הסרטונים ,  אבל יש להם מודל מעניין איך לעשות זאת ב-50 דולר .  אנחנו לא מאמינים בהפקה של סרטוני וידאו ".  החיסרון בכך שאתם לא משקיעים בהפקת תכנים הוא האיכות הלא מקצועית של תוכן הגולשים . " אנחנו מדרגים את התכנים לפי איכות .  אם יש לנו 30 סרטוני וידאו בנושא 'איך להכין סושי' תמיד נכניס את הסרטון האיכותי ביותר .  רמת האיכות נקבעת לפי איכות ההפקה ,  ערוץ הטלוויזיה שהפיק אותו ,  נתוני הצפייה ,  כמה זמן הגולשים צפו בו ,  כמות ההקלקות ועוד .  כך שככל שעובר הזמן ספריית הווידאו שלנו משתכללת ".  האם אתם עדיין עובדים על הטכנולוגיה שלכם ?   " הרעיון הוא להנגיש את הטכנולוגיה כך שהכל יעבוד בלי התערבות שלנו .  כל אתר יוכל לקבל סרטוני וידאו מבלי שנהיה מעורבים בתהליך .  אנחנו גם מעוניינים לשפר את הגישה ל'זנב הארוך' של האינטרנט .  כיום אנחנו עובדים רק עם אתרים גדולים .  אין לנו יכולת לעבוד עם כל אתר קטן .  המטרה שלנו שזה ישתנה .  שכל אתר ,  לא משנה באיזה גודל ובאיזו שפה ,  יוכל לקחת מאיתנו באופן אוטומטי סרטונים מתאימים ולהרכיב ספריית וידאו המתאימה לתכנים המתפרסמים בו ".  לא נשקיע בתוכן  " עד כה גייסנו 13 מיליון דולר משתי קרנות הון סיכון אמריקאיות ,  ספארק וגלובספאן ",  אומר הר נבו ומוסיף כי למרות ש"זה נשמע יומרני ,  אנחנו רוצים להיות הטלוויזיה בכבלים של רשת האינטרנט .  כיום יש לנו ערוצים שוני ם .  החזון הוא שלכל אתר יהיה וידאו .  שכל טקסט ילווה בקטע וידאו ".  הבעיה היא שברגע שאתר נשען על סרטוני גולשים הוא עלול לפגוע במותג שלו .  האם אין עתיד לאתרים שירצו להפיק סרטוני וידאו ?   " לא ,  אין עתיד .  אתר שירצה להפיק סרטוני וידאו לא יצליח .  אין כיום מודל עסקי שתומך בהפקות וידאו .  ההכנסות לא יכולת לכסות את עלויות ההפקה .  נאמר שאתה אתר תוכן שעוסק באוכל .  נניח שיש לך 5,000 מתכונים .  אתה מתאר לעצמך כמה כסף יעלה להפיק סרטונים לכל המתכונים ?  אין מודל עסקי שתומך בזה .  זו כיום אחת הבעיות הקשות בכל הקשור לווידאו באינטרנט . " לא בכדי אתרים גדולים משתפים איתנו פעולה .  אנחנו אומרים לבעלי אתרים - תמשיכו לעשות את מה שאתם עושים הכי טוב .  להקדיש תשומת לב לטקסט .  אנחנו נדאג לווידאו .  רשת האינטרנט מפוזרת ,  יש בה המון אתרי נישה .  הגולשים קוראים את התכנים שלהם באתרים שונים ולא רק באתרים גדולים .  המודל שלנו גורס שהתוכן צריך לרדוף אחר המשתמש ולא המשתמש אחר התוכן . " קח לדוגמה את אתר mako של קשת .  להערכתי הם השקיעו מיליונים רבים ביצירת אתר .  מנגד ,  המתחרה רשת בחרה בגישה אחרת .  היא חתמה על הסכם סינדיקציה של תכנים עם אתר ynet .  ברשת מבינים שהגולשים ממילא מגיעים ל-ynet והצופים הפוטנציאליים שלהם שם .  לרשת יש את תוכן הווידאו .  אז הם החליטו לשתף פעולה עם ynet ולחלוק ברווחים .  איזו גישה מנצחת ?  זו של קשת או זו רשת ?  המדיה הישנה אומרת כך :  אני אבנה יחידת תוכן .  אשקיע כסף רב כדי שכולם יגיעו אלי ויצרכו את התוכן שלי .  המדיה החדשה גורסת היא שאין טעם לעשות זאת .  למה להוציא כסף כדי להביא גולשים אלי אם אפשר ללכת להיכן שהגולשים נמצאים ".   " חידשנו את אופן צריכת המידע"מה מצב ההכנסות שלכם ?   " ההכנסות הן כמה מיליוני דולרים בודדים .  פחות מ-5 מיליון דולר .  אבל ההכנסות גדלות ב-30% מדי חודש .  עד לאן הן יכולות להגיע ?  זה תלוי בכמה מדיה נייצר .  התחזית היא שב-2011 נהיה רווחיים .  בהחלט יש לנו סיכוי להגיע להכנסות דו-ספרתיות .  אבל שוב ,  זה תלוי בכמה סרטוני וידאו נטפל ".  מה אתה עונה לכל אלה שטוענים ש-5min היא לא יותר מחברת פיצ'ר .  חברת בועה . " אחת הבעיות של האינטרנט הישראלי היא שהוא צמח מתוך תעשיות אחרות ,  רוויות טכנולוגיה .  כאלה המקפלות בתוכן את הגישה של 'בואו נעשה משהו שאף אחד אחר לא עשה' .  אבל האינטרנט הוא בעיקר גוף מדיה .  איזו טכנולוגיה פורצת דרך יצרו פייסבוק ,  יוטיוב או טוויטר ?  כך גם ב-5min אין טכנולוגיה פורצת דרך .  אנחנו חברת מדיה .  אני לא מסכים שאנחנו לא חדשניים .  ישנה כמות אדירה של אתרים שיוצרים צורה חדשה של צריכת תוכן .  לפתח טכנולוגיה שמאפשרת לתמוך בצריכת התכנים בעידן הנוכחי זו חדשנות .  זו אולי הבעיה של יזמים .  הם מנסים להמציא את הגלגל מחדש במקום להשתלב בעולם המדיה ולפתח מוצרים טובים שמאפשרים לצרכנים לצרוך מדיה בצורה יותר טובה . " נגמרו הימים שבהם ממציאים שבב שמשנה את כל העולם .  זה לא עובד ככה באינטרנט .  החברות הכי גדולות באינטרנט כיום לא נבנו בזכות טכנולוגיה מדהימה אלא בזכות הבנה גדולה של הצרכנים ברשת האינטרנט ".  עד כמה מוצדק ההייפ הגדול סביב הווידאו באינטרנט ?   " בעיני טרנד הווידאו באינטרנט זהה להמצאת הטלוויזיה ,  אבל עדיין מתגבשים המודלים העסקיים סביבו .  ברור לכולם שזה יהיה תחום מאוד חשוב בעוד כמה שנים .  עוגת הפרסום בווידאו צפויה לגדול באלפי אחוזים ".  יוטיוב עדיין לא מייצרת רווחים לגוגל .  האם גוגל טעתה ?   " גוגל עשו רכישה מעולה .  יוטיוב הולכת להיות ה-nbc הבאה .  יוטיוב יכלו בכל רגע נתון לעצור את הצמיחה ולהתמקד ברווחיות ,  אבל החליטו שהם נוקטים בגישה שונה :  להגיע לכל גולש בעולם - ואז להרוויח .  האם זהו המודל הנכון לצמיחת חברות באינטרנט ?  לא ,  כי העובדה שכל המתחרות של יוטיוב נכשלו כי לא היה להן מספיק כסף והן לא נקנו .  אם אתה בתור יזם מאמין שאתה בונה משהו עצום ושהמפרסמים יבואו אתה צריך להיות סבלני ".  שוק הווידאו עדיין לא הראה כיצד הוא מייצר רווחיות . " כסף שווה צפיות .  ככל שהמחשב ישתלט על הטלוויזיה וככל שהאינטרנט תתפתח ותגיע לקהלים חדשים אני מאמין שכמות הצפיות תגדל ".  הטקסט באינטרנט ייהפך לווידאו  " כיום רובנו קוראים באינטרנט טקסט .  חוויית הרשת של גולשים היא 90% קריאה של טקסט ו-10% צפייה בווידאו .  בתוך עשר שנים יחס זה ישתנה ",  אומר הר נבו . " האינטרנט יכבוש גם את הטלוויזיה .  אני ,  למשל ,  עובד כיום עם מחשב נייד שמחובר לטלוויזיה .  הטלוויזיה תהפוך להיות המוניטור הכי גדול בבית .  כל עולם הטקסט ברשת ייהפך לווידאו ".  מה הטעות של יזמי האינטרנט כיום ?   " אם אתה מקים חברת אינטרנט שהמודל העסקי שלה מבוסס על פרסום לא מספיק שתהיה גדול .  אתה צריך להיות עצום .  פייסבוק וטוויטר הן דוגמאות טובות לכך .  היזמים שמאחוריהן אמרו לעצמם ,  עליתי על משהו .  אגיע לכמה שיותר גולשים ואז אתחיל להפיק מזה כסף .  בעיני זה מודל ראוי .  מעבר לגודל ,  צריך לבנות גם מדיה שתהיה בעלת ערך למפרסם ".  על כל חברה אינטרנט ישראלית כמו 5min ששייתכן שתגיע לאקזיט ב-30 מיליון דולר ,  יש עשרות שנסגרות .  אולי התקשורת מייצרת התלהבות יתר סביב חברות האינטרנט ?   " האופנה כיום היא לומר דווקא שהמלך הוא ערום .  כל אחד כותב על הבועה הצומחת באינטרנט .  להיפך ,  לא נותנים יותר מדי קרדיט לחברות באינטרנט .  אם הייתי יודע מה יצליח באינטרנט ומה לא - הייתי מקים קרן הון סיכון .  צריך מזל .  אני בטוח שסקויה לא מצטערת על שהשקיעה ביאהו ובגוגל .  5min בינתיים אינה רווחית כי אין לנו מספיק צפיות בווידאו .  אבל אם נגדיל את העסק פי חמישה נהפוך להיות רווחיים ".  אז מה התסריט הסביר ,  ש-5min תירכש ,  תיסגר או שההכנסות יצמחו והיא תישאר עצמאית ?   " אף אחד בעולם האינטרנט לא מדבר כיום על הנפקה .  זה יומרני מדי כיום .  בנוגע לרכישה ,  אין לנו תוכניות כאלה מראש .  אני פה בראש ובראשונה כי אני נהנה בטירוף .  5min זו העבודה הכי טובה שהיתה לי בחיים .  עם זאת לומר שלא מעניין אותי כסף יהיה שקר .  לגבי האקזיט ,  בסופו של דבר אני מאמין שיבוא גוף גדול ויכיר במה שאתה עושה וירצה לקחת חלק ב-5min ,  אבל אני לא מתעסק עם מתי יגיע האקזיט .  אם יגיע רגע הרכישה וזה ישנה את החיים שלי ושל 40 העובדים שלי - לא אגיד לזה לא ".  נחמץ לך הלב שגדל כאן דור של יזמים שלא רוצים להיות צ'ק פוינט ?   " המימון של חברות סטארט-אפ מתבצע על ידי קרנות הון סיכון .  ההיי-טק הישראלי מכוון לאקזיטים .  אם תהיה לי הזדמנות ללכת עד הסוף עם 5min אעשה את זה .  אבל אני לא יושב ומחכה לטלפון של האקזיט ".  

" איזו טכנולוגיה פורצת דרך יצרו פייסבוק ,  יוטיוב או טוויטר ?  "
 כיצד קושרים עניבה או מגלגלים סושי ?  5min מאמינה כי מצאה את המתכון לעשות כסף מסרטוני הדרכה של גולשים .  האתר הישראלי נהפך לאחד הכוחות העולים בתחום הווידאו ברשת - ועקף את NBC ,AOL יוניברסל ,  דיסני ומטה קפה .  המכירות עדיין מדשדשות ,  אבל המנכ"ל והיזם רן הר נבו מאמי

