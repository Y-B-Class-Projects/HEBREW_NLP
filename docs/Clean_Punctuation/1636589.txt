חמינאי :  לא רחוק היום בו ישראל תיעלם
ערב יום השואה הבינלאומי ,  הזהיר מנהיגה הרוחני של אירן את אזרחי ארצו כי ארצות הברית וישראל ימשיכו לרקום מזימות נגד השלטון האירני ,  אולם הבטיח כי  " יבוא היום שבו עמי האזור יהיו עדים לקריסת המשטר הציוני "
 האייתוללה עלי חמינאי ,  מנהיגה הרוחני של אירן ,  אמר היום  ( שלישי )  כי ארצות הברית וישראל הן האויבות הגדולות ביותר של אירן והזהיר כי למרות שכשלו בכך בעבר הן ימשיכו לרקום מזימות נגד השלטון האירני .  בסוכנות הידיעות האירנית  " פארס "  דווח ,  כי חמינאי המשיך ואמר כי ישראל היא סכנה למזרח התיכון והבטיח כי יום אחד היא תיעלם ממנו .  
לדבריו , " המשטר הציוני מבקש להסיר את הפרצוף המוסלמי של פלסטין באמצעות לחץ בלתי פוסק ,  מצור ורצח עם ".  יחד עם זאת ,  ציין חמינאי ,  ישראל תיכשל בניסיונותיה לפגוע בפלסטין ובקרוב היא תיעלם מהמפה . " בטוח שיבוא היום שבו עמי האזור יהיו עדים לקריסת המשטר הציוני .  השאלה האם היום הזה מתקרב תלויה בפעולות המדינות האיסלמיות והעמים המוסלמים ". 
חמינאי המשיך לתקוף את ישראל ואת ארצות הברית ואמר : " במהלך 30 השנים האחרונות ,  המשטר האמריקאי ,  השלטון הציוני והציונים ברחבי העולם היו האויבים העוינים ביותר של האומה האירנית והם ,  למעשה ,  גם האויבים המרים ביותר שלנו כיום .  מכיוון שהם כשלו בניסיונותיהם לעימות נוקשה עמנו ,  הם מנהלים כעת נגדנו מלחמה רכה ,  והמטרה העיקרית שלנו היא להתמודד עם המלחמה הזו ".  חמינאי הסביר כי  " במלחמה קרה ,  האויב מנסה ליצור ספק ,  פסימיות וסכסוכים פנימיים במדינה ,  באמצעות הפצת שמועות ושקרים ובשימוש בתירוצים מסויימים ,  באמצעים תרבותיים מתקדמים וכלי תקשורת חדישים ". 

חמינאי :  לא רחוק היום בו ישראל תיעלם
ערב יום השואה הבינלאומי ,  הזהיר מנהיגה הרוחני של אירן את אזרחי ארצו כי ארצות הברית וישראל ימשיכו לרקום מזימות נגד השלטון האירני ,  אולם הבטיח כי  " יבוא היום שבו עמי האזור יהיו עדים לקריסת המשטר הציוני "
 
