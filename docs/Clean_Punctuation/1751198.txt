מה למדנו מהמלחמה של רשות ניירות ערך בשכר של זוהר לוי מסאמיט
עלות שכרו של לוי ,  בעלי סאמיט ,  ב-2009 היתה אמורה להסתכם ב-32 מיליון שקל - לא מעט לחברה בשווי 330 מיליון שקל .  רשות ני"ע יצאה למאבק במודל שהצמיד את השכר לשווי הנכסים - והצליחה להשאיר את לוי עם שכר של 12 מיליון שקל  " בלבד "
  >  >  בתחילת 2002 הועמדו נושאי המשרה בקבוצת פלד-גבעוני לדין בגין אחריותם למעילה בסך עשרות מיליוני שקלים .  קריסת החברה ,  שהובילה לחקירת רשות ניירות ערך ובעקבותיה להגשת כתבי אישום ,  היתה הזדמנות עסקית מעניינת בעבור רו"ח זוהר לוי .  לוי רכש מהקבוצה המקרטעת ,  כחלק מהסדר נושים ,  את חברת חייל אחזקות כשלד בורסאי - שינה את שמה לסאמיט וייעד אותה להשקעות בנדל"ן .  לוי פעל במהירות .  תוך שלוש שנים הוא גייס כמעט 300 מיליון שקל ,  כשבהמשך היו לחברה אג"ח מונפקות בהיקף של יותר מ-0.5 מיליארד שקל .  במאי 2006 הנפיקה סאמיט את סאמיט גרמניה בבורסת aim בלונדון .  סאמיט צמחה .  לחברה היו נכסים בשווי 4.7 מיליארד שקל .  מ-2004 הציגה מנייתה תשואה של 221% .  את 2009 סיימה סאמיט עם רווח נקי של 203 מיליון שקל במחזור הכנסות של כ-300 מיליון שקל .  גם לוי הרוויח יפה מהפריחה בעסקי החברה .  הוא בעל השליטה בסאמיט  ( 55% )  ,  יו"ר הדירקטוריון וגם מחזיק בחברה שמספקת לסאמיט את שירותי הניהול .  מודל השכר שלו הוא מיוחד - ואינו נגזר רק מרווחי החברה .  על פי הסכם הניהול שנחתם באפריל 2004 ,  החל ב-2005 לוי היה אמור לקבל שכר פרוגרסיווי  ( עולה עם הזמן )  בשיעור 0.4% בשנה ,  הנגזר משיעור היתרה המופחתת של הנכסים במאזן המאוחד של החברה ;  מ-2008 ועד תום ההתקשרות ב-2014 לוי יקבל 0.8% שנתי מהמאזן המאוחד כאמור .  ההסכם איפשר ללוי להרוויח 2.3 מיליון שקל דמי ניהול ב-2008 .  באפריל 2009 ,  בעקבות המשבר הכלכלי ,  זיהה לוי הזדמנות עסקית וסאמיט השלימה הצעת רכש שכתוצאה ממנה הגיעה להחזקה של 96% ממניות סאמיט גרמניה  ( המהווים 90% מנכסי סאמיט )  .  כתוצאה מכך שווי נכסי סאמיט זינק מ-255 מיליון שקל ל-4.7 מיליארד שקל ודמי הניהול של לוי זינקו ל-32 מיליון שקל ב-2009 .  לא מעט לחברה שנסחרה אז בשווי 330 מיליון שקל .  מצנח זהב או גלולת רעל אלא שהסכם השכר של לוי קומם את המשקיעים בסאמיט ועורר את רשות ני"ע להתערב בהסכם ולדרוש הבהרות .  בסוף אוקטובר חשפה סאמיט חלופת מכתבים בינה לבין רשות ני"ע מאמצע 2010 ,  המלמדת על עמדתה המשפטית של הרשות בעניין ,  שפגיעתו בטובת החברה עלולה להיות קשה .  רשות ני"ע ,  באמצעות עו"ד אמיר הלמר ,  דרשה מהחברה להסביר מדוע הסכם דמי הניהול הוא סביר והוגן .  בדרישתה הבהירה הרשות ,  למעשה ,  לבעלי מניות המיעוט כי על פי החוק לא ניתן לשלם לבעל השליטה סכום שחורג משווי השירותים שהוא מעניק .  ברשות ני"ע הביעו עמדה בלתי מתפשרת באשר לאופי ההסכם :  הגדלת שווי הנכסים של החברה מגדילה גם את היקף התגמול של לוי - ועל כן נוצר אצל לוי  " עניין אישי "  בכל עסקה מעין זו ,  לא בהכרח עם קשר לרווחיותה של החברה .  ההסכם אמנם עבר את הפורומים הרלוונטיים עוד לפני ההנפקה בלונדון ,  אבל רשות ני"ע התקשתה להשלים עם הסכם ניהול המציע לחברת הניהול של לוי הסכם ל-10 שנים  ( עד 2016 )  ,  המתחדש מדי שלוש שנים ,  כשדמי הניהול ישולמו במלואם גם במקרה שחברת הניהול של לוי לא תספק את שירותי הניהול .  ברשות ני"ע היו מודאגים בעיקר מכך שלפני ההחלטה על רכישת סאמיט גרמניה לא ניתן לדירקטוריון סאמיט  ( החברה האם הרוכשת )  גילוי מלא לגבי  " מצנח הזהב "  של לוי בחברה הנרכשת  ( סאמיט גרמניה )  .  אומדן גס שערכה הרשות מראה שאם ההסכם עם לוי היה מבוטל מיד לאחר הרכישה  ( 2009 )  ,  החברה היתה מחויבת לשלם ליו"ר פיצוי בסך 150 מיליון שקל  ( בהינתן שווי נכסים של 4.3 מיליארד שקל לסאמיט גרמניה )  .  הסכם כזה משול להנחת אקדח על שולחן האסיפה הכללית .  אקדח המותיר שתי ברירות לבעלי המניות :  קבלו את שירותי הניהול של לוי והסכימו לעסקות שהוא מביא ,  או שלמו פיצויים אסטרונומיים .  העמדה שהציגה רשות ני"ע בתכתובות שהתנהלו בינה לבין סאמיט העניקו לבעלי המניות מהציבור כלים משפטיים המגבירים את כוחם - כך שבעלי השליטה והדירקטורים לא יפעלו להגדלת חלקם ,  אלא לשיפור מצבה של החברה .  תגובתה של סאמיט ניתנה בהמשכים .  בסוף מארס החברה הודיעה כי ועדת הביקורת ולוי עצמו יזמו תיקון להסכם הניהול - כך שדמי הניהול ירדו מ-0.8% ל-0.3%  ( 12 מיליון שקל בשנה )  .  החברה נימקה את התיקון בצורך להפחית את הנטל התזרימי על החברה .  בנוסף ,  לוי הסכים לוותר על 10.5 מיליון שקל בדמי הניהול שלהם היה זכאי ב-2009 .  בסופו של דבר הצליחה רשות ני"ע לטפל ברוב הבעיות שעלו מההסכם בין סאמיט ללוי .  לא נראה כי התוצאות מעידות על יישום כל דרישות הרשות ,  אבל הצעדים שנקטה הובילו לשיפור במצבם של בעלי המניות - הן בהפחתת ניגודי האינטרסים הפוטנציאליים בין בעל השליטה לחברה הן בהעמדת שיקולי הדירקטוריון בפני הציבור .  עדות נוספת לכך ששכר הבכירים בישראל היא בגדר מגיפה הדורשת טיפול דחוף ניתן לקבל מכך שגם אחרי המאבק לוי יזכה לשכר חלומי .  לפי מכתב שפירסמה סאמיט באוקטובר ,  לוי יוותר על 60% מגובה ההטבה שלה היה זכאי ב-2009-2010 - במקום 32 מיליון הוא ייאלץ להסתפק ב-12 מיליון שקל .  גם מנגנון הקצאת האופציות ללוי שונה .  במקום אופציות הניתנות למימוש ללא תמורה ,  ששווין 75.6 מיליון שקל ,  רק 2.5 מיליון שקל יהיו אופציות למימוש ללא תמורה ;  יתרת האופציות תינתן בתמורה לתוספת מחיר מימוש ,  שאמנם תגדיל את אחזוקתיו של לוי בחברה - אבל תזרים לה 52 מיליון שקל אם אכן ימומשו במלואן .  אבל ההישג החשוב ביותר הוא הוויתור של לוי על  " מצנח הזהב "   ( או  " גלולת הרעל ",  לפי הדירקטוריון )  .  החברה מצהירה שאת הסכמי הניהול ,  שתקפים עד 2020 ,  יהיה אפשר לבטל כבר מסוף 2013 .  ניגוד עניינים טיעוניה של סאמיט להצדקת ההסכם ,  ובייחוד טענת הדירקטורים שלפיה ללוי לא הוענק שיקול הדעת להחליט על רכישת נכסים נוספים ,  מעוגנים בהסכם הקובע כי כל עסקת נדל"ן תהיה מותנית באישור ועדת הביקורת ודירקטוריון החברה .  לכן ,  לטענתם ,  לא מדובר בהחלטה של לוי שעלולה לנבוע מעניין אישי כאמור .  נראה כי ברשות ני"ע היו מודאגים מכך שמבנה השליטה האמור עלול ליצור ניגוד עניינים בין בעל השליטה לבעלי מניות המיעוט .  כאן עולה השאלה ,  האם כלל החזקות  ( המחזיקה כ-8.5% מהון החברה ו-11% מזכות ההצבעה )  יכולה להיחשב משקיע חסר ניסיון ,  שנכנס לעסקה בלי להבין את משמעותה .  זוהר לוי ורשות ני"ע סירבו להגיב לכתבה .
 
מה למדנו מהמלחמה של רשות ניירות ערך בשכר של זוהר לוי מסאמיט
עלות שכרו של לוי ,  בעלי סאמיט ,  ב-2009 היתה אמורה להסתכם ב-32 מיליון שקל - לא מעט לחברה בשווי 330 מיליון שקל .  רשות ני"ע יצאה למאבק במודל שהצמיד את השכר לשווי הנכסים - והצליחה להשאיר את לוי עם שכר של 12 מיליון שקל  " בלבד "
 
