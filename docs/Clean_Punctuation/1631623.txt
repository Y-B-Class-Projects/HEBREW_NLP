ספרד :  סלטה ויגו הדיחה את ויאריאל מהגביע
גברה עליה 0:1 ו-1:2 בסיכום המשחקים בדרך לרבע הגמר .  עוד בספרד :  מאמן חרז פוטר .  באיטליה :  רומא ניצחה בגביע
סלטה ויגו הדיחה הערב  ( שלישי )  את ויאריאל מהגביע הספרדי אחרי שגברה עליה 0:1 במשחק השני ביניהן ו-1:2 בסיכום שני המשחקים .  רוברטו טרשוראס ,  אקס ברצלונה וריאל מדריד ,  כבש בפנדל בתוך תוספת הזמן והקפיץ את קבוצתו לרבע הגמר ,  שם היא תפגוש את אתלטיקו מדריד או רקראטיבו .
 משחק גביע בודד נערך היום גם באיטליה ובו ניצחה רומא את טרייסטינה 1:3 ועלתה לרבע הגמר .  לואיג'י דלה רוקה הפתיע כשהעלה את טרייסטינה ליתרון בדקה החמישית ,  אבל מתאו בריגי השווה לפני הירידה למחצית ומירקו ווצ'יניץ' וז'וליו בפטיסטה השלימו מהפך עם צמד שערים במחצית השנייה .
 בחזרה לספרד ,  חרז ,  המדורגת במקום האחרון בליגה הספרדית ,  פיטרה את מאמנה ,  חוסה אנחל זיגנדה .  מי שיחליף אותו לעת עתה הוא המנהל הטכני של הקבוצה ,  אנטוניו פויאטוס .  חרז עלתה בתום העונה שעברה לליגה הראשונה בפעם הראשונה אי פעם ,  אבל התקשתה להסתגל וב-17 משחקי ליגה צברה 7 נקודות בלבד ,  כשמאזן השערים שלה הוא 32:7 .
 
ספרד :  סלטה ויגו הדיחה את ויאריאל מהגביע
גברה עליה 0:1 ו-1:2 בסיכום המשחקים בדרך לרבע הגמר .  עוד בספרד :  מאמן חרז פוטר .  באיטליה :  רומא ניצחה בגביע

