עובדי סונול יפגינו היום בתחנת הדלק ב"סינמה סיטי ";  חשש לשיבושי תנועה במקום
המשטרה נערכת לאפשרות שחלק מהמפגינים ינסו לחסום את כביש תל אביב-חיפה ואת צומת פי גלילות
העובדים מכל תחנות התדלוק של חברת סונול עומדים להפגין היום  ( שלישי )  החל מהשעה 11:00 ליד תחנת התדלוק של סונול בצומת פי גלילות  ( "סינמה סיטי ")  .  המשטרה נערכת לאפשרות שחלק מהמפגינים ינסו לחסום את כביש תל אביב-חיפה  ( כביש מס' 2 )  העובר בסמוך.העובדים ,  בגיבוי ההסתדרות ,  מוחים על סירובה של הנהלת סונול לחתום על הסכם שכר קיבוצי בחברה הבת ,  ספרינג מוטורס .  עובדי ספרינג מוטורס התפקדו באחרונה להסתדרות והקימו ועד .  לבקשת הוועד ,  ההסתדרות הכריזה לפני 10 ימים על סכסוך עבודה בסונול ,  והיא מאיימת לקיים שביתה או שיבושים קשים בחברה ,  אם בתקופה זו לא ייחתם הסכם שכר קיבוצי לעובדי ספרינג מוטורס.בפגישה שהתקיימה לפני כשבועיים בין יו"ר ההסתדרות ,  עופר עיני למנכ"ל סונול ,  תמיר פוליקר ,  הבטיח פוליקר שיתקיים מו"מ בנוגע להסכם קיבוצי ,  אך מאז לא חלה כל התקדמות .  עיני שוהה כעת בחו"ל.במהלך ההפגנה הצפויה בשעה הקרובה ,  העובדים יקראו לנהגים שלא לתדלק בתחנות סונול ויניפו שלטים המוחים על הפגיעה בזכויותיהם הכלכליות ,  כטענתם .  יו"ר ועד עובדי סונול ,  שמעון שטרית ,  אמר כי יפנה לוועדים הגדולים במשק ,  ביניהם ועד עובדי חברת החשמל ווהוועדים בנמלים ,  כדי שיתגייסו לסייע לעובדי סונול במאבקם.הנהלת סונול מסרה בתגובה כי היא הסכימה לנהל מו"מ על הסכם שכר קיבוצי ,  אך דווקא ההסתדרות משכה את הזמן .  עוד מסרה ההנהלה כי אין לה בעיה לחתום על הסכם קיבוצי ,  בתנאי שהוא לא יהיה כרוך בתוספת שכר ,  מכיוון שהמחירים של מוצרי החברה מפוקחים על ידי המדינה .
 
עובדי סונול יפגינו היום בתחנת הדלק ב"סינמה סיטי ";  חשש לשיבושי תנועה במקום
המשטרה נערכת לאפשרות שחלק מהמפגינים ינסו לחסום את כביש תל אביב-חיפה ואת צומת פי גלילות

