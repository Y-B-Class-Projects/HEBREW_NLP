ג'ונסון הורידה מהמדפים מוצרים פגומים - ומניית פריגו טיפסה ב-11% ב-10 ימים 
 >  >  פריגו ,  החברה הגדולה בארה"ב לשיווק תרופות ללא מרשם רופא במותג פרטי ,  נסקה במונחי נתח שוק ושווי שוק בשנים האחרונות כתוצאה ממצוקתה של ליינר  ( leiner )  ,  החברה המתחרה .  ליינר הגיעה לסיום דרכה הכלכלית בעקבות בעיות של בקרת איכות מול ה-fda ,  ופינתה לפריגו את הדרך לדומיננטיות בלתי מעורערת עם נתח של 70% בשוק האמריקאי .  אירוע דומה ,  אף כי בקנה מידה קטן יותר ,  מתרחש בשבועות האחרונים ,  ומשפיע לחיוב על מניית פריגו שעלתה ב-11% בעשרת הימים האחרונים ל-42.1 דולר - 0.5% פחות ממחיר השיא שלה ב-5 השנים האחרונות .  אחת הסיבות לכך היא המצגת שפירסמה החברה ,  אבל גורם אחר הוא הודעתה של חברת מקניל מקבוצת ג'ונסון אנד גונסון ב-15 בינואר 2010 על החלטתה להוריד מהמדפים תרופות ללא מרשם רופא בעקבות תלונות של צרכנים על ריח רע של עובש ,  וכן תופעות כמו בחילה כאבי בטן ,  הקאות ושלשול .  ג'ונסון אנד ג'ונסון הודיעה שמשיכת המוצרים נעשתה מרצונה של החברה ובהתייעצות עם ה-fda .  הודעתה של החברה לפני 5 ימים הצטרפה למשיכת התרופה משככת הכאבים רבת המכר tylenol בדצמבר 2009 .  ג'ונסון לא ציינה אילו תרופות נמשכו מהשוק ,  אך לפי הערכות שפורסמו באתר האינטרנט seeking alpha מדובר ב-53 מיליון בקבוקוני גלולות של מותגים כמו rolaids ,tylenol להקלה מתופעות צרבת ,  benedryl לטיפול באלרגיה ו-motrin לשיכוך כאבים .  משיכת מותגים אלו תפגע במכירות ג'ונסון בקטגוריה של מכירות ללא מרשם רופא ותוספי מזון ,  שהסתכמו ב-1.4 מיליארד דולר ברבעון השלישי של 2009 .  פגיעה במותגי על כמו טיילנול תשפר את מצבם של יצרנים של תרופות ללא מרשם רופא במותג פרטי של רשתות הפארם והקמעונות ,  כמו walgreens ,cvs וולמארט על חשבון תרופות ממותגות ללא מרשם רופא שמשווקות חברות כמו ג'ונסון אנד ג'ונסון ופרוקטר אנד גמבל .  שוק התרופות ללא מרשם בארה"ב מסתכם ב-23 מיליארד דולר ,  ונחלק בין התרופות הממותגות  ( 75% )  ותרופות ללא מרשם רופא במותג פרטי  ( 25% )  .  היתרון היחסי של התרופות הממותגות היה לפחות עד עתה האיכות המשופרת המיוחסת למותג ,  שאיפשר להם לגבות פרמיה .  פרשת המשיכה של תרופות תפגום באיכות הנתפשת של התרופות הממותגות ותסייע לתרופות במותג פרטי של הרשתות להגדיל את הנתח שלהן בשוק התרופות ללא מרשם רופא .  פריגו ,  כבעלת נתח של 70% מהתרופות במותג פרטי ,  צפויה לצמוח עם השוק .  מעבר לכך ,  תרופות כמו אומפרזול וסטריזין שמשווקות בידי פריגו צפויות ליהנות מצמיחה על חשבון תרופות כמו רוליידס ובנדריל ,  וכן קטגוריות התרופות לתופעות של שיעול והצטננות ומשככי כאבים .  היקף השוק בארה"ב לתרופות מקטגוריות אלו מגיע ל-4.5 מיליארד דולר ו-2.4 מיליארד דולר בהתאמה .  קטגוריות אלו הן רוב המכירות של התרופות ללא מרשם רופא מתוצרת פריגו בהיקף של 1.2 מיליארד דולר ב-12 החודשים שהסתיימו ביוני 2009 .
 
ג'ונסון הורידה מהמדפים מוצרים פגומים - ומניית פריגו טיפסה ב-11% ב-10 ימים 
nan
