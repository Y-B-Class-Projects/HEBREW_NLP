נשארתם במיטה בגלל סערה ?  ההיעדרות על חשבונכם
בימים סוערים מעדיפים רבים להישאר מתחת לפוך ,  אך גם אם לא ניתן להגיע לעבודה כלל בשל פגעי מזג אוויר ,  מתברר כי למעסיק היכולת להכריז על יום העבודה כחופשה שתנוכה מימיו של העובד
עובד שנעדר ממקום עבודתו בשל פגעי מזג האוויר אינו זכאי לשכר בגין הזמן שבו נעדר מהעבודה ,  והיעדרות זו מנוכה מימי החופשה המגיעים לו על פי חוק - כך אומר עמי ברגמן ,  מנכ"ל משותף בחברת עוקץ מערכות העוסקת בשכר וזכויות עובדים .  
ברגמן מסביר כי  " אם אין אפשרות להגיע למקום העבודה מחמת הצפות ,  שלגים וכדומה יכול המעסיק להכריז מראש על יום העבודה כעל יום חופשה ,  שינוכה מימי החופשה של העובד ,  בתנאי שההודעה על יום החופשה נמסרה לעובדים לפני הגעתם למקום העבודה .  אם העובדים כבר התייצבו במקום העבודה ורק אז המעסיק מסר להם שהוא הכריז שמקום העבודה הושבת בשל פגעי מזג האוויר ,  העובדים זכאים לקבל את מלוא שכרם עבור אותו יום עבודה ".  
ישנם מקומות עבודה המשלמים לעובדיהם שכר מלא או חלקי ,  ללא ניכוי מימי החופשה ,  בין אם פגעי מזג האוויר מונעים מהעובדים להגיע ובין אם המעסיק הודיע לעובדים מראש על יום חופשה .  נוסף לכך ,  אומר ברגמן ,  בשנים האחרונות יותר ויותר ארגונים מאפשרים לעובדיהם לעבוד מהבית . " במקרים אלה ,  אם מהות העבודה מאפשרת עבודה מהבית ,  ניתן להיערך מראש לאפשרות זו ". 

נשארתם במיטה בגלל סערה ?  ההיעדרות על חשבונכם
בימים סוערים מעדיפים רבים להישאר מתחת לפוך ,  אך גם אם לא ניתן להגיע לעבודה כלל בשל פגעי מזג אוויר ,  מתברר כי למעסיק היכולת להכריז על יום העבודה כחופשה שתנוכה מימיו של העובד

