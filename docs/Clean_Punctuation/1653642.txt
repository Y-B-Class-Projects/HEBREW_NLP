מיתוג מחדש לג'אמפ :  אופנה לעבודה 
הרשת ,  שתשקיע 13 מיליון שקל במיתוג והתחדשות ,  מתכוונת לפתוח עד סוף השנה 8 חנויות חדשות .  אבי מלכה : " נתחרה באיכות ובשירות "
  >  >  אתמול הודיע אבי מלכה ,  הבעלים של קבוצת ריטייל ישראל הכוללת את רשתות האופנה ml ,ml men ,  מאמז וג'אמפ ,  על מהלך מיתוג מחדש לג'אמפ ,  שבמסגרתו תנסה הרשת לנכס לעצמה את הזירה השיווקית של אופנה ליום-יום לעבודה ולמשרד ,  תחת הסיסמה  " הקולקציה שעובדת בשבילך ".  על מהלך המיתוג ,  לדבריו ,  הוחלט מתוך מסקנה כי מדובר בזירה שרשתות האופנה המתחרות לא הפנו אליה תשומת לב מספקת ושמהווה 70% מההוצאה של נשים על ביגוד . " ג'אמפ היתה מותג לא מבודל ,  לא היה לה עד עכשיו משהו שהיא יכלה להגיד 'זה אני' ",  אמר מלכה . " מי שקיבל את הזעזוע הגדול בשנה האחרונה ,  אלה מותגים ללא dna מובהק ,  שלא מזוהים ב-100% עם משהו .  ml יודעת להגיד מהי ,  וג'אמפ בדרך לשם ",  אמר מלכה ,  שהקבוצה בבעלותו רכשה באוקטובר 2009 את רשת ג'אמפ מקבוצת המשביר לצרכן תמורת 18 מיליון שקל ,  אחרי שזו נקלעה למצב של הקפאת הליכים .  ההשקעה במהלך המיתוג של ג'אמפ נאמדת בכ-13 מיליון שקל ,  מתוכם 6 מיליון שקל בפרסום ושיווק באמצעות משרד הפרסום מקאן אריקסון ,  5 מיליון שקל בשדרוג החנויות ו-2 מיליון שקל בפתיחת שמונה חנויות חדשות עד סוף 2010 .  מלכה הוסיף כי מאז הרכישה של ג'אמפ ניכרת צמיחה של 30%-40% במכירות הרשת : " בימיה הטובים של ג'אמפ מחזור המכירות שלה היה 130 מיליון שקל ב-2006 ,  וכשרכשנו אותה הוא היה 62 מיליון שקל .  הכוונה שלנו היא להצעיד אותה למחזור של 100 מיליון שקל עד סוף 2010 ".  מלכה הוסיף כי הוא מעריך שבשנה הקרובה הקבוצה תתמודד על רכישת חברה נוספת אחת לפחות ,  וסיפר כי כבר היום הוא נמצא במשא ומתן לרכישת חברה : " אני בוחן אפשרות לרכוש כל חברה שתיתן לנו סינרגיה ,  כמו כלי בית ,  הלבשה תחתונה וכל מה שמשיק למועדון לקוחות ,  לקניונים ולייצור ".  לדברי מלכה ,  הוא רכש את הרשת בכדי לחזק את הקבוצה ובמטרה ליהפך לאחד הגורמים המשפיעים בעולם הקמעונות : " רכישת ג'אמפ יצרה סינרגיה תפעולית הכוללת את רכישת המפעל ואת תשתיות ייצור הטקסטיל של ג'אמפ ,  מה שנותן לנו יתרון לגודל וכושר ייצור .  יתרון נוסף היה רכישת מועדון הלקוחות הגדול של ג'אמפ ,  הכולל 140 אלף לקוחות ".  מלכה התייחס לכניסת h & m ,  שמציעה רף מחירים נמוך יותר : " ג'אמפ הוא לא מותג שההצעה שלו באה רק ממקום של מחיר .  התחרות עם h & m יכולה לבוא לידי ביטוי בכמה כיוונים .  יש כאלה שיתחרו במחיר - אנחנו נתחרה בשירות ,  באיכות ובמוצר שמתאים לאקלים ולצבעוניות של ישראל ". 

מיתוג מחדש לג'אמפ :  אופנה לעבודה 
הרשת ,  שתשקיע 13 מיליון שקל במיתוג והתחדשות ,  מתכוונת לפתוח עד סוף השנה 8 חנויות חדשות .  אבי מלכה : " נתחרה באיכות ובשירות "
 
