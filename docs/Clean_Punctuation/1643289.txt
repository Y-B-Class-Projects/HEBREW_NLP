עובדת בשגרירות העבירה מידע חסוי לעו"ד - ופוטרה
עובדת שגרירות ארה"ב הודתה שמסרה לעו"ד מרדכי ציבין ,  שעמו היתה מיודדת ,  מידע בנוגע למבקשי ויזות ישראלים שבקשתם נדחתה .  בית הדין האזורי לעבודה אישר את פיטוריה המיידיים
 >  >  בית הדין האזורי לעבודה בתל אביב דחה בשבוע שעבר תביעה של עובדת בשגרירות ארה"ב בתל אביב בנוגע לפיטוריה בלא פיצויים ,  לאחר שמסרה מידע פנימי וחסוי לעו"ד מרדכי ציבין ,  שעמו היתה מיודדת .  בית הדין קבע שהעובדת יצרה סיכון פלילי ובטחוני פוטנציאלי לארה"ב ולכן יש הצדקה לפיטוריה ללא פיצויים ,  ואף ללא דמי הודעה מוקדמת .  אירנה שייקביץ עבדה במשך 19 שנה כעובדת במחלקת אזרחי ארה"ב בשגרירות .  ביוני 2004 קרא לה קצין הביטחון לפגישה ובה סיפר לה על החשדות כלפיה .  העובדת הודתה שהעבירה מידע לעו"ד ציבין בנוגע למבקשי ויזות ישראלים שבקשתם לוויזה לארה"ב נתקלה בסירוב .  שבוע לאחר הפגישה היא פוטרה מהעבודה לאלתר וללא פיצויים .  בעקבות זאת תבעה שייקביץ את השגרירות וטענה כי לאורך כל תקופת עבודתה היתה עובדת מסורה וכל פשעה הוא שמסרה לעו"ד ציבין ,  המטפל באזרחי ישראל שבקשתם לקבלת ויזה לארה"ב נדחתה ,  את סיבת הסירוב .  השגרירות טענה באמצעות עוה"ד חגי כרמון ,  איתי כרמון ורקפת כרמון כי התעורר חשד שישיבה בברוקלין מעורבת בתרמית שבה מנפיקה הישיבה אישורי קבלה ללימודים לתושבי ישראל ,  כדי שאלה יוכלו לקבל ויזת סטודנט לארה"ב .  החשדות הצביעו על כך שעורך דין הקשור לישיבה מקיים קשר עם העובדת שעמה הוא נפגש מחוץ למשרדי השגרירות .  השגרירות הסבירה כי שיקולי דחיית בקשות לוויזה נעוצים במידע חסוי ,  והעברתו לידי מסורב לוויזה עלול לפגוע בביטחונה של ארה"ב .  ציבין ,  עו"ד מהמגזר החרדי שהתפרסם בעיסוקו בשחרור אסירים ישראלים בחו"ל ,  העיד כי ביקש משייקביץ מדי פעם לברר למה נפסלה האפשרות מבחורי ישיבה לקבל ויזה .  הוא העיד שהעובדת העבירה לו את המידע בלי תמורה ,  אך הוסיף : " אולי הבאתי לה פעם בושם .  לזה אני לא קורא תמורה .  אם אתה מבקש טובה ממישהו ,  אז אתה גם הולך לשתות אתו קפה ומדבר אתו כמו בן אדם ..  .  אלה יחסים נורמליים בין אנשים נורמליים ".   " במקרה זה ",  קבעה השופטת עליה פוגל , " העובדת מסרה לידידה עורך הדין המטפל בבקשות לקבלת ויזה ,  מידע רגיש ופנימי ,  וייתכן שבכך היא פעלה תוך סיכון פלילי וביטחוני פוטנציאלי של השגרירות במוסרה מידע חסוי זה .  בנסיבות אלה קיימת הצדקה לפיטורי העובדת ללא פיצויים וללא דמי הודעה מוקדמת ".  השופטת אף דחתה את טענתו של ציבין לפיה למרות  " אי התקינות הלא דווקנית "  של מעשיהם ,  כל עוד העבירה לו העובדת מידע מטעמים הומניטריים וכל עוד לא ניתנה לה תמורה - המעשה תקין ".   " עו"ד ציבין ידע היטב כי הוא מנצל את קשריו בשגרירות על מנת להוציא מהשגרירות מידע אותו לא היה מקבל לו היה פונה לשגרירות באופן רשמי ",  קבעה השופטת . " ואף כי בעיניו לא מדובר ב'דרמה' אלא במעשה שבשגרה ,  אין בידינו לתמוך בהתנהלות מעין זו ".   ( עב 4106/05 ) 

עובדת בשגרירות העבירה מידע חסוי לעו"ד - ופוטרה
עובדת שגרירות ארה"ב הודתה שמסרה לעו"ד מרדכי ציבין ,  שעמו היתה מיודדת ,  מידע בנוגע למבקשי ויזות ישראלים שבקשתם נדחתה .  בית הדין האזורי לעבודה אישר את פיטוריה המיידיים

