בגלל חשד לטעות משפטית :  בנק אוף אמריקה יקפיא את עיקולי הבתים
בבנק יקפיאו התהליכים על מנת  " לבחון האם נפלו טעויות במסמכים שהוגשו לבתי המשפט "
 בנק אוף אמריקה ,  מלווה המשכנתאות הגדול בארה"ב לפי נכסים ,  הודיע ביום שישי כי החל בסקירה מחודשת של מסמכים בכל מקרי העיקולים שנמצאים כעת בבתי משפט על מנת לבחון אם נפלו בהם טעויות.בכך מצטרף הבנק לשני בנקים נוספים ,  gmac וג'יי.פי מורגן צ'ייס ,  שהודיעו בשבועיים האחרונים על הקפאת העיקולים ב-23 מדינות שבהן תהליכי העיקול נקבעים בבתי המשפט.אך בניגוד לשני הבנקים הנוספים ,  שהודיעו כי יתקנו את המסמכים רק במקרים שלדעתם התנהלו לא כשורה ,  בנק אוף אמריקה הודיע כי  " יתקן את כל התצהירים במקרי עיקולים שעדיין לא עמדו בפני שופט ". ייתכן כי פירוש הדבר הוא שעשרות אלפי מקרי עיקולים יושהו לתקופה של חודשים ,  או אפילו ,  במקרים שבהם הצרכנים שהגיעו לחדלות פירעון נעזרים בעורכי דין ,  לשנים.דובר מטעם הבנק אמר כי לא ברור כמה מקרים נמצאים כרגע בבתי המשפט .  הבנק לא סיפק לוח זמנים או הסברים להקפאה ,  ומסר רק כי הבנק מתכנן בסופו של דבר להגיש מחדש את כל המקרים .
 
בגלל חשד לטעות משפטית :  בנק אוף אמריקה יקפיא את עיקולי הבתים
בבנק יקפיאו התהליכים על מנת  " לבחון האם נפלו טעויות במסמכים שהוגשו לבתי המשפט "
 
