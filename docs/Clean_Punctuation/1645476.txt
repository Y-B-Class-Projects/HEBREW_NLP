טאואר מדללת את המשקיעים :  מוכרת 4 מיליון מניות לקרן יורקוויל בדיסקאונט של 11.5% על מחיר השוק
לפני מספר ימים הודיעה החברה על הרחבת כושר הייצור במפעל במגדל העמק ובקליפורניה
רק ביום שלישי בשבוע שעבר הוציאה  ,  יצרנית השבבים ממגדל העמק ,  בשורות מעודדות למשקיעים .  החברה כתבה כי היא מרחיבה את כושר הייצור במפעליה בעלות של כ-15 מיליון דולר על מנת לעמוד בביקושים לשבביה.והנה ,  אמש ,  סיפקה החברה בשורה קצת פחות משמחת למשקיעיה :  החברה מדללת אותם על ידי הנפקת מניות לקרן יורקווי ,  עמה יש לה הסכם השקעה .  החברה תגייס מהקרן 5 מיליון דולר תמורת הנפקה של 4 מיליון מניות ,  במחיר מניה של 1.25 דולר .  בנוסף ,  תישא טאואר בעמלת הנפקה של 200 אלף דולר שתשולם בכ-142 אלף מניות .  מחירה של מניית טאואר בסיום המסחר ביום שישי עמד על 1.41 דולר ,  כך שמדובר בדיסקאונט של 11.5% על מחיר השוק.עד כה ,  גייסה טאואר מהקרן כ-18 מיליון דולר ,  ונותרו לה 7 מיליון דולר אפשריים לגיוס מהקרן על פי התשקיף שהגישה .  התשקיף מאפשר לטאואר למכור לקרן מניות בדיסקאונט של 3% על מחיר השוק.על פי פרסומי החברה מהשבוע שעבר ,  במתקן הייצור פאב 2 של החברה ,  הממוקם במגדל העמק ,  יעלה כושר הייצור בכ-30 אלף פרוסות בשנה על מנת לעמוד בצרכים הגדלים של הלקוחות למוצרים הייחודיים של החברה .  במתקן הייצור הממוקם בניו-פורט ביץ' קליפורניה ,  יורחב כושר הייצור בכ-36 אלף פרוסות בשנה.כושר הייצור של המפעל במגדל העמק הגיע לפני השדרוג ל-480 אלף פרוסות בשנה ואילו זה של המתקן בקליפורניה הגיע ל-200 אלף ,  כך שמדובר בשיפור של 6.3% במגדל העמק ו-18% בקליפורניה .  בסך הכל ,  יכולה החברה לייצר כ-750 אלף פרוסות ,  בהכללת הסכמים שונים שיש לה ,  כך שמדובר בשיפור מתון של פחות מ-10% ביכולת הייצור של טאואר.ביום רביעי הקרוב תפרסם טאואר את דו"חות הרבעון הרביעי .  החברה חזתה כי תרשום ברבעון הרביעי הכנסות של 102-98 מיליון דולר .  בנוסף ,  לפני כחודש צפתה החברה כי תרשום בשנת 2010 הכנסות של כ-500 מיליון דולר .  בנוסף ,  צפתה החברה כי ברבעון הראשון היא תציג שורה תחתונה חיובית .
 
טאואר מדללת את המשקיעים :  מוכרת 4 מיליון מניות לקרן יורקוויל בדיסקאונט של 11.5% על מחיר השוק
לפני מספר ימים הודיעה החברה על הרחבת כושר הייצור במפעל במגדל העמק ובקליפורניה

