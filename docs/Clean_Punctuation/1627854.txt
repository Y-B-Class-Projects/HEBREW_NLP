 " ככה זה בדמוקרטיה :  הממשלה מפשלת - הציבור משלם "
 מנהל רשות המים ,  אורי שני ,  מתקשה להבין את הטענות בציבור סביב היטל הבצורה שהוקפא ביום שישי במקבל לייקור בתעריפי המים . " מים זולים יביאו לבזבוז - ההתייקרות היא רק ב-50 שקל לחודש למשפחה "
" שאלו אותי בימים האחרונים ,  למה הציבור צריך לשלם בגין מחדלי פיתוח משק המים של הממשלה ",  אמר בסוף השבוע מנהל רשות המים ,  פרופ' אורי שני ,  בראיון ל-TheMarker . 
" אבל בשיטה הדמוקרטית ,  מי ישלם עבור מחדלי הממשלה אם לא הציבור ?  זה עצוב - אבל זה המצב .  אם הממשלה מפשלת ,  אין מישהו אחר שישלם .  זה מעצבן ,  אבל זה המצב .  אתה רואה מקור אחר ?  ואם היו לוקחים עוד 2 מיליארד שקל בכל שנה מתקציב המדינה זה היה שונה ?  " 
" אם העלאת התעריפים היתה מיועדת לסגירת גירעונות עבר ,  אולי זה היה לגיטימי .  אבל אין כאן סגירת גירעונות - מדובר כאן בפיתוח תשתיות .  השאלה היא אם זה צריך להיות מגולם במחיר המים .  ברמת התיאורטית ,  ראוי שתעריף המים יבטא את כלל העלויות ,  כדי שהשימוש במים יהיה רציונלי .  מים זולים מדי מביאים לשימוש לא ריאלי .  אם משתמשים יותר - צריכים יותר מים ,  ואז מתפילים יותר ,  וכך מחיר המים עולה ממילא ".   
" אם נסבסד חלק מעלות המים - אז נגרום לצריכה גדולה יותר ,  וכל עודף הצריכה יחייב התפלה .  אם אנשים יצרכו מים ,  עלות הולכתם והפקתם תביא למחיר גבוה יותר .  יש כאן גם היבט סוציאלי וגם היבט כלכלי .  לכן קבענו מחיר מים בסיסי ,  ומחיר מים עבור צריכה גבוהה ".   
" זה לא היה נכון ,  ואמרתי את זה לאנשי האוצר ".   
" בסופו של דבר עשינו זאת הדרגתית .  בניגוד לחשמל ,  למשל ,  בענייני מים מרבית הצרכנים לא יודעים כמה הם משלמים .  משמעות הרפורמה היא תוספת של 50 שקל בחודש למשפחה .  אני לא אומר שזה מעט .  זה המון עבור מי שאין לו .  אבל בסופו של יום זה רק 50 שקל בחודש למשפחה שלמה . 
" הקמנו ועדה משותפת עם משרד הרווחה כדי לסייע לציבור החלש .  ואולם השאלה שעמדה בפני היא לא אם זה יעבור ,  אלא איך זה יכול לעבור אחרת .  אני לא רואה איך סוגרים בעתיד גירעון בסדר הגודל שעליו אנחנו מדברים מתקציב המדינה ".   
" באופן מהותי - כן .  באשר לשאלה האחרת של הדרגתיות הייקור - אז כן ,  הייתי מנסה לבנות את כניסת הרפורמה בהדרגה ".  
המשק הישראלי חווה שני מהלכים דרמטיים ביום שישי .  האחד הוא הקפאתו של היטל הבצורת - ארבעה חודשים וחצי לאחר שהחלה גבייתו .  מצד שני נכנסה לתוקף הרפורמה בתעריפי המים - שמבקשת בראשונה לגלם במחיר לצרכנים את העלות הריאלית של השימוש במים ,  כלומר את עלויות ההפקה ,  ההולכה ,  החלוקה והפינוי .  
מדובר על תוספת של כ-2 מיליארד שקל בשנה .  המשמעות לציבור היא ייקור המים בכ-40% בממוצע .  מכיוון שהעלות בכל רשות היא שונה ,  החליטה מליאת רשות המים בתחילה לאשר תעריפים דיפרנציאליים .  ואולם בעקבות הסערה שקמה ברמה המוניציפלית היא נסוגה .  
התערבות גורמים פוליטיים גם אילצה את מליאת הרשות לחזור בה מכוונתה להעלות את התעריף בבת אחת ,  וב-1 בינואר התייקרו המים בשיעור ממוצע של כ-25% ,  כחלק מהפעימה הראשונה של הרפורמה .  הפעימה השנייה תהיה ב-1 ביולי עם ייקור נוסף ב-16% .  השלב השלישי מתוכנן ל-1 בינואר 2011 ,  אז יתייקרו המים בכ-2% נוספים . 
" לא ,  ולכן לא עשינו זאת - מהיום הראשון דרשתי שיהיה מחיר אחיד .  משרד המשפטים ,  הלשכה המשפטית שלנו והמערכת המשפטית פירשו את החוק אחרת .  מליאת רשות המים אישרה בצער רב דבר שהיא לא מסכימה לו ".  
אף שקביעת מחיר ריאלי למוצרים חיוניים אינה חדשה ,  ונהוגה במשק החשמל למשל ,  עוררה הרפורמה תהודה רבה ,  וקוממה גורמים פוליטיים ,  חברתיים וענפיים .  בשבוע שעבר נוסף אליהם גם מבקר המדינה ,  מיכה לינדנשטראוס ,  שהציג ביום רביעי דו"ח מתומצת ומוזר ,  שהוכן בתוך חודש והתיימר להצביע על ליקויי משק המים .  זאת ,  אף שוועדת חקירה ממלכתית עוסקת בעניין כבר שנה .  המבקר ביקש לשקול את הקפאת הרפורמה - שעליה שוקדים בממשלה כבר ארבע שנים - 48 שעות לפני החלתה . 
" ראוי לשמוע את דברי המבקר ולשקלל אותם בתוך מערך השיקולים ",  אמר שני בסוף השבוע ,  בתגובה לפליאתו של לינדנשטראוס נוכח ההתעלמות לכאורה מהמלצתו . " עם זאת ",  הוסיף שני , " אין זה משנה את ההחלטה .  המציאות מחייבת העלאת תעריפים שתממן התפלה ורכישת מים עוד השנה ".   
" המבקר לא הראה שהתעריף גבוה מדי .  אני יודע לעשות את ההפרדה בין הכיס הציבורי לתקציב המדינה .  לראיה - כל תאגיד מים חדש שהוקם ,  קיבל לא מעט כסף מהאוצר כהון עצמי ראשוני ".   
" אני מסכים ,  אבל חושב שזה נפתר כעת באמצעות מנגנון פיצויים לנזקקים - דרך ביטוח לאומי ,  למשל ".   
" בסופו של דבר ,  אני האחראי .  מצד אחד ,  אנחנו צריכים לקנות מים ממתקני ההתפלה - ומצד שני צריך להשקיע 1.2 מיליארד שקל בכל שנה כדי לחבר אותם .  הסכום שדרוש למשק הוא גבוה יותר ,  אבל החלטנו שנפרוס את זה ,  כדי שלא להעלות את התעריף לרמה גבוהה יותר .  אני חושב שזה יצא מאוזן ".   
" הרעיון של ההיטל נולד לאחר שהבנו שצריך לחסוך בצריכה - כי אחרת לא נעבור את הקיץ .  עלו שתי חלופות :  ייבוש דשאים ,  וההיטל הזה .  אני בחרתי בייבוש דשאים ,  שהוא הפתרון המקובל בעולם ,  אך שר התשתיות עוזי לנדאו ,  שרק נכנס לתפקידו ,  חשב שהאלטרנטיווה השנייה טובה יותר . 
" למרות הסמכות שלי - יש מעליי שר .  ואולם אם אני חושב שהוא טועה ,  עלי להעיר על כך ".   
" לא .  הצגתי בפניו את השיקולים לכאן ולכאן .  אחרי הכל ,  חשבנו שיש יתרון גם בהיטל הבצורת ,  וייבוש דשאים עשוי היה להיתקל בבעיית אכיפה .  זה לא נראה לי נושא של ייהרג ובל יעבור - כי גם ההיטל הוא לא שגוי .  עובדה שהוא הביא לצניחה בצריכת המים ".   
" ההחלטה על ההקפאה היא של הכנסת - לא שלי .  אני כנוע לגמרי בפני הכנסת ".   
" המכרז לחלוקת החסכמים התברר כאחד המכרזים המסובכים אי פעם .  התברר גם שהשעונים יקרים .  אני לא זוכר אם הוחלט לחלק אותם ,  ואם כן - אז זו הייתה טעות . 
" עם זאת ,  אני שלם עם קמפיין 'ישראל מתייבשת' .  בלעדיו לא היו לנו די מים - חד וחלק .  הורדנו את הצריכה מסדר גודל של 110 קוב לנפש לשנה - ל-88 בשנה ,  ואם תכפיל את זה במספר הצרכנים ,  זה יוצא המון מים - שאלמלא נחסכו ,  לא היה לנו מנין לספק ".   
" אני חושב שיש עירוב בין החלטות מקצועיות לחלוטין למקומות שבהם המשקל הציבורי משפיע ,  ולפעמים בצדק .  אנחנו לא חיים על אי בודד ,  ולא סביר שנקבל החלטות בלי להקשיב .  עם זאת ,  זה לא פוטר אותנו מלהיות ריאליסטים ,  ולהגיד בצורה מפורשת שצריך להעלות מחירים או לקבוע היטל בצורת - אחרת לא יהיו מים . 
" אי אפשר להגיד שאנחנו האנשים הנחמדים כיום .  אנחנו אומרים לציבור את האמת - שאין מים ,  ושהם מתייקרים .  זה לא נחמד לשמוע ,  אבל אנחנו אומרים ".   
" ההיטל יחזור אוטומטית ,  אלא אם אמליץ לבטל אותו .  יכול להיות שאם יהיה חורף גשום יהיה קשה להפעיל אותו מחדש .  זו החלטה שלי ,  אבל כמו שאתה רואה - אני עובד מול ציבור של 7 מיליון איש ,  וצריך לקבל החלטות שגם ניתנות לביצוע .  להפעיל את כל הכוח במקום שבו תישבר - זו טעות ".   
" זה החוק .  ברגע שאושר היטל ,  כספי המס הולכים לממשלה .  אני לא יודע אם זו סיבה מספקת ,  אבל זו סיבה אמיתית - ולא פשוט בכלל לשנות את החוק .  הסיבה השנייה היא פרקטית .  האוצר חשב לקבל בזכות ההיטל 1.3 מיליארד שקל בשנה .  אני צחקתי על כך ,  ואמרתי לאוצר שגם אם זה יהיה נפח התקבולים - הרי שנכשלנו ,  כי זה אומר שאנשים לא חסכו .  
צפיתי מראש הכנסות של 500 מיליון שקל בלבד - ואני חושב שצדקתי .  בנוסף ,  אנחנו מקבלים הרבה כסף מהאוצר ,  ולא רציתי להסתכן בלאבד אותו .  במקום זאת ,  סיכמנו שאם יהיה פער בין התקציב שלי למה שנגבה מהיטל הבצורת ,  זה יעבור חזרה אליי ".  
אם לא די היה בשרי הממשלה ,  חברי הכנסת ,  השלטון המקומי ,  ארגונים חברתיים ומבקר המדינה - הצטרפו אל הקלחת סביב רשות המים גם העובדים ,  שהכריזו לפני חודש על שביתה במחאה על הסחבת במשא ומתן של האוצר מולם בנוגע לשינויים המבניים ברשות .  
בסוף השבוע נזכר שני בטיול שאליו יצא לפני 11 שנה עם רעייתו ,  בדרום אמריקה .  בדרכם הרגלית למאצ'ו פיצ'ו בפרו נקע שני את רגלו - והתיישב בצד הדרך . " למה כל דבר הולך לי קשה ?  ",  נאנח באוזני רעייתו ,  שמצדה השיבה בפליאה כי מהצד נראה שדווקא הכל הולך לו בקלות . 
" ידעתי שיהיה לי מאוד קשה ,  אם כי הופתעתי ממבקר המדינה ",  אומר שני . " נוצר סינכרון בלתי אפשרי בין רפורמות הכרחיות עבור משק המים ,  שלא ניתן היה לעצור אותן ,  למשבר מים חמור .  לפני חצי שנה אמרתי שאם היתה לי היכולת להודיע על הרפורמה רק לאחר ביטול היטל הבצורת זה היה נפלא ".   
" לא ,  אבל יש תחושה של 'אין ברירה' .  כשנכנסתי לתפקיד לא היה לי מושג שאנו הולכים למשבר כזה ,  אף שאני מעורה בתחום .  כמו אחרים ,  לא חזיתי את המחסור .  
כשראיתי בחורף 2007 שפיספסנו שתי סופות גדולות שפסחו עלינו אמרתי לעצמי 'אוי ,  אוי ,  אוי' - וקראתי לצוות להכין תוכנית בצורת .  לכן נקטנו במהלכי בלימת ביקושים דרסטיים ,  ולכן אנחנו מגדילים כיום את ההיצע ".   
" משום שישראל לא רגילה לקצב השינויים שאנו מובילים .  תשווה את קצב הקמת פרויקטי ההתפלה לזה של פרויקטי תשתית אחרים ,  ולא תמצא קצב מהיר שכזה .  אנחנו גם מביאים רפורמה יסודית שמטבעה היא קשה לעיכול .  אנחנו עושים את הדברים הקשים ".   
" אם תביט על הדרך שלנו בעוד שנתיים - תראה קו מדויק של מדיניות .  כשאתה בודק כל מהלך בזכוכית מגדלת ,  הוא לא יראה מדויק .  אנחנו גם עומדים מול התנגדות גדולה ,  עוסקים בסוגיות קשות ,  וצריכים למצוא את האיזון הנכון .  מים זורמים תמיד מגיעים מלמעלה ליעדם במסלול הכי מתאים ,  וכך גם אנחנו נגיע בסוף לשם ".   
" אני לא יודע לענות על כך .  התשובה קשה לי ,  ואין לי זמן לנתח אותה .  כנראה שכשאתה מבצע רפורמות כה כבדות כשהשר הממונה מצטרף בשלב כה מאוחר ,  ועוד נושא בטענות נגד מקומה של הרשות אז השילוב הזה לא קל .  אם כי השר עמד לצידנו השבוע בסוגיית הרפורמה ".  

" ככה זה בדמוקרטיה :  הממשלה מפשלת - הציבור משלם "
 מנהל רשות המים ,  אורי שני ,  מתקשה להבין את הטענות בציבור סביב היטל הבצורה שהוקפא ביום שישי במקבל לייקור בתעריפי המים . " מים זולים יביאו לבזבוז - ההתייקרות היא רק ב-50 שקל לחודש למשפחה "
 
