ח"כ בר און ליועמ"ש :  חקור את הסכם האוצר עם ש"ס
בפנייה ליועץ המשפטי לממשלה ,  דורש רוני בר און לפרסם את ההסכם שנחתם לכאורה בין משרד האוצר לש"ס ,  המבטיח המשך הבטחת הכנס לאברכים .  מלשכות שר האוצר וישי שוללים את קיום ההסכם
שר האוצר לשעבר ,  ח"כ רוני בר-און  ( קדימה )  פנה אמש  ( ראשון )  במכתב ליועץ המשפטי לממשלה יהודה ויינשטיין ,  בדרישה להורות למשרד האוצר לפרסם את  " הסכם התקציב בין סיעת ש"ס או סיעה אחרת ובין משרד האוצר ".  זאת ,  לאחר שהשר אלי ישי אמר לעיתונאים חרדים שישנו הסכם בינו לבין האוצר בעניין הבטחת ההכנסה לאברכים .
 במכתב לויינשטיין ,  בר-און מצטט את תמלול דברי ישי בהם אמר כי  " יש לנו בהסכם התקציב ,  לא בהסכם הקואליציוני בכניסה לממשלה ,  הסכם על התקציב בין ש"ס ומשרד האוצר ,  משרדי ש"ס ומשרד האוצר ,  ושם הכנסנו סעיף לגבי הבטחת הכנסה .  זה נכנס ".  לדברי בר-און ,  במידה שאכן ישנו הסכם כזה הרי שהממשלה עברה על החוק כאשר היא לא הניחה את נוסח ההסכם על שולחן הכנסת .
" מהפרסום עולה כי קיים הסכם בין סיעת ש"ס ובין משרד האוצר ,  שעניינו תמיכה של סיעת ש"ס בתקציב המדינה כנגד התחייבות האוצר להעביר כסף לאברכים ",  נכתב במכתב ליועמ"ש . " הסתרת 'הסכם התקציב' ,  נוכח פסיקת בג"ץ בה קבע כי תקצוב אברכים בלבד מפלה לרעה סטודנטים ,  ועל רקע הקמת 'ועדה' בראשות מנכ"ל משרד ראש הממשלה שנועדה לכאורה לבחון את העניין ,  היא חמורה ביותר .  אבקשך להורות את משרד האוצר לגלות לכנסת את הסכם התקציב עם סיעת ש"ס ". משרד האוצר ואלי ישי הכחישו את קיומו של כל הסכם שהוא .  
מלשכת השר ישי נמסר כי לא נחתם אף הסכם שכזה ,  וכי בעניין תקצוב האברכים  " לאחרונה הוקמה ועדה בראשות מנכ"ל משרד ראש הממשלה ,  ועל כולנו לחכות להמלצותיה .  השר ישי הדגיש שהוא תומך בהסדרת הנושא באמצעות הליך חקיקה ,  כפי שקבע בית המשפט העליון לפני מספר חודשים ". 
מלשכת שר האוצר נמסר בתגובה לפרסומים אמש כי  " לא נחתם כל הסכם עם יו"ר ש"ס או עם כל גורם פוליטי אחר בנושא זה .  מדובר בניסיון פתטי נוסף של גורמים בכנסת להרוויח כותרת ולהסית ציבור שלם כנגד הממשלה .  שר האוצר אמר בשיחות סגורות שהוא אינו מתנגד להסדיר את הנושא באמצעות הליך חקיקה כפי שקבע בית המשפט העליון לפני מספר חודשים ." 

ח"כ בר און ליועמ"ש :  חקור את הסכם האוצר עם ש"ס
בפנייה ליועץ המשפטי לממשלה ,  דורש רוני בר און לפרסם את ההסכם שנחתם לכאורה בין משרד האוצר לש"ס ,  המבטיח המשך הבטחת הכנס לאברכים .  מלשכות שר האוצר וישי שוללים את קיום ההסכם

