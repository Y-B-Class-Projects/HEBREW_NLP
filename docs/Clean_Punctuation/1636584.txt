5 מיליון שקל מעל הערכת השמאי :  עיריית נתניה מכרה מגרש בשטח של 10 דונם ב-36.5 מיליון שקל
המגרש ,  שנמכר לחברת מסיקה ובניו ,  ממוקם בשכונת נווה עוז ;  כיום ניתן להקים בו 100 יחידות דיור
מחירי הקרקעות בנתניה ממשיכים לנסוק :  עיריית נתניה מכרה מגרש בשטח של 10 דונם בשכונת נווה עוז הסמוכה לשכונת אגמים תמורת 36.5 מיליון שקל .  הקרקע נמכרה לחברת מסיקה ובניו ,  והיתה גבוהה בכ-5 מיליון שקלים מהערכת שמאי .  במתחם שבין הרחובות רזניק דוד והחפץ חיים שלוש חלקות שעליהן תב"ע  ( תוכנית בניין עיר )  לבניית 150 דירות בשלושה בניינים בני 15 קומות על קומת עמודים כפולה .  במגרשים שנמכרו ייבנו 100 דירות בלבד .  נכון להיום על חלק מהקרקע שוכנת ישיבת ראדין שהגיעה להסכם פינוי מרצון עם עיריית נתניה להעתקתה לצפון העיר .  את המכרז הוציאה עיריית נתניה לפני מספר חודשים ,  כאשר ההצעה הגבוהה ביותר שהוגשה עמדה על 20 מיליון שקל בלבד .  הנושא הועבר למועצת העיר שאישרה ביצוע התמחרות בקרקע מה שהביא לעלייה ב-16.5 מיליון שקל יותר מההצעה הגבוהה שהוגשה.מדובר בקרקעות החמות ביותר בנתניה סמוך לשכונת אגמים .  חלק מהדירות שיבנו בפרויקט יפנו לשמורת הטבע שלולית החורף וחלקן לכיוון הים .  המכרז נסגר לפי 365 אלף שקל ליחידת דיור ,  בדומה לתוצאות המכרז שהוציא מינהל מקרקעי ישראל לפני חודש באגמים .  אז נרכשו מגרשים בין היתר על-ידי חברות אשדר וי.ח דימרי ב-620-320 אלף שקל קרקע ליחידת דיור .  היום נמכרות בנווה עוז דירות ארבעה חדרים בכ-1.4 מיליון שקל ,  והערכות הן כי המחירים ימשיכו לעלות .
 
5 מיליון שקל מעל הערכת השמאי :  עיריית נתניה מכרה מגרש בשטח של 10 דונם ב-36.5 מיליון שקל
המגרש ,  שנמכר לחברת מסיקה ובניו ,  ממוקם בשכונת נווה עוז ;  כיום ניתן להקים בו 100 יחידות דיור

