יותר מ-35 אלף ש' - וב-16:00 בדרך הביתה
החלום של כל עובד הוא לדעת כמה מרוויח הבוס .  דו"ח השכר הציבורי איפשר לי לגלות מה השכר של המנהלת שלי לשעבר במשרד הממשלתי שבו עבדתי - אותה אחת שבסביבות 16:00 המשרד שלה תמיד היה ריק
 >  >  כשסיימתי את התואר הראשון שלי בכלכלה ,  בגיל 25 ,  המשק היה במיתון .  בהיותי עובד חסר ניסיון ,  קורות החיים שלי הושלכו לסל שבפינה הקרובה לפקס במחלקות כוח האדם .  המקום היחיד שאליו הצלחתי להתקבל היה משרד ממשלתי גדול יחסית בירושלים ,  המעסיק כמה מאות עובדים - וגם זה אחרי סינון מסיבי .  במשך כמעט שנתיים הצלחתי לשרוד במשרד הזה .  למה לשרוד ?  כי העבודה שיעממה אותי כל כך ,  עד שגם עם ארבע שעות שינה בלילה ,  אונה אחת ורדיו שמתנגן ברקע הייתי מסוגל לבצע אותה .  השבוע פורסם דו"ח השכר במגזר הציבורי ,  שממנו עלה כי השכר החודשי הממוצע של עובדי הנמלים ,  רשות ניירות ערך ובנק ישראל גבוה מ-20 אלף שקל .  אפשר רק לקנא בהם .  לפי הדו"ח ,  השכר הממוצע במשרד הממשלתי שבו אני עבדתי בעבר הוא רק 11 אלף שקל .  החלום של כל עובד הוא לדעת כמה מרוויח הבוס ,  גם אם הוא בוס לשעבר .  דו"ח השכר איפשר לי לדעת זאת .  השכר של מנהלת האגף במשרד שבו עבדתי היה יותר מ-35 אלף שקל בחודש .  זו אותה אחת שלעתים הייתי שקוף כשעברתי לידה ,  ובפעמים שראתה אותי היא התעקשה משום מה לקרוא לי מתן .  הדברים כנראה נראים קצת אחרת כשמרוויחים פי שישה מעובד זוטר כמוני .  לא ראיתי אותה עובדת שעות נוספות .  בסביבות 16:00 המשרד שלה היה ריק ,  והיא לא היתה היחידה .  זה לא היה מקום שנשארים בו עד מאוחר כי חייבים .  בארגון הזה תוכנית העבודה נקבעה על ידי העובדים עצמם .  אם לא מספיקים הכל ,  ה"עונש "  הוא קיצוץ בפרמיה - אותה תוספת שכר שנועדה לתמרץ את העובדים לעבוד .  אבל אל חשש ,  התוכניות עוצבו כך שהעובדים יספיקו למלא את המכסה .  שש השנים שחלפו מאז וכמה דו"חות שכר לימדו אותי דבר נוסף :  במגזר הפרטי עובדים נאלצים לאיים מפעם לפעם בהתפטרות ,  רק כדי לראות את תלוש השכר שלהם מתנפח מעט .  במגזר הציבורי החיים קלים יותר - מדי תקופה עולה הוותק של העובדים באופן אוטומטי ,  ועמו עולים גם הדרגה והשכר  ( כן ,  גם הבוסית שלי לשעבר הספיקה להתקדם בחיים )  .  על פיטורים לא מדברים במגזר הציבורי - אלא אם כן מדובר בעובד גרוע במיוחד .  היה עוד דבר שיכולתי ליהנות ממנו בתפקידי ההיסטורי ,  שאי אפשר לאמוד אותו בכסף :  ככתב שוק הון ,  שעובד לעתים סביב השעון ,  אני מתגעגע בסופי השבוע בעיקר לשקט הנפשי שליווה אותי באותו ארגון .  יסלחו לי המנתחים בסורוקה ,  המח"ט ,  טייס הקרב או רבים אחרים וטובים שמלאכתם בשירות המדינה קשה ומלחיצה .  במקום שבו אני עבדתי זה היה אחרת .  היטיב לנסח זאת חבר שעבד אתי אז : " המשרד הזה הוא המקום היחיד שבו אתה לוחץ כ' במעלית ב-15:30 ,  ושוכח שהיית פה .  כאן לא לוקחים שום דבר הביתה ". 

יותר מ-35 אלף ש' - וב-16:00 בדרך הביתה
החלום של כל עובד הוא לדעת כמה מרוויח הבוס .  דו"ח השכר הציבורי איפשר לי לגלות מה השכר של המנהלת שלי לשעבר במשרד הממשלתי שבו עבדתי - אותה אחת שבסביבות 16:00 המשרד שלה תמיד היה ריק

