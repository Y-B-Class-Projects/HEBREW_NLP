ניר קלינגר פוטר מא.א.ל לימסול
יחסי המאמן הישראלי עם המועדון הדרדרו מזמן ,  ובהנהלת הקבוצה הקפריסאית החליטו לפטרו .  בנו של דושאן אוהרין יחליפו
הנהלת א.א.ל לימסול החליטה לפטר היום  ( שני )  את המאמן הישראלי ,  ניר קלינגר ,  ההחלטה התקבלה ביומיים האחרונים ,  אך הפכה סופית רק כאשר הושג סיכום עם בנו של דושאן אוהרין .  כזכור ,  אוהרין אימן בעבר את מכבי חיפה .  אגב ,  האב עצמו אימן את א.א.ל לפני למעלה מ-20 שנה .
 בסביבתו של המאמן סיפרו כי מערכת היחסים עם ההנהלה החלה להידרדר לאחר שדרש לא לנהל את משחק הקבוצה מול אנורתוזיס ,  שהתקיים ביום הכיפורים .  בגלל הצלחות הקבוצה בליגה ,  נמנעו בהנהלה לבצע את המהלך עד עכשיו .  לפני כשבועיים ,  לאחר הפסד הקבוצה לפאפוס 1:0 ,  החלו שמועות על פיטוריו של המאמן ,  אלא שאז הדהימה א.א.ל את סגנית האלופה אומוניה ניקוסיה ועלתה לרבע גמר הגביע ,  מה שדחה את המהלך .
 בימים האחרונים החל קלינגר לפעול לחיזוק הקבוצה והחתים שני שחקנים ,  אך מתחת לפני השטח התקבלה ההחלטה לשחררו . " אני יוצא לאימון הבוקר כרגיל ולא קיבלתי שום הודעה ",  אמר המאמן לוואלה !  ספורט הבוקר ,  לפני ההחלטה הרשמית ,  והוסיף : " אני מכיר את השמועות .  שום דבר לא מפתיע אותי ".  כעת ,  כאמור ,  עוזב הישראלי את המועדון ,  ואיתו עוזב גם עוזר המאמן הישראלי ,  פליקס נעים .
 קלינגר ,  שאימן בעונה שעברה את פאפוס ,  גם היא קבוצה באי השכן ,  חתם בקיץ האחרון לתקופה של שלוש שנים בקבוצה מהעיר לימסול .  לאחר 14 מחזורים מדורגת הקבוצה של קלינגר במקום השישי בלבד עם 22 נקודות ,  כשהיא מרוחקת תשע נקודות מהראשונה בטבלה ,  אפואל ניקוסיה .
 עדכון ראשון :  11:31עדכון אחרון :  15:40

ניר קלינגר פוטר מא.א.ל לימסול
יחסי המאמן הישראלי עם המועדון הדרדרו מזמן ,  ובהנהלת הקבוצה הקפריסאית החליטו לפטרו .  בנו של דושאן אוהרין יחליפו

