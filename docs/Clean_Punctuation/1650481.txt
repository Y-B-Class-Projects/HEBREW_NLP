ברקוביץ' יכול לשאוב עידוד מזידאן
קמפיין תקשורתי נרחב באלג'יריה קורא למינוי כוכב העבר הצרפתי לתפקיד המאמן הלאומי .  זידאן ,  אלג'יראי במוצאו ,  אף זכה לתמיכה רשמית של הנשיא .  אבי לוזון ,  לתשומת לבך
כוכב נבחרת הכדורגל של צרפת לשעבר ואחד מגדולי השחקנים בהיסטוריה ,  זינדין זידאן ,  מועמד לאמן את נבחרת אלג'יריה .  כך דיווחו הבוקר  ( ראשון )  כלי התקשורת המקומיים במדינה .  זידאן ,  שמוצאו מאלג'יריה ,  קיבל הצעה לאמן את הנבחרת מהנשיא עבד אל-עזיז בותפליקה ,  בפגישה שהתקיימה בשבוע שעבר בלשכת הנשיא .
 נדמה כי כלי התקשורת במדינה מנהלים מסע יחסי ציבור מאסיבי למינוי של האליל המקומי - מסע שאף זוכה לגיבוי נשיאותי רשמי .  הקמפיין עצמו מהווה חיזוק נוסף לתופעה הרווחת בשנים האחרונות בכדורגל העולמי - מינוי כוכבי עבר למשרת המאמן הלאומי ,  עיינו ערך מראדונה  ( ארגנטינה )  דונגה  ( ברזיל )  ,  יורגן קלינסמן  ( גרמניה )  ,  מרקו ואן באסטן  ( הולנד )  ורוברטו דונאדוני  ( איטליה )  .  ואולי מדובר ברמז נוסף עבור יו"ר ההתאחדות לכדורגל בישראל אבי לוזון ,  שיקדיש הרהור נוסף לסוגיית אייל ברקוביץ' .  אבל רק אולי .
 העיתונים במדינה דיווחו כי זידאן ,  שכיכב בעבר ביובנטוס ובריאל מדריד ,  אמר לנשיא בותפליקה כי  " יחשוב על ההצעה המפתה "  ויחזיר לו תשובה בקרוב .  לפי ההצעה ,  זידאן לא ייכנס לנעלי מאמן הנבחרת באופן מיידי אלא רק לאחר המונדיאל שייערך בקיץ בדרום אפריקה .  בפגישה בין  " זיזו "  לבין בותפליקה נכחו גם שני אחיו של הנשיא האלג'יראי וכן אביו של זידאן .
 זידאן ,  37 ,  נולד במארסיי שבצרפת למשפחה שמוצאה מאלג'יריה .  בשנת 1996 עבר מצרפת למועדון האיטלקי יובנטוס ,  שם כיכב במשך כחמש שנים .  בשנת 2001 נרכש על ידי המועדון היוקרתי ריאל מדריד בתמורה ל-78 מיליון אירו - מועדון איתו זכה בליגת האלופות ב-2002 .  במקביל ביסס את עצמו כאחד השחקנים המרכזיים של נבחרת צרפת ,  איתה זכה בגביע העולמי ב-1998 ובאליפות אירופה בשנת 2000 .  הוא נבחר על ידי פיפ"א שלוש פעמים לכדורגלן השנה בעולם .
 
ברקוביץ' יכול לשאוב עידוד מזידאן
קמפיין תקשורתי נרחב באלג'יריה קורא למינוי כוכב העבר הצרפתי לתפקיד המאמן הלאומי .  זידאן ,  אלג'יראי במוצאו ,  אף זכה לתמיכה רשמית של הנשיא .  אבי לוזון ,  לתשומת לבך

