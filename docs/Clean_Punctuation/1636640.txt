הפיקסיז יופיעו בגני התערוכה
הלהקה אישרה בעמוד הפייסבוק הרשמי שלה כי ההופעה ב-9 ביוני תתקיים בגני התערוכה בתל אביב
הופעתה של להקת הפיקסיז בישראל תתקיים בגני התערוכה בתל אביב ,  כך פורסם בעמוד הפייסבוק הרשמי של הלהקה . " אתר המופע בישראל אושר ",  נאמר בהודעת הסטטוס של הלהקה , " זה גני התערוכה ".  
עם הכרזתו של המפיק שוקי וייס על קיום המופע הראשון של הפיקסיז בישראל ב-9 ביוני נאמר כי מיקום ההופעה יימסר בהמשך .  עם אישור הלהקה כי אתר המופע יהיה גני התערוכה ,  ניתן גם לקבל הערכה על אומדן הקהל שיוכל להיכנס למופע ,  בו נכנסים כ-11,000 אנשים בתפוסה מלאה .  
ממשרדו של שוקי וייס נמסר : " ברגע שייסגר סופית מיקום המופע ,  נשמח לעדכן ". 
כפי שפורסם בוואלה !  תרבות ,  מהדורת הכרטיסים הראשונה למופע במחיר 325 שקלים אזלה לחלוטין וכעת ניתן לרכוש כרטיסים במחיר 400 שקלים .  המכירה מתבצעת במשרד הכרטיסים  " הקסטל "  בתל אביב .  כמו כן ,  טרם הוכרזו מופע או מופעי החימום הצפויים להופעה .
 
הפיקסיז יופיעו בגני התערוכה
הלהקה אישרה בעמוד הפייסבוק הרשמי שלה כי ההופעה ב-9 ביוני תתקיים בגני התערוכה בתל אביב

