האוסקר : " עג'מי "  זר גם לנו
הצלחתו של הסרט  " עג'מי "  מתורגמת מיד ,  כמו תמיד אצלנו ,  להצלחה ישראלית ? לאומית .  גם אם מדובר בסרט שמציב מראה קשה לעין הישראלית ,  גם אם הוא מתאר זוועות מהחיים פה ,  גם אם הוא מדבר בשפה שרוב היהודים נרתעים ממנה - עכשיו הוא  " משלנו ",  מייצג  " אותנו "  ומביא  " לנו "  כבוד .
" עג'מי "  לא רק מספר את סיפורה של השכונה היפואית .  הוא מביא ,  מנקודת המבט של המיעוט הערבי ? פלשתיני החי בישראל ,  את פלונטר הסכסוכים האינסופיים שהחברה הישראלית מנהלת בתוך עצמה .  הוא מספר על חיי הערבים אזרחי ישראל ומערכות יחסיהם עם הפלשתינים תושבי השטחים וזרועות החוק הישראליות ;  על מצוקת הקיום של העובדים הפלשתינים המגיעים לישראל ;  ועל היהודים הישראלים ,  שקצת שונאים את הערבים אבל גם מתייחסים אליהם קצת כאל חברים ,  שמתנהגים כלפיהם באלימות אבל רוצים לכאורה את טובתם ,  שסובלים מטרור מצידם וגם מדכאים אותם .
 גדולתו של הסרט היא ביכולתו לספר סיפור שנראה כמעט אמיתי על חלק מהמציאות הישראלית ,  וזאת בלי לנקוט עמדה חד ? משמעית לטובת אף אחד .  כולם קורבנות וכולם אשמים .  כולם סובלים ולכולם יש אחריות למתרחש .  כולם מעוררי אמפתיה וכולם מנציחים את מעגלי הדמים שבתוכם הם חיים .
 
לסרטים יש כוח עצום .  הם יכולים לספר לנו את סיפור המציאות שאנחנו לא מעזים להודות בו .  הם לא מחויבים לאמת ולכן אומרים אותה לפעמים בצורה הישירה ביותר .  בניגוד לשיח הציבורי היומיומי שאנחנו מנהלים ,  דווקא הם מתארים לנו את מה שאנחנו חוששים לומר . " עג'מי "  עושה זאת היטב .
 בתור סרט המתחרה בקטגוריית  " הסרט הזר "  בטקס האוסקר ומייצג את ישראל ,  צריך לומר ש"ע'גמי "  לא ממש מייצג את התרבות הישראלית .  הקאנון הישראלי מעולם לא אימץ לקרבו יוצרים ויצירות ערביים .  אמיל חביבי ,  אנטון שמאס ,  מוחמד באכרי וסייד קשוע הם היוצאים מן הכלל המעידים על הכלל .  התרבות הישראלית השלטת מעולם לא רצתה ומעולם לא קיבלה לתוכה את המיעוט הזה .
 אם  " עג'מי "  יזכה באוסקר זה יהיה הרבה בזכות מה שהוא לא :  לא מייצג את רוב הסרטים שנעשים כאן .  לא מייצג את השפה שבה נוצרות רוב היצירות בישראל .  לא מייצג את עמדת הרוב .  לא עוסק באירוע משמעותי  ( כמו מלחמה )  ,  אלא דווקא בחיי היומיום .  ולא מנסה לעגל פינות ולספר סיפור עלילתי נוח שבו יש טובים ורעים .  אולי ,  דווקא משום שהוא כל כך  " לא ",  סוף סוף תזכה ישראל באוסקר .
 יש לקוות שהצלחתו של  " עג'מי "  תיטיב עם התרבות הישראלית .  היא תפתח אותה ותאפשר ליותר קולות בתוכה להתבטא .  למרות תמורות שהתחוללו בשני העשורים האחרונים ,  קבוצות שלמות באוכלוסייה - כמו ערבים ,  מתנחלים ,  חרדים ועולים - עדיין לא זוכות להיכלל בשיח התרבותי השליט .
" עג'מי "  הוא סרט קולנוע מצוין .  אפשר להיות גאים בו .  אם יזכה בטקס פרסי האוסקר ,  יהיה זה עוד הישג אדיר  " שלנו ".  אבל הוא מספר סיפור מדכא ,  מתסכל ,  עצוב ,  שבו אין  " סוף טוב "  או עתיד אופטימי כלשהו .  תמונת החברה הישראלית הנשקפת ממנו ,  זו שגורמת להצלחתו הרבה ,  צריכה להדאיג אותנו מאוד .  אם כבר מנכסים ומלאימים אותו ,  כדאי גם לזכור את תוכנו .
 
האוסקר : " עג'מי "  זר גם לנו
nan
