16.5 אלף מכוניות נמסרו בינואר 2010 - עלייה של 46% 
מאזדה מובילה את המסירות עם עלייה של 12.5% לעומת ינואר 2009 .  טויוטה נמצאת במקום השלישי עם עלייה של 279%
 >  >  ענף הרכב יצא מהמשבר - כך עולה מדו"ח המסירות הראשון ל-2010 שפירסם אתמול איגוד יבואני הרכב .  מהדו"ח עולה כי בינואר 2010 נמסרו 16,547 מכוניות ,  עלייה של 46.1% לעומת ינואר 2009 .  עם זאת ,  מדובר בירידה קלה לעומת דצמבר 2009 ,  שבו נמסרו 17,304 מכוניות .  מאזדה מובילה את המסירות עם 2,529 מכוניות ועלייה של 12.5% לעומת השנה שעברה .  יונדאי ,  במקום השני  ( 2437 מסירות )  ,  עלתה ב-63.5% ,  וטויוטה ,  המאבדת נתח שוק בחו"ל ,  נמצאת במקום השלישי עם עלייה ב-279% .  מצד שני ,  מותגים כמו פורד ירדו ב41.5%- וניסאן ב-32.6% .  במסירות מכוניות היוקרה ,  אאודי מובילה עם 227 לקוחות שקיבלו מכוניות ,  כשהיא מקדימה את ב.מ.וו  ( 189 מסירות )  ואת וולוו  ( 108 מסירות )  .  לקסוס מסרה 99 מכוניות וזהו החודש הטוב ביותר שלה מאז החל שיווק המותג בישראל .  הנתונים טובים ,  אך גם מעט מטעים .  מסירות רבות בינואר משקפות עסקות שהתקיימו בדצמבר .  לקוחות פרטיים שרכשו מכוניות בדצמבר העדיפו על רישיון הרכב יירשם שהמכונית ינואר 2010 ,  וכך אולי ירוויחו שנת מודל .  חלק מהיבואנים ,  וביניהם יוניון מוטורס ,  יבואנית טויוטה ,  קיבלו משלוחים גדולים רק בינואר ולכן מסירותיהם עלו .  כדאי גם לציין כי חברות ליסינג רבות קנו בסוף השנה שעברה מכוניות רבות למלאי ,  כדי שיוכלו לשווק אותן בשווי השימוש לפי שיטת הקבוצות . " השוק מנסה לגבש כיוון עם השנה החדשה ,  ויש הרבה בלבול ",  אומר דני שמעוני ,  מנכ"ל חברת הליסינג הרץ . " המסירות בינואר הן בעיקר של מכוניות שנקנו בנובמבר-דצמבר ,  ואני מעריך שנתוני פברואר ,  שישקפו את עסקות ינואר ,  יהיו די חלשים .  רק במארס נתחיל להבין את קצב המכירות הממשי של 2010 ".  בינתיים ,  אפשר לנסות ולהעריך האם שווי השימוש הרציף מתחיל להשפיע על העדפות הציבור .  נהגים בעלי מכונית צמודה מעדיפים לקבל מכונית קטנה יותר ולשלם פחות מיסים או מבכרים דווקא מכוניות מאובזרות יותר עבור תוספת קטנה של שווי שימוש  ( כ50- שקל בחודש ) .ינון עמית ,  מנכ"ל אלבר ,  אמר כי  " משקל ההזמנות של כלי רכב קטנים עלה אבל מוקדם עדיין לקבוע אם זו תחילתה של מגמה ". 

16.5 אלף מכוניות נמסרו בינואר 2010 - עלייה של 46% 
מאזדה מובילה את המסירות עם עלייה של 12.5% לעומת ינואר 2009 .  טויוטה נמצאת במקום השלישי עם עלייה של 279%

