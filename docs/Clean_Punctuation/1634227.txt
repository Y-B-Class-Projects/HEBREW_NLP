בשורה רעה למשקיעים :  מורגן סטנלי הוריד המלצה למניות הישראליות
הבנק מעריך :  כניסתו של שוק המניות הישראלי אל מדד MSCI למדינות המפותחות תוריד את שווי המניות
בנק מורגן סטנלי הוריד את המלצתו למניות הישראליות מ"משקל יתר "  ל"משקל שוק ".  הורדת ההמלצה למניות הישראליות הגיעה בעקבות הערכות הבנק כי כניסתו של שוק המניות הישראלי אל תוך מדד msci למדינות המפותחות - אשר צפויה להתרחש בחודש מאי - עלולה להוריד את שווי המניות ." משקלה הקטן יחסית של הבורסה הישראלית במדד msci וורלד למדינות המפותחות ,  לעומת משקלה במדד msci לשווקים המתפתחים ,  עלול לפגוע במחירי המניות ",  נכתב בדו"ח שחיברו אסטרטגיים בראשותו של ג'ונתן גארנר . " בעיקר בסביבה הנוכחית ,  בה זרימת הכספים לשווקים המתפתחים היא גבוהה ואילו זרימת הכספים למניות השווקים המפותחים אינה חזקה כל כך ",  לפי הדו"ח.הבנק המליץ למשקיעים  " להישאר עם אחזקותיהם במניות שווקי bric  ( ברזיל ,  רוסיה ,  הודו וסין )  ולהגדיל אחזקותיהם בסין וברוסיה .  הנחת הבנק היא שצמיחה כלכלית מהירה תאפשר למניות השווקים המתפתחים לעלות ולהדביק את ההתאוששות במניות השווקים המפותחים השנה ." תמשיכו להחזיק במניות bric - המניות של השווקים הללו נוטות לרשום ביצועים טובים יותר בשנים שאינן שנות מיתון ,  כמו התקופה שבין 2003 ל-2007 ,  ולרשום ביצועים טובים פחות בשנות מיתון ",  נכתב בדו"ח .  מורגן סטנלי העלה את המלצתו למניות הסיניות והרוסיות ל"משקל יתר ".  הבנק העלה המלצתו גם לבורסות תאילנד ופרו.מדד msci ,  העוקב אחר השווקים המתפתחים ,  עלה ב-2.3% השנה ,  לאחר זינוק של 75% בשנה שעברה .  בשנה שעברה עלו כל בורסות מדינות bric בלמעלה מ-80% .  מדד msci לשווקים המפותחים עלה ב-2.6% עד כה השנה .
 
בשורה רעה למשקיעים :  מורגן סטנלי הוריד המלצה למניות הישראליות
הבנק מעריך :  כניסתו של שוק המניות הישראלי אל מדד MSCI למדינות המפותחות תוריד את שווי המניות

