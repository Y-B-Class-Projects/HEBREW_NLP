חוק האברכים :  נשיא האונ' העברית מצטרף למאבק
לקראת הפגנת הסטודנטים המתוכננת להתקיים היום בירושלים ,  פנה נשיא האוניברסיטה העברית פרופ' מנחם בן ששון למרצים וביקש מהם  " להפסיק את הלימודים ב-18:00 ולהצטרף לתלמידינו בעצרת ".  לדבריו , " מן הראוי שהממשלה תתמוך בקניית תורה ודעת ,  ואין ראוי מתלמידינו לקבל תמיכה זו
מאבק הסטודנטים ב"חוק האברכים "  קיבל אמש  ( ראשון )  חיזוק משמעותי ,  לאחר שנשיא האוניברסיטה העברית ,  פרופ' מנחם בן-ששון ,  הביע תמיכה חד משמעית במאבק .  בן-ששון קרא למרצים לכבד את הפסקת הלימודים שמתכננים היום הסטודנטים ,  ולהצטרף לעצרת שמארגנים הסטודנטים במחאה על החוק .
 במכתב ציין בן-ששון כי  " הנהלת האוניברסיטה העברית שותפה לדאגתם של הסטודנטים ומברכת על כך שהם נזעקים להשמיע את קולם בנושא זה .  הקצאת העזרה הממשלתית לסטודנטים קשורה קשר בל ינתק למעמד ההשכלה הגבוהה בארץ ". 
הסטודנטים באוניברסיטה העברית צפויים להתכנס היום ב-19:00 בכיכר פריז מול בית ראש הממשלה ,  ולצעוד משם לכיוון כיכר ציון .  
יו"ר התאחדות הסטודנטים בישראל ,  איציק שמולי ,  אמר לקראת העצרת כי  " לא ניתן ל'חוק האברכים' המפלה לעבור בשקט .  השבוע החולף היווה רק את יריית הפתיחה ובכוונתנו להחריף את המאבק .  המאבק הזה אינו נגד האברכים ,  אלא בעד שוויון ואם תומכים באברך שאינו עובד ,  חובה לתמוך גם בסטודנט בודד שעובד למחייתו ופעיל למען החברה שלו ".  שמולי ציין כי השבוע יימשכו פעולות המחאה וכי ההתאחדות בוחנת את האפשרות לפנות לבג"ץ .
 בתוך כך ,  אמש נעצרו שני סטודנטים במהלך הפגנה מול מעון ראש הממשלה בירושלים .  קבוצת סטודנטים הקריאה במקום קטעים מהספר  " מצעד האיוולת ",  וכאשר אחדים מהם ניסו להתקרב לבית ראש הממשלה הם פוזרו על יד כוחות האבטחה ,  ושניים מהם נעצרו .
 עדכון ראשון :  22:45

חוק האברכים :  נשיא האונ' העברית מצטרף למאבק
לקראת הפגנת הסטודנטים המתוכננת להתקיים היום בירושלים ,  פנה נשיא האוניברסיטה העברית פרופ' מנחם בן ששון למרצים וביקש מהם  " להפסיק את הלימודים ב-18:00 ולהצטרף לתלמידינו בעצרת ".  לדבריו , " מן הראוי שהממשלה תתמוך בקניית תורה ודעת ,  ואין ראוי מתלמידינו לקבל תמיכה זו

