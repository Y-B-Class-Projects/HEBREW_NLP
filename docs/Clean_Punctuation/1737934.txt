איך עוצרים את מסי ?  בכל מחיר
מאיורקה של מיכאל לאודרופ תגיע לקאמפ נואו של ברצלונה ,  וקווין גארסיה חושב איך להגן : " אסור לי לאפשר לו אינץ' חופשי "
 מאיורקה ודודו אוואט מתכוננים לקראת המפגש שלהם ביום ראשון  ( 19:00 )  בליגה בקאמפ נואו נגד אלופת ספרד ,  ברצלונה ,  והכוכב הקטן-גדול שלה ,  לאונל מסי .  נראה שגם הקבוצה מהאי לא תחוס על הארגנטינאי השברירי ,  כך לפחות אם לשפוט לפי דבריו של השחקן הצעיר של מאיורקה ,  המגן השמאלי קווין גארסיה . " מסי הוא השחקן הכי טוב בעולם ,  המטרה שלנו במשחק תהיה לעצור אותו .
" אסור לנו להותיר רווחים בהגנה ",  הוסיף גארסיה לגבי הטקטיקה המתוכננת של הקבוצה האדומה , " ואני חייב להיות מרוכז במשך כל המשחק ולא לאפשר לו אינץ' חופשי .  כדורגל זה ספורט עם מגע ,  אפשר לבעוט ,  אבל לא להגזים בצורה אלימה מדי ". 
כזכור ,  רק אמש  ( רביעי )  שב מסי מפציעה בקרסולו ,  לאחר 10 ימים בחוץ .  החלוץ הארנגטינאי נפצע במשחק החוץ של בארסה נגד אתלטיקו מדריד כאשר תומאס אויפאלושי הצ'כי דרך בגסות על רגלו של השחקן .  מסי נכנס כמחליף בדקה ה-61 במשחק התיקו 1:1 של הקבוצה בליגת האלופות נגד רובין קאזאן ברוסיה ,  אך לא הצליח להביא לשער הניצחון .  נראה שגם נגד מאיורקה הוא יצטרך ,  מעבר ללהבקיע ולבשל ,  גם לשמור על הרגליים שלו .
 מי שיעשה סוג של קאמבק מרגש למגרש בקמאפ נואו הוא מאמנה של מאיורקה ,  מיכאל לאודרופ .  הדני הבינלאומי לשעבר היה שותף לקבוצה הגדולה של בארסה ,  שכונתה 'דרים טים' .  הוא שיחק בקטלוניה חמש שנים  ( בין 1989 ל-1994 )  וזכה עם בארסה בארבע אליפויות וגביע ספרדי אחד וכן בגביע האלופות הראשון של ברצלונה בשנת 1992 .
 
איך עוצרים את מסי ?  בכל מחיר
מאיורקה של מיכאל לאודרופ תגיע לקאמפ נואו של ברצלונה ,  וקווין גארסיה חושב איך להגן : " אסור לי לאפשר לו אינץ' חופשי "
 
