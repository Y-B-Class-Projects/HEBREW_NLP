בעקבות התחזקות הדולר בעולם :  הזהב ירד ב-2% ;  הכסף נפל ב-5%
הנפט נסוג ב-0.5% ,  ונסגר במחיר של 88.28 דולר לחבית ,  בעקבות גידול מפתיע במלאי הבנזין והדלקים בארה"ב
מחיר הזהב נפל בשיעור החד ביותר זה שלושה שבועות על רקע התחזקות הדולר בעולם ,  אשר פגמה בתיאבון המשקיעים למתכת היקרה בתור השקעה חלופית .  מחיר הכסף ,  אשר עלה אתמול לשיא של 30 שנה ,  צנח היום ביותר מ-5% .  מחיר הנפט נסוג ב-0.5% בעקבות גידול מפתיע במלאי הבנזין והדלקים המזוקקים בארה"ב .  החוזים על הזהב למסירה בפברואר נסגרו במחיר של 1,383.2 דולר לאונקייה ,  ירידה של 1.8% - הירידה היומית החדה ביותר מאז ה-16 בנובמבר - בבורסת הסחורות של ניו יורק .  מחיר הזהב ,  אשר נסק אתמול במהלך המסחר לשיא של 1,432.5 דולר לאונקייה ,  עלה ב-27% מתחילת השנה .  החוזים על הכסף למסירה במארס נסגרו במחיר של 28.25 דולר לאונקייה ,  נפילה של 5.1% - הירידה היומית החדה ביותר מאז ה-12 בנובמבר .  במהלך המסחר אתמול עלה מחירם לרמה של 30.75 דולר לאונקייה - הרמה הגבוהה ביותר מאז חודש מארס 1980 .  החוזים על הנפט הגולמי למסירה בינואר נסגרו במחיר של 88.28 דולר לחבית ,  ירידה של 0.5% ,  בבורסת הסחורות של ניו יורק .  מחיר הנפט זינק במהלך המסחר אתמול לרמה של 90.76 דולר לחבית - רמתו הגבוהה ביותר מאז אוקטובר 2008 - על רקע הערכות כי הפשרה שהושגה שלשום בין הנשיא אובמה לבין המפלגה הרפובליקאית לגבי הארכת תוקף הקלות המס בארה"ב צפויה לסייע להתאוששות הכלכלה הגדולה בעולם.עם זאת ,  נתוני מלאי הנפט והדלקים שפורסמו היום בארה"ב גררו ירידה במחיר הנפט הגולמי .  מלאי הבנזין בארה"ב גדל בשבוע שעבר ב-3.8 מיליון חביות ,  מסר היום משרד האנרגיה האמריקאי .  אנליסטים צפו ירידה של 300 אלף חביות .  מלאי הדלקים המזוקקים ,  הכולל דיזל ונפט להסקה ,  גדל ב-2.15 מיליון חביות ,  לעומת תחזית לירידה של 900 אלף חביות .  מלאי הנפט הגולמי ירד ב-3.8 מיליון חביות ,  לעומת תחזית לירידה של 1.4 מיליון חביות .  הדולר מתחזק בעולם זה היום השלישי ברציפות על רקע הערכות כי הפשרה בין הנשיא אובמה לבין המפלגה הרפובליקאית לגבי הארכת תוקף הקלות המס בארה"ב צפויה לסייע להתאוששות הכלכלה הגדולה בעולם .  הבית הלבן הודיע שלשום כי יתמוך בהארכת תוקפם של קיצוצי מסים מתקופת בוש לבעלי ההכנסה הגבוהה בארה"ב בתמורה להארכת תוקף הרחבת קצבאות האבטלה והחלת תמריצים נוספים לכלכלה האמריקאית.מדובר בוויתור עקרוני משמעותי של אובמה ,  שמאז מסע הבחירות שלו קורא להגדלת מיסוי העשירים ,  והקלת המיסוי על המעמדות הנמוכים יותר .  ויתור זה משמעותי גם בתוך המפלגה הדמוקרטית ,  התומכת ברובה במדיניות המקורית של אובמה .  אף שאובמה הגיע להסכם עם הרפובליקאים ,  הדמוקרטים בקונגרס טרם הביעו אף הם את הסכמתם.אובמה ציין כי אף שאינו אוהב חלק מרכיבי התוכנית ,  הוא נאלץ להתפשר על מנת למנוע את ביטולן של הטבות רבות לבעלי הכנסות נמוכות ובינוניות ,  כמו גם למובטלים . " זה לא מושלם ,  אך הפשרה הזו היא צעד חיוני בדרכנו להתאוששות ",  אמר אובמה . " זה ימנע את עליית המסים על המעמד הבינוני .  זה יעודד את המגזר הפרטי ליצור מיליוני משרות חדשות ויצור את המומנטום לו זקוקה כלכלתנו נואשות ",  אמר אובמה.החבילה צפויה לעלות כ-900 מיליארד דולר בשנתיים הקרובות - מימון שיושג באמצעות הגדלת החוב הלאומי ,  אף ששתי המפלגות טוענות בחודשים האחרונים כי בראש מעייניהן צמצום הגירעון בתקציב האמריקאי וצמצום החוב הלאומי .
 
בעקבות התחזקות הדולר בעולם :  הזהב ירד ב-2% ;  הכסף נפל ב-5%
הנפט נסוג ב-0.5% ,  ונסגר במחיר של 88.28 דולר לחבית ,  בעקבות גידול מפתיע במלאי הבנזין והדלקים בארה"ב

