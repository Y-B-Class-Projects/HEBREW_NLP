אראגונס השיב בשלילה לסביליה
אחרי פיטורי מנולו חימנז ,  ניסתה הקבוצה האנדלוסית למנות את אלוף אירופה ,  אך מחלוקת סביב אורך החוזה מנעה את מינויו
השם שלו התרוצץ לא מעט זמן כמועמד לרשת את מנולו חימנז ,  אבל היום  ( חמישי )  הודיע לואיס אראגונס כי הוא לא מוכן לקבל על עצמו את תפקיד מאמן סביליה .  מאמן נבחרת ספרד לשעבר לא הצליח להגיע לסיכום עם המועדון ועזב את המועדון האנדלוסי עם תשובה ברורה .  'מארקה' פירסם כי הרקע למחלוקת בין הצדדים הוא משך החוזה שאמור היה להיחתם .
 רק אתמול סיפר אראגונס כי הוא מעוניין לקבל על עצמו את התפקיד בקבוצה ,  אותה הוא אימן בין 1993 ל-1995 .  אראגונס ,  שהוביל את נבחרת ספרד לתואר הראשון שלה ב-44 שנים עם זכייה באליפות אירופה האחרונה ,  ביקש שההסכם עימו ייחתם גם לעונה הבאה ,  ולא הסתפק בשארית העונה הנוכחית ,  בעוד נשיא סביליה ,  חוסה מריה דל נידו ,  לא הסכים לכך .
 כעת ,  אחרי שסביליה קיבלה תשובה שלילית ממי שהיה המועמד המוביל שלה לתפקיד ,  תצטרך הקבוצה לנסות למנות את אנטוניו אלבארז ,  אחד מעוזריו המפוטרים של חימנז ,  לתפקיד לפחות לתקופת ביניים ,  זאת בזמן שסביליה עוד מתכוננת להמשך משחקי העונה ולמפגש החשוב שלה נגד ויאריאל בסוף השבוע הקרוב .  כרגע נאצ'ו אוריה ורמון אוראיאנה ,  עוזריו לשעבר של חימנז ,  ימלאו זמנית את מקומו .  בלי קשר ,  בסקר שערכו במארקה מתברר ש-62.5 אחוז מהגולשים טוענים שפיטוריו של חימנז אחרי ה-1:1 נגד חרז היו טעות .
 
אראגונס השיב בשלילה לסביליה
אחרי פיטורי מנולו חימנז ,  ניסתה הקבוצה האנדלוסית למנות את אלוף אירופה ,  אך מחלוקת סביב אורך החוזה מנעה את מינויו

