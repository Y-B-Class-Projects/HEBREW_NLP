פסטיבל ירושלים לאמנויות חוגג תשע
בשבוע הבא יתקיים זו השנה התשיעית פסטיבל ירושלים לאמנויות .  בתוכנית :  הפקה מיוחדת של האופרה  " חליל הקסם ",  מופע מחווה לרקדנית ברכה דודאי והצגה בהשתתפות יהודה וקסמן
פסטיבל ירושלים לאמנויות חוגג יום הולדת תשע :  בשבוע הבא יתקיים זו השנה התשיעית ברציפות ,  פסטיבל ירושלים אמנויות .  בפסטיבל ,  שיתקיים בין ה-8 ל-13 במרץ ,  ישתתפו מאות יוצרים בכשלושים מופעים שיתקיימו באולמות המרכזיים ברחבי העיר .  את הפסטיבל מפיק אגף תרבות ואמנויות בעיריית ירושלים  ,  כאשר רוב רובם של המופעים הינם הפקות מקור שנכתבו ובוימו במיוחד לצורך הפסטיבל .
 מופע הפתיחה של הפסטיבל הינו הפקה מיוחדת של האופרה  " חליל הקסם ",  המבוצעת ע"י סטודנטים מצטיינים הלומדים באקדמיה למוסיקה ומחול בירושלים .  בנוסף יתקיים מופע  " רוקדים וזוכרים "  שיהיה למעשה מופע מחווה לרקדנית ולכוריאוגרפית ברכה דודאי שנפטרה לפני כשנה ואשר הקימה וייסדה את להקת  " הורה אפרוחים ירושלים ". 
מופע מיוחד שיעלה בפסטיבל הינו של תיאטרון ממ"י  ( מרכז גמילה למכורים לסמים )  .  שני שחקנים ,  גבר ואישה הנמצאים בטיפול גמילה מזה כמה שנים יעלו הצגה בשם  " הדיוקן "  שבו הם יספרו על עולמם המנותק של המכורים לסמים .  עוד מחזה ,  פרי עבודתם של שחקנים חובבים ,  שיעלה בפסטיבל הוא מחזהו הנודע של מכס פריש  " אנדורה ",  בהשתתפות שחקנים מהמינהל הקהילתי ברמות ובהם השחקן הראשי יהודה וקסמן אביו של נחשון וקסמן ז"ל .
 
פסטיבל ירושלים לאמנויות חוגג תשע
בשבוע הבא יתקיים זו השנה התשיעית פסטיבל ירושלים לאמנויות .  בתוכנית :  הפקה מיוחדת של האופרה  " חליל הקסם ",  מופע מחווה לרקדנית ברכה דודאי והצגה בהשתתפות יהודה וקסמן

