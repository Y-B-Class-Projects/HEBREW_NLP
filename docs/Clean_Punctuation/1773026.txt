דיווח :  אירני שריגל למען ישראל הוצא להורג
סוכנות הידיעות  " אירנא "  פרסמה כי הרשויות בטהרן הוציאו להורג את עלי אכבר סיאדאת ,  שהורשע בריגול למען ישראל .  לפי הדיווח ,  האיש העביר למוסד מידע תמורת 60 אלף דולרים
אזרח אירני העונה לשם עלי אכבר סיאדאת ,  שהורשע בריגול למען ישראל ,  הוצא להורג בתלייה בבית כלא בטהרן .  כך מדווחת הבוקר  ( שלישי )  סוכנות הידיעות  " אירנא ".  לפי הדיווח ,  סיאדאת יצר קשר עם המוסד הישראלי בשנת 2005 והוטל עליו להעביר מידע מסווג של הרפובליקה האיסלמית תמורת סכום של 60 אלף דולרים .  סיאדאת נעצר בשנת 2008 ,  לאחר שניסה להימלט מאירן יחד עם אשתו .  עוד דווח כי קשריו של סיאדאת עם מפעיליו במוסד נחשפו באמצעות הטלפון הנייד שהיה ברשותו .  לפי הרשויות בטהרן ,  הקשר של סיאדאת עם אנשי המוסד נמשך מספר שנים .  לאחר מעצרו בשנת 2008 ,  חשפו משמרות המהפכה כי סיאדאת פעל בתחילה תחת מטרייה של איש עסקים ,  לאחר שקיבל הנחיות מאחת משגרירויות ישראל באזור .  בין היתר סיפק סיאדאת למפעיליו מידע על פעילות של הצבא האירני והמפגשים שלו עם סוכני המוסד התקיימו בבתי מלון ובמקומות ציבוריים אחרים במדינות כמו טורקיה ,  תאילנד והולנד .  
בתחילת השבוע צוטט התובע הראשי של טהרן ,  עבאס ג'פארי דוולת-אבדי ,  שאישר כי בית משפט דן למוות  " מרגל שעבד בשביל השלטון הציוני "  והוסיף כי שמו של הנידון למוות יוכרז לאחר שבית המשפט העליון בטהרן יאשר את גזר הדין .  לדבריו ,  מקרי ריגול נוספים במדינה מצויים בחקירה .  ב-26 באוקטובר הודיע דוולת-אבדי כי שני אזרחי המדינה הואשמו בריגול למען ישראל ,  וכי עשו זאת תמורת כסף שקיבלו מהמודיעין הישראלי .  
ב-2008 הוציאה אירן להורג את עלי אשתרי ,  איש מכירות של מוצרי חשמל ,  שהורשע במסירת מידע רגיש לסוכני המוסד הישראלי ,  ובכלל זה מידע על תוכנית הגרעין האירנית .  אירן גם חוזרת ומאשימה את ארגוני הביון של ישראל ושל ארה"ב באחריות לרצח מדען הגרעין מג'יד שהרייארי ובניסיון לרצוח מדען גרעין נוסף ,  לפני חודש בטהרן ,  כמו גם במקרים קודמים של רצח מדענים באירן .
 
דיווח :  אירני שריגל למען ישראל הוצא להורג
סוכנות הידיעות  " אירנא "  פרסמה כי הרשויות בטהרן הוציאו להורג את עלי אכבר סיאדאת ,  שהורשע בריגול למען ישראל .  לפי הדיווח ,  האיש העביר למוסד מידע תמורת 60 אלף דולרים

