פרופ' ישי יפה : " חשש כבד לעושק הציבור "
  >  >   " הדברים הטובים שקורים עם הישויות העסקיות הרב-תחומיות  ( תאגידים ,  א.ק )  נוטים להתרחש בשלבים מוקדמים של התפתחות כלכלית ,  כשחסרים בשוק יסודות קפיטליסטיים .  בשלב ראשון הן מפצות על מוסדות שלא קיימים ,  אך הבעיה היא שהדברים הרעים ,  כמו שוחד ועושק הציבור ,  נשארים אחר כך .  ממשלות צריכות לדעת איך לטפל בישויות האלה "  - כך אמר אתמול פרופ' ישי יפה מהאוניברסיטה העברית ,  בכנס אגף התקציבים של משרד האוצר .  לדבריו , " יש בעיני חשש כבד לעושק הציבור בישויות אלה בסיטואציות מסוימות ".  הוא הוסיף כי יש מגוון דרכים שבאמצעותן הקבוצות עלולות לפגוע לכאורה בתחרות ,  לדוגמה ממשק רב שווקים  ( פעילות של אותם שחקנים שנפגשים בשווקים רבים ,  א.ק .)  עוזר ליצירת קרטל ,  מרתיע מכניסה או מעודד התנהגות טורפנית .  לדבריו , " יש התלבטויות אם לנסות לפרק את הקבוצות ,  שזה פתרון קיצוני מאוד שנעשה פעמים בהיסטוריה - בארה"ב וביפן .  הנטייה שלי בזמן משבר היא לא להשתמש בכסף ציבורי כדי לנסות להחזיק בחיים את הקבוצות האלה .  אפשר לנסות להשתמש בהרחבת מדיניות ההגבלים העסקיים כדי למתן את האפקטים הרעים שעלולים להיות להן ". 

פרופ' ישי יפה : " חשש כבד לעושק הציבור "
 nan
