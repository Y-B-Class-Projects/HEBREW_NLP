ש"ס תתמוך בתקציב ,  הקואליציה בחוק הדיור
רגע לפני ההצבעה על התקציב הודיעה לשכת רה"מ כי תתמוך בהצעת החוק של ש"ס ,  לפיה המדינה תממן 800 שקלים בחודש מהמשכנתא לרוכשים דירה בפריפריה .  בתמורה ,  ש"ס תתמוך בתקציב
הישג ליו"ר ש"ס ,  השר אלי ישי ,  רגע לפני ההצבעות על התקציב :  לשכת ראש הממשלה הודיעה אמש  ( שלישי )  כי הקואליציה תתמוך בחוק הדיור שהגיש ח"כ יצחק וקנין מש"ס .  מוקדם יותר הערב ,  הבהיר ישי לאנשי ראש הממשלה שמנהיגה הרוחני של התנועה ,  הרב עובדיה יוסף ,  הנחה אותו לא לוותר על נושא הדיור וללכת עם זה  " עד הסוף ",  גם במחיר של משיכת התקציב .  
מלשכת ראש הממשלה נמסר בתגובה כי , " ראש הממשלה פועל כבר מספר מספר שבועות כדי למצוא פתרון לדיור לזוגות צעירים ".  עם זאת ,  בלשכתו סירבו להתייחס נקודתית לעובדות המוצגות בכתבה .
 על פי הצעת החוק ,  המדינה תעניק 800 שקלים בחודש מהמשכנתאות לרוכשים דירה ראשונה באזור עדיפות א' .  רוכש דירה ראשונה באזור עדיפות ב' יזכה להחזר משכנתא חודשי בסך 475 שקלים .  לפני שבוע וחצי ,  החליטה ש"ס לדחות את הדיון בנושא בשלושה שבועות כדי לאפשר הידברות .  
בתוך כך ,  ההצבעות על תקציב המדינה ועל חוק ההסדרים בקריאה שנייה ושלישית הוקדמו ויתקיימו היום .  בשעה 9:30 ייערכו נאומי הסיכום מאת נציג קדימה ,  שר האוצר לשעבר ח"כ רוני בראון ,  שר האוצר יובל שטייניץ ,  ויו"ר ועדת הכספים ח"כ משה גפני .  לאחר הנאומים ,  בסביבות השעה 10:00 תחל סדרת ההצבעות ,  כאשר יתאפשרו עשר הצבעות שמיות על כל חוק  ( התקציב וההסדרים )  .  
ההצבעות הוקדמו משום שהאופוזיציה ביקשה למקסם את הכאוס שהיה במהלך היום בין חלקי הקואליציה ,  ולצמצם את הזמן של הממשלה להגיע לסיכומים רק לשעות הלילה .  כאמור ,  נכון לעכשיו ,  נראה כי הקואליציה השיגה את תמיכת ש"ס .
  ( עדכון ראשון :  28.12.2010 ,  21:56 ) 

ש"ס תתמוך בתקציב ,  הקואליציה בחוק הדיור
רגע לפני ההצבעה על התקציב הודיעה לשכת רה"מ כי תתמוך בהצעת החוק של ש"ס ,  לפיה המדינה תממן 800 שקלים בחודש מהמשכנתא לרוכשים דירה בפריפריה .  בתמורה ,  ש"ס תתמוך בתקציב

