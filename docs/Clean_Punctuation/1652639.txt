ואן חאל : " פרז לא למד שום דבר מטעויות העבר "
 מאמן באיירן מינכן העביר ביקורת על נשיא ריאל מדריד ,  והוסיף : " במקום להמר עם כסף ,  ריאל צריכה פילוסופיה משלה "
 מה לא אמרו השבוע על ריאל מדריד ועל ההדחה בפעם השישית ברציפות בשלב שמינית גמר ליגת האלופות .  אז לצד כל הביקורות שמעבירים על הבלאנקוס ,  שימו לב למה שיש למאמן באיירן מינכן ,  לואיס ואן חאל ,  להגיד על הרכש ועל הדרך שעשתה ריאל מדריד הקיץ ,  כמו גם על התנהלות הנשיא שלה ,  פלורנטינו פרז .
" פרז לא למד שום דבר מטעויות העבר ",  תקף ואן חאל את הנשיא . " במקום להמר עם כסף ,  ריאל צריכה שתהיה לה פילוסופיה משלה ".  מאמנה לשעבר של ברצלונה אמר שהוא לא מופתע מההדחה של ריאל ,  והוסיף : " חזיתי שריאל תודח .  קבוצה לא יכולה להיבנות מאיסוף של הרבה כסף שמבוזבז על הבאה של הטובים ביותר ".  'מארקה' ,  שריאיין את ואן חאל ,  ביקש ממנו גם המלצה כיצד להשתפר ,  והמאמן הוסיף : " מה שחיוני זה שתהיה כימיה בין הקבוצה למאמן ,  שאמור להיות נתמך על ידי השחקנים המובילים של הקבוצה ". 
ובינתיים אחרי הדיווחים על סכסוך בין כריסטיאנו רונאלדו לגונזאלו היגואין לאחר ההחמצה של האחרון במשחק נגד ליון והכעס של הפורטוגלי על כך שהיגואין לא מסר לו ,  רונאלדו אומר דבר אחד :  לא היו דברים מעולם . " אני לא מקבל את הסיפורים האלה ",  הוא הבהיר ל'אס' . " אין לי שום בעיות עם אף אחד מהקבוצה שלי ".  שני השחקנים ,  אגב ,  נראו משועשעים באימון ביום שישי .
 ומה בנוגע לרכש ?  בקבוצה כבר סימנו את ווין רוני כאופציה המועדפת להגיע הקיץ ,  אבל מתכננים כחלופה אפשרית להנחית את דויד סילבה ודויד וייה ,  הכוכבים של ולנסיה .  בכל מקרה ,  חלוצה של מנצ'סטר יונייטד עדיין נמצא בראש סדר העדיפויות של פרז ,  כך לפחות טוען 'אס' הספרדי .
 
ואן חאל : " פרז לא למד שום דבר מטעויות העבר "
 מאמן באיירן מינכן העביר ביקורת על נשיא ריאל מדריד ,  והוסיף : " במקום להמר עם כסף ,  ריאל צריכה פילוסופיה משלה "
 
