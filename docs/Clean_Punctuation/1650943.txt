התאונה בנגב :  האב לא יגיע להלווית משפחתו
בעלה של אפרת אטינסקי ,  בריאן ,  המתגורר בארה"ב החליט שלא להגיע להלוויה של אשתו ,  ילדיו וחמותו ,  שנהרגו אתמול בתאונה בצומת הנגב .  זאת בשל  " הקושי הנפשי הכרוך בכך "
 בריאן אטינסקי ,  בעלה של אפרת גמליאל-אטינסקי ,  שנהרגה אמש  ( ראשון )  עם אמה ושני ילדיה בתאונה בערבה ,  החליט לא להגיע להלוויות שלהם בעקבות הקושי הנפשי הכרוך בכך .  כך דווח בגלי צה"ל .  בריאן אטינסקי מתגורר בארה"ב .
 הלוויתם של ארבעת ההרוגים תיערך היום אחר הצהרים בבית העלמין בנס ציונה .  מוקדם יותר סיפר קרוב משפחתו של אטינסקי ,  נחמיה רידי ,  בראיון לגלי צה"ל כי  " ההלוויה תיערך בלעדיו ,  זה ודאי .  יכול להיות שההלוויה תיערך היום .  היא תיערך בתנאי שתתקבל ההחלטה על זיהוי הגופות ".  
במשטרה סבורים כי התאונה שבה היו מעורבים ארבעה כלי רכב ,  נגרמה בגלל נהיגה רשלנית של נהג הרכב הצבאי ,  שנפצע אף הוא קשה בתאונה .  מהחקירה עולה כי הנהג ביצע ככל הנראה עקיפה מסוכנת וכתוצאה מכך נגרמה התאונה .  בשלב זה ברור כי הנהג ביצע לפחות שלוש עבירות בתנועה בלתי זהירה :  חציית פס הפרדה לבן ,  נסיעה במהירות גבוהה מעל למותר ואי מתן זכות קדימה לתנועה בנתיב הנגדי .  מלבד נהג הרכב הצבאי ,  נפצעו בתאונה שישה בני אדם נוספים שמצבם קל .
 נועם גמליאל ,  בתם בת החמש של בני הזוג אטינסקי ,  הספיקה להיצמד ולחבק את אחיה יערי בן החודשיים ,  כשהרכב החל לעלות באש .  כך מצאו את שני האחים אנשי מגן דוד אדום ,  זק"א וחוקרי המשטרה שהגיעו כי לבחון את שרידי מכונית המרצדס שבה נסעו בני המשפחה .  אמה של אפרת ,  אסתר שהיתה סייעת לגננת מוערכת בנס ציונה ,  מצאה אף היא את מותה בתאונה .
 
התאונה בנגב :  האב לא יגיע להלווית משפחתו
בעלה של אפרת אטינסקי ,  בריאן ,  המתגורר בארה"ב החליט שלא להגיע להלוויה של אשתו ,  ילדיו וחמותו ,  שנהרגו אתמול בתאונה בצומת הנגב .  זאת בשל  " הקושי הנפשי הכרוך בכך "
 
