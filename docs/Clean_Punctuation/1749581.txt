מיאמי הביסה את אורלנדו ,  24 אס' לרונדו בניצחון על הניקס
מיאמי רמסה את אורלנדו 70:96 בבכורה הביתית שלה .  וויד כיכב עם 26 נקודות .  הלייקרס ניצחו בפיניקס ,  ההורנטס ניצחו את דנבר
עם כל הכבוד לבוסטון המזדקנת ,  מרבית התחזיות לקראת העונה העריכו שהקרב על השליטה במזרח יהיה בין מיאמי לאורלנדו .  הלילה  ( בין שישי לשבת )  קיבלנו את הקרב הראשון בין שתי הנציגות של פלורידה בו פירקו ההיט את המג'יק 70:96 במשחק הצהרה משמעותי .
 גם הלייקרס הרשימו עם ניצחון 106:114 בפיניקס ,  רייג'ון רונדו הדהים עם 24 אסיסטים ב-101:105 של הסלטיקס על הניקס .  אוקלהומה סיטי הזיעה בדרך -104:105 בדטרויט ,  וניו אורלינס נשארה מושלמת אחרי 95:101 על דנבר .
 הדרבי הכל כך מצופה של פלורידה הפך להצגה של קבוצה אחת ,  שאחרי פתיחה מגומגמת התחברה לראשונה במלוא הדרה בבכורה הביתי שלה ,  והוכיחה לכולם למה היא מסוגלת .  המג'יק ,  שלא היססו לפקפק בפוטנציאל של ההיט וחיממו את היריבות בין השתיים הקיץ ,  עמדו בקצב של שכנתם במשך מחצית אחת בלבד ,  לפני שהלהקה של דווין וויד קלעה את 14 הנקודות הראשונות של הרבע השלישי ,  בו נבלמה אורלנדו על 10 נקודות בלבד ,  והפכה את שאר המשחק להשפלה אחת ארוכה עבור האורחים ,  שרשמו את משחק הנקודות הנמוך ביותר שלהם במשחק מאז 2005 .
 פלאש נשא במרבית נטל הקליעה עבור מיאמי עם 26 נקודות  ( 9 מ-20 מהשדה )  ,  לברון הסתפק ב-15 נקודות  ( 6 מ-13 )  ותרם 7 אסיסטים ו-6 ריבאונדים ,  בעוד שכריס בוש היה חלש עם 11 נקודות  ( 2 מ-9 )  ו-10 ריבאונדים .  יודוניס האסלם היה היחיד פרט לטריו המדובר שקלע בדאבל פיגרס וסיים עם 11 נקודות ו-11 ריבאונדים .  דוויט הווארד נעצר על 19 נקודות ו-7 ריבאונדים אצל המפסידים ,  שקיבלו רק 4 נקודות מוינס קרטר  ( 1 מ-5 מהשדה )  ו-2 מרשארד לואיס  ( 0 מ-9 )  .
 פיניקס - ל.א לייקרס 114:106
חמישה חודשים אחרי שעלו לסדרת הגמר בזכות ניצחון בפיניקס ,  חזרו הלייקרס לאריזונה והשלימו ציון דרך נוסף ,  כשהעניקו לפיל ג'קסון את ניצחונו ה-1,100 בקריירה .  אחרי שנזקקו לסל ניצחון דרמטי של סטיב בלייק במשחק הראשון שלהם ,  היו הפעם האלופים חדים יותר והוליכו בפער קטן לאורך מרבית המשחק .  גרנט היל הוותיק עוד החזיר את הסאנס לשוויון 70:70 באמצע הרבע השלישי ,  אבל קובי בריאנט החזיר את השליטה לאורחים ושמר על הפער לאורך כל הרבע האחרון .
 קובי סיים עם 25 נקודות  ( 9 מ-19 מהשדה )  ו-7 ריבאונדים ,  למאר אודום עזר לו עם דאבל דאבל נהדר של 18 נקודות ו-17 ריבאונדים ,  פאו גאסול תרם 21 נקודות ו-9 ריבאונדים .  היל הוביל את פיניקס עם 21 נקודות ,  רובין לופז רשם 18 נקודות ו-14 קרשים ,  סטיב נאש הסתפק ב-8 נקודות ו-9 אסיסטים .
 לפני המשחק עסקו בבוסטון בקרב האיגרוף הסוער שהתפתח בחדר ההלבשה בין דלונטה ווסט לוון ווייפר ,  אבל אחריו כולם דיברו רק על רייג'ון רונדו .  הרכז הנפלא של הסלטיקס רשם טריפל דאבל היסטורי עם 10 נקודות ,  10 ריבאונדים ו-24  (  !  )  אסיסטים .  רונדו השווה את שיא האסיסטים בטריפל דאבל שקבע אייזאה תומאס ב-1985 ,  אך היה רחוק ארבעה מסירות מהשוואת שיא האסיסטים של הסלטיקס ששייך לבוב קוזי האגדי .
 הנהנים העיקריים מהפרגון של רונדו היו פול פירס  ( 25 נקודות ו-14 ריבאונדים )  וקווין גארנט  ( 24 נקודות ו-10 ריבאונדים )  ,  גלן דייויס הוסיף 16 מהספסל ,  שאקיל אוניל תרם 10 נקודות ו-7 ריבאונדים .  אמארה סטודמאייר קלע 27 וקטף 8 ריבאונדים לניקס ,  ווילסון צ'נדלר ניסה לעזור עם 19 משלו .
 דטרויט - אוקלהומה סיטי 105:104
הת'אנדר נמנעו מהפסד ראשון העונה למרות שבשניות הסיום הם לא הצליחו להביא את הכדור לכוכב הגדול שלהם .  קווין דוראנט אומנם צלף 30 נקודות ,  והאריך את רצף משחקי העונה הרגילה שלו עם 30 או יותר לתשעה  ( הארוך ביותר בליגה בחמש השנים האחרונות )  ,  אבל אחרי שצ'רלי וילנואבה קבר שלשה שקבעה 103:104 לדטרויט 7.5 שניות לסיום דוראנט נסגר היטב על ידי טיישון פרינס ,  והכדור האחרון הלך לג'ף גרין שהתכבד בסל הניצחון של האורחים 2.5 שניות לבאזר .  גרין סיים עם 21 נקודות ,  בן גורדון הוביל את הפיסטונס עם 32 נקודות מהספסל .
 ניו אורלינס - דנבר 95:101
שניים מהכוכבים המדוברים של הפגרה נפגשו בעיר הג'אז ,  כשכרמלו אנתוני היה זה שהחזיק ביתרון במשך מרבית המשחק ,  אבל בתחילת הרבע הרביעי הנהיג כריס פול קאמבק משובח של הצרעות ,  עם עשר נקודות מתוך ה-18 שלו במשחק  ( לצד 7 אסיסטים ו-7 ריבאונדים )  ,  שעזרו לקבוצתו לעלות למאזן של 0:2 .  מלו קלע 24 ב-10 מ-17 מהשדה והוסיף 10 ריבאונדים לנאגטס ,  צ'ונסי בילאפס תרם 20 נקודות משלו .
 כבר חמש שנים שהגריזליס לא מצליחים לנצח בדאלאס ,  אבל רגע לפני ההפסד העשירי ברציפות הגיעו כמה מהלכים הגנתיים מרשימים שקטעו את הרצף .  רודי גיי ,  שקלע 21 נקודות ואו ג'יי מאיו ,  שהוסיף 20 ,  היו חתומים על שתי העצירות החשובות של האורחים בדקת הסיום ,  ומארק גאסול ,  שהתאושש מפציעה והחליט לשחק רק בחימום לפני המשחק ,  סיים עם 10 נקודות ו-15 ריבאונדים .  27 נקודות של דירק נוביצקי ו-18 של קרון באטלר לא הספיקו למאבס .
 טורונטו - קליבלנד 81:101
אחרי שפתחו את העידן שאחרי לברון עם ניצחון על בוסטון ,  חזרו הקאבס לקרקע עם תבוסה כואבת בקנדה .  הקהל המקומי נהנה מערב איטלקי למהדרין כשאנדראה ברניאני כיכב עם 20 נקודות ,  ורגע לפני הבאזר קלע ליאנדרו בארבוסה סל שהקפיץ את הראפטורס מעל ל-100 נקודות ,  והעניק לכל אוהד פיצה ,  כנהוג בטורונטו .  לינאס קלייזה רשם 19 נקודות למנצחים ,  אנטואן ג'יימיסון הוביל את קליבלנד עם 13 נקודות בלבד .
 פילדלפיה - אטלנטה 104:101
אטלנטה כמעט הצליחה לשמוט יתרון של 15 נקודות בדקות האחרונות ,  כשאנדרה איגודלה קירב את הסיקסרס לפיגור של שלוש בלבד בשניות הסיום ,  אבל חסימה של ג'וש סמית על ניסיון שלשה של אנדרס נוצ'יוני עם הבאזר הבטיח להוקס את הניצחון .  ג'ו ג'ונסון הוביל את קלעי המנצחים עם 22 נקודות ,  אל הורפורד וג'מאל קרופורד הוסיפו 20 ו-19 בהתאמה .  איגודלה קלע 27 לפילי ,  אלטון ברנד תרם 20 ו-8 ריבאונדים .
 לאחר שספגה הפסד ביתי דרמטי לסקרמנטו במשחקה הראשון ,  מינסוטה המתחדשת לא הרשימה במיוחד גם הפעם ,  אבל יתרון מכריע של 39:62 בריבאונד ,  יחד עם יום קליעות איום של האורחת מוויסקונסין  ( 3 מ-20 מחוץ לקשת )  סידר לה ניצחון בכורה .  מייקל ביזלי היה מצוין עם 21 נקודות ו-10 ריבאונדים ,  קווין לאב השלים אותו עם 17 נקודות ו-16 קרשים .  קורי מגטי הוביל את הבאקס עם 23 נקודות .
 שארלוט - אינדיאנה 104:101
דני גריינג'ר להט עם 33 נקודות ,  אבל מי שהיה חתום על הבטחת הניצחון הראשון של הפייסרס העונה הוא טיילר הנסברו .  הפורוורד שהיה פצוע במשך מרבית משנת הרוקי שלו אשתקד קטף ריבאונד מכריע וקלע שתי קליעות עונשין עשר שניות לסיום שהשאירו את הבובקאטס על מאזן של 2:0 .  הנסברו סיים עם 12 נקודות ,  ג'ראלד וואלאס קלע 29 למפסידים .
 גולדן סטייט - ל.א קליפרס 91:109
46 הנקודות של מונטה אליס ממשחק הפתיחה לא עלו לו לראש ,  ואחרי שהגארד הצעיר הבין שהפעם זה לא הערב שלו ,  הוא התמקד בלמסור ,  וסיים עם 15 נקודות ו-11 אסיסטים שסייעו לווריורס לעלות למאזן 0:2 לראשונה מזה 16 שנים .  דורל רייט חיפה על אליס עם 24 נקודות ,  בלייק גריפין הסתפק ב-14 נקודות ו-10 ריבאונדים אצל הקליפרס .
 
מיאמי הביסה את אורלנדו ,  24 אס' לרונדו בניצחון על הניקס
מיאמי רמסה את אורלנדו 70:96 בבכורה הביתית שלה .  וויד כיכב עם 26 נקודות .  הלייקרס ניצחו בפיניקס ,  ההורנטס ניצחו את דנבר

