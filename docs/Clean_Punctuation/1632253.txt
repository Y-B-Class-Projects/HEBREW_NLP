איתמר מדיקל ,  המפתחת מכשור רפואי ,  גייסה כ-25 מ' ש' מהנפקת מניות לציבור במחיר של 2.14 ש' למניה
ההנפקה נהנתה מביקוש יתר של כ-40 מיליון שקל ;  אחזקות הציבור גדלו ל-35%
חברת איתמר מדיקל ,  שמפתחת מכשיר לאבחון מוקדם של טרשת עורקים וכן מכשירים רפואיים לא פולשניים לצורכי דיאגנוזה וניטור נוספים ,  גייסה אתמול כ-25 מיליון שקל בהנפקת מניות ואופציות לציבור .  המחיר ליחידה נקבע על 85.8 שקלים ,  הגבוה מהמחיר המינימלי של 78.8 שקלים שהוצע ,  מאחר שההנפקה נהנתה מביקוש יתר לרכישת 420 אלף יחידות בהיקף של כ-38.8 מיליון שקל.החברה הנפיקה כ-291.9 אלף יחידות ,  כאשר כל אחת הורכבה מ-40 מניות ו-10 כתבי אופציה מסדרה 2 .  המחיר ליחידה שנקבע בהנפקה שיקף מחיר של 2.14 שקלים למניית החברה .  נכון לפתיחת המסחר היום ,  נסחרה המניה במחיר של 2.09 שקלים ,  כלומר בירידה של 2.3% .  כתבי אופציה שנכללו בהצעה ,  ניתנים להמרה למניות תמורת תוספת תשלום של 2.96 שקלים ליחידה .  הצעת ניירות ערך לא הובטחה בחיתום.כתוצאה מהמהלך ,  גדלו אחזקות הציבור בחברה מ-28% לכ-35% ,  ואחזקותיהם של בעלי עניין דוללו בהתאם .  החברה נשלטת על ידי מדטרוניק  ( 32% לפני הדילול )  וגיורא ירון  ( 22.4% לפני הדילול )  .  שווי השוק של איתמר מדיקל מסתכם נכון להיום בכ-238 מיליון שקל .
 
איתמר מדיקל ,  המפתחת מכשור רפואי ,  גייסה כ-25 מ' ש' מהנפקת מניות לציבור במחיר של 2.14 ש' למניה
ההנפקה נהנתה מביקוש יתר של כ-40 מיליון שקל ;  אחזקות הציבור גדלו ל-35%

