סטורי : " גרנט ואני לא ותרנים "
 יו"ר פורטסמות סיפר שהוא והמאמן צפויים להישאר במועדון על אף שקילת עתידם ,  והודה : " אנחנו כועסים ומתוסכלים "
 למרות דיווחים ב"מירור "  על כך שמאמן פורטסמות ,  אברהם גרנט והיו"ר ,  פיטר סטורי ,  שוקלים לעזוב את תפקידיהם במועדון ,  דחה הבוקר  ( שישי )  סטורי את האפשרות הזו והודיע שהם יישארו .
 אתמול דיווח הצהובון הבריטי ואחריו עשו כן כלי תקשורת נוספים ,  שבגלל שסטורי וגרנט שוקלים עזיבה מכיוון שהם לא עודכנו בכך שראשי המועדון האחרים מתכננים למכור את הבלם יונאס קאבול ואת השוער אסמיר בגוביץ' ,  ואף לא נתנו למהלך כזה אישור .  בדיווחים הוסבר שראשי המועדון מתכננים להשתמש בכסף שיתקבל מהמכירה על מנת לשלם משכורות לשאר שחקני הסגל ועובדי המועדון .
 יחד עם זאת ,  סטורי כאמור סיפר היום : " דיברנו על זה .  שנינו כועסים ומתוסכלים ,  אבל אף אחד מאיתנו הוא לא ותרן .  אני לא מתכוון לעזוב ולמרות שאני לא יכול לדבר בשמו של אברהם ,  דיברנו היום בבוקר ואני לא חושב שגם הוא מתכוון לעזוב ".  
היו"ר הוסיף : " יכול מאוד להיות שאברהם יבטל את מסיבת העיתונאים המתוכננת לקראת המשחק נגד מנצ'סטר סיטי ביום ראשון .  הוא עשה את זה בשבוע שעבר כי הוא לא רצה לדבר על מה שקורה מאחורי הקלעים ועכשיו זה אפילו גרוע יותר .  איך הוא יכול לדבר בחופשיות על מה שקורה בלי לערער את המצב של הקבוצה ?  "
 גרנט קיבל גם בשורות טובות כשהקבוצה החזירה לשורותיה את ג'יימי אוהרה מטוטנהאם .  הקשר ימשיך בפראטון פארק כמושאל עד תום העונה .  גרנט ,  אגב ,  הצהיר בעבר כי השארת אוהרה עומדת בראש סדר העדיפויות שלו .  

סטורי : " גרנט ואני לא ותרנים "
 יו"ר פורטסמות סיפר שהוא והמאמן צפויים להישאר במועדון על אף שקילת עתידם ,  והודה : " אנחנו כועסים ומתוסכלים "
 
