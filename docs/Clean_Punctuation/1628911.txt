התחתנת עם בן מינך במלוואי ?  צפה למאסר
ביהמ"ש במדינה במזרח אפריקה סירב לשחרר בערבות את טיוונגה צ'ימבלנגה וסטיבן מונג'זה ,  שחשפו את נטייתם המינית בטקס חתונה .  אם יורשעו קיים חשש שיישלחו ל-14 שנות מאסר
 ( צילום :  רויטרס ,  עריכה :  גדי וינסטוק ) 
בית המשפט במאלווי סירב היום  ( שלישי )  לשחרר בערבות את שני הגברים שהפכו לזוג החד מיני הראשון שהתחתן במדינה .  השניים ,  טיוונגה צ'ימבלנגה וסטיבן מונג'זה נעצרו והואשמו בשבוע שעבר ב"חוסר צניעות במקום פומבי ".  נישואים חד-מיניים אינם חוקיים במלאווי ואם הם יואשמו במעשי סדום הם צפויים לעונש של עד 14 שנות מאסר .   השופט שסירב לאשר את שחרור בני הזוג בערבות אמר כי הוא עושה זאת בכדי להגן עליהם מפני המפגינים שהמתינו להם מחוץ לאולם בית המשפט .  המשטרה המקומית מסרה ,  כי השניים נשלחו לבדיקות רפואיות שייוודאו האם אכן קיימו יחסי מין .
 בני הזוג התחתנו במהלך סוף השבוע בטקס מסורתי . " הם מאוד רצו להתחתן כי זו תהיה הפעם הראשונה שהומואים הציגו את נטייתם המינית בפומבי ,  סיפר אחד מהאורחים בחתונה .  לדבריו , " ירח הדבש של הזוג הגיע לסיומו עם מעצרם ". 
במרבית מדינות אפריקה נחשבים יחסים חד-מיניים לאסורים ופסולים ונחשבים לייבוא מהמערב .  אך מנגד ,  השלטונות מכירים בארגונים למען זכויות ההומוסקסואלים לצורך המאבק באיידס .  כ-14% מהאוכלוסיה במלאווי נושאת את נגיף האיידס ,  ובקרב הקהילה ההומוסקסואלית מדובר על כ-20% נשאים .  הקהילה אמנם חיה בפחד ובמסתור ,  אולם השלטונות המקומיים מנסים להגיע אליה בניסיון להגביר את המודעות למחלה ולכן פועלים יחד עם ארגוני זכויות אדם בנושא .  ב-38 מתוך 53 מדינות אפריקה קיימים חוקים בהם מוגדרת ההומוסקסואליות כעבירה פלילית ,  ובאוגנדה הדבר נחשב אף לעבירה שדינה מאסר עולם .
 
התחתנת עם בן מינך במלוואי ?  צפה למאסר
ביהמ"ש במדינה במזרח אפריקה סירב לשחרר בערבות את טיוונגה צ'ימבלנגה וסטיבן מונג'זה ,  שחשפו את נטייתם המינית בטקס חתונה .  אם יורשעו קיים חשש שיישלחו ל-14 שנות מאסר

