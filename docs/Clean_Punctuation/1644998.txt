 " למינהל אין מספיק קרקעות במרכז "
 בעל הבית
 >  >   " הלוואי שהרפורמה במינהל מקרקעי ישראל תצליח ",  אומר מיקי ורדי ,  ששימש מנכ"ל המינהל בשנות ה-90 ,  לפני שעזב את שירות המדינה והצטרף לקרן ריאליטי .  אך למרות התקווה להצלחת הרפורמה והאהדה שורדי רוכש למדיניות שיווק הקרקעות של שר השיכון אריאל אטיאס ,  הוא מגדיר את השינויים שמתבצעים במינהל כמוגבלים בלבד . " אני לא מאמין שלמינהל יש מספיק רזרבות של קרקעות באזורי הביקוש ושהמכירה של הקרקעות האלה תביא להורדת מחירים ".  לדברי ורדי , " בקרקעות המיועדות למגורים ונמצאות בבעלות פרטית .  ועדות התכנון במשרד הפנים הן הבעיה ולא המינהל .  כל הזמן אומרים שהמינהל מחזיק ביותר מ-90% מהקרקעות במדינה ,  אך אם נוריד מהקרקעות האלה את הנגב ,  שטחי אש ,  פארקים ושמורות טבע ,  ואזורים ללא ביקוש ,  מתברר שאנחנו נשארים עם שטחים מוגבלים בלבד . " באזורים עם ביקוש גבוה כמו תל אביב ,  רעננה וראשון לציון יש המון קרקעות בבעלות פרטית שהרשויות לא ממהרות לפתח .  אם המינהל יפתח 20 אלף יחידות דיור בעוטף אשקלון זה עדיין לא ישפיע על המחירים באזורי הביקוש ".  מה דעתך על הסתערות קבוצות הרכישה על כל עתודת קרקע פנויה בתל אביב ?   " כשהתחילו קבוצות הרכישה ,  היו חברים בקבוצה 30 אנשים שהיו מעורבים והיתה שליטה על מה שקורה .  אני באמת לא יודע איך שולטים על קבוצה של 300 אנשים .  בכלל שיקול הדעת של רוכשי דירות השתנה .  היום מוכרים דירה של שני מיליון שקל ומעלה כמו שפעם היו מוכרים דירה ב-170 אלף דולר .  היום גם לוקחים בקלות משכנתא של מיליון שקל בעוד שבעבר היו לוקחים משכנתא של 400 אלף שקל ביד רועדת ".  לפני כמה חודשים רכשה הקרן בשיתוף עם היזם איציק ברוך קרקע בת 3.5 דונם ברחוב סלמה בדרום תל אביב במכרז של מינהל מקרקעי ישראל ,  ב-20.2 מיליון שקל . " כרגע אנחנו מקדמים תוכנית בוועדה המקומית לבניית 130 דירות ,  ואני מאמין שתוך שנה נקבל את האישורים ".  בחודש ספטמבר האחרון רכשה הקרן גם קרקע בת 33 דונם ברחוב הרצל בדרום תל אביב מחברת בזק ב-44.5 מיליון שקל . " האזור הזה מוגדר כמתחם בעל עדיפות קריטית למגורים ",  אומר ורדי ,  אך הוא סבור כי שינוי ייעוד הקרקע למגורים ייימשך זמן רב .

" למינהל אין מספיק קרקעות במרכז "
 בעל הבית

