ברק על האיומים נגדו : " לא מפחד מאף אחד "
 שר הביטחון התייחס לראשונה לאיומים על חייו ,  בעקבות הקפאת הבנייה בהתנחלויות .  על המכתב שנחשף אתמול : " אני בטוח שהוא לא מייצג את כלל תושבי יהודה ושומרון "
  ( צילום :  עוז מירון ,  עריכת וידאו :  דורון שטיין )  
" אני לא מפחד מאף אחד ,  וזה נכון לגבי כל האיומים ".  כך הצהיר הערב  ( רביעי )  שר הביטחון אהוד ברק ,  בעקבות מכתב האיום על חייו שקיבל על רקע הקפאת הבנייה בהתנחלויות .  עם זאת הוא הדגיש ,  כי  " חשוב לא להכליל ,  אני בטוח שהמכתב לא מייצג את כלל תושבי יהודה ושומרון אלא קבוצות שוליים קיצוניות ". 
בכינוס באוניברסיטת תל אביב אמר ברק ,  כי  " צריך להיות ברור .  למדינה יש ממשלה נבחרת .  כאשר הממשלה מקבלת החלטה על ההחלטה להתבצע .  אזרחים יכולים להצביע נגד הממשלה או להפגין אבל המרות של המדינה על אזרחיה היא אבן יסוד בדמוקרטיה ". 
אתמול קיבל שר הביטחון מכתב ,  ובו איום מפורש על חייו .  במכתב ,  שנכתב בכתב יד ,  נאמר בין היתר : " אם תפגע בהתנחלויות אחסל אותך ".  מתוכן המכתב ,  שפורסם בערוץ 10 ,  עולה כי כותב המכתב אף איים לפגוע בילדיו של ברק .  לשכת שר הביטחון מיהרה להעביר את המכתב לטיפול השב"כ ,  אך סירבה להתייחס לנושא .  מהשב"כ נמסר כי  " הנושא נמצא בבדיקה ". 
בשבוע שעבר הוחלט לתגבר את האבטחה על שר הביטחון ,  בעקבות איומים מפורשים שהתקבלו על חייו ,  לאחר שגורמים בימין הקיצוני שלחו לו מכתב איומים ,  שדומה למכתב שנשלח גם למפכ"ל המשטרה ,  רב ניצב דודי כהן .  בעקבות קבלת המכתב ,  הוחלט בשירות הביטחון הכללי להכפיל את מספר המאבטחים שינועו עם ברק ויגנו עליו ,  לפחות במהלך התקופה הקרובה .
 
ברק על האיומים נגדו : " לא מפחד מאף אחד "
 שר הביטחון התייחס לראשונה לאיומים על חייו ,  בעקבות הקפאת הבנייה בהתנחלויות .  על המכתב שנחשף אתמול : " אני בטוח שהוא לא מייצג את כלל תושבי יהודה ושומרון "
 
