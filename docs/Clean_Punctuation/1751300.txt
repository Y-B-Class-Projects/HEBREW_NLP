שולה זקן :  אני כספת - לא מוציאים ממני שום דבר ;   " היום כשאני מתוודעת לכל האזנות לבי נשבר "
" שיתפתי את אחי בכל חיי האישיים ,  שילמתי על כך מחיר יקר ;  איבדתי את התמימות בעקבות הפרשה הזו "
" שיתפתי את אח שלי בכל חיי האישיים ,  סיפרתי לו על כל בעיה .  היום כשאני מתוודעת לכל האזנות ,  לבי נשבר ,  שילמתי על כך מחיר יקר .  איבדתי את התמימות בעקבות הפרשה הזו .  כשהרגשתי שאני מדברת דברים קטנים לא חשבתי חס וחלילה שאח שלי רוצה או מתכוון לפגוע בי ",  כך העידה הבוקר שולה זקן מנהלת לשכתו של רה"מ לשעבר אהוד אולמרט במסגרת פרשת התביעה במשפט בנוגע למינויים ברשות המסים . " לא חשבתי לרגע שמה שאני אומרת בתמימות ישמש נגדי .  מי שמכיר אותי יודע שאני הכספת ,  לא מוציאים ממני שום דבר .  אם אני אומרת משהו תמים שמנצלים אותו למשהו אחר אז אני נפגעת .  זה שובר את ליבי לראות כאן את ג'קי מצא ". משפטה של זקן הופרד ממשפטם של יתר הנאשמים בפרשה על מנת שהיא תוכל להעיד מטעם התביעה בפרשה .  מנהלת הלשכה לשעבר של רה"מ אהוד אולמרט ,  מואשמת בבית המשפט השלום בירושלים במרמה והפרת אמונים בכך שתיווכה יחד אחיה למען המינוי כראש רשות המסים ,  וכן במינויים אחרים ברשות המסים שסייעו בעקיפין לאחיה.לפי כתב האישום שהגישה פרקליטות המדינה לפני כשנה ,  מנהל רשות המסים לשעבר ,  ג'קי מצא ,  הבין שהמינוי שלו כמנהל הרשות היה בגדר שוחד שקיבל מאנשי עסקים ,  רו"ח קובי בן-גור ויורם קארשי .  לפי ממצאי החקירה המשטרתית שהחלה ב-2006 ,  מצא עירב את בן-גור וקארשי במינויים ברשות מתוך אמונה שהוא חב להם ולשולה זקן ,  אחותו של קראשי ומנהלת לשכתו של אולמרט ,  את בחירתו לתפקיד מנהל הרשות .  מצא ,  נטען ,  הבטיח לתגמל אותם כשימונה לתפקיד ,  למשל ,  בצורת קידום אנשים במערכת ובהתערבות בהחלטות שונות.בסך הכל הועמדו לדין חמישה עובדי רשות לשעבר :  מצא מואשם בקבלת שוחד והפרת אמונים והשאר בעיקר בקבלת שוחד .  בן-גור וקארשי מואשמים במתן שוחד .  זקן מואשמת בהפרת אמונים ומשפטה הופרד .  לתפישת המדינה ,  זקן היתה ה"גב "  של אחיה ,  קארשי ,  בעיני מצא ,  ולמעשה עמדה מאחורי תפירת המינויים הבכירים ברשות .  לפי הטענה ,  מעורבותם של קארשי ובן-גור במינויים ברשות התאפשרה ,  בין היתר ,  באמצעות שימוש בכוחה ובהשפעתה של זקן .  לבקשת קארשי ,  כך טוענים בפרקליטות ,  זקן הנחתה את מצא ,  שהתברר כבעל אישיות לחיצה ונטולת ביטחון ,  לפנות לאחיה בכל הנוגע לאיוש תפקידי סמנכ"ל ברשות המסים .  המשפט מתנהל בפני השופט זכריה כספי .  זקן נשאלה עוד  " איך היית מגדירה את הקירבה בינך לבין אחיך קארשי ? "בתגובה היא פרצה בבכי ,  והשיבה  " הוא צעיר ממני בשלוש שנים .  הוא האח האהוב עלי .  יש לי חמישה אחים ,  גדלנו יחד ,  הוא הכי אהוב עלי .  המעמד קשה לי .  מערכת היחסים בנינו לא כפי שהיתה ויש לי צער גדול מאוד ".  התובעת עו"ד מיכל עוזר רוזן הקשתה , " האם שוחחתם הרבה ?  שיתפתם אחד את השני בחיים האישיים והמקצועיים ?  לכך ענתה זקן : " בהחלט .  חיים הפרטיים לגבי עצמי לא עשיתי משהו כדי לקבל משהו חזרה .  אני אוהבת אותו ואתן לו כל מה שהוא רוצה .  לא חיכיתי בגלל שנתתי לו משהו שהוא יחזיר לי ". המחלקה הכלכלית מיוצגת על ידי עורכי הדין מיכל רוזן-עוזר ,  יוחאי בן שמואל ועמרי קופלר .  ג'קי מצא מיוצג על ידי עורכי הדין נבות תל אביב וטל שפירא ,  קובי בן גור מיוצג על ידי עורכי הדין משה ישראל ואיל בסרגליק ,  קארשי מיוצג על ידי עו"ד איתן מעוז .  בוברוב מיוצג על ידי עו"ד רותי ליטבק ויגאל סער על ידי עו"ד גיל דחוח .
 
שולה זקן :  אני כספת - לא מוציאים ממני שום דבר ;   " היום כשאני מתוודעת לכל האזנות לבי נשבר "
" שיתפתי את אחי בכל חיי האישיים ,  שילמתי על כך מחיר יקר ;  איבדתי את התמימות בעקבות הפרשה הזו "
 
