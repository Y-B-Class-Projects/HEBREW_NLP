תועה במדבר
בוסטון ספגה בפיניקס הפסד חוץ שלישי רצוף ,  כשהובסה 116:98 .  48 נק' ללברון בניצחון על אטלנטה .  גם ניו ג'רזי ניצחו
כשבוסטון פתחה את מסע משחקי החוץ שלה עם ניצחון באורלנדו ,  היה נדמה כי הסלטיקס הולכים לכייף בדרכים .  אבל אז מסע החוץ חשף פן אחר של הירוקים ,  והאיר באור אחר את יכולתם לאחר שני הפסדים רצופים ,  ללוס אנגל'ס קליפרס ולגולדן סטייט .  הלילה  ( בין רביעי לחמישי )  הסלטיקס ספגו הפסד חוץ שלישי רצוף .  תבוסה תהיה הגדרה מדויקת יותר .  בוסטון ,  ללא קווין גארנט ופול פירס ,  נכנעה ללא תנאי לפיניקס ויצאה מאריזונה עם טעם רע אחרי שנוצחה 116:98 .  זאת הפעם השנייה בה הסלטיקס נכנעים לסאנס ,  כשהפעם הקודמת היתה במסצ'וסטס .  
יממה אחרי שניצחה באטלנטה ,  קליבלנד שחזרה את ההישג בביתה כשגברה על ההוקס 101:106 .  ניו ג'רזי הדהימה את הליגה ובעיקר את עצמה ,  כשקוששה ניצחון שלישי .  הפעם החגיגה היתה על חשבון היריבה מהצד השני של נהר ההאדסון ,  ניו יורק ניקס ,  שנוצחה 104:95 .
 תוצאות משחקי הלילה :  
אורלנדו  ( 8:23 )  - מילווקי  ( 18:12 )  92:117קליבלנד  ( 8:26 )  - אטלנטה  ( 10:21 )  101:106אינדיאנה  ( 22:9 )  - ממפיס  ( 16:15 )  121:110טורונטו  ( 17:16 )  - שארלוט  ( 18:12 )  103:107ניו ג'רזי  ( 29:3 )  - ניו יורק  ( 20:12 )  95:104מינסוטה  ( 26:7 )  - יוטה  ( 13:18 )  107:103ניו אורלינס  ( 16:14 )  - מיאמי  ( 13:16 )  91:95פיניקס  ( 12:21 )  - בוסטון  ( 8:23 )  98:116פורטלנד  ( 13:21 )  - ל.א קליפרס  ( 18:13 )  99:103סקרמנטו  ( 17:14 )  - פילדלפיה  ( 22:9 )  116:106
בלי גארנט שישמור עליו ,  אמרה סטודמאייר התפוצץ ברבע הראשון עם 18 נקודות ב-9 מ-10 מהשדה .  בלי פול פירס שיארגן את השורות ,  הסאנס דרסו את הסלטיקס באותן 12 דקות עם ריצת 0:16 ,  פתחו יתרון 10 וסגרו עניין כבר אז ,  כשהם מקפידים לנצח את האורחת בכל אחד מארבעת הרבעים במשחק .  לפני תחילת המסע הסלטיקס עמדו על מאזן חוץ של 1:13 ,  והנה עכשיו יש 4 בטור הפחות הנעים .  צ'נינג פריי קלע שיא עונה של 26 נקודות והוסיף לזה 10 ריבאונדים ,  סטודמאייר סיים אף הוא עם 26 והוריד 7 ריבאונדים ,  סטיב נאש קלע 11 ומסר 8 וליאנדרו בארבוסה היה מצוין מהספסל עם 17 .  אדי האוס הוביל את הסלטיקס עם 19 מהספסל ,  ריי אלן הוסיף 15 ,  רייג'ון רונדו  ( 8 אסיסטים9 וקנדריק פרקינס  ( 7 ריבאונדים )  תרמו 13 כל אחד .
 קליבלנד  ( 8:26 )  - אטלנטה  ( 10:21 )  101:106
לברון ג'יימס חגג יום הולדת והעניק לעצמו מתנה נחמדה כשהשלים ניצחון כפול על אטלנטה בתוך יממה .  המלך עשה את זה בסטייל ,  כמו שרק הוא יודע ,  עם שיא עונה .  לברון התעלל בהוקס עם 48 נקודות  ( 15 מ-23 מהשדה )  ,  הוריד 10 ריבאונדים ומסר 6 אסיסטים . " זאת מתנה נהדרת ",  אמר ג'יימס בסיום , " היה לי את אנדי והחלפנו מתנות ,  בשביל זה יש חברים ".  אנדי הוא אנדרסון ורז'או קלע את השלשה היחידה בקריירה שלו בליגה 17.2 שניות לסיום ,  רגע לפני ששעון ה-24 מצפצף ,  והעניק את הממד הנסי לניצחון .  ורז'או סיים עם 14 מהספסל ,  מו וויליאמס תרם 14 ו-10 אסיסטים ושאקיל אוניל הוסיף 11 ב-20 דקות .  ג'ו ג'ונסון היה מצוין בשורות אטלנטה עם 35 נקודות ,  מייק ביבי הוסיף 20 ו-6 אסיסטים ,  ג'וש סמית וג'מאל קרופורד הוסיפו 11 כל אחד .
 אורלנדו  ( 8:23 )  - מילווקי  ( 18:12 )  92:117
וינס קרטר התנגש בארסן איליאסובה ,  ונשכב על הפרקט .  האוהדים ישבו בדממה ,  חרדים מחומרת הפציעה .  אבל אחרי שלוש דקות קרטר נעמד על הרגליים ,  והמג'יק חזר לאמוויי ארינה .  הפגיעה בקרטר איפסה לו את הכוונות ,  והוא צלף 25 נקודות ב-10 מ-16 מהשדה ,  בדרך לניצחון הגדול . " הרגשתי מטושטש ,  ורציתי לשכב כמה שניות כדי שהכל יחזור לעצמו ",  אמר קרטר בסיום .  אחרי שקם אורלנדו ביצעה ריצת 2:17 וסגרה עניין .  דוויט הווארד הוסיף 17 ו-10 ריבאונדים ,  ג'ייסון וויליאמס קלע 16 .  ברנדון ג'נינגס קלע 20 לבאקס ,  אנדרו בוגוט הוסיף 15 ו-10 ריבאונדים ,  והשניים לא הצליחו למנוע הפסד שביעי של מילווקי בשמונת משחקיה האחרונים .
 אין כמו השכנה ממזרח ,  ממלמלים לעצמם אנשים המומים בגארדן סטייט .. .ברוך בורא הניקס ,  קראו אלפי האוהדים ב-IZOD Center .  הנטס ניצחו בפעם השלישית העונה ועוד בדרבי של ההאדסון ,  ואם זאת לא דרך לסיים את 2009 הזוועתית עם טעם טוב ולקוות ש-2010 תביא שינוי ,  אז מה כן ?  ברוק לופז הצטיין בשורות הקבוצה הגרועה בליגה עם 21 נקודות ו-14 ריבאונדים ,  יי ז'יאנליאן הוסיף 22 ,  כריס דאגלאס-רוברטס קלע 17 ,  דווין האריס  ( 8 אסיסיטים ו-7 ריבאונדים )  קלע 17 אף הוא וקורטני לי 10 .  חגיגת דאבל-פיגרס על הראש של מייק ד'אנטוני . " זה טוב שכולם חזרו לשחק ,  ויש לנו את כל כלי הנשק ",  אמר בסיום דווין האריס .  הניקס קיבלו 25 ו-9 ריבאונדים של אל הרינגטון מהספסל ,  דייויד לי היה תו-תח עם 24 נקודות ,  15 ריבאונדים ו-8 אסיסטים ו-ווילסון צ'נדלר השתדל עם 15 ו-7 ריבאונדים ,  אבל זה לא הספיק מול הנחישות של הנטס .
 ניו אורלינס  ( 16:14 )  - מיאמי  ( 13:16 )  91:95
במשחק הקודם שלהם כריס פול רשם טריפל-דאבל ודייויד ווסט קלע 44 אבל זה לא הספיק כדי לנצח את יוסטון .  הפעם ,  מול דווין וויד וחבריו ,  השניים לא לקחו סיכון .  ווסט קלע 6 נקודות מה-21 שלו ב-55 השניות האחרונות של המשחק ,  והבטיח שהחברים יחייכו לפני צאת השנה . " ידענו שאנחנו הולכים לרוץ ",  אמר ווסט בסיום , " ועשינו כמה מהלכים כדי לסגור את המשחק כמו שצריך ".  כריס פול הוסיף 18 נקודות ו-9 אסיסטים ,  אמקה אוקפור קלע 15 והוריד 14 ריבאונדים ,  כולל חסימה גדולה וחשובה על אודוניס האסלם חצי דקה לסיום .  וויד הוליך את המפסידים עם 22 נקודות ו-6 אסיסטים אבל קלקל קצת עם 6 איבודים ,  קוונטין ריצ'רדסון הוסיף 14 ו-8 כדורים חוזרים .
 מינסוטה  ( 26:7 )  - יוטה  ( 13:18 )  107:103
כשיוטה הוליכה ביתרון 17 ברבע הרביעי ,  רוב האוהדים בטארגט סנטר רק חשבו על הכפור שמחכה להם בדרך לאוטו במגרש החניה .  אבל הוולבס לא אמרו נואש ,  וגרמו לקרלוס בוזר לומר בסיום : " אנחנו מאוד שמחים על הניצחון הזה ושמחים שנתקדם ליום שישי ".  כן ,  זה הלך קשה מאוד לג'אז בסיום .  אחרי שמהמט אוקור החטיא שלשה חשובה ,  בוזר תיקן עם ריבאונד התקפה  ,  דרון ווילאימס קלע 2 מ-4 מהקו והלהקה של ג'רי סלואן רשמה עוד הופעה מוצלחת ,  גם אם חורקת בדקות הסיום .  דרון ווילאימס הוליך את המנצחים עם 21 נקודות ו-12 אסיסטים ,  רוני ברואר הוסיף 20 ,  בוזר  ( 12 ריבאונדים )  ואוקור  ( 8 ריבאונדים )  תרמו 16 כל אחד .  אל ג'פרסון הצטיין בשורות מינסוטה עם 21נקודות ו-9 ריבאונדים ,  קווין לאב קלע 17 .
 הבלייזרס איבדו את למרקוס אולדרידג' בשלב מוקדם של המשחק עקב פציעה בקרסול ,  אבל הצליחו להחזיק מעמד בלעדיו הודות ליום נהדר של ברנדון רוי עם 25 נקודות ,  7 ריבאונדים ו-6 אסיסטים .  מרטל וובסטר סייע לגארד של פורטלנד עם 15 ,  ג'רד ביילס הוסיף 14 ואפילו הרוקי ג'ף פנדרגראף התעלה עם 8 נקודות ו-14 ריבאונדים ,  כדי לסייע לקבוצה להשיג ניצחון רביעי רצוף ,וניצחון שביעי משמונת המשחקים האחרונים נגד הקליפרס .  כריס קיימן הצטיין בשורות החבר'ה מקליפורניה עם 25 נקודות ו-9 ריבאונדים ,  אריק גורדון הוסיף 24 וראסל באטלר תרם 15 מהספסל .
 טורונטו  ( 17:16 )  - שארלוט  ( 18:12 )  103:107
סדרת איבודי כדור בדקות הסיום קלקלה לשארלוט ,  והקנדים ניצלו זאת עד תום .  הבובקטאס איבדו 23 כדורים במשחק ,  וככה קשה לנצח .  כריס בוש שלט בצבע עם 33 נקודות ו-13 ריבאונדים ,  אנדראה בריניאני השווה את שיא העונה שלו עם 28 .  סטיבן ג'קסון קלע 30 לשארלוט ,  ריימונד פלטון תרם 23 ו-7 ריבאונדים ,  אבל זה לא מנע מהבובקטאס לרשום מאזן חוץ רע מאוד של 14:1 עד כה העונה .
 אינדיאנה  ( 22:9 )  - ממפיס  ( 16:15 )  121:110
ממפיס היא אחת ההפתעות הנעימות של תחילת העונה ,  ואילו אינדיאנה פשוט מתפרקת לנו מול העיניים .  הפייסרס ספגו הפסד שמיני רצוף ,  כשרודי גיי  ( 31 נקודות )  ,  זאק רנדלוף  ( 28 נק' ו-13 ריב' )  ומארק גאסול  ( 21 נק' ו-10 ריב' )  חוגגים להם בבית .  ללא דני גריינג'ר וג'ף פוסטר למארחים לא היה מה למכור .  לותר הד נצץ עם 30 נקודות ו-7 ריבאונדים למפסידים ,  רוי היברט הוסיף 25 מהספסל .
 
תועה במדבר
בוסטון ספגה בפיניקס הפסד חוץ שלישי רצוף ,  כשהובסה 116:98 .  48 נק' ללברון בניצחון על אטלנטה .  גם ניו ג'רזי ניצחו

