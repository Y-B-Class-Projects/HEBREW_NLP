גיא לוזון מתכנן מהפכה בהרכב בני יהודה
המאמן החליט לבצע זעזוע לקראת המשחק מול מכבי פתח תקוה .  ראלי תורגל במקום אדרי כמגן שמאלי ,  ליניץ' מגן ימני
שני ההפסדים הרצופים של בני יהודה ובמיוחד היכולת הגרועה של שחקני הקבוצה במשחקים אלה ,  גרמו למאמן גיא לוזון לבצע זעזוע בהרכב הקבוצה לקראת משחק הבית נגד מכבי פתח תקווה בשבת בבלומפילד .  
על פי התרגול הטקטי באימון הערב  ( חמישי )  נראה שהמגן כפיר אדרי ,  שהוחלף במחצית בתבוסה 4:0 להפועל תל אביב ,  יאבד לראשונה העונה את מקומו בהרכב ,  כאשר עוז ראלי תורגל היום כמגן שמאלי וסיניסה ליניץ' יוסט לעמדת המגן הימני .  
שני שינויים נוספים יהיו עם כניסתם של חסן אבו זייד שהחלים משבר באף וסיים לרצות עונש הרחקה בגין צהובים לקישור האחורי ומשה ביטון לקישור הקדמי ,  כאשר מי שייחסר הוא איציק עזוז המורחק .  עמרי אפק יחזור לסגל לאחר שריצה עונש הרחקה .  שוער המשנה רן קדוש לא התאמן היום בעקבות מתיחה במפשעה .
 מחר  ( שישי )  תתקיים אזכרה לזכרו של שחקן העבר ניקולאי קודריצקי ,  בהשתפות אלמנתו ,  הנהלת הקבוצה והשחקנים .  הטקס ייערך ב-10:30 במגרש בשכונת התקוה .
 
גיא לוזון מתכנן מהפכה בהרכב בני יהודה
המאמן החליט לבצע זעזוע לקראת המשחק מול מכבי פתח תקוה .  ראלי תורגל במקום אדרי כמגן שמאלי ,  ליניץ' מגן ימני

