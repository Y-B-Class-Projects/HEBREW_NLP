שופטת בית משפט השלום השאירה את רייפמן במעצר עד חמישי : " יש בסיס לכאורה לעבירת הזיוף המיוחסת לו "
 בא כוחו של ריפמן ,  עו"ד שפטל : " המסמך המדובר נשלח בפקס ואין להשיג את המקור - אי אפשר להוכיח שזהו זיוף "
" יש בסיס לכאורה לעבירת הזיוף המיוחסת לרייפמן ",  קבעה היום  ( ראשון )  שופטת המעצרים התורנית בבית משפט השלום בתל אביב ,  דורית רייך שפירא .  לדבריה ,  איש ההיי-טק קיבל באמצעות מסמכים מזויפים שהצביעו על שעבוד מניותיו בחברת אמבלייז ,  שתי הלוואות מחברות בחוץ לארץ בסך 6 מיליון דולר.החקירה הפלילית בעניינו של רייפמן החלה ביולי השנה .  הוא חשוד בקבלת דבר במרמה בנסיבות מחמירות ,  זיוף ,  שימוש במסמך מזויף ושיבוש הליכי חקירה .  הוא נעצר לפני שבוע והיום דרש פקד ירון שטרן ממפלג ההונאה להאריך את מעצרו מתוך כוונה להעמידו לדין בתום תקופת המעצר.בד בבד עם ההליך הפלילי ,  נשלח רייפמן למאסר אזרחי בגין ביזיון בית משפט ,  לאחר שלא העביר לכונס הנכסים ,  עו"ד איתן ארז ,  את מניות אמבלייז שברשותו .  באחרונה שוחרר בתנאי שיאתר ויעביר את המניות.בא כוחו של רייפמן ,  עו"ד יורם שפטל ,  התנגד במהלך הדיון לבקשה ודרש לשחרר את מרשו בתנאים מגבילים .  הוא הציג סתירה בגישת המדינה כלפי רייפמן :  מצד אחד ,  היא אוסרת אותו על כך שאינו ממציא את מניות אמבלייז לארז ,  ומצד שני ,  היא טוענת שחלק מהמניות לא קיימות ,  כשהיא חוקרת זיוף מסמך . " מדובר באדם שמעולם לא נחקר במשטרה בחשד כלשהו למעט הפרשה הזו ,  ללא הרשעות קודמות ",  אמר .  לטענת שפטל ,  מקור המסמך שטוענים שהוא מזויף אינו נמצא .  מדובר ,  אמר ,  בהעתק שנשלח בפקס ולכן לעולם לא ניתן יהיה להוכיח שהמסמך מזויף.השופטת לא השתכנעה כי רייפמן מסוכן ,  אך אמרה כי העובדה שבעבר עשה שימוש לכאורה באחד המסמכים החשודים כמזויפים ,  ואף הגיש אותו במסגרת הליכי כינוס הנכסים בבית המשפט המחוזי בתל אביב ,  מבססת חשד כי הוא עלול לסכל קיומו של ההליך .  לפיכך ,  האריכה את מעצרו עד יום חמישי הקרוב .
 
שופטת בית משפט השלום השאירה את רייפמן במעצר עד חמישי : " יש בסיס לכאורה לעבירת הזיוף המיוחסת לו "
 בא כוחו של ריפמן ,  עו"ד שפטל : " המסמך המדובר נשלח בפקס ואין להשיג את המקור - אי אפשר להוכיח שזהו זיוף "
 
