חשד :  נדקר בביתו בגלל חוב של עשרות שקלים
שני נערים דקרו גבר בן 62 בדירתו בקריית גת ופצעו אותו .  רעייתו לוואלה !  חדשות : " אני חייבת לאחר מהם רק כמה עשרות שקלים .  על זה דוקרים בן אדם ?  "
 במיטתו בבית החולים ברזילי באשקלון שוכב רפאל פחימה ,  בן 62 מקריית גת ,  שנדקר בידי מספר נערים במוצאי שבת .  רעייתו גילה אינה מבינה מדוע בחרו בו הנערים כקורבן . " הם נכנסו אלינו הביתה קצת לפני שמונה בערב ודקרו אותו כמה פעמים ",  סיפרה לוואלה !  חדשות . " הרצפה של הבית התמלאה בדם ,  והיינו צריכים לחבוש אותו בעצמנו ,  כדי שהדם לא ימשיך לזרום ".  
פחימה סיפרה כי היא חושבת שאחד משני הדוקרים היה חונך של בנה . " שכרתי אותו כדי שילווה את בני והייתי צריכה לשלם לו ",  אמרה , " אבל הוא לא עבד ,  ואני חייבת לו רק כמה עשרות שקלים .  על זה דוקרים בן אדם ?  צריך לראות באיזה מצב הוא נמצא .  כל הגוף שלו מלא חתכים ,  והוא לא יכול ללכת ".  
פחימה נלקח במוצאי השבת לבית החולים על ידי צוות מגן דוד אדום ,  ומצבו הוגדר כבינוני .  בימים האחרונים השתפר מצבו ומוגדר כעת כקל . " ההשתוללות האלימה הזו של בני נוער היא פשוט בלתי אפשרית ",  המשיכה פחימה . " אי אפשר לעמוד לרגע בלי פחד שמשהו יקרה לך ".  במשטרת לכיש נמסר שהפרשה נחקרת ,  וכי אחד הנערים החשודים בתקיפה נמצא ונחקר .  החקירה נמשכת ,  ובמשטרה מקווים לתפוס במהירות גם את הנער השני החשוד בתקיפה .
 
חשד :  נדקר בביתו בגלל חוב של עשרות שקלים
שני נערים דקרו גבר בן 62 בדירתו בקריית גת ופצעו אותו .  רעייתו לוואלה !  חדשות : " אני חייבת לאחר מהם רק כמה עשרות שקלים .  על זה דוקרים בן אדם ?  "
 
