ההסכם נחתם :  שכר המורים בתיכונים יועלה ב-50%
לאחר שלוש שנים של משא ומתן חתמו משרד החינוך ,  משרד האוצר וארגון המורים על הסכם לשיפור תנאי מורי בתי הספר העל יסודיים .  פרטי ההסכם :  המורים יעבדו עוד 16 שעות ויקבלו העלאה 
לאחר שלוש שנים של משא ומתן ,  נחתם היום  ( רביעי )  הסכם בין משרד החינוך ,  משרד האוצר וארגון המורים העל יסודיים בנוגע לשיפור תנאי העסקתם של המורים בתיכונים .  במסגרת ההסכם ,  צפויים מורי בתי הספר העל יסודיים לקבל העלאת שכר בשיעור של כמעט 50% אחוזים .  נציגי המשרדים והארגון יקיימו מסיבת עיתונאים בשעה 17:00 בה יכריזו על השגת ההסכם .
 במסגרת ההסכם יתחיל יום ההוראה של מורה בתיכון בשעה 7:00 בבוקר ויסתיים בסביבות 16:00 .  החלק המהותי בעבודת המורה ייעשה בתוך כותלי בית הספר וכך תגדל הנגישות של תלמידים והורים למורה .  בתוך אותה מסגרת תגדל גם יכולתו של המנהל להעצים מורים ולחזק את יכולתם המקצועית .  
הרפורמה תיושם בשלב הראשון ב-50 בתי ספר על יסודיים בפתיחת שנת הלימודים הבאה .  לפי המתווה המתוכנן ,  יוספו למורים 16 שעות עבודה שבועיות ,  מהן 10 יוקדשו לישיבות ,  בדיקות מבחנים והכנת מערכי שיעור בבית הספר .  6 שעות נוספות יוקדשו לעבודה פרטנית עם תלמידים .  הרפורמה המדוברת מבוססת על ניסוי שהתקיים בחמישה בתי ספר תיכוניים , " עוז לתמורה ",  שהוגדר עלי ידי משרד החינוך כמוצלח .  כיום ,  עובד מורה בתיכון רק 24 שעות בשבוע בממוצע .
 גורמים במשרד החינוך אומרים שמנכ"ל המשרד ,  שמשון שושני ,  ושר החינוך גדעון סער ,  הצליחו לחתום על ההסכם בגלל שוויתרו על אגו וכוחניות ,  בניגוד לשרי החינוך הקודמים .  צבי פלג ,  מנכ"ל רשת  " אורט "  ישראל ,  שהיה שותף במשא ומתן ,  טען כי  " ההסכם שגובש ישנה בצורה יסודית את התרבות הארגונית ואת מידת האטרקטיביות של מקצוע המורה ". 

ההסכם נחתם :  שכר המורים בתיכונים יועלה ב-50%
לאחר שלוש שנים של משא ומתן חתמו משרד החינוך ,  משרד האוצר וארגון המורים על הסכם לשיפור תנאי מורי בתי הספר העל יסודיים .  פרטי ההסכם :  המורים יעבדו עוד 16 שעות ויקבלו העלאה 

