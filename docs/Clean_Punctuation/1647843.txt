הפועל חיפה והפועל עכו נפרדו ב-2:2
האדומים מהכרמל נכשלו בניסיון להשיג ניצחון שני ברציפות ,  עכו עדיין ללא ניצחון ב-2010 ,  שתיהן יוצאות מאוכזבות מהתיקו
הפועל חיפה והפועל עכו נפרדו הערב  ( שבת )  ב-2:2 שבוודאי מאכזב את שתיהן עד מאוד .  חיפה ידעה שניצחון שני ברציפות ירחיק אותה כדי 11 נקודות מהקו האדום וגם שמטה את היתרון 1:2 שלוש דקות לסיום ,  עכו שיחקה מול עשרה שחקנים במשך דקות ארוכות ולא ידעה לנצל זאת .  כאמור ,  בהחלט יש מקום לאכזבה כפולה .  ערן לוי  ( 34 )  ורן אבוקרט  ( 81 )  כבשו לחיפאים ,  שחר סימנטוב  ( 51 ,  פנדל )  ואיברהים עבדול ראזאק  ( 87 )  השוו פעמיים עבור עכו .
 האורחים היו אלו שסיכנו יותר את השער במחצית הראשונה ונגיחה של ירו בלו חלפה סמוך לקורה בדקה ה-28 .  כעבור שש דקות זה כבר הגיע .  בלו קיבל כדור גובה והוריד בחזה לערן לוי ,  והאחרון הפציץ מ-20 מטרים פנימה .  0:1 לחיפה .  
לצערה של חיפה ,  הכל התהפך בתחילת המחצית השנייה .  בדקה ה-51 ביצע גל אראל ספק עבירה על שחקן יריב בתוך הרחבה ,  השופט הקפריסאי הצביע על הנקודה הלבנה ושחר סימנטוב דייק כדי לקבוע 1:1 .  שלוש דקות נוספות חלפו ויוסי דורה פגע בדו'די פדלון ,  קיבל צהוב שני והורחק .  
למרות שהיא נשארה בחיסרון מספרי ,  דווקא חיפה הייתה קרובה להשיג שער יתרון נוסף בדקה ה-73 ,  כשדודו גורש הדף בעיטה מסוכנת של לוי וליאור ראובן גלש לרגלי בלו והרחיק לפני שהחלוץ הניגרי כובש .  בדקה ה-81 גם ראובן כבר לא עזר כשרן אבוקרט כבש ,  אבל עכו שוב חזרה ,  הפעם בדקה ה-87 כשעבדול ראזאק כבש אחרי בישול של סימנטוב .
 הפועל עכו :  דודו גורש ,  ליאור ראובן ,  איציק כהן ,  רון בן נחום ,  דודי פדלון ,  עמנואל אמנגואה  ( ליעד אלמליח ,  46 )  ,  בן בנימין  ( בן מרטין ,  82 )  ,  שחר סימנטוב ,  איברהים עבדול ראזאק ,  רועי דיין  ( אושרי גיטא ,  64 )  ,  אובודו אוקצ'ה .
 הפועל חיפה :  אוהד כהן ,  חי בן לולו ,  סביטי ליפנייה ,  אושרי רואש ,  אייל טרטצקי ,  יוסי דורה  ( הורחק ,  54 )  ,  בריאן חרסיסיץ' ,  גל אראל ,  ערן לוי ,  עדן בן בסט  ( רן אבוקרט ,  60 )  ,  ירו בלו .
 
הפועל חיפה והפועל עכו נפרדו ב-2:2
האדומים מהכרמל נכשלו בניסיון להשיג ניצחון שני ברציפות ,  עכו עדיין ללא ניצחון ב-2010 ,  שתיהן יוצאות מאוכזבות מהתיקו

