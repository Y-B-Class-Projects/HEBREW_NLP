רוני הפצוע עלול להיעדר שבועיים מהמגרשים
חלוץ מנצ'סטר יונייטד הצטיין מול ווסט ברומיץ' ,  אך נפגע בקרסולו .  רדנאפ : " דייויד בקהאם רוצה להגיע לטוטנהאם "  
זה הלך מאוד ,  מאוד קשה ,  אך בסופו של דבר מנצ'סטר יונייטד שמרה על המקום הראשון הערב  ( שבת )  לאחר שגברה על ווסט ברומיץ' 1:2 .  ווין רוני היה הגיבור של השדים האדומים עם שער ובישול ,  כאשר מנגד החמיצו הבאגיז פנדל שיכול היה להעלות אותם ליתרון במצב של 1:1 ,  ואולי לשנות את המשחק כולו .
" היה משחק מאוד קשה ",  הודה אלכס פרגוסון בסיום . " ווסט ברומיץ' קבוצה טובה והם הוכיחו את זה היום .  זוהי תוצאה גדולה עבורנו ,  בהרבה משחקים צריך להיאבק והיום עשינו את זאת .  שני הבלמים שלנו היו מצוינים היום ". 
ואם כבר מחמאות ,  סר אלכס התפנה לפרגן לאיש שלו הערב : " ווין רוני היה יוצא מהכלל ,  בלתי רגיל - הוא דחף אותנו קדימה .  אני שמח שהוא הבקיע ומקווה שהוא ימשיך ככה .  הוא הראה אומץ ,  והשער היום יתן לו ביטחון בלתי רגיל לקראת ההמשך ". 
אלא שלא הכל ורוד בממלכת רוני .  מספר דקות לסיום נפצע החלוץ וצלע את מחוץ למגרש ,  אך פרגוסון נותר ללא מחליפים .  ממש לפני השריקה האחרונה רוני חזר ,  לקול תשואות הקהל ,  ופרגוסון אמר : " היתה לו פציעה בקרסול ,  אבל הוא חזר וזה מראה על אומץ .  הרופא שלנו חשב שהוא ייעדר כמה שבועות אבל הוא חזר ,  והוא אמור להיות כשיר למשחק ביום שלישי ".  ובכן ,  הדיאגנוזה הראשונית של הדוקטור ככל הנראה היתה נכונה ,  כאשר קרסולו של חלוץ נבחרת אנגליה עשוי להשביתו לשבועיים הקרובים .  
ריו פרדיננד הוסיף : " צריך להחמיא לווסט ברום ,  הם שיחקו כדורגל טוב ולא פחדו .  חייבים לנצח משחקים כאלה ,  הדבר היחיד שמשנה זה שלוש הנקודות .  במשחקים כאלה צריך להילחם ". 
האם דייויד בקהאם בדרך לחזרה סנסציונית לפרמיירליג ?  מנג'ר טוטנהאם הארי רדנאפ אישר כי קבוצתו מעוניינת לשאול את הקשר מלוס אנג'לס גלאקסי : " הוא אמר שהוא מוכן לשחק בטוטנהאם ",  אמר רדנאפ לאחר ניצחון הספרס 0:1 על פולהאם . " העברתי את העניין לטיפול ראשי המועדון והם כבר מדברים עם מי שהם צריכים במועדון של בקהאם .  נצטרך לפעול מהר .  נפנה לגאלקסי ונראה אם הם מוכנים לשחרר אותו .  אם דייויד מוכן לבוא לשלושה חודשים ,  אנחנו בהחלט מעוניינים ".  
בקהאם בן ה-35 ,  סירב לאחרונה לעבור לאברטון ובעבר טען כי לא ישחק באנגליה בשום קבוצה מלבד מנצ'סטר יונייטד .  הקשר הוותיק מחפש לצאת שנה שלישית ברציפות לתקופת השאלה לאחר שבשתי העונות הקודמות עזב בינואר למילאן ,  בתקווה שחזרה לאירופה תעזור לו לשוב לסגל הנבחרת .  

רוני הפצוע עלול להיעדר שבועיים מהמגרשים
חלוץ מנצ'סטר יונייטד הצטיין מול ווסט ברומיץ' ,  אך נפגע בקרסולו .  רדנאפ : " דייויד בקהאם רוצה להגיע לטוטנהאם "  

