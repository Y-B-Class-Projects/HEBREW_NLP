 " לא ברור לאן המועדון הזה מידרדר "
 גורם במכבי תל אביב הגיב לצעד חסר התקדים של הקבוצה ,  שהודיעה לשחקנים ולאנשי הצוות המקצועי על קיצוץ בשכר שינוע בין 4-5 אחוזים .  ההחלטה התקבלה במרמור ,  הזרים מתנגדים .  יו"ר ארגון השחקנים : " אי אפשר לחייב את השחקנים לקצץ "
 בצעד חסר תקדים תקצץ מכבי תל אביב במשכורות עובדיה ,  לרבות משכר שחקני הקבוצה ואנשי הצוות המקצועי ,  בשיעור של בין ארבעה לחמישה אחוזים - כך נודע לוואלה !  ספורט .
 בשבועות האחרונים הודיעה הקבוצה לעובדיה ,  כי לאור צעדי התייעלות כלכליים היא החליטה להפחית משכרם .  יש להדגיש כי מדובר בקיצוץ שמתבצע לראשונה בתולדות המועדון .  הנפגעים העיקריים ,  כמובן ,  יהיו שחקני הקבוצה ואנשי הצוות המקצועי .  מדובר בצעד שאמור לחסוך למועדון מאות אלפי דולרים בעונה הקרובה .
 ההודעה התקבלה במרמור בקרב חלק מאנשי הקבוצה .  עם זאת ,  טענה ההנהלה באוזניהם כי היא עשויה  " לפצות "  את חלקם על הקיצוץ בעונה הבאה .
" לא ברור לאן המועדון הזה מידרדר ",  אמר גורם במכבי לוואלה !  ספורט . " זה היה באוויר כבר כמה שבועות .  פשוט הודיעו לכולנו על הקיצוץ הזה ,  לא שאלו אף אחד .  הרבה שחקנים מסתובבים מאז עם הראש למטה ,  עושים פרצופים .  רוב השחקנים הזרים לא יתנו לזה יד .  הם מתנגדים לקיצוץ וידרשו את הכסף בחזרה .  למה שהם יסכימו לקצץ ?  מה ,  הם פראיירים ?  ". 
יושב ראש ארגון השחקנים ,  ניר אלון ,  הגיב להתפתחויות הללו ואמר : " לא פנו אלינו באופן רשמי בעניין .  בדרך כלל כשקבוצה נקלעת לקשיים ,  כמו שקרה עם עירוני נהריה ,  אז פונים אליי לנהל משא ומתן על תוכנית הבראה .  לא שאני חושב שהמצב הוא כמו שהיה בנהריה ,  אבל מנהלים משא ומתן על חתימת תוכנית קיבוצית ואז יש אפשרות להגיע להסכם על החתמת השחקנים ועל הפחתה באופן שווה לכל השחקנים .
" אם פונים לשחקן מסוים ואומרים לו שיקצץ בחמישה אחוז ,  חייבים את ההסכם שלו ",  מוסיף אלון . " אם השחקן מסרב ,  אי אפשר לחייב אותו .  זה חייב להיות בהסכמה או של השחקן באופן אישי או שלי ,  אם אני ממונה כמייצג השחקנים .  בכל מקרה ,  היו מקרים מעולם והיו פניות בעבר של ראשי קבוצות לבצע קיצוץ אבל המהלך הזה לא יכול להיעשות באופן חד צדדי .  אם מקצצים ,  צריך לחתום על החוזים ולהעביר לבקרת התקציבים חוזים חדשים ,  כי הערבויות קטנות בהתאמה .  אם אקבל פנייה מהקפטן ,  אני אכנס לעובי הקורה ". 
שמעון מזרחי ומכבי תל אביב סירבו להגיב לידיעה .

" לא ברור לאן המועדון הזה מידרדר "
 גורם במכבי תל אביב הגיב לצעד חסר התקדים של הקבוצה ,  שהודיעה לשחקנים ולאנשי הצוות המקצועי על קיצוץ בשכר שינוע בין 4-5 אחוזים .  ההחלטה התקבלה במרמור ,  הזרים מתנגדים .  יו"ר ארגון השחקנים : " אי אפשר לחייב את השחקנים לקצץ "
 
