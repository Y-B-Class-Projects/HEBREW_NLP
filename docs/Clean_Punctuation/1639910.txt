משהו ללבוש
עושה רושם שאנחנו מחליפים זהויות כמו גרביים ,  אז איזו מסכה כדאי לנו לעטות ומתי ?  12 המסכות - חלק ראשון
שנים עשר המזלות האסטרולוגיים ממוקמים על גלגל הנקרא גלגל המזלות .  שישה זוגות הם ,  היושבים אחד מול השני וכולם יחד מייצגים את השלם :  את הנפש המאוזנת שבה יש מידה שווה של ארבעת היסודות :  אש מול אוויר ,  ואדמה מול מים .  נקודת האמצע ,  מרכז המעגל ,  היא המקום שאם נוכל להימצא בו ,  נהיה באיזון .  שם יש מידה שווה מכל יסוד וממקום זה התגובות שלנו ,  הרצונות ,  והפעולות יהיו מאוזנים ושווים בכוחם .
 אולם ,  אנו לא נולדים מאוזנים ונקודת האמצע אף פעם לא נמצאת במרכז ,  וכך למשל יכולה להיות לנו נטייה ליותר מידי אש .  מה זה אומר ?  זה אומר שנהיה יותר אימפולסיביים ,  נרצה את הכל כאן ועכשיו ,  נתקשה לדחות סיפוקים ,  נהיה אגוצנטריים ,  ובאופן מושלם נתאים לתכונות של מזל טלה  ( מזל אש )  כפי שהאסטרולוגיה מגדירה היטב .
 מה שפחות נראה לעין היא העובדה שככל שיסוד האש הופך דומיננטי ,  ככל שנקודת האמצע נודדת לכיוון קצה המעגל ויסוד האש מתחזק ,  כך אנו יותר מתרחקים מיסוד האוויר הקיים בנו .  מה המשמעות של חוסר ביסוד האוויר ?  זה אומר שנפעל ללא מחשבה או היגיון ,  שניתן יותר ביטוי ל"אני "  ופחות לחברה ולאחרים ,  שהאנרגיה שלנו תהיה מרוכזת בעכשיו ופחות במה שיקרה בעתיד ,  ושיהיה פחות חשוב לנו מה חושבים עלינו אחרים .
 החיים זה הניסיון למצוא את האיזון בין כל המזלות ,  ובמיוחד למצוא איזון בין שתי הנקודות המרכזיות אתן נולדנו - למצוא למשל את האיזון בין עודף האש לבין היעדר האוויר ,  כך שבעצם מפגש עם אסטרולוג יעזור לאדם להבין ,  בין השאר ,  מי הוא והיכן הוא לא מאוזן .  
אך לא על אסטרולוגיה אני רוצה לכתוב ,  אלא להסביר שאותם שנים עשר המזלות הממוקמים על גלגל המזלות הם בעצם שתים עשרה המסכות אותן אנו לומדים ללבוש ולפשוט כשותפים בחברה האנושית .  בחיים נעמוד לא פעם מול צורך חברתי או מצב בו נצטרך להגיב ,  לתת מענה לגירוי חיצוני ,  ואז נצטרך ללמוד ללבוש את המסכה המתאימה כדי לפעול נכון .  כך למשל ,  גם אם יסוד האש מאוד דומיננטי ואנו חסרי סבלנות בבסיס שלנו ,  לא פעם נצטרך ללבוש את המסכה של ה"אני הרגוע "  ולהחביא את האש הבוערת כדי שריאיון העבודה ,  למשל ,  יעבור בשלום .  
את סיפורן של שתים עשרה המסכות אספר דרך קלפי הטארוט ,  קלפים המספרים סיפור - את הסיפור של האנושות .  הם מציגים את מפת הדרכים אותה השואל צריך ללמוד להכיר ,  כיוון שעליו להבין מהי הדרך בה הוא צריך ללכת .  כל קלף הוא נתיב ,  סיפור העוזר להבין מה כדאי לעשות .
 קלפי החצר מספרים את הסיפור של ה"פרסונה ",  את סיפורי המסכות שאנו צריכים ללבוש .  לכן ,  כשיוצא קלף המייצג מזל אסטרולוגי מסוים אין זה משנה כלל באיזה מזל נולדנו ,  כיוון שמה שקובע בסופו של דבר הוא איזו מסיכה אנו מציגים עכשיו .  כך ,  למשל ,  אם ייצא לנו קלף מלך המטות ,  גם אם המזל שלנו הוא תאומים ,  אנו למעשה מתנהלים היום כמו מזל טלה ביחס לנושא השאלה ,  ובמילים אחרות - אנו לובשים את המסכה אותה לובש מזל טלה .
 המסכה של מלך המטות  ( מזל טלה )    " אני ": 
עבור מלך מטות ,  המאופיין על ידי מזל טלה ,  ללבוש את המסכה של ה"אני "  זהו דבר טבעי מאוד ,  כיוון שזהו המזל שיודע הכי טוב מכולם להוציא החוצה בדיוק את מי שהוא .  עבורו זה טבעי לפגוש חבר ברחוב ולהגיד לו : " מה קרה לשיער שלך ,  הוא נראה כמו פיאה ?  "  הוא לא רואה בהתנהלות הזאת דבר פסול  - " מה לעשות ",  הוא יאמר , " זה מי שאני ,  ואין לי בעיה עם זה ".  ומדוע אין לו בעיה עם זה ?  כי זהו בדיוק המאפיין של מלך המטות המיוצג על ידי מזל טלה ,  זה הטבע שלו והוא חי אתו בשלום .  האחרים - זו כבר בעיה שלהם .
 מלך המטות מייצג את המסכה של ה"אני ",  את החלק בנו שצריך לבטא את מי שאנחנו ללא מעצורים וסייגים .  אם הייתי רוצה לתת תיאור של הטיפוס שמייצג מלך זה ,  הייתי אומר שזהו בדיוק הישראלי הטיפוסי :  זה שעושה רעש בחו"ל , " משאיל "  מגבות מהמלון ועושה מנגל על המרפסת .  הוא אפילו אינו מודע לכך שהוא מפריע ושאחרים סובלים ,  כיוון שהוא אגוצנטרי ואינו רואה אף אדם מלבדו .  למרות חסרונות אלו הישראלי הטיפוסי מאופיין גם בתכונות חברתיות חמות .  הוא לבבי ,  פותח את ליבו ואת ביתו לכל דכפין ,  אוהב לעזור ,  מפרגן ,  מתלהב עבור אחרים ,  וכשיהיה צורך בעזרה  הוא הראשון שיגיש אותה .
 מלך המטות ,  הכוח המרכזי של סדרת האש ,  מונע על ידי הצורך להביע את עצמו ,  וזו המסכה אותה נלבש אם ייצא מלך המטות בקריאה ,  זו תהיה ההתנהלות שלנו :  אנו נרגיש כי אנו חייבים להוציא את הפנימיות החוצה ומוכרחים לעשות ולהביע את הדעה שלנו .  נרגיש שיש משהו שבוער בנו ,  ואם זה לא יקרה מיד ,  נאבד את הסבלנות .
 לאש החזקה של מלך זה ,  שכה מאפיינת את הפרסונה אותה הוא לובש ,  יש היבטים חיוביים וחיוניים מאד .  זו המסכה שעוזרת לדחוף אותנו להיות יזמים .  זו המסכה לה אנו זקוקים כדי ליצור יש מאין ,  לא לוותר ,  לא להתייאש ובסוף להשיג את התוצאה .  הפרסונה הזו היא שמאפשרת לנו להשיג כל דבר כמעט ,  והכל קורה בזכות האנרגיה העצומה המופנית לבנייה ולהתחלות חדשות .  זוהי המסכה בה נשתמש כשאנו נדלקים על משהו שאנחנו חייבים להגשים אותו בכל מחיר .  
אך מצד שני צריך לזכור שלאחר שנגשים את המטרה שלנו ,  אנו צריכים ללמוד לפשוט את המסכה הזו ,  כיוון שכמו שמלך המטות מתלהב מהר ,  כך הוא גם דועך מהר .  אם נשאיר את המסכה הזו יותר מדי זמן נתחיל לאבד עניין ונהפוך להיות רדומים וחסרי מוטיבציה ,  ועד שהדבר הבא לא יבוא ,  ידליק אותנו ויסחוף אותנו למקומות חדשים ,  אנו נישאר רדומים .
 המסכה של מלך החרבות  ( מזל מאזניים )    " החברה ": 
את המסכה שלובש מלך החרבות כולנו מכירים :  זה השכן מהוועד שרוצה שנהיה בניין מתורבת :  שהכניסה תהיה תמיד נקייה ,  שלא יהיה רעש בין שתיים לארבע ,  אצלו יש תמיד שקט ,  והילדים שלו מנומסים ,  שקטים ואדיבים .  זוהי המסכה ההפוכה למסכה אותה לובש מלך המטות ,  כי היא לא מאופיינת על די יסוד האש ,  אלא על ידי יסוד האוויר .  לא תשוקה ,  להט וחיוניות מאפיינים אותה ,  אלא חשיבה ,  היגיון ופרספקטיבה רחבה .
 מלך החרבות מונע על ידי הצורך ליצור אווירה של הרמוניה סביבו ,  וכך גם השואל הלובש את המסכה של מלך זה .  השואל לא אוהב ריבים ומלחמות ,  הוא מעדיף שאף אחד לא יכעס והוא תמיד יפעל לטובת הכלל .  הוא ישאף שתהיה אווירה רגועה סביבו והוא יהיה זה שירגיע את הרוחות .  אולם בסופו של דבר ,  לרוב ,  הוא מקריב את עצמו לטובת הכלל ולטובת השלום ,  והוא זה שישלם את המחיר .  השואל רוצה שהכל יהיה רגוע ובשביל זה הוא מוכן להקריב הרבה מאוד :  את הדעות שלו ,  את האמונות שלו והכי חשוב - את עצמו .
 זו המסכה שתעזור לנו להיות השותף האידיאלי והבעל או האשה האידיאליים ,  כי זו המסכה שלה יש זיקה למערכות יחסים .  מי שלובש אותה יהיה איש חברה כריזמטי ,  ולאנשים תהיה נטייה להתחבר אליו ולסמוך עליו בלי לדעת אפילו מדוע .  מסיכה זו מאד קשורה לאמנות ולאסתטיקה ,  והלובש אותה יודע להעריך ולהבין יופי ,  ציור ,  פיסול ואת שאר מקצועות האמנות .  הוא עצמו יהיה בעל חזות נאה וכריזמטית ,  ריחו יהיה תמיד טוב ובדרך כלל בני המין השני יימשכו אליו .
 כשלובשים מסיכה זו צריך להיזהר ,  כיוון שיש סיכוי טוב מאד שתתפתח אצלנו נטייה שלא להביע את עצמנו .  אנו נאבד את עצמנו ונשכח לבטא את עצמנו נכון ,  ההרמוניה תהיה כל כך חשובה לנו שאנו נימנע מלהגיד מה מפריע לנו ,  ואז יום אחד הכל פשוט יתפרץ .  אבחר להציג זאת דרך הארכיטיפ של ה"אישה הקטנה "  שנמצאת במערכת יחסים בה הבעל בכל יום רביעי ושישי מביא חברים הביתה לראות כדורגל ולשתות בירות .  ה"אישה הקטנה "  דואגת כמובן לכל מחסורו בחיוך :  היא דואגת לבירות ולפיצוחים ,  מבליגה כאשר הרעש כבד מדי והיא תנקה אחריו כשהכל יסתיים .  
כך תעבורנה שנים בהן היא לא תדבר על כך שזה מפריע לה ,  היא לא תגיד לבעלה כמה זה מתסכל אותה ,  ואז יום אחד ,  כשהמסכה תשב יותר מדי זמן - הכול ישתנה :  הבעל יחזור יום אחד הביתה מהעבודה ובמקום בו היה מקרר יש הזמנה לדיון בבית משפט בעניין הגירושים .  ל"אישה הקטנה "  פשוט נמאס ואז הכל נגמר .  ללא כל אזהרה וללא שלבי ביניים ואין לבעל מה לעשות בנידון .
  כשלובשים יותר מדי זמן את המסכה הזו משהו עלול להתפרץ מבפנים ,  משהו נוקשה וחד ,  חותך וכואב .  בנקודה הזאת נרצה  " לשבור את הכלים "  ונפעל בדרך בה כבר לא יהיה ניתן לחזור אחורה .  אלו שמכירים אותנו יתקשו להאמין שמדובר באותו אדם :  מאדם נחמד ,  ותרן וחברותי אנו עלולים להפוך בן לילה להיות אסרטיביים ,  כועסים ותקיפים .  לא נוותר ,  ואפילו נכעס ונצעק .
 למלך זה ,  לאלו הלובשים את המסכה זמן רב מדי ,  יש כרוניקה של התנהגות קבועה :  הם שותקים ושותקים עד שיום אחד  " נשבר להם "  והם  " חותכים ",  וכשזה קורה הכל משתנה ואין יותר עם מי לדבר .  לכן התפקיד שלנו כקוראים בקלפים הוא להדריך את השואל ללמוד להוריד לפעמים את המסכה ,  לבטא את עצמו ולהסביר היכן לא טוב לו .  אם נעשה עבודה טובה נוכל למנוע הרבה חיכוכים וכאבים בחיי השואל .
 שתי מסיכות אלו משלימים זו את זו .  מלך החרבות צריך ללמוד ממלך המטות להביע את עצמו ולהוציא את מה שיש לו בפנים ,  ומלך המטות צריך ללמוד ממלך החרבות להיות שותף טוב יותר ולחשוב על אחרים .
 בשבוע הבא אציג את זוג המסכות הבא : " בית "  מול  " קריירה ",  ונלמד מתי עלינו ללבוש מסיכות אלו ומה קורה כשאנו שוכחים להוריד אותן בזמן .
 שגיא מנדלבוים עוסק בהומיאופתיה קלאסית ,  מנהל פורום טארוט בוואלה !  ובעל ניסיון של 16 שנים בלימוד והוראה של קורסים וסדנאות בנושא טארוט וחלומות ,  אותם הוא מלמד בתל-אביב ובמרכזים שונים ברחבי הארץ .
 
משהו ללבוש
עושה רושם שאנחנו מחליפים זהויות כמו גרביים ,  אז איזו מסכה כדאי לנו לעטות ומתי ?  12 המסכות - חלק ראשון

