 " אם בעלי השליטה יעשו מה שהם רוצים ,  נקבל שוק חולה "
 אבי ליכט הודף את הטענות בנוגע לתיקון לחוק החברות : " צריך לשים בלמים ".  דרור שטרום : " אין כשל שוק שמצדיק את התיקון "
  >  >   " יש בעיה של דומיננטיות יתר של הרוב ,  ואנחנו מבקשים להגן על המיעוט .  המצב כיום נוח לבעלי השליטה ,  ולכן הם קופצים ונלחצים "  - כך אמר אתמול עו"ד אבי ליכט ,  המשנה ליועץ המשפטי לממשלה .  הדברים נאמרו בתגובה להתנגדות לתיקון לחוק החברות ,  שלפיו יידרש רוב גדול יותר מקרב בעלי מניות המיעוט בהליך של מינוי דירקטורים חיצוניים בחברות ציבוריות . " אם בעלי השליטה יעשו רק את מה שהם רוצים ,  זה יגרום לשוק הון חולה ",  אמר ליכט . " לא יכול להיות שלא יהיה פיקוח של הגופים המוסדיים .  אני כל הזמן שומע שאומרים שהתיקון בחוק יגרום למשקיעים לברוח מכאן - אז שלא יכניסו כאן דרמות ושלא יאיימו עלינו .  גם שוק חופשי צריך רגולציה ,  וצריך לשים בלמים לבעלי השליטה ולכוח שלהם מול הציבור ".  לדבריו של ליכט הצטרף פרופ' אסף חמדני ,  שעמד בראש ועדה להגברת מעורבות הגופים המוסדיים בשוק ההון . " במדינות דומות לישראל מתחבטים בשאלה כיצד מאזנים בין הכוח של בעל השליטה לדירקטורים החיצוניים - והעמדה שלי היתה יותר מרחיקת לכת מהצעת החוק ",  אמר חמדני .  הדברים נאמרו בתגובה לדבריו של דרור שטרום ,  לשעבר הממונה על ההגבלים העסקיים ,  העומד כיום בראש המכון הישראלי לתכנון כלכלי ,  ולדבריהם נציגי איגוד החברות הציבוריות ואיגוד חברות ההיי-טק ,  שטענו כי משקיעים זרים בוחנים את תנאי הרגולציה לפני שהם נכנסים להשקעה בישראל ,  וכי תיקון החוק יביא לבריחת משקיעים או לקניית גרעין שליטה בחברות ציבוריות והעברתן לחו"ל . " אין כשל שוק שמצדיק את התיקון בחוק ,  ואין מודל בעולם שמגן על המיעוט כמו בישראל ",  אמר שטרום בעניין . " התיקון מאפשר סחטנות של המיעוט ".  שטרום אמר כי המהפכה שמשרד המשפטים מציע תיצור פגיעה קשה בתחרותיות של ישראל .  לדבריו ,  בדיקה השוואתית שנערכה בדירוגי תחרותיות העלתה שישראל נמצאת במקום 25 מתוך 140 מדינות בהגנה על בעלי מניות מיעוט .  שטרום הוסיף כי המדינה היחידה שבה קיים הסדר דומה לזה שמציע משרד המשפטים היא איטליה ,  שמדורגת במקום 125 בהגנה על בעלי מניות . " מדובר בתיקון דרמטי ודרקוני שכחלק ממנו בעלי מניות הרוב בחברה יכפיפו את עצמם לבעלי מניות המיעוט ",  אמר שטרום ל-themarker . " כשמדובר בעסקה של בעלי עניין ניתן להבין מדוע רוצים רוב מיוחד של בעלי מניות מקרב המיעוט - אבל מדוע שדירקטורים חיצוניים ימונו על ידי המיעוט ?  ".  לדבריו הצטרף פרופ' יוסי גרוס ,  שטען כי הוא אינו מבין  " מדוע יש לתקן מצב תקין ",  והזהיר כי המהלך יכול ליצור מצב אבסורדי שבו חברות מתחרות יקנו מניות ובעצם ישלטו במהלכים רגישים בתוך החברה המתחרה .

" אם בעלי השליטה יעשו מה שהם רוצים ,  נקבל שוק חולה "
 אבי ליכט הודף את הטענות בנוגע לתיקון לחוק החברות : " צריך לשים בלמים ".  דרור שטרום : " אין כשל שוק שמצדיק את התיקון "
 
