ממשלת יוון אישרה קיצוצים של עוד 4.8 מיליארד יורו בתקציב הממשלתי
הצעדים :  העלאת מסים על טבק ואלכוהול וקיצוץ בהטבות לעובדי הציבור ;  התשואה על האג"ח הממשלתיות יורדת
ראש ממשלת יוון יורגי פאפאנדריאו הכריז על קיצוצים עוד 4.8 מיליארד יורו  ( 6.6 מיליארד דולר )  בתקציב הממשלתי במטרה להוריד את הגירעון הגדול ביותר באיחוד האירופי ולהשיב את אמון המשקיעים ביכולתה של המדינה לעמוד בהתחייבויותיה הכספיות.הצעדים יכללו העלאת מסים על מוצרי טבק ,  אלכוהול והעלאת מסים במטרה לגייס הכנסות של 2.4 מיליארד דולר - כך אמר ספירוס ווגיאס ,  בכיר בממשלה היוונית ,  לאחר שהקבינט אישר את התוכנית .  הממשלה בנוסף תקצץ שלושה תשלומי משכורות נוספים שמקבלים העובדים הציבוריים בחגים בעד ל-30% - מהלך לו מתנגדים ארגוני העובדים במדינה.יוון הגבירה את המאמצים לקצץ את הגירעון התקציבי לאחר שבכירי האיחוד האירופי קראו לפאפאנדריאו לאמץ צעדים נוספים לפני שמדינות האיחוד ידונו במתן חבילות סיוע למיניהן .  פפאנדריאו צפוי להיפגש עם ראש ממשלת גרמניה אנגלה מרקל ביום שישי הקרוב ועם נשיא צרפת ניקולא סרקוזי ביום שבת ,  כדי לדון בבעיות המימון של יוון .  תוכנית הקיצוצים היא השניה עליה הכריזה יוון בפני האיחוד האירופי .  התוכנית הקודמת פורסמה ב-15 בינואר .  יוון מתכננת באמצעות הצעדים לקצץ את הגירעון ,  שהגיע בשנה שעברה לכדי 12.7% מהתמ"ג ,  ל-8.7% מהתמ"ג עד לסוף השנה הנוכחית.הצעדים עליהם הכריזה יוון היום שווים ל-2% מהתמ"ג ,  או מחצית ממה שהתחייבה יוון להשיג עד לסוף השנה .  חבילת הקיצוצים כוללת העלאת המע"מ ל-21% מ-19% ,  והכלאת המסים בפעם השניה השנה על מוצרי טבק ואלכוהול.התשואה על האג"ח הממשלתיות היווניות יורדת ב-0.12% ל-6.03% ,  השיעור הנמוך מאז 11 בפברואר .  הפער בין התשואות על האג"ח הממשלתיות היווניות ובין התשואות על האג"ח הממשלתיות הגרמניות - הנחשבות בטוחות יחסית - ירד ב-0.11% ל-2.93% .
 
ממשלת יוון אישרה קיצוצים של עוד 4.8 מיליארד יורו בתקציב הממשלתי
הצעדים :  העלאת מסים על טבק ואלכוהול וקיצוץ בהטבות לעובדי הציבור ;  התשואה על האג"ח הממשלתיות יורדת

