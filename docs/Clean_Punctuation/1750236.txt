הרצל עוזר ,  מנכ"ל HOT ,  אמר לי : " חטפת לי את עסקת סמייל מתחת לידיים "
 יוסי אברהם ,  עורך דינו של אילן בן דב ומי שליווה את רכישת 012 סמייל על ידי פרטנר ,  מספר על מאחורי הקלעים של העסקה
 >  >  הקנס בעסקה של פרטנר לרכישת 012 סמייל מידי יוסי מימן הוא 30 מיליון שקל ,  כך מסר ל-themarker עו"ד יוסי אברהם ,  שליווה את העסקה מטעם פרטנר .  רק במידה שהעסקה תאושר בתנאים מגבילים סבירים ,  ופרטנר תחליט בכל זאת לוותר עליה ,  היא תחויב בתשלום הקנס . " בעסקה כזו צריך להרגיש תמיד מה כואב לצד השני ,  ובמקרה הזה החשש המרכזי באמפל  ( חברת האחזקות של יוסי מימן - א"ז )  היה לחתום על עסקה שלא תיסגר בסופו של דבר ",  מסביר אברהם .  עסקת רכישת 012 סמייל על ידי פרטנר תמורת 1.5 מיליארד שקל נחתמה לפני שבועיים וחצי .  במרוץ לרכישת סמייל התמודדה מול פרטנר גם חברת hot .  למעשה ,  חברת הכבלים הקדימה את פרטנר בשיחות לרכישת סמייל , " אנחנו יודעים שהיו מועמדים שהתחרו ורצו הרבה לפנינו .  הצטרפנו לפיניש .  אני מניח שבחרו בנו בשל הסיכוי הגבוה יותר שנקבל אישורים לעסקה .  פגשתי לפני כמה ימים את הרצל עוזר ,  מנכ"ל hot ,  והוא אמר לי 'חטפת לי את העסקה מתחת לידיים' ",  מספר אברהם .  ידוע שכבר בעת מכירת סמייל הקודמת ,  לפני פחות משנה על ידי שאול אלוביץ' ,  פרטנר התמודדה על החברה . " זה נכון שאז קיבלנו כתף קרה ממשרד התקשורת ,  אבל היה גם נוח להתקפל כי עסקת פרטנר רק הושלמה ,  וזו ספינה גדולה מאוד שצריך היה לנהל .  גם המנכ"ל החדש בחברה  ( יעקב גלברד - א"ז )  דחף את אילן לקבל החלטה חיובית הפעם ",  אומר אברהם . " אמפל לקחו את החוזה שאתו הם קנו את סמייל ,  ורצו שנחתום על משהו זהה .  התנגדנו שכן לא מדובר באותו סכום ,  וזו עסקה שונה כי אמפל קנתה פעילות ואנחנו קונים מניות .  בשלב זה היתה כבר טיוטה די מסוכמת ודירקטוריון פרטנר הוזמן לאשר את העסקה .  אמרתי לאילן שאנחנו מתכננים חתימה ב-16:30 אז הוא אמר 'מצוין' אבל ביקש שנקבע לארבע .  משהו עם המספרים 3 ו-1 ,  קשור איכשהו ללידה של הבן שלו ".  בסופו של דבר הצדדים לא הספיקו לעמוד בשעת היעד ,  והעסקה נחתמה רק ב-17:30 .  אברהם מלווה את אילן בן דב כבר שנים רבות .  הוא גם ליווה את בן דב להונג קונג באוגוסט 2009 לעסקת חייו - רכישת פרטנר מידי האצ'יסון ,  והמשרד המשיך להיות פעיל במהלך מול הרגולטור לקבל אישורים לעסקה ,  ויעשה זאת גם בעסקה הנוכחית . " אין מנוס מלתת לארבע קבוצות תקשורת גדולות להתחרות .  ברגע שיאשרו את רכישת סמייל ,  לא יצטרכו הגנות על שחקנים קטנים - התחרות תגבר ",  אומר אברהם .
 
הרצל עוזר ,  מנכ"ל HOT ,  אמר לי : " חטפת לי את עסקת סמייל מתחת לידיים "
 יוסי אברהם ,  עורך דינו של אילן בן דב ומי שליווה את רכישת 012 סמייל על ידי פרטנר ,  מספר על מאחורי הקלעים של העסקה

