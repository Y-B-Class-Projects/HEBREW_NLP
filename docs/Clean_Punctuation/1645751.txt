תקציב ההשכלה הגבוהה :  5.1 מיליארד ש' לאוניברסיטאות ,  954 מיליון למכללות
תקציב המכללות הנמוך יחסית הביא לכך שכ-8,000 מהסטודנטים בהן אינם מתוקצבים
 >  >  התקציב שיועבר לאוניברסיטאות בשנת הלימודים הנוכחית יהיה 5.12 מיליארד שקל ,  לעומת 5.17 מיליארד שקל בשנת הלימודים הקודמת  ( תשס"ט )  - כך החליטה הוועדה לתכנון ותקצוב של המועצה להשכלה הגבוהה .  זאת ,  מתוך תקציב בסך 6.7 מיליארד שקל שאושר באחרונה ,  המתקצב כ-177 אלף סטודנטים .  21 המכללות הציבוריות המתוקצבות על ידי הות"ת יתוקצבו ב-954 מיליון שקל ,  עלייה של כ-5.5% לעומת שנת הלימודים הקודמת  ( 903 מיליון שקל )  .  בכך ,  ניסו בות"ת לפתור באופן חלקי את המצוקה הכספית שאליה נקלעו חלק מהמכללות כתוצאה מהעלייה במספר הסטודנטים בהן .  על פי דיווחי המכללות בשנת הלימודים הנוכחית נקלטו בהן 60.8 אלף סטודנטים ,  ש-7,881 מהם אינם מתוקצבים - כך שנוצרת מצוקה תקציבית במכללות רבות .  הסיבה לתקציב הנמוך במכללות היא שהן אינן מתוקצבות למחקר ,  בניגוד לאוניברסיטאות ,  וכן שעלות המקצועות הנלמדים בהן היא לרוב נמוכה יותר .  תקציבה של האוניברסיטה העברית הוא הגבוה ביותר - 1.2 מיליארד שקל .  העברית קיבלה גם תוספת תקציב בסך 16 מיליון שקל ממשרד האוצר ,  כתוצאה מהסכם להפחתת שכר המרצים בה .  אוניברסיטת תל אביב תתוקצב ב-965 מיליון שקל ואילו הטכניון ב-788 מיליון שקל .  תקציבה של אוניברסיטת בר אילן יהיה 539 מיליון שקל ,  ושל אוניברסיטת בן גוריון 699 מיליון שקל .  אוניברסיטת חיפה תתוקצב ב-398 מיליון שקל ומכון ויצמן ב-394 מיליון שקל .  תקציבה של האוניברסיטה הפתוחה יהיה 152 מיליון שקל .  המכללה האקדמית תל אביב יפו תתוקצב בכ-44 מיליון שקל ,  מכללת ספיר ב-59 מיליון שקל ומכללת יהודה ושומרון ב-86 מיליון שקל .  האקדמיה לעיצוב בצלאל תתוקצב בכ-53 מיליון שקל ,  ושנקר בכ-51 מיליון שקל .  שש המכללות להנדסה יתוקצבו ב-339 מיליון שקל כשמכללת סמי שמעון תתוקצב בכ79- מיליון שקל .
 
תקציב ההשכלה הגבוהה :  5.1 מיליארד ש' לאוניברסיטאות ,  954 מיליון למכללות
תקציב המכללות הנמוך יחסית הביא לכך שכ-8,000 מהסטודנטים בהן אינם מתוקצבים

