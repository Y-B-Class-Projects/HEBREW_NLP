רופרט מרדוק מתרחב בעולם הערבי :  שוקל להשקיע בחברת המדיה רוטנה שבבעלות אלווליד בן טלאל
הנסיך הסעודי ,  בעל המניות השני בגודלו בניוז קורפ ,  נפגש בימים האחרונים עם מרדוק
הנסיך הסעודי אלווליד בן טלאל ,  בעל המניות הגדול ביותר בסיטי ואחד מבעלי המניות הגדולים ביותר בענקית המדיה ניוז קורפ של רופרט מרדוק ,  נפגש בימים האחרונים עם מרדוק במטרה להרחיב את שיתוף הפעולה בינו לבין ניוז קורפ .  בין האפשרויות שהועלו לדיון הן השקעה של ניוז קורפ בחברת רוטנה מדיה שבבעלות בן טלאל ובערוץ הטלוויזיה הלבנוני lbcsat ,  ש-90% ממניותיו בבעלות בן טלאל.חברת האחזקות של בן טלאל ,  קינגדום הולדינג ,  היא בעלת המניות השנייה בגודלה בניוז קורפ ,  עם נתח של 5.7% ממניות החברה .  נשיא רוטנה מדיה ,  נזאר נגרו ,  אמר בחודש שעבר כי ניוז קורפ קרובה לרכישה של 10% ממניות החברה.רוטנה ,  המשדרת את ערוצי פוקס של ניוז קורפ בערב הסעודית ,  היא בעלת הזכויות של יותר מ-2,000 סרטים ערביים ומחזיקה בבעלות גם על ספריית המוסיקה הגדולה ביותר בשפה הערבית ,  כולל הזכויות לשיריו של כוכב הפופ המצרי עמר דיאב והזמרות הלבנוניות אליסה וחיפה והבה .  ערוץ הטלוויזיה של רוטנה נחשב לאחד מחמישה הערוצים הרווחיים ביותר ,  במונחי הכנסות מפרסומות ,  בערב הסעודית .
 
רופרט מרדוק מתרחב בעולם הערבי :  שוקל להשקיע בחברת המדיה רוטנה שבבעלות אלווליד בן טלאל
הנסיך הסעודי ,  בעל המניות השני בגודלו בניוז קורפ ,  נפגש בימים האחרונים עם מרדוק

