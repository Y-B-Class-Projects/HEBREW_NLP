החוב הלאומי זינק ב-8.9% ב-2009
החוב הלאומי גדל ב-49 מיליארד שקל לרמה של 596 מיליארד שקל .  שר האוצר יובל שטייניץ :  ישראל בנקודת זינוק טובה
 >  >  ב-2009 גדל החוב הממשלתי ב-8.9% ,  מ-547 מיליארד שקל ל-596 מיליארד שקל - גידול של 49 מיליארד שקל .  יחס החוב-תוצר בשנה שעברה גדל ב-3% והסתכם בסוף 2009 ב-78% .  בצירוף חובות הרשויות המקומיות ,  כמקובל בהשוואות הבינלאומיות ,  יחס החוב-תוצר של ישראל בסוף 2009 היה 79%-80% .  באוצר הדגישו אתמול כי הגירעון הממשלתי ,  הגידול בחובות המדינה והעלייה ביחס החוב-תוצר ב-2009 נמוכים מהתחזיות המוקדמות של המשרד .  תוצר המשק בשנה שעברה גדל ב-0.5% והגיע ל-764 מיליארד שקל .  ברוב מדינות העולם המערבי תוצר המשק קטן ב-2009 ,  החוב הממשלתי גדל בצורה משמעותית ויחס החוב-תוצר גדל בצורה ניכרת .  מאחר שבישראל היחס גדל בצורה מתונה ,  מעמדה של ישראל ,  בהשוואה בינלאומית ,  בנושא יחס החוב-תוצר השתפר .  מנתונים שפירסמה אתמול היחידה לניהול החוב הממשלתי באגף החשכ"ל לסיכום 2009 עולה כי הסיבה המרכזית לעלייה בחוב הממשלתי היא המשבר הכלכלי ,  שאילץ את החשכ"ל לגייס הון נטו חיובי גבוה ,  בעיקר בישראל אבל גם בחו"ל .  סיבה נוספת לעלייה בחוב היא העלייה במדד המחירים לצרכן בשנה שעברה .  הגיוס הגבוה ב-2009 נועד למימון הגירעון החריג בתקציב המדינה בשנה שעברה ,  שהגיע ל-5.15% מהתוצר .  חלק הארי בחוב הממשלתי בסוף 2009 - 49% מסך חוב של 596 מיליארד שקל - צמוד למדד .  24% מהחוב לא צמוד ,  19% הוא חוב במט"ח ו-8% חוב בריבית משתנה . " אנו מברכים על העובדה שיחס החוב תוצר גדל באחוזים זניחים בהשוואה לקפיצה הדרמטית ביחס זה ברוב מדינות המערב ",  אמר אתמול שר האוצר ,  יובל שטייניץ .
 
החוב הלאומי זינק ב-8.9% ב-2009
החוב הלאומי גדל ב-49 מיליארד שקל לרמה של 596 מיליארד שקל .  שר האוצר יובל שטייניץ :  ישראל בנקודת זינוק טובה

