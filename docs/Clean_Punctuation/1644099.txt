כדורעף :  קרית אתא נמנעה ממפגש עם הדאבליסטית
הקבוצה סיימה שלישית אחרי שהפתיעה את מטה אשר עם ניצחון 1:3 במחזור האחרון של הליגה הרגילה .  כפר סבא סיימה רביעית
אחרי שכבר מזמן היה ברור שמכבי תל אביב תסיים את הליגה הרגילה במקום הראשון והפועל מטה אשר תסיים שנייה ,  הדבר היחיד שנותר להילחם עליו היה המקום השלישי ,  שמונע מפגש מול מכבי תל אביב .  עירוני קרית אתא והפועל כפר סבא נאבקו על מפגש עם מטה אשר בחצי גמר הפלייאוף ,  כשבמאבק הזה זכתה קרית אתא ,  שסגרה את הליגה עם המקום השלישי .  
אתא ,  שהצליחה בשבוע שעבר להפתיע את מכבי תל אביב ולא הייתה רחוקה מלהנחיל לה הפסד ראשון ,  עשתה אותו דבר למטה אשר ,  אותה היא ניצחה 1:3 .  מי שסיימה רביעית את הליגה היא כפר סבא ,  שתתמודד כאמור נגד הצהובים של זוהר בר נצר על מקום בגמר .
 קריית אתא אירחה באולם בגבעת הרקפות את מטה אשר ופתחה מצויין עם 18:25 במערכה הראשונה .  מטה אשר חזרה למשחק עם 23:25 ,  אך אתא ניצחה במערכה השלישית 21:25 ושוב עלתה ליתרון .  המערכה הרביעית הייתה בשליטה של מטה אשר ,  שכבר השיגה נקודת מערכה ,  21:24 ,  אך אתא ידעה לחזור עם קאמבק נפלא וניצחון 25:27 ו-1:3 בסיום .
 הפועל כפר סבא נזקקה לחמש מערכות כדי לגבור על עירוני בת ים 2:3 באולם בר לב בכפר סבא .  המערכה הראשונה הייתה של בת ים ,  שניצחה 17:25 ,  אך בשתי המערכות הבאות ניצחה כפר סבא פעמיים 20:25 .  במערכה הרביעית שוב ניצחה בת ים ,  21:25 וגררה את המשחק למערכה חמישית ,  בה ניצחה כפר סבא 13:15 ו-2:3 בסיום .  מכבי תל אביב השלימה ניצחון נוסף ו-23 במספר על ארזים רעננה 0:3 .  זה הלך קל עם 12:25 ,  12:25 ו-12:25 .  
הערב נפתחו כאמור גם סדרות הפלייאוף נגד הירידה .  מכבי הוד השרון ניצחה 0:3  ( 21:25 ,  17:25 ,  18:25 )  את מ.ס .  עילבון ,  כשלידור אלמוג הצטיין בשורות המארחים .  א.ס רמת השרון ניצחה את אליצור כרמיאל 2:3 .  במערכה הראשונה ניצחה כרמיאל 18:25 ,  אך רמת השרון השוותה עם 20:25 .  האורחים שוב עלו ליתרון עם 18:25 ,  אך רמת השרון ידעה לנצח בשתי המערכות הבאות 14:25 ו-8:15 בדרך ל-2:3 .  הסדרות הן בשיטת הטוב משלושה משחקים .  שתי המפסידות בשתי הסדרות יתחרו לסדרה נוספת ,  שבסופה המפסידה תיפרד מליגת העל .
 
כדורעף :  קרית אתא נמנעה ממפגש עם הדאבליסטית
הקבוצה סיימה שלישית אחרי שהפתיעה את מטה אשר עם ניצחון 1:3 במחזור האחרון של הליגה הרגילה .  כפר סבא סיימה רביעית

