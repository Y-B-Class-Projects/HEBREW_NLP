מייסדי גוגל :  רצינו לגייס את סטיב ג'ובס כמנכ"ל 
בראיון שנערך באחרונה עם מייסדי גוגל ,  סרגיי ברין ולארי פייג' ,  הכריזו השניים כי כאשר חיפשו מנכ"ל לחברה ,  לפני כעשור ,  שאפו לגייס לתפקיד את ג'ובס - שמצדו היה עסוק ביצירת הקאמבק הגדול של חברת אפל ■ איך היתה נראית היום גוגל ? 
איך היה נראה כיום שוק הטכנולוגיה לו מנכ"ל אפל הנוכחי ,  סטיב ג'ובס ,  היה נבחר למנכ"ל גוגל במקום אריק שמידט ?  מתברר ששאלה זו אינה הזויה כפי שניתן לחשוב :  בראיון שנערך באחרונה עם מייסדי גוגל ,  סרגיי ברין ולארי פייג' ,  הכריזו השניים כי כאשר חיפשו מנכ"ל לחברה ,  לפני כעשור ,  שאפו לגייס לתפקיד את ג'ובס - שמצדו היה עסוק ביצירת הקאמבק הגדול של חברת אפל.קשה להעריך כיצד היתה נראית היום גוגל בהנהגתו של ג'ובס .  ניתן רק לנחש כי ג'ובס היה מנסה להפוך את מנוע החיפוש של גוגל למוצר אקסקלוסיבי .  החברה ,  שרגילה לחלק הכל בחינם ולהרוויח מפרסומות ,  היתה הופכת את שירותי החיפוש לגן סגור שבו בעל המאה הוא בעל התוצאה .  סביר להניח גם שגוגל היתה פורצת לעולם החומרה מוקדם יותר ומשיקה מכשיר טלפון נייד מבוסס על מערכת הפעלה סגורה ,  שבו היינו מנהלים את פעילות הרשת שלנו באמצעות מנוע החיפוש ,  הדפדפן ומערכת ההפעלה של גוגל.ייתכן גם שגוגל היתה מפתחת מחשב אישי משלה המבוסס על אותה מערכת הפעלה .  יש לשער כי שירותי ג'ימייל וגוגל earth היו שירותים בתשלום ,  שנמכרים בחבילות פרימיום .  שירות גוגל books היה צובר תאוצה בזכות ספרייה מקוונת בתשלום ,  וחלוקת הרווח עם המו"לים ובעלי הזכויות .  גם הממשק הגרפי הבולט שמאפיין את אפל היה ודאי מוצא את דרכו לשירותי גוגל ,  ומנוע החיפוש היה איקונוגרפי הרבה יותר .
 
מייסדי גוגל :  רצינו לגייס את סטיב ג'ובס כמנכ"ל 
בראיון שנערך באחרונה עם מייסדי גוגל ,  סרגיי ברין ולארי פייג' ,  הכריזו השניים כי כאשר חיפשו מנכ"ל לחברה ,  לפני כעשור ,  שאפו לגייס לתפקיד את ג'ובס - שמצדו היה עסוק ביצירת הקאמבק הגדול של חברת אפל ■ איך היתה נראית היום גוגל ? 

