בחירתה של איפקס :  ורמוס או הרישיון של פסגות
אם ורמוס לא היה עוזב ,  רשות ני"ע היתה פותחת בהליך לשלילת רישיון ניהול הקרנות של פסגות  ?  בורסת השמות לתפקיד מנכ"ל פסגות :  רקפת רוסק עמינח ,  יעקב רוזן ודני כהן ,  שהיתוספו לחגי בדש ,  קובי לווינסון ודוד ברוך
 >  >  הרוחות בשוק ההון סערו אתמול לאחר ההסדר שהושג בסוף השבוע בין הפרקליטות ,  איפקס ,  קרן יורק ופסגות ,  שבעקבותיו הוטל על בית ההשקעות קנס של 150 מיליון שקל ,  והוסכם כי המנכ"ל רועי ורמוס ומנכ"ל חבר הבורסה שי ירון יסיימו את תפקידם בסוף השנה .  בינתיים מתחממת בורסת השמות של המועמדים להחלפת רועי ורמוס בתפקיד מנכ"ל בית ההשקעות הגדול בישראל .  מי שכבר קיבלה בעבר פנייה ממנכ"לית קרן איפקס זהבית כהן היא רקפת רוסק עמינח ,  ראש החטיבה העסקית של בנק לאומי ,  אולם באותה עת השיבה רוסק עמינח בשלילה .  כעת ,  כשהתפקיד שוב על הפרק ,  צריכה רוסק עמינח לבחור בין ניהול בית ההשקעות הגדול בישראל מינואר הקרוב לבין התמודדות אפשרית על ניהול הבנק הגדול בישראל בעוד כשנה וחצי ,  עם פרישתה הצפויה של מנכ"ל בנק לאומי גליה מאור .  שמות נוספים שעלו אתמול בשוק היו יעקב רוזן ,  עד לאחרונה מנכ"ל קרן הפנסיה מבטחים ,  ולפני כן משנה למנכ"ל בנק הפועלים ,  וכן דני כהן ,  מנכ"ל חברת האשראי לאומי קארד .  אלה חברו לשמות שהועלו בעבר :  חגי בדש ,  מנכ"ל דש קובי לווינסון ומנכ"ל אקסלנס דוד ברוך . " ההסדר נראה כאילו הלחיצו את לדור"ההכרעה בין המעורבים בפרשה - הרוכשת איפקס ,  המוכרת יורק ,  מנכ"ל החברה רועי ורמוס והרגולטורים זוהר גושן ומשה לדור - לא הותירה את השוק אדיש : " כולם היו רוצים שוורמוס יישאר . " אילו הייתי הבעלים של החברה ,  הייתי הולך לבית משפט כדי שיישאר .  זה עצוב מאוד .  אחרי הכל הוא היה נאמן ללקוחות ,  נאמן לעובדים .  לאיפקס היו שיקולים אחרים .  הם רצו לשים את זה מאחור ",  אמר מקורב לעסקה . " אני חושב שההנמקה של פרקליט המדינה משה לדור להגיע להסכם עם פסגות היא בעייתית .  לדור מציין שהחליט שפסגות הוא תאגיד השקעות מוביל במדינת ישראל המנהל כספי משקיעים בהיקף נרחב ביותר ,  וכי מהעמדתו לדין עלולים להיגרם נזקים כבדי משקל לציבור גדול של משקיעים .  אז בעצם על פסגות לא חל דין פלילי כי הוא גדול ?  ואם אני כמנהל של בית השקעות קטן אעשה עבירה פלילית ,  אז זה יהיה בסדר להעמיד אותי לדין כי אני קטן ?  כי אז ייגרם נזק רק לציבור קטן של משקיעים ?  ההסדר נראה כאילו הלחיצו את לדור "  - כך אמר אתמול מנהל בכיר בבית השקעות קטן .  ברשות ניירות ערך הגנו אתמול על העסקה שנחתמה ,  וציינו כי תפקיד הרשות אינו רק לשים דגש על אכיפה אלא לדאוג לאיזון אינטרסים כולל בין הצורך של המשקיעים ביציבות ,  יצירת הרתעה בשוק וודאות לצדדים בעסקה .  לדעת רשות ניירות ערך חוסר שקט אינו בריא עבור צד כלשהו ,  ובאיזון כל האינטרסים אין בניהול ההליך הפלילי ובהרשעה הפלילית כשלעצמה כל יתרון לאינטרס הציבור .  לגבי האפשרות של חזרה על התסריט של המנהלת הקודמת של פסגות ,  גבי רביד ,  שנאלצה לעזוב את תפקידה כמנכ"לית ובסופו של דבר לא הוגש נגדה כתב אישום ,  נימוקי הרשות היו כי ההתעקשות להדחת ורמוס וירון מתפקידם כתנאי להסדר משמעותה מבחינת הרשות היא שגם אם בהיבט הפלילי יוחלט שאין להגיש נגדם כתב אישום ,  בהיבט המינהלי ,  על פי הראיות שבידי הרשות ,  השניים לא עמדו באמות מידה ראויות של התנהגות הנדרשות מהם כנושאי תפקידים בבית ההשקעות .  מנקודת מבטה של רשות ניירות ערך ,  אם השניים לא היו מסיימים את תפקידם ,  היו נפתחים נגד פסגות הליכים לשלילת רישיונה לניהול קרנות נאמנות ולניהול תיקים .  הסיבה לכך היא שכאשר עושים לגוף הליך של fit and proper ,  לצורך מתן רישיון לניהול קרנות נאמנות וניהול תיקים ,  זהות האנשים הבולטים בגוף ובייחוד האמינות שלהם היא חלק מהתנאים שמובאים בחשבון .  ההחלטה לסגור התיק הפלילי - של הפרקליטות המו"מ של הפרקליטות ושל רשות ניירות ערך החל עם פסגות ויורק ,  ורק לאחר מכן ,  לאחר שיורק ופסגות נתנו הרשאה לצרף אותה למשא ומתן ,  הצטרפה איפקס .  עיתוי המכירה לאייפקס היה גורם מכריע במתווה המו"מ וההסדר שהושג .  ברשות הדגישו שהסמכות לסגור את התיק במישור הפלילי היא של הפרקליטות בלבד ,  וההחלטה התקבלה רק על ידי הפרקליטות .  לרשות סמכות לסגור את התיק בהיבט המינהלי .  במקרה הזה ,  ההסדר כולל את סגירת ההליכים נגד בית ההשקעות גם בהיבט המינהלי וגם בהיבט הפלילי ,  ובהמשך ההליכים נגד נושאי המשרה עצמם .  נוכח ההתנגדות של ורמוס וירון להסדר ציינו ברשות כי ההסדר לא יוכל לשמש נגדם בהליך פלילי ,  אם יוחלט על הגשת כתבי אישום נגדם על ידי הפרקליטות .  עוד יכולה הרשות להחליט להמשיך את ההליכים המינהליים נגדם ולשלול את הרישיון שלהם לניהול תיקים וייעוץ השקעות .  עם זאת ,  גורמי האכיפה יערכו כנראה הפרדה בין ורמוס וירון לבין אדרי ובן דוד ,  שלכאורה ביצעו את עבירות ההרצה בפועל .
 
בחירתה של איפקס :  ורמוס או הרישיון של פסגות
אם ורמוס לא היה עוזב ,  רשות ני"ע היתה פותחת בהליך לשלילת רישיון ניהול הקרנות של פסגות  ?  בורסת השמות לתפקיד מנכ"ל פסגות :  רקפת רוסק עמינח ,  יעקב רוזן ודני כהן ,  שהיתוספו לחגי בדש ,  קובי לווינסון ודוד ברוך

