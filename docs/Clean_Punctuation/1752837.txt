 " עורכי הדין בגדו ומכרו את המתלוננים נגד איזי פורקס תמורת בצע כסף "
 התובעים שהפסידו 2 מיליון שקל במסחר :  התביעה עוכבה מפני שהמשרד חתם על הסכם ייצוג עם איזי פורקס 
" למשרד עורכי הדין ברם ,  דחוח ושות' מעולם לא היתה כוונה אמיתית לייצג אותנו מול איזי פורקס ,  אלא השתמשו בטיוטת התביעה שלנו כקלף מיקוח נגד איזי פורקס ,  דהיינו כי במידה ולא תשלמו לנו את דרישותינו ,  אזי נגיש את כתב התביעה לבית המשפט "  - כך טוענים אריה לוי-דש ובנימין תקתוק בתלונה שהוגשה לוועדת האתיקה המחוזית בתל אביב בשבוע שעבר.התלונה הוגשה נגד עורכי הדין אסף ברם ,  גיל דחוח ורועי סלוקי ממשרד ברם ,  דחוח ושות' המתמחה בשוק ההון ובתביעות נגד חברות פורקס ,  המאפשרות פלטפורמת מסחר במט"ח .  ההתקשרות ארעה לאחר שלוי-דש ותקתוק הפסידו 2 מיליון שקל במסחר דרך איזי פורקס .  לטענת לוי-דש ותקתוק ההפסדים הגיעו בשל מנגנון העסקי הבעייתי של איזי פורקס ,  המהווה צד שני לעסקות המט"ח ,  כלומר אינה מתכסה על העסקות ומשחקת אל מול הלקוחות שלה.מהתלונה לוועדת האתיקה עולה כי בסמוך להתקשרות בין לוי-דש ותקתוק למשרד ברם ,  דחוח ושות' שילמו הראשונים לעורכי הדין מקדמה של שכר טרחה על סך 85 אלף שקל וכן אגרת בית משפט על סך 25 אלף שקל .  אולם ,  כך טוענים לוי-דש ותקתוק ,  הטיפול בתביעה שלהם התעכב באופן מכוון.הרקע לסיפור הוא שבאותם ימים טיפל משרד עו"ד ב-7 תביעות נוספות מול איזי פורקס לרבות תביעתו של ד"ר דן הרוניאן .  הסכסוך של הרוניאן אל מול איזי פורקס החל בתחילת 2008 לאחר שהרוניאן הפסיד 470 אלף דולר עת שסחר דרך איזי פורקס .  הוא החליט להיאבק בחברה ,  תבע אותה על הפסדיו ובמקביל הקים אתר מחאה בשם  " איזי פורקס - רישיון לגנוב ". נחישותו של הרוניאן עברה מפה לאוזן וסוללת עדים מהמגזר החרדי שהפסידו כסף במערכות המסחר של איזי פורקס נרתמה להעיד במשפט שלו .  באי כוחו של הרוניאן ,  משרד ברם דחוד ושות' ,  הכינו תביעה לתפארת ומהפרוטוקלים של המשפט שנחשפו ב-themarker ,  נראה היה שהרוניאן ומשרד ברם ,  דחוח ושות' הולכים להפוך את ענף הפורקס עם פסק דין תקדימי .  אולם עם התקדמות המשפט הציע משה וסרמן ,  מנכ"ל איזי פורקס לתובעים לסגור את הסכסוך מחוץ לכותלי בית המשפט .  ההסכם לווה בהסכם מלווה בהסכם סודיות הדוק.ההערכות הן כי איזי פורקס שילמה להרוניאן כ-2.5 מיליון שקל ולמשרד עורכי הדין כדי שיחדל מייצוג 6 תיקים נוספים נגד איזי פורקס שטופלו  ( עם חלק מהתיקים הגיעו לפשרה כספית ,  מחוץ לכותלי בית המשפט )  על ידו באותה העת .  אחד התיקים היה תביעתם של לוי-דש ותקתוק שסרבו להגיע לפשרה עם איזי פורקס ." בסיום המשא ומתן עם איזי פורקס ,  הודיעו לנו עו"ד ברם ודחוח כי הם מחויבים להתפטר מייצוגנו ,  היות והם התחייבו על כך בהסכם שנחתם עם איזי פורקס ,  וזאת בתמורה לקבלת 'דמי שתיקה ,,  כך נכתב בתלונה לוועדת האתיקה . " ברם ודחוח הפסיקו את ייצוגנו ,  באופן חד צדדי ,  מבלי שנתגלעה בינינו כל מחלוקת ,  לאחר שמילאנו את כל דרישותיהם הכספיות .  הם נימקו את התפטרותם בכך שהם מעדיפים את טובת יתר הלקוחות ,  להם הסכימה איזי פורקס לשלם ". ממשרד ברם דחוח ושות' נמסר כי  " משרדנו ייצג שישה לקוחות שונים נגד איזי פורקס ,  בהליכים שהחלו עוד בשנת 2007 .  איזי פורקס הציעה לכל לקוחותינו הצעת פשרה כספית ראויה ,  הכוללת תנאי לפיו משרדנו לא ייצג בעתיד לקוחות כנגד איזי פורקס .  כל הלקוחות הסכימו להצעה למעט לוי-דש ותקתוק .  לאחר התייעצות עם מומחים בתחום האתיקה ולקוחותינו ,  החלטנו להפסיק את הייצוג של לוי- דש ותקתוק שהיה בשלבים ראשונים ממילא ,  וזאת כדי להציל בוודאות 6 קורבנות בתחום ." לאחר הסכם הפשרה בין 6 הלקוחות לאיזי פורקס עמדנו בהתחייבותנו לתקתוק ולוי דש ,  כאשר ביצענו חפיפה מול משרד עו"ד מוביל ,  הבקיא בניהול מאבקים גדולים ,  משרד פיש ,  בן ארי ושות' ,  משרד שתקתוק ולוי-דש בחרו בעצמם .  אין בתלונת תקתוק ולוי-דש דבר מלבד רצון להפעיל לחץ פסול על משרדנו ,  מתוך תקווה שלחץ כזה ישרת את עניינם ".  

" עורכי הדין בגדו ומכרו את המתלוננים נגד איזי פורקס תמורת בצע כסף "
 התובעים שהפסידו 2 מיליון שקל במסחר :  התביעה עוכבה מפני שהמשרד חתם על הסכם ייצוג עם איזי פורקס

