 " צה"ל מזניח הטיפול באסבסט ומסכן חיילים "
 המשרד להגנת הסביבה החליט להוציא צו נגד אלוף פיקוד דרום בעקבות מה שמכנים במשרד : " ההזנחה בטיפול בריכוזי האסבסט שנמצאו בבסיס קציעות ".  דובר צה"ל :  טיפלנו במפגע
הקרב בין המשרד להגנת הסביבה לצה"ל נמשך :  המשרד להגנת הסביבה החליט להוציא צו נגד אלוף פיקוד דרום יואב גלנט בעקבות מה שהם מכנים  " ההזנחה שבטיפול בריכוזי האסבסט הגבוהים שנמצאו בבסיס קציעות ".  לטענת המשרד להגנת הסביבה , " צה"ל מזניח מזה תקופה ארוכה את ניקוי אזור בסיס קציעות ממפגע האסבסט והדבר מהווה סכנה בריאותית לשוהים במקום ". 
לטענת המשרד להגנת הסביבה ,  במתחם קציעות נמצא פסולת יבשה בשטח פתוח לרבות פסולת אסבסט .  מקורו של פסולת זו ,  על פי המשרד ,  הוא בגגות של מבנים מהבסיס הצבאי שפורקו באופן בלתי חוקי כתוצאה מכך הפסולת מפוזרת בשטח שנמצא באחריות צה"ל .  
במשרד להגנת הסביבה אומרים כי מזו תקופה ארוכה ,  הם פועלים יחד עם המועצה האזורית רמת נגב ,  להסדיר את הנושא ולחייב את צה"ל לנקות את השטח ממפגע סביבתי זה .  גם פרקליטות המדינה נדרשה לנושא והודיעה ליועץ המשפטי של משרד הביטחון ,  כי האחראיים על המצב ,  ובכלל זה ,  אלוף פיקוד דרום ,  יעמדו לדין פלילי במידה והמפגע לא יטופל .  לטענת המשרד להגנת הסביבה ,  פניות אלה לא נענו ולא הובילו לשינוי המצב ועל רקע כל אלה ,  נשלח הצו לאלוף הפיקוד .
 בצה"ל לא מכחישים כי בבסיס קציעות אכן היו מבני אסבסט אולם בעקבות פקודה הם נהרסו ופסולת האסבסט פונתה מהמקום .  מצה"ל נמסר כי  " לאחרונה בוצע בצה"ל סקר למיפוי האסבסט במחנות בלתי מאויישים ,  בינהם קציעות ובעקבות מיפוי זה ,  יצאה פקודה בדבר הריסת מבני אסבסט במחנה קציעות שאינם עומדים בתקנים .  מבנים אלו נהרסו ופסולת האסבסט פונתה מהמקום .  לטענתם , " כיום ,  קיים בבסיס מבנה הרוס אחד בלבד ,  שעתידים לפנותו בקרוב ". 
המחלוקת סביב הטיפול באסבסט בצה"ל ,  החלה עם כניסתו של ארדן לתפקידו כשר להגנת הסביבה .  ארדן פנה בזמנו לשר הביטחון אהוד ברק בדרישה שמשרד הביטחון יעביר לאלתר את נתוני סקר מיפוי האסבסט במחנות צה"ל לגורמי המקצוע שבמשרדו .  בפנייתו ציין השר ארדן  " שכבר למעלה משנתיים וחצי לאחר קבלת החלטת ועדת שרים לביקורת המדינה בנושא ,  טרם הועברו למשרד להגנת הסביבה תוצאות הסקר למיפוי מפגעי אסבסט בצה"ל ותוכנית העבודה לסילוק המפגעים ".  
לטענתו של ארדן ,  ממידע אמין שאליו הוא נחשף ממקור מוסמך ,  הסקר שערך צה"ל מצביע על עשרות בסיסים בהם קיימים מפגעי אסבסט ,  והמשמעות היא כי בחלק מהמקרים חיילים השוהים בבסיסים השונים ואזרחים הנמצאים בסמוך אליהם ,  חשופים מידי יום לסיבי אסבסט ללא ידיעתם .
 בצה"ל הגיבו בזעם לטענותיו של ארדן וכינו אותן  " תמוהות ובלתי ברורות ".  לטענתם , " יש להדגיש כי כלל לוחות האסבסט הקיימים מטופלים ומתוחזקים באופן שוטף ואינם מהווים נזק בריאותי או סביבתי ",  נמסר מדובר צה"ל .  לגבי השר ארדן אומרים בצבא כי  " השר יודע היטב כי צה"ל מטפל ברצינות גמורה בנושא איכות הסביבה הן במישור החינוכי הסברתי והן במישור התקצוב ,  התוכניות והאכיפה .  עידודם ותמיכתם של השר ומשרדו הם חשובים ". 
מדובר צה"ל נמסר כי : " דובר צה"ל מוחה על הקלות בה מוציא משרד ממשלתי הודעה לתקשורת על צו שהוציא כנגד אלוף בצה"ל מבלי לאפשר לקצין שעיקר תפקידו הוא מיגור הטרור מעזה ושמירה על ביטחון אזרחי ישראל זמן להגיב וזאת מבלי שנקל בחשיבות הטיפול בתחומי איכות הסביבה או בסמכויותיו של משרד ממשלתי כזה או אחר .  צה"ל עושה יחד עם המשרד להגנת הסביבה כל שניתן על-מנת לתקן ליקויים שנובעים בעיקרם מתשתית רעועה של בסיסי צה"ל השונים .  פיקוד דרום רואה חשיבות רבה בהגנת הסביבה ,  פועל ויפעל רבות ,  בתאום הרשויות המקומיות ,  לטיפול במפגעים סביבתיים בדרום .  פיקוד דרום הקצה לטובת משימה חשובה זו משאבים רבים ויעשה כך בעתיד ".  

" צה"ל מזניח הטיפול באסבסט ומסכן חיילים "
 המשרד להגנת הסביבה החליט להוציא צו נגד אלוף פיקוד דרום בעקבות מה שמכנים במשרד : " ההזנחה בטיפול בריכוזי האסבסט שנמצאו בבסיס קציעות ".  דובר צה"ל :  טיפלנו במפגע

