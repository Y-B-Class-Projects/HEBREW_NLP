ספינות תענוגות של האחים עופר ממשיכות לנפוש באתר פרטי בהאיטי
האתר של רויאל קריביאן מוקף בגדר בגובה 4 מטר ונמצא פחות מ-100 ק"מ מהאסון בו נספו 200 אלף איש
רויאל קריביאן  ( סימול rcl )  ,  חברת שיט התענוגות השנייה בגודלה בעולם שנמצאת בבעלות משפחת עופר ,  סופגת בימים האחרונים ביקורת על רקע החלטתה להמשיך בביקורי ספינותיה באתר נופש פרטי בהאיטי הנמצא במרחק של פחות מ-100 ק"מ מאזורים שנפגעו קשות מרעידת האדמה העזה שפקדה את המדינה בשבוע שעבר.ספינת  " אינדיפנדנס אוף דה סיס "  של רויאל קריביאן ,  הנושאת כ-4,400 נופשים ,  הגיעה לאתר הנופש לאבאדי  ( labadee )  בחוף הצפוני של האיטי כבר ביום שישי - שלושה ימים בלבד לאחר רעידת האדמה שגרמה לפי ההערכות למותם של 200 אלף בני אדם והותירה מיליון חסרי בית .  ספינה אחרת של החברה  - " נוויגייטור ",  הנושאת למעלה מ-3,000 נופשים - עגנה באתר שלשום ,  ומחר צפויות להגיע למקום שתי ספינות נוספות של רויאל קריביאן.אתר הנופש ,  שהחברה מחכירה מהממשלה ומוקף בגדרות בגובה של ארבעה מטרים ,  לא נפגע כמעט מרעידת האדמה הקשה שפקדה את המדינה בשבוע שעבר .  רויאל קריביאן השקיעה באחרונה 55 מיליון דולר בשדרוג אתר לאבאדי ,  ומועסקים בו 230 מתושבי האיטי .  האתר ,  המוכתר על ידי החברה בתור  " גן עדן פרטי ",  מאפשר לנופשים שלל פעילויות מים :  צלילה ,  מצנחי רחיפה ואופנועי ים .  החלטת רויאל קריביאן להמשיך את ביקורי ספינותיה באתר הנופש עוררה מחלוקת בקרב הנופשים בספינת  " אינדיפנדנס אוף דה סיס ".  אחד הנוסעים אמר לעיתון  " גרדיאן "  כי ההחלטה לבקר במקום  " מחליאה "  אותו . " אני לא יכול לראות את עצמי משתזף בחוף ,  משתעשע במים ,  אוכל בשרים על האש ,  ונהנה ללגום קוקטייל בזמן בגופותיהם של עשרות אלפי בני אדם נערמות ברחובות ,  והניצולים ההמומים מחפשים מזון ומים ",  כתב נוסע אחר בספינה בפורום האינטרנט cruisecritic.com . " כבר לפני רעידת האדמה היה מספיק קשה לעשות פיקניק באתר לאבאדי ,  בידיעה כמה מתושבי האיטי רעבים ללחם ",  כתב נוסע נוסף . " אני לא יכול להעלות על הדעת לאכול שם עכשיו המבורגר ",  הוסיף.אתר חדשות הטיולים juanted.com הרחיק לכת אף יותר והכתיר את הדיווח על החלטת רויאל קריביאן בכותרת החריפה : " ספינות שיט תענוגות ממשיכות לחגוג במרחק 100 ק"מ מקברי המונים בהאיטי ". רויאל קריביאן - אשר התחייבה לתרום מיליון דולר לסיוע לנפגעי רעידת האדמה בהאיטי ,  ובכלל זה לסיוע ל-200 תושבי האיטי העובדים בצוותים של ספינותיה - טענה בתגובה כי אין כל סיבה להימנע מביקורי ספינותיה בהאיטי עקב רעידת האדמה .  נהפוך הוא ,  טענה החברה ,  הימנעות מביקורים במקום רק היה תורמת להגדלת הקשיים עמם מתמודדים תושבי האיטי .  ספינות רויאל קריביאן גם מביאות עמן בכל ביקור סיוע לתושבי האיטי ,  ובכלל זה מים ,  לחם ,  אורז ואבקת חלב .  קרניבל ,  חברת שיט התענוגות הגדולה בעולם הנמצאת בבעלות משפחת אריסון ,  הודיעה שלשום על כוונתה לתרום חמישה מיליון דולר לנפגעי רעש האדמה .
 
ספינות תענוגות של האחים עופר ממשיכות לנפוש באתר פרטי בהאיטי
האתר של רויאל קריביאן מוקף בגדר בגובה 4 מטר ונמצא פחות מ-100 ק"מ מהאסון בו נספו 200 אלף איש

