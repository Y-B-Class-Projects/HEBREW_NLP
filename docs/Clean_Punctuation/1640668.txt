פדרציה :  רוסיה העיפה את סרביה
איבנוביץ' וינקוביץ' כשלו בזוגות ,  הרוסיות ניצחו 2:3 בבלגרד בדרך לחצי הגמר מול ארה"ב ,  צ'כיה תפגוש את איטליה
יום ההכרעות במפגשי הסיבוב הראשון בגביע הפדרציה נפתח היום  ( ראשון )  עם העפלתה של ארצות הברית לחצי הגמר .  האמריקאיות ,  ששוב סבלו מהיעדרן של ונוס וסרינה וויליאמס ,  הגיעו לצרפת כאנדרדוגיות אך הצליחו לסגור עניין מול סגנית מחזיקת הגביע מ-2009 כבר אחרי המשחק השלישי ,  כשמלאני אודין עשתה את העבודה מול ג'ולי קואה הוותיקה עם ניצחון 6:7 ,  4:6 והעלתה את ארצות הברית ל-0:3 בלתי מחיק במפגש .
 יריבתה של ארצות הברית בשלב הבא תהיה רוסיה ,  שרשמה ניצחון גדול בבלגרד על סרביה .  אחרי שסיימו את משחקי השבת בשוויון 1:1 ,  פתחו הסרביות בצורה מרשימה ,  כשילנה ינקוביץ' שימחה את הקהל המקומי עם ניצחון מצוין 3:6 ,  6:4 ,  3:6 על סבטלנה קוזנצובה ,  אבל לאחר מכן כשלה אנה איבנוביץ' בניסיון לסגור עניין והובסה 6:2 ,  6:3 על ידי אליסה קלייבנובה .  ההכרעה נפלה במשחק הזוגות ,  בו לא הצליחו שתי הסרביות החינניות להתגבר על קוזנצובה וקלייבנובה ,  שניצחו בקלות 1:6 ,  4:6 בדרך לחצי הגמר .
 מחזיקת הגביע המכהנת ,  איטליה ,  שרדה אתגר לא קל באוקראינה ,  ואחרי ניצחון והפסד אתמול מול האחיות בונדרנקו ,  השלימו האיטלקיות את המלאכה .  פלביה פנטה החלה עם 5:7 ,  6:7 דחוק על אלונה בונדרנקו ,  ואחרי התגברה פרנצ'סקה סקיאבונה על פתיחה צולעת וגברה 6:2 ,  1:6 ,  1:6 על קתרינה בונדרנקו כדי לקבוע 1:3 במפגש ולהבטיח את מקומן בחצי הגמר .
 הכרטיס האחרון לארבע הגדולות הגיע לצ'כיה ,  שגברה בקושי 2:3 על גרמניה .  אחרי שהצ'כיות עלו ל-1:2 בזכותה של לוסי ראדקה ,  שגברה על אלכסנדרה פטקוביץ' 1:6 ,  6:7 ,  ואנה לנה גרונפלד איזנה ל-2:2 עם ניצחון מרשים 6:4 ,  3:6 ,  2:6 על פטרה קביטובה ,  נערך גם בפראג משחק זוגות גורלי ,  כשראדה וקבטה פשקה גברו 1:6 ,  3:6 על גרונפלד וטטיאנה מאלק ועלו .
 
פדרציה :  רוסיה העיפה את סרביה
איבנוביץ' וינקוביץ' כשלו בזוגות ,  הרוסיות ניצחו 2:3 בבלגרד בדרך לחצי הגמר מול ארה"ב ,  צ'כיה תפגוש את איטליה

