במקביל למגעים על הסדר חוב בסקורפיו :  שטיינמץ מימש אחזקותיו בסלקום תמורת 150מיליון שקל
לפני כחודש וחצי מכר שטיינמץ כ-1.5% מאחזקותיו לידי בעלת השליטה בסלקום ,  דיסקונט השקעות
במקביל לניסיונות להגיע להסדר חוב בחברת סקורפיו נדל"ן ,  פועל בני שטיינמץ להנזלת חלק מאחזקותיו הוותיקות .  מתברר כי לפני כחודש וחצי מכר שטיינמץ ,  בעסקה מחוץ לבורסה ,  כ-1.5% מאחזקותיו בחברת הסלולר לידי בעלת השליטה בחברה  ,  מקבוצת של נוחי דנקנר ,  תמורת כ-150 מיליון שקל.לפי ההערכות העסקה בוצעה בדיסקאונט של כ-10% מתחת למחירה של סלקום דאז בבורסה .  זאת בנוסף לדיווידנד של כ-18 מיליון שקל שאמור לקבל שטיינמץ בגין אחזקותיו בסלקום ,  שהודיעה עם פרסום תוצאותיה ל-2009 על חלוקת דיווידנד של כ-1.2 מיליארד שקל.בני שטיינמץ יחד עם אחיו דני שטיינמץ רכשו כל אחד במהלך שנות ה-90 כ-1.5% ממניות סלקום ,  שהיתה באותה תקופה חברה פרטית .  לא ברור מהו הרווח של שטיינמץ בגין ההשקעה ,  אך בהתחשב בזינוק האדיר במניות סלקום מדובר לפי ההערכות בתשואה של למעלה מ-100%.שטיינמץ משלים בימים אלה את המגעים מול בנק הפועלים ומחזיקי האג"ח להגעה להסדר לפריסת חובותיה של סקורפיו נדל"ן שנקלעה לקשיי נזילות בהיקף של כמיליארד שקל.עסקת סלקום אינה העסקה היחידה שבצעה קבוצת שטיינמץ בחודשים האחרונים .  כך חברת bsg קפיטל מרקטס שבבעלותו רכשה בנובמבר האחרון 9% מחברת המכרות הקנדית גבריאל ,  תמורת 67.5 מיליון דולר,ומאז הרוויחו בגין ההשקעה כ-150 מיליון דולר .
 
במקביל למגעים על הסדר חוב בסקורפיו :  שטיינמץ מימש אחזקותיו בסלקום תמורת 150מיליון שקל
לפני כחודש וחצי מכר שטיינמץ כ-1.5% מאחזקותיו לידי בעלת השליטה בסלקום ,  דיסקונט השקעות

