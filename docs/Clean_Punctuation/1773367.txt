המסחר בוול סטריט נסגר במגמה מעורבת
על רקע פרסום מדד ביטחון הצרכנים ונתוני מקרו ,  עלו המניות הקמעוניות בוול סטריט בעקבות נתוני מכירות טובים בעונת החגים ;  מניית מג'יק התממשה ב-4%
בורסות וול סטריט נחתמו במגמה מעורבת עם נטייה לעליות ,  על רקע פרסומי נתוני מקרו חיוביים וצניחת מדד ביטחון הצרכנים בארה"ב .  מדד דאו גונס הוסיף 0.18% ונחתם ברמה של 11,576 נקודות ,  מדד S & P 500 עלה ב-0.08% ונחתם ברמה של 1,258 נקודות ,  ומדד נאסד"ק איבד 0.11% ונחתם ברמה של 2,227 נקודות .  
בגזרת המקרו ,  מדד ביטחון הצרכנים שפורסם היום בארה"ב נפל באופן בלתי צפוי בחודש דצמבר ,  בעקבות חששותיהם הגוברים של הצרכנים מפני העיכוב בהתאוששותו של שוק העבודה ולמרות עלייה חדה במכירות בעונת החגים - כך דיווחה חברת המחקר קונפרנס בורד .  
עוד במקרו ,  מכירות החגים של הקמעוניות בארה"ב ב-2010 זינקו ב-5.5% ,  העלייה החדה ביותר זה חמש שנים ,  והסתכמו ב-584 מיליארד דולר לתקופה שבין ה-5 בנובמבר ל-24 בדצמבר ,  כך מסרה ספנדינג-פולס של מאסטרקארד ,  שעוקבת אחר מכירות הקמעונות .  בשנה שעברה נרשמה עלייה של 4.1% .  העלייה במכירות הקמעוניות מובילה את מניות הרשתות הקמעוניות בוול סטריט לעליות .  
מניית מג'יק ממשיכה להתממש מזה שבוע ברציפות .  החברה הודיעה בשבוע שעבר כי היא חתמה על הסכם לגיוס 21.2 מיליון דולר בהנפקה פרטית לגופים המוסדיים .  טאואר הדואלית גייסה אמש 8 מיליון דולר מקרן ההשקעות יורקוויל ,  בתמורה לכ-6 מיליון מניות ,  המשקף דיסקאונט של 2% על מחיר הבסיס היום בוול סטריט .
 
המסחר בוול סטריט נסגר במגמה מעורבת
על רקע פרסום מדד ביטחון הצרכנים ונתוני מקרו ,  עלו המניות הקמעוניות בוול סטריט בעקבות נתוני מכירות טובים בעונת החגים ;  מניית מג'יק התממשה ב-4%

