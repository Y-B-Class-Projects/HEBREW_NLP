הרפורמה המצומצמת :  הרכבת לאילת תבוטל ,  כביש 6 לא יוארך דרומה ;  נתניהו : " צריך מדינה אחת - לא שלוש "
  ( עדכון )  עלות התוכנית שהוצגה היום נחתכה בחצי ל-27.5 מיליארד שקל
 ( עדכון )  ראש הממשלה בנימין נתניהו ,  ושר התחבורה ישראל כץ ,  יביאו ביום רביעי לאישור בישיבה מיוחדת של הממשלה ,  הצעת החלטה מקוצצת לקידום מערך הרכבות והכבישים של ישראל ,  בעלות כוללת של 27.5 מיליארד שקל .  התוכנית המקורית של משרד ראש הממשלה היתה בעלות תקציבית כוללת של 53 מיליארד שקל  ( לפי הערכת משרד ראש הממשלה )  עד 81 מיליארד שקל - לפי הערכת האוצר ." הגיע הזמן שתושבי מדינת ישראל ייהנו מתשתיות תחבורה שקיימות בכל העולם ,  גם במדינות פחות מפותחות מישראל ",  אמר היום נתניהו במסיבת העיתונאים שבה הוצגה הרפורמה . " התוכנית החדשה תהפוך את ישראל למדינה של תשתיות תחבורה מודרניות במאה ה-21 .  לתוכנית יהיו השלכות חברתיות וכלכליות ,  היא צמצם את הפערים החברתיים ואת הפערים בין מרכז הארץ לנגב ולגליל .  אנשים יוכלו לגור בפריפריה ולעבוד במרכז .  המצב שבו כל מדינת ישראל תקועה ופקוקה - ייגמר .  אנחנו רוצים מדינה אחת עם שיוויון אפשרויות לכולם ,  לא 3 מדינות כפי שקיים היום - תל אביב ,  צפון ודרום ". שר התחבורה ,  ישראל כץ ,  אמר במסיבת העיתונאים כי יעד התוכנית הוא להביא בתוך 15-10 שנה כחצי מאוכלוסיית המדינה לגור בנגב ובגליל לעומת 30% יום.התוכנית שיניחו נתניהו וכץ על שולחן הממשלה ,  בישיבה מיוחדת שתוקדש כולה לנושא זה ,  כוללת 8 פרויקטים בלבד .  היא תתפרס על השנים 2010-2020 .  התוכנית תתקוצב השנה ב-250 מיליון שקל ,  ב-2011 במיליארד שקל ,  ב-2012 ב-1.5 מיליארד שקל ב-2012 ב-2.5 מיליארד ,  ב-2014 וב-2015 ב-3 מיליארד שקל ובכל אחת מהשנים שבין 2016 ל-2020 ב-3.25 מיליארד.הסעיף המרכזי בתוכנית הוא חשמול חלק מנתיבי הרכבות המרכזיים ,  ועלותו 8.2 מיליארד שקל .  עלות סלילת מסילת העמק מוערך ב-3.4 מיליארד שקל ,  כמו עלות הנחת הפסים למסילה מעכו לכרמיאל .  כביש חוצה ישראל יוארך בשני קטעים בצפון .  עוד קטע רק יתוכנן .  העלות הכוללת של הכביש ,  2.5 מיליארד שקל.כבישים ורכבות חדשים בדרום יפותחו לפי החלטת ועדת ההיגוי ובהתאם לסדרי העדיפויות ,  ב-1.5 מיליארד שקל .  2.5 מיליארד שקל נוספים מיועדים לתכנון מפורט והפקעות .  העלות של רכישת ציוד נייד לרכבת העמק ולרכבת עכו-כרמיאל וחישמול הרכבת עכוכרמיאל מוערך ב-3 מיליארד שקל .  התוכנית תמומן באמצעות תקציב הפיתוח השנתי של משרד התחבורה .  משרד האוצר יונחה ליצור תקנה תקציבית ייעודית לביצוע החלטת הממשלה .  תקציבים שלא ינוצלו בשנת תקציב אחת יועברו לשנת התקציב הבאה.אחד מיעדי התוכנית הוא לאפשר תנועת רכבות בחלק מהקווים במהירות של 200 קמ"ש .  סטנדרט הבנייה של הכבישים יהיה הסטנדרט התקני .  משרדי האוצר והתשתיות יבדקו את האפשרות למימון והפעלת הפרויקטים הצפוניים של חוצה ישראל באמצעות המגזר הפרטי .  במשרד התחבורה תוקם מינהלת אשר תהיה האחראית על הניהול השוטף של הפרויקטים וקידומם .  תוקם ועדת משנה בינמשרדית לפיתוח מסחרי ותעשייתי סביב תחנות הרכבת החדשות.מהתוכנית הוסרו שורה של פרויקטים מרכזיים ,  כולל פרויקטים שנחשבו לתג המסחרי שלה ,  כמו קו הרכבת לאילת ,  קו הרכבת המזרחית  ( מלוד לחדרה ומשם לעפולה )  ,  וכן הארכת כביש 6 לכיוון דרום ,  עד למשאבי שדה .  בהצעה לתוכנית ,  נכתב כי היא נועדה להקים שדרה תחבורתית יבשתית בין עירונית מקרית שמונה ונהריה בצפון ועד למשאבי שדה ואילת בדרום ,  במטרה לאכלס ולפתח את הנגב והגליל .
 
הרפורמה המצומצמת :  הרכבת לאילת תבוטל ,  כביש 6 לא יוארך דרומה ;  נתניהו : " צריך מדינה אחת - לא שלוש "
  ( עדכון )  עלות התוכנית שהוצגה היום נחתכה בחצי ל-27.5 מיליארד שקל

