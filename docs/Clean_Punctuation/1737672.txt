גבעות התלוננה לרשות ני"ע :  מנסים להשפיע על המניה בדרכי תרמית 
התלונה הוגשה לאחר הפרסומים אתמול בבוקר על סכנה הנשקפת לרישיון הקידוח של החברה .  ח"כ כרמל שאמה ,  הדורש לכנס את ועדת הכספים לדיון בנושא : " משקיעי גבעות פתחו במסע הסתה מסוכן נגדי "
  >  >  הכאוס סביב מניית שותפות קידוחי הנפט ,  גבעות יהש ,  נמשך גם אתמול :  מניית חברת חיפושי הנפט ריכזה עניין גבוה ונסחרה במחזור של 22 מיליון שקל .  בסופו של יום המסחר ירדה המניה במעט יותר מ-2% - לאחר שביום ראשון איבדה החברה 25% משוויה .  במצטבר מאז יום שלישי שעבר איבדה החברה 13% משוויה .  אבל המסחר במניה היה רק חלק קטן מהסיפור .  עם פתיחת המסחר בבורסה אתמול הופסק המסחר במניה בגלל הפרסומים על סכנה שנשקפת לרישיון הקידוח של החברה .  המסחר במניה חודש בהמשך היום .  במקביל ,  גבעות הגישה אתמול לרשות ניירות ערך תלונה על נסיון להשפעה בדרכי תרמית על תנודות השער בניירות ערך .  בתלונה שהגיש עורך הדין של החברה ,  חיים אינדיג ,  נטען כי הפרסומים בנוגע לאפשרות שגבעות תאבד את רישיון הקידוח הם ניסיון להשפעה בדרכי תרמית על תנודות השער בניירות ערך ,  פעולה האסורה על פי סעיף 54  ( ב' )  לחוק ניירות ערך תשכ"ח 1968 .  לפי אינדיג , " משיחה עם הממונה על ענייני הנפט במשרד התשתיות ,  יעקב מימרן ,  התברר שלידיעה אין שחר .  מרשתי מבקשת כי רשות ניירות ערך תפתח בהקדם בחקירה פלילית נגד מי שגרמו לפרסומה של ידיעה כוזבת זו ,  ולעבירה הגלומה בה על החוק ".  התלונה הגיעה אחרי שאתמול פורסם בכלי התקשורת כי במשרד התשתיות שוקלים ליטול את רשיון הקידוחים של גבעות ,  אם יתברר שאתר הקידוח מגד 5 אינו מסחרי .  החברה מחזיקה ברישיון מזה 7 שנים ,  והוא ניתן לה ל-30 שנה ,  אף שעדיין לא הפיקה נפט מהקידוח .  דובר גבעות מסר בתגובה לפרסום כי  " המכתב של משרד התשתיות הוא מכתב סטנדרטי ולא יותר מכך .  הוא נשלח לפני שלוש שנים ואין בו חדש או איום בשלב זה על הרישיון ".  מגבעות נמסר עוד כי משיחה שהתקיימה אתמול עם הממונה על ענייני הנפט התברר לשותף הכללי שאין התפתחויות חדשות בעניין זה .  כן נמסר כי  " השותף הכללי משוכנע כי הפקה מבאר מגד 5 ,  אפילו אם תהיה רק בסדר הגודל שבא לידי ביטוי במבחני ההפקה שבוצעו בקידוח מגד 5 ,  מספיקה די והותר כדי לענות לנדרש מבאר מסחרית על פי חוק הנפט ".  אלא שכאן לא נגמר הסיפור .  משרד התשתיות פירסם בצהריים הודעה שבה הוא מבהיר את עמדתו . " הממונה על ענייני הנפט במשרד התשתיות הלאומיות שלח לפני כשלוש שנים לחברת גבעות עולם מכתב שבו הוא מודיע כי אם קידוח מגד 5 לא יאושר כבאר מסחרית ,  תישלל חזקת ראש העין מהחברה ",  נמסר . " למען הסר ספק יובהר בזה כי על פי חוק הנפט הגדרתה של באר מסחרית היא באר אשר ערך הנפט המופק ממנה עולה על ההשקעה השוטפת בהפקתו . " עם זאת מבקש הממונה להדגיש כי הנפט בקידוח מגד 5 מכיל כמויות ניכרות של גז וכדי להפוך את התגלית למסחרית ולהפיק את הנפט ,  על החברה למצוא פתרון לסוגיית הגז הן מבחינת ההשקעות הכרוכות בכך והן מבחינת קבלת הסכמת הרשויות המוסמכות  ( המשרד להגנת הסביבה ,  רשויות התכנון ומערכת הביטחון )  לטיפול בגז הנפלט מהקידוח - זאת בין אם מדובר באפשרות של שריפת הגז ובין אם מדובר בניצולו ".  שאמה :  מאיימים עלי באימייל בתוך כך ,  ח"כ כרמל שאמה  ( הליכוד )  ,  טוען כי משקיעים בחברת גבעות עולם שלחו אליו מכתבי איומים בדואר האלקטרוני בעקבות דרישתו לכנס את ועדת הכספים לדיון בנושא המתרחש בחברה .  שאמה ענה לאחד הפונים אליו במכתב שהגיע לידי themarker ,  ובו כתב כי  " חלק ממשקיעי גבעות עברו כל גבול של התנהגות מקובלת ,  ופתחו במסע הסתה שקרי ומסוכן נגדי ".  לדברי שאמה , " בימים האחרונים הושמעו כלפי דברי דיבה וכן נתקבלו איומים מפורשים כגון :  'בסוף נגיש את החשבון' ,  'לא נשכח ולא נסלח לעולם' ו'ימים יגידו מי מאיתנו חזק יותר' ".  שאמה השווה את התנהגותם של משקיעי גבעות כלפיו לתופעות של תקיפת רופאים על ידי מטופליהם . " כל פעולותיי נועדו להבטיח מטרה אחת - שהציבור בכלל והמשקיעים בסקטור הגז והנפט בפרט יקבלו מידע מבוסס ,  מפוקח ,  ברור ובאופן שוויוני ",  כתב שאמה . " כל כוונתי היא להגן על המשקיע הקטן והפשוט ".  שאמה הוסיף כי אין בכוונתו לפנות למשטרה בגין האיומים שקיבל . " אני בטוח שהדברים נעשו ללא מחשבה וללא כוונה פלילית .  ימים קשים עוברים על משקיעי גבעות עולם .  הם מרגישים מותקפים מכל עבר עד כדי כך שהם מזהים כיריב גם את מי שרוצה להגן עליהם ".  שאמה הודיע אתמול שהוא מתכוון לפנות אל הממונה על הנפט במשרד התשתיות ,  יעקב מימרן ,  בדרישה שיבהיר שכל בדיקה לגבי זכויותיה של גבעות עולם ,  תיעשה בכפוף למיצוי הקידוחים וההפקה במגד 5 .
 
גבעות התלוננה לרשות ני"ע :  מנסים להשפיע על המניה בדרכי תרמית 
התלונה הוגשה לאחר הפרסומים אתמול בבוקר על סכנה הנשקפת לרישיון הקידוח של החברה .  ח"כ כרמל שאמה ,  הדורש לכנס את ועדת הכספים לדיון בנושא : " משקיעי גבעות פתחו במסע הסתה מסוכן נגדי "
 
