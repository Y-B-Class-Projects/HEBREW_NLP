נמני : " יש לנו בעיה של חוסר יציבות "
 המאמן ניסה להסביר את איבוד המומנטום של מכבי תל אביב בתיקו 0:0 מול סכנין .  בלבול : " עשינו עבודה יוצאת מהכלל "
 צילום ועריכת וידאו :  נועם אשל
זה קרה למכבי תל אביב בפעם השניה ברציפות .  בחודש שעבר היא ניצחה את אשדוד 0:2 ,  אבל איבדה יתרון מבטיח שבוע לאחר מכן מול נועלת הטבלה אחי נצרת ,  ונאלצה להסתפק בתיקו .  הערב  ( שבת )  היא הגיעה לאצטדיון רמת גן ,  מעודדת מהניצחון הגדול על בית"ר ירושלים בבלומפילד לפני שבוע .  ושוב ,  היא לא הצליחה לשמור על המומנטום והסתבכה מול קבוצת תחתית שבאה לעשות בונקר .
 מנג'ר מכבי תל אביב ,  אבי נמני ,  אמר בסיום התיקו 0:0 מול בני סכנין : " צריך לתת קרדיט לסכנין ,  הם באו במטרה להוציא תיקו .  הם שיחקו סגור וטקטי ,  אנחנו לא עשינו את מה שהיינו צריכים לעשות ,  ויצאנו מאוכזבים ".  על חוסר היציבות אמר נמני : " אין לנו פתרונות קסם לזה ,  זה יכול לנבוע מהרבה דברים .  אני מקווה שבמשחקים הבאים מול קבוצות קטנות שמשחקות צפוף וקשה ,  נשכיל להבקיע בדקות הראשונות ולעשות את המשחקים יותר קלים ".  על ההשפעה של חסרונו של עמנואל מאיוקה ,  שיצא לאליפות אפריקה אמר נמני : " צריך להסתדר בלעדיו .  יש לנו מטרה להתחזק ,  מאיוקה הוא לא תירוץ ,  ולא רלוונטי לדבר עליו ". 
תמיר כחלון הוסיף : " אין מה להסביר ,  אנחנו פשוט מאוכזבים שלא הצלחנו לנצח .  אנחנו נותנים 200 אחוז מול כל קבוצה ,  פשוט הכדור לא נכנס היום ".  
מאמן בני סכנין ,  מרקו בלבול ,  נשמע מסופק יותר למרות שקבוצתו רשמה משחק שישי ברציפות ללא ניצחון : " אני מרוצה מאוד ,  סגרנו אותם מצויין והשחקנים ,  למרות כל הקשיים ,  עשו עבודה יוצאת מן הכלל .  אם היה לנו יותר מזל ,  היינו יכולים לגנוב שער באחת ההזדמנויות .  אנחנו מחפשים חלוץ טוב וקשר טוב ,  אין ספק שצריך להשתדרג ובימים הקרובים נעשה את זה .  הייתי שמח לראות אצלי את יבוריאן ,  אם לא יש כמה שמות אחרים ".  
על מצבה של קבוצתו בתחתית הטבלה אמר בלבול : " אין ספק שאנחנו צריכים לנצח ,  במיוחד בבית .  אבל הליגה עוד כל כך ארוכה ואין לי ספק שסכנין תיראה הרבה יותר טוב ,  יהיה בסדר ".  
שוןער בני סכנין מאיר כהן : " שלטתי במשחק נגד מכבי תל אביב ,  ואני שמח שהשגנו תוצאה טובה .  בזמן האחרון סכנין לא משחקת טוב ,  אנחנו לא מבקיעים שערים אבל גם לא סופגים .  אני מקווה שנביא כמה שחקני התקפה טובים ונשפר את זה .
 
נמני : " יש לנו בעיה של חוסר יציבות "
 המאמן ניסה להסביר את איבוד המומנטום של מכבי תל אביב בתיקו 0:0 מול סכנין .  בלבול : " עשינו עבודה יוצאת מהכלל "
 
