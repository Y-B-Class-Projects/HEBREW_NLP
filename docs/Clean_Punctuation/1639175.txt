צריך גם אנטנה 
 >  >  ברשות השנייה טוענים כי קשיי הקליטה של שידורי החינם הדיגיטליים  ( dtt )  אינם נובעים רק מכך שפרישת המשדרים עדיין לא הסתיימה ,  אלא גם מהעובדה שרבים מהצופים אינם משתמשים באנטנה מתאימה .  ברשות מסבירים כי האנטנה הקטנה המסופקת עם הממיר אינה מספיקה בדרך כלל לקליטה נטולת הפרעות - וכי יש להצטייד באנטנה מיוחדת .  קיימים שני סוגים של אנטנות :  פסיביות ,  שאינן זקוקות למקור מתח ;  ואקטיביות ,  הפועלות באמצעות חשמל .  מחירי האנטנות נעים בין 50 שקל ל-250 שקל .  ברשות מדגישים כי לעתים האנטנות הפסיביות עושות עבודה לא פחות טובה מהאקטיביות ,  וכי ברוב המקרים האנטנות הפשוטות מספקות איכות קליטה טובה .  יש לציין כי ברשתות החשמל ,  שם נמכרים הממירים ,  לא תמיד מוצע גם מבחר של אנטנות .  כדי להבהיר לציבור מהו הציוד הדרוש לקליטת השידורים הדיגיטליים מתכוונים ברשות השנייה לערוך בקרוב קמפיין פרסומי בעניין .
 
צריך גם אנטנה 
nan
