עשור חשוך - עם נקודת אור בסופו
העשור המסתיים היום החל במגדל בבל .  האנושות חרדה שמא מגדל מערכת המחשבים ,  השפה שעליה נשען העולם המודרני ,  יקרוס במעבר הספרתי בין השנים 1999 ל ? 2000 .  שמא כמו אז , " ויפץ ה' אותם על פני כל הארץ ,  ויחדלו לבנות העיר ". 
בבוקר שלמחרת ,  ב ? 1 בינואר 2000 ,  נשמו הכל לרווחה .  היתה זו אזעקת שווא .  אבל עשר שנים לאחר מכן ,  בפרוס 2010 ,  האנושות עדיין עומדת סמוך למקום שבו נבללה השפה ובני האדם לא יכלו עוד להידבר ביניהם וגורשו למחוזות רחוקים .  היכולת להידבר לטובת כולם או רובם נותרה תקווה ,  לא מציאות .
 זה העשור אשר במהלכו הפך ספר רב ? מכר מאת סמואל הנטינגטון  " התנגשות הציביליזציות "  למציאות עקובה מדם בשדות קרב שונים .  עשור שבו הפגיעה במגדלי התאומים סחפה את המערב הדמוקרטי למלחמה בעיראק ולקרבות אינסוף באפגניסטן ולעימות המסוכן לכל אומה עם איראן ,  אשר שלוחותיו ניכרות בכל מקום - מול חיזבאללה מצפון וחמאס מדרום ובאזורים רחוקים בתבל .
 הדילמות שהוצבו בפני המין האנושי במניין הראשון לשנות ה ? 2000 לישוע הנוצרי רק העצימו .  האפשרות שהן קרובות עתה יותר לפתרונן נטענת ,  אבל טרם הוכחה .
 הדבר היחיד שיאיר הלילה את שמי הדמוקרטיה המערבית לבד מהזיקוקין די ? נור הוא האירוע החוזר ונשנה של הפגנות רחוב נגד האייתוללות שהשתלטו על אירן והעלו אותה על מסלול ההתנגשות האלימה .  גם הצלחת אירועים אלה היא בבחינת משאלת לב בלבד .
 בחשיכה הבליחו בעשור המסתיים שתי נקודות אור על תנאי :  המאמץ הירוק להציל את כדור הארץ מפני יושביו .  אין עדיין הסכם .  אי אפשר להידבר בהצלחה על המאמצים לנקותו מזוהמה .  גם בתחום זה היו אכזבות ,  אבל יש באיחור ניכר מודעות חדשה לבעיה ,  והיא ראויה לציון .
 בדיעבד ,  גם המשבר הכלכלי עשוי להתגלות כנקודת אור ,  שכן העולם המתקדם האמין כי משבר 1929 לא יחזור עוד ,  וכאשר המציאות טפחה על פני המומחים ומוטטה מוסדות ענק כלכליים נראה העתיד שחור משחור ,  ודווקא אז הבליח האור והעולם השכיל להיחלץ ממלתעות המיתון מהר יותר מכפי שהעריכו מומחיו .
 עדיין הצל והחשיכה מאפילים על התקווה הוורודה ,  אבל ניתן לזהות מידה של חיוב .  שמחת עניים היא גם כן שמחה .
 
עשור חשוך - עם נקודת אור בסופו
nan
