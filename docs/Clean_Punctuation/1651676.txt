מיאנמר :  מנהיגת האופוזיציה לא תתמודד בבחירות
פעילת הדמקורטיה במינמאר אונג סן סו צ'י לא תוכל ליטול חלק במערכת הבחירות הקרובה במדינה .  הסיבה :  השלטון הצבאי פרסם חוק חדש ,  האוסר על בעלי עבר פלילי להצטרף למפלגה פוליטית
אונג סן סו צ'י ,  מנהיגת האופוזיציה הפועלת למען דמוקרטיה במיאנמר ,  לא תוכל להשתתף בבחירות הקרובות במדינה .  כך הודיע היום השלטון הצבאי במיאנמר .  לפי חוקי הבחירות החדשים שפורסמו היום  ( רביעי )  ,  כל מי שיש לו עבר פלילי פסול מלהצטרף למפלגה פוליטית וליטול חלק בבחירות .
 סו צ'י נמצאת במעצר בית במשך 14 שנים לאחר שזכתה בבחירות האחרונות שהתקיימו במדינה ב-1990 .  היא אינה יכולה לשמש בתפקיד פוליטי עקב סעיף חוקתי המונע זאת מאנשים הנשואים לאזרחים זרים .  כעת נראה שהיא גם לא תוכל לעמוד בראש מפלגתה  " הליגה הלאומית לדמוקרטיה ",  ולהוביל אותה במהלך מערכת הבחירות .  
דובר מפלגתה של סו צ'י אמר לסוכנות הידיעות הצרפתית AFP כי הוא מופתע מאוד מההחלטה . " לא חשבתי שזה יהיה כזה גרוע ".  שליח ארה"ב למזרח אסיה סטיוארט קמפבל ,  קרא להחלטה  " מאכזבת ומצערת ",  וחזר על הקריאה לשחרר את סו צ'י ,  כלת פרס נובל לשלום ,  ולאפשר לה ליטול חלק פעיל במיאנמר .  
השלטון במיאנמר מפרסם בימים האחרונים את חוקי הבחירות החדשים בשורה של הודעות בעיתונים הרשמיים המדינה ,  אך עדיין לא נקבע מתי בדיוק תתקיימנה הבחירות .
 
מיאנמר :  מנהיגת האופוזיציה לא תתמודד בבחירות
פעילת הדמקורטיה במינמאר אונג סן סו צ'י לא תוכל ליטול חלק במערכת הבחירות הקרובה במדינה .  הסיבה :  השלטון הצבאי פרסם חוק חדש ,  האוסר על בעלי עבר פלילי להצטרף למפלגה פוליטית

