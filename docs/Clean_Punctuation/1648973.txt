פולקסווגן מסתערת על הפיסגה
הקונצרן הגרמני לא בוחל באמצעים כדי להסתער על המקום הראשון בעולם על חשבונה של טויוטה .  גם כאן הנשק חשמלי
 ( צילום :  קובי ליאני ,  עריכה :  בת גולן ) 
קונצרן פולקסווגן נכנס לתערוכת הרכב בז'נבה בעמדת מפתח .  לראשונה ,  הוא מהווה איום בר-קיימא לתפוס את המקום ה-1 בתעשיית הרכב העולמית על חשבונה של טויוטה שאינה יודעת את נפשה מרוב מבוכות ותקלות .  כל החטיבות המרכזיות בינהן אודי ,  סיאט ,  סקודה וכמובן פולקסווגן ,  חשפו השנה כל אחת בנפרד לפחות ארבעה דגמים חדשים או מחודשים ,  והשנה הלועזית שהחלה לפני כשלושה חודשים מסתמנת כעשירה במיוחד בתכניה .  
לא מפתיע לגלות שחטיבת הפרטיות של פולקסווגן מכתרת את העיסוק בטכנולוגיה החשמלית מכל זווית אפשרית .  להוציא הטוארג ההיברידי שעורך בכורתו יחד עם הדגם השגרתי שחודש ,  גולת הכותרת תהה שיווק מסחרי נרחב לגולף ול-UP !  מונעות חשמל ,  ובדרך להטמעה של מנועי כלאיים בקומפקטית ובאחות הסדאנית ג'טה ;  כותר המיזם - E-mobility .
 על פי דבריו של מנכ"ל פולקוסווגן פרופ' מרטין ווינטרקון ,  במהלך שנת 2011 יפעיל הקונצרן במסגרת ניסיונית כ-500 מכוניות מהגולף החדשה מונעות חשמל ,  ובמקביל תופעלנה כ-200 ג'טות על מערכת הנעה היברידית וזאת לקראת שיווקן במספרים מצומצמים בשנת 2012 .  שנה לאחר מכן תחבור אליהן גם הפולקסווגן E-UP הננסית ,  כחשמלית עירונית למשפחות .
 האמביציה של פולקסווגן לגדול ולצמוח מוצאת ביטוי בכל המישורים ,  אך הטכנולוגיה הירוקה נותנת לנו סקירה ראשונית לאן היא שמה פעמיה .  בעתיד היותר קרוב ,  כבר בשנתיים הקרובות ,  נוכל להתנסות בג'טה ההיברידית כאמור ,  כשלאחריה תגענה בטכנולוגיה זו גם הפאסאט והגולף שתושקנה באוגוסט 2013 .
 שש המכוניות שפולקסווגן מציגה לראשונה בז'נבה הן השראן ,  הטוארג המחודש ,  גרסאות הקרוס לפולו ולגולף ,  הפולו GTI והטנדר אמארוק .  
הטוארג נושא על עורפו תפקיד רחב בכל הקונצרן ,  בפרט כלפי פורשה שמסתמכת על מנועי הדיזל שלו עבור התאום קאיין שגם הוא עודכן ונחשף היום  ( שלישי )  .  לקראת השקתו הרשמית שתערך בעוד פחות משלושה שבועות ,  הפרטים שפורסמו עד כה חושפים מראה רך מהדור הקיים וכן הסרת קובץ מנועים לטובת יחידות פחות גזלניות בדלק שתחלפנה את ה-V10 וה-V12 המכורות לטיפה השחורה .  
הפרט האופנתי בטוארג הוא המנוע ההיברידי כשלזה הספק מקסימילי של 335 כ"ס מיחידת בנזין ויחידה חשמלית .  על משקל של 2.2 טון בקירוב ,  הוא מאיץ ל-100 קמ"ש ב-6.5 שניות בלבד ועד למהירות מרבית של 225 קמ"ש .  לא פחות משמעותית תהיה תצרוכת הדלק הנמוכה באופו יחסי  ( אין נתון רשמי )  ושיעור פליטת ה-C02 שקוצץ ב-60 גק"מ לעומת הטוארג הסטנדרטי .  
גרסאות הכאילו שטח לפולו ולגולף ,  מקבלות את הקידומת  " קרוס ".  אלה מציעות מרווח גחון מעט גבוה יותר ואלמנטים עיצוביים כמו של רכבי השטח החסונים .  הנעה כפולה לא תמצאו כאן ,  מה שישאיר אותן על אספלט בעיקר ,  מקסימום שביל כבוש .  מי שכן יתאים לשטח הוא הטנדר אמארוק ,  שאת בכורתו ערך במהלך מירוץ ראלי דקאר לפני חודשיים כרכב סיוע לפולקסווגן שאף ניצחה במירוץ .  מירוץ גם יעמוד במחשבתם של מי שהפולו GTI עושה לו את זה עם 180 כ"ס .
 למשפחות מביאה פולקסווגן את השראן כדור המשך למיניוואן ,  וכאופציה נטולת גימיקים אקולוגיים בינתיים .  זוהי מכונית חדשה במובן הבחנתי שטרם מוצבה בארוע מקדים לז'נבה ,  וכאן אנו למדים כי הוא יהיה מסוגנן ונדיב יותר מקודמו בכל המשתנים .  אורכו עומד מעתה על 4.85 מ' ,  הוא רחב מהדור היוצא ב-92 מ"מ ונמוך ממנו ב-12 מ"מ .  בסיס הגלגלים מציג צמיחה קלה של 75 מ"מ מה שתורם לתחושת מרחב ועומק בשורה השלישית .  
השראן יעשה שימוש במנועי טורבו-דיזל  ( TDI )  וטורבו-בנזין  ( TSI )  בנפחים של 1.4 ל' ו-2.0 ל' ,  בשידוך לתיבות ה-DSG כפולות המצמד .  הספקיו ינועו בין 140 ל-175 כ"ס וכולם ללא יוצא מן הכלל מדללים את שיעור פליטת המזהמים ואת תצרוכת הדלק בשיעור של עד 10 אחוזים על פני הדור הקודם .  השראן כאמור לא נמכר בישראל ,  אך ייתכן שבעתיד בכל זאת יגיע אלינו .
  .
 
פולקסווגן מסתערת על הפיסגה
הקונצרן הגרמני לא בוחל באמצעים כדי להסתער על המקום הראשון בעולם על חשבונה של טויוטה .  גם כאן הנשק חשמלי

