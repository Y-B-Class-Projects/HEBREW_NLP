קשישים ,  קופאיות ושוק ההון :  יחימוביץ' - שיאנית החקיקה בכנסת 
שלי יחימוביץ' הצליחה להעביר בשנה האחרונה תשעה חוקים המגנים על אוכלוסיות חלשות .  במקום השני :  חיים כץ ואריה אלדד
 >  >  ח"כ שלי יחימוביץ'  ( עבודה )  ניצבת במקום הראשון בהיקף חקיקת חוקים מבין חברי הכנסת ה-18 .  יחימוביץ ,  שהצליחה להעביר בקריאה השנייה והשלישית במושב החורף שבעה חוקים שכתבה ,  חוקקה שני חוקים נוספים מאז כינון הכנסת ה-18 .  בסך הכל העבירה יחימוביץ' תשעה חוקים בשנה אחת .  בנוסף ,  בשנה האחרונה אישרה המליאה בקריאה הראשונה שלוש הצעות חוק שהגישה יחימוביץ' ועוד שלוש הצעות חוק בקריאה טרומית .  מאז נבחרה לכנסת ב-2006 חוקקה יחימוביץ' 26 חוקים למען העובדים החלשים ומעמד הביניים .  את המקום השני ברשימה חולקים יו"ר ועדת העבודה והרווחה ,  ח"כ חיים כץ  ( ליכוד )  ,  וח"כ אריה אלדד  ( האיחוד הלאומי )  ,  עם חמישה חוקים שאושרו בקריאה השנייה והשלישית לכל אחד .  ח"כים בולטים אחרים בהיקף החקיקה הם חיים אורון  ( מרצ )  ואמנון כהן  ( ש"ס )  עם שלושה חוקים כל אחד .  נלחמת בבעלי ההון בכנסת אומרים שיחימוביץ' היא ח"כית חרוצה ודעתנית ,  שנחלצת למען השכבות החלשות ולא מהססת להילחם בבעלי ההון ובלוביסטים המייצגים אותם ,  והדבר בא לידי ביטוי בחוקים שהיא מגישה .  בנוסף ,  יחימוביץ' אינה רואה עצמה כפופה למשמעת הקואליציונית בנושאים עקרוניים ,  ולמרות היותה חברה במפלגת העבודה השייכת לקואליציה ,  היא מתנהגת לעתים רבות כאופוזיציה לכל דבר ועניין . " עיקר המאבק הפרלמנטרי והציבורי שלי הוא בשני תחומים ",  אומרת יחימוביץ' . " עולם העבודה ,  ובעיקר הגנה על הביטחון התעסוקתי של עובדים חלשים ושל עובדי מעמד הבינייים ,  ושוק ההון ,  ובעיקר ההתנהגות החזירית של בעלי השליטה ומנהלים ,  העושק בחסכונות הפנסיוניים והפגיעה בבעלי אג"ח ".  לדברי יחימוביץ' ,  שני תחומים אלה פועלים ללא פיקוח או אכיפה ראויה ,  ותוך פגיעה עצומה בציבור . " זהו מצב שגורם לעניים להיות יותר עניים ולמעמד הביניים להיפגע אנושות ולהתכווץ ",  אומרת יחימוביץ' . " המרוויחים היחידים מהמצב הם המגה-עשירים ,  שממשיכים להתעשר ".  יחימוביץ' ,  שחוקקה בקדנציה הקודמת בכנסת את  " חוק הקופאיות ",  המחייב מעסיקים לספק כסא לקופאיות ,  העבירה בקדנציה הנוכחית חוק המחייב מעסיקים לאפשר לעובדים לצאת להפסקת שירותים .  לפי החוק ההפסקה לא תנוכה מהשכר והמעביד יהיה חייב בהתקנת מבנה שירותים תקין וראוי במקום העבודה .  יחימוביץ' הסבירה כי הגישה את הצעת החוק לאחר שקיבלה תלונות רבות של עובדים בעניין .  מחוקק מהאופוזיציה עם סמכות של יו"ר ועדת העבודה והרווחה ,  הצליח ח"כ חיים כץ  ( ליכוד )  להעביר בכנסת חמישה חוקים ,  חלקם בשיתוף עם יחימוביץ' .  כיו"ר ועדה יכול כץ לקדם חוקים חברתיים ולהצטרף להצעות חוק שהגישו ח"כים אחרים . " הצלחנו לקדם חקיקה חברתית פרטית למרות התנגדויות מצד חלק ממשרדי הממשלה ",  אומר כץ . " עם זאת ,  יש לציין את שיתוף הפעולה עם המשרדים הרלוונטים לוועדה ,  שאיפשר לקדם חוקים ותקנות ממשלתיות שהיו תקועות זמן רב ".  כץ אומר כי ועדת העבודה והרווחה הצליחה לכופף את משרד האוצר פעמים רבות ולהביא להרחבת את סל התמיכות באוכלוסיות נזקקות כמו קשישים ונכים .  כץ ,  המשמש במקביל יו"ר ועד העובדים של התעשייה האווירית ,  הדגיש את חשיבות חברותו בוועד העובדים לעמדותיו בכנסת . " בסיום המושב ניתן לומר בבטחה כי כל עובד יודע שהוועדה תעמוד לרשותו ותשמור על זכויותיו מול המעסיקים - וזאת כמובן מבלי לפגוע במעסיקים וביכולת שלהם להרוויח כסף ",  אמר כץ .  ח"כ ד"ר אריה אלדד  ( האיחוד הלאומי )  הצליח להעביר חמישה חוקים פרטיים על אף היותו חבר אופוזיציה . " כמעט כל החוקים שהעברתי עוסקים בענייני בריאות .  חוקים אלה חשובים לממשלה ואינם מנוגדים למדיניותה בתחומים המקצועיים ",  מסביר אלדד את ההצלחה . " הממשלה בעצם נעזרת בעניין זה בכנסת - על אף שהצעת חוק פרטית של ח"כ מחויבת גם בקריאה טרומית ,  תהליכי החקיקה בכנסת יכולים להיות מהירים ויעילים יותר מאשר המסלול הביורוקרטי הקשה של תזכיר חוק שצריך לעבור התייחסות משרדי הממשלה ".  לא רק בחקיקה ח"כ אחר הבולט בהישגי החקיקה הוא חבר ועדת הכספים חיים אורון  ( מרצ )  .  אורון חוקק עם יחימוביץ' חוק המגביל פיטוריהן של נשים עקב טיפולי הפרייה חוץ-גופית או פוריות .  בנוסף העביר אורון חוק המחמיר הענישה על עבירות כלפי צוות רפואי ,  וחוק שלישי האוסר אפלייה על בסיס גיל .  מלבד החקיקה נחשב אורון לאחד הח"כים החרוצים בוועדת הכספים ,  והוא נוכח כמעט בכל ישיבותיה .  אורון הוא הח"כ הוותיק ביותר בוועדה יחד עם היו"ר משה גפני  ( יהדות התורה )  .  אורון מכיר ומתמצא בנושאי הדיון ונחשב לאחד הח"כים המקצועיים והמוערכים ביותר בכנסת .  גם אמנון כהן  ( ש"ס )  מוועדת הכספים נחשב למחוקק נמרץ .  כהן הצליח להעביר בקריאה השנייה והשלישית שלושה חוקים .  הראשון מחייב את בתי המשפט להטיל קנס על חברות הביטוח שלא ישלמו את תגמולי הביטוח בהקדם ,  ונועד להגן על מבוטחי חברות הביטוח ;  החוק השני מכוון לשמירה על נכסי קרן להשקעות משותפות בנאמנות באמצעות מניעת ניגוד עניינים בניהול הקרן ,  ואמור להגן על נכסי הקרן וציבור החוסכים .  החוק השלישי ,  שכתב כהן בשיתוף ח"כים מוועדת הכספים ,  בהם היו"ר גפני ,  הקפיא את היטל הבצורת החל מ-15 בינואר 2010 .  בימים הקרובים צפויה הכנסת לדון בהצעה נוספת של כהן וחברי ועדת הכספים ,  שנועדה להאריך את הקפאת ההיטל עד סוף 2010 .
 
קשישים ,  קופאיות ושוק ההון :  יחימוביץ' - שיאנית החקיקה בכנסת 
שלי יחימוביץ' הצליחה להעביר בשנה האחרונה תשעה חוקים המגנים על אוכלוסיות חלשות .  במקום השני :  חיים כץ ואריה אלדד

