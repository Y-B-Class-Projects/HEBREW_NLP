תולעת מחשב
המלה
ולעת מחשב  ( computer worm )  היא תוכנה שמיועדת לסרוק מחשב ולאתר בו נקודות תורפה .  השימוש בתולעי מחשב נעשה בעיקר על ידי האקרים המעוניינים לחדור למחשבים כדי למצוא מידע .  המאפיין הבסיסי של תולעת מחשב הוא יכולת השכפול שלה .  קוד התוכנה שעומד בבסיסה מסוגל לשכפל את עצמו לחתיכות קוד נוספות ולהתפשט למחשבים נוספים ברשת - בשונה מווירוס מחשב שתפקידו לגרום נזק ישיר למחשב ,  או סוס טרויאני שתפקידו להתחזות לתוכנה תמימה ולגרום נזק .  תולעת המחשב הראשונה נוצרה על ידי החוקר ג'ון שוך  ( shoch )  ממרכז המחקר זירוקס parc בפאלו אלטו .  השם תולעת נלקח משמה של תוכנה בשם tapeworm שהופיעה בספר המדע הבדיוני the shockwave rider ,  מאת ג'ון ברונר .  ב-1999 עלה המונח לתודעה הציבורית בזכות התולעת מליסה ,  שניצלה חורי אבטחה בתוכנת האאטלוק של מיקרוסופט .  התולעת חדרה לתוכנת הדואר הפופולרית והפיצה את עצמה למחשבים נוספים .  תולעים מפורסמות נוספות הן :  i love you  ( 2000 )  , " אנה קורניקובה "   ( 2001 )  ו-mydoom  ( 2004 )  .  השבוע עלה לכותרות המונח לאחר שבכירים באיראן הודו כי תולעת כזו חדרה לרשתות מחשבים במדינה .  על פי פרסומים זרים מדובר בניסיון של גוף ריגול או ביטחון שנועד לדלות מידע על תוכנית הגרעין האיראנית .
 
תולעת מחשב
המלה

