קבוצת אלון - היבואנית המיועדת של פרארי - במגעים עם גד זאבי
קבוצת מיראז' ,  בבעלות זאבי ,  נכנס לשותפות עם חברת אוטו-איטליה ;  התחייבו בפני פרארי למכור 35 מכוניות
גד זאבי ,  בעלי יפנאוטו ,  יבואנית סובארו ,  נכנס לתחום מכוניות היוקרה .  איש העסקים נכנס לשותפות עם קבוצת אלון בחברת  " אוטו-איטליה ",  בעלת הזיכיון לפרארי ומזראטי בישראל.בניהול החברה יהיה מעורב אורן חסון ,  המנכ"ל החדש של יפנאוטו ,  שככל הנראה היה מעורב בתיווך בין קבוצת אלון לזאבי .  כפי שנחשף ב-themarker ,  קבוצת אלון קיבלה את הזיכיון עוד בסוף 2009 ,  ובתחילה חשבה להיות שותפה עם מתווך ייבוא אישי .  אחר כך הוחלט בחברה לחבור ליבואן רכב גדול ולאחר מגעים שונים עם מספר יבואנים ,  הוחלט לשתף פעולה עם קבוצת זאבי.קבוצת אלון עוסקת בעיקר בייצור ושיווק מוצרי תברואה ,  כמו פחי אשפה ודחסנים .  החברה שולטת גם במקסידור ,  המייצרת סורגים ושערים חשמליים ,  ובחברת כל גידור ,  יצרנית גדרות .  מנהל אוטו-איטליה הוא זוהר אלון ,  המנהל את הפעילות של המשפחה בעסקי רהיטי היוקרה ,  הכוללים יבוא של רהיטי ארמני קאזה ,  מותג הריהוט של המעצב האיטלקי ג'ורג'יו ארמני.אוטו-איטליה מתכננת הקמה של אולם תצוגה בהרצליה פיתוח בשטח מיועד של כ-1,000 מ"ר ,  ולצדו ייבנו משרדי ההנהלה ומוסך.לסמל"ת ,  יבואנית פיאט ואלפא רומיאו ,  היתה זכות סירוב ראשונה במקרה וגורם אחר ירצה לייבא את פרארי ומזראטי .  לפי הערכות בענף ,  סמל"ת לא ראתה פוטנציאל עסקי בפעילות היבוא של פרארי .  מאחר והאופציה לא מומשה ,  הדרך נפתחה בפני אוטו-איטליה.החברה התחייבה בפני פרארי ומזראטי כי תמכור 35 מכוניות בשנה הראשונה ,  וכ-60 מכוניות בשנה השנייה בשוק הישראלי .  המחירים יתחילו בכ-800 אלף שקל לדגמי מזראטי ובכ-1.5 מיליון שקל לדגמי פרארי.מזראטי הוקמה ב-1914 ומתמחה בייצור מכוניות המשלבות ביצועים ספורטיביים ופאר .  לחברה שתי סדרות דגמים עיקריות - גראנטוריסמו - מכונית ספורט מהודרת עם מנוע בתצורת v8 בהספק של 433 כוח סוס  ( למכונית גם גרסה פתוחה )  .  הסדרה השנייה היא מכונית פאר ספורטיבית בשם קווטרופורטה שגם לה מנוע v8 שהספקו 400 כוח סוס.פרארי הוא מותג מוכר ויקר יותר ,  והחברה מתמחה במכוניות ספורט יעודיות ,  ומפעילה גם קבוצה מצליחה בסדרת המירוצים פורמולה 1 .  בין הדגמים שפרארי מייבאת ניתן למנות את 458 איטליה ,  מכונית ספורט קומפקטית ,  עם מנוע מרכזי בהספק 570 כוח סוס ומהירות מירבית של 325 קמ"ש .  זה אחד הדגמים הבסיסיים שבהיצע ,  שמעליו ממקומות ה-599 וה-612 בעלות המנוע הקדמי  ( לאחת 540 כ"ס ולשנייה 620 כ"ס ) .הפרארי הזולה ביותר היא קליפורניה ,  מכונית פתוחה עם גג קשיח-מתקפל .  לקליפורניה מנוע המייצר 460 כ"ס והיא מזנקת ל-100 קמ"ש תוך פחות מארבע שניות .  שני המותגים שייכים לקונצרן פיאט ,  אך מנוהלים עצמאית ,  ללא קשר מכני והנדסי למותגים הפופולריים יותר .
 
קבוצת אלון - היבואנית המיועדת של פרארי - במגעים עם גד זאבי
קבוצת מיראז' ,  בבעלות זאבי ,  נכנס לשותפות עם חברת אוטו-איטליה ;  התחייבו בפני פרארי למכור 35 מכוניות

