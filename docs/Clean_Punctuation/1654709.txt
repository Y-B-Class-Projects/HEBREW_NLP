מועד הענקת פרס ספיר נדחה לסוף השנה
מועצת הפיס לתרבות ואמנות החליטה לדחות השנה את מועד קיומו של הפרס היוקרתי לספרות מחודש יוני לרבעון האחרון של 2010
השערוריה שליוותה את חלוקת פרס ספיר לספרות בשנה שעברה נותנת את אותותיה .  מועצת הפיס לתרבות ולאמנות החליטה היום  ( חמישי )  לדחות השנה את מועד הענקת הפרס מחודש יוני לרבעון האחרון של 2010 .
 מנהלת מועצת הפיס לתרבות ולאמנות ,  דולין מלניק ,  סיפרה כי השינויים כוללים הקמת דירקטוריון ונועדו להסדיר את מוסדות הקרן .  לדבריה , " הזמן העומד לרשותנו עד יוני לא יספיק לבדיקה מדוקדקת של התקנון ועקרונותיו ,  ולכן החלטנו לדחות את מועד התחרות לסוף השנה ". 
השינויים עליהם הוכרז היום הם חלק מתהליך רה-אורגניזציה במועצת הפיס לתרבות ואמנות ,  שינויים במסגרתם מונתה לפני כחודשיים מלניק למנהלת האגף לתרבות ואמנות במפעל הפיס .  מלניק נבחרה על ידי ועדת מכרזים של הפיס ,  בסיומו של תהליך שקבע כי יש להקים אגף חדש אשר יפקח על ניהול המועצה וכן ינהל את שתי הקרנות הוותיקות ,  קרן לנדאו וקרן ספיר ,  שידעה שנה קשה למדי לאחר השערורייה של שנה שעברה ,  בסיומה בוטל הפרס לשנת 2009 וקיומו בשנת 2010 הוטל בספק .
 
מועד הענקת פרס ספיר נדחה לסוף השנה
מועצת הפיס לתרבות ואמנות החליטה לדחות השנה את מועד קיומו של הפרס היוקרתי לספרות מחודש יוני לרבעון האחרון של 2010

