בחירות אמצע
בין דנה ספקטור לדליה מזור ,  בין חרדים לסטודנטים ,  בין עובדי רשות השידור לשעון הנוכחות ,  בין רפי אדר לעגבנייה של אייל שני - דרור רפאל יודע במי הוא בוחר השבוע
ישראל תחת מתקפת רן שריג .  בתקופה האחרונה כולנו תחת איום .  הוא מתנפל וחושף פרטים אישיים מחייו .  עם מי היה ,  כמה בגד ומתי הבין שדנה מראה לו דברים שמעולם לא חווה .  צילומי פפראצי ,  כתבות ,  ראיונות עומק ושיחה אישית מהמרפסת של עידית .  שריג חושף ,  מדבר ומשתף .  בעיקר את מי שלא רוצה לשמוע .  הוא כופה עלינו את פרטיותו .  ספקטור נטשה את ביתה בשבילו .  אנחנו מסתכלים על השניים ומפחדים לראות שם את עצמנו .  נוטשים ,  בוגדים ,  משאירים מאחור את המשפחות הקודמות .  חוסר נאמנות ,  הפקרות ואקסבציוניזם קיצוני .  
בקצה האחר של היקום נמצאת דליה מזור .  האישה שמרה על עצמה עד גיל מאוחר כדי להראות לנו איך היא רוקדת .  סביר שזה המקסימום שנדע עליה .  קשה לראות את מזור לוקחת מצלמה ותוחבת אותה לחצוצרותיה כמו ספקטוריג  ( ספקטור+שריג )  .  
נשים בתקשורת נעות בין מזור לספקטור .  בין השמרנות ,  האיפוק והאלגנטיות לבין הפרללה מפקירת הילדים .  ובתווך שריג עומד בקרן רחוב ומתנפל :  נטשתי את עידית עם הילד באמצע מקלחת ,  רוצים לשמוע עוד ? 
באותו רגע בו מחליטים לתקצב את החרדים כפי שהם מבקשים ,  מגיעים באוצר למסקנה שיש למסות את המלגות שמקבלים הסטודנטים ,  לגזול את הכסף שגופים פרטיים נותנים לדוקטורנטים וחוקרים עבור לימודיהם .  המדינה בוחרת להקצות משאבים למגזר המובטל והטפילי ,  ובתמורה לתענוג הזה אלה שמפתחים ומייצרים ישלמו עוד מס .  
ובעצם למה לא ?  הדוקטורנטים והחוקרים אולי תורמים ומגיעים להישגים ולפרסי נובל אבל הם חנונים נטולי חברים ומשעממים .  החרדים קובעים שיאים אחרים ויכולים להיכנס לגינס ב"איך מגדלים שלושים ילדים עם אלף שקל בחודש ומשתדלים לא לשכוח אף אחד מהם בטיול בסחנה ".  גם זה הישג .
 בימים אלה מתנהל מאבק בין העובדים ברשות השידור לבין ההנהלה על הכנסת שעון נוכחות .  העובדים אינם מוכנים להכנסתו .  זה לא השעון שמפריע להם אלא הנוכחות .  
עובדי הרשות הפכו לשם נרדף לנוכחים נפקדים במקום עבודתם .  חלקם מגיעים לביקור מדי פעם ,  בעיקר ביום שמחלקים משכורת ,  חלקם נמצאים באיי סיישל .  כל תקופה נזכרים בעובד רשות שמצוי כבר שנים בביתו ,  כשהפעם האחרונה שהוא ממש עבד היתה כשהקליט את יעקב מרידור מספר על נורה שתאיר את כל רמת גן .  הוא עדיין משוכנע שיש כזאת .  
שעון נוכחות ,  ממש כמו הנורה ההיא ,  ישפוך אור על תצורות עבודה שהעולם המודרני לא מכיר .  יש שעובדים רק שעות נוספות .  יש שעובדים למעלה מ-24 שעות ביממה .  שעון נוכחות סטנדרטי לא יכול להכיל את גמישות השעות של עובדי הרשות .  אצלם לא כל הימים שווים ולא כל השעות שוות .  כדי לחשב את נוכחותם של עובדי הרשות ,  צריך להמציא את השעון מחדש .
 לרפי אדר  האם זה נכון שמה שאייל שני עושה לעגבנייה ,  אתה עשית לעוזרת הפקה ? 
לחכי"ת רונית תירוש  אם הגעת למצב שאת מראיינת את מורן אטיאס ושואלת אותה איך היא מציבה לעצמה אתגרים ומצליחה לעמוד בהם ,  אולי תציבי לעצמך אתגר ותיעלמי .
 לדניאל עוקב  אם זה נכון שאתה לא פסיכופט ורצחת רק כדי להיפטר מבעיה ,  אז תכל'ס - היה שווה לנו .  
למרק צוקרברג  התחלת כיהודי נאבעך שאין לו אף חבר ואז המצאת את הפייסבוק והפכת את כולנו לכאלה .  באמת תודה .
 למורה שתפוצה ב 200 אלף שקל כי תלמידים הציבו פח אשפה שייפול עליה ברגע שתיכנס לכיתה  לפחות תודי שזה מצחיק .  
לאובמה  אמרנו לך אל תתעסק איתנו .
 
בחירות אמצע
בין דנה ספקטור לדליה מזור ,  בין חרדים לסטודנטים ,  בין עובדי רשות השידור לשעון הנוכחות ,  בין רפי אדר לעגבנייה של אייל שני - דרור רפאל יודע במי הוא בוחר השבוע

