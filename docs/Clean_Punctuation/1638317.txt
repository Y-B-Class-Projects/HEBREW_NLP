סטיב ג'ובס וכלכלת האליטיזם והאינדיווידואליזם 
לפי התפישה המקובלת כיום ,  יש לכבד את חוכמת ההמונים .  מנכ"ל אפל נוקט גישה הפוכה :  החברה שלו דוגלת במודל אליטיסטי יותר ,  שבו לג'ובס יש את המלה האחרונה בנוגע לכל מוצר
ניו יורק טיימס  >  >  יותר זה עדיף - זה המתכון האופנתי לרעיונות חדשים בימים אלה ,  והוא מדגיש את השוויוניות של עידן האינטרנט ,  המאדירה את חוכמת ההמונים ואת הפתיחות בחדשנות .  אך אפל ,  פס ייצור יצירתי שנבנה בדקדקנות על ידי סטיב ג'ובס מאז שחזר לראשות החברה ב-1997 ,  מציעה מודל אחר לחדשנות - מודל אליטיסטי ואינדיווידואליסטי יותר .  גישה זו משתקפת בגאדג'ט האחרון מבית היוצר של אפל ,  מחשב הטאבלט אייפד  ( ipad )  ,  שנחשף בשבוע שעבר .  המחשב עשוי להצליח והוא עשוי להיכשל ,  אך הוא מייצג את טעמו והשקפתו של ג'ובס ,  כפי שהם באים לידי ביטוי במוטו השיווקי של אפל בעבר : " think different "   ( חשבו אחרת )  .  אפל מייצגת את  " מודל במאי הסרטים בחדשנות "  מסביר ג'ון קאו ,  יועץ לחברות וממשלות בנוגע לחדשנות .  במסגרת מודל זה ,  יש קשר הדוק בין אישיות מנהיג הפרויקט לבין התוצר .  סרטים שנוצרו על ידי במאים רבי עוצמה קל למצוא ,  כמו  " ורטיגו "  של אלפרד היצ'קוק או  " אווטאר "  של ג'יימס קמרון .  באפל יש קשר דומה בין מנהיג צוות העיצוב האולטימטיבי ,  ג'ובס ,  לבין המוצרים .  ממחשבים לטלפונים חכמים ,  מוצרי אפל ידועים באופנתיותם ,  עוצמתם ונוחות השימוש בהם .  הם מוצרים ערוכים היטב ,  שמתמודדים עם מורכבות באמצעות ויתורים .  באפל לא דוחסים כל מאפיין אפשרי שעלה במוחו של המהנדס - מה שמכביד על כל כך הרבה מוצרים טכנולוגיים . " אחת האיכויות המגדירות את אפל היא איפוק עיצובי ",  אומר פול סאפו ,  יועץ בכיר בתחום הטכנולוגיה בעמק הסיליקון .  האיפוק הזה בולט בטעמו האישי של ג'ובס .  חולצות הגולף השחורות ,  מכנסי הג'ינס ונעלי הריצה הם הסימן המסחרי שלו .  בביתו בפאלו אלטו אמר ג'ובס לפני כמה שנים שהוא מעדיף חללים לא עמוסים ומרווחים .  ניצחונו של טוב הטעם מוצרים נהדרים ,  לדברי ג'ובס ,  הם ניצחונו של טוב הטעם .  וטוב טעם ,  הוא מסביר ,  הוא תוצר של מחקר ,  תצפיות והטמעה תרבותית של העבר ושל ההווה .  פילוסופיית עיצוב המוצר שלו אינה כוללת ועדה או נקבעת על ידי מחקר שוק .  לדברי עמיתיו ,  המודל של ג'ובס נסמך על סבלנות ,  אמונה ואינסטינקטים .  הוא מעורב מאוד בהחלטות עיצוב החומרה והתוכנה ,  שתמיד מחכים לאישורו האישי או לווטו .  ג'ובס ,  כמובן ,  עומד בראש צוות גדול של עובדים ,  והוא מתאר מנהיגות כאחד התפקידים החשובים שלו .  בבחירת חברי מפתח בצוות ,  הוא מחפש את מינוף המצוינות .  מעצבים ,  מתכנתים ומנהלים מצוינים באמת ,  לדבריו ,  אינם רק טוב יותר ב-10% ,  20% או 30% מעמיתיהם ,  אלא פי עשרה .  תרומתם היא חומר הגלם של מוצרים מפתיעים ,  שגורמים למשתמשים לחשוב מחדש על אופן השימוש שלהם בנגן מוסיקה או בטלפון סלולרי .  המעצבים והמהנדסים של אפל עובדים על האייפד כבר שנים ,  ומציגים לג'ובס אבטיפוסים תקופתיים .  עד עתה ,  אף אחד מהם לא קיבל את האישור שלו .  האייפד עשוי להיות הימור כושל עבור אפל .  כמה מבקרים טוענים כי הוא נכנס לתחום המעורפל שבין אייפוד למחשב נייד ,  ובמחיר גבוה למדי .  אך צריך לזכור כי כשהאייפוד הושק ב-2001 ,  המבקרים צחקו - אך צוחק מי שצוחק אחרון .
 
סטיב ג'ובס וכלכלת האליטיזם והאינדיווידואליזם 
לפי התפישה המקובלת כיום ,  יש לכבד את חוכמת ההמונים .  מנכ"ל אפל נוקט גישה הפוכה :  החברה שלו דוגלת במודל אליטיסטי יותר ,  שבו לג'ובס יש את המלה האחרונה בנוגע לכל מוצר

