חברת השבבים איזיצ'יפ צמחה ב-19% ב-2009 אבל צריכה להתחיל לחשוש מ-2010
החברה היכתה את התחזיות עם הכנסות של 40 מיליון דולר .  ג'וניפר ,  הלקוח שסיפק לחברה 50% מהכנסותיה בעבר ,  מפתח פתרון עצמי מתחרה - מה שעלול לפגוע במחצית השנייה
 >  >  איזיצ'יפ סיימה שנה מרשימה שבה עקפה את תחזיות האנליסטים שמסקרים את החברה ,  תוך שהיא רושמת ב-2009 גידול של 19% בהכנסותיה לעומת 2008 ל-40 מיליון דולר .  הרווח הנקי הסתכם ב-17.4 מיליון דולר וכלל הטבת מס של 11.4 מיליון דולר ,  לעומת הפסד נקי של 4.6 מיליון דולר ב-2008 .  הרווח המתואם היה 14 מיליון דולר  ( 54 סנט למניה )  ,  לעומת 6.8 מיליון דולר  ( 27 סנט למניה )  ב-2007 - עלייה של 106% .  האנליסטים חזו הכנסות של 38.6 מיליון דולר ורווח מתואם של 20 סנט בשנה .  עם זאת ,  ל-2010 נכנסת החברה עם אתגר משמעותי לפניה .  ג'וניפר ,  לקוח שסיפק לחברה כ-50% מהכנסותיה בעבר ,  מפתח פתרון עצמי מקביל למעבד שסיפקה לו איזיצ'יפ .  הערכות האנליסטים הן כי ההשפעה על הכנסות החברה תחל במחצית השנייה של 2010 .  את הרבעון הרביעי סיימה החברה עם הכנסות של 12.9 מיליון דולר - עלייה של 34% לעומת הרבעון המקביל .  על רקע העובדה שהחברה הצליחה להגדיל את הכנסותיה אך במקביל שמרה על עלות מכר כמעט זהה ,  רשמה החברה שיפור ברווח הגולמי ,  שהסתכם ב-8.8 מיליון דולר .  שולי הרווח הסתכמו ב-68.3% ,  לעומת 63% ברבעון המקביל .  הוצאות התפעול היו 5.7 מיליון דולר ,  לעומת 5.4 מיליון דולר ברבעון המקביל .  ואולם בעקבות השיפור בשורה העליונה רשמה החברה רווח תפעולי של 3 מיליון דולר ,  לעומת 634 אלף דולר ברבעון המקביל .  החברה סיימה את הרבעון עם רווח נקי של 14.9 מיליון דולר ,  לעומת מיליון דולר ברבעון המקביל .  בניכוי הטבת המס והוצאות בגין אופציות רשמה החברה רווח נקי של 5.5 מיליון דולר  ( 22 סנט למניה )  ,  לעומת 2.6 מיליון דולר  ( 10 סנט למניה )  ברבעון המקביל - עלייה של 110% .
 
חברת השבבים איזיצ'יפ צמחה ב-19% ב-2009 אבל צריכה להתחיל לחשוש מ-2010
החברה היכתה את התחזיות עם הכנסות של 40 מיליון דולר .  ג'וניפר ,  הלקוח שסיפק לחברה 50% מהכנסותיה בעבר ,  מפתח פתרון עצמי מתחרה - מה שעלול לפגוע במחצית השנייה

