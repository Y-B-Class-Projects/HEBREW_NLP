iPad :  עכשיו עם תאריך
חברת אפל הכריזה כי תחל לשווק את ה-iPad בארה"ב ב-3 באפריל ,  והזמנה מוקדמת תפתח ב-12 במרץ
אפל תחל למכור את ה-iPad ב-3 באפריל .  חברת המחשוב הודיעה היום כי מחשב הלוח עליו הכריזה בסוף ינואר יגיע ב-3 באפריל לחנויות ארצות הברית בגרסה בעלת קישוריות Wifi .  כשגרסה בעלת קישוריות סלולרית תגיע לחנויות ארה"ב בסוף אפריל .  כמו כן ,  בסוף אפריל תגענה שתי הגרסאות לחנויות אוסטרליה ,  קנדה ,  צרפת ,  גרמניה ,  איטליה ,  יפן ,  ספרד ,  שוויץ ובריטניה .  באפל מבטיחים להביא את המכשיר למדינות נוספות בהמשך השנה ,  אך טרם ידוע באילו מדינות מדובר .
 בהודעתה ,  אישרה אפל שוב את מחירי המכשירים .  דגמי ה-Wifi יעלו 499$ ,  599$ ו-699$ בהתאם לגודל שטח האחסון  ( 16 ,  32 או 64 גיגהבייט )  ,  כשגרסות ה-3G יעלו 130 דולר יותר ,  ומחיריהן יעמדו על 629 ,  729 ו-829 דולרים .  יש לזכור שמדובר במחיר אמריקאי ,  ובאפל מבטיחים לחשוף את המחירים הבינלאומיים של המכשיר במהלך חודש אפריל .
 החל מיום שישי ,  ה-12 במרץ ,  יוכלו לקוחות בארה"ב להזמין את ה-iPad  הן בגרסת ה-Wifi והן בגרסת ה-3G שלו ,  מאתר האינטרנט של החברה ,  כשבאפשרותם לבקש שישלחו להם אותו או לבקש איסוף עצמי מחנות של אפל ב-3 באפריל .
 ה-iPad הינו מחשב לוח המבוסס על מערכת ההפעלה של אייפון ,  אותו אפל משווקת כפתרון האידאלי ליישומי רשת .  כמו כן ,  בחברה חתמו על הסכמים עם הוצאות הספרים הגדולות בארה"ב ,  במטרה להיכנס לנישת הספרים האלקטרוניים ,  זאת למרות של-iPad אין מסך דיו אלקטרוני האופיני למרבית המכשירים בתחום .
 
iPad :  עכשיו עם תאריך
חברת אפל הכריזה כי תחל לשווק את ה-iPad בארה"ב ב-3 באפריל ,  והזמנה מוקדמת תפתח ב-12 במרץ

