רנו לא תעביר ייצור מכוניות לטורקיה -וממשלת צרפת תסייע בפיתוח מכוניות חשמליות
רנו תמשיך לייצר דגמי קליאו במפעל בצרפת ;  הממשלה בתמורה תלווה 170 מיליון יורו לפיתוח מכוניות חשמליות
קרלוס גוהן ,  מנכ"ל יצרנית המכוניות הצרפתית רנו ,  התחייב שלא לקצץ משרות במפעל של החברה בעיר פלאן ,  לאחר שנשיא צרפת ניקולא סרקוזי התחייב להעניק לו סיוע בפיתוח מכונית חשמלית.רנו תמשיך לייצר את דגמי קליאו במפעל שנמצא צפונית מזרחית לפאריס ,  כך לפי הודעת נשיא צרפת סרקוזי .  בתמורה ,  תספק הממשלה לחברה הלוואות של 170 מיליון יורו  ( 244 מיליון דולר )  לפיתוח מכוניות חשמליות ומצברים.גוהן נפגש עם נשיא צרפת לאחר שרנו ,  יצרנית המכוניות השנייה בגודלה בצרפת ,  העלתה את הרעיון להעביר את ייצור הדגמים החדשים של מכוניות קליאו לטורקיה .  ההצעה הגיעה לאחר שצרפת השקיעה 600מיליון יורו בסובסידיות להגדלת מכירות המכוניות והזרימה סיוע בשווי 3 מיליארד יורו ליצרניות המכוניות ,  כדי לסייע להן להתמודד עם המיתון החמור ביותר מאז מלחמת העולם השנייה ." לא השקענו כל כך הרבה כספים ביצרניות המכוניות רק כדי לראות איך כל המפעלים עוברים למדינות זרות ",  אמר סרקוזי ב-13 בינואר .  ממשלת צרפת היא גם בעלת המניות הגדולה ברנו ,  עם 15% מכלל האחזקות ביצרנית המכוניות .
 
רנו לא תעביר ייצור מכוניות לטורקיה -וממשלת צרפת תסייע בפיתוח מכוניות חשמליות
רנו תמשיך לייצר דגמי קליאו במפעל בצרפת ;  הממשלה בתמורה תלווה 170 מיליון יורו לפיתוח מכוניות חשמליות

