חולם להיות עו"ד ?  כדאי שתשקול שוב :  משרד המשפטים מפרסם תזכיר חוק להארכת ההתמחות לשנתיים
פורום הסטודנטים : " ההצעה נובעת מאינטרסים זרים ורצון לנצל את המתמחים ככוח עבודה זול "
 שנה בדיוק מאז פתיחת הקמפיין של לשכת עורכי הדין להארכת תקופת ההתמחות משנה לשנתיים ,  פירסם היום משרד המשפטים תזכיר חוק המאמץ את עיקרי תוכניתה של הלשכה .  במרכז הצעת החוק - שיקרא חוק לשכת עורכי הדין  ( תיקון - שינויים במתכונת ההסמכה )  - עומדים הארכת תקופת ההתמחות משנה לשנתיים ,  חובת השתתפות בקורס ובחינה מעשית כתנאי להגשה לבחינות ההסמכה למקצוע .  בתום 21 יום ממועד הפצת התזכיר ,  הוא יוגש לוועדת השרים לענייני חקיקה לאישור לפני הליך החקיקה בכנסת ,  ככל הנראה לאחר הפגרה.תזכיר החוק נועד ליישם את המלצות הוועדה בראשות השופטת הילה גרסטל  ( כיום נשיאת בית המשפט המחוזי מרכז )  שבחנה את נושא בחינות ההתמחות בעריכת-דין ,  שניתנו עוד ב-2002 .  המלצות הוועדה כללו שינויים משמעותיים בתהליך ההסמכה לעריכת דין ,  לרבות הארכת תקופת ההתמחות לשנה וחצי ,  אלא שמאז ועד היום לא יושמו ההמלצות .  לאחרונה הורה שר המשפטים יעקב נאמן ,  ממייסדי משרד עורכי הדין הגדול בישראל ,  הרצוג ,  פוקס נאמן ,  התומך ברעיון ההארכת ההתמחות ,  לשוב ולקדם את ההצעה.התזכיר מאמץ את דברי ועדת גרסטל לפיהם  " תקופת התמחות בת שנה אינה מספקת כדי להקנות למתמחה את המיומנויות והכישורים הנדרשים לעיסוק במקצוע עריכת הדין ,  היא אינה מאפשרת עיסוק במגוון רחב של נושאים ותחומים של המקצוע ואין בה כדי להקנות למתמחה נורמות מקצועיות ואתיות ,  אשר ילוו אותו משך כל שנות עיסוקו במקצוע ".  יתרה מכך ,  קובע התזכיר כי ההתמחות תוארך לשנתיים כאמור ,  בעוד שהועדה המליצה על שנה וחצי .  עם זאת ,  חשוב לציין כי על פי הצעת החוק ,  הארכת תקופת ההתמחות תכנס לתוקף בתום ארבע שנים מיום פרסום החוק ברשומות ולא תחול על סטודנטים למשפטים שכבר החלו בלימודיהם.התזכיר ,  קובע כי בתקופת ההתמחות ישתתף המתמחה בקורס שיכלול מקצועות מעשיים ויועבר על ידי הלשכה .  מתמחה שלא השתתף בקורס או שלא עמד בבחינות במסגרת הקורס ,  לא יהיה זכאי לגשת לבחינת ההסמכה .  עלות ההשתתפות בקורס בה ישא המתמחה תוגבל ל-500 שקל.עוד מציע התזכיר ,  לאמץ את המלצות ועדת גרסטל בעניין מתכונת בחינות ההסמכה ולעבור לבחינת הערכת ביצוע - ניתוח מקרה .  כיום הבחינה מורכבת משני שלבים :  בחינה אמריקאית בכתב ולאחריה  ( בכפוף למעבר המבחן בכתב )  בחינה בעל פה שאורכה ונושאיה בלתי צפויים .  לפי תזכיר החוק ובהתאם להמלצות הוועדה ,  הבחינה במתכונתה החדשה ,  תדמה מקרה  ( קייס )  משפטי ,  והמתמחה יתבקש להציע דרכי טיפול במקרה ,  כולל ניסוח מסמכים משפטיים רלבנטיים.ראש לשכת עורכי הדין ,  עו"ד יורי גיא-רון ,  אמר בעקבות הפצת התזכיר : " תזכיר החוק הינו צעד בכיוון הנכון למניעת הידרדרות המקצוע .  התזכיר מאוזן ומידתי וטוב גם למתמחים ". פורום הסטודנטים למשפטים מסר בתגובה : " תזכיר החוק מוכיח שההחלטה להאריך את ההתמחות לשנתיים נובעת מאינטרסים זרים ,  ורצון לנצל את המתמחים ככוח עבודה זול .  כל יעודו של המהלך הוא סגירת שערי המקצוע ,  ופגיעה בהזדמנות של אוכלוסיות שונות לבחור במקצוע עריכת הדין ". 

חולם להיות עו"ד ?  כדאי שתשקול שוב :  משרד המשפטים מפרסם תזכיר חוק להארכת ההתמחות לשנתיים
פורום הסטודנטים : " ההצעה נובעת מאינטרסים זרים ורצון לנצל את המתמחים ככוח עבודה זול "
 
