קצב ירק לכולנו בפנים
אם אדם שמגיע לעמדה בכירה ,  חשובה וייצוגית במדינה צעירה כמו ישראל מרשה לעצמו להתנהג בצורה מבישה כמו משה קצב ,  הוא אינו מזלזל רק בנשים שפגע בהן ,  הוא פוגע בכל אחד ואחת מאיתנו .  שולמית אלוני 
הבוקר יחליטו שופטי בית המשפט המחוזי בתל אביב מה יהיה גורלו של נשיא המדינה לשעבר ,  משה קצב .  בלא קשר למה שיחליטו ,  אנחנו ,  הציבור הישראלי ,  במבוכה גדולה בקשר לכל מה שאירע בשנים האחרונות .  לאורך כל הפרשה המשחקים היו רבים וארוכים ;  עסקת טיעון כן - ולא ,  מתלוננת נכללת בתוך כתב האישום  ולא ,  עורכי דין כאלה ואחרים באו והלכו .  אחרי כל אלה ,  אנחנו כציבור ,  קיבלנו רק סטירת לחי אחת גדולה .
 העובדה שמדובר בנשיא של מדינה שמתפארת בדמוקרטיה יחידה במינה כביכול באזורה ,  המתפארת ומטיפה לטוהר מידות ,  גורמת לעלבון גדול ,  שקשה לי לקבל .  כולם קידמו את קצב ,  כולם בירכו אותו על התקדמותו ,  אפילו ראש הממשלה לשעבר בגין היה גאה בהתקדמותו .  האיש הזה ,  באופן אישי לקח וירק בפנים לכל אחד מאזרחי מדינת ישראל ,  כי הוא ממש העליב אותנו .  אם אדם בעמדה חשובה ,  בכירה וייצוגית כל כך התנהג בצורה מבישה שכזו במדינה צעירה עם עם מתחדש ,  הוא לא מזלזל רק במתלוננות ובנשים שפגע בהן ,  אלא גם בכל אחד ואחד מאיתנו .  האזרח מספר אחת במדינה פגע בכל העשייה לדורותיה ,  במדינה שעדיין בונה את עצמה ועדיין שוקדת על ערכי היסוד שלה .  כולי תקווה שבית המשפט ידע לפסוק נכונה במקרה זה .
 למיטב הערכתי ,  גם העם מתייצב מאחורי המתלוננות ,  איתן ולפניהן ,  ומכיר להן תודה על אומץ הלב .  המתלוננות ,  שהתייצבו למאבק על מעמדן ,  הצליחו לצאת מחוץ לעמדת הקורבן .  הן נפגעו על ידי אדם שחשב שהכל מותר לו .  נשים צריכות לעמוד על זכויותיהן ולשמור על מעמדן ,  אבל חשוב גם להבין את החולשות שחשו כשעמדו בפני אדם בעמדה בכירה כל כך ,  ולכן יש לכבד ולהעריך את אומץ ליבן .  כששמעתי על הפרשה לראשונה ,  חשבתי מיד שמדובר בגועל נפש .  בתחושתי הראשונה האמנתי למתלוננות ,  אך עדיין הופתעתי לשמוע על אדם שאינו יודע לרסן את עצמו .  יש סביבנו כל כך הרבה אנשים שמנצלים את המעמד שלהם - אני מקווה שפסק הדין יצליח להיות אות ומוקד שיזכיר לכל אחד שלא ידע לשלוט ביצר שלו שישתדל לא להיות אדם נבזה .
 
קצב ירק לכולנו בפנים
אם אדם שמגיע לעמדה בכירה ,  חשובה וייצוגית במדינה צעירה כמו ישראל מרשה לעצמו להתנהג בצורה מבישה כמו משה קצב ,  הוא אינו מזלזל רק בנשים שפגע בהן ,  הוא פוגע בכל אחד ואחת מאיתנו .  שולמית אלוני 

