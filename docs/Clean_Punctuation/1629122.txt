במקום לצבור חובות אפשר למכור דיווידנדים על הכלכלה
רוברט שילר מציע לממשלות דרך חדשה לגייס כספים :  כפי שהמגזר הפרטי אינו מסתמך על אג"ח בלבד ,  מדינות יכולות להנפיק נתחים שישלמו דיווידנדים .  כך ימצאו מימון זול ,  וירגיעו חששות בנוגע להתחייבויותיהן
 >  >  חברות מגייסות כסף באמצעות הנפקת אג"ח ומניות ,  כשהאחרונות מעניקות למשקיעים נתח מרומז מרווחיהן העתידיים .  גם ממשלות צריכות ללמוד מהמגזר הפרטי ולעשות דבר דומה ,  במקום להסתמך על הנפקות אג"ח בלבד .  הממשלות יכולות למכור סוג חדש של נייר ערך ,  שיאפשר להן להתחייב לשלם חלק מהרווח הלאומי ,  שיימדד לפי התמ"ג .  באופן היסטורי ,  אחד המכשולים שמנעו בעבר מהלך שכזה היה הקושי בראיית חשבון על בסיס לאומי :  ממשלות כלל לא ניסו למדוד את התמ"ג עד אמצע המאה ה-20 .  על אף שגם כיום נתוני התמ"ג אינם מושלמים - למשל ,  הם נתונים לעדכונים תקופתיים - הבעיה העיקרית נפתרה ברובה .  אם כך ,  מה מונע מממשלות למכור נתחים מהתמ"ג ?  ני"ע שכאלה עשויים להרגיע את החששות בנוגע ליכולת הממשלות לעמוד בגירעון ובהוצאות הכרוכות בהמרצת כלכלותיהן והתגוננות מפני מיתון חמור באמת .  בכמה מחקרים שפירסמנו לאחרונה ,  עמיתי הקנדי מארק קמסטרה מאוניברסיטת יורק ואני ,  הצענו פתרון אפשרי .  קראנו למדינותינו להנפיק נייר ערך לו קראנו  " טריל ",  קיצור של טריליונית .  כל טריל ייצג טריליונית מהתמ"ג של המדינה ,  וכל יחידה תשלם באופן תקופתי ,  במטבע המקומי ,  דיווידנד רבעוני השווה לטריליונית מהתמ"ג הרבעוני הנומינלי .  אם נבסס שוק משמעותי לניירות טריל ,  הם עשויים ליהפך למקור משמעותי חדש של מימון לממשלות .  הן ייהנו מהאמון ומהאשראי של הממשלות המנפיקות .  פירוש הדבר שהמשקיעים יוכלו לסמוך על הממשלות שישלמו נתח מהתמ"ג ,  כמובטח ,  או ירכשו מחדש את הטריל במחירי שוק .  אם קנדה היתה מנפיקה ניירות טריל ,  למשל ,  הם היו משלמים דיווידנד של 1.5 דולר קנדיים השנה - טריליונית מתזרים המזומנים השנתי של המדינה .  ערכו של נייר הערך נגזר מהדיווידנד ,  ועשוי להיות גבוה בשוק - למשל ,  בסביבות 150 דולר קנדי - בהתחשב בסיכויי הצמיחה הגדולים של המדינה .  ניירות טריל שיונפקו על ידי משרד האוצר האמריקאי ישלמו השנה דיווידנד של 14 דולר ועשויים להגיע למחיר של 1,400 דולר לטריל .  מדד המניות 500 s & p מניב כעת תשואת דיווידנד של 2.3% .  תשואת הדיווידנד של הטריל תהיה נמוכה בהרבה ,  בגלל שקצב הצמיחה ארוך הטווח של התמ"ג גבוה בהרבה מצמיחת הדיווידנדים של חברות במדד 500 s & p .  קצב הצמיחה הריאלי של התמ"ג העולמי היה 3.1% בשנה ,  בממוצע ,  לעומת 1.1% בצמיחת הדיווידנדים מאז 1957 .  מימון פשוט מחיר השוק של ניירות הטריל ישתנה בהתאם לתחזיות המשתנות בנוגע לצמיחה עתידית של התמ"ג ,  בדיוק כפי שמחיר השוק של המניות משקף את התחזיות המשתנות לצמיחה עתידית של החברה .  אין כאן מורכבות .  מדובר במימון פשוט ,  על אף שהוא אינו מקובל לפי הסטנדרטים של היום .  בכירים בסין רמזו באחרונה כי הם מתחילים לדאוג בנוגע לגורל השקעותיהם העצומות באג"ח ממשלתיות של ארה"ב ,  בשל חשש מהתפרצות אפשרית של אינפלציה גבוהה .  ניירות טריל ,  המבוססים על התמ"ג הנומינלי ,  יגנו עליהם .  כיום ,  אג"ח ממשלתיות צמודות למדד  ( tips )  מציעות תשואות נמוכות ,  שצריך להעלותן כדי לגייס משקיעים נוספים .  ניירות טריל ,  אפילו בתשואה נמוכה במיוחד ,  עדיין יעוררו עניין כמכשיר מוגן אינפלציה ,  משום שהם מסמלים נתח מהצמיחה הכלכלית העתידית של המדינה .  ממשלת ארה"ב לא צפויה כמובן להגיע לחדלות פירעון על האג"ח שלה ,  אך אפילו חששות בנוגע לאפשרות הלא סבירה הזאת יימחקו על ידי הטריל ,  משום שהדיווידנדים שתשלם הממשלה יצנחו באופן אוטומטי בתקופות קשות ,  שבהן התמ"ג נסוג .  בהצהרת הסיום של פסגת מדינות g20 בפיטסבורג בספטמבר האחרון ,  הבטיחו מנהיגי המדינות  " לבסס צמיחה שתהיה בת-קיימא ומאוזנת ,  ותפחית את חוסר האיזון ".  חוסר איזון ,  כמו האחזקות העצומות של סין באג"ח ממשלתיות אמריקאיות ,  יהיה מדאיג פחות אם ההשקעות ימומנו טוב יותר .  למעשה ,  הנפקת נתחים מהתמ"ג עשויה אפילו להיות מדיניות שתתקן חלק גדול מהבעיות בזרימת ההון בעולם .  משקיעים שצופים צמיחה חזקה במדינה מסוימת יעלו את מחירי הטריל שלה ויסייעו לממשלה למצוא מקור מימון זול .  מדינה עם תחזיות צמיחה חזקות תקבל משאבים כדי לממנה ,  בעלות נמוכה בהווה .  לא יהיה צורך בצעדים של בנקים מרכזיים כדי לתקן את חוסר איזון בינלאומי .  כבר יש לנו שוקי הון בינלאומיים שמאפשרים השקעות בינלאומיות בחברות פרטיות במדינות אחרות .  אך אלה לא מייצגים את הכלכלה כולה .  מניות מייצגות נתח מרווחי החברות אחרי מסים ,  שאינם עולים לרוב על 10% מהתמ"ג .  יום אחד גם סין תנפיק נתחים מהתמ"ג שלה ,  ומשקיעים בינלאומיים שירצו להשתתף בנס הכלכלי שלה ודאי יעלו את מחירם לרמה גבוהה .  הדבר יבטיח מימון בינלאומי של הצמיחה העתידית הסינית ,  מבלי להסתמך על החיסכון העצום במגזר הציבורי והפרטי שכיום מגביל את העלייה ברמת החיים בסין .  הצעות לניירות ערך כמו טריל הועלו פעמים רבות .  אני העליתי הצעה כזו בספרי מ-1993 , " macro markets ".  זוכה פרס הנובל רוברט מרטון העלה גם הוא הצעות דומות .  ג'ון ויליאמסון ממכון פיטרסון הציע רעיונות אחרים לני"ע מבוססי תמ"ג ,  כמו גם קריסטין פורבס ממועצת היועצים הכלכליים של ג'ורג' בוש ופאולו מאורו מקרן המטבע הבינלאומית  ( imf )  .  - הכותב הוא פרופסור לכלכלה באוניברסיטת ייל ואחד משני ממציאי מדד קייס-שילר למחירי הבתים

במקום לצבור חובות אפשר למכור דיווידנדים על הכלכלה
רוברט שילר מציע לממשלות דרך חדשה לגייס כספים :  כפי שהמגזר הפרטי אינו מסתמך על אג"ח בלבד ,  מדינות יכולות להנפיק נתחים שישלמו דיווידנדים .  כך ימצאו מימון זול ,  וירגיעו חששות בנוגע להתחייבויותיהן

