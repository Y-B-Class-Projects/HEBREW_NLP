אוסטריה בעקבות יוון ?  נקווה שלא 
גרף על גרף
בחודשים האחרונים עוקבים שוקי ההון בדאגה אחר מדינות pigs  ( פורטוגל ,  אירלנד ואיטליה ,  יוון וספרד )  ובוחנים בזכוכית מגדלת את יכולת החזר החוב שלהן .  הדגש כיום הוא על ה-g - כלומר על יוון .  החששות מכך שיוון תיקלע לפשיטת רגל מעסיקים את מדינות האיחוד האירופי ,  והשאלה אם האיחוד יציל את יוון עדיין לא קיבלה תשובה סופית .  למרות זאת ,  בשבוע שעבר גייסה ממשלת יוון אג"ח בהיקף של כ-8 מיליארד יורו - וסך הביקושים נשק לכ-25 מיליארד יורו .  אחת הדרכים לעקוב אחר הסיכון המגולם במדינות אלה היא בחינת השינוי במחיר ה-cds .  מעניין ,  למשל ,  לבחון מדינה אירופית אחרת - אוסטריה .  לבנקים באוסטריה חשיפה גדולה למזרח אירופה ולעסקי הנדל"ן בה .  בפברואר 2009 זינק מחיר ה-cds על האג"ח של אוסטריה מ-150 נקודות בסיס ל-250 נקודות .  תשואת האג"ח הממשלתיות של אוסטריה לעשר שנים היתה כ-4.5% .  לאחר תחילת ההתאוששות הכלכלית בעולם ירד מחיר ה-cds בהדרגה ל-50 נקודות בסיס ,  ויחד עמו ירדה התשואה על האג"ח לכ-3.4% .  באחרונה התעוררו שוב חששות ליציבותם של הבנקים האוסטריים ,  ומחיר ה-cds של אוסטריה שב ועלה .  כיום המחיר הוא 83 נקודות בסיס ותשואת האג"ח לעשר שנים היא 3.6% .  מחיר ה-cds של יוון התנהג באופן דומה לזה של אוסטריה במשך חלק גדול מהשנה האחרונה ,  ובישר על הקשיים שאליהם נקלעה המדינה .  כיום הוא נמצא ברמות גבוהות בהרבה ומגיע לכ-325 נקודות בסיס .  תשואת האג"ח לעשר שנים של ממשלת יוון היא 5.9% .  יש לקוות שהכלכלה האוסטרית לא תמשיך להידרדר באותו הכיוון ולא תגיע למצב שאליו נקלעה יוון .  -- credit default swap )  cds )  חוזה ביטוח מחדלות פירעון של אג"ח ,  שמחירו נקוב בנקודות בסיס .  מחיר גבוה משמעו שהמשקיעים מייחסים למנפיק סיכון רב .  אם המחיר הוא 83 נקודות ,  הקונה משלם 0.83% מהסכום המבוטח .  אם המשקיע רכש ,  למשל ,  אג"ח של ממשלה ,  שפשטה את הרגל - השקעתו מוגנת ,  פחות מה ששולם

אוסטריה בעקבות יוון ?  נקווה שלא 
גרף על גרף

