בית"ר תבקש להמשיך להתנהל ללא מאמן עם תעודת  " פרו "
 הקבוצה מהבירה תפנה להתאחדות בנסיון לקבל אישור חריג להתנהל עד תום העונה ללא מאמן עם תעודה תחת דוד אמסלם
בבית"ר ירושלים ,  שטרם מצאה מאמן עם תעודת  " פרו "  שיסכים לעבוד תחת דוד אמסלם ,  מתכוונים לפנות להתאחדות לכדורגל בבקשה לאשר להם באופן חריג להמשיך להתנהל ללא מאמן עם תעודת  " פרו "  עד לסיום העונה .  על פי הוראות ההתאחדות ,  לקבוצה יש חודש ימים מרגע פיטורי המאמן עד למציאת מאמן אחר עם תעודת  " פרו ",  כשמעבר לכך אסור לקבוצה להמשיך להתנהל .  עם זאת ,  בבית"ר יבקשו את האישור החריג מכיוון שלאחר חודש הימים ישארו עוד פחות מחודשיים עד לסיום העונה .
 באופן עקרוני ההתאחדות יכולה לאשר לבית"ר את המהלך ,  אך העונה היא כבר סירבה לבקשות דומות של מכבי תל אביב ואחי נצרת ,  ואם תאשר זאת לבית"ר יווצר מצב של איפה ואיפה .  גם אירגון המאמנים צפוי להתנגד למהלך ,  אם כי אין בכוחו למנוע אותו .  החל המעונה הבאה מהלך כזה לא יהיה אפשרי ,  שכן לתקנון ההתאחדות יוכנס סעיף הקובע כי בנבחרות ישראל ובליגת העל חייב המאמן הראשי להחזיק בתעודת  " פרו ",  אך עד אז ההתאחדות יכולה לכופף מעט את החוקים ולבוא לקראת הקבוצה מהבירה .
 אבירם ברוכיאן חזר היום  ( שלישי )  לאימונים ויהיה כשיר למשחק מול מכבי נתניה בשבת .  הקשר צפוי לחזור להרכב על חשבון עמית בן שושן ,  שירצה עונש הרחקה על צהובים .
 
בית"ר תבקש להמשיך להתנהל ללא מאמן עם תעודת  " פרו "
 הקבוצה מהבירה תפנה להתאחדות בנסיון לקבל אישור חריג להתנהל עד תום העונה ללא מאמן עם תעודה תחת דוד אמסלם

