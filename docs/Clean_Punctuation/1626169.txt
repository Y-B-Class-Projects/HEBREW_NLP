בכיר לשעבר בלאומי תובע 22 מיליון שקל מהבנק :  התלוננתי על מיקי פרידמן וגרמו להדחתי
לטענתו הוא חשף את הפעילויות העברייניות של פרידמן עוד בשנת 2001 - ומאז בכירי הבנק נהגו בו באופן מבזה
עובד לשעבר ובעל מניות ב הגיש בקשה לאישור תביעה נגזרת בסך 22.8 מיליון שקל נגד מנכ"ל הבנק גליה מאור ,  מבקר הבנק ,  יוסף הורביץ וחברי ועדת הביקורת של הדירקטוריון .  הבקשה הוגשה לבית המשפט המחוזי בתל אביב ובמסגרתה טוען התובע כי התריע לפני שמונה שנים על חשדות למעשיו הפליליים לכאורה של מיקי פרידמן.פרל ,  שכיהן כעוזר מנכ"ל ומנהל האשראי המסחרי של החטיבה הבנקאית ועבד בבנק במשך 31 שנים ,  טוען כי נאלץ לסיים את עבודתו בבנק ,  בניגוד לרצונו ,  לאחר שתלונותיו כנגד פרידמן בנוגע לעסקות אשראי חריגות שביצע נדחו על ידי הנתבעים ,  בכירי הבנק אליהם פנה.לגרסת פרל ,  הוא עבד בכפיפות לפרידמן וחשף את שיטת ההתנהלות העבריינית של פרידמן ומעשי השחיתות שלו עוד בשנת 2001 ,  אז פרש אותן בפני בכירי הבנק.כנגד פרידמן הוגש כתב אישום בחשד לעבירות של קבלת דבר במרמה בנסיבות מחמירות ,  גניבה בידי מורשה עבור אחר ,  מרמה והפרת אמונים בתאגיד ,  וכן עבירות מנהלים בתאגיד .  בנוסף הגיש בנק לאומי תביעה אזרחית בסך 22 מיליון שקל נגד פרידמן בשל נזקים שגרם לבנק לכאורה.פרל ,  המיוצג על ידי עו"ד עדו אורלנסקי ואלעד אייזנברג ,  טוען כי פנה לבכירי הבנק מתוך רצון למלא את חובתו ולהגן הן על הבנק עצמו והן על בעלי מניותיו מפני הנזקים שגורם להם פרידמן .  אך לגרסתו הבכירים  " במקום להעריך את העובד האמיץ ,  המתריע בשער ,  הפכו אותו ,  במעשיהם ובמחדליהם ,  ל'אויב מס' 1' של הבנק ". פרל טוען כי תלונותיו כנגד פרידמן נדחו כולן ,  כלאחר יד וללא בדיקה אמיתית ,  וכי הוא הועבר מתפקידו לתפקיד נחות ומשפיל .  בנוסף ,  בכירי הבנק ניתקו עימו קשר ונהגו בו באופן מבזה .  הכל בכדי להבהיר לו כי אינו רצוי יותר בבנק.פרל מלין כי  " היחס לו זכה עמד בניגוד גמור ליחס הנהדר לו זכה מושא תלונתו ,  הלא הוא פרידמן ,  אשר המשיך להתקדם  " מחיל אל חיל "  וכיהן - עד לחשיפת שחיתויותיו - במגוון תפקידים שהינם  " מהבכירים ביותר בבנק ". במהלך 2008 ,  מספר שנים לאחר שלדבריו אולץ לסיים את עבודתו ,  התגלו עובדות חדשות השופכות אור חדש על תלונותיו ומוכיחות את צדקת תלונותיו ואת ההתנהלות הקלוקלת של בכירי הבנק בנוגע לפרידמן.לשיטתו ,  לו אותם גורמים ,  אליהם פנה בשנת 2001 ,  היו מונעים את קידומו של פרידמן לאור המידע שהועבר אליהם או מטילים עליו פיקוח בתפקידו החדש ,  היו נמנעים הנזקים האדירים שנגרמו לבנק בזמן פעילותו של פרידמן בסניף המרכזי ." בפועל לא הוטל על פרידמן פיקוח כלשהו ,  אלא הוא קיבל למעשה הכשר גורף למעשיו הנלוזים ,  והמשיך במלאכת הרמייה והפרת האמונים שנים ארוכות .  ניתן רק לשער ,  כי אובדנם של כמה עשרות מיליוני שקל  ( לגרסת הבנק )  ,  אם לא למעלה ממאה מליון שקל  ( למיטב ידיעת התובע )  ,  היה נמנע מהבנק ,  לו היו מטפלים אותם גורמים אליהם פנה המבקש כדבעי בתלונותיו ,  כולן מתועדות ומגובות ,  בהתאם לחובתם על פי הדין ",  נכתב בתביעה .  פרל תובע מהבנק והבכירים 22.8 מיליון שקל ,  הסכום אותו תבע הבנק מפרידמן.מבנק לאומי נמסר כי  " התובע מבקש ככל הנראה להצטרף להצלחת הבנק ,  אשר חשף את מעשיו של מיקי פרידמן בסניף מרכזי ת"א ,  העבירם לחקירת משטרה ובגינם אף הוגש כתב אישום כנגד פרידמן .  תביעתו היא חסרת תום לב ונטולת בסיס עובדתי .  התביעה נשענת על תלונה שהגיש לפני שנים רבות ,  בין השאר נגד מיקי פרידמן ,  אשר באותה עת מילא תפקיד מטה ,  במסגרתו לא היה לו קשר ישיר ללקוחות ותפקידו לא כלל פתיחת חשבונות ." התלונה נבדקה ביסודיות הן על ידי מערך הביקורת הפנימית של הבנק והן על ידי בודקים חיצוניים ,  ולא נמצא לה כל בסיס .  אין בין תלונתו של מר פרל  ( שנמצאה כחסרת בסיס )  לבין המקרים שהתגלו על ידי הבנק בסניף מרכזי תל אביב דבר וחצי דבר ,  וגם כעת הבנק דוחה את תביעתו מכל וכל ",  נמסר מבנק לאומי .
 
בכיר לשעבר בלאומי תובע 22 מיליון שקל מהבנק :  התלוננתי על מיקי פרידמן וגרמו להדחתי
לטענתו הוא חשף את הפעילויות העברייניות של פרידמן עוד בשנת 2001 - ומאז בכירי הבנק נהגו בו באופן מבזה

