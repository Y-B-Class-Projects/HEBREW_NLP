המיליארדר היהודי-מקסיקאי משה סאבא נהרג בתאונת מסוק 
סאבא תרם רבות לישראל ונודע בקשריו עם הרב עובדיה יוסף וש"ס ;  החזיק בבעלותו חברות טלקום ,  תרופות ומדיה במקסיקו
וסוכנויות הידיעות  >  >  המיליארדר היהודי-מקסיקאי משה סאבא נהרג שלשום בהתרסקות מסוק סמוך למקסיקו סיטי .  סאבא ,  45 ,  היה אחד מאנשי העסקים המשפיעים במקסיקו ,  ובבעלותו היו חברות מתחומים שונים ,  מטלקום וטלוויזיה ועד לתרופות .  עם סאבא נהרגו חמישה אנשים נוספים ,  בהם רעייתו ,  בנו וכלתו .  ההתרסקות אירעה ככל הנראה בשל תנאי מזג אוויר קשים וערפל באזור מקסיקו סיטי .  סאבא היה בין היתר בעל מניות מיעוט בטי.וי אצטקה ,  חברת טלוויזיה ותקשורת הנסחרת בבורסת ניו יורק ומתמחה בהפקות בשפה הספרדית .  בבעלותו גם אחזקות בחברת הטלקום יונפון ובחברת התרופות גרופו קאסה סבא .  בנוסף ,  היו בבעלותו מתחמי נופש ומלונות במדינה .  קשריו של סאבא בישראל נשענו בעיקר על תרומות בהיקפים של מיליוני דולרים בשנה ,  בין השאר למוסדות דתיים בישראל ,  לספריות ולארגונים להנצחת מורשת יהדות חאלב .  הוא נהנה מיחסים הדוקים עם מנהיג ש"ס ,  הרב עובדיה יוסף ,  ונהג להעביר חלק נכבד מתרומותיו לארגונים ולישיבות המזוהים עם ש"ס .  סאבא היה מגיע לישראל בתדירות גבוהה ,  ונפש במדינה בחופשותיו .  עם זאת ,  לא ידוע על עסקים שניהל סאבא בישראל .  הזינוק היחיד שלו לכותרות בישראל היה ב-2003 ,  כשעמד לפני חתימה לרכישת 49% ממניות ערוץ 10 תמורת 20 מיליון דולר .  בסופו של דבר העסקה לא נסגרה . " כמי שפיתח פלטפורמות טלוויזיוניות חדשניות בדרום אמריקה ,  הוא נעלב מאוד כשהציגו אותו בישראל כדתי חשוך שמתכוון להשתלט על הטלוויזיה ",  אומר מקורבו של סאבא וחבר מועצת הרשות השנייה ,  יוסי אליטוב . " זו היתה אחת הסיבות להימנעות שלו מניהול עסקים בישראל .  בסופו של דבר ,  הרב עובדיה יוסף אמר לו לא לרכוש את ערוץ 10 מפני שהוא פועל בשבת ,  והוא נסוג מהעסקה ".  מקורביו של סאבא מספרים כי הוא היה אדם חריף ונושא ונותן קשוח במיוחד .  הוא למד בישראל בישיבת חברון ובישיבת פורת יוסף .  סאבא גם עסק ביחסים דיפלומטיים :  הוא קיים קשרים עם שלטונות סוריה ,  ואף נפגש עם הנשיא בשאר אל אסאד במטרה לקדם את המשא ומתן בין המדינות ולדאוג לזכויות היהודים במדינה .  סאבא גם נפגש בעניין זה עם ראש הממשלה לשעבר ,  אריאל שרון ,  וניסה לשכנעו שלא לבודד את אסאד .  לסאבא היו קשרים עם נשיא ארה"ב לשעבר ,  ביל קלינטון ,  שהשתתף באירוע התרמה שערך סאבא עבור ארגון זק"א במקסיקו .  מקורבים לתנועת ש"ס העריכו אתמול כי מותו של סאבא ינחית מכה קשה על פעילות המוסדות המזוהים עם המפלגה .  כמה מבניו של הרב עובדיה יוסף טסו אתמול למקסיקו להשתתף בטקס ההלוויה .
 
המיליארדר היהודי-מקסיקאי משה סאבא נהרג בתאונת מסוק 
סאבא תרם רבות לישראל ונודע בקשריו עם הרב עובדיה יוסף וש"ס ;  החזיק בבעלותו חברות טלקום ,  תרופות ומדיה במקסיקו

