מי מפחד ממכללה איסלמית ? 
המכללה האקדמית קיי בבאר שבע צפויה להפוך למוסד האקדמי הראשון בישראל שבו רוב של סטודנטים מוסלמים ,  וכנראה שגם לאחד המקומות הבודדים בישראל בו חלק מהיהודים מרגישים מקופחים
המכללה האקדמית להכשרת מורים ע"ש קיי בבאר שבע קרובה להפוך למוסד האקדמי הראשון בישראל שמחציתו סטודנטים ערבים .  על פי נתוני ההרשמה ,  כפי שנמסרו למערכת וואלה !  ,  פחות מחודש לפני פתיחת שנת הלימודים הקרובה ,  55 מתוך 119 סטודנטים במכללה הם ערבים ,  לרוב בני המגזר הבדואי בנגב .  המכללה מחזיקה דרך קבע ,  כחלק ממגוון מסלולי הלימוד הייעודיים ,  עשרות תקני הוראה שמיועדים אך ורק לסטודנטים מהמגזר הבדואי ,  בניהם לימודי הוראה לגנים לבתי הספר היסודיים .  
בשנים האחרונות אמנם חלה ירידה הדרגתית במספר הנרשמים למכללה ,  אך השנה נראה כי מצבת הנרשמים כמעט זהה לזו של השנה שעברה .  סטודנטים יהודים מהמכללה מביעים דעות מגוונות למצב הדמוגרפי החריג ,  הנעות בין אדישות למרמור קל ,  נוכח התנאים המועדפים להם זוכים הסטודנטים הערבים .  
מיכל ,  סטודנטית מאופקים הלומדת בשנה ג' ,  מספרת על אורח חיים רגוע במכללה למעט אירוע אחד חריג : " ביום אירוע ההשתלטות על ספינת ה'מרמרה' סטודנטים ערבים הפעילו את האזעקה בבניין כאות מחאה על פעולת ישראל .  אותם סטודנטים כלל לא התביישו במעשה וסיפרו לנו על כך בימים שאחרי ". 
ברנדה ,  סטודנטית שנה א' ,  הכירה את אורח החיים הלימודי המשותף עוד בטרם הגיעה למכללה .  בזמן לימודיה הקודמים לתואר באמנות באוניברסיטת בן גוריון היא למדה לצד סטודנטים ערבים . " הסטיגמה של מכללה אקדמית לערבים בלבד לא הרשימה אותי במיוחד .  באתי ללמוד כאן בגלל השם הטוב שיצא למכללה ",  היא מספרת .
 דנה ,  סטודנטית לחינוך שנה ב' במכללה מביעה מירמור על התנאים המועדפים להם זוכים הסטודנטים במכללה . " לא פלא שמחצית הסטודנטים הם ערבים .  הבניין החדש במכללה מוקדש רובו ככולו ללימודים ייעודיים למגזר הבדואי והוא משופץ ,  יפה יותר וכולל גם מעלית  בניגוד לתנאים שבהם לומדים שאר הסטודנטים .  מבחינת מלגות והקלות בתואר ובמבחנים גם כן ניכר פער לא מבוטל בין הסטודנטים היהודים לערבים במכללה ". 
טלב א-סאנע חבר כנסת בדואי מטעם רעם-תעל טוען כי חציית קו 50% סטודנטים ערבים במכללה משקפת מגמה חיובית וחשובה . " המכללה תרמה ותורמת רבות להעלאת אחוז המורים הערבים בנגב ולטיפול במחסור החמור בהכשרת גננות מוסמכות .  
פרופ' לאה קוזמינסקי ,  נשיאת המכללה אוחזת בתפיסת עולם שוויונית וחיובית שמבוססת על שוויון הזדמנויות .  בניגוד למוסדות אקדמיים אחרים בארץ ובדרום ,  המכללה לא מפלה סטודנטים ערבים המבקשים להתקבל לשורותיה על ידי שורת מבחנים פסיכומטריים מוטים תרבותית וועדות קבלה גזעניות ". 
פיני בדש ,  ראש מועצת עומר ומי שפועל רבות למען הסדרת תנאי המחייה של שכניו הבדואים משבט טאראבין ,  מביע התפעלות רבה נוכח נתוני ההרשמה וקובע כי  " השכלה איכותית לבני המגזר הבדואי תשפר את איכות חייהם ותאפשר לכל אנשי הדרום ולבדואים בפרט לזכות בדור חדש של אנשים עם שאיפות מגוונות להתקדמות בחיים .  ממשלת ישראל חייבת להמשיך ולהשקיע משאבים רבים בנושא החינוך במגזר הבדואי ". 
תגובת מכללת קיי כפי שנמסרה מד"ר טלי בן ישראל ,  סגנית לנשיאת המכללה וסמנכ"לית למנהל : " במכללת קיי לומדים יחד מזה שנים יהודים וערבים גם יחד .  האוכלוסיה הבדואית של הדרום מיוצגת בכבוד במסלולים יחודיים לה ובמסלולים משולבים של יהודים וערבים גם יחד .  אוכלוסיה מעורבת זו מהווה דוגמא לערך של רב תרבותיות שהמכללה חורטת על דגלה ומנסה ליישם הלכה למעשה .  מכללה שרשמה בחזונה לעסוק בערך תרבותו וחינוכי מעין זה ,  גאה ביכולתה לשלב את מגוון האוכלוסיות .  גם בימים קשים של מלחמה ,  משטים ושלל אירועים היכולים לפגוע במרקם עדין זה ,  אין במכללה  " מאורעות "  פוליטיים .  לא שביתות ,  לא הפגנות פומביות .  אין ידוע לנו ,  כהנהלת המוסד ,  על אירוע חריג מהסוג המתואר בדברי הסטודנטית .  
לגבי הטענות על קיפוח בבניין הלימוד אבהיר את המצב הקיים ,  תוך תמיהה רבה על משמעות האמירה :  במכללה שלושה בניני לימוד :  הבניין הראשי - עבר השנה שיפוצים נרחבים ,  כולל החלפת ציוד וריהוט עבור הסטודנטים ,  שדרוג מחשבי המעבדות לסטודנטים ועוד .  בניין זה משמש כבניין לימודים ראשי ומשרת את מרבית הלומדים.בניין האמנות- משרת את ייעודו ,  וגם בו לומדים יהודים וערבים יחד .  בבניין השלישי- החדש יותר ,  לומדים המסלולים :  חינוך גופני וכן חוג מדעים- שמעבדות הלימוד וחדרי הספח הייעודיים נמצאים בבניין זה .  כאן לומדים גם הסטודנטים מהמסלול הבדואי ליסודי ולגננות המהווים שליש מהלומדים בו .  ראה מכך ,  שאין במכללה אף בניין מיוחד למגזר וכמובן אין כל העדפה כלשהי ". 

מי מפחד ממכללה איסלמית ? 
המכללה האקדמית קיי בבאר שבע צפויה להפוך למוסד האקדמי הראשון בישראל שבו רוב של סטודנטים מוסלמים ,  וכנראה שגם לאחד המקומות הבודדים בישראל בו חלק מהיהודים מרגישים מקופחים

