יום אחרי שנפסל רישיונו :  הנהג פגע בשוטר וברח
נהג שרישיונו נפסל אתמול בגין נהיגה בשכרות ,  פגע היום במתנדב משטרת התנועה שביקש שביקש לערוך ביקורת שגרתית .  המתנדב בן ה-66 נפגע באורח קל-בינוני
אדם שרישיונו נפסל אתמול לאחר שנתפס כשהוא נוהג בשכרות ,  התעלם מהפסילה ובניסיון לחמוק מביקורת משטרתית שגרתית ,  פגע אחר הצהרים  ( שני )  במתנדב משטרת התנועה ונמלט מהמקום .  המתנדב בן ה-66 נפצע באורח קל עד בינוני בתאונה ברחוב פתחייה בבני ברק .  
מחקירה ראשונית עולה ,  כי צוות מתנדבי משטרה סימן לנהג רכב לעצור לביקורת שגרתית .  למרות הבקשה ,  המשיך נהג הרכב בנסיעה ופגע במתנדב מגבעת שמואל .  הוא פונה על ידי צוות של מגן דוד אדום לבית החולים תל השומר .  
הרכב החשוד אותר נטוש בקרבת מקום ,  לאחר סריקות אותר גם הנהג הפוגע .  שוטרי מרחב דן עצרו את הנהג תושב בת ים בן 37 .  בחקירתו קשר עצמו הנהג החשוד לפגיעה .  הוא הסביר כי נמלט מהמקום מאחר שאתמול נפסל רישיונו למשך חודש ימים ,  לאחר שנתפס נוהג תחת השפעת אלכוהול .
 בתוך כך ,  צעיר בן 26 תושב טייבה נהרג וילד בן 12 נפצע באורח קל עד בינוני בתאונת דרכים הערב בכביש 444 סמוך לעיר .  מהמשטרה נמסר כי נהג הרכב איבד שליטה על רכבו כשנסע על גשר סמוך לעיר ,  עלה על אי תנועה וכתוצאה מכך עף הרכב לכ-30 מטרים .
 
יום אחרי שנפסל רישיונו :  הנהג פגע בשוטר וברח
נהג שרישיונו נפסל אתמול בגין נהיגה בשכרות ,  פגע היום במתנדב משטרת התנועה שביקש שביקש לערוך ביקורת שגרתית .  המתנדב בן ה-66 נפגע באורח קל-בינוני

