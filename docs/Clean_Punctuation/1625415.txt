סיום הקדנציה האירופית של רונאלדיניו ? 
בוטאפוגו הגישה הצעה רשמית לסוכן שחקן מילאן ,  לו חוזה עד סוף 2011 ,  כך עולה מדיווח בברזיל .  יובאנוביץ' מתקרב לרוסונרי
האם רונאלדיניו ,  כמו שחקנים ברזיליאים רבים אחרים ,  יגמור את הקריירה במכורתו ?  בימים האחרונים מדווח כי בוטאפוגו הגישה הצעה רשמית לאחיו וסוכנו של השחקן ,  רוברטו אסיס ,  במטרה שהקשר יעבור אליה ממילאן .  יצוין כי חוזהו של רונאלדיניו ברוסונרי פג בסוף עונת 2011 .
" בוטאפוגו הגישה הצעה למילאן לגבי השחקן ",  צוטט סוכן השחקנים ,  מאורו אזבדו ,  בעיתון גלובוספורט . " זה הכול שחור או לבן ,  זו לא סתם שמועה .  אסיס בעצמו שמח מאוד על ההצעה ,  ואני חושב שדברים יכולים לזוז קדימה ". 
העניין של הקבוצה הברזילאית בקשר ברצלונה לשעבר ידועה לכל מזה זמן רב ,  אלא שכעת היא עברה לפסים רשמיים .  בקבוצה מאמינים שהיא תוכל לממן את משכורתו של השחקן בעזרת פרסומות וחסויות שיביא רונאלדיניו בעקבותיו .
  *  מי שעשוי להצטרף למילאן בקיץ הוא הקשר הסרבי של סטנדרד ליאז' ,  מילאן יובאנוביץ' ,  אחרי שזה דחה הצעה שקיבל מהמבורג הגרמנית .  יובאנוביץ' ,  28 ,  פרץ השנה בליגת האלופות ,  בה השתתפה הקבוצה הבלגית ,  כשבנבחרת הסרבית הוא כבר מככב מלפני שנתיים .  נשיא מועדון הקבוצה חשף בפני עיתון במדינה כי מילאן קרובה להגיע עימו לסיכום .
 
סיום הקדנציה האירופית של רונאלדיניו ? 
בוטאפוגו הגישה הצעה רשמית לסוכן שחקן מילאן ,  לו חוזה עד סוף 2011 ,  כך עולה מדיווח בברזיל .  יובאנוביץ' מתקרב לרוסונרי

