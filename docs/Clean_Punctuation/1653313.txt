מעבדות לחירות ולהתפקדות לליכוד
מחאת האופנוענים ממשיכה בעוז .  500 מתפקדים נוספים לליכוד ,  ומסע חוצה מדינה בן שלושה ימים שיביא את המחאה לכל עיר
מהלך התפקדות הרוכבים למפלגת השלטון  ( הליכוד )  צובר תאוצה .  לאחר הפקדת 1,000 טפסי ההתפקדות הראשונים בתחילת חודש פברואר ,  אמש התייצבו נציגי מטה המאבק בשנית במצודת זאב לשם מסירת 500 טפסי התפקדות נוספים .  בכך ,  מגיע מספר האופנוענים שהתפקדו למפלגת הליכוד ל-1,500 ,  כשעד סוף השנה מקווים במטה המאבק לפקוד אלפי רוכבים נוספים .  מטרת ההתפקדות היא העברת המאבק מהכביש אל הזירה הפוליטית ויצירת לובי בין חברי מפלגת השלטון .
 בנוסף למהלך הפוליטי ,  בחול המועד פסח יצאו אלפי רוכבי אופנועים וקטנועים למסע חוצה מדינה בן שלושה ימים ובו יביאו את מחאתם על תעריפי הביטוח הגבוהים לכל מקום ולכל רוכב בישראל .  בתוכנית המסע ,  רכיבה של כ-5 שעות ביום ,  עצירה של שעה בכל עיר אליה מגיעים וחניות הלילה תתבצענה בחיפה ובבאר-שבע .
 ביום הראשון למסע  ( יום רביעי ,  א' דחוה"מ ,  31.3.10 )  ,  יצאו הרוכבים מגני יהושע שבתל-אביב בשעה 9:00 לכיוון עפולה ,  שם תערך העצירה הראשונה בשעה 10:30 .  משם ימשיך המסע לטבריה ,  כרמיאל ,  נהריה ,  עכו ,  והגעה לחיפה בשעה 19:00 .  חניית הלילה תתבצע בחוף הדרומי ליד מסעדת 'סאן-ביץ'' .
 ביום השני למסע  ( יום חמישי ,  ב' דחוה"מ ,  1.4.10 )  ,  יצאו הרוכבים מחיפה בשעה 9:00 לכיוון חדרה ,  נתניה ,  כפר-סבא וירושלים  ( בסביבות 15:00 אחר הצהריים )  .  מירושלים תרד השיירה לבאר-שבע .
 ביום השלישי למסע  ( יום שישי ,  ג' דחוה"מ ,  2.4.10 )  ,  יצאו הרוכבים מבאר-שבע לכיוון אשקלון ,  אשדוד ומשם חזרה לגני יהושע בתל-אביב ,  שם יחכו לחוזרים אוהלי היבואנים עם מזון ושתיה ותערך התפקדות המונית לאופנועני גוש דן .
 כתגובה לחשש מעומסי תנועה כבדים בשל המסע ,  בייחוד כאשר רבים בוחרים לטייל בחול המועד פסח ,  מוסר מטה המאבק כי התנועה תהיה בטור מסע ולא כגוש אופנועים .  למארגנים אין כל כוונה להפריע את שלוות המטיילים בחסימת צירי תנועה .
 
מעבדות לחירות ולהתפקדות לליכוד
מחאת האופנוענים ממשיכה בעוז .  500 מתפקדים נוספים לליכוד ,  ומסע חוצה מדינה בן שלושה ימים שיביא את המחאה לכל עיר

