יו"ר ארגון נכים לקח לכיסו רווחי תרומות
לפי התביעה ,  הדירה ניתנה לארגון נכי הפוליו למטרות וולנטריות לשם תרומה לחברה ,  וכ-15 שנים לאחר פירוק הארגון - היו"ר לשעבר המשיך להשתמש בה כבשלו ולהשכירה לצצדים שלישיים
קשיש בן 90 תובע למעלה מ-300 אלף שקלים מיהודה דורון ,  יו"ר ארגון נכי הפוליו לשעבר .  בתביעה ,  שהוגשה ביום חמישי לבית משפט השלום בנתניה באמצעות עו"ד מיטל פורמן ,  טען הקשיש כי דורון השתמש בדירה שהעמיד בעבר לרשות הארגון כתרומה ,  והשכיר אותה במשך שנים כאילו היתה שלו .
 התובע בנה בניין משותף יחד עם שותפיו בנתניה .  הבנייה הסתיימה בשנת 1975 ,  ואז גם הגיעו השותפים להסכם עם עיריית נתניה ,  לפיו דירה בקומת הקרקע של הבניין תשמש לטובת פעילות התנדבותית בלבד .  לפי התביעה ,  במהלך 1978 פנה דורון לתובע וביקש ממנו כי הדירה תושכר לארגון נכי הפוליו בעלות מופחתת ,  כתרומה .  עם שנת השכירות הראשונה החל מו"מ לרכישת הדירה ,  שפוצץ לאחר שדורון דרש כי הדירה תירשם על שמו ולא על שם הארגון .
 עם זאת ,  ארגון נכי הפוליו המשיך לפעות במשרד ,  ולפיכך לא דרש התובע את פינוי הנכס ,  לטענתו משום שהנכס שימש לפעילות וולנטרית .  ואולם ,  מזה כעשור ארגון נכי הפוליו אינו קיים ,  אך לפי כתב התביעה ,  דורון השכיר את הנכס במהלך התקופה לצדדים שלישיים ,  תוך הצגתה כרכושו .
" דורון עושה בנכס כבשלו ",  טוענת עו"ד פורמן בתביעה . " לא זאת בלבד כי למעלה מעשרים שנה לא שילם הנתבע דמי שימוש ראויים ,  אלא יתירה מזאת ,  הנתבע השתלט על הנכס ,  התפרץ אליו ,  ואף מציג כלפי צדדים שלישיים חזות לפיה הינו הבעלים החוקיים והבלעדיים של הנכס .  בסך הכל דורש התובע מדורון 306 אלף שקלים .
 טרם הוגש כתב הגנה .
 
יו"ר ארגון נכים לקח לכיסו רווחי תרומות
לפי התביעה ,  הדירה ניתנה לארגון נכי הפוליו למטרות וולנטריות לשם תרומה לחברה ,  וכ-15 שנים לאחר פירוק הארגון - היו"ר לשעבר המשיך להשתמש בה כבשלו ולהשכירה לצצדים שלישיים

