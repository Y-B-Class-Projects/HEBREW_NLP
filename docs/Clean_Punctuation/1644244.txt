דרכונים שווים זהב
שבעה אזרחים ישראלים ישבו אתמול מן הסתם בבית ,  וניסו להבין מה יקרה אם יחליטו לצאת לחו"ל .  האם ייעצרו ?  האם יוסגרו לדובאי ?  מי יגן עליהם ?  ומטריד מכל  איך קרה שמישהו השתמש בזהותם כדי לחסל מחבל שהם מעולם לא שמעו עליו ? 
ארגוני ביון מעדיפים ,  ככל הניתן ,  להשתמש בזהות אנשים חיים ולא בדרכונים מזויפים .  זה אמין יותר ,  זה נותן חסינות  ( חלקית )  מפני רוב הבדיקות ,  זה עשוי אפילו להיות כרטיס לחופש במקרה של מעצר .  הרצון בדרכונים אותנטיים מוליך לעיתים רחוק .  לפני כמה שנים נעצרו סוכני מוסד בניו זילנד ,  כאשר ניסו  " לגנוב "  זהות של אזרח מקומי ,  נכה 100 אחוז .  הצלחה אז היתה מעניקה ללוחם כיסוי מבצעי ;  הכישלון הוביל לתסבוכת דיפלומטית .  מדינות מגלות הבנה לריגול כל עוד הוא לא נעשה בשטחן ובשמן .  בשנת ה ? 90 מחתה קנדה על השימוש בדרכונים שלה בעת ניסיון החיסול הכושל של חאלד משעל בירדן ,  בשנות ה ? 80 הרחיקה בריטניה את שלוחת המוסד מהממלכה לאחר שדרכונים נשכחו בתא טלפון בלונדון .
 נכון לאתמול ,  לא נרשמה התרגשות רבה בארבע המדינות שדרכונים שלהן שימשו את מחסליו של אל ? מבחוח בדובאי .  הצרפתים ,  הבריטים והאירים הגיבו בלקוניות שלא מדובר באזרחים שלהם ,  ובכך לכאורה סגרו את הפרשה .  לכאורה ,  משום שדווקא בישראל יש שבעה אזרחים מודאגים  שישה בריטים וגרמני  שדורשים הסבר .
 אמש ,  איש לא ידע להסביר להם מה קרה ,  ובעיקר מה יקרה .  מהבחינה הזאת ,  מצבם מסובך משל 11 חברי חוליית החיסול ,  שנעלמו לארץ ששלחה אותם .  אלה לא רק שביצעו את המשימה מבלי להיעצר ,  אלא שאיש אינו יודע את זהותם האמיתית וספק רב אם התמונות שפורסמו שלשום יאפשרו את מעצרם .  הם ידעו מן הסתם שדובאי הפכה את עצמה ל"עיר בטוחה "  שמרושתת במצלמות ,  ומכאן שהניחו שהם מצולמים בכל שלב .  לכן גם הכובעים ,  המשקפיים ,  השפמים ;  כיסוי מושלם שאיפשר הימלטות ,  וספק אם ימנע מהם המשך פעילות מבצעית בעתיד .
 לו היה אל ? מבחוח מת  " באופן טבעי "  כמתוכנן ,  הכל היה מושלם .  אבל מה שהחל כהתקף לב התברר כחיסול ,  שהוביל לחקירה ,  שהפכה לפרשת הדרכונים הנוכחית .  ספק אם זה סופה של הפרשה .
 
דרכונים שווים זהב
nan
