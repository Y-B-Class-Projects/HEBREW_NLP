פישר :  שכר הדירה לא הדביק את קצב עליית מחירי הדיור - וצפוי לזנק 
נגיד בנק ישראל אמר כי יציבותה של המערכת הפיננסית בסכנה כל עוד מחירי הדיור ממשיכים לעלות ב-20% בשנה .  לדבריו ,  הממשלה יכולה לפתור את בעיית הנדל"ן באמצעות הגדלת היצע הקרקעות
 >  >   " אנחנו מודאגים מיציבות המערכת הפיננסית ,  אם המחירים ימשיכו לעלות בקצב של 20% לשנה "  - כך אמר ביום חמישי נגיד בנק ישראל ,  סטנלי פישר ,  במפגש עם חברי המועדון המסחרי-תעשייתי בתל אביב .  לדבריו ,  הממשלה יכולה לפתור את הבעיה אם תגדיל את היצע הקרקעות ותפעל בתחום המיסוי . " אין דבר חשוב יותר משמירה על בריאות המערכת הפיננסית ,  הבנקים .  אם הם לא מתפקדים - המשק לא יכול לצמוח .  הציפיות לאינפלציה הן שהיא תעלה .  גם מחירי הדירות ממשיכים לעלות ,  והמון משברים פיננסיים מתחילים בשוק הנדל"ן .  זה מה שקרה בארה"ב .  כל הבלגאן במשק העולמי הוא תוצאה של בעיות בשוק הנדל"ן בארה"ב .  לא ניתן למשק הישראלי לפתח בועה בנדל"ן שיתצור בעיות במערכת הפיננסית .  אנחנו צריכים לטפל בזה ",  הוסיף פישר .  לדבריו , " הציפיות לאינפלציה מראות שהמחירים צפויים לעלות בשיעור קרוב לגבול העליון של היעד .  הציפיות גבוהות גם בגלל שהמשק מתקרב לרמה של תעסוקה מלאה ,  וגם בגלל שמחירי הדירות ממשיכים לעלות ,  ואילו שכר הדירה עדיין לא הגיע לרמה הנגזרת ממחירי הדיור הנוכחיים .  לכן אנו צופים ששכר הדירה יעלה בשנה הקרובה בכ-6%-8% ותהיה לכך השפעה על האינפלציה ".  כפי שפורסם שלשום ב-themarker ,  במשרד האוצר שוקלים לפעול להרחבת היצע הדירות כדי למנוע היווצרות של בועת נדל"ן .  בין ההצעות שהועלו באוצר להרחבת ההיצע היו תמריץ לבנייה מהירה באמצעות החזר חלק מהתשלום על הקרקע לקבלנים ;  הגדלת ההיצע של בתים צמודי קרקע בפריפריה על חשבון בנייה רוויה רגילה ;  הפחתת מס שבח על קררקעות היסטוריות שנרכשו לפני 2000 וזירוז הליכי אישור בפרויקטי בינוי-פינוי .  פישר הוסיף כי צפויה תקופה קשה ליצוא הישראלי כתוצאה מהמצב בשוקי היעד העיקריים - ארה"ב ואירופה . " כל עוד הצמיחה באירופה וארה"ב תמשיך להיות נמוכה יהיה לנו קשה להגדיל יצוא .  כל עוד היצוא לא יעלה ,  וכנראה ברבע השלישי הוא אפילו ירד ,  זה ישפיע באופן שלילי על צמיחת המשק ",  אמר פישר . " אנחנו מודאגים מהעובדה ששוקי היצוא שלנו לא צומחים מהר מספיק .  הפתרון הוא העברת הפעילות למשק מקומי כמו בניית דירות ,  אלה דברים שניתן לייצר אם יש ביקוש .  זה יאפשר להמשיך לצמוח גם אם היצוא יירד ".  פישר ציין כי ימשיך להתערב בשוק המט"ח כדי לחזק את השקל לנוכח תנועות הון הנובעות מפערי ריבית בישראל ובחו"ל . " צריך להעלות ריבית כדי להיאבק באינפלציה .  נכנסנו לשוק וקנינו דולרים ,  אבל פערי הריבית גדולים מאוד וארה"ב כאילו הורידה ריבית ,  וזה הגדיל את הלחץ .  אנחנו מוכנים להמשיך להתערב ,  אבל בכל זאת יש ייסוף מסוים בשער השקל ",  אמר . " אני מניח שאנחנו קרובים לסוף האפשרות להורדת ריבית בארה"ב ,  אבל כל עוד הם בריבית נמוכה מאוד - אנחנו לא יכולים להיות בסביבתה ,  תהיה לנו בעיית שער חליפין .  אנחנו בודקים צעדים ועובדים עם הממשלה ,  אבל זה ישפיע על השקל ועל היכולת לצמוח ",  הוסיף .
 
פישר :  שכר הדירה לא הדביק את קצב עליית מחירי הדיור - וצפוי לזנק 
נגיד בנק ישראל אמר כי יציבותה של המערכת הפיננסית בסכנה כל עוד מחירי הדיור ממשיכים לעלות ב-20% בשנה .  לדבריו ,  הממשלה יכולה לפתור את בעיית הנדל"ן באמצעות הגדלת היצע הקרקעות

