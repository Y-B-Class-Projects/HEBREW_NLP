רדוור עומדת בתחזיות המתוקנות :  סיימה את הרבעון הרביעי עם עלייה של 10% בהכנסות ל-32.1 מיליון דולר
החברה עברה לרווח תפעולי של 1.4 מיליון דולר לעומת הפסד תפעולי של 5 מיליון דולר ברבעון המקביל
רק לפני חודשיים העלתה  ,  ספקית פתרונות ניהול העומסים לאתרי אינטרנט את תחזיותיה לרבעון הרביעי ,  על רקע המומנטום החיובי שהחל בעסקיה לקראת סוף 2009 ,  והיום עומדת החברה ביעדים שהציבה לעצמה ואף עוברת אותם קלות .  רדוור סיימה את הרבעון הרביעי עם הכנסות של 32.1 מיליון דולר ,  עלייה של 10% לעומת הכנסות של 29.2 מיליון דולר ברבעון המקביל ב-2008 .  החברה צפתה הכנסות של 32 מיליון דולר ואילו האנליסטים חזו הכנסות של 31.7 מיליון דולר.למרות עלייה קלה בהוצאות התפעול ,  מ-22.7 מיליון דולר ברבעון המקביל ל-24.1 מיליון דולר ברבעון הנוכחי ,  הצליחה החברה לעבור לרווח תפעולי של 1.4 מיליון דולר לעומת הפסד תפעולי של 5 מיליון דולר ברבעון המקביל ,  על רקע השיפור בהכנסות.בשורה התחתונה ,  סיכמה החברה את הרבעון עם רווח נקי של 1.7 מיליון דולר או 9 סנטים למניה ,  לעומת הפסד נקי של 7.1 מיליון דולר או 38 סנט למניה ברבעון המקביל .  הרווח המתואם ,  המחושב בניכוי הוצאות בגין אופציות ,  הסתכם ב-4 מיליון דולר או 21 סנט למניה ,  בהשוואה להפסד מתואם של 400 אלף דולר או 2 סנטים למניה ברבעון המקביל .  החברה חזתה רווח מתואם של 21-19 סנט ,  ואילו האנליסטים חזו רווח מתואם של 20 סנט כך שהחברה עקפה קלות את תחזיות השוק.את השנה כולה סיכמה החברה עם הכנסות של 108.9 מיליון דולר ,  עלייה של 15% לעומת הכנסות של 94.6 מיליון דולר בשנת 2008 .  ההפסד הנקי בשנת 2009 הסתכם ב-5.9 מיליון דולר לעומת הפסד נקי של 31 מיליון דולר בשנת 2008 .  בניכוי מחיקות נכסים בלתי מוחשיים והוצאות בגין אופציות עמד הרווח הנקי של החברה בשנת 2009 על 4.4 מיליון דולר או 23 סנט למניה לעומת הפסד נקי של 16 מיליון דולר או 82 סנט למניה בשנת 2008 .
 
רדוור עומדת בתחזיות המתוקנות :  סיימה את הרבעון הרביעי עם עלייה של 10% בהכנסות ל-32.1 מיליון דולר
החברה עברה לרווח תפעולי של 1.4 מיליון דולר לעומת הפסד תפעולי של 5 מיליון דולר ברבעון המקביל

