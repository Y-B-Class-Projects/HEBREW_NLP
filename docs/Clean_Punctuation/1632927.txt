שלפו את הציפורניים
הבובקאטס הביסו את פיניקס 99:125 ,  ג'קסון קלע 29 והשלים 10,000 נקודות קריירה .  ממפיס גברה בבית על סן אנטוניו
שרלוט המשיכה הלילה  ( ראשון )  ביכולתה המפתיעה ,  כשהביסה בבית 99:125 את פיניקס .  הבובקאטס ,  שקלעו 74 נקודות בחצי הראשון ,  כבר הוליכו ב-39 הפרש וראו את סטיבן ג'קסון ,  הרכש שהפיח חיים בקבוצה ,  קולע את הנקודה העשרת אלפים בקריירה .  גם ניו אורלינס ממשיכה להתאושש מפתיחת העונה הרעה שלה ,  והלילה רשמה ניצחון שמיני בעשרה משחקים ,  96:101 באינדיאנה .  קליבלנד השיגה את ניצחונה ה-31 העונה אחרי שחזרה מפיגור וגברה על הקליפרס בלוס אנג'לס 101:102 ,  ממפיס גברה בבית על סן אנטוניו ,  אוקלוהומה הביסה את מיאמי ,  ודטרויט שיפרה את מאזנה מול הניקס .
 כל תוצאות הלילה:ממפיס  ( 18:21 )  - סן אנטוניו  ( 15:24 )  86:92יוטה  ( 17:23 )  - מילווקי  ( 22:16 )  95:112דטרויט  ( 25:14 )  - ניו יורק  ( 24:16 )  90:94אוקלוהומה  ( 18:22 )  - מיאמי  ( 19:20 )  80:98וושינגטון  ( 26:13 )  - סקרמנטו  ( 24:15 )  86:96שארלוט  ( 19:19 )  - פיניקס  ( 17:24 )  99:125אינדיאנה  ( 26:14 )  - ניו אורלינס  ( 18:21 )  101:96ל.א קליפרס  ( 22:17 )  - קליבלנד  ( 11:31 )  102:101
שארלוט  ( 19:19 )  - פיניקס  ( 17:24 )  99:125
הבובקאטס קלעו 74 נקודות בחצי הראשון ,  43 נקודות ברבע הראשון ,  ועלו ל-50 אחוזי הצלחה לראשונה בשלב כל כך מתקדם של העונה .  סטיבן ג'קסון קלע 29  ( יחד עם 8 אסיסטים ו-5 חטיפות )  כדי לעבור עשרת אלפים נקודות קריירה ,  והצעיד את קבוצתו לניצחון רביעי ברציפות וניצחון שביעי ברציפות בבית  ( הרצף הטוב בתולדות המועדון )  .  ג'ראלד וואלאס קלע 29 וקלט 13 למנצחת ,  דרק בראון הוסיף 18 מהספסל .  
פיניקס ,  מנגד ,  שפתחה את העונה בצורה מעודדת עם מאזן 3:14 ,  ירדה מאז למאזן 14:10 ברבע השני של העונה ,  ורשמה הלילה הפסד עשירי ב-11 משחקי החוץ האחרונים שלה .  אמארה סטודמאייר אומנם הגיע גם הוא לעשרת אלפים נקודות אחרי שקלע 19 ,  אבל הסאנס העייפים כבר פיגרו ב-39 הפרש ואפשרו למארחת לחגוג להם מתחת לסלים .  נאש הסתפק ב-5 נקודות ,  בארבוסה קלע 17 .
 ממפיס  ( 18:21 )  - סן אנטוניו  ( 15:24 )  86:92
לא פשוט לנצח את הגריזליס בבית ,  והלילה ממפיס רשמה שיא מועדון עם ניצחון ביתי שמיני ברציפות .  זק רנדולף קלע 23 וקלט 15 למנצחים ,  או-ג'יי מאיו קלע 19 וקטף 8 ,  מארק גאסול קלע 14 והוסיף 9 קרשים ומייק קונלי תרם 10 .  הספרס רשמו ריצת 0:12 בדקות האחרונות וצימקו את ההפרש לנקודה אחת בלבד עם שלשה של רוג'ר מייסון 40 שניות לסיום ,  אבל מייסון היה זה שהחטיא את הניסיון הבא ואיפשר לגריזליס לחגוג שוב בסיום ,  בפעם הראשונה העונה שהיא מנצחת את המשחק השני במשחקים שמשוחקים לילה אחרי לילה .  טים דאנקן קלע 23 למפסידים ,  רוג'ר מייסון קלע 17 ,  אבל טוני פרקר הסתפק ב-4 בלבד ,  וריצ'רד ג'פרסון סיים בלי סל שדה לראשונה מאז 2006 ,  כשהסתפק ב-3 נקודות עם 0 מ-6 מהשדה .
 ל.א קליפרס  ( 22:17 )  - קליבלנד  ( 11:31 )  102:101
הקאבס פיגרו לאורך רוב המשחק ,  אבל ברבע האחרון לברון קלע 13 נקודות מתוך ה-32 שעמן סיים את הערב ,  וקליבלנד ראתה את ברון דייויס מחטיא ניסיון לשלשה עם הבאזר שהבטיח לה ניצחון חוץ נוסף ,  השמיני בעשרת האחרונים .  מו וויליאמס קלע 18 לקאבס ,  דלונטה ווסט הוסיף 14 .  ווסט גם היה אחראי לסצינה המשעשעת של הערב ,  כשהתעמת עם אוהד יצירתי של הקליפרס ,  והצליח לקלוע מהקו למרות ניסיונות ההסחה של האוהד  ( "אתה מכוער ")  ,  לקול צהלת חבריו על הספסל .
 רסואל באטלר קלע 33 נקודות לקליפרס  ( 12 מ-18 מהשדה )  ,  אריק גורדון הוסיף 28  ( 11 מ-16 מהשדה )  ,  ובכלל ,  הקליפרס סיימו ערב קליעה בכלל לא רע שכלל 60 אחוז מהשדה ו-53 אחוז מהשלוש ,  אבל התקשו מתחת לסלים בלי כריס קיימן  ( שהחמיץ משחק רביעי ברציפות בגלל כאבים בגב התחתון )  ובלי אל ת'ורנתון ,  ואיבדו יתרון 13 נקודות לקראת סיום הרבע השלישי .  
דטרויט  ( 25:14 )  - ניו יורק  ( 24:16 )  90:94
רודני סטאקי בילה כמה שעות בבית חולים ,  כשהוא סובל מתשישות והתייבשות אחרי המאמץ הגופני שהשקיע במשחקים האחרונים ,  אבל הלילה הוא לא הראה סימני שחיקה כשקלע 20 נקודות ,  כולל שתיים מכריעות מהקו ,  שהוליכו את הפיסטונס לניצחון שלישי ברציפות .  צ'רלי וילאנואבה סיים עם 19 נקודות  ( למרת רק 1 מ-6 מהשלוש )  ו-10 ריבאונדים ,  ריפ המילטון קלע 15  ( למרות 5 מ-18 בלבד מהשדה )  ,  והפיסטונס ממשיכים להראות סימני התאוששות .  הניקס עשו קאמבק מרשים ברבע הרביעי ,  הרבה בזכות הפצצות מרחוק של נייט רובינסון ,  אבל זה לא הספיק בסיום .  דייויד לי היה רחוק אסיסט אחד מטריפל דאבל נהדר  ( 26 נקודות ,  17 ריבאונדים ,  9 אסיסטים )  ,  דנילו גאלינארי קלע 27 למפסידים .
 יוטה  ( 17:23 )  - מילווקי  ( 22:16 )  95:112
סי-ג'יי מיילס קלע רק 14 נקודות בשלושת משחקיו האחרונים ואיבד את מקומו בחמישיית הג'אז לאנדריי קירילנקו ,  אבל הלילה הוא עלה מהספסל וקלע 19 עם 8 מ-11 מהשדה ,  כולל 7 חשובות בריצה הגדולה של יוטה ברבע השלישי ,  והג'אז עם ניצחון רביעי ברציפות ,  הרצף הכי טוב שלה העונה .  דרון וויליאמס קלע 18 למנצחים ,  מהמט אוקור הוסיף 15 ,  והקבוצה של ג'רי סלואן פגעה ב-50 אחוז מעבר לקשת  ( 8 מ-16 )  וקלעה ב-56 אחוז מהשדה .  קרלוס דלפינו בלט בשורות הבאקס עם 28 ,  צ'רלי בל הוסיף 14 ,  אבל ברנדון ג'נינגס ,  שהיה אחראי לפתיחת העונה המפתיעה של מילווקי ,  שוב איכזב כשקלע רק 1 מ-8 מהשדה כדי לרשום 5 נקודות ,  על אף שחילק 11 אסיסטים .
 אוקלוהומה  ( 18:22 )  - מיאמי  ( 19:20 )  80:98
קווין דוראנט לא מרחם :  הלילה כוכב הת'אנדר הפגיז 36 נקודות באחוזים נפלאים  ( 14 מ-18 מהשדה ,  3 מ-3 מהשלוש )  יחד 10 ריבאונדים ו-3 אסיסטים ,  ועל אף שג'ף גרין וג'יימס הארדן  ( 14 כל אחד )  היו השניים הנוספים היחידים בקבוצה שקלעו איתו בספרות כפולות ,  אוקלוהומה לא התקשתה מול מיאמי הבינונית ,  שקלעה הלילה רק 1 מ-8 מעבר לקשת  ( 12 אחוז )  ו-11 מ-20 מהקו  ( 55 אחוז )  .  מייקל ביזלי קלע 28 למפסידים ,  דווין וויד הוסיף 24 ,  ג'רמיין אוניל קלע 10 ,  אבל אף אחד משאר שחקני מיאמי לא הצליח לקלוע מעל לחמש נקודות . " אין הרבה שחקנים בליגה הזאת שמסוגלים לעצור את דוראנט ",  סיכם וויד .
 אינדיאנה  ( 26:14 )  - ניו אורלינס  ( 18:21 )  101:96
ההורנטס ממשיכים להתאושש ,  ואחרי שפתחו את העונה במאזן 8:3 ,  ניצחו שמונה מהעשרה האחרונים שלהם ורחוקים חמישה משחקים ממוליכת הדיוויזיה דאלאס .  כריס פול היה קרוב לטריפל דאבל ,  כשקלע 22 ,  מסר 11 אסיסטים וקטף 8 ריבאונדים ,  דייויד ווסט קלע 24 ,  אמקה אוקפור קלע 14 וקלט 12 ,  וניו אורלינס שמרה על קור רוח בסיום והבטיחה את הניצחון ,  שקטע רצף של שלושה ניצחונות לאינדיאנה .
 רוי היברט רשם שיא קריירה של 27 נקודות  ( 12 מ-19 מהשדה )  ,  אליהן הוסיף 10 ריבאונדים ,  אבל אינדיאנה לא פגעה מחוץ לקשת  ( רק 6 מ-29 )  .  דני גריינג'ר ,  הקלע המוביל של הקבוצה ,  נעצר על 12 בלבד עם 3 מ-12 מהשדה .
 
שלפו את הציפורניים
הבובקאטס הביסו את פיניקס 99:125 ,  ג'קסון קלע 29 והשלים 10,000 נקודות קריירה .  ממפיס גברה בבית על סן אנטוניו

