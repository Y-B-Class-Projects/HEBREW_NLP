שכרו של בנק מנכ"ל הפועלים ציון קינן :  160 אלף שקל בחודש 
עלות שכרו השנתית מגיעה ל-2.4 מיליון שקל .  קינן ויתר על 10% משכרו ב-2009
 >  >  בנק הפועלים פירסם אתמול את תנאי העסקתו של מנכ"ל הבנק ,  ציון קינן ,  המועסק בתפקידו הנוכחי מאוגוסט 2009 .  לפי תנאי העסקתו ,  יקבל קינן שכר של 160 אלף שקל בחודש צמוד למדד החל ב-11 ביוני 2009 ,  תקופה בה שימש כממלא מקום בפועל של מנכ"ל הבנק .  קינן ויתר על 10% משכרו ב-2009 .  שכרו החודשי של המנכ"ל הקודם ,  צבי זיו ,  היה 150 אלף שקל צמוד למדד .  בנוסף ,  זכאי קינן להחזר הוצאות כלי רכב ונהג צמוד ,  עיתונים ודמי ביגוד ,  וכן לתנאים סוציאליים - הפרשות פנסיוניות וקרן השתלמות .  עלות שכרו השנתית של קינן היא 2.37 מיליון שקל .  בנוסף ,  בעבור 2009 מקבל קינן מניות פנטום  ( כלומר ,  לא את המניות עצמן אלא את שוויין הכספי )  בשווי של 4.6 מיליון שקל .  קינן קיבל 270 אלף מניות פנטום ,  כאשר מועד ההבשלה שלהן יהיה ביוני 2010 ,  והן יהיו ניתנות למימוש ברבעון השלישי של 2011 .  מימוש של מחצית מהמניות יהיה מותנה בכך שתשואת הרווח הנקי מפעולות רגילות בשנת 2010 יהיה גבוה יותר מהתשואה ב-2009 .  בינואר-ספטמבר 2009 הסתכמה תשואת הרווח מפעולות רגילות של הבנק ב-5.7% .  מרכיב נוסף חסר לחבילת שכרו של קינן הוא הבונוס השנתי .  מרכיב הבונוס בשנים האחרונות היה מרכיב משמעותי בתגמול ההנהלה הבכירה בבנק .  לגבי 2009 ,  קינן לא יהיה זכאי לבונוס .  ב-2010 יאמץ הבנק תוכנית לתגמול בכירים ,  שעל בסיסה ייקבע הבונוס .  אתמול אישרה אסיפת בעלי המניות גם את שכרם של יו"ר הבנק ,  יאיר סרוסי ,  ויו"ר ישרכארט ,  אירית אייזקסון .
 
שכרו של בנק מנכ"ל הפועלים ציון קינן :  160 אלף שקל בחודש 
עלות שכרו השנתית מגיעה ל-2.4 מיליון שקל .  קינן ויתר על 10% משכרו ב-2009

