מזג האוויר וציונות
כמו כולם התפעלתי מאיתני הטבע שהפליאו את נוכחותם בנגב ,  לא שבעתי מלהביט בצילומים ומלקרוא את התיאורים של אלו שזכו להיות שם בזמן שזה קרה .  מעבר למקרי המוות המצערים ,  עם כל החשש ,  לא נגרמו אסונות כבדים ,  תודה לאל .  קונצ'רטו לשיטפון ומדבר .  אבל המראות האלה הידהדו בי גם מילים עתיקות שהתנגנו בזמן שנהניתי ממראות השיטפון המציף את המדבר  - " כאפיקים בנגב ".  
משך אלפי שנים שיננו יהודים את הפרק מעורר ההשראה  " שיר המעלות ,  בשוב ה' את שיבת ציון היינו כחולמים "   ( תהלים )  .  חלום שיבת ציון היה האור בקצה המנהרה החשוכה של שבעים גלויות .  היהודי ייחל ליום שבו  " יימלא שחוק פינו ולשוננו רינה ",  שכן בגלות , " על נהרות בבל ,  שם ישבנו גם בכינו בזוכרנו את ציון ".  
והנה בפרק המדובר נמצא פסוק שמפרשים רבים התקשו בו : " שובה ה' את שבותנו כאפיקים בנגב ".  במאה ה ? 12 פירש זאת רבי דוד קמחי ,  איש פרובנס : " נגב היא ארץ י ? ב ? ש ?  ? ה ..  .  והיא צמאה למים ,  ואם יעברו בה אפיקי מים יהיה חידוש גדול וטובה גדולה .  כן תהיה תשובת גלותנו ותשועת ישראל ".  וכן הלאה .  
משורר תהילים כנראה הכיר את אפיקי הנגב היטב .  לא לחינם הוא ביקש להשיב את שיבת ציון  " כאפיקים בנגב ".  מי שראה את המחזות המדהימים שנראו השבוע בנגב לא נדרש לפרשנות כדי להבין את המשורר המקראי .  הוא ייחל לא ללחלוחית ,  גם לא לזרם מים ,  אלא ל"אפיקים בנגב ",  שמשך שנים עמדו בשיממונם ובצחיחותם ,  ואז משום מקום הוצפו בשיטפון עצום שמילא את המדבר בנוזל החיים היקר מכל .  ואחריו יציץ ויפרח ויוריק ,  ויוכל לשמש מקום יישוב לבני אדם .
 האם לא כך אירע לנו עם קום המדינה ,  שעה שבזמן מועט הכפלנו ושילשנו את אוכלוסיית המדינה בזרם כביר של עולים ?  
לאחרונה קראתי כמה ספרים על עלייתם המדהימה של יהודי תימן לארץ מאז ראשית שנות ה ? 80 של המאה ה ? 19 ועד למבצע  " מרבד הקסמים "  בשנים הראשונות שלאחר קום המדינה ,  עם חיסול גולת תימן העתיקה .  
מה שדחף אותם היה אותו חלום שיבת ציון שגילגלו על לשונם בפרקי התהילים שידעו על פה .  כאפיקים בנגב הגיעו לכאן אלפים מדי שבוע והציפו את הארץ .  
אבל גם סכנה יש בברכה המרובה הזאת .  היו כמה שנסחפו למוות בזרם האדיר ,  ואחרים שכמעט קיפחו אף הם את חייהם לולא מאמציהם ההרואיים של צוותי החילוץ .  
חלום שיבת ציון צופן בחובו גם סכנות ,  ובעקביו של הזרם הנוהר בחזרה אל המולדת הישנה נסחפים כאלה המאבדים את עצמם ,  את כבודם ולעיתים את חייהם . " הזורעים בדמעה ברינה יקצ ? רו ".  הרינה הכרוכה עם הדמעה היתה אבן יסוד בתולדות עמנו .  
המראות המיוחדים בנגב שאנו נחשפים אליהם בימים האחרונים אינם רק גלוית נוף .  
גם הטבע מלמד אותנו שיעור בענווה ,  בגילוי תחושת האחריות והערבות ההדדית ,  באמונה שגם המקום הצחיח והשומם ביותר עשוי להתמלא בחיים ,  וגם ,  גם זה ,  באמונה מחודשת בחזון שיבת ציון : " הלוך ילך ובכ ? ה נושא מ ? שך הזרע ,  בוא יבוא ברינה נושא אלומותיו ". 

מזג האוויר וציונות
nan
