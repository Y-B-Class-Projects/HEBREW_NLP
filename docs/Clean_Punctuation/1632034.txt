פנטזיה על מין קבוצתי ביטלה אישום באונס
תושבת ליברפול שניהלה שיחות עם גבר ברשת האינטרנט והביעה את רצונה במין קבוצתי עם זרים ,  התלוננה כי נאנסה על ידי חמישה מחבריו .  בית המשפט בלונדון הורה על זיכוי הנאשמים
בית המשפט בלונדון קבע היום  ( רביעי )  כי חמישה גברים בריטים שהואשמו באונס קבוצתי של אישה בת 24 אינם אשמים ,  לאחר שהתברר כי היא ניהלה שיחות ברשת האינטרנט בהן הביעה את הפנטזיה שלה להשתתף במין קבוצתי .
 האישה ,  תושבת ליברפול ,  טענה כי היא נאנסה בזמן שביקרה בביתו של אצל אחד מהנאשמים ,  עמו יצרה קשר דרך האינטרנט .  טענותיה הופרכו בבית המשפט ,  שם הוצגו עדויות ממחשבה האישי ,  לפיהן היא  " השתעשעה עם הרעיון של מין קבוצתי ".  לאחר ששמע את העדויות הללו ,  הורה השופט רוברט בראון למושבעים לזכות את הנאשמים מהאשמות נגדם .
 התובע במשפט לא הציג אף עדות לכך שמרשתו נאנסה ,  וב-BBC דווח ,  כי השופט החליט להספיק את המשפט לאחר שהוצג פירוט השיחות שניהלה האשה ברשת .  עורך דינה אמר בתגובה : " זה נכון שישנו חומר בשיחות הללו של מרשתי לפיו היא משתעשעת עם הרעיון של מין קבוצתי עם זרים ,  כאשר כפי שהיא הגדירה זאת  המוסר שלה עף מהחלון "  התובע המשיך וטען כי  " החומר שהוצג לא שופך אור אחר על מה שהתרחש .  אנחנו לא חושבים שיהיה ראוי להציג עדויות נוספות ". 
האישה סיפרה כי הסכימה להגיע לביתו של אחד מהנאשמים לאחר שפגשה אותו בצ'אט ברשת ,  ולטענתה היתה מעוניית לקיים יחסי מין איתו בלבד ,  אולם כאשר הגיעה נאנסה על ידיו יחד עם חמישה מחבריו .  השופט שביטל את התביעה אמר למושבעים : " המקרה הזה נסמך לחלוטין על מהימנותה של התובעת ,  וזו התנפצה לרסיסים ". 

פנטזיה על מין קבוצתי ביטלה אישום באונס
תושבת ליברפול שניהלה שיחות עם גבר ברשת האינטרנט והביעה את רצונה במין קבוצתי עם זרים ,  התלוננה כי נאנסה על ידי חמישה מחבריו .  בית המשפט בלונדון הורה על זיכוי הנאשמים

