פורים רטוב :  גשמים עזים מהצפון ועד לנגב
גשם החל לרדת הבוקר מצפון הארץ עד למרכזה .  הגשם צפוי להתפשט עד לדרום הנגב וגשר צאלים כבר נחסם לתנועה .  מפלס הכנרת עלה בסוף השבוע בשמונה סנטימטרים
לאחר סוף שבוע רטוב במיוחד ,  גם הבוקר  ( ראשון )  החלו לרדת גשמים מצפון הארץ עד למרכזה .  החזאי התורן בשירות המטאורולוגי אסף רייצפלד ,  סיפר לוואלה !  חדשות כי עננים מפותחים רבים  סופות רעמים ברד ורוחות חזקות נמצאים בשעה זו מאזור הצפון ועד לאזור המרכז .  כמו כן ,  גשר צאלים בנחל הבשור נסגר לתנועה בשל הצפות .
" במהלך השעות הקרובות הגשם ידרים לכיוון צפון הנגב .  המערכת תגיע לשיאה לקראת שעות הצהרים ותיחלש לקראת שעות הלילה ",  מסר . " מחר יהיו גשמים קלים עד שעות הצהרים מדי פעם ,  ולאחר מכן המערכת תגיע לסיומה .  ביום שלישי תחול עלייה ניכרת בטמפרטורות שבין 3 ל-5 מעלות ". 
מתחילת המערכה החורפית הנוכחית ביום חמישי ועד הבוקר ,  מפלס הכנרת עלה בשמונה סנטימטרים ,  כך נמסר מרשות המים . " המפלס עומד כרגע על 213.04- שזה למעשה 4.24 מטרים מתחת לקו האדום העליון ולמרות כל העליות האחרונות אנחנו ארבעה סנטימטרים בלבד מתחת לקו האדום התחתון שזה קו שמאד לא רצוי להיות מתחתיו ",  אמר אורי שור ,  דובר הרשות .
 בני ארם מחברת  " מטאוטק "  דיווח על כמויות הגשמים שירדו במספר מקומות בארץ מאז יום חמישי :  בירושלים ירדו במערכת הנוכחית 18 ס"מ  ( עד עכשיו מהממוצע הרב שנתי ירדו 83% )  ,  בתל אביב ירדו בסוף השבוע 10.5 ס"מ  ( 65% )  ,  חיפה קיבלה 6 ס"מ גשם  ( 95% מהממוצע הרב שנתי )  ,  בבאר שבע ירדו מיום חמישי 3 ס"מ  ( 77% )  ובערד ירדו 4.2 ס"מ  ( וכ-110% מהממוצע הרב שנתי )  .
 הטמפרטורות החזויות להיום :  בתל אביב 17 מעלות ,  בבאר שבע 13 ,  בחיפה 17 ,  בירושלים 10 ובאילת 23 מעלות .  בשירות המטאורולוגי מזהירים את הנהגים מפני סכנת החלקה .  לפיכך הנהגים מתבקשים להאט את מהירות הנסיעה בכבישים הרטובים ולהימנע מעצירות פתאומיות ומפניות חדות .  כמו כן קיים חשש לשטפונות והצפות בנחלים ובמקומות המועדים .
 
פורים רטוב :  גשמים עזים מהצפון ועד לנגב
גשם החל לרדת הבוקר מצפון הארץ עד למרכזה .  הגשם צפוי להתפשט עד לדרום הנגב וגשר צאלים כבר נחסם לתנועה .  מפלס הכנרת עלה בסוף השבוע בשמונה סנטימטרים

