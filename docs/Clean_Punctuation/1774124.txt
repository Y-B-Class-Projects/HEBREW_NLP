שני חלוצים זרים יגיעו להיבחן בבני סכנין
מורזאייב מקירגיסטן ואזורוב מבולגריה ינסו להרשים את דראפיץ' .  דנלאקי שוחרר .  טל חן ייפגש עם אבו סלאח בראשון
בבני סכנין מנסים להרגיע את הרוחות בימים האחרונים ואתמול  ( רביעי )  קיימה הנהלת הקבוצה פגישה אצל ראש העירייה מאזן גנאים שבה התקבלו מספר החלטות ,  כשאחת מהן לקיים שיתוף פעולה מחדש בעקבות סכסוכים שהיו בהנהלה .  בסכנין יעשו מאמצים גדולים לשיתוף העירייה להגדיל את התקציב של המועדון ולמצוא מקורות מימון להחתמת שחקנים .
 מעבר לכך ,  הוחלט בסכנין כי עד ה-8 לחודש לאחר משחק הליגה הבא מול מכבי נתניה ,  ישוחררו מספר שחקנים על פי החלטת המאמן סלובודאן דראפיץ' ,  כשמי שכבר הוחלט כי יעזוב הוא כריסטיאן דנלאקי ובמקומו תנסה סכנין למצוא זר אחר .  דנלאקי מצטרף לדריאן מאטיץ' ודריו זאהורה ששוחררו .
 בלי קשר ,  למרות פרסומים שטל חן סיכם את תנאיו בהפועל רמת גן ,  הבלם אמר היום : " מבחינתי אני נשאר בסכנין .  אף אחד לא הודיע לי שאני משוחרר ואם ישחררו אותי ,  אני לאו דווקא אלך להפועל רמת גן .  גם הפועל פתח תקוה וגם מ.ס .  אשדוד הביעו התעניינות ".  בכל מקרה ,  חן ייפגש עם היו"ר אבו סלאח ביום ראשון ולאחר מכן תצא הודעה אם הוא נשאר .  אם הבלם יציג הצעה שקיבל מקבוצה אחרת ,  נראה שאבו סלאח לא יעמוד בדרכו .
 שני חלוצים יגיעו להתרשמות בקבוצה .  מדובר בחלוץ מירלאן מורזאייב בן ה-20 ,  לו יש 5 שערים ב-14 הופעות בנבחרת קירגיסטן .  בין השאר שיחק מורזאייב בלוקומוטיב מוסקבה .  גם קונסטנטין אזורוב  ( 25 ,  1.85 מ' )  ,  חלוץ בולגרי שמשחק כיום במיניור פרניק ובעברו שיחק בליטקס לובאץ' וצסק"א סופיה ,  אמור להיבחן ,  כשהיום הוא ינחת ויצטרף לאימונים כבר מחר .
  ( עדכון ראשון :  11:13 ) 

שני חלוצים זרים יגיעו להיבחן בבני סכנין
מורזאייב מקירגיסטן ואזורוב מבולגריה ינסו להרשים את דראפיץ' .  דנלאקי שוחרר .  טל חן ייפגש עם אבו סלאח בראשון

