וולוו C70 המחודשת בישראל
הקבריולה האלגנטית של וולוו תשווק בישראל עם חמישה מנועים ,  גג קשיח וחלל פנימי משודרג .  המחיר לגרסה הבכירה - 451 אלף שקלים
יבואנית וולוו לישראל חברת 'מאיר' ,  החלה בשיווק הוולוו C70 קופה-קבריולה המחודשת לצד הדגם שלפני מתיחת הפנים .  ה-C70 היא דור שניים וחצי למשפחה הפתוחה ביצרנית השוודית מאז שהחלה לייצר אותה לפני 13 שנים .  דור שני הופיע ב-2006 ואילו הדגם המעודכן מהווה מתיחת פנים על פי קווי המתאר של ה-S60 החדשה ,  שאמורה לצאת לכבישים במהלך חודש אוגוסט הקרוב .  
ויזואלית ,  ה-C70 מודגשת על פי השפה העיצובית המודרנית בוולוו .  היא נראית משוכה אחורנית והפרונט מחודד ועמוק יותר בממדיו בסקטורים של בתי התאורה ובכנפיים .  תוספת קטנה מהעבר השני היא החלק האחורי שמקבל לתחומיו נורות LED בהתאמה לסגנון האופייני ל-XC-60 .
 מבחינת ממדים רשמיים אין שינויים ביחס לדגם המחולף .  אורכה של השוודית כ-4.58 מ' ,  בסיס הגלגלים כ-2.64 מ' ,  רוחבה 1.82 מ' והגובה 1.40 מ' .  התקרה המתקפלת עשוייה שלושה חלקים ופתיחתה אורכת 30 שניות .  תא הנוסעים מכיל סידור הושבה לארבעה אנשים במושבי עור איכותיים ,  פלוס חבילת אבזור נדיבה כמקובל בקבוצה ולוח מחוונים חדש ועשיר במידע .  
וולוו השקיעה אמנם רבות בהעשרת תכונותיה על הכביש ,  אולם נתנה תשומת לב מיוחדת לנושא הבטיחות .  ה-C70 מצויידת במכלול מקיף של הגנה אפקטיבית בסיוע מנגנון ה-ROPS המונע התהפכות בזמן נסיעה .  התקנים משניים במקרה קיצוני ,  שולפים באמצעות מנגנון ג'יירו שני חישוקי ברזל כדי להגן על הראשים מפני פגיעות יחד עם כריות אוויר  ( IC )  בצידי הדלתות .  
בחזיתה של ה-C70 תשכונה אותן יחידות הנעה כמו בדור הקודם .  מדובר בחמישה מנועים ,  שניים מהם לוגמי סולר והיתר בנזין ובהספקים של החל מ-220 כ"ס  ( 2.4 ל' )  ועד ה-T5 המייצר 230 כ"ס .  בדיזל ,  תהיינה היחידות בהספקים של 135 ו-180 כ"ס ובשידוך לתיבות אוטומטיות עם חמישה הילוכים .  המחיר ל-C70 המשווקת כרגע בישראל  ( T5 )  עומד על 451 אלף שקלים ומבחן לדגם תוכלו לקרוא כאן בוואלה !  רכב בקרוב .
 
וולוו C70 המחודשת בישראל
הקבריולה האלגנטית של וולוו תשווק בישראל עם חמישה מנועים ,  גג קשיח וחלל פנימי משודרג .  המחיר לגרסה הבכירה - 451 אלף שקלים

