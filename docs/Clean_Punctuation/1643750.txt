פרטנר תפיק בעצמה את המופע של ריהאנה
המופע בישראל הוא חלק ממהלך שיווקי של החברה לתרומה לקהילה
 >  >  פרטנר נמצאת במגעים מתקדמים להבאתה לישראל של ריהאנה  ( rihanna )  - אחת הזמרות הבולטות כיום בארה"ב .  ל-themarker נודע כי המשא ומתן בין פרטנר לאמרגניה של הזמרת מתנהל באופן ישיר ,  ללא מעורבות של מפיק .  אם החוזה ייחתם ,  פרטנר תהיה הבעלים של ההופעה ולא נותנת החסות - דבר חסר תקדים בישראל .  לפי הערכות ,  עלות הבאתה של ריהאנה לישראל עשויה להיות כמה מיליוני שקלים - שרובם יוצאו על קמפיין טלוויזיה לקידום המופע ועל שכרה של הזמרת .  אם החוזה ייחתם בקרוב - כפי שמקווים בכירים בפרטנר - תבצע החברה מהלך שיווקי גדול לקראת הגעתה של ריהאנה לישראל .  הקונצפט השיווקי יהיה מעורבות ותרומה לקהילה . " מוסיקה היא לא רק תוכן ,  היא גם חיבור לקהילה ",  אומר בכיר בחברה - ורומז למהלכים שמבצעת סלקום לחיבור צרכניה לעולם התוכן והמוסיקה .  ריהאנה ,  בת 22 בלבד ,  מכרה כמעט 10 מיליון תקליטים ב-2009 .  היא גם נחשבת לאחת הזמרות המובילות בעולם בתחום ההורדות הדיגיטליות .  מאז 2006 הגיעו חמישה משיריה למקום הראשון במצעד בילבורד  ( 100 billboard hot )  - הישג כמעט חסר תקדים בעשור האחרון ,  שרק הזמרת ביונסה הצליחה להשתוות אליו .  בעבר ניהלה פרטנר מגעים כדי ליהפך לנותנת החסות הראשית של המופע של מדונה בישראל ,  אך החליטה לסגת מהתוכנית ברגע האחרון - בעיקר מפני שלא נותר לה מספיק זמן כדי להוציא לפועל מהלך שיווקי גדול סביב ההופעה .  מאז מנסים ראשי החברה לייצר מהלך שיווקי סביב הופעה בינלאומית בולטת .  בפרטנר סירבו להתייחס לדברים .
 
פרטנר תפיק בעצמה את המופע של ריהאנה
המופע בישראל הוא חלק ממהלך שיווקי של החברה לתרומה לקהילה

