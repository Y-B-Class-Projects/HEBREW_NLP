בית המשפט אישר צו האזנת סתר לצ'רנוי בהתבסס על תוכנית בטלוויזיה הרוסית
בשבוע שעבר העביר זאבי לצ'רנוי 74 מיליון דולר כחלק מהסדר הפשרה בסכסוך ביניהם
 >  >  סנ"צ חיים אפרגן קיבל ב-99' מבית המשפט המחוזי צו להאזנת סתר למיכאל צ'רנוי ,  בין היתר בזכות צו מעצר בגין רצח ברוסיה ,  על אף שהצו לא היה ולא נברא - כך עולה מחקירתו הראשית של צ'רנוי אתמול בתיק מניות בזק .  ראש המחלקה הכלכלית דאז ,  עו"ד שמעון דולן ,  אישר במכתב לצ'רנוי כי אכן לא היה צו כזה ברוסיה והבקשה להאזנת סתר התבססה על צפיה בתוכנית בטלוויזיה הרוסית .  אפרגן הוא כיום מפקד היאחב"ל והועלה לדרגת תת-ניצב .  בתיק מואשמים גד זאבי וצ'רנוי ,  כי העלימו ב-99' ממשרד התקשורת ומהבנקים את העובדה שצ'רנוי העניק הלוואה לזאבי לצורך רכישת מניות בזק .  החשש לכאורה של זאבי היה שאם היו יודעים גורמים אלה על מעורבות צ'רנוי בעסקה לא היה מתקבל אישור לעסקה .  במהלך המשפט התברר כי צ'רנוי לא היה מודע לכך שמאזינים לו .  בדיעבד ,  חרף השגת הצו בדרכים בעייתיות ,  צ'רנוי לא טען לאי קבילות ,  אלא דווקא עשה שימוש נרחב בהקלטות כדרך להסביר שלא רצה לרמות איש בעסקת בזק .  צ'רנוי הגיש תלונה למבקר המדינה לפני כשנה בגין ההאזנות ועד כה לא התקבלה החלטה .  ממשרד המשפטים נמסר כי  " צווי ההאזנה הוצאו על סמך מידע מודיעיני רב שקשר את צ'רנוי לעבירות שונות .  מדובר במחזור של טענות ישנות .  באי כוחו של צ'רנוי זנחו מזמן את הטענה לגבי חוקיות צווי האזנות הסתר וכיום הם עצמם מסתמכים על חומר ההאזנות ".  תגובת המשטרה לא נמסרה .  לשאלת בא כוחו עו"ד ירון קוסטליץ' ,  על הפעילות שלו בבנקים בחו"ל אמר צ'רנוי : " עבדתי ואני ממשיך לעבוד למרות הרדיפה שלי בעולם בשם מדינת ישראל ".  עוד אמר צ'רנוי אתמול כי  " עד 2001 לא היו בעיות עם אף בנק .  כל הבנקים בעולם רדפו אחרי .  בחשבונות שלי בישראל זרמו עשרות מיליוני דולרים .  היה לי אשראי של מאות מיליוני דולרים בבנקים בקפריסין ,  אוסטריה ,  שווייץ ובארה"ב .  לאחר ההתפוצצות הפרשה התחילו הבנקים להקשות עלי ".  אתמול הסתיימה החקירה הראשית של צ'רנוי .  מעדותו של צ'רנוי עולה כי בשבוע שעבר העביר זאבי לצ'רנוי כ-74 מיליון דולר במסגרת הסכם פשרה ביניהם .  צ'רנוי הלווה לזאבי 143 מיליון דולר לפני עשר שנים במסגרת עסקת בזק ולטענתו היה זאבי צריך להשיב לו את הקרן ו-100 מיליון דולר .  במסגרת הפשרה יקבל צ'רנוי ריבית של 25 מיליון דולר על הקרן .
 
בית המשפט אישר צו האזנת סתר לצ'רנוי בהתבסס על תוכנית בטלוויזיה הרוסית
בשבוע שעבר העביר זאבי לצ'רנוי 74 מיליון דולר כחלק מהסדר הפשרה בסכסוך ביניהם

