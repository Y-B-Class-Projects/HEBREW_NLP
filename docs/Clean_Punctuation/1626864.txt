תעריפי המים מתייקרים השבוע ב-25% 
תעריף המים לצרכן הביתי יעודכן ביום שישי - ויהיה 7-10 שקלים לקוב
 >  >  מבקר המדינה ,  השופט בדימוס מיכה לינדנשטראוס ,  יפרסם היום דו"ח ביקורת על הרפורמה בתעריפי המים שאמורה להיכנס לתוקף כבר ביום שישי הקרוב .  לפי מתווה הרפורמה ,  מחיר המים לצרכן יסווג לשתי דרגות - במקום שלוש כיום :  תעריף לצריכה של עד 2.5 קוב לנפש בחודש ותעריף לצריכה של כל קוב נוסף .  מחיר המים יגלם בתוכו גם את אגרת הביוב העירונית ,  ויתייקר ב-1 בינואר ב-25% ,  יתייקר ב-16% ב-1 ביולי 2010 וב-2% נוספים ב-1 בינואר 2011 .  לפיכך ,  החל ב-1 בינואר ישלמו הצרכנים במגזר העירוני 7 שקלים לכל קוב שיצרכו  ( עד 2.5 קוב חודשיים לנפש )  ו-10.3 שקלים לקוב ,  עבור כל צריכת נוספת  ( ללא מע"מ )  .  החל ב-1 ביולי 2010 ישלמו 8.16 שקלים לקוב במכסה הראשונה ו-11.47 שקל לקוב בשנייה .  מחישובי רשות המים עולה כי מחיר המים הסופי בינואר 2011 יתייקר בשיעור של כ-40% לעומת מחיר קוב מים נצרך ממוצע כיום .  ייקור התעריפים אושר בהתאם להחלטת רשות המים כי מחיר המים יגלם את העלויות הריאליות של הליך ההפקה ,  ההולכה והחלוקה ומשום כך ,  יגלם את התייקרות המים כתוצאה מרכישת מים מותפלים ,  וכן את הצורך בשדרוג תשתיות המים והביוב העירוניות .  מחיר המים לצרכן הסופי יהיה אחיד לכל הארץ - כשהמחיר שישולם בידי הרשויות המקומיות ותאגידי המים יהיה דיפרנציאלי וישקף את עלויות הולכת המים וחלוקתם באזור המסוים .  מחיר זה יגלם ,  לפי הערכות ,  הבדלים של עשרות אחוזים בתעריף המים בין יישובים שונים ,  תוך תלות במרחק מקווי מים מרכזיים וברמת התחזוקה .  הרפורמה בתעריפי המים מגובשת מזה כשנתיים ועברה תמורות בעקבות שינויים נדרשים ,  וכן משום לחצים מצד קבוצות אינטרס שונות .  באחרונה ,  רמזו חברי ועדת החקירה הממלכתית למשק המים כי מדיניות הממשלה בענף לחיצה ,  ומושפעת לא אחת משיקולים שאינם ענייניים .
 
תעריפי המים מתייקרים השבוע ב-25% 
תעריף המים לצרכן הביתי יעודכן ביום שישי - ויהיה 7-10 שקלים לקוב

