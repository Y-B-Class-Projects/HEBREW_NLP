פורטסמות לא תפורק ,  תעבור להליך של כונס נכסים
קבוצתו של גרנט תיכנס לתהליך של החזרת חובות ותישאר בחיים ,  אבל תאבד 9 נקודות ממאזנה .  גרנט מועמד להאל
אוהדי פורטסמות קיבלו היום  ( שלישי )  חדשות טובות וחדשות רעות .  הטובות :  קבוצתם ניצלה מחרב הפירוק שהיתה תלויה מעל ראשם בחודשים האחרונים ,  ותעבור להליך של כינוס נכסים .  הרעות :  עתה תוריד הפרמיירליג באופן רשמי את 9 הנקודות ממאזנה של הקבוצה ,  מה שכמעט ויבטיח סופית את נשירתה לליגת המשנה .  המפתח לפתרון היה הסרת ההתנגדות של רשות המסים בבריטניה למהלך ,  ועתה ינסה המועדון להגיע להסדר עם הנושים שלו .  ההליך אמור לארוך בין 6 ל-8 שבועות .  
כזכור ,  פומפי מחזיקה בחובות של כ-65 מיליון ליש"ט ,  והיא מקווה שכניסתם של רוכשים פוטנציאלים תסייע לה לצאת מהמשבר הכספי הגדול .  הממונה מטעם פורטסמות ,  אנדרי אנדרוניקו אמר בתגובה : " אני חייב לעשות הערכה של המצב ,  אבל עד שאין לי הוכחה של כספים ,  אני לא אקבע דברים מראש ,  נראה מי מהמשקיעים יהיה מתאים ביותר ".  עכשיו נותר לראות מה תהיה התגובה של הקבוצה להורדת הנקודות בליגה ,  ואולי מעניין מכך ,  תגובתו של מנג'ר הקבוצה ,  אברהם גרנט ,  במידה והיא תשחק בעונה הבאה בצ'מפיונשיפ .
 אלא שעוד לפני שהעונה הבאה מגיעה ,  ישנן שמועות בבריטניה שגרנט עשוי למצוא מועדון אחר ,  עוד העונה .  מדובר בהאל ,  קבוצה שפורטסמות מכירה היטב ,  כיוון שהיא מדורגת רק מקום אחד מעליה ,  עם 24 נקודות .  לפי 'סקיי ספורט' ,  המועדון שפיטר את פיל בראון מחפש אחר מחליף ,  ובעוד איאן דאווי וגארי מגסון מועמדים גם כן ,  גרנט עומד כפייבוריט של המועדון .  
עם זאת ,  ספק אם הישראלי אכן יעשה את המעבר ,  לאחר שהצהיר במהלך התקופה הקשה בפומפי כי הוא מתכוון להישאר .  אם לוקחים בחשבון שהאל לא נמצאת במצב הכי מוצלח בליגה  ( 3 נקודות מתחת לקו האדום )  ,  הרי שסביר שהאופציה הזו לא אמורה לגרום לגרנט ליותר מדי דפיקות לב .  

פורטסמות לא תפורק ,  תעבור להליך של כונס נכסים
קבוצתו של גרנט תיכנס לתהליך של החזרת חובות ותישאר בחיים ,  אבל תאבד 9 נקודות ממאזנה .  גרנט מועמד להאל

