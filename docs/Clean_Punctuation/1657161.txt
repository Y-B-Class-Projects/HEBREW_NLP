הקטל בכבישים נמשך :  הרוג רביעי מהבוקר
נהג טרקטור התהפך עם רכבו בשטח חקלאי סמוך לגבול לבנון .  צוותים של מגן דוד אדום שהגיעו למקום קבעו את מותו .  בכך עולה מניין ההרוגים בתאונות מהבוקר לארבעה
יום הדמים בכבישי ישראל אינו פוסק :  נהג טרקטור כבן 60 נהרג הערב  ( חמישי )  בהתהפכות רכבו בשטח חקלאי בכפר עראמשה סמוך לגבול לבנון .  הנהג נפל מהטרקטור מסיבה שעדיין אינה ברורה וצוותי מגן דוד אדום שהגיעו למקום קבעו את מותו .  בכך עלה מניין ההרוגים בתאונות דרכים במהלך היום לארבעה .  לפי נתוני הרשות הלאומית לבטיחות בדרכים ,  נהרגו מאז תחילת השנה בתאונות 87 בני אדם .  מדובר בעלייה של של 20% לעומת התקופה המקבילה אשתקד .  
בתאונת פגע וברח שאירעה מוקדם יותר בכניסה לפקיעין נפצעו שני ילדים בני 11 ,  האחד באורח אנוש והשני באורח קשה .  לפי עדי ראייה ,  רכב פרטי פגע בשניים ולאחר מכן נמלט מהמקום .  הילדים הועברו לקבלת טיפול בבית החולים בנהריה ופונו לאחר מכן במסוק לבית החולים רמב"ם בחיפה .  
ביישוב גדרה נפצעה הערב ילדה בת 8 באורח בינוני עד קשה ,  לאחר שרכב פגע בה בעת שחצתה את הכביש ברחוב הצאלה .  צוות ניידת טיפול נמרץ של מגן דוד אדום פינה את הילדה כשהיא סובלת מפציעות ראש וגפיים לבית החולים קפלן ברחובות .  
בתאונה נוספת שאירעה הערב נפצע ילד בן 10 באורח קשה מפגיעת אוטובוס ברחוב שטראוס בירושלים .  הדובר המבצעי של מד"א זכי הלר מסר לוואלה !  חדשות כי הילד טופל על ידי צוות טיפול נמרץ ופונה ,  כשהוא מחוסר הכרה ומונשם עם פגיעת ראש ,  למחלקת הטראומה בבית החולים הדסה עין כרם בירושלים .
 בשעות הצהרים נהרגה נערה בת 13 ושלושה בני אדם נוספים נפצעו בהתהפכות רכב בכביש 6 ,  בין צומת נחשונים לצומת בן שמן .  צוותים של מד"א שהגיעו למקום ביצעו בנערה פעולות החייאה ונאלצו לקבוע את מותה .  מתנדב זק"א יוסי לוי ,  שהגיע למקום התאונה ,  מסר כי  " מדובר בתאונה קשה .  הנערה עפה מספר מטרים מהרכב מעוצמת ההתהפכות ". 
בשעות הבוקר נהרגו שני גברים בשנות ה-40 לחייהם לאחר שרכבם התנגש בעץ והתהפך לתוך תעלה בכביש המחבר בין קיבוץ ברור חיל למושב חלץ שבצפון הנגב .  צוותי מד"א שהגיעו למקום קבעו את מותם של השניים שנותרו לכודים בתוך הרכב .  על פי חקירת המשטרה ,  כלי רכב פרטי מסוג מזדה ,  שנסע מכיוון שדרות לכיוון צפון ,  סטה מנתיבו מסיבה שאינה ברורה .  הנהג איבד את השליטה על הרכב בעיקול בכביש ,  וכתוצאה מכך ירד הרכב לתעלה והתנגש בעוצמה רבה בעץ .
 
הקטל בכבישים נמשך :  הרוג רביעי מהבוקר
נהג טרקטור התהפך עם רכבו בשטח חקלאי סמוך לגבול לבנון .  צוותים של מגן דוד אדום שהגיעו למקום קבעו את מותו .  בכך עולה מניין ההרוגים בתאונות מהבוקר לארבעה

