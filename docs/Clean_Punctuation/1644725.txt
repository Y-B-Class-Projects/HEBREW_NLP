אנגליה :  החלפת הרכב ?  שלם את המחיר
וולבס נקנסה ב-25 אלף ליש"ט על שביצעה 10 שינויים בהרכב מול מנצ'סטר יונייטד ב-16 בדצמבר ,  ועברה על כללי הפרמיירליג
העונה האנגלית ארוכה ,  זה לא סוד .  על כן ,  חלק מקבוצות הפרמיירליג נוהגות לבצע רוטציות מסוימות במהלך השנה ,  אלא שמה שקבוצת וולבס עשתה לפני חודשיים היה מוגזם לגמרי ,  והבוקר  ( חמישי )  היא גם משלמת את המחיר על כך .
 כזכור ,  ב-16 בדצמבר ביצע מאמן וולבס ,  מיק מקארתי ,  עשרה שינויים ,  לא פחות ,  בהרכב קבוצתו למשחק מול מנצ'סטר יונייטד ,  שהסתיים ב-3:0 קליל לשדים האדומים .  המאמן האירי הצדיק את מעשיו ואמר שהוא חייב לנצל את כל הסגל שלו על מנת להתמודד עם עומס המשחקים של קבוצתו ,  כשלמועדון חיכה קרב תחתית מול ברנלי  ( אותו ניצחו ,  אגב ,  0:2 )  ,  מספר ימים לאחר ההפסד ליונייטד .  עם זאת ,  שאר הליגה לא ראתה במעשה אקט אצילי במיוחד ,  וארסן ונגר ,  שלעולם לא מפחד להגיד את דעתו ,  אמר כי  " וולבס פגעה באמינות של הפרמיירליג ". 
יממה אחרי שהעלה הרכב כמעט חדש לגמרי הודיעה הנהלת הליגה כי תבחן את מעשיו של מקארתי ,  ותשקול לפעול כנגד המועדון .  חודשיים לאחר מכן גם הגיע העונש ,  כשהבוקר החליטה הנהלת הפרמיירליג לקנוס את הקבוצה ב-25 אלף ליש"ט ,  בטענה שקבוצת התחתית עברה על כללי הליגה ,  בכך שלא הציבה קבוצה חזקה כפי שהיתה יכולה .
 מאמן וולבס ,  מיק מקארתי ,  אמר בתגובה לעונש : " אני מקבל את החלטת הליגה .  הכוונה שלי לא היתה לעבור על החוקים ,  רק לבחור קבוצה שהיתה במצב הטוב ביותר להשיג תוצאה .  אני שמח שהעניין נסגר ".  מנהל המועדון ,  ג'ז מוקסי ,  הוסיף : " כמובן שאנחנו מאוכזבים ,  אבל אנחנו מכבדים את ההחלטה ואני מקווה שזה יהווה נורת אזהרה לשאר המועדונים בליגה ,  ולא יהיה מקובל בעתיד ". 

אנגליה :  החלפת הרכב ?  שלם את המחיר
וולבס נקנסה ב-25 אלף ליש"ט על שביצעה 10 שינויים בהרכב מול מנצ'סטר יונייטד ב-16 בדצמבר ,  ועברה על כללי הפרמיירליג

