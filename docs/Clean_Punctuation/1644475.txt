חוקרים :  תות ענח' אמון מת ממחלה ולא נרצח
רשות העתיקות המצרית גילתה שהנער המצרי המפורסם בעולם - תות ענח' אמון ,  לא נרצח כפי שסברו עד כה .  המלך הפרעוני הצעיר סבל ממלריה ,  מרגל שבורה ומת מהמחלות הרבות שבהן לקה
 ( צילום :  רויטרס ;  עריכה :  דורון שטיין ) 
המלך הפרעוני הצעיר תות ענח' אמון מת מרגל שבורה ומלריה ולא נרצח ,  כך חשפה רשות העתיקות המצרית .  במסיבת עיתונאים שהתקיימה היום  ( רביעי )  בקהיר ,  חשפה רשות העתיקות המצרית כי בדיקות די.אנ.איי ,  וסריקות הדמייה מוכיחות כי הפרעוני המפורסם אולי היה נער הזהב של מלכות מצרים ,  אבל הוא גם היה חולני למדי וסבל מחיך שסועה ,  מחלת עצמות ומלריה .  
תוצאות המחקר פורסמו השבוע גם בכתב עת של ההתאחדות הרפואית האמריקאית .  תודות לבדיקות די.אנ.איי שבוצעו לראשונה ב-16 מומיות ,  הצליחו גם החוקרים למפות את כל אילן היוחסין של תות ענח' אמון ,  וקבעו שהוא בנם של אח ואחות ,  מנהג נפוץ בקרב הפרעונים .  
תות ענח' אמון עלה למלוכה לפני כ-3,300 שנים ,  כשהיה בן תשע ,  ושלט במשך 10 שנים בלבד . " הוא לא היה מלך פרעוני חזק במיוחד ולא רכב במרכבות ",  אמר חבר בצוות המחקר ,  קרסטן פוש ,  גנטיקאי מגרמניה . " דמיינו במקום זה נער חלש ושברירי עם פגם ברגל שנזקק למקל הליכה ".  
פוש גם שיבח את מצבו של הדי.אנ.איי של המומיות המלכותיות .  לדוגמה ,  הדי.אנ.איי של המומיה הזקנה  " היה הדי.אנ.איי הטוב ביותר שראיתי בחיי שנלקח מדגימה עתיקה ".  להערכת צוות החוקרים ,  שיטות החניטה שהמצרים נקטו כדי לשמר את בית המלוכה הגנו על הבשר וגם הדי.אנ.איי .
 
חוקרים :  תות ענח' אמון מת ממחלה ולא נרצח
רשות העתיקות המצרית גילתה שהנער המצרי המפורסם בעולם - תות ענח' אמון ,  לא נרצח כפי שסברו עד כה .  המלך הפרעוני הצעיר סבל ממלריה ,  מרגל שבורה ומת מהמחלות הרבות שבהן לקה

