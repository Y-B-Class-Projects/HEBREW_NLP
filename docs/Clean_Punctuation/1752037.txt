שני הרוגים ושלושה פצועים בתאונה בעכו
שני בני אדם נהרגו ושלושה נוספים נפצעו בהתנגשות חזיתית בין מיניבוס שהסיע פועלים ורכב פרטי בעכו .  על פי הערכת המשטרה ,  התאונה נגרמה לאחר שאחד מכלי הרכב לא ציית לרמזור אדום
שני גברים נהרגו הבוקר  ( שישי )  ושלושה נוספים נפצעו באורח קל עד קשה בהתנגשות חזיתית בין מיניבוס לרכב פרטי בצומת הכניסה המזרחית לעכו .  אחד מההרוגים הוא מריו סטניסלב בן 49 מהעיר עכו .  צוותים של מגן דוד אדום פינו את הפצועים לבית החולים בנהריה .  המשטרה סגרה את הצומת לתנועת כלי רכב .
 מחקירה ראשונית עולה ,  כי רכב מסוג מיניבוס שהסיע פועלים יצא מכיוון עכו והתנגש ברכב פרטי שהגיע מכיוון נהריה .  כתוצאה מההתנגשות ,  הרכב הפרטי התהפך והתנגש בעוצמה רבה ברמזור .  על פי הערכת המשטרה ,  התאונה נגרמה לאחר שאחד מכלי הרכב לא ציית לרמזור אדום .  
מעדויות הנפגעים עולה כי ההרוגים הם שניים מנוסעי האוטובוס אשר הועפו מתוכו .  בנוסף נהג המיניבוס ונוסעת נוספת נפצעו באורח קל .  נהג המכונית הפרטית נפצע באורח קשה ופונה לבית החולים כשהוא סובל מפגיעות בבטנו ובחזהו .  המשטרה מבקשת מעדי ראייה לתאונה לסייע בחקירת נסיבותיה .
 
שני הרוגים ושלושה פצועים בתאונה בעכו
שני בני אדם נהרגו ושלושה נוספים נפצעו בהתנגשות חזיתית בין מיניבוס שהסיע פועלים ורכב פרטי בעכו .  על פי הערכת המשטרה ,  התאונה נגרמה לאחר שאחד מכלי הרכב לא ציית לרמזור אדום

