המנצח הגדול של הבחירות בארה"ב :  פוקס ניוז - משך אליו 6.96 מיליון צופים
ערוץ הטלוויזיה ,  המזוהה עם המפלגה הרפובליקאית ,  משך אליו יותר מפי שניים ממספר הצופים ב-CNN
המנצחת הגדולה של הבחירות לקונגרס בארה"ב ביום שלישי היתה אמנם המפלגה הרפובליקאית ,  אשר זכתה בשליטה בבית הנבחרים .  אך מלבד תוצאות הבחירות ,  רשם גם ערוץ הטלוויזיה פוקס ניוז ניצחון קטן משלו ,  כאשר משך אליו באותו יום את הקהל הגדול ביותר שידע אי פעם בבחירות לקונגרס.פוקס ניוז ,  אשר מזוהה עם המפלגה הרפובליקאית ,  זכה לשיעור צפיה של 6.96 מיליון איש בממוצע בשעות צפיית השיא ביום הבחירות ,  לפי נתוני חברת המדרוג נילסן .  מדובר ביותר מפי שניים משיעור הצפייה של cnn ,  אשר בו צפו 2.42 מיליון איש בממוצע ביום שלישי בערב ,  ויותר מפי שלושה ממספר הצופים ב-msnbc ,  שבו צפו 1.94 מיליון באותן שעות.לאורך כל יום הבחירות שולבו בשידור של פוקס ניוז פרשנים ואורחים מיוחדים ,  אשר חלקם עשויים להתמודד בבחירות לנשיאות ב-2012 ,  ובהם מושלת אלסקה לשעבר ,  שרה פיילין.לשם השוואה ,  פוקס ניוז משך אליו רק 3.06 מיליון איש בממוצע בשעות צפיית השיא בבחירות לקונגרס של 2006 ,  שבהן זכו הדמוקרטים .  ואולם בארבע השנים שחלפו מאז ,  צבר הערוץ פופולריות ,  בעוד שיעורי הצפייה בערוצים מתחרים נפלו מאז .  cnn ,  למשל ,  משך אליו 2.97 מיליון צופים בליל הבחירות של 2006.בליל הבחירות לנשיאות בארה"ב בנובמבר 2008 ,  צפו 12.3 מיליון איש בממוצע בשידורי cnn בשעות צפיית השיא ,  לעומת 9 מיליון שצפו בפוקס ו-5.9 מיליון ב-msnbc .
 
המנצח הגדול של הבחירות בארה"ב :  פוקס ניוז - משך אליו 6.96 מיליון צופים
ערוץ הטלוויזיה ,  המזוהה עם המפלגה הרפובליקאית ,  משך אליו יותר מפי שניים ממספר הצופים ב-CNN

