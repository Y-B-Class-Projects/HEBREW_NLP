אחיינו של אילן שילוח :  הוא ניצל את כוחו והחתים אותי במרמה על מסמכים למכירת ביתי 
" שילוח עשה שימוש ציני בקרבתו המשפחתית למבקשים ,  בכוחו הפיננסי ובאמון הרב שרחשו לו ",  נטען
רונן פרידמן ,  אחיינו של הפרסומאי אילן שילוח ורעייתו שרון פרידמן ,  הגישו היום לבית המשפט המחוזי מרכז ,  בקשה למתן צו מניעה זמני נגד אילן שילוח ,  ונגד חברת הפרסום מקאן אריקסון שימנע מהם לעשות שימוש במסמכים לצורך שעבוד בית מגוריהם לטובת שילוח וחברת מקאן .  לטענת פרידמן ורעייתו ,  הם הוחתמו על המסמכים במרמה ,  על סמך הבטחות שווא.לפי הבקשה ,  שהוגשה על ידי עו"ד רנה שבלת ,  ההבטחה היתה שביתם יועבר לנאמנות על שם אילן שילוח ,  והוא מתחייב לתמוך בחברה אשר בבעלות רונן פרידמן ,  בשם  " ליתם הנדסה ",  כפי שעשה מאז מאי 2010 .  כמו כן ,  נטען כי פרידמן הוחתם על הסכם הלוואה פיקטיבי .  ואולם ,  לטענת פרידמן ,  תוך 4 ימים לאחר השגת החתימה על המסמכים ,  בניגוד להבטחות ,  סגר אילן שילוח את החברה שבבעלות אחיינו.לטענת פרידמן ,  שילוח אמר לו ולאשתו כי הוא צריך בטחונות נוספים לצורך הזרמת הון חוזר לחברה ,  ואולם  " הדבר הוא פורמלי בלבד כיוון שעל פי תוכניתו העסקית לגבי החברה ,  לא יהיה צורך כלל בכספי דירת מגוריהם ".  עוד נטען כי נאמר להם כי הם חותמים על הסכמה למכירת ביתם לשילוח ,  בכפוף לכך שימשיך להיות שותף פעיל בחברה ,  כך שהבית יהיה בידיו בנאמנות כפיקדון עבורם .  לא סוכם על הסכם הלוואה ולא על יצירת בטוחות או שעבודים על הנכס להבטחת החזר הלוואה ",  נטען בבקשה ." שילוח עשה שימוש ציני בקרבתו המשפחתית למבקשים ,  בכוחו הפיננסי ובאמון הרב שרחשו לו  ..  .  התרמית לגבי ביתם הייתה מתוכננת מראש ",  נטען .
 
אחיינו של אילן שילוח :  הוא ניצל את כוחו והחתים אותי במרמה על מסמכים למכירת ביתי 
" שילוח עשה שימוש ציני בקרבתו המשפחתית למבקשים ,  בכוחו הפיננסי ובאמון הרב שרחשו לו ",  נטען

