אלביט סיכמה עם קרן אירופית על השקעת 100 מ' ד' בקרן משותפת
100 מיליון דולר נוספים יושקעו על ידי אלביט הדמיה והחברה הבת פלאזה סנטרס ;  אלביט נפגשת עם גופים מוסדיים כדי לצרפם להשקעה
 >  >  מוטי זיסר נערך לקראת השקה של פעילות משמעותית בתחום המרכזים המסחריים בארה"ב .  השבוע דיווחה אלביט-פלאזה ארה"ב ,  החברה הבת של אלביט הדמיה הנמצאת בבעלות זיסר ,  כי הגיעה להסכם מסגרת להשקעה משותפת עם איסטגייט פרופרטי llc מקבוצת nch capital ,  קרן אירופית המשקיעה בנדל"ן במזרח-אירופה ובארה"ב .  לפי ההסכם בין הצדדים ,  איסטגייט תשקיע בקרן המשותפת 100 מיליון דולר ,  ו-100 מיליון דולר נוספים יושקעו בחלקים שווים על ידי אלביט הדמיה והחברה הבת שלה ,  פלאזה סנטרס .  איסטגייט צפויה ליטול חלק פעיל בניהול הקרן .  אלביט הדמיה ופלאזה סנטרס עדיין לא ביצעו השקעות ,  ובמסגרת הקרן המשותפת יתחילו לבצע את ההשקעות ,  ברגע שיגיעו לגיוס של כ-400 מיליון דולר .  בכוונת הקרן לבצע השקעות של כמיליארד דולר  ( כולל נטילת מינוף )  .  אלביט הדמיה מקיימת בימים אלה סבב פגישות עם גופים מוסדיים ישראליים גדולים ,  בעיקר חברות הביטוח ,  כדי לצרפן להשקעה בקרן .  לפי התוכנית ,  הקרן תרכוש נכסים באופן ישיר או באמצעות כניסה למיזמים משותפים עם בעלי מרכזים מסחריים ,  מתוך כוונה לממש את הנכסים ;  הקרן תפורק בתוך חמש-שבע שנים ממועד הסגירה של סבב הגיוס הראשון .  זיסר אמר אתמול : " התחייבות להשקעה בסך של 100 מיליון דולר שנתנה איסטגייט ,  אשר הינה בעלת הבנה עמוקה בתחום הנדל"ן ובעלת רקורד מרשים ,  מביעה את אמונה ביכולותיה של אלביט-פלאזה ארה"ב לייצר ערך עודף למשקיעים באמצעות השקעה בתחום הנדל"ן המניב בארה"ב .  אנו צופים כי בזמן הקרוב נצליח לקבל התחייבויות השקעה נוספות ממשקיעים ישראלים ובינלאומיים אשר חלקם כבר הביעו את רצונם להצטרף להשקעה בקרן ".  דודי מחלוף ,  מנכ"ל משותף באלביט הדמיה ,  אמר : " אלביט הדמיה ופלאזה סנטרס מאמינות כי המשבר הפיננסי בארה"ב בכלל ובשוק הנדל"ן בפרט יצר הזדמנות ייחודית לרכישת נכסים איכותיים ,  המניבים תזרים תפעולי ובעלי פוטנציאל השבחה ,  במחירים אטרקטיביים אשר לא נראו כמותם בזמן האחרון ".   " יתרה מזו ,  אנו מאמינים כי עם התאוששות השווקים בעולם ,  לרבות ארה"ב ,  הקרן תוכל לייצר ערך משמעותי בגין השקעותיה .  אנו בטוחים כי מומחיותן וניסיונן של אלביט הדמיה ופלאזה סנטרס בשוק הנדל"ן בכלל ובתחום הקניונים ומרכזי הבידור בפרט ,  יסייעו לנו למצות את הפוטנציאל הגלום בהשקעות אלה ". 

אלביט סיכמה עם קרן אירופית על השקעת 100 מ' ד' בקרן משותפת
100 מיליון דולר נוספים יושקעו על ידי אלביט הדמיה והחברה הבת פלאזה סנטרס ;  אלביט נפגשת עם גופים מוסדיים כדי לצרפם להשקעה

