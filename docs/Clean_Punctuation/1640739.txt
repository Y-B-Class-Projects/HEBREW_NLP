הזמן חולף והצנטריפוגות מסתובבות
בכל אירוע דרמטי נראית הדמוקרטיה חלמאית ,  מיושנת ,  מנותקת מהמציאות ,  איטית , " לא מבינה ".  אויביה חותרים וחופרים וזורעים ייאוש ומצביעים על חולשת דעת הקהל הדמוקרטית ? בורגנית ,  ומבטיחים לעמיהם הנדכאים כי הניצחון ממתין להם מעבר לדלת ,  מיד לאחר הצעד הבא .  רק אז - לרוב ,  אך לא תמיד - מתעוררת הדמוקרטיה ברגע האחרון והופכת את תמונת המצב על פניה ,  ובמחיר יקר מהנדרש .
 המהפך מתרחש דרך קבע ברגע שבו אויבי הדמוקרטיה מותירים את מגיניה עירום ועריה ;  במצב שבו מנהיגי הדמוקרטיה אינם יכולים לשקר לעצמם כאילו הרוק הוא גשם .
 תזכורות ?  הסכם מינכן מול נוויל צ'מברליין עד שהגיע וינסטון ספנסר צ'רצ'יל .  באיחור ,  אבל לפני שהכל היה אבוד .  פרל הארבור והנשיא פרנקלין דלנו רוזוולט .  שוב באיחור ,  ושוב לפני שהכל היה אבוד .  לפני כן הסכם הדמים מולוטוב ? ריבנטרופ ב ? 1939 ,  אבל אחר כך הקרב בסטלינגרד ב ? 1943 .  אפילו ביתוק ברלין במהלך של הסובייטים ,  שנענה ברכבת אווירית אמריקנית תקיפה בשלהי שנות ה ? 40 .
 עכשיו מדובר באיראנים .  הם מתעתעים במערב זה כמה שנים .  הם מסרבים להידבר .  מבטיחים להידבר .  אינם מסכימים להידבר .  בינתיים הזמן חולף והצנטריפוגות מסתובבות ,  והמערב ניצב מהופנט ,  ומדינות ערב מדרבנות את אמריקה ואירופה להתניע את כוחן מפני שטהרן משקרת ,  הן מכירות את האייתוללות .
 נראה כי שוב - באיחור ,  אבל לפני שהכל אבוד - חלה התעוררות בארה"ב .  הסנאטור ג'וזף ליברמן ,  שר ההגנה רוברט גייטס ,  העמיתה הילארי קלינטון ,  וזה כבר קרוב מאוד אל ברק אובאמה - ואמריקה מנבאת בקול אחיד כי אין עם מי לדבר ואין על מי לסמוך ,  וחובה להדק את הסנקציות ולאחריהן מגיח הכוח הצבאי .  אין כישראלים המבינים כי זמן יקר חלף לבלי שוב ;  שמלכתחילה לא היה סיכוי לבלום את איראן בהסכמה ;  ושחבל על כל יום .  אולי מפני שהיהודים מבינים בסכסוך עם איראן - כבמשברים אחרים - כי כאשר  " פורעות באה לעולם אין מרגיש בה תחילה אלא יעקב ". 
מכל מקום ההתפתחות האחרונה מלמדת כי תיתכן התפכחות מערבית .  אמריקה ולאחריה אירופה ,  ואולי אפילו רוסיה וסין הציניות ,  יצטרפו להטלת הסנקציות ,  ובלבד שמנהיגי המערב לא ילכו שבי אחרי חרושת המילים הכוזבות והנבובות של הנהגת טהרן .  שכן מבירת איראן יצאה אתמול קרן של אמת בסיסית כאשר מחמוד אחמדינג'אד הודיע על העשרת אורניום עשירה בממדים מסוכנים .
 
הזמן חולף והצנטריפוגות מסתובבות
nan
