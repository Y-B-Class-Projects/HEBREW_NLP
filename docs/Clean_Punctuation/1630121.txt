כיכר דיזינגוף  " קפאה "  למען הפליטים מאפריקה
כמה עשרות פעילים הביאו את המחאה נגד החוק למניעת הסתננות לכיכר דיזינגוף בת"א .  ברגע אחד קפאו כולם במקומם בתנוחה בה מענים באריתריאה עצירים פוליטיים
 ( צילום :  דייב שחר ,  עריכה :  דורון שטיין ) 
במחאה על הצעת החוק למניעת הסתננות ,  הצעת חוק שנועדה למנוע כניסת  " מסתננים "  לישראל ,  בניהם כאלו המגיעים מסודן ואריתריאה ,  קיימו היום  ( שישי )  עשרות משתתפים הפגנה יוצאת דופן  .  אירוע  " פלש מוב "  בכיכר דיזנגוף  אירוע בו קבוצת אנשים מתארגנת באופן אקראי במקום ציבורי ,  מבצעת פעילות מתואמת ואחר כך מתפזרת .  המפגינים התכנסו בכיכר ובשעה 13:07 בדיוק נשכבו על הרצפה בתנוחת  " הליקופטר ".  תנוחה שבה משתמשים השלטונות באריתריאה על מנת לענות עצירים פוליטיים .  המפגינים מבטיחים כי האירוע היום הוא הראשון בשרשרת של אירועי מחאה נגד  " חוק ההסתננות ". 
החוק למניעת הסתננות הוא חוק שאמור למנוע הרמטית כניסה של פליטים מהגבול המצרי .  ולהכשיר את ה"החזרה החמה "-  סעיף הקובע כי החזרת המסתנן תעשה עד 72 שעות מהמועד שבו נתפס .  בנוסף ,  חלק מסעיפי החוק מאפשרים גזירה של עד עשרים שנות מאסר על פעילי ארגוני סיוע אשר מסייעים  " למסתננים "  ממדינות אויב במהלך שהותם בישראל .  הצעת החוק כבר עברה בקריאה ראשונה בכנסת הקודמת ברוב של 59 מול דב חנין אחד ,  ואמורה לעלות לדיון בוועדת הפנים בתחילת החודש הבא .  
ארגוני הסיוע מתנגדים נחרצות לחוק .  לטענתם ,  עצם הגדרתן של סודן ואריתריאה כמדינות עוינות לישראל ,  הופכת באופן אוטומטי את כל הפליטים שבורחים מרצח העם במדינות אלו לסכנה פוטנציאלית .  לטענת הארגונים ,  הגדרה זו מהווה פתח לאינספור הפרות זכויות אדם שהחוק בעצם מכשיר הלכה למעשה .  החמורים מכולם הם סעיפים 5-7 בהצעת החוק .  סעיפים הקובעים הטלת עונשים כבדים על כל אדם או ארגון הנותנים מחסה או סעד לאותם  " מסתננים ".  ביקורת נוספת של הארגונים מופנית כלפי התעלמות החוק מזכויות הילד .  לטענתם ,  החוק מאפשר מעצר בלתי מוגבל של ילדים ,  זאת מבלי לבחון את עיקרון טובת הילד .  
יש לציין כי בדברי ההסבר לחוק מצוין כי היחס למסתננים ,  ובכללו ה-"החזרה החמה ",  תיעשה בקנה מידה עם מחויבותה של ישראל לאמנות בינלאומיות ובכפוף לעיקרון אי ההחזרה המעוגן באמנה הבינלאומית בדבר מעמדם של פליטים .  על פי עיקרון זה , " אין לגרש אדם למקום שבו יועמדו חייו או חירותו בסכנה ,  על רקע גזעו ,  דתו ,  לאומיותו ,  השתייכותו לקבוצה חברתית מסוימת או השקפתו הפוליטית ".  עיקרון זה חוקק בשנת 1951 ,  על רקע המאורעות הקשים שהתרחשו רק כמה שנים לפני באירופה של מלחמת העולם השנייה .
 
כיכר דיזינגוף  " קפאה "  למען הפליטים מאפריקה
כמה עשרות פעילים הביאו את המחאה נגד החוק למניעת הסתננות לכיכר דיזינגוף בת"א .  ברגע אחד קפאו כולם במקומם בתנוחה בה מענים באריתריאה עצירים פוליטיים

