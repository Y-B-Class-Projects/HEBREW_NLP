שלום חקלאי :  ישראל ייבאה מהרשות הפלסטינית כ-100 אלף טונה תוצרת חקלאית ב-2009
67 אלף טונה של תוצאת חקלאית יובאו לישראל מהרשות - נוסף על כ-30 אלף טונה של יבוא לא מאושר .  הירק המוביל ביבוא מהגדה המערבית :  מלפפונים למאכל ולתעשייה
 >  >  על אף הקיפאון המדיני ששרר ב-2009 בין ישראל לרשות הפלסטינית ,  המשיכו הצדדים בשיתוף פעולה בנושאים החקלאיים .  שיתוף הפעולה אף גבר בתחומים כגון הגנת הצומח ומיגור מחלות בבעלי חיים ,  אמר אתמול שר החקלאות שלום שמחון .  לדבריו ,  את העבודה המשותפת האיצו שנת השמיטה - שחייבה את ישראל לרכוש כמויות גדולות של ירקות מהפלסטינים ,  וכן העובדה שחל שיפור במצב הכלכלי בגדה המערבית .  מנתוני קמ"ט חקלאות במינהל האזרחי עולה כי ב-2009 ייבאה ישראל משטחי הרשות בגדה כ-67 אלף טונה תוצרת חקלאית טרייה שקיבלה את האישורים הדרושים וכ-30 אלף טון תוצרת שלא אושרה ליבוא לישראל בידי השירותים להגנת הצומח .  מדובר בתוצרת פלסטינית ,  שנארזה בבתי אריזה ישראליים בבקעת הירדן והולבנה כתוצרת של חקלאים ישראליים וכך הוכנסה לישראל .  קב"ט חקלאות במינהל האזרחי סמיר מועדי התריע כי תוצרת זאת עלולה להיות נגועה במחלות צמחים .  את היבוא החקלאי לישראל הובילו מלפפונים למאכל - 20,129 טונה ,  מלפפונים לתעשייה - 12,527 טונה ,  קישואים - 5,294 טונה וחצילים - 4,981 טונה .  כמו כן ייבאה ישראל מהרשות 2,129 טונה חלב ומוצריו ,  350 טונה עופות ו-85 טונה דגים .  הרשות ייבאה 250 אלף טונה תוצרת מישראל במקביל ייבאה הרשות מישראל כ-250 אלף טונה של תוצרת חקלאית ,  חומרי הדברה ועצים לתעשייה .  את היבוא הוביל מזון לבעלי חיים - 117 אלף טונה ,  חיטה ושעורה - 33,500 טונה ,  פירות - 19 אלף טונה ועופות כ-11 אלף טונה .  חקלאי הרשות ייצאו ב-2009 ,  דרך נמלי ישראל לאירופה ,  עגבניות ,  שמן זית ,  דבש ומוצרים חקלאות נוספים בכ-400 אלף דולר .
 
שלום חקלאי :  ישראל ייבאה מהרשות הפלסטינית כ-100 אלף טונה תוצרת חקלאית ב-2009
67 אלף טונה של תוצאת חקלאית יובאו לישראל מהרשות - נוסף על כ-30 אלף טונה של יבוא לא מאושר .  הירק המוביל ביבוא מהגדה המערבית :  מלפפונים למאכל ולתעשייה

