נהג משאית מרוויח מעט מדי - אז בטח שיעשה תאונות 
תאונות הדרכים
 >  >  באחרונה נחרדנו מהתאונות שבהן היו מעורבים נהגי משאיות .  תנאי העבודה הבלתי נסבלים של נהגי המשאיות והשפעתם הקטלנית בכבישים הם כתובת הנמצאת על הקיר זה זמן רב .  לפי ההסכם הקיבוצי שנחתם בין מועצת המובילים והמסיעים לבין ההסתדרות ,  בסיס שכרו של נהג משאית הוא כ-3,850 שקל בחודש ,  השווה לשכר מינימום .  על המעביד לא חלה חובה לשלם שעות נוספות ויתרת התשלום מבוססת על פרמיה ,  שאמורה להיות תשלום של אחוז קבוע משווי ההובלות .  ואולם בפועל ,  עקב התחרות בענף ,  אין תעריפים קבועים להובלות ,  וכל המוריד במחיר הרי זה משובח .  בנוסף ,  חברות ההובלה מחזיקות את שווי הנסיעות כסוד כמוס .  מאחר שאין שקיפות בנושא הפרמיה ,  חברות ההובלה נוהגות כפי ראות עיניהן ומשלמות לנהגים סכומים נמוכים משמעותית מאלה שהם זכאים להם ,  והנהגים ,  שאינם יכולים לחשב את השכר המגיע להם ,  מרגישים מרומים .  בהסכם הקיבוצי הקיים נקבע כי תשלומי הפנסיה ,  הפיצויים וקרן ההשתלמות המגיעים לנהג משאית יחושבו לפי ערך של 150% משכר הבסיס ,  כלומר לפי ערך של 5,775 שקל בחודש .  כנראה שאפילו המובילים מבינים שנהג משאית הוא עובד מקצועי ,  וכי השווי הריאלי של שעת עבודתו אמור להיות לפחות 150% משכר המינימום ,  כלומר 31 שקל לשעת עבודה ולא 21 שקל או פחות מכך .  בנוסף ,  חברות ההובלה מעסיקות את הנהגים כ-12 שעות ביום ובמקרים רבים דורשות מהם לעבוד עד 20 שעות .  אמנם לפי החוק אסור לנהוג יותר מ-12 שעות ביום ,  אך נהגים המסרבים לעבור על החוק מוצאים את עצמם מפוטרים .  לחברות ההובלה כדאי לדרוש מנהגים לעבור על החוק ,  משום שלפי מבנה השכר הקיים ,  הן לא נדרשות לשלם עבור שעות נוספות בטענה שלא ניתן לעקוב אחר שעות עבודתו של הנהג ,  וממילא לא ניתן לתת בו אמון .  ואולם במציאות החברות עוקבות אחר פעולותיו ושעות עבודתו של הנהג באמצעות מכשירי gps המותקנים בכל משאית .  כך ,  ללא תשלום שעות נוספות ,  שכר הנטו של רוב הנהגים הוא 5,000-7,500 שקל בחודש לעבודה ממוצעת של יותר מ-12 שעות ביום ,  וזה כולל תשלומי פרמיה ,  אש"ל וכל תשלום אחר המגיע להם לפי ההסכם הקיבוצי .  הסוד שמאחורי תאונות הדרכים הוא מבנה השכר :  שכר מינימום ופרמיות בלתי שקופות כופים על הנהגים לנהוג במצב של עייפות רבה תוך שהם מסכנים את עצמם ואת סביבתם .  הסכם קיבוצי הוא הסכם מחייב .  ההסכם הקיים ,  הגם שהוא בעייתי מאוד ,  אינו מיושם ורוב החברות רואות בו המלצה בלבד .  מאחר שרוב העובדים אינם מאורגנים בוועדים ,  אין מי שיכפה אותו .  כיום אנו נמצאים ערב חתימה על הסכם קיבוצי חדש בין ההסתדרות למועצת המובילים .  התמונה העולה מההסכם הקיבוצי החדש לא רק שאינה משפרת את המצב הקיים ,  אלא שלפי הפרסומים תהיה בו הפחתה משמעותית בשכר הנהגים .  יש צורך לשנות את בסיס מבנה השכר של הנהגים .  צריך לשנות את ההסכם הקיבוצי באופן שיבטיח שכר יסוד הגון ושייתן לנהגים תגמול לפי שעות עבודתם בפועל ,  ולא לפי הפרמיות .  חברות ההובלה צריכות לאפשר לנהגים להתארגן כדי להגן על תנאי עבודתם ועל חייהם וחיי זולתם .  הסכם קיבוצי כזה יסייע לשים קץ לאנרכיה בענף ויתרום למניעת תאונות דרכים .  הכותבת היא עורכת דין במחלקה המשפטית של ארגון העובדים מען

נהג משאית מרוויח מעט מדי - אז בטח שיעשה תאונות 
תאונות הדרכים

