 חובת ההוכחה על פייסבוק 
הניסיון של גוגל
 >  >  האם תצליח פייסבוק לייצר בישראל עמלות אחידות ושקופות ?  אפשר לבחון את מקרה גוגל לפני כשלוש שנים וחצי ולנסות להסיק ממנו מסקנות .  במארס 2006 ,  כמה חודשים לאחר שהוקם סניף גוגל ישראל ,  ביקש מאיר ברנד ,  המנכ"ל הטרי דאז ,  לייסד מערכת יחסים עם משרדי הפרסום .  ברנד נתקל בכתף קרה .  הסיבה :  גוגל הודיעה כי אינה משלמת עמלות .  באותם ימים נאבקו אתרי האינרנט הגדולים והבינוניים על נתח מעוגת הפרסום והיו מוכנים לשלם בעבור כך מחיר גבוה ,  ולכן שילמו למשרדי הפרסום עמלות גבוהות במיוחד ,  שהסתכמו בכ-40% מסך תקציבי הפרסום .  ההכרזה של גוגל הייתה קיצונית והחברה הסבירה אותה כך : " מדיניות גוגל מבוססת על תמחור נטו  ( net pricing )  המפרסמים משלמים בדיוק על מה שהם מקבלים .  גוגל אינה משלמת למשרד הפרסום שעושה את העבודה .  מדיניות זו מאפשרת לחברות האינטראקטיב לבנות מודלים עסקיים רווחיים המבוססים על שירותי הערך המוסף שניתנים במסגרת בניית קמפיין בגוגל ".  באותה תקופה אמר מנכ"ל בכיר של אחד ממשרדי הפרסום ל-themarker כי  " בגוגל סבורים שהם יכולים לפעול בישראל בלי שיתוף פעולה מצד משרדי הפרסום הגדולים .  אבל הם ייראו שהם טועים ".  בפועל ,  נהפכה גוגל לחברת המדיה הגדולה בישראל ,  עם מחזור פעילות שנתי של כ-160 מיליון דולר ב-2009 .  גם המנכ"ל ההוא ,  שהסביר שגוגל לא תשרוד בתרבות קניית המדיה בשוק המקומי ,  מנהל כיום עסקי פרסום רחבים במנוע החיפוש ,  ומי שמשלם לו על כך הם לקוחותיו בלבד ,  ולא גוגל .  בין גוגל ופייסבוק יש לא מעט קווי דמיון :  שתיהן החברות הגדולות ביותר בתחומן .  אין מנוע חיפוש פופולרי בישראל יותר מגוגל ,  ואין רשת חברתית שכוחה ועוצמתה בקרב ישראלים דומים לאלה של פייסבוק .  עם זאת ,  על יעילות הפרסום בגוגל כבר אין מחלוקת בקרב המפרסמים בישראל ,  אך הפרסום בפייסבוק עדיין טעון הוכחה .  מפרסמים רבים תולים תקוות בפייסבוק ,  כמי שאמורה להוביל את זירת המדיה החברתית ב-2010 .  השאלה המרכזית תהיה עד כמה יוכחו הקמפיינים שייערכו בה כיעילים .  חובת ההוכחה היא על אנשי המכירות של פייסבוק בישראל .
 
 חובת ההוכחה על פייסבוק 
הניסיון של גוגל

