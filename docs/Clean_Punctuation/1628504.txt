מופז דורש פריימריז : " לבני מסכנת המדינה "
 מספר 2 בקדימה קרא ליו"ר לקיים בתוך שלושה חודשים פריימריז לראשות המפלגה והאשים אותה בחוסר מנהיגות .  מוקדם יותר דחתה קדימה את בקשת ח"כ אפללו לפרוש ולהקים סיעת יחיד
חבר הכנסת שאול מופז ,  מספר 2 במפלגת קדימה ,  האשים הערב  ( שני )  את יו"ר מפלגתו ציפי לבני בכך שהיא  " גורמת נזק לקדימה ולמדינה ".  מופז קרא ללבני ,  במסגרת תדרוך עיתונאים ,  לקיים פריימריז לראשות המפלגה בתוך שלושה חודשים ,  שכן לדבריו קדימה  " לא הצליחה להביא לשום דבר מהותי ".  הוא הוסיף שקדימה איננה מפלגה  " שלי או שלה "  ושהתנועה סובלת  " ממנגנון שהוא קופסה שחורה ותקנון דרקוני ",  מה שמוביל לדבריו לחוסר יכולת של החברים להשפיע . 
" אני חרד להחלטה הבאה ",  אמר מופז בהתייחס למשא ומתן שניהלה לבני עם ראש הממשלה בנימין נתניהו על כניסה אפשרית של קדימה לקואליציה . " איש מצמרת קדימה לא היה שותף בקבלת החלטות מרכזיות כולל לא בפעם האחרונה .  אם לא יהיו פריימריז אני לא יודע מה יהיה .  כל יום שעובר ואין אשראי למנהיגות יש נזק ",  אמר מופז .  הוא סיפר שאמר ללבני . " בבקשה ,  בואי תקבלי אשראי מחברי קדימה ",  אולם זו השיבה שהיא איננה עוסקת בכך .
" אני קורא תיגר באופן דמוקרטי ואני מבקש שזה יהיה בשלושה החודשים הקרובים ",  אמר . " פניתי אליה גם ביום חמישי האחרון ,  אמרתי לה 'בואי ניפגש היום ונקבע תאריך' .  אמרתי 'מי שינצח יוביל ,  וכולם יתחייבו להישאר' .  אני עמדתי במבחן .  אם את תנוצחי ,  אני מצפה שתישארי בקדימה' בהינתן פריימריז עכשיו ",  אמר מופז .
 מסביבתה של יו"ר קדימה ציפי לבני אמרו בתגובה לדברי מופז בתדרוך העיתונאים כי , " אם זו דרכו של מופז להסביר מדוע ברגע האמת הוא התקפל מול קריאות התגר שלו ,  וסירב להעלות להצבעה את הצעתו להקדמת הפריימריז ,  זה מעיד כנראה על המבוכה הרבה שהיה מצוי בה .  לבני הבהירה לו ,  אחרי שהעלה את הנושא ביוזמתו ,  שאם הוא מבקש להקדים את הפריימריז ,  היא מביאה זאת להחלטת הסיעה ,  ושאם הוא לא רוצה שהסיעה תצביע - שיגיד .  הוא אכן משך את ההחלטה ,  וכל מה שנותר לבדוק אם היה מוכן לזה ומה החלטותיו אומרות על ביטחונו האישי .  זה כבר לא בין מופז לבני .  זה בין מופז ומוסדות קדימה .  את זה הוא לא צפה ". 
מוקדם יותר היום דחתה סיעת קדימה פה אחד את בקשתו של חבר הכנסת אלי אפללו לפרוש מהסיעה ולהקים סיעת יחיד .  לבני הבהירה במהלך ישיבת הסיעה כי פילוג אינו עומד על הפרק .  לאחר ההצבעה נגד פרישתו טען אפללו ,  כי לבני פגעה בו בפריימריז שנערכו לקביעת הרשימה לכנסת .  
במהלך הישיבה התלהטו הרוחות כאשר לבני הגיבה להאשמות שהפנה כלפיה מספר 2 במפלגה ,  שאול מופז ,  לפיהן בחודשים שקדמו לבחירות המקדימות בספטמבר 2008 חולקו מיליוני שקלים לאנשיו במטרה שיעברו למחנה לבני .  מופז ,  שחשף את חשדותיו בראיון ל"הארץ "  אמר ללבני בדיון כי  " אם את רוצה שאתלונן במשטרה רק תגידי ".  לבני השיבה לו שמבחינתה הוא יכול להתלונן .  
בשבוע שעבר שלח אפללו מכתב ליו"ר הסיעה ציפי לבני בו ביקש באופן רשמי להתפלג מהמפלגה .  במכתבו כתב אפללו כי , " אבקשך לפעול לקבלת החלטה של סיעת 'קדימה' על התפלגות בהסכמה לשתי סיעות .  זאת ,  על מנת לאפשר את התפלגותי מסיעת 'קדימה' על פי חוק ". 
באחרונה החלו להישמע קולות מרד בקדימה ,  בעיקר מפי חברי הכנסת אפללו ומופז ,  על רקע אפשרות כניסת קדימה לקואליציה .  מופז אף הגדיל לעשות וקרא בשבוע שעבר ללבני לקיים פריימריז במפלגה בתוך שלושה חודשים .  אולם קריאה זו זכתה להתנגדות חריפה בקרב חברי הסיעה .
 
מופז דורש פריימריז : " לבני מסכנת המדינה "
 מספר 2 בקדימה קרא ליו"ר לקיים בתוך שלושה חודשים פריימריז לראשות המפלגה והאשים אותה בחוסר מנהיגות .  מוקדם יותר דחתה קדימה את בקשת ח"כ אפללו לפרוש ולהקים סיעת יחיד

