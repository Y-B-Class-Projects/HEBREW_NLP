מכבי והפועל פתח תקוה מחפשות בית חדש
האיצטדיון החדש לא יהיה מוכן ב-2010 ,  והעירייה לא דוחה את מועד הריסת האורווה .  מכבי פ"ת תארח בהרצליה או וינטר
בניגוד לתחזיות ,  האיצטדיון החדש בפתח תקוה לא יהיה מוכן ב-2010 .  על פי הבדיקות שערכו מכבי פתח תקוה בימים האחרונים ,  הקבוצה צפויה לפתוח את העונה הבאה במגרש בהרצליה או וינטר .  הנשיא עמוס לוזון קיבל הודעה ,  כי ההחלטה של העירייה להרוס את האיצטדיון בחודש מאי היא סופית וכי היא לא תדחה את המועד פעם נוספת .  במקביל ,  מבדיקה שערכו ראשי מכבי פתח תקוה בעירייה ,  נודע כי האיצטדיון לא יהיה מוכן עד תום העונה הנוכחית וספק אם היא תוכל לפתוח בו גם את עונת המשחקים 2011/12 .  
מהנדס החברה לפיתוח פתח תקוה ,  דני גוטמן ,  אמר הבוקר  ( ראשון )  : " יש לנו הסכם עם הקבלן לפיו האיצטדיון יהיה מוכן בסוף אפריל 2011 ,  אך מתקיים משא ומתן להקדמת המועד ".  על פי גוטמן ,  פתח תקוה כן תוכל לארח באיצטדיון ,  שיכלול כ-12 אלף מקומות עם אפשרות להגדלתו ,  בעוד עונה וחצי .
 במהלך חודש אוגוסט 2008 נערכה ישיבה של וועדת התכנון והבניה ובה נכחו עמוס לוזון ,  משה זוארץ וגם נציגי הפועל פתח תקוה ,  שיאלצו גם הם לחפש מגרש חלופי .  נציגי הקבוצות יצאו מהוועדה מרוצים לאחר שהובהר להם כי ימשיכו לשחק במגרש ,  אך מאוחר יותר התברר כי האיצטדיון ייהרס בתום העונה .  יש לציין כי בחוזה המכירה לחברת אשטרום ,  הבונה את יחידות הדיור בשטח הזה ,  האיצטדיון אמור להיהרס לאחר שהאיצטדיון החדש יהיה מוכן ,  אלא שמאוחר יותר ,  על פי גורמים בעירייה ,  הסעיף הזה הוסר . " בעונה הבאה נשחק בהרצליה או וינטר ,  אין הרבה אפשרויות אחרות ",  אמרו הבוקר במכבי פתח תקוה .  גם בהפועל פתח תקוה ינסו בשבועות הקרובים להגיע להסכם על שימוש במגרש אחר .
 
מכבי והפועל פתח תקוה מחפשות בית חדש
האיצטדיון החדש לא יהיה מוכן ב-2010 ,  והעירייה לא דוחה את מועד הריסת האורווה .  מכבי פ"ת תארח בהרצליה או וינטר

