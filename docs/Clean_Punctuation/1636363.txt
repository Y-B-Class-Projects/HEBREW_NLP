דייט הסיוטים
דייט ראשון זה דבר מלחיץ ,  לכן התנדבנו לעזור לכם להבין אם הפרטנר עומד לרצוח אתכם ולקבור בגינה .  טל מוסקוביץ' מזהיר
אין מי שפגישה ראשונה לא גורמת לו להתקף חרדה הדורש טיפול תרופתי או לפחות לפרפרים קטנים בבטן .  הקונספט של לשווק את עצמנו ,  מבלי שאי פעם קיבלנו הכשרה ,  ולעשות רושם טוב ,  הוא דבר קצת מפחיד .  אנחנו בZONE ממליצים לכם לא לשפוט מהר ותמיד לתת הזדמנות שנייה אבל לכל כלל יש את היוצא מן הכלל .  לפעמים התשובה היחידה היא לברוח מהיציאה הקרובה ביותר .  הנה לכם ,  עמיתיי למין הגברי ,  כמה סימני אזהרה רציניים שאתם צריכים לזהות בדייט ראשון ובגללם ,  לוודא שיהיה גם האחרון .
 אין ספק שסצינת קנאה תגיע איפשהו במערכת היחסים ,  אבל המקום הוא בהחלט לא בפגישה הראשונה .  אם אתם כבר חשים בתהייה לגבי מי ששלח לכם את הSMS ,  בתחקור קל על מספר הידידות שלכם ועל המרחק האווירי של כל אקסית מביתך ,  ברור שיש לכם עסק עם קנאית רצינית .  על היציאה הקרובה ביותר ,  כבר דיברנו ? 
רובנו הצטרפנו בשלב כלשהו לקבוצת  " לשרוף בנות שאומרות אחי "  בפייסבוק .  תארו לכם דייט עם אחת כזו .  אם השיחה גולשת לכיוון של כדורסל ,  כדורגל ,  גרעפסים ושלל דברים גבריים ,  זהו בהחלט סימן אזהרה רציני .  כולנו רוצים את הידידה המגניבה ,  הטום-בוי שאפשר לדבר איתה על הכל אבל באמת ,  אנחנו רוצים לצאת איתה ? 
כמו שהזכרנו כבר בתחילת הכתבה ,  דייט ראשון הוא סוג של אירוע יחצ"ני .  אם השיחה גולשת לכיוונים עמוקים מדי ,  לתסביכי ילדות  ( לא ,  לא מעניין אותנו שישנת עם אור פתוח עד גיל 8 )  ,  לבעיות עם החברה הכי טובה ,  אמא ,  אבא ,  דודה וכאלה ,  סימן שאתם צעד אחד מלהפוך לידיד החדש .  וכמה אנחנו מפחדים מלהיות שוב ושוב  רק ידיד .
 אין רע בקצת ניצוצות ,  אפילו קצת אש .  אנחנו צריכים לפעמים בחורה עוקצנית שתקטול אותנו מדי פעם ותשיב את האגו הנפוח שלנו למימדים ארציים .  כל זה טוב ויפה אבל מה קורה כאשר הבחורה רק מחפשת לקטול אותך ?  אם זה קורה בפגישה ראשונה ,  זה סימן לבאות .  מאחר ואנחנו כולה מחפשים מערכת יחסים ולא זירת קרב ,  זה הסימן לקחת את הרגליים שלך הרחק הרחק .
 תופתעו ,  אבל יש בחורות שלא שמעו על פחד ממחויבות .  אם היא מתחילה לדבר איתך על תכניות לעתיד ,  על החברות שלה שאתה כל כך הולך לפגוש ,  על הקוסקוס שאתה כל כך הולך לאכול בקידוש בשישי או חס וחלילה על הכלב ,  הילדים והגדר הלבנה היפה שתהיה לכם ,  סימן שיש לך עסק עם בחורה כפייתית .  כן ,  כן ,  הגיע הזמן לברוח .
 אם אף אחד מהנ"ל לא קורה ,  ברכותיי ,  צלחתם את הדייט הראשון .  הבחורה שממולכם שפויה לגמרי ואפשר להמשיך בנינוחות לדייט שני .  משם ,  תסתדרו לבד ,  יש לי דייטים משל עצמי .  שלום תודה .
 

דייט הסיוטים
דייט ראשון זה דבר מלחיץ ,  לכן התנדבנו לעזור לכם להבין אם הפרטנר עומד לרצוח אתכם ולקבור בגינה .  טל מוסקוביץ' מזהיר

