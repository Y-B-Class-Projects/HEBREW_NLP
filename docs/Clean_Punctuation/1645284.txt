דורה : " במח' השנייה המטרה היתה להרוג את המשחק "
 מאמן הפועל חיפה מסביר את היכולת של קבוצתו במחצית השניה בניצחון מול בית"ר ,  אבל הוסיף : " עשינו ניצחון גדול "
 צילום וידאו :  עמית גולדשטייןעריכת וידאו :  יאיר דניאל
בהפועל חיפה חגגו הערב  ( שבת )  את הניצחון שהגיע אחרי שרשרת של שמונה משחקים ללא ניצחון .  העובדה שהוא התחולל דווקא מול בית"ר ירושלים  ( 2:3 )  רק הפך את העניין למתוק יותר ,  למרות הסיום הצורם ,  בו חטפו החיפאים שני שערים .  מאמן הקבוצה ,  שלומי דורה ,  שבשבועות האחרונים התערער מעמדו במועדון ,  אמר בסיום : " השתחרר הרבה לחץ דווקא נגד בית"ר ".  על העובדה כי קבוצתו כמעט והחליקה בסיום ,  אמר דורה : " אסור לאבד כזה יתרון .  אסור לנו היה לשחק כאילו זה משחק גמור מבחינתנו .  במחצית השנייה המטרה היתה להרוג את המשחק ,  כי ב-1:3 ידענו שאפשר לקבל גול אחד ,  לא יותר מזה ". 
למרות שספגו שני שערים ,  דורה כבר מסתכל קדימה : " עשינו ניצחון ענק שנתן לנו טיפה אוויר .  אנחנו יוצאים לסדרה שיכולה להכריע לאן הפועל חיפה הולכת ,  ואולי הניצחון הזה ייתן לנו ביטחון קדימה ".  על ניצן שירזי ,  שהגיע למועדון לאחרונה במטרה לסייע ,  אמר דורה : " ניצן הוא חלק מהצוות ,  ואני חולק את הדברים הטובים עם כולם .  הוא הוסיף לנו כמה דברים שהוא ראה מבחוץ .  כשאתה שומע את זה מבן אדם מבחוץ ,  זה משפיע .  השחקנים יצאו כמו מלוע של תותח ,  אבל כבר שכחנו מהמשחק הזה ,  ואנחנו כבר עוברים למשחק הבא .  אם נגמור בין המקומות 6-10 זה יהיה מצוין ".  
אחד מכוכבי המשחק של הפועל חיפה ,  ערן לוי ,  אמר לאחר הניצחון : " עשינו מחצית ראשונה טובה אבל נצטרך להפנים טוב טוב את המחצית השנייה .  יכולנו לעשות את זה 4 או 5 אפס .  זה קורה לנו החל מגביע המדינה וזה חבל .  אנחנו צריכים לעבוד על זה ".  על בואו של ניצן שירזי ,  אמר החלוץ : " השינוי לא מגיע לידי ביטוי ברמת השחקנים .  הוא עושה שינוי ,  אבל עם הצוות הניהולי .  אנחנו לא נכנסים לזה כי הוא מדבר עם שלומי .  אנחנו מאוד שמחים אבל יש עוד משחק בשבוע הבא .  יותר מדי יצאו פה אנשים בהצהרות ,  ואני מרשה לעצמי להגיד שאנחנו צריכים לשחק משבת לשבת ולעשות את התוצאות הטובות ביותר לעצמנו ". 

דורה : " במח' השנייה המטרה היתה להרוג את המשחק "
 מאמן הפועל חיפה מסביר את היכולת של קבוצתו במחצית השניה בניצחון מול בית"ר ,  אבל הוסיף : " עשינו ניצחון גדול "
 
