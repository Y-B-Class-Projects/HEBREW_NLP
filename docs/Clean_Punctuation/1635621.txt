רייטינג שבועי :  הדחה מופלאה 
" האח הגדול "  בראש ,  מהדורת השבת של ערוץ 2 מתחזקת , " עובדה "  ו"כלבוטק "  רושמות שיאים עונתיים ולמרות הרייטינג הנמוך  " הרווק "  היא עדיין התכנית הנצפית ביותר של ערוץ 10
תכנית ההדחה של  " האח הגדול "  זוכה ל-31.1% צפייה .  לצד הנתון הגבוה לו זוכה התכנית ,  רושם דני קושמרו זינוק למעלה נוסף ברייטינג של מהדורת השבת של ערוץ 2 והפעם ל-26.3% .  בערוץ 10 זוכה הסרט הדוקומנטרי  " הנשים של אבא "  ל-7.6% ותכנית המערכונים  " מקום לדאגה "  ל-3.6% .  מהדורת השבת של ערוץ 10 זוכה ל-8% . " רואים עולם "  של ערוץ 1 עם 6.9% .  
משדרי אקטואליה מוקדמת : " פגוש את העיתונות "  של חדשות 2 עם 4.8% , " מועצת החכמים "  עם 2.3% .  
והמספר הנוסף :  במשדר ההתרמה להאיטי ששודר בלילה שבין שישי לשבת צפו 0.3% .  גוד ג'וב איזראל .
 המעבר של קשת ליום שישי מרסקת סופית את ערב השידורים של ערוץ 10 :  מהדורת יום שישי עם 3.7% ,  התכנית  " סודות הקוסמים "  עם 2% בלבד והסרט  " סופרמן חוזר "  עם 1.8% .  בערוץ 2  " אולפן שישי "  מתייצבת על 18.8% , " ארץ נהדרת "  עם 25.7% ושידור חוזר של  " רמזור "  עם 15.8% .  בערוץ 1  " יומן "  עם 4.5% .  
בדרבי של חיים כהן נגד עצמו זוכה  " מועדון ארוחת הערב "  ל-10.2% ,  שידור חוזר של  " שום פלפל ושמן זית "  בערוץ 1 עם 2.6% .  
המספר הנוסף למכורים בלבד : " שלום האח הגדול "  תכנית סיכום השבוע של הריאליטי של קשת עם 7.6% .
 הראיון של אילנה דיין עם ראש עיריית בת ים מסדר את  " עובדה "  עם אחד הנתונים הגבוהים לעונה- 23.6% .  שידור חוזר של  " רמזור "  עם 18.8% .  ממול בערוץ 10 שידור חוזר של  " החברים של נאור "  עם 7.6% ופרק של  " העוקץ "  עם 5.1% .  
בהמשך הערב בערוץ 10  " היום שהיה "  עם 6.1% ו"לילה כלכלי "  עם 6.9% . " לילה כלכלי "  היא תכנית האקטואליה הנצפית ביותר של ערוץ 10 ביום חמישי ועוקפת גם את לונדון וקירשנבאום ואת  " חמש עם ",  שגם אותה הגיש שרון גל .  
מהדורות :  חדשות 2 עם 20.8% ,  חדשות 10 עם 8.8% , " מבט "  עם 5.2% .
 המספר הנוסף :  תיק תקשורת עם 7.4% ,  כי כולנו וואלה !  ברנז'ה .
 בטבלה השבועית תיקו .  קשת ,  עם ארבעה משדרים בעשיריה ,  מובילה את הטבלה השבועית עם שתי תכניות של  " האח הגדול "  בראש .  מהדורת השבת של חדשות 2 מתברגת למקום השלישי , " ארץ נהדרת "  במקום הרביעי ו"עובדה "  במקום השישי .  
גם לרשת ארבע תכניות : " כלבוטק "  היא התכנית הנצפית ביותר של הזכיינית עם 25% במקום החמישי .  במקום השביעי משפחה חורגת ,  אברי גלעד במקום התשיעי ואת העשיריה סוגרת  " רוקדים עם כוכבים ".  
לחברת החדשות של ערוץ 2 שתי נציגות :  מהדורת השבת מתברגת השבוע למקום השלישי ,  הממוצע השבועי של המהדורה המרכזית עומד על 22.2% במקום השמיני .  הממוצע השבועי של חדשות 10 עומד על 10.3% ו"מבט "  עם 6.8% .  
המשדר הנצפה ביותר של ערוץ 1 השבוע הוא משחק הכדורגל בין הפועל באר שבע להפועל תל אביב שזכה ל-8.2% .  למרות ההתדרדרות ,  ה"הרווק "  היא עדיין התכנית הנצפית ביותר של ערוץ 10 עם 10.6% .
 
רייטינג שבועי :  הדחה מופלאה 
" האח הגדול "  בראש ,  מהדורת השבת של ערוץ 2 מתחזקת , " עובדה "  ו"כלבוטק "  רושמות שיאים עונתיים ולמרות הרייטינג הנמוך  " הרווק "  היא עדיין התכנית הנצפית ביותר של ערוץ 10

