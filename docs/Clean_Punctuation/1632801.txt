אפל : " לאסור יבוא מכשירי נוקיה לארה"ב "
 החרפה במאבק הפטנטים :  אפל הגישה תלונה נגד נוקיה לנציבות הסחר הבינ"ל בארה"ב ודורשת לאסור ייבוא מכשיריה .  נוקיה הגישה תלונה כבר בחודש שעבר
ענקית הטכנולוגיה האמריקאית אפל הגישה תלונה חדשה נגד נוקיה הפינית בגין הפרת זכויות פטנט ,  וביקשה לאסור יבוא טלפונים סלולרים של נוקיה לארה"ב - הסלמה נוספת במאבק המשפטי בין שתי החברות סביב טכנולוגיות של טלפונים חכמים ,  דיווחה סוכנות הידיעות בלומברג .  
הודעה על התלונה פורסמה ביום שישי באתר האינטרנט של נציבות הסחר הבינלאומי  ( ITC )  של ארה"ב בוושינגטון .  נוקיה ,  יצרנית הטלפונים הסלולרים הגדולה בעולם ,  הגישה בחודש שעבר תלונה לנציבות ,  בה דרשה לאסור יבוא של מכשירי אייפון ,  אייפוד ומקבוק של אפל .  
המאבק סביב זכויות הפטנט מהווה חלק ממאבק רחב יותר בשוק הטלפונים החכמים ,  התחום בעל הצמיחה הגבוהה ביותר במגזר .  הנתח של נוקיה בשוק מכשירי הסלולר העולמי ירד ברבעון השלישי של 2009 ל-39.3% לעומת 42.3% ברבעון המקביל בשנה הקודמת ,  לצד עלייה בנתח השוק של אפל ושל ריסרץ' מושן  ( RIM )  ,  יצרנית מכשירי בלאקברי ,  לפי נתוני חברת המחקר גרטנר .  
נציבות הסחר הבינלאומי היא זרוע של הממשל בארה"ב שתפקידה להגן על השוק האמריקאי מפני התנהלות לא הוגנת בתחום הסחר ,  ובכלל זה הפרת זכויות פטנט .  במידה שהנציבות תסכים לבדוק את תלונת אפל ,  ידרשו 15 חודשים להשלמת החקירה .  הנציבות גם טרם החליטה האם לפתוח בחקירה בעקבות התלונה שהגישה נוקיה נגד אפל ב-29 בדצמבר .
 
אפל : " לאסור יבוא מכשירי נוקיה לארה"ב "
 החרפה במאבק הפטנטים :  אפל הגישה תלונה נגד נוקיה לנציבות הסחר הבינ"ל בארה"ב ודורשת לאסור ייבוא מכשיריה .  נוקיה הגישה תלונה כבר בחודש שעבר

