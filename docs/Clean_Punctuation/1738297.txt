לאחר שלושה חודשי מבוי סתום - שוורצנגר השלים את הצעת התקציב של קליפורניה
המדינה מתכננת לסגור גירעון של 19 מיליארד דולר על ידי הלוואת 10 מיליארד דולר ורפורמה בקרנות הפנסיה
מושל קליפורניה ארנולד שוורצנגר והמחוקקים המובילים הצליחו למצוא פשרה לסגירת הגירעון בסך 19.1 מיליארד דולר ולאשר את תקציב המדינה ,  בתום שלושה חודשים של משא ומתן מפרך .  התקציב צפוי לעלות להצבעה בשבוע הבא.ההסכם החדש אינו כולל העלאות מיסים ,  כפי שביקשו הדמוקרטים ,  וגם לא פוגע במערכת הרווחה של קליפורניה ,  כפי שהציעו הרפובליקאים ,  מסרו אתמול המנהיגים .  שוורצנגר וראשי הדמורקטים והרפובליקאים הגיעו להסכם בתום משא ומתן של חמש שעות קדחתני בלשכת המושל בסקרמנטו ." הגענו להסכם כולל ",  אמר נשיא הסנאט הזמני דארל סטיינברג ,  דמוקרט מסקרמנטו .  המחוקקים אמרו כי מידע מפורט יותר לגבי ההסכם יפורסם בשימוע הפומבי ב-6 באוקטובר.במסגרת התכנית ,  תלווה קליפורניה כ-10 מיליארד דולר בוול סטריט על ידי הנפקת שטרי חוב לטווח הקצר . " איש אינו מרוצה מההחלטות שנאלצנו לקבל ,  אבל הרפורמות שינבעו מכך יהפכו זאת למשתלם ",  אמר ארון מקליר ,  דובר מטעם שוורצנגר .  עוד מסר מקליר כי התקציב לא יאושר באם לא יכלול קיצוץ בפנסיות לרמות של 1999 ,  תכנית קיצוץ בהוצאות ויצירת קרן לשעות חירום .
 
לאחר שלושה חודשי מבוי סתום - שוורצנגר השלים את הצעת התקציב של קליפורניה
המדינה מתכננת לסגור גירעון של 19 מיליארד דולר על ידי הלוואת 10 מיליארד דולר ורפורמה בקרנות הפנסיה

