רק לא על המקרר
פעם זה משפחה ,  פעם אוטו ולפעמים פרחים - אם תתלו את כל הציורים שהילד מביא מהגן ,  תגלו בסוף שאתם גרים בג'ימבורי .  מה עושים עם כל היופי הזה ? 
כן ,  זה נכון .  הילד שלכם הוא דה וינצ'י הצעיר ,  רק שהגננת לא יודעת את זה עדיין .  הוא מצייר הכי יפה בגן והיחסים בינו לבין הגואש זה משהו שהעולם חייב לדעת עליו .  ובכל זאת ,  זו לא סיבה למלא את הבית בכל שרבוט שהננס מביא איתו מהגן ,  מרשים ככל שיהיה  כך תשמרו על בית מעוצב ,  עם ציורים של הילד ,  אבל מבלי להרגיש שאתם חיים בג'ימבורי  .
 את הציורים המוצלחים במיוחד של הילדים ,  שניכרים בהם אמירה וחידוש ,  והם מעידים על התפתחות של הקטן ,  אפשר לאגד ביחד ולמסגר במסגרת גדולה במיוחד לכדי קולאז' .  קולאז' יצירתי מסוג זה יתאים לתלייה על כל קיר בבית ,  בתנאי שבאמת בחרתם בפינצטה את היצירות המובחרות ,  ולא בקשקושים חסר משמעות .
 ילדים עויינים לאוכל ,  אפשר לנסות לפתות לגשת אל השולחן בעזרת פלסמיינטים שהם בעצמם ציירו .  קחו מספר ציורים מובחרים של הילדים כמספר בני המשפחה בבית ,  גשו לחנות צילום וצפו כל אחד מהם בלמינציה קשיחה .  כך בכל פעם שמתיישבים לאכול ,  הילדים ושאר בני הבית יוכלו ליהנות גם ממה שיש מתחת לצלחת ולא רק ממה שהיא מכילה .
 שמירת היצירות בקלסר בתוך שרוול ניילון היא שיטה פופולארית ,  באמצעותה ניתן להקדיש לכל ילד קלסר משלו ,  ולשמור את העבודות לפי סדר כרונולוגי ,  עם תוספת של תאריך בצד .  כדי שהקלסרים לא ייערמו על גדותיהם אפשר להשתמש בהם בתור כרטיסי ברכה ,  בימי הולדת של בני משפחה וחברים ,  חגים או כל מאורע אחר .
 אם גם לילדכם יש פטיש לקשקש על הקירות ,  אבל לכם פחות ,  השתמשו בציורים מהגן כתחליף לוונדליזם .  הקדישו קיר אחד בחדר הילדים  ( הקיר הכי קטן ?  )  ותלו עליו את כל העבודות ,  ללא הגבלה .  באיזה שהוא שלב ,  הקיר היצירתי יהפוך לקדוש ביותר בבית ,  ויהיה מושא לגאווה בפני כל אורח .  ברגע שהעומס בקיר עולה על גדותיו אפשר בהחלט לזרוק את הציור הוותיק ביותר ,  בלי רגשות אשם .
 אם הגעתם למצב שבו אתם חייבים להיפטר מחלק נכבד של היצירות ,  אבל רוצים למנוע סצנה של ילד היסטרי ,  שנשכב על הרצפה בצריחות מחאה ,  מומלץ להיפרד מהן בצורה יצירתית ומכובדת .  ארגנו באחד מסופי השבוע  " תערוכת אמנות "  שתכלול את כל היצירות אותן אתם מתכננים לזרוק .  הזמינו משפחה וחברים ,  וחשפו בפניהם בפעם האחרונה את העבודות .  במהלך התערוכה הנוכחים מוזמנים לקחת איתם את אשר אהבו ,  ולכל העבודות שנותרו בסיום התערוכה אמרו יפה שלום ולא להתראות .
 לאלו מכם שנהנים מעודף של זמן פנוי ,  סבלנות ועצבים ,  ניתן לסרוק את ערמות הציורים ולשמור אותם על גבי דיסק וכך להפטר מהיצירות המקוריות .  שמירת הציורים על גבי הדיסק לא רק תעשה לכם סדר בבית ,  אלא גם תשמור ותגן על מראה של יצירה מקורית שעלולה להתבלות ולהיהרס עם השנים .  מה גם שתוכלו לצפות בהם בקלות ובמהירות על גבי המחשב ,  מקרן טלוויזיה ואפילו על גבי המסך
הציורים יכולים להיות תחליף יצירתי וזול  ( תקציבית )  עבור מחברות או ספרים של הילדים .  באמצעות עטיפת טפט שקופה ניתן להדביק את היצירות ככריכות שונות ,  וכך להעניק להן מראה מקורי ואישי .  עתה הן ישמשו גם כסימן זיהוי נפלא ,  במקום לכתוב את השם על מדבקה טרחנית .
 
רק לא על המקרר
פעם זה משפחה ,  פעם אוטו ולפעמים פרחים - אם תתלו את כל הציורים שהילד מביא מהגן ,  תגלו בסוף שאתם גרים בג'ימבורי .  מה עושים עם כל היופי הזה ? 

