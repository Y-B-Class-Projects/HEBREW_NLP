תחזית שנתית לכל המזלות
הגשמה אישית ,  מצב כלכלי ,  קריירה ויחסים - לשנת 2011 יש תכניות עבורכם ,  בואו להציץ בהן
התפתחות אישית מואצת ,  התרחבות כלכלית וקשרים עם חו"ל .
 שאלות שהשור שואל את עצמו השנה :  איך מנקים את כל המשקעים שהפריעו לי שנים רבות לפרוץ קדימה ,  ואחרי שעשיתי זאת  איך מקדמים את מה שחשוב ,  ובגדול ? 
השנה הזו מתחלקת בעצם לשני חלקים .  בחלק הראשון אתם רוקמים לא מעט תכניות פעולה ומרגישים את הצורך לפרוץ החוצה ולפעול בגדול ,  וחציה השני של השנה  מחודש יולי  מאפשר לכם לעשות בדיוק את זה ,  ולהפוך את השנה הזו ל'שנת השור' שלכם ,  על כל המשתמע :  יופיטר עובר כעת למזל שלכם ,  ואחרי ציפיה ותכניות שעשיתם במחצית השנה כשהדברים העיקריים התרחשו להם מאחורי הקלעים - כעת הזמן לממש ,  ובגדול .  
זהו זמן טוב להתפתחות אישית מכל הסוגים ,  להחלטות על שיתופי פעולה נאים ,  להרחבת אופקים מכל הסוגים ,  ואפילו ללימודים של משהו חדש מבחינה אישית או מקצועית .  זמן טוב לגישה אופטימית ומאפשרת ,  ולכל מה שקשור ליכולת שלכם לבדוק אזורי פעולה חדשים ,  לנסוע לטייל ,  לפגוש אנשים מרתקים ,  ואם אפשר  לשמור על הדיאטה ..  .
 ינואר עד אמצע פברואר  לפעול בזהירות רבה ,  להימנע מסיכונים ומהחלטות פזיזות ,  ולחשוב פעמיים לפני כל פעולה .
 פברואר ומרץ  התפתחות אישית מכל הסוגים ,  נסיעות ולימודים .  זמן טוב להחלטות ארוכות טווח .
 אפריל ומאי  קריירה ואמביציה הן שתי המילים שמפעילות אתכם עכשיו .  השקיעו בהן קצת יותר מחשבה .  מרס עובר באמצע מאי למזל שלכם ,  ומביא איתו חודשיים של מרץ ואנרגיה לעשייה מכל הסוגים .
 ספטמבר ,  אוקטובר ונובמבר - להשקיע באזור הבית והמשפחה ,  לשפץ או לשנות אווירה ,  למסד קשרים ,  ולמצוא זמן לפעילות פנאי לעצמכם .
 שיתופי פעולה פוריים ,  קשרים עם מוסדות וארגונים .  
שאלות שהתאומים שואל את עצמו השנה :  איך למצוא לי שותפים לרעיון או לדרך העשייה ,  ואיך לחבר את כל אלה למוסדות וארגונים  ולפרוץ קדימה ? 
מעברם של אורנוס ויופיטר למזל טלה מגביר את הצורך והיכולת לשתף פעולה עם אחרים לצורך מיזמים פוריים ,  כמו גם לקבל פרגון וסיוע ממוסדות וארגונים בחייכם .  זו השנה שבה אתם מתחברים מחדש לצד הקולקטיבי שלכם ,  והוא זה שיסייע לכם גם להצליח בגדול .  
מעברו של יופיטר למזל שור בחודש יולי מביא איתו את הצורך להיערך מחדש ,  לקראת שינוי משמעותי שיגיע ב- 2012 ,  מה שאומר התארגנות מסוג אחר ,  מטרות גדולות יותר ,  ואולי גם שינוי בסדרי העדיפויות :  הדגש עכשיו הוא לא על פעילות סוליסטית ,  אלא על שיתופם של אחרים בתכניותיכם .  זמן טוב לפעול מתוך מקום של דמיון ויצירתיות ,  להגדיר מטרות ,  אבל את המהלכים החשובים באמת כדאי לשמור לשנה הבאה .
 ינואר ופברואר  יש תכניות באוויר ,  אבל עדיין מוקדם מלממש אותן .  חשוב לשמור על הקיים ,  ולא לעשות יותר מדי .
 מרץ ואפריל  היערכות מחודשת וסגירת מעגלים :  הילוכו האחורי של מרקורי במזל טלה מחזיר לחיים תכניות מגירה או יוזמות שעלו על שרטון .
 יוני ויולי  מרקורי ,  ונוס ומרס עוברים למזל שלכם ומביאים איתם זריקת מרץ של ממש .  זה הזמן לרוץ קדימה בכל הכוח ,  ורק להיזהר מהחלטות פזיזות .
 נובמבר ודצמבר  הילוכו האחורי של מרקורי במזל קשת מאפשר שינוי תכניות וסגירת מעגלים הקשורים למערכות יחסים ולזוגיות .
 אסרטיביות ואמביציה ,  השקעה בקריירה והרחבת המעגל החברתי .
 שאלות שהסרטן שואל את עצמו השנה :  האם הגיע הזמן לפרוץ קדימה עם הרעיונות והיוזמות שלי שחיכו שנתיים ?  ואם כן  איך ?  ומי הם החברים האמיתיים שלי ? 
מעבר אורנוס ויופיטר למזל טלה יוצר הזדמנויות חדשות לאמביציה שלכם :  זמן טוב לשדרג את התדמית המקצועית והאישית ,  לפרוץ קדימה עם תכניות פעולה חדשות בנושאי קריירה ,  ולהריץ יוזמות חדשות שמצליחות לקרום עור וגידים ,  ולהצליח בגדול .  יופיטר ממשיך למזל שור ,  וממנף את ההצלחות בתחום הקריירה גם לעשייה משותפת עם עמיתים לדרך ולמקצוע .  
סטורן במזל מאזניים לעומת זאת מכריח אתכם להשקיע במקביל לקריירה גם בבית ובמשפחה ,  ולבנות ציר איתן שאפשר להישען עליו במקביל לגישה האסרטיבית הכוללת .  אורנוס במזל טלה ,  לעומת זאת ,  עלול להביא איתו גם צורך בשינויים בנושאי הקריירה :  שינוי בסדרי עדיפויות ,  בחירה אחרת של מקצוע או תחומי עניין ,  ועזיבת מקומות עבודה שהרגשתם לא מרוצים ומסופקים כולל היכולת להסבה מקצועית .
 ינואר ופברואר  כוכב מרס במזל דלי עלול להביא איתו שיקולי דעת מוטעים ,  וחשוב לשמור עכשיו על הקיים יותר מאשר לפנות לכוון חדש .  זהירות .
 מרץ ואפריל  מרקורי ונוס ומרס עוברים ביחד למזל טלה ,  וכאילו משתחרר לו פקק מבקבוק המרץ שלכם :  זה הזמן לשנס מתניים ,  לקחת את עצמכם בידיים ולפרוץ קדימה .
 יולי ואוגוסט  ונוס ומרס במזל סרטן מאפשרים להתחדש רגשית ,  ולעשות למען עצמכם .  זמן טוב להירשם לחדר הכושר .
 אוקטובר נובמבר  הגיע הזמן להתארגנות כספית מחודשת ,  לשינוי סדרי עדיפויות לגבי הוצאת כספים ,  ולחזרה לקרקע יציבה .
 לימודים ,  נסיעות ,  הרחבת אופקים וכוון חדש לקריירה .
 שאלות שהאריה שואל את עצמו השנה :  איך פותחים דלתות אל העולם ,  איך טסים אל האופק ,  ולאן לוקחים את כל האנרגיה היפה הזו ? 
מעברם של יופיטר ואורנוס במזל טלה ידגיש בתחילת השנה את הצורך שלכם בחשיבה מרעננת ולא מקובעת ,  בחשיבה מחוץ לקופסה ,  וביציאה לשלב חדש של הרחבת אופקים ,  כשמדובר בנסיעות בתחום המקצועי או האישי ,  ובשינוי כוון ושימת דגש רב יותר על התפתחות אישית מאשר על קביעת עובדות בשטח .  
מעבר יופיטר בחודש יולי למזל שור ,  לעומת זאת ,  מסמן שהמחצית השניה של השנה תהיה קרייריסטית במיוחד ,  ובהמשך לתחילת השנה ייתכן שאף תביא איתה פריצות דרך חדשות לנושאים שעד עכשיו לא נגעתם בהם ,  לקשרים מקצועיים עם חו"ל ,  ואולי גם לדרך הסתכלות שונה על כל נושא הקריירה בכלל .  
זמן טוב לגישה שכלתנית ומרחיקת ראות ולא רק למיקוד בפרטים הקטנים ,  ולשאלות משמעותיות שכדאי לשאול את עצמכם השנה .  מה המילה קריירה מסמלת עבורי ?  האם אני באמת ממצה את הפוטנציאל שלי בתחום ?  ואם אינני מסופק  לאן ללכת ?  שינוי הכוון יגרור בעקבותיו גם שינוי בחשיבה ושינוי בקריירה עצמה ,  אם תחליטו לקחת סיכון ,  ולבדוק דרכים חדשות לביטוי אישי בנושאי קריירה .
 פברואר עד אפריל  שינוי מגמה .  בחדשים אלה תרגישו ביתר שאת את הצורך בשינוי סדרי עדיפויות .  יתכן ותמצאו שמה שעשיתם עד עכשיו לא מדבר אליכם ,  או צריך שדרוג מבחינת כוון או דרך עשייה .
 מאי עד יוני  האמביציה מתחזקת בהדרגה ,  ואיתה מתחזק גם הצורך ליזום ולפעול בכוונים חדשים .  שווה לבדוק שוב עד כמה הם באמת מתאימים לכם .
 נובמבר ודצמבר  מרס שבמזל שלכם מביא איתו מרץ ואנרגיה ליוזמות והתחלות חדשות :  נצלו אותו כדי להתמודד עם אתגרים גדולים .
 שינוי דפוסי התנהגות ,  שינוי גישה לחומר וכספים ,  התחדשות ותהליכי עומק .
 שאלות שהבתולה שואל את עצמו השנה :  איך משנים פאזה ,  מעבירים הילוך ,  ונפטרים מכל מה שעצר אותי בשנה הקודמת בנוגע לעסקים וכספים ,  ובחיים בכלל ?  
מעברם של יופיטר ואורנוס למזל טלה ,  מצביע על הצורך בשדרוג אישי ,  ובכל התחומים .  אחרי שנתיים לא קלות עוברים השניים למזל טלה ,  ומביאים איתם את הצורך בהתחדשות מבחינת עשייה ושטחי עניין ,  עם דגש מיוחד על השקעות ,  כספים ,  וגישה אחרת לכל מה שקשור לתחום הכלכלי והחומרי .  
זו השנה השניה שסטורן במזל מאזניים מלמד אתכם מחדש את הכללים הקשורים לפרנסה ולכספים ,  מכריח אתכם לשנות סדרי עדיפויות ,  ואולי גם ללמד אתכם בדרך הקשה איך לבנות לכם בסיס כלכלי מוצק ויציב יותר ,  אלא שלשם כך אתם צריכים לעשות שינוי משמעותי בדרך שבה אתם חושבים .  מעברו של יופיטר למזל שור יביא איתו זווית ראייה רחבה יותר של העולם ושל אפשרויות ההתפתחות האישית שלכם .  זהו זמן טוב ללימודים ארוכי טווח ,  ולהרחבת אזורי הפעולה מבחינה עסקית וחברתית .
 ינואר ופברואר - מרס במזל דלי מדגיש את התחום המקצועי ,  וכל מה שקשור לאחריות ומחוייבות .  זמן להתקדם ,  או לחשוב על הסבה מקצועית .  השקיעו יותר בבריאות שלכם והירשמו לחדר הכושר .
 מרץ ואפריל  מרס וונוס במזל דגים ממליצים על השקעה בזוגיות וביחסים .  נושאי שותפויות עשויים להיות עכשיו משמעותיים מהרגיל .
 מאי ויוני  הגיע הזמן לשחרר את האמביציה ,  ולגלות אסרטיביות .  זה הזמן לצאת במסע של יוזמות חדשות ,  וקידום אישי .
 נובמבר דצמבר  אלה החדשיים האקטיביים של השנה .  מרס שוהה במזל שלכם ומביא איתו מינון גבוה של מרץ ואנרגיה :  זמן לסגור קצוות ,  להשלים פערים ,  ובעיקר  לקבוע עובדות בשטח .
 הגדרת גבולות עם העולם ,  יחסים וזוגיות ,  בית ומשפחה .
 שאלות שהמאזניים שואל את עצמו השנה :  איך בונים מחדש גבולות מוגדרים בדיאלוג עם העולם ,  ביחסים ובזוגיות ,  ואיך מעבירים את כל זה לבית ולמשפחה ? 
אתם נמצאים עדיין בבית ספר קשוח בשנת המשך לשנה הקודמת שהיתה קשה במיוחד עבורכם .  מצד אחד נמצא עכשיו סטורן הנוקשה במזל שלכם ,  מביא איתו צורך לשים בצד את עולם הרגש ולהתמסר לעשייה ולעובדות תוך כדי בדיקת עומק ערכית של כל מה שקשור לצד הפרקטי של החיים ,  בניית גבולות ומיסוד קשרים .  מצד שני יוצרים הכוכבים יופיטר ואורנוס זוויות עימות ממול במזל טלה ,  שמביאות איתן סוג חדש של יחסים ודיאלוג זוגי ושיתופי פעולה עם העולם תוך ויתור על מערכות יחסים מהסוג הישן שמיצו את עצמן .  
משלים את התמונה פלוטו הייצרי שנמצא במזל גדי ,  שמכריח אתכם להתמקד בנושאי בית ומשפחה ,  על כל המשתמע .  בנייה אישית ,  יחסים ומשפחה  שלושת הנושאים האלה נמצאים בסוג של קיטוב זה מול זה ,  ומכריחים אתכם לבנות סדר עדיפויות שונה ממה שהיה לכם בשנים האחרונות ,  ולקחת בחשבון את שלושתם ביומיום ובשנה כולה מבחינת עשייה והחלטות משמעותיות .
 ינואר ופברואר  מרס במזל דלי גורם לכם להיות יצירתיים מתמיד .  הדגש עכשיו הוא על הצד הרומנטי שלכם :  כל מה שתעשו בחודשיים האלה  עשו באהבה .
 מרץ ואפריל  השקעה מקצועית .  זמן לקרוא את עצמכם לסדר ,  להשקיע במחויבויות שלכם ,  ולפעול באופן מקצועי ומדויק .  מבחינת בריאות  אתם רגישים עכשיו יותר מהרגיל .
 יולי ואוגוסט  החודשים האמביציוזיים של השנה .  זמן להעביר הילוך ,  לתת גז ,  ולהתמודד עם אתגרים גדולים במיוחד .
 אוקטובר ונובמבר  זמן להתארגן מחדש מבחינה כלכלית ,  לראות את כל התמונה ,  ולהתכוונן לטווח ארוך .
 עבודה ,  בריאות ,  זוגיות ושותפויות .
 שאלות שהעקרב שואל את עצמו השנה :  איך אני ממצה את היכולת המקצועית שלי השנה ,  ואיך אני פותח דלת ליחסים זוגיים מספקים ועמוקים ? 
אפשר לומר שהפוטנציאל שלכם להתקדם השנה מבחינה מקצועית גבוה במיוחד ,  עקרבים .  מעברם של יופיטר ואורנוס למזל טלה עשוי להביא איתו פריצות דרך מקצועיות ,  שינוי מקצוע או עבודה ,  ואולי בחירה שמתאימה לכם יותר אם המקום שבו אתם עובדים עכשיו אינו מתאים לכם .  לחילופין ,  השנה אתם יכולים גם לשנות משהו מבחינה בריאותית ,  מה שאומר שינוי בהרגלי אכילה ,  פעילות פיזית ואפילו חשיבה :  הגיע הזמן להשקיע קצת יותר מחשבה בדרך ההתנהלות שלכם ,  לבחור אורח חיים הרמוני ורגוע יותר ,  לשים את הגוף שלכם בראש סולם העדיפויות ,  ולהקשיב לו קצת יותר .  
מחודש יולי ואילך הדגש עובר לדיאלוג הזוגי והעסקי :  זמן להשקיע קצת יותר בפרטנרים ,  לשנות גישה ביחסים ,  ולמצוא לכם שותף עסקי שמתאים לתכניות הצמיחה שלכם .  זמן טוב להשקיע קצת יותר מחשבה במי שנמצא בחייכם כרגע ,  ולא רק בעצמכם .  כוכב סטורן ממשיך לייצר הרבה אקשן מאחורי הקלעים ,  וחשוב לנקות משקעים רגשיים שמצטברים שם ,  ולא לוותר .
 ינואר ופברואר  להעביר את מרכז הפעילות והקשב אל הבית והמשפחה .  זמן טוב להשקעה בבית ובסביבתו ,  או לשינוי מקום מגורים .
 מרץ ואפריל  זהו זמן שבו מודגשת מעורבות רגשית גבוהה בהחלטות שלכם .  כעת אפשר להתרגש מחדש ,  ולאפשר ללב להתבטא .
 יולי אוגוסט  זמן להיות במרכז האקשן ,  לירות לכל הכוונים ,  להתמודד עם אתגרים גדולים במיוחד ,  ולא לפחד להעז ובגדול .
 ספטמבר ואוקטובר  המעורבות הרגשית מתחזקת ,  ואיתה גם חוזרת הרומנטיקה .  זמן רגשי נעים ,  ורק חשוב להיזהר מטעויות בשיפוט .
 ריגושים ,  הרפתקאות ,  ותרגום דברו של הלב למעשים בשטח .
 שאלות שהקשת שואל את עצמו השנה :  מה  ומי - באמת מרגש אותי ,  איך מתאהבים ,  ואיך אני לוקח את כל ההתרגשות וההתלהבות ,  ומתרגם למעשים בשטח ? 
השנה הזו עשויה להיות מלהיבה למדי ,  קשתים .  יופיטר שליט המזל שלכם עובר למזל טלה ,  ומביא איתו ים של ריגושים ותחושה הרפתקנית .  אתם עשויים עכשיו לגלות נטייה לקחת סיכונים ,  וחשוב להיזהר מאופטימיות יתר .  זמן מצוין לכל מה שנעשה מתוך שמחה ואהבה .  ביולי עובר יופיטר למזל שור ,  ומחזיר אתכם לקרקע .  זהו זמן להשקיע את השמחה והאופטימיות של החודשים האחרונים בתחום המקצועי ,  לתרגם את ההתלהבות וההתרגשות למעשים בשטח ,  ולהתמקד בכל מה שקשור לעשייה מקצועית שבה לא תצטרכו להתפשר על משהו שאינכם אוהבים .  
סטורן במזל מאזניים מאפשר כוון מקצועי הקשור לחברות וארגונים ,  וייתכן שזה אף זמן להקים חברה משלכם .  נסיעות ארוכות מאוד אינן מומלצות עכשיו :  זמן טוב למצות את מה שיש בסביבה הקרובה .
 ינואר ופברואר  התרגשות והתלהבות הן המילים השכיחות יותר בתקופה הזו .  ונוס במזל שלכם ,  יופיטר עובר למזל טלה ,  ועם שני אלה חוזרת גם השמחה וההתלהבות .
 מרץ ואפריל  פרק זמן שבו מביאים את הריגוש והשמחה אל הבית והמשפחה .  שימו דגש מיוחד עכשיו על תחושת הביחד המשפחתית .
 מאי ויוני  זמן טוב לעזוב לרגע את הראש המתבונן ולפעול מהלב ,  על כל המשתמע ,  בתנאי שלא תאבדו את הראש ..  .
 יולי אוגוסט  שינוי מגמה :  יופיטר עובר למזל שור ומכריח אתכם לתרגם את כל ההתלהבות למעשים בשטח .  מעניין .  התהליך הזה יימשך כבר עד סוף השנה ,  ויאפשר לכם ליהנות בשנה אחת משני עולמות שונים  אך משלימים ..  .
 משהו מת  ומשהו חדש נולד :  להתמקד בהתפתחות אישית ובנושאי קריירה .
 שאלות שהגדי שואל את עצמו השנה :  איך אני מעניק משמעות לכל עולם החומר והשאפתנות שמקיף אותי ,  ואיך אני סוגר מעגלים שמיצו את עצמם ופותח חדשים ? 
סטורן שליט המזל שלכם ממשיך לנוע במזל מאזניים ,  גדיים ,  למשך שנה נוספת .  זהו פרק זמן מעניין שמשלים את מה שאירע בשנה הקודמת ,  ומאפשר לכם להתקדם בכל מה שקשור לקריירה ובעיקר להתבסס ,  להגדיר מטרות באופן מדויק ,  ולמצות את פוטנציאל האמביציה שלכם בצורה רשמית ומעשית יותר ,  בעיקר בכל מה שקשור ליוזמות שהתרחשו בשנה שנתיים האחרונות .  
לחילופין ,  ממשיך פלוטו לנוע בתחילת המזל שלכם ,  ומשפיע בעיקר על הגדיים שנולדו בשבוע הראשון של מזל גדי .  פלוטו מביא איתו את הצורך החזק להתחדש ,  מה שאומר שמשהו מת  ומשהו חדש נולד .  חלק מכם יחוו לידה אמיתית של תינוק או הגדלת המשפחה ,  וחלק אחר  לידתו של רעיון ,  סטרט אפ ,  עסק ,  יצירה ,  וכל דבר אחר שאפשר למצוא בו סוג של לידה מחדש ,  על כל המשתמע .  חשוב לדעת לוותר על הקיים כדי לזכות בחדש ,  ולא להתעקש ולאחוז בקרנות המזבח בכל מה שקשור לעקרונות שעבר זמנם ,  או דברים שנס ליחם .  מעברו של אורנוס למזל טלה יביא איתו שינויים הקשורים לסטטוס משפחתי ,  מקום מגורים ,  ואווירה בתוך הבית .
 ינואר ופברואר  מרס ומרקורי מאפשרים לכם לא רק לדבר ,  אלא גם לעשות  והרבה .  זמן טוב למסעות שכנוע מסוגים שונים ,  ולהרבה מילים חכמות .  הילוכו האחורי של סטורן מביא איתה כמה חדשים של מימוש מעשי ,  אחרי שלושה חדשים של הצהרת כוונות .
 מאי ויוני  זמן לפעול ולעשות ,  ולהעז לרוץ קדימה .  תכניות פעולה שתכננתם זמן רב מתחילות לקרום עור וגידים .
 יולי ואוגוסט  המגמה משתנה ,  והלב חוזר לתמונה  ובגדול .  הגיע הזמן לעזוב מעט את הראציו הגדיי המוכר ,  ולתת לרגש לדבר בחודשים הקרובים .
 תקשורת אקטיבית ,  אווירה אופטימית ושמחה ,  ומעבר לקצב דינמי של פעילות .
 שאלות שהדלי שואל את עצמו השנה :  איך חוזרים לשמחה ולהתלהבות שהיו חסרים לי בשנה הקודמת ,  ואיך נותנים עדיפות ראשונה לאקשן ,  ובגדול ? 
משהו משתנה אצלכם השנה מחודש אפריל ,  עת אורנוס שליט המזל שלכם עובר למזל טלה .  בשנה הקודמת כבר נתן לכם טעימה קלה מהמעבר הזה לפני שחזר למזל דגים ,  אבל כעת הוא כנראה עובר כדי להישאר .  בגדול ,  זה אומר שאתם זקוקים לאנרגיית האש של מזל טלה כדי לפרוח ,  לפעול ,  ובעיקר לחייך .  
זהו פרק זמן שבו התקשורת שלכם - עם העולם בכלל ובזוגיות וביחסים בפרט  עשויה להשתנות ולהפוך אותנטית ,  ספונטנית וישירה יותר ,  ובעיקר  שמחה .  זמן טוב להתחיל לחזור לגוף ולא רק להפעיל את הראש ,  לצאת לפעילות ספורטיבית באופן קבוע ,  ובעיקר לחזור ולהניע את עצמכם .  ככלל ,  כל נושא התנועה ,  הן בעבודה והן ביומיום ,  יהפוך להיות משמעותי יותר ואולי זה הזמן להחליף מכונית ,  או לקנות בנוסף גם זוג אופניים לרכיבה נעימה בפרק הקרוב .
 מרץ ואפריל  סוף סוף מגיע השינוי הן בקצב והן בחשיבה ובעשייה :  אורנוס עובר למזל טלה ,  והוא מביא איתו גישה שמחה וישירה יותר ,  צורך בסיפוקים מיידיים ,  ויכולת להתמקד בסוג אחר של פעילות ואפילו להצליח .
 מאי ויוני  הקצב מתגבר ,  ואתם עשויים ליהנות ממסע תגליות מעניין ומשינויים במעגל החברתי ,  ובמצב הרוח .  הגיע הזמן לפעול ,  ובגדול .
 אוגוסט וספטמבר  זמן לפעילות זהירה במיוחד ,  ולהימנעות מסיכונים .  שמרו על עצמכם ,  ונסו להתייעץ עם אחרים לפני החלטות חשובות .
 נובמבר ודצמבר  זמן מצוין לרעיונות חדשים ,  לגישה שונה לעשייה  ישירה ואותנטית ובעיקר עצמאית יותר  ולחשיבה מסוג אחר .  זמן טוב גם לתכנן נסיעה ,  להכיר אנשים שלא הכרתם ,  ולאפשר לעולם להפתיע אתכם .
 מעורבות רגשית גבוהה ,  וטיפול שורש בחשבון הבנק .
 שאלות שהדגיג שואל את עצמו השנה :  איך חוזרים לקרקע יציבה ועושים טיפול שורש לחשבון הבנק ,  ואיך מכניסים את כל הרגש הזה למסגרות פעולה שאפשר לממש ? 
גם אתם ,  כמו כמה וכמה מזלות אחרים ,  עוברים שינוי מסויים השנה ,  דגיגים :  נפטון שליט המזל שלכם יוצא לכמה חדשים ממזל דלי ועובר למזל דגים ,  מה שאומר שהחיים הופכים רגשיים ורגשניים יותר ,  אחרי לא מעט שנים בהן הרגשתם שאתם צריכים להתפשר מבחינה רגשית בנושאים מסויימים ,  ולפעמים אף לבטל את רצונכם מפני רצונם של אחרים .  מעברם של יופיטר ואורנוס למזל טלה מביא איתו צורך להשקיע קצת יותר מחשבה וגישה אחראית בתחום הכלכלי ,  ואופטימיות יתר עלולה לגרום להוצאות רבות יותר ממה שתכננתם .  
חשוב במיוחד השנה לעשות טיפול שורש בחשבון הבנק ,  להתייעל ולהתמקד ,  כדי ליצור תשתית להתפתחות אישית משמעותית שתגיע בחציה השני של השנה ,  ובשנה הבאה .  אל תדחו את התהליך הזה ,  שכן אתם עלולים לגלות באיחור שהפסדתם את הרכבת .  
ינואר ופברואר  יש הרבה פעילות מאחורי הקלעים ,  וכדאי להיזהר ולדחות את ההחלטות החשובות שלכם לעוד חדשיים שלושה .  חכו בסבלנות .
 מרץ ואפריל  שינוי מגמה :  נפטון עובר למזל דגים ,  היצירתיות והאינטואיציה שלכם מתחזקות בהדרגה ,  ואיתן גם הקסם האישי .  זמן טוב להחליט לאן אתם הולכים השנה ,  ובעיקר איך .
 מאי ויוני  הגיע הזמן להגדיר מטרות באופן מדויק ,  הן כספית והן עסקית או אמביציוזית :  זהו זמן טוב ליצירת קשרים עסקיים וחברתיים חדשים ,  ואפילו להיכרות חדשה ומעניינת אם הלב פנוי לזוגיות ויחסים .
 נובמבר ודצמבר  זמן טוב להחלטות על כווני עשייה חדשים ,  למציאת בני ברית לדרך לחשיבה או לפעולה ,  להחלטה על עשייה עסקית או שותפות כזו או אחרת ,  ולשדרוג תדמיתי קרייריסטי מקסימלי :  לא עוד דגיג רגשן ומופנם ,  אלא כריש אמביציוזי וממוקד .
 פריצות דרך משמעותיות ,  והתארגנות כלכלית מחודשת .
 שאלות שטלה שואל את עצמו השנה :  לאן אני הולך מכאן עם כל האנרגיה הזו ,  ובעיקר איך ?  ואיך מחברים את כל זה לעשייה ,  ועומדים על הרגליים ?  
הכוכבים אורנוס ויופיטר עוברים סופית למזל טלה  יופיטר בינואר ואורנוס באפריל - אחרי גיחה קצרה בשנה הקודמת ,  ומאפשרים לבני הטלה פריצות דרך שהתעכבו השנה ,  מימוש יוזמות חדשות ומעניינות ,  וגילוי אזורי פעולה ואפשרויות חדשות להתפתחות אישית .  אלה מכם שיעזו לחשוב בגדול וירימו את הכפפה ,  עשויים בהחלט לזכות בחוויות הרפתקניות נאות :  אורנוס מביא איתו חשיבה מקורית ונועזת בעיקר לאלה שנולדו בשבוע הראשון של המפה .  
מעברו של יופיטר כוכב השפע למזל שור בחודש יולי ,  מראה שחציה השני של השנה יעסוק בעיקר בתחום הכלכלי ,  ובמתרחש בחשבון הבנק .  זהו זמן מצוין לתרגם את כל התובנות של מחצית השנה הראשונה לעובדות בשטח ,  ולפעול באופן מעשי כדי לשפר את המצב בחשבון הבנק ,  וליהנות מפירות נאים של היוזמות שלקחתם .
 ינואר ופברואר  אמביציה מתחזקת ושיתופי פעולה פורים עשויים לקדם אתכם לא מעט ,  אם תעזו ותלכו על כל הקופה .
 מרץ  לפעול מאחורי הקלעים ,  ולא בקדמת הבמה .  זהירות .
 אפריל ואוגוסט  זמן של התחלות חדשות ומרתקות ,  יוזמות מעניינות ,  וריצה קדימה .
 ספטמבר ואוקטובר  חודשים יצירתיים שמצדיקים גישה שונה .  זמן טוב גם לרומנטיקה אם תקחו יוזמה .
 
תחזית שנתית לכל המזלות
הגשמה אישית ,  מצב כלכלי ,  קריירה ויחסים - לשנת 2011 יש תכניות עבורכם ,  בואו להציץ בהן

