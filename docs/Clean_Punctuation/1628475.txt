אולמרט : " האישום נגד זקן מופרך ומאולץ "
 ראש הממשלה לשעבר מסר תשובה מפורטת לאישומים נגדו
בפרשות מרכז ההשקעות ומעטפות הכסף .  על האשמת ראש לשכתו לשעבר בהאזנות סתר : " היא רק ניסתה לייעל את עבודת המשרד "
 פרקליטיו של ראש הממשלה לשעבר אהוד אולמרט הגישו היום  ( שני )  לבית משפט המחוזי בירושלים את תשובתו לכתב האישום שהוגש נגדו בפרשות מרכז ההשקעות ומעטפות הכסף .  אולמרט מכחיש את כל האישומים המיוחסים לו בפרשות אלה .  תגובתו לפרשת  " ראשונטורס "  תוגש במועד מאוחר יותר .  
ביחס למוריס טלנסקי ,  כתבו עורכי הדין אלי זהר ונבות תל צור ,  כי בינו לבין אולמרט היתה  " מערכת יחסים טבעית ומקובלת על רקע תמיכה בעמדות מדיניות של נבחר ציבור ".  אולמרט מודה שטלנסקי סייע באיסוף תרומות למימון מערכות בחירות שלו ואף תרם לו בעצמו .  לטענת אולמרט ,  כל הכספים התקבלו כדין .  
שם בולט בתגובה לכתב האישום הוא עורך הדין אורי מסר ,  חברו הטוב של אולמרט . " עו"ד מסר היה עורך דינו של הנאשם ,  טיפל עבורו בעניינים משפטיים שונים ונהנה מאמון מלא ומוחלט מצד הנאשם ",  נכתב בתשובה . " עו"ד מסר שימש כיו"ר 'עמותת ירושלים בראשות אולמרט' ,  ובתוקף תפקידו זה ,  היה בעל זכות חתימה בעמותה ובחשבון הבנק של העמותה ,  ניהל את כל ענייניה הכספיים ,  היה זה שחתם על דו"חות העמותה והגיש אותם למבקר המדינה ".  
לטענת אולמרט ,  מסר החזיק וניהל עבורו כספים ,  אולם הוא טוען ש"הביטוי 'קופה סודית' אינו מוכר לנאשם ,  והושמע באוזניו לראשונה בחקירת המשטרה ".  מדובר בטענת הפרקליטות ,  שמסר ושולה זקן החזיקו קופה סודית ובה מאות אלפי שקלים עבור אולמרט .  פרקליטיו של אולמרט מציינים שחלק מהטענות בכתב האישום  " סותרות עמדות בהחלטות אחרות שיצאו תחת ידה ",  כשהכוונה להחלטה שלא להעמיד לדין את מסר על חלקו בפרשות השונות .
 ביחס ל"מרכז ההשקעות ",  בכתב התשובה נטען כי אולמרט  " פעל במסגרת תפקידו לקידום האינטרס הציבורי ,  בתחומים עליהם הופקד ,  ועשה כן ללא משוא פנים ומבלי שפעולותיו נפגמו בסטיה כלשהי מהשורה ,  כאשר כל פעולותיו נעשו משיקולים ענייניים בלבד ".  הם מוסיפים שמערכת היחסים בין אולמרט למסר ,  שייצג לקוחות שפנו למרכז ההשקעות , " לא יצרה ניגוד עניינים ,  קל וחומר ניגוד עניינים חריף ".  
נדמה שדווקא האישום הרביעי בכתב האישום ,  זה של האזנות סתר שמתייחס לשולה זקן בלבד ,  מוציא את אולמרט מכליו . " מדובר באישום מופרך ומאולץ ,  אשר למרבה הצער משקף מגמה של המאשימה להרבות באישומים ,  תוך שרבוב עניינים שונים לכתב האישום וחלוקתם לפרשיות משנה ,  הכל על מנת להעצים ולהאדיר את כתב האישום .  אין ספק בלבו של הנאשם ,  כי כל פעולותיה של הנאשמת בעניין זה ,  ככל שהיו ,  נועדו כדי לשפר ולייעל את עבודת המשרד וכדי להקל על הנאשם בביצוע תפקידו ",  נכתב במענה לכתב האישום .  
יועץ התקשורת של אולמרט ,  אמיר דן ,  אמר היום כי  " נראה כאילו שתי פרקליטויות שונות ,  שאין שום קשר ביניהן ,  עומדות מאחורי ההחלטות בעניין אולמרט ובעניין עורך דינו אורי מסר .  סתירות עובדתיות מהותיות מפרידות בין כתב האישום שהתקבל בחופזה על סמך תמונה חלקית בלבד ,  לבין ההחלטה המאוחרת יותר בעניין מסר .  כיצד יתכן שבכתב האישום טוענת הפרקליטות כי מסר היה מעורב באיסוף כספי התרומות מטלנסקי ,  וכי היה שותף לפעולות נסתרות שבניגוד לדין ,  ואילו בהחלטתה השנייה קובעת הפרקליטות כי לא הוכחה מעורבות כלשהיא מצידו של מסר בקבלת הכספים מטלנסקי וכי ספק אם מעשיו של מסר עולים כדי עבירה פלילית ". 

אולמרט : " האישום נגד זקן מופרך ומאולץ "
 ראש הממשלה לשעבר מסר תשובה מפורטת לאישומים נגדו
בפרשות מרכז ההשקעות ומעטפות הכסף .  על האשמת ראש לשכתו לשעבר בהאזנות סתר : " היא רק ניסתה לייעל את עבודת המשרד "
 
