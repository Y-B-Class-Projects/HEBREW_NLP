מדינת ישראל הפסיקה לתמוך במלחמה בתאונות הדרכים 
אחרי עשרות שנים של כישלונות ,  הצליחה המדינה להפחית באופן שיטתי את מספר ההרוגים בתאונות דרכים כתוצאה ממדיניות קפדנית ומקצועית .  אבי נאור ,  שדחף למהפך הניהולי עם עמותת אור ירוק ,  חושש כי הפוליטיקה בדרך להרוס את ההישג הזה
 >  >  אבי נאור הוא איש עשיר מאוד .  הוא נחשב לאחד מאבות ההיי-טק הישראלי ,  היה בין מייסדי חברת הענק אמדוקס והונו האישי נאמד ב-250 מיליון דולר .  מלבד היותו אחד מעשירי ישראל ,  נאור הוא גם כנראה אחד האנשים שהשפיעו לחיוב הכי הרבה על דמותה של המדינה .  זה קרה בעקבות טרגדיה אישית שפקדה אותו - בנו נהרג בתאונת דרכים .  נאור החליט לרתום את הטרגדיה ואת הונו והקים ב-1997 את עמותת אור ירוק ,  המתמקדת במלחמה בתאונות הדרכים בישראל .  2009 היתה שנה היסטורית במלחמה בתאונות הדרכים בישראל :  מספר ההרוגים בכביש צנח בשנה זו ל-350 בלבד - המספר הנמוך ביותר מאז קום המדינה ,  ומספר שנחשב נמוך גם בהשוואה עולמית .  בהישג של הפחתת מספר ההרוגים יש גם מזל ,  אבל לפני כן הוא תוצר של עשייה ניהולית ,  קפדנית וממוקדת של המדינה בארבע השנים האחרונות .  מי שדחפה לעשייה הזאת היתה ,  יותר מכל ,  עמותת אור ירוק .  עמותת אור ירוק אספה 1.2 מיליון חתימות של אזרחים בקריאה לממשלה להקים ועדת מומחים ,  שתקבע מדיניות מקצועית למלחמה בתאונות הדרכים - וועדה בראשות יעקב שיינין הוקמה ב-2005 .  אור ירוק ליוותה את הוועדה בהמלצות המקצועיות שלה ,  ווידאה שהיא לא תהיה עוד ועדה שהמלצותיה נקברות במגירה .  גם כיום אור ירוק ,  לצערו של נאור ,  ממשיכה להילחם על יישום המלצות שיינין . " במבנה הנוכחי של מדינת ישראל ",  אומר נאור בראיון ל-themarker , " לחברה האזרחית יש תפקיד אדיר .  אם ב-2005 לא היתה קיימת אור ירוק כגוף עצמאי שממוקד בנושא יחיד ,  כל העבודה של ועדת שיינין והיישום שלה לא היו קורים .  בכל הצמתים שבהם המלצות של ועדות ציבוריות נקברות במגירה ,  אור ירוק היתה שם - הלכה לראש הממשלה אריאל שרון ,  הלכה לכנסת ,  לוועדת הכלכלה ולמשרד האוצר .  בכל מצב של סכנה להמלצות ,  דאגנו להחיות אותן ".  ועדת שיינין ,  להערכתו של נאור ,  היתה נקודת המפנה במלחמה בתאונות הדרכים בישראל . " מלחמה בתאונות דרכים היא עניין רב-תחומי ",  הוא מסביר . " היא כוללת משטרה ,  תחבורה ,  חינוך ,  חילוץ נפגעים ,  תשתיות ומצב כלי הרכב .  כדי לנהל מלחמה כזאת ,  צריך גוף מתכלל ,  עם תקציבים עצמאיים ועם יכולת מדידה ,  הערכה ומעקב ".  נאבקים על התקציב ההמלצה המרכזית של ועדת שיינין היתה להקים גוף מרכזי כזה - המועצה הלאומית לבטיחות בדרכים ,  שאמורה היתה לקום כגוף עצמאי סטטוטורי ,  עם תקציב ייעודי נפרד של 550 מיליון שקל בשנה ,  סמכויות פיקוח רחבות על המשטרה ,  מעצ ,  מד"א ,  משרד התחבורה והרשויות המקומיות ,  ובאופן מכוון - גוף שהיה אמור להיות כפוף לשר התחבורה ,  אבל לא למשרד התחבורה .  הסיבה לכך היא ניגוד העניינים המובנה בין משרד התחבורה ,  שרוצה לדאוג לכמה שיותר כבישים עם כמה שפחות עומסי תנועה ,  לבין גוף בטיחות ,  שרוצה כמה שפחות כבישים וכמה שיותר עומסי תנועה - כי בפקק תנועה לא מתרחשות תאונות קשות .  בלחצה המקצועי והציבורי של אור ירוק ,  ובעקבות מחויבות אישית שנטלו על עצמם ראש הממשלה דאז אריאל שרון ושרי התחבורה מאיר שטרית ושאול מופז ,  המלצותיה של ועדת שיינין יושמו ,  אף כי באופן חלקי .  רשות התחבורה אמנם קמה בכפיפות לשר התחבורה ,  אבל בלי מעמד סטטוטורי ,  בלי תקציב ייעודי ובלי סמכויות פיקוח .  גם תגבור התקציבים היה חלקי - בשנתיים הראשונות קיבלה הרשות תקציב של 550 מיליון שקל .  בשנה השלישית והרביעית התקציב קוצץ ל-380 מיליון משקל .  כתוצאה מכך ,  משטרת התנועה לא קיבלה את מלוא תוספת התקציבים שתוכננה לה ,  ומספר הניידות שלה ,  שהיה אמור לגדול ל-450 ,  נותר 130 .  מעצ ,  לעומת זאת ,  קיבלה את מלוא התקציב ששיינין המליץ עליו :  תוספת של 2 מיליארד שקל לשיפור בבטיחות הכבישים . " מעט מדי מהמלצותיה של ועדת שיינין יושם ",  אומר נאור , " אבל גם המעט שיושם הביא לשינוי מהותי .  היה שיפור עצום גם בתשתיות הבינעירוניות בזכות תוספת התקציבים ובזכות מעצ ,  אבל גם בתשתיות העירוניות .  הרשות הלאומית לבטיחות בדרכים מינתה ראשי מטות בטיחות בכל הרשויות המקומיות ,  וזו היתה מהפכה של ממש :  הרשות מממנת את השכר שלהם וגם חלק מפעילויותיהם .  זה מאפשר עבודה שיטתית באיתור כשלי בטיחות בתוך הערים ותיקונם .  בנוסף ,  יש מחקר שיטתי עם המדען הראשי של הרשות - פרופ' דוד שנער - שכל תפקידו הוא לחקור כיצד אפשר לקדם את הבטיחות ".  המשטרה עברה שינוי הפעילות של רשות הבטיחות הניעה שינויים גם בתחומי בטיחות נוספים .  מערך החילוץ והפינוי ,  למשל ,  השתפר משמעותית כדי לעמוד בכלל  " שעת הזהב "  - הגעה של פצוע קשה לחדר מיון בתוך שעה מרגע התאונה מגדילה דרמטית את סיכויי ההישרדות שלו .  לשם כך שונה מערך התחנות של מד"א ,  כך שיהיו קרובות יותר למוקדי תאונות שזוהו בידי הרשות .  בנוסף ,  הופעל פינוי מוסק כדי ולחלץ בזמן נפגעי תאונות דרכים בפריפריה .  תוכנית שלישית ,  לשיפור הקשר בין מד"א למכבי האש - ולהקניית ידע על עבודת הצד השני לכל גוף - עדיין לא מומשה .  במקביל ,  התרחש מפנה במשטרת התנועה ,  שגם אותו מגדיר נאור כמהפכה . " המשטרה עברה שינוי במתדולוגיה של העבודה :  שיטת הפיקוח ,  הספירה והניהול השתנו ,  עם הצבת יעדים כמותיים ומדידים ",  אומר נאור . " אחת הדרכים להטמיע שינוי בארגון היא להציב יעדים וליצור מערכת של דיווח ובקרה על השגתם .  זה מסייע למסר של חשיבות השגת היעדים לחלחל כלפי מטה .  זה בדיוק מה שנעשה במשטרת התנועה ".  כל השינויים הניהוליים - שלדעתו של נאור ,  הגורם העיקרי שחולל אותם היה הקמת הרשות הלאומית לבטיחות בדרכים - הבשילו בתוך כמה שנים להישג של הפחתה ניכרת במספר ההרוגים ב-2009 .  לאחר עשרות שנים של כישלונות בהפחתה שיטתית של מספר התאונות וההרוגים  ( ההפחתה בשנות ה-90 המיוחסת בעיקר לשיפור ברמת הבטיחות של המכוניות )  מתברר כי יש דרך להילחם בתאונות הדרכים - באמצעות ניהול קפדני ומסודר של כל הגורמים בתחום .  לפי ההערכות של דו"ח שיינין ,  הפחתת מספר ההרוגים ל-360 בשנה תחסוך למשק כ-2 מיליארד שקל .  ב-2009 ירד מספר ההרוגים ל-348 ,  ואפשר רק לנסות ולהעריך את הרווח שנבע למשק מכך . " המגדל מתמוטט"רק שמוקדם לנוח על זרי דפנה . " בחרדה רבה אני צופה היום במגדל הזה מתמוטט ",  אומר נאור .  בישראל ,  כמו בישראל ,  השיטתיות היא עדיין מאתנו והלאה - גם כשמדובר בהסקת מסקנות ממהלך מדיניות שהצליח מעל המשוער .  הרשות הלאומית לבטיחות בדרכים ,  שקיבלה רק מחצית מהסמכויות ששיינין המליץ עליהן ולמרות זאת הצליחה לחולל שינוי - נמצאת בסכנה .  תקציב הרשות קוצץ - ושר התחבורה ,  שאמור היה לעמוד על רגליו האחוריות ,  לא נלחם בקיצוץ .  במקביל ,  התאיידה כל השדרה הניהולית של הרשות .  המנכ"ל התפוטר לפני כחצי שנה בשל סכסוך עם היו"ר ;  היו"ר הקימה ועדת חיפוש לאיתור מנכ"ל חדש ,  אבל הוועדה לא סיימה את עבודתה לאחר שתוקף המינוי של כל חברי המועצה המנהלת של הרשות פקע מבלי ששר התחבורה טרח למנות חברי מועצה חדשים ;  בשל כך התפטרה גם היו"ר .  רשות התחבורה ,  המופקדת על המלחמה של חיי אזרחי ישראל בכבישים ,  פועלת כבר חודשים בלי מנכ"ל ,  בלי יו"ר ובלי דירקטוריון  ( מועצה )  .  עמותת אור ירוק הגישה עתירה לבג"ץ נגד שר התחבורה בגין העיכוב הממושך במינוי חברים למועצת הרשות ובחירת יו"ר חדש לרשות .  העמותה אינה מסתירה את החשש שלה כי העיכוב והקיצוץ בתקציב הם חלק ממהלך מתואם של המשרד להחליש את הרשות . " הרשות ",  מאשים נאור , " היא לצנינים בעיני פקידי המשרד כי היא שאבה ממנו החוצה תקציבים וסמכויות .  גם משרד האוצר לא אהב את הרעיון של הרשות ,  בגלל התחייבות לתקציב רב שנתי קבוע ,  וכך חברו להם כל הכוחות יחד כדי לנוון את הרשות ".  העובדה שאת משרד התחבורה מנהל היום מי שמוחזק כמומחה לבטיחות בדרכים - ניצב בדימוס יעקב גנות ,  המפקד הראשון של משטרת התנועה - ככל הנראה רק מחריפה את ההתנגשות . " שקר וכזב ",  הגיב גנות על הערת themarker כי הרשות חוללה מהפך במלחמה בתאונות הדרכים . " תצטטי אותי :  כראש אגף התנועה הראשון של משטרת ישראל אני טוען כי השינוי בתאונות הדרכים חל עם הקמת משטרת התנועה ב-1996 .  עקומת התאונות החלה לרדת אז לראשונה ,  וזה לא בגלל תקציבים עצומים אלא בעצם הקמת הגוף ,  ההתמקדות והשילוב של אכיפה-חינוך-הסברה-שיפור המכוניות ותשתיות .  הרשות הוקמה רק לפני שלוש שנים .  להצלחה יש הרבה אבות ,  והקמת הרשות הועילה ,  כשם שהועילו מרכיבים נוספים כמו ההשקעה הגדולה בשיפור תשתיות הכבישים ".  סטטיסטית ,  אגב ,  גנות צודק - באמצע שנות ה-90 אכן חלה ירידה במספר ההרוגים מרמה של כמעט 700 הרוגים בשנה לכ-500 ויותר .  הירידה במספר ההרוגים ,  עם זאת ,  נעצרה שם - עד לתפנית של שלוש השנים האחרונות .  תוכנית רב-שנתית  " יש בעיה בשיטת הממשל בארץ ",  מסכם נאור את אחד מלקחיו העיקריים מהניסיון להניע את ממשלת ישראל להילחם באופן שיטתי ויעיל בתאונות הדרכים . " השרים מתחלפים מהר ,  והם לא מספיקים לגרום להבשלת תוכניות .  זה מביא לזיגזג בקבלת החלטות .  זו פשלה ביצועית נוראה של ממשלת ישראל ,  שהדרך להתגבר עליה היא רק באמצעות הקמת סוכנויות ביצוע .  השרים יקבעו מדיניות בלבד ,  וסוכנויות ביצוע יוציאו את המדיניות לפועל .  הרשות היא סוג של סוכנות ביצוע כזו .  היא גוף שצריך להיות שומר הסף ,  שמוודא כי השיקולים בהפעלת המדיניות הם רק שיקולים מקצועיים .  כל המדינות שהצליחו להילחם בתאונות הדרכים הן אלה שהשכילו להעמיד תוכנית רב תחומית ,  רב שנתית ,  עם יעדי ביניים מדידים ,  והצליחו לדבוק בתוכנית הזאת לאורך שנים .  זהו תפקידה של רשות מקצועית ,  כמו הרשות לבטיחות בדרכים - להוציא לפועל תוכנית כזו ".  הלקח הנוסף של נאור ,  בשלב זה כשהוא בעיצומה של מלחמה עם משרד התחבורה ,  הוא החשיבות הגדולה של החברה האזרחית בשינוי פניה של מדינת ישראל . " לחברה האזרחית בישראל יש כוח חזק ",  הוא אומר . " אם יקומו עוד קבוצות עניין ממוקדות - ורצוי מאוד שיהיו עם תקציבים - יש אפשרות לשמור פה על האינטרס הציבורי ". 

מדינת ישראל הפסיקה לתמוך במלחמה בתאונות הדרכים 
אחרי עשרות שנים של כישלונות ,  הצליחה המדינה להפחית באופן שיטתי את מספר ההרוגים בתאונות דרכים כתוצאה ממדיניות קפדנית ומקצועית .  אבי נאור ,  שדחף למהפך הניהולי עם עמותת אור ירוק ,  חושש כי הפוליטיקה בדרך להרוס את ההישג הזה

