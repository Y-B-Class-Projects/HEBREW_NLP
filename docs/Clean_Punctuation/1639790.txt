רענן כץ : " ציון נתן לא אמר מילה אחת של אמת כל חייו "
 הבעלים לשעבר של מכבי ת"א התייחס למי שישמש כעד מדינה בפרשת מוני פנאן ,  ושוב הבהיר : " לא היה לי מושג על הבנק "
 אחד מהבעלים לשעבר של מכבי תל אביב ,  רענן כץ ,  הגיע לישראל לפני מספר ימים לישראל לתקופה קצרה בה ערך סיור בבסיס חיל האוויר בפלמחים ,  שיחק קצת כדורסל ואף צפה בכמה משחקים ,  כאשר הוא הערב  ( חמישי )  הוא הגיע למשחקה של מכבי תל אביב מול ריאל מדריד ביורוליג .  
כץ התייחס בתכנית  " עושים ספורט "  בגלי צה"ל לתקופה בה היה במכבי תל אביב ,  ואמר : " רציתי להנהיג במכבי שיטות עבודה מודרניות ,  כמו ב-NBA ,  אבל אני והנציג שלי בהנהלה צביקה קציר ,  הורחקנו מהפרטים .  ניסו שלא נהיה קרובים .  עכשיו אני רק מבין שהיו דברים שלא היו צריכים להיות .  אולי כעת אנשים יתחילו להבין את כל הבעיות שהיו .  כשהגעתי רציתי להיות מספר 1 .  רציתי להוציא כספים על דברים שיעזרו לקבוצה ולא על דברים אחרים - שום דבר שלא נחוץ לתפעול הקבוצה ". 
כץ נשאל האם יש בכוונתו להחליף את גומא אגייאר ולהעביר כספים להפועל ירושלים .  כץ מיאן להתייחס באופן ספציפי לגבי ירושלים ,  וענה : " אין כמעט קבוצות בארץ שלא פנו אליי ". 
מספר שעות לאחר מכן התארח כץ באולפן  " יציע העיתונות ".  כץ סיפר כי שוחח עם שמעון מזרחי ביד אליהו אך לא עם שאר אנשי הקבוצה ,  ובנוגע לפרשת מוני פנאן ,  אמר : " אני וצביקה קציר שאלנו שאלות ולא קיבלנו תשובות .  לא היה לי מושג על הבנק ".  
" היו כל מיני בעיות ",  המשיך כץ ,  שרמז לניהול לא כשר , " כשנסענו לחו"ל ,  במקום שיהיו כרטיסי אשראי היה כסף מזומן ".  בנוגע לציון נתן ,  שישמש כעד מדינה ויעיד כנגד ראשי מכבי תל אביב ,  נשמע כץ נחרץ במיוחד : " ציון נתן לא אמר מילה אחת של אמת בחייו .  הרוב רצה אותו .  כל מה שביקשתי ממנו ,  הוא מעולם לא נתן ". 
עדכון ראשון :  4/2/10 ,  13:20

רענן כץ : " ציון נתן לא אמר מילה אחת של אמת כל חייו "
 הבעלים לשעבר של מכבי ת"א התייחס למי שישמש כעד מדינה בפרשת מוני פנאן ,  ושוב הבהיר : " לא היה לי מושג על הבנק "
 
