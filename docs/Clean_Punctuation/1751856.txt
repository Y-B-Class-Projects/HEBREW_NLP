האחד :  על המוזיקאי Ne-Yo
Ne-Yo הוא לא רק אחד מכוכבי האר אנ' בי והפופ הגדולים בעולם ,  אלא מתמודד רציני על תואר היורש של מייקל ג'קסון ,  אותו הוא כה מעריץ .  פרופיל
האובססיה של כוכב הפופ/אר אנ' בי Ne-Yo למייקל ג'קסון היא עובדה ידועה מיום שהמוזיקאי המצוין הזה התפרסם ,  אבל ב-"What Have I Done ",  השיר האחרון ב-"Libra Scale ",  אלבומו החדש והרביעי ,  נראה שהעסק קצת יצא משליטה :  לצד השירה ,  שהיא העתק מדויק בסולם ובצבע של מלך הפופ ,  Ne-Yo פשוט שחזר במדויק את ההפקה המוזיקלית של  " Human Nature ",  משיריו הגדולים ביותר של ג'קסון  ( מתוך  " Thriller ")  ,  באופן שהסיט לחלוטין את הריכוז מהשיר עצמו והתמקד כולו בניסיון להבין האם מדובר בהערצה עמוקה ומרגשת ,  או בגניבה טיפוסית לרוקרים ישראלים חסרי השראה .  
וזה עוד לא הכל :  כחודשיים לפני כן ,  Ne-Yo הוציא את הקליפ ל-"One In A Million ",  שמוקדש לניסיונותיו להקסים אישה שלא נענית לחיזוריו בריקודים ,  קונספט שבוצע באופן דומה להפליא לקליפ של  " The Way You Make Me Feel ".  לפני כן ,  ב-"Champagne Life "  האדיר שפותח את האלבום ,  Ne-Yo משחזר אחד לאחד את סגנון השירה של ג'קסון ואת הכללים שניסח לפופ והאר אנ' בי המודרניים .  
באחרונה ,  הוא ביצע קאבר ל-"Earth Song "  של ג'קסון עם שריס ובוולנטיין האחרון הוא הופיע באנגליה עם כפפה שחורה על היד ,  במחווה לזו הלבנה של ג'קסון .  Ne-Yo ,  באמת אחד הכותבים והמבצעים המוכשרים והכריזמטיים של העשור במוזיקה השחורה ,  החליט שלהיות הוא עצמו לא יספיק ועתה ,  כשהמלך ממילא מת  זו ההזדמנות שלו .
 האמת היא שהוא לא טועה כל כך בגדול וממילא ,  שאפר כיימר סמית'  ( שמו האמיתי של Ne-Yo )  לא ראה ממילימטר אף אחד במהלך הקריירה שלו ,  בדיוק כמו ג'קסון התחרותי והדורסני .  הוא נולד לפני 31 שנים בארקנסו ,  בן לאבא אפרו-אמריקאי ואמא שהוריה היו גבר שחור ואישה ממוצא סיני .  הוא גודל לבד מגיל צעיר ,  ללא אב ועבר עמה ללאס וגאס כדי להתחיל מחדש .  אחרי שהופיע בלהקת אר אנ' בי בשם Envy שהתפרקה בשנת 2000 ו-Ne-Yo עבר לחברת סוני קולומביה ,  שזרקה אותו עוד לפני שהספיק לשחרר את הסינגל הראשון מאלבום הבכורה .  
אלא שמה שג'קסון הרוויח בעבודה קשה מגיל 6 ,  הגיע ל-Ne-Yo ,  אז בשנות ה-20 לחייו ,  די במקרה :  הזמר מרקוס יוסטון שמע את השיר שהיה אמור להיות הסינגל מתוך האלבום שלא יצא ,  הקליט את השיר לאלבום שלו והפך את Ne-Yo לשם חם בבורסת כותבי השירים במוזיקה השחורה ,  ששיוועה לקול שיהיה סקסי ,  רגיש וגברי בו זמנית .  Ne-Yo היה שם בדיוק בזמן ,  עם הלהיט  " Let Me Love You "  של מריו ,  שכתב Ne-Yo .  שם ,  אחרי עשרות שיתופי פעולה ,  הגיעה הפריצה הגדולה של  " האחד ",  האיש שעל פי הוגה השם Ne-Yo , " רואה את המוזיקה כמו שניאו רואה את המטריקס ".  
לאחר מכן ,  הספיקה לג'יי זי פגישה חטופה עם המוזיקאי הצעיר כדי להבין שהוא צריך אותו בחוליית האר אנ' בי של דף ג'אם ,  חברת התקליטים הענקית שניהל .  בנקודה הזו ,  Ne-Yo הבין שאם הוא רוצה להיות כמו אלילו הגדול מכולם ,  הוא צריך להפסיק להיות כל כך נדיב כלפי הכישרון שלו והשימוש שנעשה בו על ידי אמנים .  מכאן ,  הגיע הזמן לדאוג לעצמו .
 אם יש משהו ש-Ne-Yo יודע לעשות מגיל צעיר ,  זה לדאוג לעצמו .  לא סתם הוא קרא לאלבום הבכורה שלו  " In My Own Words ",   " במילים שלי ".   " כל כך נמאס לי משירי אהבה ,  הם כל כך עצובים ואיטיים ,  למה שלא נכבה את הרדיו ?  ",  הוא שר בלהיט המוביל של האלבום , " So Sick ",  אבל הרדיו האמריקאי ,  כמו גם היפני והבריטי ,  נכנע לקסם החלקלק של Ne-Yo ,  שהציג לעולם המוזיקה השחורה דמות משוכללת של אדם שהוא גם זמר אר אנ' בי חרמן ,  גם מאהב רגיש ,  גם כוכב פופ ,  גם כותב שירים ,  גם מלחין אותם ,  גם רקדן בחסד ,  סוג של כוכב אופנה ובקיצור  אייקון בסטייל שאמריקה אוהבת .  
למעשה ,  האהבה של אמריקה ל-Ne-Yo הביאה לו מקום ראשון בבילבורד בשני אלבומי הסולו הראשונים שלו ומקום שני באלבום השלישי , " Year Of The Gentelman "  שהביא לו 2 פרסי גראמי על השיר  " Miss Independent "  מתוכו .  גם האלבום החדש , " Libra Scale "  הוא מועמד רציני להדחת  " Speak Now "  של טיילור סוויפט מהפסגה בטבלת מכירות הדיסקים בארה"ב ,  שם ייצא האלבום בסוף החודש ,  אחרי מסלול השקה טרנס-אטלנטי שהחל ביפן ויעבור באירופה .  Ne-Yo הביא לאלבום את כל האיכויות המוכרות שלו  הקול המושלם ,  ההפקה הנוצצת ,  אווירה של סליז לצד רומנטיקה וגם קונספט של ממש שעוטף את השירים  סיפורם של שלושה זמרי אר אנ' בי שניתנת להם האפשרות לזכות בתהילת עולם ,  אך נאסר עליהם להתאהב .  
מכאן גם שם האלבום ,  שפירושו בתרגום חופשי הוא  " כף המאזניים ",  זו ששוקלת את שני הצדדים  התהילה מול האהבה .  מבין הביקורות שכבר התפרסמו על האלבום ,  נראה שהגרדיאן קלע במיוחד כשטען שסיפור הקונספט לא ממש מחזיק מים ,  אבל  " השפעות המייקל ג'קסון של Ne-Yo מהנות כמו תמיד ",  כפי שכתבה קרוליין סאליבן .
 הייחוד של Ne-Yo לעומת זמרים אחרים בז'אנר אינה נמצאת ביכולת הכתיבה שלו אמנם ,  וכאן גם ההבדל הגדול באמת בינו לבין ג'קסון  הטקסטים של Ne-Yo לא ברמה של רפאל סאאדיק וגם לא של כישרון עולה בתחום כמו מאייר הות'ורן הנפלא ,  התקווה הלבנה הגדולה של האר אנ' בי והסול .  עם זאת ,  בתוך העולם המסחרי להחריד של ז'אנר שממלא קבוע את משבצות הצמרת בטבלת הבילבורד ,  Ne-Yo מתעקש להחדיר אלמנטים אמנותיים שיתמכו במוזיקה ,  הן באמצעות קליפים ארוכים ומושקעים ,  ניסיונות מוזיקליים חדשים והרבה רוח טובה של אמנות ,  שתאזן את הסקס שהז'אנר מוכר .  
כמו ג'קסון ,  Ne-Yo לא רואה במוזיקה שהוא עושה רק אמצעי לפרסום וכסף ,  גם משירים רעים כמו  " Beautiful Monster "  אפשר להבין ש"האחד "  סימן לעצמו מטרה  להיות אמן שיזכרו ,  בכל דרך אפשרית .  זו הסיבה שבניגוד לאמנים כמו טריי סונגז או דריוס ראקר ,  ל-Ne-Yo יש גם סיכוי בישראל ,  אם קברניטי הטעם הטוב של שידור מוזיקה מחו"ל יבינו שלא מדובר באירוע פנים-אמריקאי ,  כפי שהם מתייחסים לכל ז'אנר האר אנ' בי .
 למרות ההצלחות הגדולות של Ne-Yo ,  נראה שבסופו של דבר הוא ירשום לעצמו החמצה אחת שכלל לא היתה תלויה בו :  לקראת הקאמבק הגדול של מלך הפופ ,  וויל איי.אם מהבלאק אייד פיז גייס את Ne-Yo לסיוע בכתיבת אלבום חדש למייקל ג'קסון .  הסוף הידוע לכל סתם למעשה את האפשרות של Ne-Yo להגשים את חלומו הגדול ביותר  לרשת את מקומו של ג'קסון תוך כדי קבלת ברכתו .  
עם זאת ,  באקט אצילי למדי ,  הודיע Ne-Yo שלעולם לא יקליט את השירים האלו בעצמו ,  אלא ייתן אותם למשפחת ג'קסון ,  מתוך תקווה שאחיו ואחיותיו יקליטו אותם יחדיו . " השירים נכתבו למייקל 'גקסון  זה יהיה חוסר כבוד לתת אותם למישהו אחר ",  אמר Ne-Yo לדיילי סטאר . " אני לא יכול להוציא אותם בעצמי ,  הם נועדו עבורו ".  עם ההחלטה הזו ,  Ne-Yo לא רק מכבד את זכרו של המת ומסרב לעשות עליו הון תרבותי ,  אלא גם מודיע :  את הכתר ואת תואר  " מלך הפופ "  הוא יצטרך לעשות באמצעות המוזיקה שלו ,  דומה ככל שתהיה לזו של מלך הפופ המקורי .
 

האחד :  על המוזיקאי Ne-Yo
Ne-Yo הוא לא רק אחד מכוכבי האר אנ' בי והפופ הגדולים בעולם ,  אלא מתמודד רציני על תואר היורש של מייקל ג'קסון ,  אותו הוא כה מעריץ .  פרופיל

