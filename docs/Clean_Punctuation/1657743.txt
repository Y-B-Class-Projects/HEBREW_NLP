מכת רשתות
בזמן שרשתות השיווק נאבקות על נפשכם וארנקכם באמצעות קמפיינים לכאורה סופר-מאגניבים אבל בפועל מגה-טאמבלים ,  שרון קנטור מעדיפה לצום
אולי זה הפרקינסון שהקדים לבוא השנה ,  אולי רוחות המלקוש ,  אבל איכשהו יצא שהקלקתי על הבאנר שכתוב עליו  " בולשיט ".  בפנים חיכה לי קליפ לשיר בלוז מאאאגניב עם הפזמון  " הכל בולשיט "  וכל מיני דברים ש"אנשים אמיתיים אומרים "  על קניות בסופר ועל קמפיינים לקניות בסופר .  האנשים האמיתיים אומרים את מה שיש להם להגיד בהמון מקומות :  בטוויטר ,  בפייסבוק ..  .  אפילו ב"פורום נשואים טריים "  בקהילות תפוז .  שלא לדבר על מה שקורה ביוטיוב ,  פשוט שיגעון ביוטיוב .  ועל מה הם כולם מדברים ,  האנשים המחוברים האלה ?  על החדש של הגורילז ?  על נינטנדו D3 ?  לאאא ..  .  על סל הקניות של חג הפסח כמובן .
 כמו שהובהר בשבועות האחרונים ,  בפיגור קטן אחרי המציאות הפרסום עובר לדיגיטל .  או במילותיו המרוממות של הפרסומאי אילון זרמון השבוע : " פייסבוק החזיר את הביטחון לידיהם של האזרחים ".  כחלק מההסלמה במאבק על בהלת הקניות של האזרחים הללו לחג החירות ,  העבירו גם הרשתות הגדולות שופרזול ודילבסל את הקרב ואת התקציבים  ( כמעט 7 מליון דולר ,  בקטנה )  לזירה הדיגיטלית ,  ושם הן ממשיכות להתגושש כשני ענקים רפי שכל בבריכת חרוסת .  כן ,  העתיד כבר כאן ,  והוא דבילי בדיוק כמו כל מה שקדם לו .
 בין אם על פלזמה בגודל של הכותל המערבי או בשלל פלטפורמות שבזבוז הזמן והכסף הוא סוד החיים שלהן ,  מככבות כל אותן פרסומות לסל הקניות הבסיסי שלנו .  אבל מה בסיסי בחיים של הישראלי  ( זה שאינו עומד בתור לחלוקת חבילות של העמותות )  ?  הצופה מן הצד ,  קרי ,  זה שגם אין לו אייפון וגם קונה אצל הירקן ,  נותר משתאה לנוכח עולם זה שמאה-מגה בייט ומאה שקל משמשים בו בערבוביה כזו :  מיהו ?  מיהו האדם המכלה את שעות העבודה שלו בפייסבוק ואת כספו על תכנים בסלולר ואז חוסך על התירוש ?  מה להעברת האצבע באלגנס על הצג ולאריזה המשפחתית של החומוס ?  איך מגשר העם בקלות כזו בין הניקיון הדיגיטלי לסמיכות הגושית של הקוטג' ?  אייפון זה טיפה יותר חבילת נופש בסנטוריני ,  לא ?  אז מה לעזאזל עושות שם הכרעיים ? 
יודעות רשתות השיווק את נפש צרכנן :  הישראלי ,  שסוע-נפש שכמוהו ,  רוצה גם להתפנפן עם אייפון וגם לא להידפק עם המחיר של המצות ;  להיות גם עשיר וגם עני ,  גם לארג' וגם במבצע ,  גם פיליפ סטארק וגם מנחם הורוביץ ,  גם דיגיטל וגם מסבחה .  תכל'ס בזמן שיוצא על השוואת מחירים וצפייה בסרטוני גרילה מזויפים ,  היה אפשר לתת איזה שעתיים עבודה נטו ובלי קשר לעשות קניות בשוק .  או סתם לצום .  כנראה שרמי לוי הוא באמת היחיד שמחוץ הדיגיטלי ,  אולי כי הוא פונה לאנשים שצריכים לחסוך ולא לאנשים שמדברים על לחסוך .  עובדה - עמוד הבית שלו לא עודכן מאז פורים .
 
מכת רשתות
בזמן שרשתות השיווק נאבקות על נפשכם וארנקכם באמצעות קמפיינים לכאורה סופר-מאגניבים אבל בפועל מגה-טאמבלים ,  שרון קנטור מעדיפה לצום

