ממשלת בריטניה תרוויח 1.5 מיליארד ליש"ט מהמס על הבונוסים במגזר הבנקאי
הבנק הבריטי ברקליס יגדיל את הבונוסים לעובדי חטיבת בנקאות ההשקעות של הבנק ל-4.5 מיליארד ליש"ט
משרד האוצר הבריטי ירוויח לפחות 1.5 מיליארד ליש"ט  ( 2.3 מיליארד דולר )  ממס על הבונוסים במגזר הבנקאי - כך דיווח היום העיתון הבריטי  " סאנדיי טלגרף ",  לאחר שבנק ברקליס הבריטי הודיע כי יגדיל את הבונוסים לבנקאיי ההשקעות שלו ל-4.5 מיליארד ליש"ט.רווחי הממשלה מהמסים על המגזר הבנקאי גבוהים בהרבה מהסכום של 550 מיליון ליש"ט שציפתה ממשלת בריטניה לגייס ממס על שכר הבנקאים ,  בו יכללו 200 מיליון ליש"ט מברקליס בלבד .  ברקליס ,  שהודיע כי מנכ"ל הבנק ג'ון וארלי ונשיא הבנק בוב דיאמונד ,  ויתרו על הבונוס המזומן שלהם עבור שנת 2009 ,  ישלם גם מסי חברות בסך 1.5 ליש"ט לאחר שרשם רווחים שנתיים של 10.4 מיליארד ליש"ט - יותר מכל בנק אירופי אחר.ברקליס קפיטל ,  חטיבת בנקאות ההשקעות של ברקליס ,  הניבה בשנה שעברה כ-40% מרווחי הבנק - 1.4 מיליארד ליש"ט - לא כולל הרווחים ממכירת חטיבת ברקליס גלובל אינווסטורס  ( bgi )  לענקית ניהול הקרנות בלאקרוק .  אנליסטים בבריטניה צופים כי הבונוסים בחטיבת בנקאות ההשקעות של הבנק יגדלו ל-6.8 מיליארד ליש"ט ב-2010 ,  על רקע גידול צפוי בהכנסותיה של החטיבה.בסוף השנה שעברה חשפה ממשלת בריטניה את כוונתה להטיל מס של 50% על הבונוסים במגזר הבנקאי ,  בעקבות חילוצם של הבנקים הגדולים על ידי הממשלה ב-2008 והביקורת הציבורית על חזרתם של הבנקים לחלק בונוסים נדיבים .  ברקליס עצמו לא קיבל סיוע ממשלתי.ראש ממשלת בריטניה גורדון בראון ,  קבע היום כי הבנקים בבריטניה יחזירו את כספי משלמי המסים  " עד הפני האחרון ".   " אני בטוח שאתם שותפים לכעס שלי על כמה מהבנקים ",  אמר בראון בנאומו השבועי . " יהיה זה רק הוגן שאלה שתרמו למיתון והרוויחו מכספי משלמי המסים יתנו משהו לחברה בחזרה ",  הוסיף.בראון אמר כי הוא יילחם בהימנעותם של הבנקים מתשלום מסים ,  וינהל שיחות עם הנציבות האירופית השבוע כדי להגיע להסכם בנוגע למס גלובלי על הבנקים .  לדברי בראון ,  הבנקים בבריטניה יתמודדו עם חוקים חדשים ונוקשים ,  לפיהם הבונוסים הם דחויים ובהתאם לביצועיהם .  בשבועות הקרובים הבנקים צפויים להודיע על הבונוסים השנתיים לעובדיהם .  בראון התחייב כי יעשה הכל על מנת להבטיח שהבנקים יפרעו את חובותיהם .
 
ממשלת בריטניה תרוויח 1.5 מיליארד ליש"ט מהמס על הבונוסים במגזר הבנקאי
הבנק הבריטי ברקליס יגדיל את הבונוסים לעובדי חטיבת בנקאות ההשקעות של הבנק ל-4.5 מיליארד ליש"ט

