דסק"ש בהצעת רכש ל-8.3% ממניות שופרסל בהיקף של עד 360 מיליון שקל
אם הצעת הרכש תיענה במלואה תגדל האחזקה של דסק"ש בשופרסל לכ-46.4%
דיסקונט השקעות ,  שבשליטת נוחי דנקנר ,  מודיעה הערב על הצעת רכש ל-8.3% ממניות שופרסל ,  בהיקף כולל של עד כ-360 מיליון שקל .  כיום מחזיקה דסק"ש בכ-38% מההון ובכ-42% בהצבעה בשופרסל .  אם הצעת הרכש תיענה במלואה ,  תגדל האחזקה של דסק"ש בשופרסל לכ-46.4% בהון ולכ-50.5% בהצבעהאם הצעת הרכש תיענה שלא במלואה ,  דסק"ש עשויה לבצע לאחר מכן רכישות נוספות של מניות שופרסל אשר יגדילו את אחזקתה של דסק"ש בשופרסל לשיעור העולה על 50% בהצבעה .  במידה ותגיע דסק"ש לשיעור אחזקה בשופרסל העולה על 50% בהצבעה ,  תאחד דסק"ש בדו"חותיה הכספיים את דו"חות שופרסל.בנוסף לכך ,  דסק"ש צפויה לרשום רווח על השקעתה בשופרסל ,  בגובה ההפרש בין ערך ההשקעה במניות שופרסל הרשום בספרי דסק"ש  ( ובהתחשב בקרן הון המיוחסת לשופרסל בספרי דסק"ש )  לבין שווייה ההוגן של השקעה זו ,  והכל במועד העליה לשליטה .  נכון להיום מדובר ב-1.1 מיליארד שקל .  דסק"ש צפויה לרשום התאמות לשווי ההוגן של נכסי שופרסל ומוניטין בגין השקעתה בשופרסל .  עודף העלות יחושב בהתאם לפער שבין הסכום שתשלם דסק"ש במסגרת הצעת הרכש בתוספת השווי ההוגן של השקעתה הקיימת בשופרסל במועד העליה לשליטה לבין חלקה של דסק"ש בהון של שופרסל לאחר הצעת הרכש .  כיום מוערך עודף העלות ב-1.3 מיליארד שקל .  חלק מעודף עלות זה יופחת בהדרגה על פני תקופה ובסכומים שייקבעו על פי עבודה של הקצאת עלות רכישה שתוזמן על ידי דסק"ש בבוא העת .- הרחבה תובא בהמשך-

דסק"ש בהצעת רכש ל-8.3% ממניות שופרסל בהיקף של עד 360 מיליון שקל
אם הצעת הרכש תיענה במלואה תגדל האחזקה של דסק"ש בשופרסל לכ-46.4%

