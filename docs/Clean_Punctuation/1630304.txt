כדורעף :  מכבי ת"א תסיים ראשונה ,  מטה אשר שנייה
שני מחזורים לפני החלוקה לבתים ,  הדאבליסטית ניצחה 0:3 את עילבון ומטה אשר גברה 1:3 על הוד השרון .  כפ"ס ורעננה ניצחו
אחרי שניצחה בשבוע שעבר בלי שום בעיה את הפועל מטה אשר ,  מכבי תל אביב המשיכה בדרך שלה ושמרה על מאזן מושלם גם במחזור ה-16 עם ניצחון בהדר יוסף ביום שישי 0:3 על מ.ס .  עילבון .  הצהובים ניצחו בקלות 19:25 ,  18:25 ,  10:25 כשגנדי סוקולוב היה המצטיין בשורות המנצחים ,  שאיבדו עד היום חמש מערכות בלבד .
 הפועל מטה חיפשה לחזור למסלול הניצחונות אחרי ההפסד לדאבליסטית והמפגש מול מכבי הוד השרון זימן לה אפשרות טובה לעשות זאת .  הקבוצה מהמקום השני הציגה בהופעת בכורה בליגה את הזר החדש ,  הברזילאי קרלוס רוברט קולסקה .  שתי המערכות הראשונות היו צמודות מאוד ,  כשבראשונה הפתיעה הוד השרון וניצחה 25:27 .
 המערכה השנייה הייתה ארוכה עוד יותר ,  אחת הארוכות שנראו העונה ,  כשבסיומה מטה אשר איזנה ל-1:1 אחרי 29:31 לזכותה .  שתי המערכות הבאות היו בשליטתה של מטה אשר ,  שבעזרת משחק טוב של ג'ניה דודוצקין ניצחה 16:25 ו-18:25 ובסך הכל 1:3 בסיום .  מטה אשר הבטיחה לעצמה את המקום השני בליגה לקראת החלוקה לבתים ,  כאשר מנגד ההפסד חיסל את סיכוייה של הוד השרון לסיים בשישייה הראשונה .
 הפועל כפר סבא ,  שעוד נלחמה על המקום השני ,  אירחה לעיני 250 צופים את אליצור כרמיאל ,  וניצחה בקלות 0:3 .  שחקניו של שגיא ברעם היו עדיפים בשתי המערכות הראשונות וניצחו 16:25 ו-17:25 בזכות משחק טוב של אופיר ויינשטוק וג'וש בורוק .  המערכה השלישית הייתה צמודה יותר ,  אבל בסיומה כפר סבא ניצחה 23:25 והשלימה 0:3 .
 הפועל עירוני קרית אתא ניצחה 0:3 את א.ס .  רמת השרון  ( 17:25 ,  14:25 ,  25:27 )  ,  כשהזר שלה בוגאדן אוריסקו הצטיין והוביל אותה לניצחון .  ארזים רעננה התאוששה מההפסד בשבוע שעבר להפועל כפר סבא וניצחה את עירוני בת ים בחוץ 0:3 ,  במשחק שהיה צמוד למרות התוצאה .  רעננה ניצחה 26:28 ,  20:25 ו-22:25 בדרך לניצחון מספר 11 העונה ,  כשבשורותיה הצטיין ויאצ'יסלב ברקל ,  חוסם האמצע .
 
כדורעף :  מכבי ת"א תסיים ראשונה ,  מטה אשר שנייה
שני מחזורים לפני החלוקה לבתים ,  הדאבליסטית ניצחה 0:3 את עילבון ומטה אשר גברה 1:3 על הוד השרון .  כפ"ס ורעננה ניצחו

