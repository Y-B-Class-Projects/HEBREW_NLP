גרשון : " באימונים שלנו התוצאות יותר שוות "
 מאמן מכבי ת"א עקץ את גלבוע/גליל .  פרקינס : " עכשיו חייבים להתרכז במדריד ".  כדיר : " נגד מכבי אתה משלם את המחיר "
 צילום ועריכת וידאו :  יותם רונן
ליותר קל מזה ,  לא היו יכולים לקוות במכבי תל אביב .  הקבוצה ,  שתפגוש את ריאל מדריד ביום חמישי ,  למשחק שעשוי לקבוע את המשך העונה האירופאית של הצהובים ,  דילגה הערב  ( ראשון )  בקלילות על הפועל גלבוע/גליל  ( 81:93 )  ,  במשחק שבו התוצאה משקרת ,  ובגדול .  קבוצתו של פיני גרשון כלל לא התקשתה ,  והוליכה לאורך מרבית המחצית השניה בפעם של 20 נקודות ומעלה ,  אבל האורחים מהצפון הצליחו לצמק מעט לקראת הסיום .
 מאמן מכבי ,  גרשון אמר לאחר הניצחון הקל : " אנחנו לא צריכים להתנצל על איך שמשחקים נגמרים .  לפני משחקים כאלה עדיין חושש .  אולי זה מה שמחזיק אותנו .  זה משחק שיכל להיגמר גם שלושים הפרש .  באיזשהו שלב גם אני איבדתי שליטה .  באימון אנחנו משחקים 5 על 5 והתוצאות יותר שוות .  כשזה הופך להיות 15-10 הפרש והם מתחילים לרוץ אחרינו ,  ויש שריקות מצחיקות ,  ככה זה נראה .  אני כבר שנים אומר שאני רוצה שקבוצות יתקרבו למכבי .  אם היו מנהלים כמו שצריך ולא זורקים כסף לכל עבר ,  אולי כן היה אפשר לעשות משהו .  לא צריך 15 מיליון דולר ,  אבל זה דורש השקעה ובנייה לטווח ארוך ".  
דורון פרקינס ,  שהיה המצטיין של הצהובים הערב ,  אמר : " הוצאנו לפועל בצורה טובה .  המטרה שלנו הייתה להכניס אותם לבעיית עבירות .  לגליל יש שחקנים טובים אבל זו לא קבוצה עמוקה מספיק ".  למרות התוצאה והניצחון ,  הגארד לא חושב שהמשחק עזר לקראת היורוליג : " זו לא הכנה למשחק נגד ריאל .  היינו צריכים להתכונן למשחק מול גליל בצורה רצינית כי זו קבוצה שיכולה להפתיע אותך ,  עכשיו נהיה חייבים להתרכז במדריד ".  
על היכולת האישית שלו ,  אמר פרקינס : " אני מרגיש יותר ביטחון על המגרש ,  אני קולע יותר ונמצא יותר על המגרש .  אני לא נמצא בדיווחי הסקאוטים של הקבוצות היריבות באותה מידה כמו שחקנים אחרים ,  אז אני מאמין שלא ששמים אליי כל כך הרבה לב אז יותר קל לי על המגרש .  מבחינתי אני עושה כל מה שאני יכול עבור הקבוצה ". 
הרבה מילים טובות על גלבוע/גליל אי אפשר להגיד הערב .  קבוצתו של עודד קטש נראתה כבויה ,  אבודה ,  ואילולא שני הישראלים שלה- אלישי כדיר וגוני יזרעאלי ,  הרי שהפער הסופי היה עלול להגיע לאזור ה-40 . " אין הרבה מה לקחת ממשחק כזה ",  אמר המאמן ,  עודד קטש בסיום . " אני מרגיש טיפה פספוס לגבי המשחק הזה כי 15 דקות ראשונות עמדנו מולם ושיחקנו לפי תוכנית המשחק שלנו .  בדקה ה-15 הם ברחו לנו .  מהמשחק הזה אני לוקח את החצי הראשון .  השאיפה שלי היא שבפעם הבאה במעמדים האלה נצליח לשמור על הריכוז טיפה יותר ". 
קטש המשיך ואמר : " יש לי הערכה גדולה למכבי ,  וזה מאוד קשה לגרום למשחק להיות צמוד פה .  קשה לדעת מי תהיה פה בפיינל פור ,  אני מאמין שיהיו הפתעות .  אני מסתכל עלינו ,  אני מסתכל על המטרות שלנו .  המטרה שלנו היא להיות פה בפיינל פור .  הדרך עוד ארוכה ,  יש עוד משחקים מאוד קשים .  הפלייאוף יהיה מאוד מעניין ".  על גוני יזרעאלי ,  אמר המאמן : " אני שמח שגוני חזר לעצמו ,  אני בטוח שגם הוא שמח .  יש לנו סגל רחב ויש תקופות ששחקנים לא משחקים .  בגלל זה גם השארנו את גוני בקבוצה ,  בשביל משחקים שהוא יכול לעלות מהספסל ואני בטוח שהוא יתרום לנו בהמשך ". 
החלק השני החיובי של הערב עבור האורחים ,  אלישי כדיר אמר לאחר ההפסד : " אני חושב שהתחלתי טוב ,  אבל בכמה דקות של חוסר פוקוס איבדנו את זה .  פעם שעברה זה קרה רבע רביעי ,  אבל זה חוזר על עצמו .  מול קבוצות אחרות אתה מקבל ריצה של 5-10 נקודות ,  אבל נגד מכבי אתה משלם את המחיר .  לחזור מ-17 נקודות הפרש למשחק זה מאוד קשה .  זה מתחיל בנו .  כן הגענו למצבים אבל לא הצלחנו לקלוע ". 

גרשון : " באימונים שלנו התוצאות יותר שוות "
 מאמן מכבי ת"א עקץ את גלבוע/גליל .  פרקינס : " עכשיו חייבים להתרכז במדריד ".  כדיר : " נגד מכבי אתה משלם את המחיר "
 
