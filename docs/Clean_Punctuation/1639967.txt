הסתה באוסטריה :  הכלבים עונדים טלאי צהוב
מגזין שמחה על  " גזענות נגד כלבי תקיפה "  חילק עלונים בהם נראה כלב עונד מגן דוד צהוב עם הכיתוב  " מרושע ".  לאחר הביקורת טען עורך המגזין : " זה לא מגן דוד .  זה כוכב "
 מגזין הכלבים האוסטרי  " ווף "  הודיע היום  ( חמישי )  כי הוא עומד לשנות את עיצוב עלוני הקמפיין שהוציא לאחרונה ,  לאחר שספג ביקורת קשה מראשי הקהילה היהודית באוסטריה .  מגזין הכלבים השתמש בתמונה של כלב העונד טלאי מגן דוד צהוב עם הכיתוב  " מרושע "  במסגרת קמפיין הנלחם במה שהם הגדירו כ"גזענות נגד כלבי תקיפה ".  גורמים בקהילה היהודית בווינה אמרו כי הקמפיין מראה על  " חוסר טעם מוחלט "  והעלו סברה כי מדובר בעבירה על החוק .
 המגזין חילק את העלונים עם התמונה ,  בה נראה גור לברדור לצידו של גור פיטבול העונד טלאי צהוב ,  בכדי למשוך תשומת לב לוויכוח שניטש במדינה על חוקים חדשים לגבי בעלות כלבים ,  ולגבי סיווגם של חלק מהכלבים ככלבי תקיפה .  בשבוע הבא הנושא אמור לעלות למשאל עם בווינה והמצביעים יצטרכו להחליט האם להכריח מגדלי כלבים להשיג רישיון מיוחד עבור כלבים המוגדרים כמסוכנים או תוקפנים .
 דובר מטעם הקהילה היהודית אמר : " להעמיד את נושא בדיקתם של מספר סוגי כלבים ברמה אחת עם הרדיפה ,  העינויים והרצח של מיליוני אנשים מראה את הרמה המנטלית של מי שאחראי לשימוש בכאלה חומרים ".  עורך העיתון ,  ג'ראלד פוץ ,  אמר לאחר דברים אלה : " לא השתמשנו במודע במגן דוד .  רק השתמשנו בכוכב ",  וטען כי מטרת העלונים לא הייתה לקשר בין הקמפיין לבין השואה . " אם הקהילה היהודית מרגישה פגועה ,  אנחנו מרגישים רע מאוד ",  אמר העורך שהבטיח להחליף את הטלאי הצהוב בעיגול אדום .
 
הסתה באוסטריה :  הכלבים עונדים טלאי צהוב
מגזין שמחה על  " גזענות נגד כלבי תקיפה "  חילק עלונים בהם נראה כלב עונד מגן דוד צהוב עם הכיתוב  " מרושע ".  לאחר הביקורת טען עורך המגזין : " זה לא מגן דוד .  זה כוכב "
 
