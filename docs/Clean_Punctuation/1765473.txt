פרס נובל :  ראיון עם להקת נובל ואג
באלבומם החדש ,  נובל ואג זנחו את הניו ווייב הבריטי לטובת הרכבים צרפתיים וונסה פאראדי .  חוץ מזה ,  הם מתים לבוא שוב להופעה בישראל .  ראיון
היו רגעים שבהם אי אפשר היה לעבור בבית קפה כלשהו על פני הגלובוס ,  מצ'אד ועד שכונת התקווה ,  מבלי לשמוע ברקע שיר של נובל ואג ,  פרויקט הקאברים הצרפתי של מארק קולין ואוליביה ליבאו שבמשך שלושה אלבומים חידש שירי ניו-ווייב ופוסט-Pאנק בפורמט של בוסה נובה ,  צ'יל-אאוט ועוד ,  כך שיתאימו לכל אוזן ,  גם לזו הישראלית שהשתפכה על הפרויקט .  ובהתאם ,  הופעתה של הלהקה בישראל ,  מיד אחרי אלבום הבכורה ,  היתה הצלחה גדולה .  
אלא ששש שנים אחרי אותה בכורה מסחררת ,  שהפכה שירים כמו  " In A Manner of Speaking "  של טוקסידומון ו-"Too Drunk To Fuck "  של Dead Kennedys לפסקול של בראנץ' ,  הלהקה נקלעה למשבר .  דווקא אלבומה השלישי ,  שהשתתפו בו אמנים כמו מרטין גור ואיאן מקאלך מאקו והבאנימן ,  כשל לגמרי ומצא את הצמד אובדי עצות : " לאלבום היה קידום נוראי והקהל פשוט לא ידע עליו ,  למרות השמות המפורסמים שהיו בו ",  אומר קולין בראיון מיוחד לוואלה !  תרבות . " חשבנו שהשמות הגדולים ימשכו תשומת לב ,  אבל התקשורת פשוט לא התעניינה ".  
" ממש לא .  הבעיה בנובל ואג היא שאנחנו לא נתפסים כלהקת אינדי נורמלית .  תמיד מצפים מאיתנו להמציא קונספטים חדשים  ואם הקונספט לא משתנה ,  אז אין על מה לדבר איתנו .  לא אומרים את זה על להקת אינדי רגילה ,  לה מותר לא להשתנות .  אנחנו חייבים להמציא קונספט חדש לקאברים ,  כאילו נגמרו שירי האייטיז הגדולים שאפשר להצדיע להם .  זה מטומטם ".  
" כן ,  כי גם לנו קצת נמאס .  רצינו להראות לעולם שהיו כמה להקות צרפתיות טובות בזמן הזה ".  
" אני לא לאומן או משהו ,  אבל יצאו להקות מעניינות מאוד מצרפת .  תמיד דיברנו על להקות אנגליות ואמריקאיות ,  כי הסצנה הצרפתית לא היתה חזקה בגלל שהשוק שלה קטן יחסית .  אני חושב שיש לנו אמנים טובים וזה טוב לעשות היכרות איתם ". 
ואכן ,  יש משהו מרענן בלשמוע את נובל ואג מתחברים לשפת האם שלהם ב- "  Couleurs Sur Paris ",  אלבומם החדש ,  בו כרגיל משתתפות זמרות ביניהן ונסה פארדי ,  שמבצעות שירים של הרכבים שלא אומרים דבר לקהל הבינלאומי כמו Rita Mitsouko ,  אטיין דאהו ועוד . 
" אני לא בטוח שהלהקות האלו כל כך אנונימיות ",  קולין מיתמם מעט . " הרי גם בעבר לא טיפלנו רק בלהקות מפורסמות כמו דפש מוד וסקס פיסטולז ,  אלא גם The Sound ו-Killing Joke .  הלהיט הכי מפורסם של נובל ואג היה שיר של טוקסידומון ,  שאף אחד לא באמת הכיר לפני כן ".  
" זה יהיה האלבום האחרון בז'אנר הזה ,  אנחנו נהיה חייבים להתקדם .  גם האלבום הזה הוא בעצם מהדורה מיוחדת של נובל ואג יותר מאשר אלבום חדש .  באלבום הבא נתקדם לשנות ה-90 ,  ככל הנראה ".  
" היא מאד נחמדה ,  האמת .  היא באה ,  ניגנו לה את השיר ,  היא קלטה ואז הקליטה את השיר והלכה .  כמובן שאתה לא יכול לעשות שום דבר ספונטני איתה ,  הכל חייב להיות מתואם מראש ,  אבל היא באמת אדם נחמד .  אני מקווה שנמצא דרך שהיא תצטרף אלינו על הבמה ".  
" היינו מתים לבוא שוב ,  ההופעה בתל אביב ב-2004 היתה טובה מאוד .  אני חושב שהיו כמה תוכניות שנגיע שוב ,  אבל אני בטוח שזה עוד יקרה ". 
נובל ואג היא לא להקה שחיה במצעדי המכירות או בהופעות החיות .  כמו לא מעטות לפניה ,  הבינו חבריה את הפוטנציאל שגלום בפיצוח העולם המסחרי ,  שכולל פרסומות ,  סרטים ,  סדרות וכמובן  בתי קפה .  נובל ואג היא גורם דומיננטי מאד בתחום ,  גם אם הרפרטואר שלה לא התחדש ביותר מדי להיטים בשנים האחרונות . 
" אני לא יודע איך להסביר את ההצלחה שלנו שם ",  אומר קולין . " אני מאמין שזה פרויקט נפלא שנותן אורגיה של צלילים למאזין ותחושה של חופש .  חוץ מזה ,  זה באמת לא מובן לי ".  
" ברור ,  זה מביא לי כסף .  אבל אף פעם לא עשיתי את המוזיקה בשביל זה ,  אני בכלל לא צופה בטלוויזיה ".  
" אני די מאושר ,  כי בדרך כלל שמים שירים מהאלבום הראשון והשני ואלו שירים מאד אפלים .  תחשוב על זה ,  אנשים שומעים את 'Bella Lugosi's Dead' של באוהאוס ,  המנון גותי ,  ולועסים עלי סלט .  הם חושבים שאנחנו להקה של זקנים ,  ובעצם אנחנו נכנסים להם בתת-מודע .  וגם ,  עם כל הכבוד ,  זה לא חרא כמו האוספים של הבודהה בר .  זה באמת נורא ". 


פרס נובל :  ראיון עם להקת נובל ואג
באלבומם החדש ,  נובל ואג זנחו את הניו ווייב הבריטי לטובת הרכבים צרפתיים וונסה פאראדי .  חוץ מזה ,  הם מתים לבוא שוב להופעה בישראל .  ראיון

