לאומית :  כפר סבא סוגרת רווחים
הירוקים נצמדו לסגנית מרמת השרון אחרי 1:2 על נצרת עילית .  הפועל ירושלים הפסידה 2:1 למכבי הרצליה ,  אשקלון - לוד 1:1
משחקי סוף השבוע בליגה הלאומית הבליטו שוב את הפער בין עירוני קרית שמונה לשאר הליגה .  המוליכה הגדילה את יתרונה בפסגה ל-11 נקודות ,  וכעת נותר לגלות מי תהיה זו שתצטרף אליה בדרך לליגת העל .  הפועל כפר סבא הצליחה להיצמד למקום השני והיא מדורגת שלישית בשל הפרש שערים נחות מזה של רמת השרון ,  וזאת לאחר שניצחה הערב  ( שני )  את נצרת עילית 1:2 .  במשחקים נוספים אירחה הפועל ירושלים מהתחתית את מכבי הרצליה והפסידה לה 2:1 .  הפועל אשקלון תפגוש את בני לוד .
 הפועל כפר סבא - הפועל נצרת עילית 1:2
עשר נקודות מתוך 12 האחרונות הציבו את הפועל כפר סבא במקום הרביעי ,  ובעקבות תוצאות השבת וההפסד של רמת השרון בבית לראשון לציון ,  המארחים ידעו שניצחון יצמיד אותם למקום השני .  הם עמדו במשימה .  כבר בדקה ה-3 עלתה כפר סבא ל-0:1 משער נגיחה של ג'ורג' בייסה .  הקבוצה של תומר קשטן לא הספיקה לחגוג יותר מדי כי בדקה ה-15 השוותה נצרת עילית ,  משער של מוטי כלטוב ,  שבעט כדור קשתי מחוץ לרחבה .  שער השוויון לא הלחיץ את כפר סבא ,  ובדקה ה-21 היא החזירה לעצמה את היתרון בזכות שער נגיחה שכבש חוליו גרסיה .  במחצית השנייה לא מצאו הקבוצות את הרשת ,  והתוצאה נותרה בעינה .  בדקה ה-84 נותרה נצרת עילית בעשרה שחקנים לאחר שנשלף כרטיס אדום לעבר ליאור לינדר ,  ושש דקות אחר כך גם המארחים נותרו בעשרה שחקנים לאחר שג'ורג' בייסה הורחק .  
הפועל ירושלים - מכבי הרצליה 2:1
המארחת נמצאת במצב הכי קשה בליגה .  היא לא ניצחה מאז ה-19 בדצמבר והספיקה לחוות שישה הפסדים שהורידו אותה עד למקום הלפני אחרון .  גם הגעתו של יהודה זגורי לעמדת המאמן לא הועילה עד כה ,  וכדי לא לתת ליריבותיה לתחתית להתרחק הפועל ירושלים הייתה חייבת ניצחון בדחיפות .  אבל עם כל הרצון והמוטיבציה של הירושלמים ,  גם מכבי הרצליה ,  שכבר ידעה ימים יפים יותר ,  הייתה גדולה עליהם והנחילה להם הפסד שביעי רצוף .  לאחר מחצית ראשונה מאופסת ,  אופיר חיים כבש להרצליאנים בדקה ה-55 ,  ובדקה ה-73 קבע אנטוני פארקר 0:2 .  די אהרון צימק מהנקודה הלבנה לירושלים בדקה ה-90 והמתיק מעט את טעמו המר של ההפסד .  שלוש הנקודות אותן השיגה הרצליה מאפשרות לה לפנטז על הפלייאוף העליון .
 הפועל אשקלון - בני לוד 1:1
עוד קבוצה שעדיין חולמת על הפלייאוף העליון היא הפועל אשקלון ,  אבל נראה שחלומותיה יתפוגגו בקרוב .  הקבוצה של אורי מלמיליאן נעצרה במחזור הקודם בקרית שמונה אחרי רצף ניצחונות מרשים שאיפשר לה לברוח מהתחתית ,  והמשחק מול בני לוד היווה עבורה מבחן לגבי המשך דרכה בליגה .  היא לא עמדה בו והשיגה רק נקודה .  לוד לא הפסידה מאז תחילת ינואר ובעזרת ארבעה ניצחונות וארבע תוצאות תיקו נמלטה מהקו האדום ,  והנקודה שחילצה באשקלון היא עוד צעד בדרך להבטחת עונה נוספת בלאומית .  בני לוד עלתה ליתרון בדקה ה-40 משער של מוראד אבו ענזה ,  אך יתרונם החזיק מעמד רק 4 דקות ,  לאחר שדודו בן שושן כבש לזכות המארחים והשווה ל-1:1 .  במחצית השנייה שתי הקבוצות לא הצליחו לכבוש וחילקו את הנקודות ביניהן .
 
לאומית :  כפר סבא סוגרת רווחים
הירוקים נצמדו לסגנית מרמת השרון אחרי 1:2 על נצרת עילית .  הפועל ירושלים הפסידה 2:1 למכבי הרצליה ,  אשקלון - לוד 1:1

