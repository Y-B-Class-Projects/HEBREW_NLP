למרות איומי בנק ישראל :  7,500 איש נרשמו למגדלי ארלוזורוב
המכירה המוקדמת תתקיים בשלישי הבא ;  חברת אור סיטי :  רוכשים מעל גיל 35 יחתמו על תזכיר שאין בבעלותם דירה
למרות איומי המפקח על הבנקים נראה כי היסטריית קבוצת הרכישה ממשיכה .  מארגני קבוצת הרכישה אור סיטי נדל"ן בבעלות ענבל אור וקבוצת חג'ג' מדווחים כי נמשכת הנהירה לפרויקט מגדלי ארלוזורוב בדרך מנחם בגין ,  ועד היום נרשמו 7,500 מתעניינים .  המכירה המוקדמת לפרויקט תתקיים החל מיום שלישי הבא ותימשך שבוע ימים בגני התערוכה בתל אביב .  חברת אור סיטי מסרה ל-themarker ,  כי הפרויקט מיועד לצעירים ,  בדגש לזוגות צעירים עד גיל 35 ,  בהצגת תעודה מזהה .  רוכשים פוטנציאלים מעל 35 ידרשו לחתום על תזכיר שאין בבעלותם דירה ." קהל הרוכשים השאיר עד עכשיו פרטים במשרדי החברה והקבוצות יחזרו ויבצעו את ההזמנה ",  נמסר מחברת אור סיטי , " ביום המכירה המוקדמת הרוכשים מחויבים להגיע עם תעודת זהות להוכיח שהם מתחת לגיל 35 .  במידה והם מעל הגיל ,  הם יחתמו על תזכיר שאין בבעלותם דירה נוספת .  הבנק המלווה לפרויקט יודע מה מחזיק כל רוכש ובמידה ויתברר שהתזכיר שחתמו היה שקרי ,  זכאותם לדירה בפרויקט תישלל וכספם יוחזר ". הנהירה הגדולה היא לא יותר מאשר לפרויקט מגורים המתוכנן על ציר דרכים סואן במשולש איילון צמוד לנתיבי איילון ולאומי רסיטל .  בשטח של 4 דונם מתכננות החברות להקים צמד מגדלים בני 40 ו-46 קומות ובהם 486 דירות ,  רובן קטנות בשטח של כ-70 מ"ר 2-3 חדרים .  המארגנים מציעים דירות 2 חדרים החל מ-950 אלף שקל ודירות שלושה חדרים החל מ-1.3 מיליון שקל .  כמו כן ייבנו בפרויקט דירות 4 חדרים שיימכרו החל מ-1.8 מיליון שקל.נכון להיום ,  יש לציין ,  במקום תוכנית בניין עיר לבניין 300 דירות בלבד בשטח של כ-100 מ"ר כל אחת .  עם זאת מסתמן כי העירייה תשנה את התכנון במקום ותאפשר צמצום שטחי הדירות.הקבוצות חתמו לפני כשבועיים על הסכם אופציה לרכישת המתחם תמורת 280 דונם מבעלי המגרש - חברת קרסנט הייטס שבשליטת האמריקאי סאני קאהן .  סך ההשקעה בפרויקט נאמד ב-850 מיליון שקל ,  כשאת הפרויקט תבצע חברת א .  דורי והבנק המלווה יהיה בנק  .
 
למרות איומי בנק ישראל :  7,500 איש נרשמו למגדלי ארלוזורוב
המכירה המוקדמת תתקיים בשלישי הבא ;  חברת אור סיטי :  רוכשים מעל גיל 35 יחתמו על תזכיר שאין בבעלותם דירה

