הזיהום שובר שיאים :  בב"ש עד פי 38 מהתקן
ביממה האחרונה נרשמו ברחבי הארץ רמות גבוהות במיוחד של זיהום כתוצאה מאובך .  הסיבה לזיהום האוויר הגבוה - שקע שרבי שהוביל אבק מצפון אפריקה .  השרב צפוי להישבר מחר בצהריים
השרב שפקד את ערי ישראל ביממה האחרונה  ( ראשון )  היה אביכי במיוחד ,  למעשה מדובר באחד הימים המזוהמים ביותר שחווינו בתקופה האחרונה .  מנהלת מערך הניטור במשרד להגנת הסביבה ,  ד"ר לבנה קורדובה ביז'ונר מסרה כי  " ביממה האחרונה נרשם זיהום אוויר כבד ביותר ".  מנתוני מרכז הניטור הארציים עולה כי רמת הזיהום ביממה האחרונה היתה אף גבוהה יותר מזו שנרשמה בשבוע שעבר .  
באופן כללי ,  ניתן לומר שריכוזי האבק הגבוהים ביותר נמדדו באזור גוש דן .  הריכוזים גבוהים במיוחד ,  והשיאים בזיהום האוויר מרקיעי שחקים .  במרכז הניטור מסבירים כי הסיבה לזיהום האוויר הגבוה היא שקע שרבי שהגיע מכיוון צפון אפריקה ,  ו"הסיע לאזורנו אבק רב ".  האחוזים צפויים להישאר גבוהים עד מחר בצהריים ,  כאשר תורגש ירידה משמעותית ברמת האבק באוויר .
 זיהום האוויר הגבוה ביותר נמדד בבאר שבע ,  שם נרשם ריכוז אובך ממוצע של 550 מיקרוגרם אבק למ"ק אוויר ,  פי ארבעה מהתקן .  כמו כן מספק מרכז הניטור נתונים לגבי רמת הזיהום המרבית ,  המייצגת את שיאי הזיהום .  בשיא הזיהום בבאר שבע הגיע הזיהום לרמה אסטרונומית של 2,280 מ"ג ,  פי 38 מהממוצע .  
בירושלים נמדד ריכוז אובך ממוצע של 224 מ"ג ,  פי 1.5 מהתקן ,  וריכוז המרבי של 1,132 ,  פי 18 מהתקן .  במודיעין נרשם ריכוז ממוצע של 324 מ"ג למ"ק אוויר ,  וריכוז מרבי של 1,590 מ"ג ,  פי 27 מהתקן .  בגוש דן גם נרשם זיהום האוויר גבוה מן הממוצע ,  שעמד על רמה ממוצעת של 318 מיקרוגרמים ,  ובשיא רמתו הגיעה ל- 1,306 מ"ג ,  פי 22 מהתקן .  באזור הצפון נרשמו רמות נמוכות באופן יחסי אך עדיין גבוהות מהתקן :  בגליל המערבי ריכוז חלקיקי האבק הממוצע ביממה האחרונה עמד על 123 מ"ג ,  ובקריית אתא  102 מ"ג . 
" מדובר בשיאים זמניים ,  ואין סיבה להיכנס ללחץ ",  מרגיעים במשרד להגנת הסביבה .  על אף הרמות הגבוהות של חלקיקי האבק ,  מדובר בתופעה מוכרת ואופיינית לעונה זו . " בתקופת השרבים שלפני פסח הדבר קורה בקביעות בתדירות זו או אחרת .  זו לא תופעה חריגה ",  הוסיפה מנהלת המרכז .  יחד עם זאת ,  היא הזהירה כי  " עיסוק בפעילות גופנית מואצת אינו מומלץ לחולי לב ,  קשישים ,  נשים בהיריון ,  ילדים ולכל מי שסובל מקשיי נשימה ". 

הזיהום שובר שיאים :  בב"ש עד פי 38 מהתקן
ביממה האחרונה נרשמו ברחבי הארץ רמות גבוהות במיוחד של זיהום כתוצאה מאובך .  הסיבה לזיהום האוויר הגבוה - שקע שרבי שהוביל אבק מצפון אפריקה .  השרב צפוי להישבר מחר בצהריים

