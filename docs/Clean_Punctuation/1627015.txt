שמגר : " בני הפלשמורה צריכים להיות בישראל "
 לקראת ההכרעה בשאלת העלאת בני הפלשמורה שנותרו באתיופיה לישראל ,  טוען נשיא ביהמ"ש העליון בדימוס כי על הממשלה לפתור במהרה את הסוגייה . " לעלייה של 100 בחודש אין משמעות "
  ( צילום :  גדעון צנטנר .  עריכת וידאו :  עידן גוראל ) 

נשיא הוועד הציבורי למען שארית יהודי אתיופיה ,  נשיא בית המשפט העליון בדימוס מאיר שמגר ,  אמר היום  ( רביעי )  כי הממשלה חייבת לפתור את סוגיית הפלשמורה , " האנשים האלה צריכים להיות כאן ",  אמר .  זאת לקראת הדיון בממשלה שייערך ביום ראשון הקרוב בנושא העלאתם ארצה של 8,700 בני הפלשמורה השוהים עדיין באתיופיה .
 שמגר הוסיף וקרא לממשלה לווסת את קצב העלייה בקצב ראוי וביחס נאות לאלפי הממתינים . " לעלייה של 50 או 100 לחודש אין משמעות כשמדובר באלפים ,  יש לה משמעות לגבי היחיד אך לא מהבחינה הציבורית ,  אין היגיון ואין סיבה להשאיר שם את האנשים הזכאים לעליה ,  הם צריכים להיות כאן עמנו ,  כחלק מהעשיה הציונית .  על הממשלה לתת פתרון לסוגיה זו שאינה נותנת לנו מנוח ",  אמר שמגר .  
במסיבת עיתונאים שכינס הוועד בירך יו"ר הסוכנות היהודית נתן שרנסקי את היוזמה להעלות לישראל את בני הפלשמורה .  לדבריו , " הסוכנות היהודית ערוכה ומוכנה להביא את בני הפלשמורה לישראל ולסייע להם בקליטתם הראשונית בארץ ,  בצורה יעילה ומכובדת ".  חבר הפרלמנט הקנדי פרופ' ארווין קוטלר ,  הוסיף שאין שום הצדקה לא להעלות את שארית יהודי אתיופיה . " אין הצדקה שיהיו שם כשהם ראויים להיות כאן .  עם משפחותיהם ועם העולם היהודי שלהם ",  אמר .
 
שמגר : " בני הפלשמורה צריכים להיות בישראל "
 לקראת ההכרעה בשאלת העלאת בני הפלשמורה שנותרו באתיופיה לישראל ,  טוען נשיא ביהמ"ש העליון בדימוס כי על הממשלה לפתור במהרה את הסוגייה . " לעלייה של 100 בחודש אין משמעות "
 
