תוקם ועדה שתחקור פרשות השחיתות ברשות
יו"ר הרשות הפלסטינית הורה על הקמת ועדת חקירה שתבדוק את פרשת השחיתות והמין שנחשפה השבוע ,  בה מעורב ראש לשכתו .  בוועדה יהיו חברים בכירים בפתח
יו"ר הרשות הפלסטינית אבו מאזן הורה  ( ראשון )  על הקמת ועדת חקירה שתבדוק את פרשת השחיתות והמין שנחשפה השבוע ,  בה מעורב ראש לשכתו של אבו מאזן ,  רפיק אל-חוסייני .  בסוכנות הידיעות הפלסטינית הרשמית נמסר ,  כי בראש ועדת החקירה יעמוד מזכיר הוועד המרכזי של פתח אבו מאהר רנים ויהיו בה חברים בכירי פתח עזאם אל-אחמד ורפיק א-נתשה .  הוועדה תגיש את המלצותיה בתוך שלושה שבועות .  עד אז יושעה אל-חוסייני מעבודתו .
 בשבוע שעבר חשף הממונה לשעבר על המלחמה בשחיתות במנגנוני המודיעין הפלסטינים ,  פהמי שבאנה ,  מסמכים וצילומים שמהם עלה כי בכירים ברשות שלשלו לכיסם מיליוני דולרים מכספים שנתרמו לרשות ממדינות אירופה .  בנוסף הוצגה קלטת וידאו שבה נראה רפיק אל-חוסייני ,  ראש לשכתו של אבו מאזן ,  כשהוא מקיים  " ראיון עבודה "  בחדר המיטות עם מזכירה מיועדת ומכפיש את אבו מאזן ואת יו"ר הרשות לשעבר יאסר ערפאת .
 אתמול האשים שבאנה את בכיר פתח עזאם אל-אחמד ,  בגניבת 2.7 מיליון דולר מקופת הרשות .  טען לטענתו ,  אל-אחמד ואחיו ,  עלאם אל-אחמד ,  גנבו את הכסף בטענה כוזבת לפיה קנו בכסף זה חלקת אדמה בשם  " חברת הקרקעות הקדושות ".  הוא הוסיף ואמר כי מאוחר יותר התברר כי בעל החלקה מת מזמן .  בראיון לתחנת טלוויזיה קרא שבאנה ליו"ר הרשות אבו מאזן להעמיד לדין את החשודים בשחיתות עד 1 במרץ אחרת יחשוף פרשות נוספות  " שיפילו את שלטונו של אבו
ראש ממשלת חמאס ברצועת עזה ,  איסמעיל הניה ,  הורה לכלי התקשורת בעזה שלא לפרסם את קלטת הווידאו שבו נראה אל-חוסייני במצב אינטימי עם אישה .  העיתון  " א-שרק אל-אווסט "  הרואה אור בלונדון דיווח אתמול כי כלי התקשורת הכפופים לחמאס ,  כגון תחנת הטלוויזיה  " אל-אקצא ",  והעיתונים  " א-ריסאלה "  ו-"פלסטין ",  נמנעו מפרסום הקלטת המביכה .  בארגון פתח ברכו על החלטתו ה"נבונה "  של הניה שכן  " שידור הקלטת פוגע באינטרס הפלסטיני העליון ". 

תוקם ועדה שתחקור פרשות השחיתות ברשות
יו"ר הרשות הפלסטינית הורה על הקמת ועדת חקירה שתבדוק את פרשת השחיתות והמין שנחשפה השבוע ,  בה מעורב ראש לשכתו .  בוועדה יהיו חברים בכירים בפתח

