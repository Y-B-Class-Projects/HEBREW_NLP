לנדאו : " הכרחי שנתערב בניהול משק המים "
 שר התשתיות קיים מסיבת עיתונאים בה התייחס לממצאים החמורים של ועדת החקירה הממלכית לניהול משבר משק המים . " מעורבות הממשלה בקביעת מדיניות ניהול משק המים היא הכרחית "
  ( צילום:עוז מרון ;  עריכה:גדי וינסטוק ) 
שר התשתיות עוזי לנדאו הגיב הבוקר  ( חמישי )  למסקנות ועדת החקירה הממלכתית לניהול משק המים שפורסמו אתמול .  במסיבת עיתונאים שהתקיימה בתל אביב אמר השר לנדאו כי  " על הממשלה והכנסת לקבוע יעדים אסטרטגיים ,  בעוד שהנטל להכנת תוכנית אב שתתאם את היעדים יוטל על הדרג המקצועי  רשות המים ",  אמר לנדאו והוסיף כי  " מעורבות הממשלה בקביעת מדיניות ניהול משק המים היא הכרחית ". 
לדברי לנדאו ,  אין עוררין על הקביעה החד-משמעית שמשק המים בישראל נמצא במשבר שאין כדוגמתו ,  כתוצאה מהזנחה ארוכת שנים והיעדר יד מכוונת .  לטענתו ,  יש צורך משמעותי ליצירת מדרגות חיוב לאוכלוסייה ,  כך שמי שצורך יותר  ישלם יותר ומי שחוסך ישלם בהתאם .  לנדאו אמר כי כבר הנחה את רשות המים להוסיף מדרגה שלישית ורביעית למבנה תעריפי המים .  
עוד הוסיף שר התשתיות כי נוכח הליקויים שפורטו על ידי ועדת החקירה ,  הציע לקבוע במפורש שרשות המים תוכפף למשרד התשתיות הלאומיות .  המציאות כיום היא שלנדאו נושא באחריות המיניסטריאלית לתיקון הליקויים ,  אולם אין בידיו סמכויות וכלים לביצוע .
 לנדאו אף ציין כי כבר לפני כחודש ביקש להקים מחדש את מועצת המים כאשר לפחות שני שלישים מחבריה יהיו נציגי ציבור .  לדבריו ,  במועצה ישבו נציגי צרכני המים  ( השלטון המקומי ,  נציגי התעשיינים ,  נציגי החקלאים )  ,  נציגי הגופים הציבוריים להגנת הצרכן  ( הארגונים החברתיים )  ,  נציגי ארגוני איכות הסביבה ,  נציגים מהאקדמיה ,  נציגי התאגידים ועוד ,  וכמובן ,  המשרדים הממשלתיים הרלבנטיים .  
אתמול כאמור פרסמה ועדת החקירה הממלכתית לניהול משבר משק המים בישראל בראשות השופט פרופ' דן ביין ,  את ממצאיה .  ועדת החקירה קובעת באופן חד משמעי כי  " משק המים הישראלי נתון במשבר עמוק מתמשך ,  אשר אינו גזרה משמים ולא מכת טבע ,  אלא רובו ככולו מעשי ידי אדם ".  הדו"ח תוקף בחריפות את נציגי הממשלה ונציגי רשות המים שעסקו בנושא במהלך השנים .
 
לנדאו : " הכרחי שנתערב בניהול משק המים "
 שר התשתיות קיים מסיבת עיתונאים בה התייחס לממצאים החמורים של ועדת החקירה הממלכית לניהול משבר משק המים . " מעורבות הממשלה בקביעת מדיניות ניהול משק המים היא הכרחית "
 
