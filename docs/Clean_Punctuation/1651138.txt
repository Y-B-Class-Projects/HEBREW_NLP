חיפה הורידה את מדד הנדל"ן - אך עדיין מובילה את העליות בערים הגדולות 
מחירי הדירות הממוצעים בחיפה ירדו בפברואר ב-3.2% והובילו את מגמת הירידות ברוב הערים .  ואולם מאז יולי 2008 עלו המחירים בעיר ב-32%
 >  >  מדד ה-10 ,  שכולל את 10 הערים הגדולות בישראל ,  רשם עליית מחירים זניחה של 0.2% .  השוק שתרם במידה הרבה ביותר להתמתנות הוא השוק החיפאי ,  עם ירידת מחירים ממוצעת של 3.2% .  במקביל ,  הערים שרשמו את עליות המחירים הבולטות היו אשדוד וחולון ,  שבהן נרשמו עליות של 1.5% ו-1.3% בהתאמה .  בתל אביב ובירושלים לא נרשמו שינויים .  לא ברור אם מדובר במגמה ,  ואולם רצוי לעקוב אחר הדברים :  ברוב הערים נרשמו עליות מחירים ,  אם כי בדרך כלל מדובר בעליות מתונות מלבד ,  לעומת העליות החדות שהתרחשו ברוב חודשי 2009 .  בדירוג הערים לפי מחיר למ"ר הפערים עצומים :  מ"ר בדירה ברמת השרון ,  העיר היקרה ביותר במדד זה ,  שווה ל-4.5 מ"ר בטבריה ,  העיר הזולה ביותר .  קל להבחין במתאם ההפוך שבין מרחק העיר מתל אביב לבין מחירו של מ"ר .  רמת השרון ממשיכה להוביל לפני גבעתיים ותל אביב .  השתיים הראשונות הן ערים קטנות שרבים וטובים היו מעוניינים לרכוש בהן דירות ,  ואולם ההיצע בהן קטן ,  וכתוצאה מכך המחירים  " בשמיים ".  בעיר השלישית בדירוג ,  תל אביב ,  הפערים בין מחירי הנכסים גדולים בהרבה מאשר ברמת השרון ובגבעתיים ,  וכך מחירי דירות דומות שממוקמות באזורים שונים של העיר עשויים להגיע בנקל ליותר מ-100% .  חגיגת תשואות בפריפריה מבחינת גובה התשואות ,  הפריפריה חוגגת ,  ובראשה עכו עם תשואה ממוצעת של 7% על דירת 3 חדרים .  ואולם יש להניח שמשקיעים ימצאו עניין בדירות קטנות יותר ,  שנושאות בדרך כלל תשואות גבוהות יותר .  בחינת מחירי הדירות מיולי 2008 ועד היום מעלה כי השיא של מחירי הדירות בחיפה היה בדצמבר 2009 - אז הם היו גבוהים ב-36% מהמחירים ביולי 2008 .  מאז צנחו המחירים ב-0.6% בינואר וב-3.2% נוספים בפברואר .  עם זאת ,  שיעור העליות בעיר מיולי 2008 הוא עדיין הגבוה בין הערים הגדולות ומסתכם ב-32% .  שנייה במדרג של ארבע הערים הגדולות היא ירושלים ,  שמחירי הדירות בה כיום גבוהים ב-21% מאשר יולי 2008 .  זאת לאחר שתקופה ארוכה נותרו מחירי הדירות בעיר בקיפאון ורק במחצית השנייה של 2009 רשמו עלייה תלולה .  ראשון לציון היא השלישית במדרג ,  וגם היא רשמה דשדוש מתמשך במחירי הדירות .  במאי 2009 החלה להשתחרר מהקיפאון ,  וכיום מחירי הדירות בה גבוהים ב-16% מהמחירים ביולי 2008 .  האחרונה ,  תל אביב ,  רשמה ירידות ניכרות במחירי הדירות במחצית הראשונה של 2009 ,  שגימגמו גם לאחר מכן .  רק באוגוסט 2009 החלו המחירים בעיר לרשום עליות רציפות ,  וכיום הם עולים רק ב-8% על אלה של יולי 2008 .
 
חיפה הורידה את מדד הנדל"ן - אך עדיין מובילה את העליות בערים הגדולות 
מחירי הדירות הממוצעים בחיפה ירדו בפברואר ב-3.2% והובילו את מגמת הירידות ברוב הערים .  ואולם מאז יולי 2008 עלו המחירים בעיר ב-32%

