קרן הביומד הגדולה בעולם מגיעה לישראל ;  תתמודד במכרז על הקרן הממשלתית
אורבימד ,  המתמחה בהשקעות בתחומי הבריאות ומדעי החיים ,  מנהלת כ-5 מיליארד דולר .  עוד שלוש קרנות זרות הביעו עניין בניהול הקרן
 >  >  קרן הביומד הגדולה בעולם מגיעה לישראל .  קרן ההון סיכון האמריקאית אורבימד  ( orbimed )  ,  המתמחה בהשקעות בתחומי הבריאות ומדעי החיים ,  מתכוונת לפתוח בישראל משרד ולהתמודד על ניהול קרן הביוטכנולוגיה של משרד האוצר והמדען הראשי - כך נודע ל-themarker .  אורבימד מנהלת נכסים בשווי של כ-5 מיליארד דולר .  היקפה של קרן ההשקעות הממשלתית אמור להיות 80 מיליון דולר .  עוד נודע כי שלוש קרנות זרות גדולות אחרות הביעו עניין במכרז לניהול הקרן ,  שאמור להסתיים בחודש הבא .  אורבימד הוקמה ב-1989 .  בתחילת דרכה היא השקיעה בחברות פארמה ציבוריות ,  אך ב-1993 החלה להשקיע גם בחברות פרטיות .  הקרן מתמקדת בהשקעות בחברות המפתחות תרופות ומכשור רפואי .  היקפן של רוב ההשקעות הוא 5-40 מיליון דולר ,  ורובן הן בשלבי הפיתוח האמצעיים של החברות .  לפי נתונים של online-ivc ,  אורבימד משקיעה כיום בשתי חברות ישראליות :  סופר דימנשן  ( superdimension )  ,  המפתחת מערכת ניווט לכלים אנדוסקופיים לטיפול במחלות ריאה ;  וג'לסיס  ( gelesis )  ,  המפתחת פתרונות להשמנת יתר .  הקרן רשמה שני אקזיטים מוצלחים בישראל :  גיוון אימאג'ינג ,  שהונפקה ונסחרת לפי שווי שוק של 442 מיליון דולר ;  ופרדיקס  ( predix )  ,  שנרכשה ב-2006 על ידי אפיקס ב-90 מיליון דולר .  משרד האוצר פירסם את תנאי המכרז להקמת קרן הביוטכנולוגיה לפני כחצי שנה .  לפי תנאי המכרז ,  את כספי המדינה ינהלו שתיים-שלוש קרנות הון סיכון .  הקרנות הפרטיות אמורות להשתמש בכסף שיקבלו מהממשלה ובהון העצמי שלהן כדי למנף את הסכום שברשותן פי שלושה או ארבעה .  מבחינת הקרנות ,  כספי המדינה מצמצמים את הסיכון הכרוך בהשקעה .  במקור הוצב במכרז רף השתתפות שבו כמעט אף קרן ישראלית לא יכלה לעמוד .  לאחר לחצים של הקרנות הוריד האוצר את הרף ,  כך שקרנות ישראליות המנהלות יותר מ-100 מיליון דולר יוכלו להשתתף במכרז ,  וקרנות זרות המנהלות יותר מ-250 מיליון דולר .
 
קרן הביומד הגדולה בעולם מגיעה לישראל ;  תתמודד במכרז על הקרן הממשלתית
אורבימד ,  המתמחה בהשקעות בתחומי הבריאות ומדעי החיים ,  מנהלת כ-5 מיליארד דולר .  עוד שלוש קרנות זרות הביעו עניין בניהול הקרן

