חוזה המפולת ב-1987 :  השקעה באג"ח ממשלתיות אמריקאיות - התאבדות
מארק פייבר צופה כי התשואה תעלה ל-5% ;  ממליץ להשקיע במתכות יקרות ,  נדל"ן ומניות בארה"ב
המשקיע הנודע מארק פייבר ,  אשר חזה את המפולת בוול סטריט בשנת 1987 ,  העריך כי צפויות ירידות בשוק האג"ח הממשלתיות האמריקאיות וכי השקעה בהן היא בבחינת התאבדות כדבריו ,  דיווחה סוכנות הידיעות בלומברג . " זו השקעה שהיא מעשה התאבדות ",  אמר פייבר ,  שהמליץ למשקיעים במארס 2009 להתחיל לרכוש מניות בארה"ב ,  בדיוק כאשר מדד s & p 500 החל בראלי של 86% . " לאורך זמן ,  הריביות על אג"ח ממשלתיות בארה"ב צפויות לעלות .  המשקיעים יתחילו בהדרגה להבין שהבנק הפדרלי רוצה ריבית ריאלית שלילית .  ההשקעה הגרועה ביותר באג"ח ממשלתיות אמריקאיות ארוכות ".  התשואה על האג"ח הממשלתיות האמריקאיות ל-10 שנים ,  הנמצאת כעת ברמה של כ-3.3% ,  צפויה לעלות לרמה של 5% ,  אמר פייבר מבלי לציין את פרק הזמן אליו מתייחסת התחזית שלו .  פייבר ציין עם זאת כי עדיין יתכן ראלי באג"ח הממשלתיות בארה"ב בשבועיים או שלושה השבועות הקרובים .  לדבריו ,  לאור הירידות הצפויות באג"ח בעשור הקרוב ,  משקיעים צריכים להשקיע במתכות יקרות ,  נדל"ן או מניות .  מדד האג"ח הממשלתיות האמריקאיות של בנק אוף אמריקה ומריל לינץ' עלה השנה ב-5.7% ,  ומחק בתוך כך ירידה של 3.7% שרשם בשנת 2009 .  פייבר העריך כי העליות בשוקי המניות בארה"ב צפויות להימשך על רקע היחלשות הדולר עקב מדיניות מוניטרית מרחיבה בארה"ב . " אם אתה מדפיס כסף ,  המטבע יורד ומדד s & p 500 עולה ",  אמר פייבר . " בסוף שנת 2011 ,  אנשים יסתכלו קדימה ל-2012 ויחשבו לעצמם ש-2012 עלולה להיות שנה גרועה מאוד בגלל שהמדיניות שיושמה אינה בת קיימא ויוצרת חוסר יציבות רבה .  המשקיעים עלולים להביט קדימה באימה לשנים 2012 ו-2013 ".  פייבר המליץ למשקיעים לצאת משוק המניות בארה"ב שבוע לפני מפולת  " יום שני השחור "  בשנת 1987 ,  ובחודש אוגוסט 2007 צפה כי שוק המניות בארה"ב נכנס לשוק דובי .  כעבור חודשיים הגיע מדד s & p 500 לשיא ,  ואחר כך צנח ב-57% .
 
חוזה המפולת ב-1987 :  השקעה באג"ח ממשלתיות אמריקאיות - התאבדות
מארק פייבר צופה כי התשואה תעלה ל-5% ;  ממליץ להשקיע במתכות יקרות ,  נדל"ן ומניות בארה"ב

