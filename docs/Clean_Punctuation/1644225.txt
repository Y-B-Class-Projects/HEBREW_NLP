רכב התהפך על הולכי רגל בפ"ת ,  אישה נהרגה
רכב מסחרי שהתהפך על הולכי רגל במרכז העיר גרם למותה של אישה כבת 70 ולפציעתם של ארבעה הולכי רגל נוספים .  נסיבות האירוע טרם ברורות
אישה אחת נהרגה וארבעה בני אדם נוספים נפצעו הבוקר  ( רביעי )  לאחר שנפגעו מרכב שהתהפך על המדרכה ופגע בהם בפתח תקווה .  כך מסר הדובר המבצעי של מגן דוד אדום ,  זכי הלר .  בשלב זה לא ברורות נסיבות האירוע .
 רכב מסחרי מסוג מיצובישי התהפך על מספר הולכי רגל בפינת הרחובות הרצל וחיים עוזר במרכז פתח תקווה .  שני אמבולנסים של מגן דוד אדום וכן ניידות של טיפול נמרץ שהגיעו למקום טיפלו בחמישה נפגעים ,  בהם ארבעה הולכי רגל . 
" זה משהו שלא ראינו עשרות שנים ,  מחזה נוראי ",  סיפר מתנדב זק"א ברלה יעקובוביץ' לוואלה !  חדשות . " התאונה התרחשה ממש בכניסה לבית האבות ,  כשהגענו לכאן ראינו רכב מסוג מיצובישי שאיבד שליטה ,  התהפך על המדרכה ,  פגע בשתי נכות על כסאות גלגלים ,  הרג אחת ופצע קשה את השנייה ",  אמר .  
הנפגעים הינם אנשים מבוגרים שהשתכנו בבית האבות הסמוך למקום התאונה .  אחת מהם ,  אישה בת 70 ,  נהרגה וגבר נוסף כבן 70 נמצא במצב קשה .  כמו כן ,  הולך רגל אחד נפצע באורח בינוני ואחד נפצע באורח קל .  נהג הרכב כבן 60 נפצע קל .
 
רכב התהפך על הולכי רגל בפ"ת ,  אישה נהרגה
רכב מסחרי שהתהפך על הולכי רגל במרכז העיר גרם למותה של אישה כבת 70 ולפציעתם של ארבעה הולכי רגל נוספים .  נסיבות האירוע טרם ברורות

