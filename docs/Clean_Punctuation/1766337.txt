צ'ונסי בילאפס : " קארל הוא אדם מיוחד מאוד "
 רכז דנבר החמיא למאמנו ,  שרשם ניצחון 1,000 : " הניצחונות על הסרטן הם הגדולים ביותר שלו ".  ספולסטרה : " הבחורים נהנו "
 דבר נפל הלילה  ( בין שישי לשבת )  בליגה הטובה בעולם ,  כאשר מאמן דנבר ג'ורג' קארל השיג ניצחון מספר 1,000 בקריירה .  המאמן האגדי ,  שהחל את קריירת הכדורסל שלו לפני כארבעה עשורים והתמודד עם מחלה קשה ,  רשם ציון דרך השמור רק למאמנים הגדולים במשחק .
" זה בלתי ייאמן ",  אמר צ'ונסי בילאפס בסיום הניצחון 116:123 של דנבר על טורונטו ראפטורס בחוץ . " יש לו אמנם 1,000 ניצחונות ,  אבל הוא ניצח את הסרטן פעמיים ואני חושב שאלו הניצחונות הכי גדולים בחייו .  לא הרבה אנשים יכולים להתגאות בהישגים הללו .  זה מיוחד מאוד ,  הוא אדם מיוחד מאוד ,  גם לעבור את מה שהוא עבר וגם להימנות על החבורה של מאמני העלית בליגה ". 
קארל הנרגש אמר בסיום : " אני מרגיש מחובר עם השחקנים שלי .  הרבה פעמים במהלך עונת ה-NBA מאמן ושחקנים לא מרגישים מחוברים ,  הם רבים פעמים רבות ,  אבל זה היה רגע ,  לא רק על הפרקט אלא גם בחדר ההלבשה ,  שהרגשנו מחוברים .  זה מרגיש מצוין .  אני ארגיש נהדר בימים הבאים ,  ואז נדאג איך לשפר את המאזן שלנו בליגה ולא נדאג יותר לגבי ג'ורג' קארל ". 
שיקגו בולס אירחה בביתה את האלופה לוס אנג'לס לייקרס וגברה עליה 84:88 .  דרק רוז ממשיך את העונה המצוינת שלו כשהוביל את הבולס עם 29 נקודות . " הניצחון הזה מוכיח לנו עד כמה טובים אנחנו יכולים להיות ",  אמר בסיום קרלוס בוזר ,  שסיים את המשחק עם 10 נקודות . " ניצחנו את ההצגה המהלכת ",  התבדח סנטר השוורים ג'ואקים נואה . " זו הרגשה נהדרת .  זה רק מצער שלא נוכל לצאת כעת לרחובות ". 
 *  הספרס קצרו ניצחון 19 העונה ,  עם 92:108 על ההוקס ,  כאשר ריצ'רד ג'פרסון מוביל את הקבוצה של גרג פופוביץ' עם 18 נקודות . " למרות שקלענו באחוזים טובים במשחק  ( 57 אחוזים )  ,  האיבודים שלנו פגעו בשטף המשחק ",  אמר ג'פרסון . " המטרה שלנו היא להשיג רוטציה רחבה וטובה .  טוני פארקר עשה עבודה נהדרת כשחדר ומצא את האיש הפנוי בכל פעם .  טוני ידע למצוא אותי ואני השחלתי אותו פנימה ,  זה קורה משילוב שמצליח לאחר שנה ביחד ". 
 *  אמארה סטודמאייר הובא הקיץ לניקס במהלך גדול מאוד .  ההתחלה הייתה צולעת מאוד ,  אבל הפורוורד-סנטר המצוין מוכיח את עצמו לאחרונה ,  וגם הלילה הציג משחק מצוין של 36 נקודות ו-10 ריבאונדים ,  למרות שגם איבד 11 כדורים . " לא ידעתי שאיבדתי כל כך הרבה כדורים ",  אמר אמארה בסיום . " לא היה לי אפילו שמץ ,  אך כשמאבדים הרבה כדורים ובכל זאת מנצחים זה מעיד שיש לנו קבוצה טובה ".  ריימונד פלטון החמיא לחברו לקבוצה : " דבר אחד ידוע על אמארה ,  זה שהוא יודע לקלוע .  מה שלמדתי עליו הפעם שהוא יודע לקלוע מעמדות רבות ". 
 *  מיאמי החלה לשחק כדורסל ,  וכאשר שלושת הטנורים שלה עובדים בהרמוניה זה נראה טוב .  ההיט ניצחו את גולדן סטייט בחוץ 84:106 . " במחצית השנייה הראינו יותר את הזהות שלנו ",  אמר מאמן ההיט אריק ספולסטרה בסיום ,  לאחר שלפני תקופה היה נתון בסכנת פיטורים . " הגנו ויצאנו להתקפות מעבר .  אני חושב שהבחורים נהנו במשחק ,  אבל חשוב מכך הם הבינו את ההתאמות שלנו .  אי אפשר לרוץ אם אתה לא משיג ריבאונדים ועצירות בהגנה ". 

צ'ונסי בילאפס : " קארל הוא אדם מיוחד מאוד "
 רכז דנבר החמיא למאמנו ,  שרשם ניצחון 1,000 : " הניצחונות על הסרטן הם הגדולים ביותר שלו ".  ספולסטרה : " הבחורים נהנו "
 
