הבעלים של הכח עמידר ר"ג ,  גל יוסף ,  נעצר בחשד לסחיטה
בעלי הקבוצה מהלאומית חשוד בסחיטה באיומים ובמעורבות בפיצוץ מכוניתו של קבלן ידוע ברמת גן .  עורכי דינו מכחישים
גל יוסף ,  מבעלי הכח עמידר ר"ג ,  נעצר היום  ( ראשון )  בחשד שסחט באיומים קבלן ידוע ברמת גן ובמעורבות בפיצוץ מכוניתו של הקבלן באמצעות מטען חבלה בחודש ספטמבר האחרון .  בעקבות הפיצוץ נפצע הקבלן באורח בינוני .
 יוסף נעצר בעקבות חקירה סמויה שניהלו חוקרי ימ"ר תל אביב בפיקודו של סנ"צ שלומי מיכאל .  מהחקירה עלה כי יוסף נהג ,  על פי החשד ,  לסחוט באיומים קבלנים ובעלי מקצוע שונים על רקע סכסוך שקשור לקרקע עליה נמצא מגרש הבית של הקבוצה ,  אשר לגביו הגישו הצדדים המסוכסכים תביעות אזרחיות לבית המשפט .
 עורכי הדין שחר חצרוני ותמיר סננס המייצגים את יוסף טוענים כי  " העניין התברר בהליך אזרחי ובתביעה אותה הגיש מרשנו נגד המעורבים ,  ואין לו כל קשר לחשדות המיוחסים לו .  בסופו של יום יתברר כי מדובר במעצר שווא ".  

הבעלים של הכח עמידר ר"ג ,  גל יוסף ,  נעצר בחשד לסחיטה
בעלי הקבוצה מהלאומית חשוד בסחיטה באיומים ובמעורבות בפיצוץ מכוניתו של קבלן ידוע ברמת גן .  עורכי דינו מכחישים

