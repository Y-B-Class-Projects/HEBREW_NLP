המשלחת הישראלית חילצה אדם מבין ההריסות
משלחת הסיוע של פיקוד העורף חילצה גבר בן 52 שהיה לכוד במשך ארבעה ימים תחת הריסות בניין רשות המיסים בבירה פורט או פרינס .  בריחת התושבים מאזור האסון נמשכת
המשלחת הישראלית של פיקוד העורף להאיטי חילצה הלילה  ( ראשון )  בחיים גבר בן 52 מבין ההריסות ,  כך דווח בקול ישראל .  הוא חולץ במצב טוב כאשר הוא סובל משברים בגפיים ומהתייבשות .  החילוץ התאפשר בעקבות מסרון שהצליח הגבר לשלוח ממכשיר הסלולרי שלו מתחת להריסות .  
הגבר שחולץ הוא פקיד בכיר במס הכנסה שהיה לכוד במשך ארבעה ימים תחת הריסות משרד רשות המיסים בבירה פורט או פראנס .  הוא הועבר לקבלת טיפול רפואי בבית חולים שדה שהוקם על ידי המשלחת הישראלית .  עד כה טופלו בבית החולים כ-55 פצועים ,  רובם פגועי גפיים .
 בתוך כך ,  נחתה אמש מזכירת המדינה האמריקאית הילרי קלינטון בהאיטי .  קלינטון הבטיחה כי ממשלות שתי המדינות יעבדו יחדיו על מנת להבטיח שהאיטי תצליח להתאושש מהאסון ולצאת ממנו  " חזקה יותר וטובה יותר ".   " אנו נהיה כאן היום ,  מחר ובהמשך ",  הוסיפה קלינטון .  
נשיא איטי רנה פראוול הביע הערכה למאמציה של ארה"ב לסייע לנפגעי האסון בהאיטי . " ביקורה של הגברת קלינטון מחמם את לבבותינו היום ",  אמר .  
מוקדם יותר היום החלה הבריחה המונית מאזור האסון .  אלפים מתושבי הבירה החלו לנהור אל מחוץ לעיר שחלקים רבים ממנה נהרסו כתוצאה מרעידת האדמה הקשה .  זאת בשל הקצב האיטי של זרימת האספקה לפצועים ,  הפליטים והרעבים .  רבים מהם מבקשים להגיע לאזור הכפרי ,  שנפגע פחות מרעש האדמה ,  בחיפוש אחר מקלט אצל חברים וקרובי משפחה ,  כשמיטלטליהן בידיהם .  אחרים העמיסו את כלי הרכב שלהם וברחו מהעיר ,  ממתינים במשך שעות בתחנות הדלק לתדלק את רכביהם .
 
המשלחת הישראלית חילצה אדם מבין ההריסות
משלחת הסיוע של פיקוד העורף חילצה גבר בן 52 שהיה לכוד במשך ארבעה ימים תחת הריסות בניין רשות המיסים בבירה פורט או פרינס .  בריחת התושבים מאזור האסון נמשכת

