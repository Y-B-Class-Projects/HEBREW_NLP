 " פרחאן חנק את דנה בנט וכיבה עליה סיגריה "
 י' ,  אשר הורשעה בסיוע לרצח דנה בנט ,  מוסרת את עדותה במשפט הרצח נגד חברה לשעבר יחיא פרחאן .  בין השאר סיפרה : " ראיתי שהפנים של דנה מכוסות בדם ,  כמו בסרט אימה .  הוא היכה אותה ,  כיבה עליה סיגריה וחנק אותה עם החזייה שלה "
  ( צילום :  אבישי גולן ואחמד עבאס ,  עריכת וידיאו :  גדי וינסטוק ,  קריינות :  אילן שניג )  
" דנה שכבה על הגב ,  לא זזה .  ראיתי שהפנים שלה מכוסות בדם .  לא ראיתי פנים .  זה נראה כמו משהו מסרט אימה .  אחרי זה הוא כיבה סיגריה על הפנים שלה .  לאחר מכן חנק אותה עם החזייה שלה ".  כך העידה הבוקר  ( רביעי )  י' ,  חברתו של עדואן יחיא פרחאן ,  הנאשם ברצח דנה בנט ,  התיירת הצ'כית סילביה מילרובה והאסיר אהרון סימחוב ,  במהלך משפטו של פרחאן .  אחיו של פרחאן אמר מחוץ לאולם כי אם יתברר שהאישומים נגד אחיו נכונים ,  הוא בעצמו יפעל למען גזר דין מוות לאחיו .  
י' סיפרה שבגיל 15 הכירה את פרחאן . " אני וחברה עלינו בכרמיאל על טרמפ מפוקפק וכך הכרתי אותו .  הוא היה הנהג ,  אני ישבתי מאחורה והוא התחיל אתי ".  לדבריה ,  במהרה מערכת היחסים ביניהם הפכה לאובססיבית וכי הוא נהג להכות אותה ,  לחנוק אותה ולירוק עליה . " הוא אטם אותי נפשית לגמרי ",  אמרה . " הוא דאג לי להכל ,  אבל זאת לא היתה אהבה .  הוא ידע לנצל את התמימות שלי ".  
בקול רגוע וללא היסוס תיארה י' בפרוטרט את רצח מילרובה .  לדבריה ,  פרחאן התקשר אליה בשעת לילה מאוחרת והורה לה לצאת מהבית ,  שם המתינה לה ברכבו ,  כשמילרובה יושבת לצדו .  במהלך הנסיעה סימן תנועה על צווארו שבכוונתו להרוג את מילרובה . " חשבתי רק שלא יהרוג אותי ביחד אתה ,  אולי עשיתי משהו לא בסדר ,  פחדתי שגם הסוף שלי אתה ".  היא סיפרה עוד שמילרובה התנדנדה בכסא ,  ואמרה : " בקול מסטול ,  'אני רוצה הביתה' ".  
בעדות סיפרה י' כיצד הוציא פרחאן את מילרובה מהרכב , " הרים אותה כמו שק על הכתף שלו וירד אתה במורד תלול .  הוא התחלק ומולרובה חטפה מכה בראש .  הוא אמר לה :  'הנה ,  הנה ,  אנחנו מגיעים הביתה' .  היא איכשהו הצליחה לברוח לו ,  ראיתי אותה רצה והוא רץ אחריה .  במאמץ האחרון שלה היא ניסתה לחמוק ,  אבל הוא לא נתן לה ,  תפס אותה בשיער ,  גרר אותה חזרה והתחיל לחנוק אותה .  בזמן שהוא חנק אותה הוא ביקש ממני לבדוק אם היא עדין חיה .  נגעתי בה ולא הרגשתי כלום .  רציתי שיגמור כבר ,  אמרתי לו שאולי יטביע אותה ".  
בשלב זה התפרץ פרחאן לעבר י' : " תפסיקי לשקר ,  את שקרנית ".  השופטים הורו להוציאו בכוח .  לאחר שהוא הוצא מהאולם סיפרה כיצד פרחאן הטביע את מולרובה בתוך המים שבתעלה וניער אותה בתוך המים ,  בזמן שהיא עמדה לצדו . " אחרי כמה זמן הוא גרר אותה לקיר ונעמד על ראשה .  היא התחילה לפרפר עם הרגליים .  שמעתי אנשים מתקרבים ,  ואז הוא אמר לי לעלות על רגליה של סילביה .  אחרי כמה זמן היא לא עשתה כלום יותר ".  אמה של מילרובה ,  שהגיעה לראשונה למשפט ,  האזינה בעיניים דומעות לעדות .  היא טענה שלא היה קשר בין בתה לבין פרחאן .
 לאחר מכן סיפרה על רצח דנה בנט . " בדרך לטבריה העפתי מבט וראיתי מונית שירות ומישהי ירדה ממנה .  הוא אמר לי :  'את רואה את הבחורה ,  שהיא תתקרב לפה תגידי לה שאנחנו צריכים עזרה במלון' . " כשהוא אמר לי להציע לה עבודה ,  ידעתי מה יהיה הסוף שלה .  בשישי-שבת הוא נהג  " לצוד "  בחורות בטבריה .  הוא סיפר לי שהוא אהב את הרציחות .  היא התקרבה אלינו ,  חייכתי אליה ,  אמרתי לה שלום ושאני מחפשת בחורה שתעזור לנו בעבודת חדרנות .  אמרתי לה שנשלם לה 500 שקל עבור שעת עבודה ".  היא סיפרה שבנט השתכנעה ועלתה לרכבם . " נסענו לכיוון מגדל ,  הגענו לתחנת דלק ושם הוא יצא .  היא שאלה אותי :  'איך הבחור ,  אפשר להאמין לו ? ' .  אמרתי לה 'כן ,  הוא בסדר' ".   
" המשכנו לנסוע והגענו למטע הזיתים שבו הוא רצח והם יצאו מהאוטו ",  המשיכה י' בעדותה . " דנה התחילה לפחד ,  וביקשה שאני אצא אתה .  היא הבינה שמשהו לא בסדר ,  היא התחילה לדבר אתו ואז שמעתי שהוא נתן לה מכה .  היא צרחה :  'מה אתה רוצה ממני ?  אני אתן לך כל מה שתרצה ,  אל תעשה לי שום דבר' .  הוא היכה אותה שוב והיא התמוטטה ".  בשלב זה פרצה ויקי בנט בבכי ויצאה מהאולם .  
י' המשיכה בעדותה המזעזעת כאילו לא קרה דבר .  היא סיפרה שלאחר הרצח פרחאן התעלל בגופה ",  ולאחר מכן גרר את הגופה לעבר רכב נטוש והשניים כיסו אותה בעשבים . " חזרנו לתחנת הדלק והוא קנה בנזין .  חזרנו לגופה ,  יצאנו מהרכב ואז הוא שפך עליה את הגלון בפראיות ,  הצית את העשבים ,  ואחרי כמה זמן ,  כשווידא שהאש דולקת ,  אמר לי שהולכים ".  
י' העידה שפרחאן סיפר לה גם על הרצח של האסיר . " הוא התקשר אלי מהכלא וסיפר לי בקודים שהוא תלה בן אדם .  הוא סיפר שהוא קרא לבן אדם לבוא לחדר לתקן מנורה שנשרפה והצליח לתלות אותו ולביים שמדובר בהתאבדות .  סיפר ברמזים שאחרים לא יבינו ". 
אימה של דנה ,  ויקי בנט אמרה לאחר תיאורי י' : " ידעתי שזה יהיה אחד הימים הקשים ביותר .  ידעתי שלא אעמוד בתיאור הרצח אז יצאתי מהאולם .  הספיק לי מה ששמעתי .  הדברים שי' אמרה חיזקו את התחושה שהיא רוצחת במאה אחוז .  אין לי ספק שמה שהיא אמרה הוא אמת .  היא זכרה כל פרט ודיברה כאילו היא צופה בסרט ".  
גם אמה של התיירת הצ'כית סילביה מילרובה ,  איוונה ,  נכחה במשפט וסיפרה בעזרת חברה דוברת עברית כי היא  " ממש מזועזעת "  לשמוע על הרצח .  מילרובה הוסיפה כי היא אינה מבינה למה לא הודיעו לה על גזר הדין שניתן לפני יומיים . " אני לא מבינה איך י' תיארה את הרצח בלי שום טיפת רגש  כאילו קראה מספר ".  לדברי מילרובה ,  בכוונתה להישאר עד תום המשפט . " זה המעט שאני יכולה לעשות למען בתי ",  אמרה .  הרצח זכה לסיקור תקשורתי גם בצ'כיה .

" פרחאן חנק את דנה בנט וכיבה עליה סיגריה "
 י' ,  אשר הורשעה בסיוע לרצח דנה בנט ,  מוסרת את עדותה במשפט הרצח נגד חברה לשעבר יחיא פרחאן .  בין השאר סיפרה : " ראיתי שהפנים של דנה מכוסות בדם ,  כמו בסרט אימה .  הוא היכה אותה ,  כיבה עליה סיגריה וחנק אותה עם החזייה שלה "
 
