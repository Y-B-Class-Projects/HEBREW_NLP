רווחי פיליפ מוריס עלו על התחזיות ;  הודיעה על קנייה חוזרת של מניות בסך 12 מיליארד דולר
גידול חד מהצפוי של 5% ברווחי יצרנית סיגריות מרלבורו ;  צמיחה של 10% במכירות
פיליפ מוריס ,  יצרנית הסיגריות הגדולה בעולם ,  דיווחה היום על רווח רבעוני גבוה מהצפוי והודיעה על תוכנית לקנייה חוזרת של מניות בסך 12 מיליארד דולר .  החברה האמריקאית ,  יצרנית סיגריות מרלבורו ,  רשמה ברבעון הרביעי רווח נקי של 1.52 מיליארד דולר ,  או 80 סנט למניה - עלייה של יותר מ-5% לעומת הרבעון המקביל בשנה הקודמת .  בניכוי הוצאות חד פעמיות ,  רשמה החברה רווח של 81 סנט למניה - מעל לתחזיות האנליסטים לרווח של 79 סנט למניה.פיליפ מוריס ,  אשר פוצלה מהחברה האם אלטריה בשנת 2008 ,  רשמה ברבעון צמיחה של כמעט 10% במכירות לעומת התקופה המקבילה בשנה הקודמת ,  ל-6.7 מיליארד דולר - מעל לתחזיות האנליסטים למכירות של 6.5 מיליארד דולר .  מכירות החברה בטורקיה ,  אלג'יריה ואינדונזיה צמחו בשיעור החד ביותר.במבט קדימה ,  צופה החברה לרשום ב-2010 רווח שנתי של 3.75-3.85 דולר למניה ,  לעומת תחזית האנליסטים לרווח שנתי של 3.82 דולר למניה .
 
רווחי פיליפ מוריס עלו על התחזיות ;  הודיעה על קנייה חוזרת של מניות בסך 12 מיליארד דולר
גידול חד מהצפוי של 5% ברווחי יצרנית סיגריות מרלבורו ;  צמיחה של 10% במכירות

