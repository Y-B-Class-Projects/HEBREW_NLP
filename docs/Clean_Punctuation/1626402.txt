המעסיקים הפרטיים דורשים להגדיל את תקרת השעות הנוספות
כיום קיימת תקרה של 15 שעות בשבוע בהן ניתן להעסיק עובד במסגרת שעות נוספות ,  מעבר למכסת 45 השעות
לשכת התיאום של הארגונים הכלכליים  ( המעסיקים הפרטיים )  פנתה באחרונה למשרד התמ"ת כדי שיזום תיקונים בחוק באופן שיבוטלו חלק מההגבלות בחוק על עבודה בשעות נוספות.כיום קיימת תקרה של 15 שעות בשבוע בהן ניתן להעסיק עובד במסגרת שעות נוספות ,  מעבר למכסת 45 השעות הרגילה .  במקרים מסויימים ניתן להעסיק עובד רק עד 12 שעות בשבוע.הדרישה המופיעה בחוק הגנת השכר - תיקון 24 ,  לפיה על המעסיקים לערוך רישום מפורט של השעות הנוספות שמבצעים העובדים ,  גרמה למעסיקים רבים לתעד את עצמם כמי שמפירים את החוק הקובע תקרה של 15 שעות נוספות בשבוע .  לפיכך ,  נציגי המעסיקים נפגשו באחרונה עם היועץ המשפטי של משרד התמ"ת ,  עו"ד מיכאל אטלן ,  כדי לבחון את האפשרות של הכנסת תיקון לחוק ,  באופן שיאפשר העסקת עובדים גם במשמרות האורכות מעבר ל-12 שעות עבודה ביום .  השיחות בין הצדדים בעניין זה נמשכות וטרם הושג סיכום.במגזר העסקי אומרים כי הצורך להעסיק לעיתים עובדים מעבר למספר השעות המותר כיום בחוק ,  קיים בשורה של מקצועות ,  בעיקר בתחום הצווארון הלבן ,  כגון משרדי עריכת דין ,  ראיית חשבון ,  משרדי פרסום ואגדריכלות ,  כמו גם בחברות היי טק קטנות וחברות סטארט-אפ .
 
המעסיקים הפרטיים דורשים להגדיל את תקרת השעות הנוספות
כיום קיימת תקרה של 15 שעות בשבוע בהן ניתן להעסיק עובד במסגרת שעות נוספות ,  מעבר למכסת 45 השעות

