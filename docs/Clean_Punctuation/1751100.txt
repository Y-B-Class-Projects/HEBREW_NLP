משלחת ברזיל בכנס בטחון המולדת :  הממשלה תשקיע כ-1.75 מיליארד דולר באבטחת המונדיאל
המשלחת מברזיל הציגה היום את התוכניות לאבטחת המונדיאל
אנשי ממשל וחברי כוחות ביטחון מברזיל הציגו היום  ( ג' )  ,  בכנס בטחון המולדת של המכון ליצוא ,  את המאמצים הבטחוניים הנעשים במדינה ,  לקראת אירוח המונדיאל ב-2014 והאולימפיאדה ב-2016 .  אירועי ספורט גדולים ,  כמו המונדיאל והמשחקים האולימפיים ,  המצויים במרכז תשומת הלב העולמית ומושכים תיירים רבים ,  מהווים מטרות נחשקות עבור טרוריסטים .  דוגמאות לכך אינן חסרות :  רק השנה התרחש פיגוע נגד המשלחת הטוגולזית שעשתה את דרכה למונדיאל האחרון בדרום אפריקה ;  דוגמה מזעזעת אחרת ,  היא הטבח בחברי המשלחת הישראלית באולימפיאדת מינכן ,  ב-1972 .  בעקבות מקרים אלו ואחרים ,  לא ניתן להתעלם מהחשיבות הרבה שיש לשמירה על ביטחון הספורטאים והאוהדים ,  עבור הצלחת האירוע .  בהתאם לתפיסה זו ,  המדינות המארחות אירועי ספורט עולמיים משקיעות באופן נרחב באמצעים הבטחוניים ובכוחות שיטור .  הברזילאים ,  שאינם רגילים להתמודד עם איומי טרור ,  אך עומדים בפני אתגרים גדולים בתחום הפשיעה ,  רואים בנושא הביטחוני אלמנט מכריע בהצלחת המונדיאל והמשחקים האולימפיים.קולונל פאולו בארוס ,  המשרת בקבינט הביטחון המוסדי ,  תחת נשיא ברזיל ,  אמר כי : " אנחנו חוששים שהמונדיאל והאולימפיאדה יהפכו למוקד עבור הטרוריזם הבינלאומי .  אנחנו לא יכולים לשכוח את הדברים שהפלסטינים עשו באולימפיאדת מינכן ב-72 .  האחראים לביטחון צריכים לעשות הכל כדי לנטרל את האיומים ".  עם זאת ,  הברזילאים מייחסים לאיום הטרור חשיבות משנית ביחס לפשיעה הקיימת במדינה .  הממשלה בברזיל רואה באירועי הספורט העולמיים ,  מעבר להכרה הבינלאומית והאפשרויות הכלכליות הטמונות בהם ,  גם הזדמנות למגר את הפשיעה . " אנחנו רואים בזה [במאבק נגד הפשיעה] אתגר גדול ,  משום שאין לנו בעיה של טרוריזם ",  אמר השר הממונה על ביטחון פנים במדינת פרנה ,  שתארח חלק ממשחקי המונדיאל .  בהתאם לכך ,  צפוי המשרד לבטחון פנים בממשלה הרפובליקנית בברזיל להקצות כ-3 מיליארד ריאל  ( כ-1.75 מיליארד דולר )  ,  עבור הקמת תשתיות בטחוניות לקראת המונדיאל .  פוטנציאל היצוא של חברות ישראליות בתחום האבטחה למונדיאל ולמשחקים האולימפיים מוערך בכמאות מיליוני דולרים .  מטרת הגעתה של המשלחת הבריזלאית לכנס בטחון המולדת הייתה ,  בין השאר ,  לחזק את הקשרים ולבסס את שיתוף הפעולה עם החברות הישראליות .
 
משלחת ברזיל בכנס בטחון המולדת :  הממשלה תשקיע כ-1.75 מיליארד דולר באבטחת המונדיאל
המשלחת מברזיל הציגה היום את התוכניות לאבטחת המונדיאל

