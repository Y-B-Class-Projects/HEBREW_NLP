טופ אוף דה קאפקייק
אישי ,  פשוט להכנה וצבעוני במיוחד .  השפית לילך גרמן מציגה ארבעה מתכונים לקאפקייקס שנראים כמו שיצאו מקונדיטוריה
עוגת הקאפקייק האישית זכתה לעדנה מחודשת בשנים האחרונות בארה"ב וגם בארץ ,  ונחשבת להצלחה בקרב ילדים ומבוגרים כאחד .  הסיבה שעוגת הקאפקייק כל כך פופולרית נובעת לא רק משום שהיא קלה להכנה ובשל גודלה האישי ,  אלא בשל יכולתה  " להתחפש "  ולקלוע לטעם האישי של כל אחד ואחד .  המתכונים המובאים כאן הם רק מדגם מתוך ספרה של לילך גרמן ,  Cupcakes ,  Cupcakes ,   &  More Cupcakes שיצא לאור באנגלית .
 קאפקייק שדורש טיפה יותר זמן הכנה ,  אך העבודה משתלמת ,  ולבסוף יוצא קאפקייק שוקולד קטיפתי עם זיגוג גבוה ומרשים של מרנג בציפוי שוקולד .  ללא ספק שווה את המאמץ .
 חומרים ל-12 יחידות :  3 כוסות קמח לבן1 כוס סוכר2 ביצים120 גרם חמאה בטמפרטורת החדר11/2 כוס ריוויון1 כף אבקת אפייה 1 כף תמצית וניל1/4 כפית מלח
למרנג:8 חלבונים 1/4 כפית קרם טרטר  ( לא חובה ) 500 גרם סוכר
לציפוי שוקולד:150 גרם שוקולד מריר במטבעות מעל 50% מוצקי קקאו3 כפות שמן קנולה
אופן ההכנה:1 .  מנפים לקערה את הקמח ,  אבקת האפייה והמלח .
 2 .  בקערת המיקסר מניחים חמאה ,  תמצית וניל וסוכר ומעבדים בעזרת וו הגיטרה במהירות בינונית עד שנוצרת תערובת אוורירית וקלילה .  
3 .  מורידים את המהירות במיקסר למהירות נמוכה ,  מוסיפים את הביצים אחת אחת ,  ומערבבים היטב .
 4 .  מוסיפים בהדרגה את תערובת היבשים והריוויון ומערבבים עד שהכול מתאחד למסה חלקה .
 5 .  מרפדים את תבנית המאפינס בניירות מנג'טים ,  וממלאים כל אחד מהתערובת עד לכדי 2/3 גובה .
 6 .  אופים בתנור שחומם מראש ל- 170 מעלות כ- 20-25 דקות או עד שהקאפקייק קפיציים למגע וקיסם שננעץ במרכז יוצא יבש .
 7 .  מוציאים ומצננים על רשת 10 דקות .
 8 .  מכינים את המרנג :  טורפים את החלבונים ,  הסוכר וקרם הטרטר בקערה מונחת מעל סיר עם מים חמים  ( בן מרי )  ומערבבים ללא הפסקה כ-5 דקות עד לקבלת מרקם אחיד ותערובת חמה למגע .   ( צריך להשגיח לא לבשל את הביצים ) 
9 .  מעבירים למיקסר להקצפה על מהירות בינונית ואח"כ גבוהה עד שהתערובת מתקררת לחלוטין והמרנג יציב לחלוטין .
 10 .  מעבירים את המרנג לשק זילוף עם צנתר עגול של 10 מילימטר ,  מתחילים להזליף מהשוליים כלפי פנים ולמעלה בצורת שבלול .  מכניסים למקפיא ל- 30 דקות .
 11 .  מכינים את ציפוי השוקולד :  ממיסים את השוקולד והשמן יחדיו בקערה מונחת מעל סיר עם מים חמים  ( בן מרי )  עד לקבלת מרקם חלק ומצננים .
 12 .  מניחים את הקאפקייק על רשת מתחת לתבנית ,  מוזגים עם מצקת את זיגוג השוקולד בעדינות מעל .  ברגע שהשוקולד ייגע במרנג הקפוא הוא יתקשה ,  ולכן יש לעשות את הפעולה במהירות יחסית ובפעם אחת .
 הטעם המעודן של הבננה משתלב נהדר עם שבבי שוקולד החלב .  אני מעדיפה להשתמש בשבבים עדינים וקטנים בניגוד לשוקולד צ'יפס הרגיל שלאחר אפייה משתלט על טעמי הקאפקייק .
 חומרים ל-12 יחידות:2 כוסות קמח 1/4 1 כוסות סוכר4 ביצים200 גרם חמאה בטמפרטורת החדר1 כף אבקת אפייה 1/4 כפית מלח1/4 כפית אגוז מוסקט230 גרם מחית בננה  2-3 בננות בערך  ( בננות בשלות טחונות למחית במעבד מזון ,  או מעוכות במזלג ) 50 גרם שבבי שוקולד חלב
לציפוי:200 גרם גבינת פילדלפיה  ( או גבינת שמנת 30% שומן ) 1 כוס אבקת סוכר2 כפות ליקר בננה
לקישוט:100 גרם שבבי שוקולד חלב1 בננה פרוסה דק
אופן ההכנה:1 .  מנפים לקערה קמח לבן ,  אבקת אפייה ,  מלח ואגוז מוסקט .
 2 .  בקערת המיקסר מניחים את החמאה והסוכר ומעבדים בעזרת וו הגיטרה במהירות בינונית עד לקבלת תערובת אוורירית וקלילה .  
3 .  מורידים את המהירות במיקסר למהירות נמוכה ,  מוסיפים את הביצים אחת אחת ,  ומערבבים היטב .  
4 .  מוסיפים מחצית מתערובת הקמח  ( שהוכנה בסעיף 1 )  למיקסר ,  את מחית הבננה ואת שארית הקמח .
 5 .  לבסוף מוסיפים את שבבי השוקולד ומערבבים .
 6 .  מרפדים את תבנית המאפינס בניירות מנג'טים ,  וממלאים כל אחד מהתערובת עד לכדי 2/3 גובה .
 7 .  אופים בתנור שחומם מראש ל- 170 מעלות כ- 20-25 דקות או עד שהקאפקייק קפיציים למגע וקיסם שננעץ במרכז יוצא יבש.8 .  מוציאים ומצננים על רשת 10 דקות .
 9 .  מכינים את הזיגוג :  במיקסר טורפים את גבינת השמנת כ  2 דקות ,  עד שהגבינה רכה וחלקה ,  מוסיפים את אבקת הסוכר ואת ליקר הבננה וממשיכים להקציף עד שהזיגוג אחיד וחלק .
 10 .  בעזרת מרית מורחים את הזיגוג על הקאפקייק המצונן ,  ומקשטים בפרוסות בננה ושבבי שוקולד .
 חוץ מלהיות אחד הקינוחים האהובים עליי בכל הזמנים ,  עומד מאחוריו סיפור רומנטי .  הפבלובה הוא קינוח אוסטרלי במקור ,  והאגדה מספרת שהשף שייצר אותו עשה זאת כהומאז' לאהובתו רקדנית הבלט פבלובה ,  כי הקצפת והמרנג מזכירים את חצאית הטוטו של הרקדנית .
 חומרים ל-15 יחידות:לקאפקייק:11/2 כוסות קמח1 כוס סוכר1 כף אבקת אפייה1/4 כפית מלח120 גרם חמאה בטמפרטורת החדר2 ביצים1/2 כוס חלב מלא1 כפית תמצית וניל טהור
למרנג הצרפתי:4 חלבוני ביצהקורט מלח1 כפית קרם טרטר  ( לא חובה ) 3/4 כוס סוכר1/2 כוס אבקת סוכר
לרוטב פטל:300 גרם פטל אדום טרי או קפוא2 כפות ליקר גרנד מרינייר1/2 כוס אבקת סוכר1 כף מיץ לימון
לקצפת:1 גביע  ( 250 מ"ל )  שמנת מתוקה לקצפת1 כף תמצית וניל  5 כפות אבקת סוכר
אופן ההכנה:1 .  במיקסר מעבדים את החמאה והסוכר לתערובת חלקה .  מוסיפים את תמצית הווניל ואת הביצים אחת אחת .
 2 .  מנפים את הקמח עם המלח ואבקת האפייה .
 3 .  מוסיפים את הקמח והריוויון לסירוגין לתערובת הביצים כשהמיקסר על מהירות נמוכה ,  מתחילים ומסיימים בקמח .
 4 .  יוצקים את הבלילה למנג'טים עד 2/3 גובה ואופים בתנור שחומם מראש ל- 180 מעלות כ- 25 דקות .
 5 .  כשהקאפקייק מוכנים מוציאים מהתנור ומקררים לחלוטין .
 6 .  מכינים את המרנג :  במיקסר יבש לחלוטין וללא שיירי שומן  ( טיפ- למרוח חצי לימון על הקערה ולייבש ,  החומציות של הלימון מנטרלת שיירי שומן )  טורפים את הביצים והמלח ,  לאחר 3 דקות מתחילים להוסיף באיטיות את הסוכר בשלבים ולאחריו את אבקת הסוכר ולבסוף את קרם הטרטר .  המרנג צריך להיות מבריק ויציב .
 7 .  מעבירים את המסה לשק זילוף ומזלפים על תבנית עם נייר אפייה נשיקות קטנות בקוטר 4 ס"מ עם שפיץ בקצה .
 8 .  אופים כשעתיים וחצי בחום של 60 מעלות או עד שהמרנג מתייצב לחלוטין ויורד בקלות מנייר האפייה .  החום הנמוך שומר על הצבע של המרנג לבן .
 9 .  מכינים רוטב פטל :  במעבד מזון טוחנים את הפטל ,  מוסיפים את אבקת הסוכר ומיץ הלימון עד קבלת מחית חלקה .  
10 .  מעבירים את רסק הפטל דרך מסננת דקה ,  מסננים את הגרעינים של הפטל ליצירת רוטב חלק .   ( ניתן לשמור את הרוטב במקפיא עד 4 חודשים )  .
 11 .  טורפים את השמנת עם תמצית הווניל ואבקת הסוכר ליצירת קצפת יציבה .
 12 .  מרכיבים את המנה :  מעל כל קאפקייק שמים כף גדושה של קצפת ,  מעל מזליפים מעט מרוטב הפטל ,  מוסיפים את הנשיקות ,  פירות היער והנענע .
 חשוב להשלים את בניית הקאפקייק ממש לפני ההגשה כי המרנג לא מחזיק זמן רב ,  והלחות גורמת לו להירטב ולאבד מהפריכות .
 חומרים ל-12 יחידות:2 כוסות קמח1/4 1 כוסות סוכר3 ביצים250 גרם חמאה בטמפרטורת החדר1/4 כוסות חלב2 כפות אבקת אפייה1/4 כפית סודה לשתייה1/4 כפית מלח1 כף תמצית וניל50 גרם שוקולד מריר1 כף קקאו
לזיגוג:240 גרם חמאה לא מלוחה בטמפרטורת החדר230 גרם גבינת שמנת פילדלפיה  ( או גבינת שמנת 30% שומן ) 4 כוסות אבקת סוכר  ( כן ,  מדובר בכוסות ולא כפות ) 50 גרם שוקולד מריר4 כפות חלב
אופן ההכנה:1 .  ממיסים את השוקולד המריר עם 2 כפות חלב בקערה המונחת מעל סיר עם מים חמים  ( בן מרי )  .  כשהתערובת נמסה מוסיפים את אבקת הקקאו ומערבבים .  
2 .  מסירים מהאש ומקררים קלות .  
3 .  מנפים לקערה קמח לבן ,  אבקת אפייה ,  מלח וסודה לשתייה .
 4 .  בקערת המיקסר מניחים את החמאה והסוכר ומעבדים בעזרת וו הגיטרה במהירות בינונית עד לקבלת תערובת אוורירית וקלילה .  
5 .  מורידים את המהירות במיקסר למהירות נמוכה ,  מוסיפים את הביצים אחת אחת ,  ומערבבים היטב .  
6 .  מוסיפים בהדרגה את התערובת היבשה  ( שהוכנה בסעיף 1 )  ואת החלב ומערבבים עד שהכול מתאחד ,  למסה חלקה .
 7 .  מחלקים את המסה לחצי ל-2 קעריות .  מוסיפים את השוקולד המומס לאחת מהקערות ומערבבים היטב ,  לקערה השנייה מוסיפים את תמצית הווניל ומערבבים היטב .
 8 .  מרפדים את תבנית המאפינ'ס בניירות מנג'טים ,  וממלאים כל אחד מהתערובת עד לכדי 2/3 גובה באופן הבא :  חופנים כף של הבלילה הלבנה בתחתית כל מנז'ט ומעליה כף של בלילת השוקולד .  בעזרת קצה של סכין או קיסם ,  מערבבים בעדינות מהמרכז .   ( לא יותר מדי ) 
9 .  אופים בתנור שחומם מראש ל- 170 מעלות כ- 20-25 דקות או עד שהקאפקייק קפיציים למגע וקיסם שננעץ במרכז יוצא יבש .
 10 .  מצננים על רשת 10 דקות .
 11 .  מכינים את הזיגוג :  ממיסים את השוקולד המריר עם 4 כפות חלב ,  בקערה היושבת מעל אמבט מים רותחים  ( בן מרי )  .
 12 .  במיקסר מקציפים על מהירות נמוכה את גבינת השמנת והחמאה כ-2 דקות ,  מוסיפים את אבקת הסוכר בשלבים וממשיכים להקציף כ- 2 עד 3 דקות נוספות ליצירת קרם אוורירי ואחיד .
 13 .  מחלקים את המסה שהתקבלה ל- 2 קעריות ,  מוסיפים את השוקולד המומס לאחת הקערות ומערבבים היטב .
 14 .  שמים כפית של זיגוג הווניל עלהקאפקייק ומעל כפית של זיגוג השוקולד ,  ומערבבים בעדינות בעזרת קיסם .
 לילך גרמן הינה בוגרת קורס הקונדיטוריה של  " Le' Cordon Bleu ",  בית הספר לבישול בפריז ,  מגישה תוכנית אירוח ומשקאות בערוץ האוכל ובערוץ 10 והבעלים של חברת הקייטרינג הנושאת את שמה .
 
טופ אוף דה קאפקייק
אישי ,  פשוט להכנה וצבעוני במיוחד .  השפית לילך גרמן מציגה ארבעה מתכונים לקאפקייקס שנראים כמו שיצאו מקונדיטוריה

