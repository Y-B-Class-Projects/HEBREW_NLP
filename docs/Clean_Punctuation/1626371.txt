ביל מילר חוזר לפסגה :  הביס את מדד S & P 500  לראשונה מאז 2005
קרן ואליו טראסט של מילר עלתה ב-43% מאז תחילת השנה והביסה 93% מהקרנות המנייתיות
המשקיע האגדי ביל מילר ,  מנהל קרן המניות ואליו טראסט  ( value trust )  של חברת לג מייסון ,  הביס השנה את ביצועיו של מדד s & p 500 - לראשונה מאז 2005 - לאחר שהימר על התאוששותה של כלכלת ארה"ב והצליח לעלות על ביצועיהן של 93% מהקרנות האחרות.קרן ואליו טראסט עלתה ב-43% מאז תחילת השנה ,  והביסה בכך 93% מהקרנות המנייתיות ,  לפי חברת המחקר מורנינג סטאר .  מילר ,  שהביס את מדד s & p 500 במשך 15 שנים לפני שהרצף שלו נשבר ב-2006 ,  הביס גם את מדד s & p 500 ,  שעלה השנה ב-25% . " מיצבנו את הקרן בהתאם לצפי להתאוששות .  אפילו כשהמצב הידרדר מאד בסתיו שעבר ,  היה ברור שזה מחזורי ושהשוק יעבור שלב פרי  ( של עליות )  ",  אמר מילר.ואליו טראסט צנחה ב-55% ב-2008 ,  בעקבות המשבר הפיננסי העולמי .  בחמש השנים האחרונות נפלה הקרן ב-7.5% ,  מתחת לביצועיהן של 99% מהקרנות מסוגה . " הייתי אופטימי מדי בתחילת המשבר .  זאת הייתה תקופה קשה מאד ",  אמר מילר לבלומברג.בניגוד למנכ"ל פימקו ,  מוחמד אל-אריאן ,  שצפה תקופה ממושכת של אבטלה גבוהה וצמיחה איטית מהרגיל בארה"ב וירידות בשוקי המניות ,  צופה מילר כי התשואות הנמוכות בשוקי האג"ח ימשכו את המשקיעים חזרה לקרנות המנייתיות ב-2010 .  בראיון לבלומברג ,  אמר מילר כי כלכלת ארה"ב עשויה לצמוח ב-4% ב-2010 וכי מדד s & p 500 יעלה ב-15% לפחות בשנה הבאה.קרן המניות ואליו טראסט  ( value trust )  של חברת לג מייסון ,  שבזכותה הפך ביל מילר לאגדה בוול סטריט ,  הניבה בין השנים 1991 ל-2005 תשואה ממוצעת של 16% ,  לעומת עלייה ממוצעת של 12% שרשם מדד s & p 500 באותה התקופה .  מילר מנהל את הקרן ,  המנהלת נכסים בסך 4.8 מיליארד דולר ,  מאז נוסדה ב-1982 .
 
ביל מילר חוזר לפסגה :  הביס את מדד S & P 500  לראשונה מאז 2005
קרן ואליו טראסט של מילר עלתה ב-43% מאז תחילת השנה והביסה 93% מהקרנות המנייתיות

