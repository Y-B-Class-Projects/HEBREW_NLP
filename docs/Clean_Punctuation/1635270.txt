 " ברגולציה השטן נמצא בפרטים הקטנים "
 כך אמר חתן פרס הנובל הכלכלן ג'וזף שטיגליץ והוסיף כי  " הצעתו של נשיא ארה"ב ברק אובמה להגביל את לקיחת הסיכונים מצד הבנקים בוול סטריט היא צעד גדול קדימה "
 הצעתו של נשיא ארה"ב ברק אובמה להגביל את לקיחת הסיכונים מצד הבנקים בוול סטריט היא  " צעד גדול קדימה ",  אמר חתן פרס הנובל הכלכלן ג'וזף שטיגליץ ביום חמישי .  אך הדגיש כי עדיין יש צורך ברגולציה בשוק הנגזרים .
" כך זה תמיד בנושא הרגולציה ,  השטן נמצא בפרטים הקטנים ,  אבל זה צעד גדול מהמקום שבו היו הדברים קודם לכן ",  אמר שטיגליץ בראיון לערוץ הטלוויזיה של רויטרס .  הצעותיו של אובמה ,  שנדרשות לאישור הקונגרס ,  מתייחסות לבעיית הבנקים ה"גדולים מכדי ליפול "  וללקיחת סיכונים מופרזים ,  אמר שטיגליץ .
 החוקים החדשים יגבילו את גודל הבנקים ביחס למגזר הפיננסים הכולל ,  וימנעו מחברות פיננסים שמחזיקות בבעלות על בנקים מלהשקיע בהם ,  מלהחזיק או לתמוך בקרנות גידור או בקרנות השקעה פרטית .  בנוסף ,  החוקים ימנעו מכמה מהבנקים לבצע הימורים בשווקים הפיננסיים בכספם שלהם ,  שאינו קשור לשירות שהם מעניקים ללקוחות .  הבית הלבן תלה בגורמים אלה את האחריות למשבר הפיננסי של 2008 .
 שטיגליץ ,  שמרצה באוניברסיטת קולומביה ,  אמר כי הלקח של המשבר הפיננסי הוא ש"אפילו בנקי השקעות צריכים להימצא תחת רגולציה הדוקה ".  הוא הוסיף כי החוקים אינם רחבים מספיק ואינם כוללים רגולציה על שוק הנגזרים ,  שמבוססים על נכסים כמו אג"ח סחורות או צמודים לתנודות בשערי מטבעות ובריביות .  הנגזרים הובילו להחרפת משבר האשראי והיו בין הגורמים שהובילו לקריסתם של בנקים רבים ,  ביניהם ליהמן ברדרס .
 הנגזרים הם בעיה  " לא רק בבנקים הגדולים ,  אלא עשויים להוביל לבנקים שהינם לא רק גדולים מכדי ליפול אלא גם למוסדות פיננסיים שקשורים מדי ביניהם מכדי ליפול ,  כמו בפרשיית AIG בשנה שעברה ",  הוא אמר .  AIG נזקקה לחילוץ ממשלתי מאסיבי לאחר שהיתה חשופה לנכסים מסוכנים כולל חוזי CDSS ,  המשמשים לביטוח כנגד חדלות פירעון .
 הצעותיו של אובמה הושוו לחוק גלאס סטיל - שנחקק בעידן השפל הגדול ובוטל בשנת 1999 - אשר הציב הפרדה בין בנקים עם פעילויות מסחריות ופקדונות לבין בנקי השקעות .  שטיגליץ אמר כי החזרת חוק גלאס סטיל כלשונו אינה נחוצה , " אך הרעיון הבסיסי - הניסיון להימנע מניגוד אינטרסים ,  לוודא שהבנקים המסחריים לא לוקחים סיכונים מופרזים - הוא עיקרון חשוב ".  

" ברגולציה השטן נמצא בפרטים הקטנים "
 כך אמר חתן פרס הנובל הכלכלן ג'וזף שטיגליץ והוסיף כי  " הצעתו של נשיא ארה"ב ברק אובמה להגביל את לקיחת הסיכונים מצד הבנקים בוול סטריט היא צעד גדול קדימה "
 
