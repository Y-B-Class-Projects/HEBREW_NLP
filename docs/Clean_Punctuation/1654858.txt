הפסד של 200 מיליון שקל לאפריקה נכסים
לבייב ממשיך לייצר כותרות :  ההפסד נובע בעיקר מהפחתות בהיקף של כ-200 מיליון שקל בשווי נכסי הנדל"ן של החברה ,  בעיקר באירופה
אפריקה נכסים מקבוצת אפריקה ישראל דיווחה הערב על התוצאות הכספיות של שנת 2009 :  ההפסד המיוחס לבעלי המניות של החברה הסתכם בסך 200.7 מיליון שקל .  ההפסד נובע בעיקר מהפחתות בהיקף של כ-200 מיליון שקל בשווי נכסי הנדל"ן של החברה ,  בעיקר באירופה .
 הכנסות החברה בשנת 2009 מהשכרת והפעלת נכסים הסתכמו בכ-330.9 מיליון שקל בהשוואה ל-383.9 מיליון שקל בשנת 2008 עקב מכירת מספר נכסים של החברה במהלך השנה ובראשם קניון רמת אביב .  הירידה קוזזה בחלקה כתוצאה מפתיחתו של קניון קוטרוצ'ן בבוקרשט ברבעון האחרון של השנה .
 התוצאות הכספיות של החברה בשנת 2009 הושפעו במידה רבה מהירידה בשווים של חלק מנכסי החברה במהלך השנה עקב התמשכות המשבר הכלכלי בחלק מהמדינות בהן פועלת החברה .  בשנת 2009 ביצעה החברה הפחתות בהיקף של כ-200 מיליון שקל בשווי נכסי הנדל"ן שלה ,  בעיקר באירופה .
 החברה השלימה בשנת 2009 את הקמתו של פרויקט הדגל קניון קוטרוצ'ן ,  בבוקרשט ,  רומניה .  כמו כן ,  הושלמה בניית שלב נוסף בפרויקט אירפורט סיטי בבלגרד .  החברה שוקלת בימים אלה את חידוש פעילות הפיתוח במספר פרויקטים באירופה וזאת ,  לאור הציפיה להתעוררות במצב הכלכלי והנגישות הגבוהה של החברה למקורות מימון באירופה .
 ההון העצמי של החברה ליום 31 בדצמבר 2009 הסתכם ב-2.58 מיליארד שקל .  ההון המיוחס למחזיקי ההון של החברה הסתכם בכ-2.36 מיליארד שקל - 118 שקל למניה .
 איזי כהן ,  מנכ"ל אפריקה ישראל : " לאור הציפייה להתעוררות בשווקים בהם פועלת החברה ,  הוחלט על חידוש היזמות והשלמת פרויקטים שהוקפאו עם פרוץ משבר הנדל"ן העולמי וזאת מתוך מטרה להשלים את הקמתם של נכסים אשר יניבו הכנסות נוספות משמעותיות לחברה בשנים הקרובות ". 
כהן הוסיף עוד כי ,  החברה נהנית מנגישות גבוהה למקורות מימון באירופה ופועלת לחידוש העמדת אשראים לצורך חידוש היזמות .  כהן ציין כי הוא משוכנע ,  שלמרות מכירת נכסים בארץ בתקופת המשבר וירידה בהכנסות בשנה האחרונה ,  היזמות המתחדשת באירופה תפצה על אובדן הכנסות אלו תוך יצירת הכנסות חדשות והשבחת הנכסים ,  כך שהחברה תראה בעתיד הקרוב גידול בהכנסות ותציף ערך לבעלי מניותיה .  

הפסד של 200 מיליון שקל לאפריקה נכסים
לבייב ממשיך לייצר כותרות :  ההפסד נובע בעיקר מהפחתות בהיקף של כ-200 מיליון שקל בשווי נכסי הנדל"ן של החברה ,  בעיקר באירופה

