רפאלוב וקטן לא בסגל לקראת בית"ר ירושלים
הקפטנים של חיפה ייעדרו מהמשחק נגד הקבוצה של מלמיליאן .  רפאלוב גם בספק לקרואטיה ,  לוי מתלבט בין סילבה וסולליק
אחרי חוסר ודאות בימים האחרונים לגבי מצב כשירותו של ליאור רפאלוב ויממה לאחר שנטש את האימון עקב רגישות בשריר ,  הוחלט היום  ( שבת )  באופן סופי כי הקשר לא יהיה כשיר ולא ייכלל בסגל למשחק הליגה נגד בית"ר ירושלים  ( ראשון ,  20:45 ,  שידור ישיר בערוץ 1 )  במסגרת המחזור החמישי בליגת העל .  
מעבר לכך ,  רפאלוב אף נמצא בספק עקב הפציעה למשחק הנבחרת בשבוע הבא ביום שבת נגד נבחרת קרואטיה ,  כאשר כשירותו לגבי משחק זה תתברר ותובהר בימים הקרובים .
 מי שמצטרף לרפאלוב ברשימת החיסורים של הקבוצה הירוקה הוא יניב קטן ,  שגם הוא כמו במשחקים האחרונים של הקבוצה ,  לא ייכלל בסגל למשחק .  חיפה תיאלץ להסתדר ללא שניים משחקניה המובילים ,  במשחק החשוב נגד הקבוצה של אורי מלמיליאן .  בסגנית האלופה מקווים שהחיסור של שני מהשחקנים המובילים של הקבוצה לא יהווה מכשול רציני לירוקים ,  שסימנו את המשחק מול בית"ר כציון דרך חשוב במאבק על האליפות .
 בניגוד לשניים ,  מי שאמור לשוב לסגל הוא הקשר גוסטבו בוקולי ,  אולם הוא אינו מתוכנן לפתוח בהרכב של אלישע לוי ,  שמתלבט לגבי מי יהיה האיש שיפתח במקומו של רפאלוב בקישור .  המאמן הירוק מתחבט בין שניים ,  כאשר הוא תרגל לסירוגין את אדריאן סילבה וסנטיהאו סולליק ,  עם עדיפות לצעיר ולא לשחקן הרכש .
 הרכב משוער :  אמיר אדרי ,  עלי עותמאן ,  שי מימון ,  איגנסיו קאנוטו ,  פיטר מסיללה ,  ג'ון קולמה ,  עידן ורד ,  אייל גולסה ,  מוחמד גדיר ,  סנטיהאו סולליק  ( אדריאן סילבה )  ,  ולדימיר דבאלשווילי .
 
רפאלוב וקטן לא בסגל לקראת בית"ר ירושלים
הקפטנים של חיפה ייעדרו מהמשחק נגד הקבוצה של מלמיליאן .  רפאלוב גם בספק לקרואטיה ,  לוי מתלבט בין סילבה וסולליק

