אליפות של מאמן
מכבי חיפה השיגה בטדי את הניצחון שהיא תזכור יותר מכל העונה הזאת ,  עם תצוגה שתכניס את הקבוצה לדפי ההיסטוריה ואת המאמן לרשימת הגדולים ביותר .  המצלמה של ברני ארדוב קלטה כל רגע במסע הניצחון הזה ,  שהוא גם מסע ההשפלה של בית"ר
למרות שהוא בכלל הגיע לעקוב אחרי דקל קינן ,  הטקס לכבודו של אישטוואן שאלוי לפני המשחק מול מכבי חיפה היה הברקה .  סוג של תזכורת לכל אותם כוכבים שבעים בצהוב ,  שחושבים לעזוב לקבוצה שבה תזרים המזומנים תקין ,  איזה כוח יש לזה שההיסטוריה והקהל עדיין זוכרים אותך .  זו תחושה שאי אפשר לקנות בכסף ,  בטח בגיל שבו שחקן עבר מרגיש בעיקר ריקנות .  כששאלוי השתחווה בפני היציע המזרחי בסיום הטקס והאווירה הייתה מטריפה ,  נדמה היה לרגע שהאסימון של כוכבי בית"ר בהווה ייפול .  בפועל ,  הם נפלו בעצמם
המשחק בין בית"ר למכבי חיפה היה גם סוג של תזכורת לכוח שיש באיצטדיון טדי .  כיצד משחק באיצטדיון הכי אירופי בארץ יכול לנתק מהאשליה שנקראת כדורגל ישראלי ,  ולהחזיר אותך לימים בהם הליגה נראתה לך באמת כמו ליגה .  עצוב ,  פשוט עצוב ,  לראות כיצד האיצטדיון הזה מתבזבז העונה יחד עם מאגר הכישרונות שעונה לשם  " סגל בית"ר ירושלים ".  רבים עזבו בדקה ה-70 ,  ואחד אפילו אמר : " העונה יש לי מנוי ,  אבל לא נהניתי מאף משחק בטדי ".  נסתפק בדרבי התל אביבי ?  לא בטוח
כמה משלים אפשר לספק ליכולות האנושיות של אלישע לוי כמאמן ,  ובכל זאת ,  בכל פעם שזה קורה ,  אתה נדהם מחדש .  מוחמד גדיר נכנס אתמול לרשימה הזאת .  גדיר ,  אולי השחקן המדהים של תחילת העונה ,  כבה מעט בחודשים האחרונים .  הוא איבד קצת מהביטחון ,  מהחדות ,  אולי גם קצת מהרעב ומהרצון להוכיח .  אלישע לוי ידע להזיז אותו הצדה ,  לתת לכל הבעיות האלה להחלים ,  לשלב אותו לאט לאט ,  רק כדי להכריז  " חזרתי "  במקום בו כל מוסלמי חולם להכריז משהו :  טדי .  זו בדיוק הסיבה שלוי מביא את מכבי חיפה דרוכה ומוכנה לכל משחק :  יכולת נדירה בניהול אנשים
הבעיות של טוטו תמוז לא התחילו באיחור למשחק מול מכבי חיפה וההדחה מההרכב .  מאז המחזור ה-15 הוא לא כבש בליגה ,  ומאז תחילת העונה הוא לא בישל שער אחד .  זה שלתמוז יש יכולת כיבוש אדירה ידענו מזמן ,  אבל בשאר הפרמטים הוא לא התקדם יותר מדי :  הבנת המשחק ,  חוכמת המשחק ושאר הדברים הקטנים שמבדילים בין סקוררים טובים לחלוצים גדולים .  היה ברור שבאיזשהו שלב תמוז ייעצר כל עוד לא יתחיל להראות גם דברים שלא ראינו ממנו בעבר ,  בסוף זה קרה
רוב אוהדי הכדורגל בארץ ודאי יאמרו לכם שאין כמו משחק חוץ בטדי .  האווירה המפחידה ,  הדרך הארוכה והקבוצה הביתית תמיד הרתיעו אוהדים מלהגיע ,  ואלו שכבר עשו זאת נהנו מקשת רגשות שאפשר לחוש רק במשחק חוץ בחו"ל .  אמש הגיעו 4,000 אוהדים ירוקים לטדי ,  ללמדכם על הביטחון העצום שיש להם בקבוצה .  מה שהתחיל כקרב בין קהלים והאווירה אירופית ,  הסתיים בכיבוש טדי ומשחק שכל אוהד מכבי חיפה ייקח מהעונה הזו .  אולי המשחק הכי זכור מהאליפות שבדרך .  בטח עבור מי שהגיע עד לשם
הנה הסיפור של בית"ר ירושלים בתמונה אחת :  כוכב שמתחיל לעכל שהליגה לא קטנה עליו יורד נבוך מחילוף מוקדם ;  לחיצת יד עם מאמן שכולה חוסר אמון וחוסר תקשורת ,  ואוהדים שחלקם מקללים וחלקם מגחכים על הניסיון של השניים לשדר עסקים כרגיל .  מי שחשב שברוכיאן הוא קפטן ומנהיג התחיל להבין כנראה שבלי קבוצה נורמלית מאחוריו ,  ברוכיאן נראה כמו שחקן חסר כיוון .  במידה רבה ,  הוא קורבן של אותו מאמן שניסה לתת לו לשחק בכנף שמאל במחצית הראשונה
רק בעוד עשר שנים נדע מה עלה בגורלם של האוהדים הצעירים האלה .  בימים אלו תודעתם כאוהדים הולכת ונרקמת :  האם בית"ר תספק להם בשנים הקרובות קבוצה להתאהב בה ?  האם הם יגדלו להיות דור חדש של אוהדים ?  והאם בכלל המשחק מול מכבי חיפה ישאיר אותם אוהדי כדורגל או שמא יבחרו לחפש סיפוקים במקום אחר ? 
המשחק בטדי ,  כאמור ,  היה אולי המשחק הכי גדול שמכבי חיפה תיקח איתה מהעונה הזו .  תצוגת התכלית שתיחקק בהסיטוריה .  זה לא היה רק משחק שאוהדים יזכרו ,  אלא גם כזה שיעסיק את הפרשנים שיתחילו להתייחס לקבוצה הלא כוככבנית הזו כאחת הגדולות בהיסטוריה של מכבי חיפה .  משחק לפנתיאון ,  קבוצה לפנתיאון - תסתכלו על שחקני מכבי חיפה ,  גם הם מבינים שזה היה המשחק שהכניס אותם להיסטוריה
יניב קטן לא היה גדול בטדי ,  אבל זה בעצם הסיפור של התהליך שעוברת מכבי חיפה העונה .  קבוצה שלמרות שהליגה בידיים שלה ,  היא עדיין לומדת ,  משתפרת :  אם בתחילת העונה חיפה נראתה תלויה בקפטן ,  ככל שעובר הזמן התלות הזו הופכת משנית .  לכל בעיה הקבוצה הזו מצאה פתרון העונה ,  וזה מעביר אותנו בדיוק לתמונה הבאה
וכאן נמצא האיש שאחראי לפתרונות :  אלישע לוי .  החילופים שלו במשחק בטדי לימדו כמה האיש מבין כדורגל ,  כמה הוא חי את המשחק ,  כמה הוא גמיש במחשבתו .  האליפות השנייה שבדרך היא גם סוג של חותמת עבורו .  כאילו מצהיר :  מה שהשגתי בעונה שעברה לא היה מקרי .  מה שעשיתי בעונה שעברה לא היה סתמי .  נכון ,  הרבה מאמנים זכו באליפות בעונה הראשונה במכבי חיפה ,  אבל לא כולם עשו זאת שנה שנייה ברציפות .  לאלו שכן ,  היה חומר שחקנים הרבה ,  אבל הרבה יותר טוב .  אם לגרנט או רוני לוי שרו  " אליפות בלי מאמן ",  במקרה של העונה זו קודם כל אליפות של מאמן

אליפות של מאמן
מכבי חיפה השיגה בטדי את הניצחון שהיא תזכור יותר מכל העונה הזאת ,  עם תצוגה שתכניס את הקבוצה לדפי ההיסטוריה ואת המאמן לרשימת הגדולים ביותר .  המצלמה של ברני ארדוב קלטה כל רגע במסע הניצחון הזה ,  שהוא גם מסע ההשפלה של בית"ר

