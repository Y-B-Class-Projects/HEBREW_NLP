הקמעונות בראש סדר העדיפויות גם בתוכנית העבודה של לאומי 
בלעדי TheMarker
 >  >  מנכ"ל בנק לאומי ,  גליה מאור ,  הציגה אתמול בפני מנהלי הבנק את תוכנית העבודה השנתית ל-2010 .  ל-themarker נודע כי אחד התחומים שעליהם ישים לאומי את הדגש בתקופה הקרובה הוא התחום הקמעוני .  תחום זה נמצא גם במרכז תשומת הלב של המתחרה הגדול ,  בנק הפועלים .  לאומי הוא הבנק השני בגודלו בתחום זה ,  כשהשוק מתחלק ביניהם .  כל אחד מהם מחזיק בכ-30% מהתחום .  עם זאת ,  בעוד בנק הפועלים מתתמקד גם בענף אחד מתוך התחום הקמעוני ,  ענף המשכנתאות ,  לאומי מעוניין לשפר באופן כללי את תוצאותיו מהתחום ולא ישים דגש על שיפור בענף כזה או אחר .  אחד הדברים שעליהם שמים דגש בלאומי הוא פיתוח ערוצי הבנקאות הישירה .  בנוסף ,  יתמקד לאומי בשיפור תוצאותיו בחו"ל .  לאומי ניו יורק סיים את 2009 עם רווח של 5.3 מיליון דולר ,  לעומת 19 מיליון דולר ב-2008- רווח נמוך באופן חריג שמוסבר בלאומי בהשפעות המשבר בארה"ב .  שני התחומים שבהם תתמקד התחרות בין לאומי ופועלים בשנה הקרובה הם האשראי לעסקים גדולים ובינוניים .  באשראי לעסקים גדולים נתח השוק של לאומי דומה לנתח השוק של הפועלים ,  ובתחום העסקים הבינוניים לאומי מוביל את השוק .  לאומי עוקב אחרי הפעילות של הפועלים בתחומים אלו ומתכונן לתחרות .
 
הקמעונות בראש סדר העדיפויות גם בתוכנית העבודה של לאומי 
בלעדי TheMarker

