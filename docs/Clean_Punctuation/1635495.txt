אוריס נמתחת ,  הדוושה נתקעת
הקומפקטית קיבלה עדכון קל לחזות החיצונית ותוספת גרסה היברידית .  בינתיים ,  היצרנית מוציאה עוד קריאה לתיקון עבור 2.3 מיליון כלי רכב
טויוטה חשפה מתיחת פנים עדינה לטויוטה אוריס הקומפקטית .  היצרנית מצהירה על הופעה מודרנית ומלוטשת לשנת 2010 בגיבוי חומרים איכותיים בתא הנוסעים .  עוד נאמר כי מערכת המתלים כוילה מחדש לביצועים טובים יותר וכך גם מערך ההיגוי אולם אין שינוי בכוחות הסוס או במצבת המנועים ,  להוציא הגרסה ההיברידית שתגיע לכבישים לקראת חודשי הקיץ הקרוב .  
מתיחת הפנים היא הזדמנות לטויוטה להציג מחדש את גרסת הכלאיים של האוריס שנחשפה בתערוכת פרנקפורט אשתקד .  מכאן איפוא שהשינויים החזותיים אינם מהפכניים ומסתכמים בשבכה  ( גריל )  מחודשת ,  בתי תאורה מעט יותר מעוצבים וכן פגושים שהתעגלו ונופחו במידת מה .  גם תא הנוסעים זוכה למסכה קוסמטית חדשה ,  אולם טויוטה טוענת למרבד חומרים באיכות מוקפדת על פני הדגם הנוכחי .
 האוריס 2010 לא תעורר מחדש את יסודות הקבוצה ,  אך תנסה לשדרג את מעמדה בקרב חוג שוחרי הסביבה בסיועה של האוריס HSD  ( סימול ל-Hybrid Synergy Drive )  עליה דיווחנו כאן עוד ביולי האחרון .  מכונית זו מבוססת על מערכת ההינע של הטויוטה פריוס ,  חמושה במנוע בנזין 1.8 ל' ומנוע חשמלי המפיקים יחדיו כ-138 כ"ס .  טרם התקבלה תגובת היבואנית 'יוניון מוטורס' לגבי מועד הגעת האוריס המחודשת וכן הגרסה ההיברידית לישראל .
 טויוטה הוציאה בסוף השבוע האחרון ריקול שני בתוך חודשיים ,  שוב בגלל דוושת תאוצה שעלולה להתקע .  הפעם מדובר ב-2.3 מיליון כלי-רכב הנמכרים בארה"ב ,  מהשנים 2005 ל-2010 בינהם קאמרי וטונדרה משנתוני 2007 ועד 2010 ;  סקויה ,  RAV4 וקורולה משנתוני 2009 עד 2010 ;  והיינלדר ומטריקס מ-2010 .  קריאה לתיקון זו אינה כוללת הפעם את הפריוס או דגמי לקסוס שהופיעו בריקול הקודם בנובמבר האחרון ואשר הקיף 4.2 מיליון כלי-רכב ,  שעורר בהלה לאחר שנודע כי ארבעה בני-אדם נהרגו בעקבות התקלה במכונית למותג לקסוס .
 טויוטה עדיין לא הצליחה לגבש פורמט תיקון מדויק דיו כדי לטפל בתקלה ,  מפני שבינתיים נשללה הן הבעיה האלקטרונית והן הבעיה המכנית על ידי הצוותים .  לטענתה ,  הכשל נובע מדוושת תאוצה בלויה שגורמת לדוושה לחזור לאט מידי למיקומה ,  או להתקע באמצע הדרך .  לפיכך הונחו לעת זו מרכזי השירות של טויוטה לתקן את הכשלים על ידי החלפת דוושת התאוצה או קיצורה ,  הסרת חיפויים תחת רגליי הנהג באיזור הדוושות ,  או התקנת מגברי בלימה .
 יש לציין כי בישראל ישנן לא מעט מכוניות שהגיעו מארה"ב בייבוא אישי ועל בעליהן לנסות ולהתעדכן באופן עצמאי על מהות התקלה ואופן תיקונה ,  שכן אין הן נמצאות בתחום האחריות של היבואנית הרשמית .
 
אוריס נמתחת ,  הדוושה נתקעת
הקומפקטית קיבלה עדכון קל לחזות החיצונית ותוספת גרסה היברידית .  בינתיים ,  היצרנית מוציאה עוד קריאה לתיקון עבור 2.3 מיליון כלי רכב

