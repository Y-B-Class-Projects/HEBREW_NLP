 " אם היתה לי שנה של תשואה שלילית הייתי שוקל לבצע חרקירי  " 
כשמייקל שטיינהארדט הגיע למצוות הוא נסע לבקר את אביו ,  מהמר כפייתי ,  בכלא .  האב שם בידו מעטפה ובה 10,000 דולר עם הנחיות להשקעה בשוק המניות האמריקאי .  השקעה זו הניבה רווח של 200 אלף דולר .  כך החל חלוץ קרנות הגידור את דרכו .  היום ,  אחרי שפרש כאיש עשיר ,  הוא מתעמק במ
בעידן הנוכחי ,  רוב האנשים חושבים ועובדים בעיקר עבור עצמם .  מעטים מהם הם מנהיגים .  האם ייתכן שהנביא הנוכחי של היהדות האמריקאית ושל תרבות וול סטריט הוא דווקא בן של מאפיונר ,  אתאיסט ,  מיליארדר שסגר את קרן הגידור שלו לפני 15 שנה ?  מייקל שטיינהארדט לא נראה כנביא .  הוא גם לא זועם .  בשיחה עמו הוא מזכיר יותר מכל סבא חייכן וטוב לב ,  בעיקר כשהוא מציג לאורחיו את התחביב המרכזי שלו :  גן חיות שלם עם מגוון יוצא דופן של עופות נדירים .  שטיינהארדט באמת אוהב חיות :  בעבר היתה בבעלותו חווה לגידול קפיברות - המכרסם הגדול בעולם ,  מין עכבר בגודל של כבשה .  אביו ,  סול ה"אדום ",  היה מהמר כפייתי ,  שכדי להקל על המתח הכרוך בעיסוקו נהג להתרועע במועדונים של ניו יורק עם חבריו הטובים וינסט  " כחול העיניים "  איילו ומאיר לנסקי ,  מהדמויות הבכירות בעולם התחתון האמריקאי היהודי של שנות ה-40 .  אורח חייו המפוקפק הפגיש אותו תדיר עם שומרי החוק ,  ובאחד המפגשים האלה הוא הורשע במכירת תכשיטים גנובים ונשלח למאסר בבתי הכלא סינג סינג ודנמורה .  שטיינהארדט הבן זוכר היטב כיצד נאלץ לבקר את אביו בבתי הכלא .  בתמורה לביקוריו של מייקל הצעיר ,  מימן האב את לימודיו .  גם בבר המצווה שלו ביקר מייקל את אביו בבית הכלא .  האגדה מספרת כי מתנת בר המצווה שקיבל מייקל מאביו היתה מעטפה ובה 10,000 דולר והנחיות להשקעה בשוק המניות האמריקאי .  השקעה זו הניבה כעבור כמה שנים רווח של 200 אלף דולר ,  עוד לפני שמייקל החל את לימודיו באוניברסיטה .  וכך ,  מספרת האגדה ,  החל חלוץ קרנות הגידור מייקל שטיינהארדט את דרכו אל התואר  " גורו השקעות "  ואל מקום של כבוד ברשימת העשירים של המגזין  " פורבס ".  הדרך היתה מרשימה ,  בוודאי במונחים של ימינו ,  שבהם גם תשואה חיובית של אחוזים בודדים נחשבת להישג .  מ-1967 ועד 1995 הצליח מייקל שטיינהארדט להפוך דולר בודד ל-460 דולר .  השיטה שלו :  לרכוש מניות מדשדשות מאחור ולחכות בסבלנות .  שטיינהארדט ושני שותפיו בקרן ,  הווארד ברקוביץ' וג'רלד פיין ,  נהגו להשקיע בהתאם לתפישת עולמם :  השקעות ארוכות טווח שנשענות על ניתוח מאקרו כלכלי .  שטיינהארדט תיבל את תיק ההשקעות של הקרן באסטרטגיות לטווח קצר תוך שהוא מהמר על כיווני השווקים ,  המניות והאג"ח .  בתחילת דרכן נודעו קרנות הגידור בכמה חידושי השקעות :  הן מכרו בחסר ,  מינפו את ההשקעות ולא פסחו על אף שוק שאפשר היה להרוויח בו כסף - הן השקיעו במניות ,  בסחורות ,  במטבעות ובאג"ח .  ב-1979 החליטו ברקוביץ' ופיין לפרוש מהקרן ,  ושטיינהארדט נשאר כמנהלה היחיד .  הוא סירב להתקבע על שיטת השקעות ספציפית ,  וכך למשל מכר בחסר מניות של חברות הטבק בזמן שעמדו בפני תביעת המיליארדים על נזקי העישון .  בשנות ה-80 הוא רכש אג"ח אמריקאיות ב-450 מיליון דולר - 200 מיליון דולר מסכום זה נלקחו כהלוואה ,  והוא ציפה ששער הריבית יירד .  כשהיה בחופשה בצרפת קיבל טלפון מאחד מעוזריו ,  שבישר לו כי שערי הריבית יורדים ומחירי האג"ח נוסקים .  בסוף 1993 הגיע היקף הקרנות של שטיינהארדט לשיא .  הוא ניהל נכסים בשווי של 4.8 מיליארד דולר ,  והתשואה השנתית הממוצעת שרשם למשקיעיו היתה 31% .  מתשואה זאת יש להפחית 20% עמלה שנכנסה לכיסו של שטיינהארדט בגין עבודתו ,  וכך מתקבלת תשואה שנתית ממוצעת של כ-24% .  לשם השוואה ,  מדד 500 s & p הניב בתקופה זאת תשואה של 6.6% .  נראה היה כי דבר לא יעצור את שטיינהארדט מליהפך לגדול המשקיעים - או לפחות לאחד מהם .  הקריירה של שטיינהארדט לא היתה נטולת מהמורות ,  וקרוב לוודאי שאת 1994 הוא יעדיף למחוק מקורות חייו .  ההפסדים שנגרמו לו בשנה זו כמעט חיסלו את המוניטין שלו ,  וחלק לא מבוטל מנכסיו האישיים והמנוהלים התאדה .  הוא העריך כי שערי הריבית בארה"ב לא יעלו ורכש חוזים על שער הריבית ,  אך העליות בשערי הריבית הובילו את קרנותיו להפסד של 29% - הפסד שרבים מהמשקיעים לא ציפו לו ממנהל ברמתו .  רבים מהמשקיעים העריכו אז כי שטיינהארדט איבד את מגע הזהב .  המשקיעים בקרן שלו החלו לפדות את כספם ,  ובסוף 1994 ירד היקף נכסיו ל-2.1 מיליארד דולר .  חשבונו האישי הראה הפסד של כ-200 מיליון דולר .  בנובמבר 1994 שלח שטיינהארדט מכתב למשקיעיו ובו ציין כי הוא לא רואה עצמו מחויב להמשיך לנהל את כספם .  אחרי שנה שבה הפסידו 29% ,  רבים מהם זעמו .  עיקר הכעס הופנה לסעיף במכתב שבו ציין כי הוא וצוות החברה יהיו זכאים לתגמולים כספיים משמעותיים גם מבלי שיתקנו את הנזק שנגרם למשקיעים .  בשנה זאת גם שילם שטיינהארדט לרשויות החוק האמריקאיות קנס של כ-70 מיליון דולר ,  בגין הערכות כי היה מעורב במניפולציה על מחירי האג"ח הממשלתיות .  תשלום הקנס סתם את הגולל על פרשייה זאת ללא העמדה לדין או קביעה כי בוצעה עבירה על חוק ניירות ערך .  ב-1995 שיפרו קרנותיו של שטיינהארדט את תוצאותיהן באופן משמעותי והניבו למשקיעים תשואה של כ-24% לפני תשלום העמלות .  שטיינהארדט החליט כי זה הזמן הנכון לפרוש . " הפופולריות של ישראל בשפל"שטיינהארדט עדיין משקיע את כספו האישי :  בקרנות גידור של אחרים ובחברות פיננסיות ,  למשל חברת wisdom tree העוסקת בניהול תעודות סל מתוחכמות ,  וכן בחברת ניהול ההשקעות kspc הישראלית ,  שבה שותף בנו דיוויד .  חלק מרכזי ממרצו כיום הוא מפנה לניסיון  " להציל את העם היהודי "  מהתבוללות ,  בעיקר באמצעות פרויקט  " תגלית ",  המביא לישראל עשרות אלפי יהודים צעירים לביקור היכרות עם המדינה .  שוחחנו עם שטיינהארדט על גורל התפוצה היהודית ,  על וול סטריט ועל האופן שבו הוא תופש כיום את השווקים .  לאחר המשבר הפיננסי ולאחר פרשת מיידוף ,  האם חלה ירידה בפעילות של  " תגלית "?   " אנחנו רואים ירידה במספר הצעירים שמגיעים .  בשנה שעברה שלחנו לישראל יותר מ-40 אלף צעירים ,  והשנה אולי מחצית מזה .  זה משקף את חוסר היכולת שלנו לקבל מימון ותרומות כדי לעשות את מה שצריך - להביא כמה שיותר צעירים יהודים להכיר את ישראל .  בעולם אידיאלי אפשר לדעתי להביא ארצה 50 אלף צעירים יהודים בשנה .  כך נוכל ליצור קשר יוצא מהכלל בין בוגרי  ? תגלית' לבין מדינת ישראל ".  אבל זה לא קורה .  מדוע ?   " בין השאר ,  כי הפופולריות של ישראל נמצאת בשפל .  יהודי התפוצות חשבו בעבר שישראל היא מקום מופלא ,  מקום של גיבורים ושל גבורה .  ישראל היתה קטנה ומוקפת אויבים ,  סיפור של דוד נגד גולית .  אבל לאחר האינתיפאדות ,  מלחמת לבנון השנייה ,  הכיבוש בשטחים - התדמית השתנתה .  הצעירים ,  בעיקר תלמידי הקולג' ,  נוטים תמיד לכיוון השמאל .  הם אוהבים את האנדרדוג ,  ואילו ישראל נהפכה לחזקה ,  לעשירה ולפוגעת בחלשים .  מה בישראל של היום יכול להיות סימפטי בעיני העולם ?   " תוסיף על זה את העובדה שהערבים הוציאו ומוציאים הרבה יותר כסף מאתנו על פעילות בקמפוסים האמריקאיים - ותבין מדוע הם מנצחים במלחמה על ההסברה .  תחשוב על מבצע  ? עופרת יצוקה' :  ברור שתמונות של טנקים וארטילריה תוקפים אזרחים - זה לא סיפור שקל למכור .  זה עולם מאוד שונה מזה של שנות ה-50 ,  ה-60 וה-70 ,  ואפילו מזה של שנות ה-90 ".  בראיונות לעיתונות האמריקאית ,  ניכר ששטיינהארדט ממש כועס על המוסדות היהודיים בארה"ב .  הוא מאשים אותם ב"חולשה ,  בשגיאה בשיקול דעת ,  בטעויות ובצביעות ",  וקובע כי בעיות אלה מביאות את הקהילה היהודית אל סף הכחדה .  לטענתו ,  פרויקט  " תגלית "  - שאותו הוא ייסד עם איל ההון היהודי צ'רלס ברונפמן לפני כעשור - הוא היחיד המעניק את התקווה שאפשר להפוך את מגמת ההתבוללות של יהודי העולם .  עבודו ,  העובדה ש-35 אלף צעירים יהודים לא יוכלו להגיע לביקוש ראשון בישראל בגלל מחסור בתרומות היא בלתי נסלחת . " על בסיס ניסיון העבר ,  80% מאלה שנרשמו לא יגיעו לישראל .  בכל הקשור ליהדות ,  לא נשמע מהם יותר ".  שטיינהארדט מעריך כי תרם כ-200 מיליון דולר ב-15 השנים האחרונות ,  בעיקר לעניינים יהודיים .  למרות זאת הוא קובע כי ההתבוללות גוברת ,  מספר היהודים בעולם פוחת ,  וכי  " אולי פשוט נעלם ".  ומיידוף ?   " כאילו שזה לא מספיק ,  גם העולם הפינלתרופי היהודי נחלש מאוד .  פעם ,  יהודים היו מקדישים 50% מהתרומות שלהם לעניינים הקשורים לישראל וליהדות .  כיום מדובר ב-15% בלבד .  זאת תופעה ארוכת טווח ,  וכשאתה מוסיף לזה גם את ההפסדים של אנשים בבורסה בכלל וגם את אלה שהפסידו אצל מיידוף - אתה מבין עד כמה המצב קשה ".  מדוע היהודים מעדיפים לתרום פחות לעניינים יהודיים ?   " הבעיה העיקרית אינה הונאת מיידוף או ההפסדים של היהודים ,  אלא המטרה שלה הם מייעדים את הכסף .  כיום רוב היהודים לומדים לקולג' שאינו יהודי ,  ולכן בהמשך הם יתרמו כסף לאוניברסיטה הזאת ,  לבית החולים ההוא ,  לעניינים אמריקאים .  היהודים בארה"ב של ימינו הרבה יותר אמריקאים ממה שהיו בעבר .  רק מעטים בארה"ב מבינים את זה ,  ובישראל איש לא מבין עד כמה התפוצה היהודית חלשה .  מה שעשינו בעבר נהפך לאתגר יוצא מהכלל לביצוע בעתיד ".  לפוליטיקה האמריקאית יש השפעה על המצב ?   " הנשיא ג'ורג' בוש היה נאמן לישראל באופן מוחלט ועיוור .  הוא היה בפינה שלנו .  הנשיא הנוכחי אינו בפינה שלנו .  איך זה ישפיע ?  קשה לדעת ".  מה המשקל של בעלי הון ישראלים בתרומות ל"תגלית "?   " טיפה יותר מאפס .  יש כמה תורמים קטנים ,  אבל אפילו לא עשינו ניסיון רציני לגייס בישראל .  אולי גייסנו כמה מיליונים בודדים ,  ואם זה כך - זו ודאי פעם ראשונה .  ישראלים לא היו שם .  הם צריכים להיות ,  אבל הם לא שם בכלל ".  השקעת בחברת ההשקעות הישראלית kcps ,  שבה פעיל גם הבן שלך .  זאת השקעה כלכלית ?  משפחתית ?  יהודית ?  איזה יתרון יחסי יש לקרן גידור ולחברת השקעות בינלאומית דווקא בתל אביב ?   " אין סיבה שהמרחק בין תל אביב ללונדון או לניו יורק ישפיע .  המרחק הוא לא מגבלה .  עם יכולות התקשורת של היום ,  אין סיבה שתל אביב לא תתחרה עם חברות בניו יורק ובלונדון .  אם יש מגבלות ,  הרי אלה הסבלנות והזמן שצריך להשקיע כדי למשוך לתל אביב את האנשים הטובים .  זה לא קורה בין לילה - גם ללונדון לקח זמן לפני שהיא נהפכה למרכז פיננסי . " האם זה יכול לקרות ?  אני חושב שכן .  יש הרבה יהודים שרוצים לחיות בישראל ,  יש מספר לא פרופורציונלי של יהודים בענפי המימון וההשקעות בעולם .  פעם זה היה כך בענף היהלומים ,  כיום זה במימון .  ישראל צריכה למשוך אנשים ברמה גבוהה - אבל לשם כך צריך תמריצים .  אני לא מדבר על תמריצים ספקולטיביים ,  אלא על תמריצים שיגרמו לבנקאי השקעות רציניים לבוא לגור בישראל ולעבוד בה ,  ואלה לא דברים שדורשים השקעות גדולות .  אם מישהו בכיר ,  מנהל השקעות ,  מומחה לאג"חים ,  אנליסט ,  יחליט לחיות בישראל - הוא יוכל לעבוד עם האנשים בלונדון ובניו יורק ,  הוא יקבל את שיחות הטלפון מתי שצריך ".  אובמה לא יודע מה לעשות בוא נדבר על וול סטריט 2010 .  מה דעתך על הבונוסים שקיבלו עובדי גולדמן סאקס ושאר הבנקים ,  דווקא לאחר המשבר הפיננסי החמור מאז השפל הגדול ?   " מפתה מאוד לענות 'מה הבעיה ? ' גולדמן קיבלו את ההחלטות הנכונות ,  הם הרוויחו ,  אז מדוע שלא יקבלו על כך את הפרסים ?  הרי זו השיטה הקפיטליסטית .  אבל זה לא נכון ,  כי יש כאן שאלות גדולות יותר .  צריך לברר קודם מה היה ,  ואולי עדיין ,  שגוי בשיטה .  האם המפולת לא יכולה לקרות שוב ?  האם הממשל והנשיא עשו את מה שצריך כדי להבטיח שהמערכת תקינה ?  האם הם עשו את כל מה שצריך לעשות ?  התשובה היא לא ".  במלאת שנה לכהונת אובמה ,  איך אתה מתרשם ממנו כמנהיג כלכלי ?   " ההתרשמות שלי היא שהוא בחור מאוד מאוד מבריק :  הוא הצליח בכל מה שעשה ,  וזה נתן לו את הביטחון העצמי שהוא יכול להצליח גם בתחומים שבהם הוא לא מבין ושאין לו ניסיון בהם .  לכן הוא יוצר גירעונות עצומים ,  שכמותם לא נראו בעבר .  הוא רוצה ליצור גירעונות עצומים בתחום הבריאות ,  והוא גם הוא לא יודע מה לעשות באירן ובאפגניסטן .  לא מפתיע שהפופולריות שלו צונחת במהירות .  הרי הוא מציג חוסר יכולות בכל כך הרבה עניינים חשובים בבת אחת . " אני מאוד מוטרד מהאווירה המוסרית של וול סטריט .  משהו צריך להשתנות ,  ואובמה לא עושה את זה .  בתחילת הכהונה שלו הוא הצליח לגרום לאנשים להרגיש טוב יותר ,  אבל הוא עשה זאת באמצעות מסרים אנטי-קפיטליסטיים .  הוא מדבר על שינוי ,  אבל עדיין לא ברור מה יקרה ".  ובכל זאת ,  בחצי השנה האחרונה הבורסות עולות . " הבורסות עולות בעיקר כתוצאה מהעליות באותם מקומות שבהם יש משמעות לכסף שמגיע מהממשלה .  בין כל האנשים החכמים שאני מכיר ,  איש לא מתלהב מגל העליות הזה .  יש עדיין הרבה בעיות ,  למשל בעולם של הפרייווט אקווטי ,  שם אנשים - לא כולם ,  אבל רבים מהם - ניצלו לרעה את המערכת ואת מערך הפנסיות הממשלתיות ,  את חסכונותיהם של אנשים .  זה הכסף העיקרי שממנו גייסו קרנות הפרייווט אקוויטי ,  ומתברר שהיו שם הרבה מקרים של שוחד ושל קיק-בק  ( תמריץ כספי )  .  לאחר מכן נעשו ניסיונות להשתיק את הפרשות האלה ,  אבל אני חושב שייחשפו עוד לא מעט קשרים בין קרנות הפרייווט אקוויטי לבין הנהלות הפנסיה הציבורית . " קח למשל את האנשים שעשו עסקים עם אנשי הניהול של קרן הפנסיה במדינת ניו יורק :  הם אמנם עשו עסקה עם התובע הכללי ,  אבל זה לא מספיק - צריך לזרוק אותם לכל הרוחות .  הם הרי שילמו למנהלים כדי לקבל כסף ,  אבל באיזה כסף מדובר ?  זה כסף של המשקיעים ,  ומה שקרה שם פשוט לא צודק ולא ראוי . " זאת לא הבעיה היחידה עם הפרייווט אקוויטי :  חלק מהדברים בפרייווט אקוויטי לא מדווחים נכון ,  ומה שהם מדווחים עליו הוא כמעט שקרים .  העולם הזה הוא עולם מכוער ,  ונראה לי שחלק גדול מהמנהלים בענף הזה לא שמים את טובת המשקיעים לפני טובתם שלהם ".  מה דעתך על הרעיונות להטיל רגולציה על קרנות גידור ?   " אני מאמין בקרנות גידור .  אמנם נחשפו כמה בעיות בכמה קרנות ,  אבל יש 8,000 קרנות גידור - ובסך הכל לא היו אתן הרבה בעיות .  אלא שאני לא חושב שאנשים רגילים צריכים להשקיע בקרנות גידור ,  כי העמלות שם גבוהות מדי .  בזמני ,  אם לא הרווחת כסף עבור הלקוחות ,  גם לא הרווחת כלום עבור עצמך .  הרווחים שלך היו צריכים להיות יוצאים מהכלל כדי שתקבל דמי הצלחה משמעותיים .  כיום זה לא כך . " ניהול של קרנות גידור צריך להיות מוגבל לאלה שבאמת הראו שיש להם יכולת לנהל קרנות כאלה ,  או לאלה שיש להם פוטנציאל אמיתי לייצר תשואות עודפות ,  תשואות יוצאות מהכלל .  כשניהלתי קרן גידור ,  אם היתה לי שנה של תשואה שלילית ,  הייתי שוקל לבצע חרקירי .  לא היינו מפסידים בשנים רעות ,  והיינו משיגים תשואה גבוהה בשנים טובות .  אבל כיום לאנשים בקרנות הגידור אין סטנדרטים גבוהים .  אין להם שום בעיה לקבל מצב שבו הם לא מציגים תשואה יוצאת דופן ,  אבל לעומת זאת לגבות עמלות יוצאות דופן ".  אתה משקיע בהן ?   " יש לי הרבה פחות כסף בקרנות גידור ממה שהיה לי בעבר .  את מה שאני בכל זאת משקיע ,  אני משקיע באמצעות קרנות של אנשים שהכרתי הרבה מאוד זמן ושעליהם סמכתי ברוב חיי .  בכל הנוגע לקרנות גידור ,  אני משקיע רק אצל אנשים שאני מכיר היטב ,  ולמנהלים שאצלם אני משקיע כיום יש תשואות מדהימות .  רוב קרנות הגידור לא יכו את השוק ,  ולכן אם אתה מכניס כסף לקרנות גידור ,  אתה חייב לדעת לבחור את הטובות ביותר .  למי שלא יכול לעשות זאת אני מציע להשקיע באמצעות תעודות סל .  אלה מכשירים שמציעים שקיפות במה שהם משקיעים בו ,  עמלות נמוכות ונזילות גבוהה - ואלה יתרונות גדולים מאוד ".  האם השקעת כסף אצל מיידוף ?   " לא השקעתי ישירות אצל מיידוף ,  אבל השקעתי כמה מיליוני דולרים אצל עזרא מרקין ,  ומתברר שהוא השקיע אצל מיידוף .  אני מכיר את מרקין היטב ,  השקעתי אצלו זמן רב ,  והיה לו רקורד מעולה במשך תקופה ארוכה .  האם הייתי צריך לדעת על מיידוף ?  אני לא יודע .  את מרקין הכרתי היטב ,  גם כחבר ".  איש לא יודע מה יקרה איך אתה מנתח את מצב השווקים כרגע ?   " המצב שלנו כמובן יותר טוב ממה שהיה ,  בכל פרמטר .  אלא שאני חש שהכלכלה ,  גם לאחר ההתייצבות ,  נותרה חלשה ,  ואני מאמין שהיא תישאר חלשה .  אני לא בטוח שהשווקים משקפים טוב מספיק את הסיכונים ,  שקיימים בהרבה מקומות .  בצריכה למשל :  ארה"ב נכנסה לעידן שבו החיסכון האישי עבר למקום הראשון ,  וזה צריך להשפיע לרעה על הצריכה ,  גם אם הכלכלה כולה תצמח .  זה שונה מבעבר - אז התאוששות כלכלית תורגמה מיד לעלייה גדולה בצריכה הפרטית .  יש חוסר שביעות רצון כלפי המערכת וכלפי האופן שבו היא עובדת .  אין לנו את האומץ המספיק לקבל את הכאב הנדרש בטווח הקצר כדי לתקן את המצב .  לא עשינו את הדברים הקשים שהיינו צריכים לעשות כדי להמריץ את הכלכלה ".  במה כדאי להשקיע כיום ?   " אין לי תשובה מדויקת לשאלה הזאת .  אם אתה צעיר מספיק ,  כנראה שבכל זאת כדאי להשקיע במניות ,  כמובן לטווח הארוך .  אבל אסור לגעת במניות בודדות או לנסות לנהל תיק מניות לבד .  הדרך היחידה להשקיע היא ב-etf  ( תעודות סל אמריקאיות )  .  לעומת זאת ,  אם אתה מבוגר יחסית או שאין לך הרבה כסף פנוי ,  לא כדאי להשקיע במניות אלא באג"ח ,  למשל בכאלה בעלות דירוג בינוני המניבות תשואה דולרית של 4%-6% . " אני לא צופה עליות נוספות בשווקים ,  כי אני לא רואה מצב שבו הצרכן האמריקאי משנה את הגישה הנוכחית שלו ,  ובמצב כזה - איך המניות יכולות לעלות במשך זמן ?  האם בכל זאת אפשר להצליח ?  ייתכן .  אפשר לקנות מניות של חברות המייצרות מוצרים בסיסיים כמו חברות מזון ,  או להצליח לקנות מניות זולות ".  מה עם אג"ח ?   " התשואות באג"ח נמוכות מדי .  לממשלה אין ברירה אלא להמשיך להנפיק עוד ועוד חוב .  ההיצע של החוב רק יגדל ,  כך שהשקעה באג"ח ממשלתיות כעת נראית טיפשית ".  והדולר ?   " הדולר פגיע .  הבעיה היא ש-97% מהאנשים חושבים את אותו הדבר ,  וזה שהדולר ייחלש .  אבל האמת היא שאיש לא יודע .  איש לא יודע אם הקפיצה באינפלציה נמצאת מעבר לפינה ,  או שהמצב דווקא ידכא מחירים .  יש הטוענים שגירעון היסטורי כמו זה שהממשלה הנוכחית מייצרת חייב להביא בסופו של דבר להתפרצות אינפלציונית ,  אבל זאת רק טענה .  אף אחד לא יודע ".  מה הסיבה למשבר ?   " שאלתי את עצמי וידידים טובים שלי :  מה קרה ?  מי אשם ?  - ואין תשובה אחת .  יש מגוון של סיבות .  היו בעיות בסוכנויות המשכנתאות פאני ופרדי ,  היו בעיות עם האנשים שניהלו את הבנקים ,  אפשר להגיד ששררה תאוות בצע - אבל זה לא בהכרח עונה על השאלה כי תאוות בצע התקיימה בכל תקופה אחרת .  כרגע נראה שקהילת העסקים של וול סטריט מנסה לבנות מחדש את המוניטין ואת הלגיטימיות שלה .  אני לא חושב שיש עדיין בעיה בסיסית של חוסר מוסריות ,  אלא שאנשים פחות מעוניינים להיכנס לעולם הזה ולעבוד בפיננסים ובהשקעות ".   שטיינהארדט בישראל :  מבנק הספנות עד הפועלים ב-1997 התייצב מייקל שטיינהארדט בישראל והתמודד עם קבוצת אריסון על רכישת השליטה בבנק הפועלים .  ואולם זאת לא היתה השקעתו הראשונה בישראל :  הוא רכש את השליטה בבנק הספנות בתחילת שנות ה-90 כך שהכיר את הענף והסביבה העסקית .  ב-2002 מכר שטיינהארדט את בנק הספנות לבנק הפועלים ב-181 מיליון שקל .  המנכ"ל שמכר את הבנק והיה אחראי על מיזוג הפעילות לתוך בנק הפועלים היה לא אחר מרוני חזקיהו ,  כיום המפקח על הבנקים .  בראיונות שהעניק לעיתונים בישראל לאחר פרישתו נשאל שטיינהארדט לא אחת אם הוא אכן פרש מניהול קרנות גידור - כמו רבים בוול סטריט ,  גם כאן היה מי שהאמין כי הפרישה נועדה רק לשם חזרה מפוארת .  ההערכות גברו כששטיינהארדט אמר כי  " החדווה הספקולטיבית שנגזרת מהשקעה נכונה וגזירת רווח ממנה דומה להתרגשות שחשים מהמרים בשעת זכייה - בדומה למהמר שלא יכול להתרחק ממסלול המרוצים ,  זה פשוט נמצא בדם ".  אבל שטיינהארדט לא שב לנהל קרנות גידור ,  וגם לא יעשה זאת .   איך להרוויח בשווקים על פי  " no bull ",  ספרו של מייקל שטיינהארדט 1 .  לפי שטיינהארדט ,  צריך לגבש רעיון השקעה חזק מבחינה אינטלקטואלית ,  ששונה ממה שוול סטריט חושבת .  לתפישתו ,  המשקיע ימתין עד שירוויח כסף ממנו .  2 .  שטיינהארדט עשה כסף באמצעות אדישות להשקעה בעד  ( "לונג ")  או נגד  ( "שורט ")  ,  למניות ולניירות ערך ,  לאופורטוניזם ,  למסחר אגרסיבי ,  לאובססיה באיסוף מידע עדכני ולמיקוד מוחלט בתשואות .  במידה רבה - זהו בדיוק המודל שאומץ דור לאחר מכן על ידי המצליחים שבתעשיית קרנות הגידור .  3 .  שטיינהארדט לא נע עם העדר - מה שכולם עשו אז ועדיין עושים כיום .  סגנון ההשקעה שלו היה אקלקטי ,  תערובת של גישות שונות ,  הן מבחינת ניתוח המגמות והן בניתוח גורלן של חברות .  אם משקיע פרטי היה מנסה לאמץ את השיטות של שטיינהארדט ,  הוא היה פושט רגל במהירות :  לשטיינהארדט היתה גישה למידע שלא היה לציבור הרחב .  השיטה המרכזית שלו היתה בחירת מניות שהוא האמין בהן ,  של חברות בעלות מוצרים שיצליחו בשוק - אבל כאלה שהשוק כולו אינו מחבב .  4 .  האם אנשים נולדים עם יכולת להרוויח כסף בשווקים ,  כמו שיש כאלה הנולדים עם יכולות אתלטיות ?  לא לדעת שטיינהארדט . " במהלך חיי קיבלתי כמות עצומה של החלטות ,  וזה ללא ספק חידד את יכולתי לעשות פחות שגיאות ",  הוא כותב בספר .

" אם היתה לי שנה של תשואה שלילית הייתי שוקל לבצע חרקירי  " 
כשמייקל שטיינהארדט הגיע למצוות הוא נסע לבקר את אביו ,  מהמר כפייתי ,  בכלא .  האב שם בידו מעטפה ובה 10,000 דולר עם הנחיות להשקעה בשוק המניות האמריקאי .  השקעה זו הניבה רווח של 200 אלף דולר .  כך החל חלוץ קרנות הגידור את דרכו .  היום ,  אחרי שפרש כאיש עשיר ,  הוא מתעמק במ

