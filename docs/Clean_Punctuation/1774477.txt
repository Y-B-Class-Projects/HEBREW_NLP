תמשיכו לשחק בציפורים כועסות - ותגידו שלום לפרטיות
עשינו חיים השנה ,  אין תלונות  ?  קנינו אייפון ואייפד ,  שיחקנו באפליקציה של אנגרי בירדס ,  פירסמנו סטטוסים בפייסבוק וקראנו בשקיקה את הלכלוכים של הדיפלומטיה הבינלאומית שדלפו דרך ויקיליקס  ?  עכשיו הגיע הזמן לשלם את המחיר :  אובדן הפרטיות מעולם לא היה גדול יותר
 >  >  מעטות החברות שמסוגלות לגרום לכל אמצעי התקשורת בעולם להתמסר באופן טוטאלי למסרים השיווקיים שלהן - ועוד פחות חברות מצליחות לעשות את זה שוב ושוב ובאותה עוצמה .  אפל היא אחת מיחידות הסגולה האלה והשנה היא עשתה זאת עם האייפד שלה .   11 חודשים עברו מאז שעמד סטיב ג'ובס על הבמה במסיבת העיתונאים ,  שבה חשף לראשונה את מחשב הלוח  ( טאבלט )  של אפל ,  וונדמה כאילו האייפד נמצא אתנו מאז ומעולם .  תחנת הבידור והעבודה שמשקלה כ-700 גרם שילהבה השנה את דמיונם של צרכני הטכנולוגיה יותר מכל שאר הגאדג'טים - והציתה אש נעורים מחודשת בחלציה של תעשיית ההוצאה לאור ,  שדועכת כבר יותר מעשור ורואה באייפד אלטרנטיבה לנייר העיתון והספרים .  הפשטות העיצובית של המכשיר ,  מסך המגע האינטואיטיבי ,  התצוגה הבוהקת שבוקעת ממנו והמאגר הבלתי נדלה של אפליקציות שרצות על המכשיר הפכו אותו בן-לילה לפינוק המושלם לעצמך או ליקיריך .  כשמישהי ביקשה את עזרת חבריה בפייסבוק לפני שבוע בהתלבטות מה לרכוש לבעלה כמתנה ,  סופשבוע רומנטי או אייפד ,  ההצבעה היתה פה אחד .  הוא יקבל אייפד .  יותר מ-10 מיליון מכשירים נמכרו בתוך שמונה חודשים בעולם - יותר מ-10,000 מהם כבר מצאו את דרכם לישראל .  האמונה המלאה של הצרכנים ושל ספקי התוכן ומפתחי האפליקציות במוצר ,  מביאה את האנליסטים להעריך שב-2011 יימכרו יותר מ-60 מיליון אייפדים .  המכשיר אינו מושלם ולא מתאים לכל מטרה :  חסרים בו עדיין פיצ'רים רבים שאליהם התרגלו משתמשי המחשבים הניידים ,  כמו חיבור ל-usb ,  מצלמה קדמית-אחורית והצגת תכנים באנימציית פלאש .  בנוסף לכך ,  מודל הגן הסגור שכופה אפל ברכישת אפליקציות ,  מגביל מעט את המשתמשים .  אבל ניסיון העבר עם מוצרי החברה - בעיקר עם האייפון - מבטיח שהגרסאות הבאות של האייפד יהיו טובות ומרתקות עוד יותר .  מתחילים לשלם על אפליקציות בישראל היתה זאת גם שנת האייפון .  המכשיר החל להימכר ב-2009 ,  אבל רק השנה הישראלים הסתערו על מוקדי המכירה של הטלפון הסלולרי החכם של אפל ורכשו יותר מחצי מיליון מכשירים .  סמארטפונים כבשו את לבם של הישראלים הרבה לפני בואו ,  אבל האייפון הניע שינוי שצובר תאוצה בהרגלי הצריכה של המשתמשים הישראלים :  ההבנה וההכרה בעובדה שתוכן דיגיטלי משמעו לא בהכרח חינם אין כסף .  המחירים האטרקטיביים של האפליקציות - דולרים בודדים - מפתים את בעלי המכשירים להקיש את הסיסמה ולשלם תמורת חוויה טכנולוגית .  השילוב של הקפדה על איכות המוצר ואמינות האפליקציה מצד אפל ,  עם תהליך הרכישה הפשוט שבו מחיר האפליקציה עובר דרך כרטיס האשראי ללא מאמץ ,  פירק את המוסכמה שבאינטרנט אפשר למצוא הכל בחינם ומשך עוד מתכנתים להשקיע בפיתוח אפליקציות תמורת תשלום .  אם הייתם שואלים לפני שנה ,  למשל ,  את המתכנתים בחברה הפינית הזעירה רוביו ,  כמה הורדות יהיו לאפליקציה המטופשת שהם עמלים עליה - סביר להניח שהם היו מסתפקים גם ברווחים מכמה עשרות אלפי הורדות .  איש לא יכול היה לצפות את הטירוף שנוצר סביב המשחק שפיתחה החברה ,  אנגרי בירדס ,  ואת קצב ההורדות המטורף שהגיע בתוך שנה ל-50 מיליון  ( רובן לאייפון )  במחיר של 0.99 סנט להורדה .  הציפורים הזועמות ,  החזירים המנוולים והמוסיקה הקליטה גרמו למיליוני משתמשים להתמכר להחלקת אצבע על מסך האייפון ולתחושת הסיפוק שבהרס מבני עץ וזכוכית .  מפעל ענק של פרסום ועוד לא אמרנו מלה על פייסבוק .  600 מיליון משתמשים הרשומים ברשת החברתית שייסד מארק צוקרברג מערערים אפילו את הביטחון של גוגל ,  המלכה הוותיקה של האינטרנט .  מאתר שבעזרתו חיפשו סטודנטים פלירטוטים קצרי מועד ,  נהפכה פייסבוק למפעל ענק של פרסום .  אף תאגיד או עסק זעיר לא רוצה לפספס את המנוף השיווקי הזה שמאפשר לו לפנות ישירות לקהל היעד .  מהסבתא שנכנסת כדי לצפות בתמונות של הנכדים ועד לנכדים שמדווחים כמעט על כל פעולת עיכול שלהם - כולם מחזיקים חשבון באתר השלישי בגודלו בעולם  ( והשני בפופולריות בישראל )  ומבלים בו כמה פעמים ביום ובמשך שעות ארוכות .  צוקרברג התחרה השנה על תואר הנבל של רשת האינטרנט בזכות סרט הקולנוע  " הרשת החברתית ",  שתיאר את דמותו כנקמן חסר מעצורים שהיה מוכן לדרוך על כל אדם וחבר בדרך להגשמת החלום שלו להיות עשיר ומפורסם .  נקודות ספורות ,  או ליתר דיוק שבועות בודדים - הפרידו בינו לבין התואר ,  מכיוון שהנבל האמיתי של האינטרנט ל-2010 הוא ללא ספק ג'וליאן אסאנג' ,  מייסד אתר וויקיליקס .  אסאנג' ,  שחשף באתר שלו מאות אלפי תכתובות סודיות בין משרד החוץ האמריקאי לבין שגרירויות ארה"ב בעולם ,  העמיד ממשלות שלמות במבוכה ,  גרם לתקריות דיפלומטיות בין מדינות ידידות וחיבל בחשאיותם של מבצעים צבאיים במדינות רבות .  בפרסום המסמכים האלה שבר אסאנג' מדיניות הסתרה שהתקיימה במשך שנים במדינות רבות והביא את הדמוקרטיה שגלומה באינטרנט לשיא .  אחרי שטווח במשרד ההגנה האמריקאי על התנהלותו במלחמת עיראק וצלף במשרד החוץ עם פרסום התכתובות הדיפלומטיות ,  מכוון אסאנג' בשבועות הקרובים את הנשק שלו גם למשרד האוצר האמריקאי עם פרסום מסמכים מהמשבר הפיננסי של 2008 .  מוויקיליקס דרך פייסבוק ,  האייפד ,  האייפון וכל שאר המרכיבים שבונים את התמונה הטכנולוגית של 2010 ,  עובר קו אחד ברור :  אובדן הפרטיות .  כל אחד מהם אינו מהווה פגיעה מהותית בפרטיות ,  אבל השילוב ביניהם והקלות שבה המשתמשים מתמסרים לכלים הטכנולוגיים ומוכנים להשיל רובד נוסף מצנעת הפרט - הופכים את המשתמש הבודד לפגיע יותר .  בלי מגבלות וחשיבה מובנית על ההשלכות שלה ,  מכניסה המגמה הזאת את צרכני הטכנולוגיה ל-2011 כשהם בעמדת נחיתות .  2011ההתמכרות לעולם הדיגיטלי תהפוך אותנו לפגיעים יותר מבחינת צנעת הפרט  * אייפד מספר הפעמים שהמונח הופיע ב"הארץ "  וב-themarker 2009 0 2010 398

תמשיכו לשחק בציפורים כועסות - ותגידו שלום לפרטיות
עשינו חיים השנה ,  אין תלונות  ?  קנינו אייפון ואייפד ,  שיחקנו באפליקציה של אנגרי בירדס ,  פירסמנו סטטוסים בפייסבוק וקראנו בשקיקה את הלכלוכים של הדיפלומטיה הבינלאומית שדלפו דרך ויקיליקס  ?  עכשיו הגיע הזמן לשלם את המחיר :  אובדן הפרטיות מעולם לא היה גדול יותר

