אמאנות קפיצות הסקי
סימון אמאן השוויצרי הדהים כשהשלים דאבל אולימפי שני בקריירה .  סקי אלפיני :  לינדזי ווהן זכתה בארד בסופר-ג'י
השבוע הראשון של משחקי החורף האולימפיים תם בונקובר ,  ובדיוק כמו ביום המשחקים הראשון ,  גם הפעם סימון אמאן השוויצרי היה אחראי לדרמה גדולה בתחרויות קפיצות הסקי .  למעשה ,  הפודיום בסיום התחרות בגבעה הגדולה נראה זהה לזה שהיה בגבעה הרגילה :  אמאן זכה במדליית הזהב ,  אדם מאליש הפולני במדליית הכסף ,  וגרגור שלירנזאוור האוסטרי במדליית הארד .  
למעשה ,  אמאן הבטיח כמעט סופית את הניצחון שלו בסיבוב הקפיצות הראשון  ( מבין שניים )  אז הוא התעופף למרחק של 144 מטרים ,  כשהקופץ שהיה הכי קרוב אליו היה מאליש ,  שקבע שבעה מטרים פחות ממנו .  השוויצרי הסתפק בקפיצה סולידית ובטוחה בסיבוב השני ,  כשהוא כבר ידע מה הוא צריך לעשות כדי לזכות במדליית הזהב האולימפית הרביעית שלו בקפיצות סקי - הישג חסר תקדים .  אין ספק שהשליטה הזאת של אמאן רק מוכיחה שמדובר באחד מקופצי הסקי הגדולים בכל הזמנים ,  בטח במתכונת האולימפית .  בסיום התחרות ,  אמאן היה צריך להתמודד עם ביקורות מצד נבחרת הקפיצה האוסטרית ,  שם טענו לציוד לא חוקי של השוויצרי .  מצד שני ,  סגן האלוף אדם מאליש יצא להגנתו של אמאן ואמר : " כנראה שהאוסטרים פשוט מקנאים .  לי אין שום בעיה עם הציוד שלו ,  ואני יודע שהוא ניצח כי הוא פשוט היה הרבה יותר טוב ". 
בתחרויות הסקי האלפיני לנשים התקיימה הקטגורייה השלישית מבין חמש שהיא ה"סופר-ג'י  ( סופר ג'יאנט סלאלום )  ".  מדובר במדרון ארוך ומהיר יחסית כמו בדאונהיל ,  רק עם הרבה יותר פניות ,  ושערים יותר קרובים שצריך לעבור בינהם .  
אחרי זכיה במדליית הזהב בדאונהיל ונפילה בתחרות המשולבת ,  הכוכבת האמריקאית לינדזי ווהן הסתפקה הפעם במדליית הארד .  למעשה ,  ווהן נתנה גלישה מצויינת והובילה את התחרות כבר אחרי הופעתן של כמה מהמתחרות שלה ,  אלא שבסופו של דבר נרשמה בהר וויסלר הפתעה לא קטנה ,  כשאנדראה פישבאכר האוסטרית נהנתה מגלישת חייה ,  והגיעה לקו הסיום בזמן מהיר ב-74 מאיות מזה של ווהן .  פישבאכר היא מדליסטית הארד מאליפות העולם בקטגורייה הזאת ,  ועדיין זה לא עשה אותה לפייבוריטית הגדולה ביותר לניצחון ערב התחרות .  קצת מאוחר יותר ,  הצליחה גם טינה מייז הסלובנית לדחוק את ווהן הצידה ,  ולהשלים את תמונת הפודיום .
 אפולו אונו ,  המחליק האמריקאי במסלול קצר ,  הפך לפנות בוקר לספורטאי האמריקאי בעל הכמות הגדולה ביותר של מדליות אולימפיות במשחקי החורף .  אחרי מדליית הכסף ביום הראשון של המשחקים ,  הוא זכה במדליית ארד נוספת במירוץ ל-1,000 מטרים .  ברוב שלבי המירוץ אונו היה שלישי בגמר בין חמישה מחליקים ,  קצת יותר איטי וטקטי משני קוריאנים שהובילו ,  ונאבק על מדליה נגד שני קנדים אחרים .  בסופו של דבר נראה היה כי אונו מיקד את הקרב שלו נגד הקנדים ,  והצליח בסופו של דבר בדרך למדליה אולימפית שביעית בקריירה שלו ,  יותר מלכל ספורטאי אמריקאי אחר .  יונג סו לי הדרום קוריאני ניצח גם בגמר הזה וזכה במדליית זהב שניה במשחקים ,  אחרי שניצח גם במירוץ ל-1,500 מטרים .  
בתחרויות ההחלקה המהירה במסלול ארוך ל-1,500 מטרים ניצח מארק טוויטר ההולנדי ,  שהקדים ביותר מחצי שניה את שאני דייויס האמריקאי .  הבארד בוקו הנורבגי שכה במדליית הארד .
 1 .  ארצות הברית 6 זהב ,  7 כסף ,  10 ארד 
2 .  גרמניה 4 ,  6 ,  4 
3 .  נורבגיה 5 ,  3 ,  3 
4 .  דרום קוריאה 4 ,  4 ,  1 
5 .  קנדה 4 ,  3 ,  1

אמאנות קפיצות הסקי
סימון אמאן השוויצרי הדהים כשהשלים דאבל אולימפי שני בקריירה .  סקי אלפיני :  לינדזי ווהן זכתה בארד בסופר-ג'י

