עלות אבטחתו של טוני בלייר היא הגבוהה בבריטניה - גבוהה אפילו מראש הממשלה גורדון בראון
אבטחתו של טוני בלייר עולה למשלמי המסים בבריטניה 6 מיליון ליש"ט בשנה
טוני בלייר עולה למשלמי המסים 6 מיליון ליש"ט  ( כ-9.6 מיליון דולר )  לשנה בתשלומי אבטחה - יותר מראש ממשלת בריטניה - כך דיווח העיתון  " דיילי טלגרף ". בלייר הוא האדם בעל האבטחה הכבדה והיקרה ביותר בעיקר בשל תפקידיו מחוץ לבריטניה .  למעלה מ-20 שוטרים אחראיים על אבטחתו של בלייר בעלות של 115 אלף ליש"ט לשבוע ,  לפי העיתון הבריטי.החשש הוא שהאבטחה של בלייר תהפוך ליקרה יותר בשנה הבאה בעקבות הופעתו בפני ועדת החקירה בראשותו של ג'ון צ'ילקוט הבוחנת את התנהגות בריטניה במלחמה בעיראק .  להערכת גורמים בבריטניה ,  עדותו של בלייר עלולה להפוך אותו ליעד לטרוריסטים.בלייר נמצא מחוץ לבריטניה מרבית השבועות בשנה ,  והעלות הממוצעת של שומרי הראש הצמודים ביותר שלו עומדת על למעלה מ-16 אלף דולר ביום ,  לפי העיתון הבריטי .  בכל פעם שבלייר יוצא את בריטניה ,  הסקוטלנד יארד ,  מפקדת שירות משטרת המטרופולין של לונדון ,  צריכה להעריך את סיכוני האבטחה .  כאשר בלייר נוסע לתקופות ערוכות ,  כמה צוותי משטרה צריכים ללוותו.בנוסף לאבטחה הצמודה ,  ביתו של בלייר ,  בשווי 4 מיליון ליש"ט בלונדון ,  מאובטח 24 שעות ביממה על ידי 4 שוטרים.טוני בלייר קיבל קריאות מצד גורמים שונים בבריטניה לשלם בעצמו על חלק מעלויות האבטחה .  זאת לאחר שפורסם כי הרוויח 18 מיליון ליש"ט מאז שעזב את משרת ראש הממשלה ביוני 2007 .
 
עלות אבטחתו של טוני בלייר היא הגבוהה בבריטניה - גבוהה אפילו מראש הממשלה גורדון בראון
אבטחתו של טוני בלייר עולה למשלמי המסים בבריטניה 6 מיליון ליש"ט בשנה

