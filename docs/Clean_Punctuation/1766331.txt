לפחות 250 פצועים במשחק בירדן
ההתמודדות החמה בין קבוצה ירדנית ,  פייסלי ,  לקבוצה שמייצגת את הפלסטינים ,  וויחדאת ,  נגמרה בשפיכות דמים ואלימות קיצונית
לפחות כ-250 אנשים ,  מתוכם כ-25 שוטרים ,  נפצעו אמש  ( שישי )  בבירת ירדן ,  עמאן ,  במהלך התפרעויות שהתרחשו במשחק כדורגל .  המשחק הפגיש בן קבוצה ירדנית ,  פייסלי ,  לקבוצה שמייצגת את התושבים הפלסטינים במדינה ,  וויחדאת ,  שניצחה בהתמודדות 0:1 .  התנגשויות בין שני מחנות האוהדים של שתי הקבוצות קרו כבר בעבר ,  אולם נראה כי הפעם הם חצו כל גבול .  השוטרים הירדנים נאלצו לפזר את המתפרעים הרבים באמצעות גז מדמיע .
" מה שראינו במשחק היה טבח שהובל על ידי המשטרה הירדנית ",  אמר טרק חורי ,  נשיא מועדון וויחדאת . " אם יש להם תחושה של אחריות לאומית הם היו מגנים על הקהל ועל האנשים בגלל שזו החובה שלהם לעשות כן .  הם יכלו שלא להכניס את קהל היריבה לאצטדיון ". 
עדים לאלימות הקיצונית באצטדיון טענו שהמשטרה הירדנית לא אפשרה לאוהדי הקבוצה הפלסטינית לעזוב את תחומי האצטדיון ,  זאת בעוד אוהדי פייסלי משליכים עליהם אבנים .  לאחר האירוע הקשה מאות מאוהדי וויחדאת התכנסו ליד בית החולים בו שכבו רוב הפצועים מקרב חבריהם והדליקו נורים לאות מחאה .
 היריבות בין המחנות ,  כאמור ,  רבה בשנים ,  כאשר בעונה שעברה במשחק אחר בין שתי הקבוצות הצליחו אוהדי הקבוצה הירדנית להקניט את הפלסטינים לגבי מוצאה של המלכה ראניה ,  אשתו של המלך עבדאללה וכן לגבי בנה ,  יורש העצר .
 
לפחות 250 פצועים במשחק בירדן
ההתמודדות החמה בין קבוצה ירדנית ,  פייסלי ,  לקבוצה שמייצגת את הפלסטינים ,  וויחדאת ,  נגמרה בשפיכות דמים ואלימות קיצונית

