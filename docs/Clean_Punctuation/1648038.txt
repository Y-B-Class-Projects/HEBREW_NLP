400 עובדי מילוז ניצלו מפיטורים
הממונה על ההגבלים העסקיים אישרה מכירת מילוז לויטה פרי גליל ובכך איפשרה המשך העסקת מאות עובדים .  יו"ר ויטה פרי הגליל : " אני משוכנע שנצליח לשחזר את המהלך שעשינו ברכישת ויטה "
 הממונה על ההגבלים רונית קן ,  אישרה הבוקר את מכירות מפעל מילוז לעיבוד תוצרת חקלאית לתשלובת ויטה פרי הגליל .  המפעל ,  הממוקם באזור התעשייה הצפוני של נהריה ,  המייצר מוצרי עגבניות ותרכיזי פרי הדר ,  עמד להיסגר בשל קשיים כלכליים שנקלע להם בשנים האחרונות ובעליו התעשיין יעקב צסקלה .
 בשלב ראשון הוצאו מכתבי פיטורין ל-34 עובדים שבוטלו בהתערבות ההסתדרות החדשה לאחר שהעובדים התבצרו במפעל מילוז מעסיק 100 עובדים קבועים ו-300 עובדים זמניים .  מילוז ,  שהוקם על ידי תשלובת מילואות ,  המפעל הגדול הוותיק ביותר בישראל לעיבוד עגבניות ,  מעבד 50 אלף טון עגבניות לשנה תחת המותגים  " טל "  ו"טל טרי "  ו-25 אלף טון פרי הדר .  כיום נמצא המפעל בבעלות משותפת בידין צסקלה וחברה שווייצרית .
 יו"ר ומנכ"ל ויטה פרי הגליל אושיק אפרים ,  שעמד מאחרי המו"מ לרכישת מילוז ,  אמר לאחר אישור העסקה כי בכוונת הבעלים החדשים להמשיך להעסיק את עובדי המפעל ולהפעילו במתכונת הקיימת .  
הבעלים החדשים ,  משפחת קופרלי וזכי שלום ,  בעלי רשת המרכולים  " חצי חינם "  ואיש העסקים אושיק אפרים ,  רכשו לפני פחות משנה את תשלובת ויטה פרי הגליל לאחר שזו צברה חובות כבדים בסך 260 מיליון שקל שלא היה ביכולתה להחזיר .  כיום ,  התשלובת המעסיקה בעונת עיבוד הירקות 500 עובדים ,  נמצאת במגמת התרחבות .
 לדברי אפרים רכישת מילוז מבטאת הפיכת ויטה פרי הגליל לאחד מיצרני המזון הגדולים בישראל . " אני משוכנע שנצליח לשחזר ברכישת מילוז את המהלך שעשינו ברכישת ויטה שעמדה פני קריסה וחזרה להיות בתוך זמן קצר לשחקן מרכזי בשוק ",  אמר אפרים .
 ויטה פרי הגליל נמחקה מהבורסה לאחר מכירתה לקבוצת חצי חינם ,  והיא אינה מפרסמת נתונים עסקיים .  עם זאת ,  במגזר החקלאי העריכו כי היא שלמה עבור רכישת מילוז כמה מיליוני שקלים .
 
400 עובדי מילוז ניצלו מפיטורים
הממונה על ההגבלים העסקיים אישרה מכירת מילוז לויטה פרי גליל ובכך איפשרה המשך העסקת מאות עובדים .  יו"ר ויטה פרי הגליל : " אני משוכנע שנצליח לשחזר את המהלך שעשינו ברכישת ויטה "
 
