שדה דב יפונה ויהפוך למתחם דירות
שר התחבורה ישראל כץ ושר השיכון אריאל אטיאס החליטו לפעול במשותף כדי להביא לפינויו של שדה התעופה דב בת"א ,  דבר שיאפשר הקמת 12 אלף יחידות דיור במקום
שר התחבורה ישראל כץ ושר השיכון אריאל אטיאס החליטו היום לפעול במשותף כדי להביא לפינויו של שדה התעופה דב ,  בתל אביב ;  בתוך שלושה חודשים תגובש החלטה שתובא לאישור הממשלה בנושא .  
בדיון שהתקיים היום בצהריים במשרד התחבורה ,  החליטו השרים על הקמת צוות משותף ,  שיתכנן את פינוי השדה ומציאת מקום חליפי עבורו - דבר שיאפשר הקמת 12 אלף יחידות דיון במקום .  
בראש הצוות המשותף יעמוד מנכ"ל משרד התחבורה ,  יעקב גנות ;  כמו כן ,  יהיו חברים בו ,  מנכ"ל רשות שדות התעופה  ( רש"ת )  קובי מור ;  מנהל רשות התעופה האזרחית  ( רת"א )  גיורא רום ;  ראש מינהל מקרקעי ישראל ,  ירון ביבי ;  וכן נציג משרד הביטחון .  הצוות יגבש תוכניתו תוך שלושה חודשים ויביא את ההצעה לממשלה להצבעה .  
שר התחבורה ,  ישראל כץ אמר ,  כי  " פינוי שדה דב הינו חלק ממכלול בעיות להן יש למצוא פתרונות כמו ,  פינוי השדה בהרצליה ;  מציאת שדה משלים לנתב"ג והעברה טיסות מסחריות משדה דב שיפונה לנתב"ג .  
לפני כשנה החלה עיריית תל אביב ליזום תוכנית בנייה למתחם .  לצורך התכנון ,  פנתה העירייה לארבעה משרדי אדריכלים וביקשה מהם לתכנן את המתחם העתידי ,  שאותו מכנים בעירייה  " מנהטן על הים ". 

שדה דב יפונה ויהפוך למתחם דירות
שר התחבורה ישראל כץ ושר השיכון אריאל אטיאס החליטו לפעול במשותף כדי להביא לפינויו של שדה התעופה דב בת"א ,  דבר שיאפשר הקמת 12 אלף יחידות דיור במקום

