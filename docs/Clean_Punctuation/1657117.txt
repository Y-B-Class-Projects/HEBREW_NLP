ברננקי : " כלכלת ארה"ב עדיין זקוקה למדיניות מוניטרית מרחיבה "
" הבנק הפדרלי יהיה מוכן להעלות את הריבית בזמן המתאים ",  אמר יו"ר הבנק בדיון בקונגרס
יו"ר הבנק הפדרלי ,  בן ברננקי ,  אמר כי כלכלת ארה"ב עדיין זקוקה לריביות נמוכות וכי הבנק המרכזי יהיה מוכן להתחיל להעלות את הריבית  " בזמן המתאים ",  דיווחה סוכנות הידיעות בלומברג ." הכלכלה עדיין זקוקה תמיכה של מדיניות מוניטרית מרחיבה ",  אמר ברננקי היום בנאום בפני ועדת השירותים הפיננסים של בית הנבחרים בארה"ב . " עם זאת ,  אנחנו פועלים להבטיח כי יהיו לנו את הכלים הנדרשים לצמצם ,  בזמן המתאים ,  את רמת התמריצים המוניטרית הגבוהה הנוכחית ",  לפי נוסח נאומו של ברננקי שהוצא לתקשורת ." ככל שההתאוששות צוברת תנופה ,  הבנק הפדרלי יצטרך להתחיל לצמצם את התנאים המוניטרים כדי למנוע את התפתחותם של לחצים אינפלציוניים ",  אמר ברננקי . " יש לנו אמון מלא בכך ,  שבבוא העת ,  נהיה מוכנים לעשות זאת ". הדיון בו משתתף היום ברננקי היה אמור להתקיים במקור ב-10 בפברואר ,  אולם נדחה בשל סופות שלגים עזות שפקדו את הבירה האמריקאית .
 
ברננקי : " כלכלת ארה"ב עדיין זקוקה למדיניות מוניטרית מרחיבה "
" הבנק הפדרלי יהיה מוכן להעלות את הריבית בזמן המתאים ",  אמר יו"ר הבנק בדיון בקונגרס

