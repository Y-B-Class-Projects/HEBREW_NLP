3 חרדים מבני ברק חשודים שאנסו נערה בת 17
ביהמ"ש השלום בפ"ת האריך את מעצרם של השלושה ,  בשנות ה-20 לחייהם .  השלושה חשודים שאנסו וביצעו שורה של מעשים בנערה מהיישוב אלעד
בית משפט השלום בפתח תקווה האריך השבוע את מעצרם של 3 תושבי בני ברק כבני 20 בחשד כי אנסו וביצעו מעשים מגונים בנערה כבת 17 מהיישוב אלעד במהלך המחצית השניה של שנת 2008  זאת בעקבות דיווח שהועבר ע"י מחלקת הרווחה ביישוב למשטרת ראש העין .  
מחקירת המשטרה עולה כי הצעירה פגשה בצעיר חרדי כבן 20 שעה ששהתה עם חבריה בעיר בני ברק .  הצעיר הציע להסיע אותה בחזרה לביתה ביישוב אלעד - ואלה החליפו ביניהם טלפונים במהלך הנסיעה .  המתלוננת שיתפה את הצעיר בכך שבשל האדיקות הרבה של משפחתה - אין בביתם מכשיר טלוויזיה וכן נאסר עליה לצפות בשידורים .  הוא מצידו ,  הציע כי השניים יקבעו מועד בו יאסוף אותה מביתה לטובת צפייה משותפת בטלוויזיה .  על פי החשד ,  בשלב זה עירב החשוד שניים מחבריו ואלה תיכננו מראש להביא את הבחורה לחדר במלון בתל אביב ולבצע בה את זממם .  מחקירת המשטרה עולה כי שניים מהחשודים אחזו במתלוננת בחוזקה שעה שהשלישי ביצע בה מעשה אונס - ולאחר מכן נמלטו השלושה מהמקום והותירו את הצעירה בחדר המלון לבדה .
 המקרה הובא לידיעת המשטרה לאחר שהצעירה ,  שסבלה בעבר מבעיות נפשיות ומהפרעות אכילה ,  סיפרה לעובדת הסוציאלית שלה על המתרחש .  לדברי המשטרה ,  הייתה הנערה שרויה במצב נפשי קשה מאוד גם בשעה שמסרה את עדותה ונזקקה לשורה ארוכה של טיפולים רפואיים ,  תרופתיים ופסיכולוגיים  דבר אשר היקשה על חוקרי המשטרה לחקירה ובאיתור החשודים במעשה .  עם זאת ,  בחקירה מאומצת הצליחו החוקרים לאתר את בית המלון בו אירע על פי החשד מקרה האונס  ובעזרת קלטות וידאו ממצלמות האבטחה במלון אותרו בתחילת השבוע שלושת הצעירים .  חקירה חוזרת שנערכה לצעירה לאחר שמצבה הנפשי השתפר איפשרה למשטרה לגבש חומר ראיות ולהביא את החשודים בפני שופט .
" צוות חקירה מיוחד שהוקם לנושא ביקר במאות בתי מלון בתל אביב עד שאיתר את המקום בו על פי החשד אירע האונס ",  סיפר עו"ד פקד שי גז ,  ראש צוות החקירה המיוחד .  שניים מן החשודים נעצרו ביום ראשון השבוע ואילו החשוד השלישי נעצר אמש  ( שלישי )  .  בתחילה הכחישו החשודים כל קשר למעשה המיוחס להם ,  אך עם התקדמות החקירה קשרו את עצמם לאירוע .
" היה ברור לנו כי טרם המעצר ניסו השלושה לתאם בינם לבין עצמם גרסאות אך בהכחשתם הראשונית היו סתירות רבות - ולאור העדויות שהיו בידי המשטרה ,  נאלצו כולם להודות במעשים האכזריים ",  סיפר גז .  מעצרם של כל השלושה הוארך ע"י בית משפט השלום בפ"ת עד יום שישי הקרוב .
 
3 חרדים מבני ברק חשודים שאנסו נערה בת 17
ביהמ"ש השלום בפ"ת האריך את מעצרם של השלושה ,  בשנות ה-20 לחייהם .  השלושה חשודים שאנסו וביצעו שורה של מעשים בנערה מהיישוב אלעד

