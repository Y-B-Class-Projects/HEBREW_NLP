דליפת הסרטים השנתית החלה
כמדי שנה ,  גם השנה החלו לדלוף לרשת גרסאות DVD של סרטים המועמדים לפרסי קולנוע בארה"ב
עונת האוסקרים באתרי שיתוף הקבצים החלה .  כמדי שני ,  דולפים בתקופה הזו לרשת האינטרנט סרטים שמועמדים לזכיה בפרסי קולנוע כמו גלובוס הזהב ופרסי האוסקר ,  באיכות טובה  אפילו שחלקם החלו רק עכשיו להיות מוקרנים בבתי הקולנוע .
 בין הסרטים אותם כבר ניתן להוריד ברשת נמצאים Invictus של קלינט איסטווד  ( יצא לבתי הקולנוע ב-11 בדצמבר )  ,  Food Inc שהוקרן בעיקר בפסטיבלים ,  Paranormal Activity שיצא להפצה מסחרית לפני כחודשיים ,  Harry Brown  גם הוא בהפצה מוגבלת כבר כחודש וחצי .  
הסיבה לכך שהסרטים נמצאים כבר עכשיו ברשת היא הפצת עותקי DVD שלהם לחברי ארגוני הקולנוע השונים שאמורים להצביע בתחרויות .  לא מדובר בתופעה חדשה ,  ובמשך מספר שנים אולפני הקולנוע סירבו לשלוח עותקי סרטיהם מהסיבה הזו בדיוק ,  כשבמקום זה הם השתמשו במערכות הפצה דיגיטליות .  הניסיון הזה לא צלח ,  והאולפנים חזרו לשלוח עותקי DVD ,  שכאמור ,  מוצאים מהר מאוד את דרכם לרשת האינטרנט .
 חוץ מהניסיון למנוע הדלפות ,  מנסים האולפנים גם לרדוף את מי שהדליף את הסרט .  בשנים האחרונות הם הצליחו לגרום לתפיסתם של מספר מדליפים באמצעות הכנסת סימנים מזהים ייחודיים בכל עותק שמופץ .  עם זאת ,  גם הפיראטים השתכללו ,  ובדרך כלל לפני שהסרט מגיע לרשת הוא עובר בדיקה קפדנית להסרת כל הסימנים .
 
דליפת הסרטים השנתית החלה
כמדי שנה ,  גם השנה החלו לדלוף לרשת גרסאות DVD של סרטים המועמדים לפרסי קולנוע בארה"ב

