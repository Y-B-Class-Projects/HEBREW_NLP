קולין פירת' יגלם את מנהיג לח"י בסרט חדש
השחקן המועמד השנה לאוסקר יגלם את מנהיגה של המחתרת שלחמה בבריטים ,  אברהם שטרן ,  בסרט  " The Promised Land "  שמביים הבמאי הבריטי מייקל וינטרבוטום
68 שנים מלאו אמש  ( שישי )  למותו של אברהם  " יאיר "  שטרן  ( לפי הספירה הלועזית )  ,  מנהיג מחתרת הלח"י שלחמה בשלטון המנדט הבריטי בארץ ישראל לפני קום המדינה .  יתכן שלרגל יום השנה הזה ,  תזכה דמותו לגרסה קולנועית על ידי לא אחר מהשחקן קולין פירת' ,  המועמד השנה לפרס האוסקר על תפקידו בסרט  " סינגל מן "  ואחד השחקנים המבוקשים כרגע בהוליווד .  
אתר Screendaily מדווח כי השחקן יגלם את התפקיד הראשי בסרט  " The Promised Land "  שיביים מייקל וינטרבוטום  ( "אנשי המסיבות ")  .  הרעיון לסרט הוצג במסגרת פסטיבל ברלין ,  שם מציג וינטרבוטום את סרטו החדש , " The Killer Inside Me ".  
על פי הדיווח ,  הסרט יעסוק בניסיונם של שני קצינים בריטים לאתר את שטרן ובכך להביא לסיום המאבק המזוין של הלח"י במנדט הבריטי .  צילומי הסרט עתידים להתחיל בקיץ הקרוב ,  אך טרם הובהר האם ייערכו בתל אביב ,  ממנה ניהל שטרן את המאבק ושם גם מצא את מותו בידי שוטרים בריטים .  הדיווח ,  אגב ,  מתאר את הלח"י כ"אנשי ימין קיצוני המובלים על ידי מנהיגם הכריזמטי ,  המשורר אברהם שטרן ".  את השוטרים הבריטים יגלמו ג'ים שטורג'ס  ( "21 ")  ואנדרו מקפיידן  ( "פרוסט/ניקסון ")  והוא עתיד לצאת לאקרנים בשנת 2011 .
 
קולין פירת' יגלם את מנהיג לח"י בסרט חדש
השחקן המועמד השנה לאוסקר יגלם את מנהיגה של המחתרת שלחמה בבריטים ,  אברהם שטרן ,  בסרט  " The Promised Land "  שמביים הבמאי הבריטי מייקל וינטרבוטום

