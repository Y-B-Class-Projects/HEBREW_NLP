יוצאי עירק : " קודם שבגדד תפצה אותנו "
 בעקבות דרישת עירק לפיצויים על הפצצת הכור לפני 28 שנים ,  דורשים יוצאי עירק בישראל פיצויים על נכסיהם שנגזלו על ידי השלטונות .  אחד הקובלים : " היו לי נכסים ב-150 מיליון דולר "
 הפיצויים שדורשת עירק מישראל בעקבות הפצצת הכור לפני 28 שנים ,  לא עושים רושם על יוצאי עירק בשדרות .  אחד מהם ,  ששון שרה ,  סיפר היום  ( שלישי )  על הנכסים האבודים של משפחתו .  לדבריו , " אני דורש בשם המשפחה שלי ,  נכסים בשווי של 150 מיליון דולר מממשלת עירק ".  
שרה ציין כי  " למשפחה שלי היו חלקות אדמה חקלאיות בהיקף כולל של ששת אלפים מייל .  כל השדות האלה עובדו ומעובדים עד היום .  כמו כן ,  היה בבעלותנו מפעל ללבנים בעיר דיוונייה ,  שסיפק לבנים לכל עירק ,  אירן וטורקיה .  המפעל הזה ,  עובד עד היום ".  הלבנים שהמפעל מייצר ,  נמכרו לדברי שרה לעשירי המדינה ולעשירים ממדינות אחרות שגבלו עם עירק ולמשפחתו היו קשרים עם סוחרים של חומרי בניין בהן .   ששון הוסיף שבזמן כניסת האמריקאים לעירק ,  הם הודיעו לאחד מדודיו ,  כי נמצאו מסמכים בארמונו של סדאם חוסיין המעידים על כך שחלקת אדמה בת 2.5 מייל רשומה על שמו והחלקה נמצאת סמוך לארמון . " אחרי מלחמת ששת הימים ,  החלו העירקים לעשות צרות ליהודים שחיו שם ",  סיפר שרה , " כדי להלאים את המפעל ,  הביאו בשנת 1972 נציגים של המשטרה את הדודים שלי לסביבתו .  בדרך ,  הם הראו להם שני יהודים שנתלו והוצאו להורג ואז אמרו להם ,  שגורלם יהיה דומה ,  אם הם לא יעבירו מיידית את המפעל לידי הממשלה העירקית ".  
עוד סיפר שרה כי  " איימו עליהם שיודיעו כי הם היו מרגלים לטובת ישראל .  לדודים שלי לא היתה ברירה .  הם חתמו על שטר ההעברה .  הם מתו בארץ אחרי שעלו לכאן לפני מספר שנים ,  אבל יש לי בני דודים ,  שהרכוש הזה מגיע להם ".  שרה ניסה לפני מספר שנים לנהל התכתבות עם גורמי צבא ארצות הברית ,  במטרה להביא להשבת הנכסים של המשפחה ,  אך הדבר לא יצא אל הפועל : " יש בעולם 300 יהודים שהיו להם נכסים שם .  אם הם תובעים פיצויים ,  שקודם ישלמו את מה שגנבו מהיהודים האלה ". 

יוצאי עירק : " קודם שבגדד תפצה אותנו "
 בעקבות דרישת עירק לפיצויים על הפצצת הכור לפני 28 שנים ,  דורשים יוצאי עירק בישראל פיצויים על נכסיהם שנגזלו על ידי השלטונות .  אחד הקובלים : " היו לי נכסים ב-150 מיליון דולר "
 
