הוארך מעצר המטפלת החשודה בהתעללות בב"ש
המטפלת חשודה שהתעללה בתאומים בני שבעה חודשים .  היאא תועדה במצלמה נסתרת כשהיא מטלטלת את הילדים .  עורך דינה : " היא מטפלת מזה שנים ומעולם לא היו תלונות כנגדה "
  (  צילום:יוסף בדלוב עריכת וידיאו :  גדי וינסטוק ) 
הוארך ביומיים מעצרה של לובה וולפסון ,  המטפלת תושבת דימונה בת 58 ,  החשודה בהתעללות בשני ילדים .  המטפלת חשודה שהתעללה בשני תינוקות בני שבעה חודשים בבאר שבע .  הורי התאומים חשדו כי היא מתעללת בהם כשהם אינם בביתם .  הם התקינו מצלמה נסתרת ותיעדו אותה מטלטלת את ילדיהם בצורה קשה .  האישה נעצרה אתמול בעקבות התלונה ולטענת המשטרה היא קושרת עצמה לחשדות .
" קיבלנו תלונה ביחד עם מספר תמונות מההורים שלפיהן הבנו שהיתה התעללות בשתי הילדים ",  כך אמר רב פקד ארקדי אלקין ראש מחלק מודיעין חקירות במשטרת באר שבע . " לפי עדות שבידינו סביר להניח שאכן היתה התעללות בילדים .  החקירה בראשיתה ואנחנו רוצים למצות את המידע שיש בידנו עד תום ". 
עורך דינה של המטפלת ,  טל ארד ,  אמר במהלך הדיון כי  " אין הוכחות כי אכן ביצעה את המעשים המיוחסים לה למעט כמה צילומים שיש במצלמות שהותקנו שם בסוף השבוע ".  לדבריו , " היא מעולם לא הסתבכה עם החוק וזו לה העבירה הראשונה ".  הוא טען עוד שעל הילדים אין סימני חבלה וכי היא מטפלת מזה שנים בילדים ומעולם לא היו תלונות כנגדה .  הוא אמר עוד שעדיין לא ראה את הצילומים משום שנפגש עם המטפלת רק לקראת המשפט .  לדבריו ,  התלונה של ההורים היא על רקע חוב כספי שלהם למטפלת .  השופט ,  משה מחליס ,  דחה את הטענה בדבר החוב הכספי .
 
הוארך מעצר המטפלת החשודה בהתעללות בב"ש
המטפלת חשודה שהתעללה בתאומים בני שבעה חודשים .  היאא תועדה במצלמה נסתרת כשהיא מטלטלת את הילדים .  עורך דינה : " היא מטפלת מזה שנים ומעולם לא היו תלונות כנגדה "
 
