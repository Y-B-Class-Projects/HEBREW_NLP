המלצת מסע :  מחוז האגמים בבריטניה - מסע ערפילי וקסום אל נופים פסטורליים
כשיוצאים לטיול במחוז האגמים אין צורך לקחת אוהל ,  אפשר להתארח באסמים המקומיים ■ אזור מעולה לטיולים רגליים בין רכסי ההרים והעמקים שסביב ■ הזדמנות מצויינת לטעום מההווי המקומי ולבקר בפאבים ובמסעדות בכפרים האזור
גרדיאן מחוז האגמים בבריטניה נראה כאתר מעולה לטיולים רגליים ,  אך בגלל הגשם העדפתי להימנע ממחנאות .  במקום זאת ,  הזמנתי מקומות בכמה אסמים .  הם מצויים בשפע סביב האגמים ,  ומציעים מידות משתנות של נוחות - החל בספרטנית לחלוטין וכלה ב ..  .  ובכן ,  בואו נקרא לזה צניעות חמימה .  אף על פי כן ,  נראה כי האסמים מציעים חלופה נעימה לאוהלים .  מלון סקידאו בקסוויק הסכים לארח אותנו ואת הכלב ללילה בחדרים הידידותיים לכלבים שלהם ,  אז תיכננו התחלה נעימה שלאחריה שלושה ימים של הליכה במסלול מעגלי עצום סביב בורודייל .  אני מדמיין כיצד נראים כלבים בבתי מלון ובפאבים :  יצורים חביבים ,  בסגנון כלבי לברדור ,  השרועים מתחת לשולחן ומנמנמים .  ווילף ,  כלבנו ,  לא התנהג כך בסקידאו .  הוא השתולל .  ווילף אוהב בתי מלון ואוהב שאנשים מפילים שאריות מתחת לבר .  הוא חומק לחדר של השכנים ומרחרח את המזוודות שלהם .  הם בתגובה צוחקים ואומרים דברים בסגנון : " מי כלב טוב ?  "  למעשה ,  חייו של כלב אינם כה גרועים .  בפעם האחרונה שבה התפרצתי לחדר מלון של מישהו אחר ורצתי סביב בנביחות ,  ביליתי את הלילה מאחורי סורגים .  בתוך זמן קצר מצא ווילף את מיטת היוקרה המיועדת שלו ,  ונרדם כמו תינוק .  אני ביליתי את הלילה בשינה טרופה ,  מתעורר מכל נביחת כלב ,  מחשש שמא ווילף יתעורר ויתחיל להתרוצץ .  למרבה המזל ,  הדבר לא קרה .  חוות ואגמים בעמק עגלגל עם אור ראשון יצאנו לדרך .  כשהולכים בחורף ,  צריכים להביא בחשבון ששעות האור אינן רבות .  עזבנו את קסוויק וטיפסנו לעבר רכס היי סיט .  ציפינו למזג אוויר מושלג ,  אך זכינו רק לערפל ולעננים ,  שהסתירו את אגם דרוונט ווטר שנפרש תחתנו .  בבליברי פל ,  נעלם ווילף ל-10 דקות ,  וחששתי שיחזור כשבפיו אחד מתרנגולי הבר שציחקקו לעברנו במעלה הדרך .  בסופו של דבר הוא חזר ,  נטול תרנגולות ,  מדלג על פני שיחי האברש כאילו הותקנו קפיצים ברגליו .  סעדנו מול הנוף של ווטנדלת ,  אחד האזורים הפסטורליים ביותר ,  עם אוסף של חוות ואגמים זעירים בעמק עגלגל .  לאחר מכן שמנו פעמינו לעבר רוסתוויית בבורודייל ,  וחיפשנו את אסם דיינה הוגוס.האסם הקמבריאני היפהפה בנוי מאבנים ישנות ,  והוא שוכן בלב אחו למרגלות פלג סטונתוויית .  למטה נמצא המטבח המצויד במיקרוגל ,  בקומקום ובשולחנות אכילה ,  למעלה נמצא חדר עם מזרוני ספוג .  הכל מטואטא למשעי .  ירדנו לפאב ,  הסקפל הוטל ,  ושתינו בירת ג'נינס מרירה .  מאוחר יותר פגשנו את בעל החווה ,  סטיוארט בלנד ,  שסיפר לנו על המקום : " עד לפני כמה שנים גרו בו .  אנחנו חושבים שדיינה הוגוס היתה הבעלים של המקום לפני המון זמן ".  כשקמנו בבוקר ,  הצטערנו לשמוע כי המסעדה שהיתה באזור נסגרה לצמיתות - ארוחות הבוקר והצהריים יחסלו את כל הצידה שלנו .  הצעדה לדייל פל הסיטה אותנו מהבעיה הלוגיסטית הזאת :  ראשית למראה עובדי הכרייה ,  פיסת היסטוריה תעשייתית ,  ולאחר מכן למראה הנוף המרשים הנשקף מהרכס .  למטה מימין ,  שרוי בערפל ,  נמצא מפרץ סולוויי ;  לשמאלנו ,  מפרץ מורקמבי עם חוות הרוח שלו .  הגענו לכפר באטרמיר עייפים ומרוצים .  היינו מוכנים לדגום את אחד הפאבים ,  אך תקוותנו נגוזה :  שניהם היו סגורים .  הצפות שאירעו באחרונה בקמבריה הובילו למחסור כה חמור בלקוחות ,  עד שאילצו את בעלי הפאבים לסגור בימי חול .  אסם קראג נמצא במרחק 100 מטר במעלה השביל ,  ונראה קר .  ענני שלג היו תלויים מעל .  בפנים יש מטבח - כיור ושולחן - ולמעלה חדר שינה עם מזרוני ספוג עטופים ביריעות פלסטיק תעשייתי .  אין חימום .  זהו ללא ספק הקצה הספרטני של המסע שלנו ,  והאוכל היחיד שהיה ברשותנו הוא קופסאות בשר משומר ,  שאותן סירב ווילף לחלוק.באזור אין כיסוי סלולרי .  מצאנו תא טלפון והזמנו מונית .  20 ליש"ט החזירו אותנו לקסוויק לפיש אנד צ'יפס .  אם אתם מזמינים מקום באסמים הסמוכים לפאבים - ולא לכולם יש יתרון שכזה - אני ממליץ לבדוק את שעות הפתיחה .  טקס מעבר למטייל ביום האחרון ריחפו ענני שלג מעל ווייטלס ברסט .  הנוף עוצר נשימה :  קרני השמש הבודדות ריצדו על פני הים וראינו את האי מאן ,  אך המחזה נמשך שניות בודדות .  ווילף רץ אל הגבעות במהירות שיא ונעלם לתוך ענן ,  מנסה לנשוך את פתיתי השלג הראשונים שראה בחייו הקצרים .  הגענו לפסגת ווייטלס פייק .  תהיתי אם איאלץ להזמין חילוץ אווירי כדי לאתר את ווילף ,  שחזר כאילו שמע את מחשבותיי .  מזג האוויר נהפך לבעייתי יותר .  רוח קפואה שלחה גבישי שלג שדקרו את הפנים .  המשכנו להתקדם .  אין ספק שזהו טקס מעבר הולם לכלבי הצעיר ,  אך האם אוכל לעבור אותו בעצמי ?  בטיולים טובים תמיד יש רגעים של חוסר ודאות :  האם להמשיך או לסגת ?  האם זה בטוח ?  אני שמח מאוד שלא נאלצנו לסחוב אוהלים ,  ציוד ושקי שינה .  יש יתרון בשיטת האסמים בחורף .  חלפנו על פני הנקודה הגבוהה ביותר של גבעת קראג ,  והתחלנו בירידה לעבר בורודייל .  נאלצנו להתגבר על אתגר נוסף - לעקוף גשר שקרס בדרך ,  וכשהתקרבנו לקסוויק פגשנו מטיילת נוספת ,  מומחית לכלבים שסקרה את ווילף בשבע עיניים . " מי כלב יפה ?  אתה פל טרייר ,  נכון ?  "  בעבר אמרתי לאנשים שהוא מזן בונזאי .  אחרי הכל ,  קיבלנו אותו מהכלבייה לפי הנחת היסוד שהוא כלב . " הו ,  כן ",  אמרה המומחית שלנו . " שילוב בין פטרדייל וג'ק ראסל כמוך הוא פל טרייר .  אתה מזן מבוקש מאוד ,  נכון ?  "  נראה כי ווילף האזין בקשב רב .  הוא מזן מבוקש .  יש משמעות לחייו .  עברנו 45 ק"מ וטיפסנו לגובה 2,000 מטר .  הוא פסע לקסוויק עם זנבו מורם .  גם אנחנו חשנו גאווה ,  אך הצנענו זאת טוב יותר .  טקס המעבר פעל .  גם אנחנו היינו פל טרייר .  היכן ישנים ?  סקידאו הוטל ,  קסוויק ,  קמברייה  ( 772071 01768 )  .  ארוחת ערב ,  מיטה וארוחת בוקר החל ב-92 ליש"ט ללילה .  למידע על אסמים להשכרה במחוז האגמים ,  בקרו ב-lakelandcampingbarns.co.uk .  המחירים מתחילים ב-5 ליש"ט ללילה לאדם .  מותר להכניס כלבים אם באסם לנה רק קבוצה אחת .  למידע נוסף על כל הפעילויות באזור האגמים ,  בקרו ב-golakes.co.uk .
 
המלצת מסע :  מחוז האגמים בבריטניה - מסע ערפילי וקסום אל נופים פסטורליים
כשיוצאים לטיול במחוז האגמים אין צורך לקחת אוהל ,  אפשר להתארח באסמים המקומיים ■ אזור מעולה לטיולים רגליים בין רכסי ההרים והעמקים שסביב ■ הזדמנות מצויינת לטעום מההווי המקומי ולבקר בפאבים ובמסעדות בכפרים האזור

