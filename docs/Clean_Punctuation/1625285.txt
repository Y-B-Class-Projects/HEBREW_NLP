ההשפעה הגלובלית של דו"ח גולדסטון
למרות שנדמה שהסערה התקשורתית סביב דו"ח גולדסטון דעכה ,  תהיה זאת טעות לחשוב שהנושא ירד מהפרק .  ב ? 5 בנובמבר 2009 ,  העבירה עצרת האו"ם הכללית החלטה התומכת בדו"ח ברוב של 114 תומכים מול 18 מתנגדים  ( ו ? 44 נמנעים )  .  ההחלטה קראה לישראל ולפלשתינים לנהל חקירות עצמאיות בנוגע למבצע  " עופרת יצוקה "  בתוך שלושה חודשים .  בסוף ההחלטה נוספה דרישה שמזכ"ל האו"ם ידווח לעצרת הכללית כיצד יושמה ההחלטה ובאילו אמצעים נוספים עליו לנקוט .  משמעות הדברים היא שב ? 5 בפברואר 2010 דו"ח גולדסטון ישוב לכותרות .  
מאחורי הקלעים הולכת ומתבהרת ההבנה כי הבעיה איננה של ישראל בלבד .  אין ספק ש ? 18 המדינות שהצביעו נגד דו"ח גולדסטון הפגינו בכך את ידידותן עם ישראל .  עם זאת ,  לא ניתן להתעלם מכך שלרוב של 11 מדינות ,  ובהן אוסטרליה ,  קנדה ,  גרמניה ,  איטליה וארה"ב ,  יש כוחות צבא הפרושים בשעה זו באפגניסטן ובאזורי סכסוך אחרים ברחבי העולם .
 עוד בספטמבר התרחש באפגניסטן אירוע שזכה לפרסום ,  שבו הצבא הגרמני ביקש סיוע אווירי מחיל האוויר האמריקני במתקפה אווירית נגד שתי מכליות שנתפסו על ידי הטליבאן ,  תקיפה שתוצאותיה היו 142 הרוגים ובהם 40 אזרחים .  
בשנה שחלפה הוטחה ביקורת נגד ארה"ב בנוגע לפעולותיה בפקיסטן ,  שם היא עושה שימוש במל"טים כדוגמת ה"פרדטור "  לחיסול אנשי אל ? קאעידה ובעלי בריתם הפקיסטנים .
 אובאמה הגביר את השימוש במל"טים בפקיסטן תוך שהוא מאשר ,  בתשעת החודשים הראשונים לכהונתו ,  כמות תקיפות השווה לזו שאישר הנשיא בוש בכל שלוש השנים האחרונות לכהונתו .
 על פי הערכות מקובלות ,  מאז 2006 נהרגו כ ? 700 אזרחים מתקיפות של מל"טים אמריקניים .  התקשורת הפקיסטנית דיווחה כי 687 מההרוגים היו אזרחים .  המומחה האוסטרלי ללוחמה נגד טרור שעבד עבור מפקד הכוחות האמריקניים בעיראק ,  הגנרל דיוויד פטראוס ,  מקבל את ההערכות הפקיסטניות ומסכם שנכון לסוף אוקטובר 2009 - שלוש שנים של תקיפות מל"טים הובילו למותם של 700 אזרחים ו ? 14 מנהיגי טרור .
 במילים אחרות ,  לטענתו ,  תקיפות המל"טים האמריקניות מחסלות 98 אחוז אזרחים ורק שני אחוז מנהיגי טרור .  הערכות אמריקניות אחרות חולקות על קביעה זו וטוענות כי כשליש מההרוגים הפקיסטנים היו לוחמים בעוד שני שלישים היו אזרחים .
 הטענה המרכזית של גולדסטון נגד ישראל איננה מתבססת אך ורק על היחס בין מספר האזרחים ההרוגים למחבלים במהלך מבצע  " עופרת יצוקה ".  הדו"ח מצטט מקורות ישראליים ופלשתיניים לגבי מספר האבידות בצד הפלשתיני ,  כולל מידע של צה"ל המראה כי בין 60 ל ? 75 אחוז מהנפגעים הפלשתינים היו לוחמים .
 האשמה חמורה במיוחד שמטיח גולדסטון בישראל היא שצה"ל הרג במכוון אזרחים פלשתינים והרס בכוונה תחילה את התשתיות האזרחיות .
 כדי להוכיח שישראל תקפה בכוונה תחילה מטרות אזרחיות ,  הוא מנתח 11 מקרים שבהם לטענתו נהרגו אזרחים פלשתינים ,  אף שלא התנהלו באזור קרבות היכולים להסביר את הפגיעה כנזק סביבתי לחפים מפשע ,  המהווה תוצאה מצערת אך שכיחה במלחמות .  
גולדסטון מבסס את הטענה שלפיה לא היו קרבות באזורים אלו בעיקר על עדויותיהם של פלשתינים מרצועת עזה .  זאת למרות שבפסקה 440 בתחילת הדו"ח הוא מציין ש"המרואיינים נראו כמי שמהססים לדבר על נוכחות או פעילות עוינת מצד קבוצות פלשתיניות חמושות ". 
הדו"ח מעריך שהסיבה להיסוס של העדים היא  " חשש מפני פעולות נקמה ".  כיצד ,  אם כן ,  הגיע דו"ח גולדסטון למסקנה שלא התנהלה לחימה מתוך אותם אזורים ברצועת עזה שבהם לכאורה נהרגו אזרחים ,  אם אלו שהעידו חששו להודות שחמאס או הג'יהאד האיסאלמי לחמו נגד צה"ל ? 
למעשה ,  אתרי האינטרנט בערבית של חמאס והג'יהאד האיסלאמי ,  שגולדסטון ואנשיו לא טרחו לקרוא ,  סותרים את העדויות שנאספו בתוך הרצועה ,  מכיוון שהם מתארים קרבות בין פלשתינים וצה"ל באותם אזורים בדיוק .
 למרות ההבדלים בין האשמות גולדסטון כלפי ישראל לבין התסבוכת של צבאות המערב באפגניסטן ,  כל צבאות המערב חשופים לאותן יוזמות משפטיות .
 דו"ח גולדסטון משבח פעולות משפטיות במערב שמתבססות על  " סמכות שיפוט אוניברסלית "  שמלכתחילה התפתחה במטרה לעצור את אלו שעסקו בפשעים נגד האנושות ,  כמו רצח עם ,  ולאחר מכן הורחבה לכלול קצינים שנחשדו בפשעי מלחמה .
 ההמלצה המפורשת של דו"ח גולדסטון היא על שימוש בסמכות השיפוט האוניברסלית נגד ישראל - ולא נגד חמאס .  הדו"ח מציין תביעות נגד ישראל שהוגשו לבתי משפט בספרד ,  נורבגיה ,  הולנד ודרום אפריקה .  אלו שפעלו להוצאת צווי מעצר בבתי משפט באירופה בעבר לא היו מהפרקליטויות של ממשלות אירופיות ,  אלא מארגונים לא ממשלתיים הקשורים לשמאל הקיצוני או לארגונים איסלאמיים מיליטנטיים .
 כך ,  למשל ,  ארגון אל ? תוות'יק ,  הזרוע המשפטית של חמאס ,  שהזינה את גולדסטון בנתונים מגמתיים ופעלה באמצעות בתי המשפט הבריטיים לעצור את שרת החוץ לשעבר ציפי לבני .  ארגונים אלו מנצלים לרעה את מערכת המשפט באירופה על מנת לנהל מלחמה פוליטית נגד ישראל ויריבים אחרים .  
בחודש שעבר דווח שעורכי דין עיראקים אוספים עדויות כדי להגיש תביעות משפטיות נגד חיילים בריטים שלחמו בעיר בצרה .  לא תהיה זו הפתעה אם עורכי דין פקיסטנים בלונדון ,  הנתמכים על ידי הטליבאן ,  יגישו תביעות נגד קצינים אמריקנים בשל ההסלמה בתקיפות המל"טים בפקיסטן .
 מבחינה זו ,  דו"ח גולדסטון איננו הבעיה של ישראל בלבד והיא איננה בודדה במערכה .  בפברואר הקרוב יעקבו מדינות רבות אחר ההתפתחויות של דו"ח גולדסטון באו"ם ,  שכן יש לו השלכות על כל מדינה שלה חיילים המוצבים באזורי לחימה מורכבים מחוץ לגבולותיה .
 
ההשפעה הגלובלית של דו"ח גולדסטון
nan
