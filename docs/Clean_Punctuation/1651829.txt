ביידן :  ישראל פוגעת באמון עם הפלסטינים
סגן נשיא ארה"ב נועד עם אבו מאזן ברמאללה ושוב מתח ביקורת על כוונת ישראל לבנות יחידות דיור חדשות במזרח ירושלים .  לדבריו , " הצעד הישראלי עלול למוטט את האמון עם הפלסטינים לקראת חידוש המשא ומתן העקיף "
  ( צילום :  רויטרס .  עריכה :  יאיר דניאל ודורון שטיין .  קריינות :  אילן שניג ) 
סגן נשיא ארה"ב ג'ו ביידן שב וגינה היום  ( רביעי )  את ההחלטה הישראלית לאשר בניית 1,600 יחידות דיור בשכונת רמת שלמה במזרח ירושלים .  במסיבת עיתונאים משותפת לו וליו"ר הרשות הפלסטינית אמר ביידן כי  " הצעד הישראלי עלול למוטט את האמון עם הפלסטינים לקראת חידוש המשא ומתן העקיף ",  אמר .  הוא אמר עוד כי אין חלופה לפתרון שתי המדינות לשני עמים  " בכל הסכם שלום שיושג ".  
אבו מאזן קרא לממשלת ישראל  " לא לאבד הזדמנות להשיג שלום ".  במסיבת העיתונאים שהתקיימה ברמאללה הבהיר עוד אבו מאזן כי השלום עם ישראל הוא הבחירה האסטרטגית של הפלסטינים וציין כי  " אין חלופה לפתרון שתי המדינות לשני עמים ".  בנוסף קרא לישראל להסיר את המצור על עזה .
 מוקדם יותר נועד ראש הממשלה הפלסטיני סלאם פיאד ביידן ודן עמו בשורה של נושאים ,  ביניהם בהחלטת ישראל לבנות במזרח ירושלים .  כלי התקשורת הפלסטינים דיווחו כי פיאד אמר לביידן כי ההחלטה הישראלית לבנות במזרח ירושלים  " מטרתה לפגוע באמון בתהליך השלום בין ישראל לפלסטינים ".  פיאד הביע הערכה להודעת הגינוי שפרסם ביידן בעקבות הצעד הישראלי .
 העיתון הפלסטיני  " אל-איאם "  דיווח הבוקר כי בעקבות אישורי הבנייה שנתנה ישראל בשכונת רמת שלמה במזרח ירושלים ,  פנו מספר שרי חוץ ערבים לבכירים אמריקאים והודיעו להם כי הם חוזרים בהם מהסכמתם לאפשר לרשות הפלסטינית לקיים משא ומתן עקיף עם ישראל שיארך ארבעה חודשים .  העיתון דיווח כי הבכירים הערבים הודיעו לשליח האמריקאי למזרח התיכון ,  ג'ורג' מיטשל ,  כי נוכח הצעד הישראלי , " ההחלטה איננה תקפה עוד ". 
מזכיר הוועד הפועל של אש"ף ,  יאסר עבד רבו ,  אישר את הדיווח בראיון לתחנת רדיו פלסטינית .  לדבריו , " מנהיגי ישראל הם כנופיה של גזעניים קיצונים שלא ממלאים שום החלטה ,  הסכם או חוק בינלאומי .  אפילו ביקורו של סגן הנשיא ג'ו ביידן באזור לא מונע מישראל להמשיך במדיניות הבנייה בהתנחלויות ". 

ביידן :  ישראל פוגעת באמון עם הפלסטינים
סגן נשיא ארה"ב נועד עם אבו מאזן ברמאללה ושוב מתח ביקורת על כוונת ישראל לבנות יחידות דיור חדשות במזרח ירושלים .  לדבריו , " הצעד הישראלי עלול למוטט את האמון עם הפלסטינים לקראת חידוש המשא ומתן העקיף "
 
