אנרגיה ,  סין ,  גוגל ,  בריאות 
עונת הדו"חות בוול סטריט לא מסמנת בינתיים מגמה ברורה - והמשקיעים עוקבים אחר החדשות הכלכליות ומחפשים בהן סימנים לבאות
 >  >  אין רגע דל .  העולם הכלכלי סביבנו לא מפסיק לייצר חדשות מעניינות .  מכיוון שעונת הדו"חות בוול סטריט לא מצביעה בינתיים על מגמה ברורה ,  שטף החדשות משפיע על השווקים יותר מכל .  הנה כמה מהסיפורים שהעסיקו את המשקיעים בישראל ובעולם בימים האחרונים .  1 .  אנרגיה ישראלית .  תגליות הגז וסימני הנפט של החודשים האחרונים הן החדשות הכלכליות הטובות והמהותיות ביותר לכלכלה הישראלית בשנים האחרונות - ואולי מאז ומעולם .  כולנו נרוויח מהן בצורה כזו או אחרת ,  גם אם לא רכשנו את מניות הקידוחים מבעוד מועד  ( בניגוד לשכן שלנו ,  לגיסנו ,  לזבן ,  לנהג ,  לגנן ולשאר מקורבים )  .  חברות תעשייתיות רבות עוברות להשתמש בגז טבעי כמקור אנרגיה עיקרי - מה שכמובן זול יותר ונקי יותר .  גם חברת החשמל מעבירה יותר ויותר מכושר הייצור שלה למערכות מבוססות גז - יתרון גדול לכולנו .  מעבר לחיסכון אצל גורמי הייצור ,  ישנו יתרון ענק בהפיכתה של ישראל לעצמאית למחצה מבחינה אנרגטית  ( גם אם זה רק לכמה עשורים )  .  רכיב ההוצאה על אנרגיה במאזן המסחרי של ישראל ב-2008 היה ,  לפי הלמ"ס ,  13 מיליארד דולר - כ-20% מסך היבוא באותה השנה .  זהו גם שיעור הגירעון המסחרי באותה תקופה .  קניית אנרגיה מספק מקומי תצמצם את גירעון הסחר .  2 .  הסינים נבהלו מעצמם .  לאחר שבשבועיים הראשונים של ינואר לבדם העניקו הבנקים הסיניים הלוואות חדשות בסך 161 מיליארד דולר ,  החלו קובעי המדיניות בסין לחשוש מהתחממות יתר של הכלכלה .  התוצאה היתה הוראה לבנקים המסחריים להאט מיידית את קצב נתינת האשראי חדש .  לפני שנתיים צעד זה היה נראה כמו התנגחות בעקרונות הכלכלה החופשית ,  אך כיום הוא נראה סביר ורצוי למדי .  ריסון זה גם יכול לעזור לשאר הכלכלות ,  שאינן עומדות בקצב הסיני .  3 .  גוגל נגד סין .  הכרזת גוגל שלפיה היא עשויה להפסיק לפעול בסין מלמדת אותנו כמה עובדות חשובות .  סין היתה אחד ממקורות הצמיחה הגדולים ביותר של גוגל .  שיעור החדירה של האינטרנט בסין עדיין נמוך ,  אך הוא עולה במהירות מסחררת .  אם גוגל הגיעה לאיום בעזיבה ,  נראה שהתערבות השלטון בסין משמעותית מכפי שנראה היה בעבר .  בנוסף ,  ניתן ללמוד פה איזה כוח יש לתאגידי הענק .  העובדה שתאגיד מסוים מפגין כזו עוצמה רק מוכיחה כמה חשוב הממשל התאגידי ,  המפקח שהתאגידים אלה לא יפגעו בחברה ובסביבה .  4 .  הבריאות של אובמה .  נראה כי חוק הבריאות שנשיא ארה"ב ברק אובמה מנסה להעביר בשנה האחרונה מאיים על בריאות הנשיא עצמו .  במשך שנה עמדו כל המניות הקשורות לתחום הבריאות במקום וציפו לראות אם יועבר החוק .  הציפייה היתה שיהיו חברות בתחום שירוויחו מהחוק וכאלה שיפסידו .  ברגע שנראה היה שהחוק עבר עלו שערי רוב המניות בתחום הבריאות .  כעת מתברר שישנם עוד קשיים בדרך להעברת החוק ,  ונראה שחוסר הוודאות יחזור לתחום .  לנו נראה כי החלטה סופית בעניין ,  לא משנה באיזה כיוון ,  תועיל רבות ,  שכן גורמי הממשל יחזרו להתעסק בהיחלצות מהמשבר הכלכלי שעדיין לא תם .  נוכח העליות בשווקים הגדלנו את רכיב המזומן בתיק הישראלי והחלפנו את קרדן nv באלביט מערכות כצעד דפנסיבי .  - רן שחם הוא מנכ"ל משותף באלטשולר שחם .  יותם עירוני הוא אנליסט .  אין לראות בכתבה המלצה לרכישת ניירות ערך

אנרגיה ,  סין ,  גוגל ,  בריאות 
עונת הדו"חות בוול סטריט לא מסמנת בינתיים מגמה ברורה - והמשקיעים עוקבים אחר החדשות הכלכליות ומחפשים בהן סימנים לבאות

