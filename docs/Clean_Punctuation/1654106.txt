מנכ"ל הסטארט-אפ שנקשר בחיסול בדובאי חושש לחייו
פרשת יובל טל והקשר של פיוניר לחיסול בדובאי עדיין מהדהדת:משטרת דובאי האשימה את החברה מפתח תקוה בכך שמחסליו של מחמוד אל-מבחוח השתמשו בכרטיסי החיוב שלה .  טל : " כל מה שאומר ייחשב לחסר אחריות "
  >  >  האם יובל טל ,  המנכ"ל של חברת הסטארט-אפ הישראלית פיוניר ,  חושש דלחייו ?  כך עולה מדיווח של העיתון  " ניו יורק פוסט ".  גם אשת יחסי הציבור של החברה ,  מארי קאיי מרינאק ,  מאשרת את הפרסום ומספרת כי  " יש ליובל טל חששות אישיים לגיטימיים בנוגע לביטחונו וביטחון משפחתו ".  פרשת יובל טל והקשר של הסטארט-אפ פיוניר לחיסול בדובאי מסרבת לרדת מהכותרות כבר שלושה שבועות .  משטרת דובאי האשימה את החברה מפתח תקוה בכך שמחסליו של מחמוד אל-מבחוח השתמשו בכרטיסי החיוב שלה .  החברה הישראלית מפתחת טכנולוגיה שמאפשרת שימוש בכרטיסי חיוב שדומים לכרטיסי אשראי .  הכרטיסים מאפשרים ללקוחות לשלם עבור עסקות באינטרנט בהתאם לסכום שנטען מראש ,  כך שאין צורך בחשבון בנק .  לפיוניר יש שותפות עם מטה בנק  ( metabank )  ,  בנק מאיווה שמנפיק כרטיסי חיוב וכרטיסי אשראי ,  ולפי החשד המחסלים של אל-מבחוח עשו שימוש בכרטיסים שהנפיק הבנק .  דוברת מטה בנק אמרה כי כרטיסי החיוב של פיוניר שנעשה בהם שימוש במהלך המבצע בדובאי הושגו תוך שימוש במידע מזויף .  ביום שני פירסם  " ניו יורק פוסט "  כי טל חושש לחייו ,  לאחר ששמה של החברה נקשר לפרשת החיסול בדובאי .  קולגות של טל מסרו לעיתון כי יש לו  " רגישות גדולה "  לגבי ביטחונו מאז שמשטרת דובאי האשימה כי קיים קשר בין פיוניר ל-27 המחסלים שחיסלו את אל-מבחוח ב-19 לינואר השנה .  יש לציין כי  " ניו יורק פוסט "  נחשב עיתון צהוב וצעקני ,  לעומת העיתון המתחרה  " ניו יורק טיימס ".  העיתון נסמך בעיקר על מקורות עלומים ,  כך שצריך להתייחס לפרסום על טל ופיוניר במשנה זהירות .  העיתונות תוהה :  האם לטל יש קשר למוסד ?  שמה של חברת פיוניר בהקשר לפרשת החיסול עלה בראשונה ב-24 לפברואר .  מאז ,  מיאן טל להתראיין בנושא .  התגובה הראשונה שלו היתה ל"וול סטריט ג'ורנל "  עם התפוצצות הפרשה ,  אז אמר כי  " החברה הופתעה מאוד מהקשר שלה לפרשה ".  טל סירב להתייחס לניסיון הצבאי שלו .  לפי עשרות דיווחים באתרי חדשות שונים שסיקרו את הפרשה ,  לטל יש רקע צבאי ביחידות מיוחדות של צה"ל והוא אף שימש פרשן צבאי ברשת פוקס במלחמת לבנון השנייה .  שאלת מיליון הדולר היא האם יש לטל קשר למוסד .  כלי תקשורת ערביים טוענים שכן .  באתר gulfnews טוענים כי בזמן שירותו הצבאי ביחידה מיוחדת בצה"ל היה טל בקשר עם המוסד . " טל בידר קבוצה של אנשים עם סיפורים על צה"ל .  הוא העיר עד כמה המודיעין הישראלי טוב ואיך המוסד והשב"כ תמיד נתנו לו מידע איכותי בפשיטות הקומנדו שערך ",  סיפר מכר לאתר החדשות הערבי .  יחסי ציבור שליליים או חיוביים ?  יש שטוענים כי הפרשה האחרונה עשתה טוב לפיוניר ,  לפחות בהיבט של יחסי ציבור .  אך לא בטוח שזה נכון .  החשש בחברה הוא שהפרסומים הנוכחיים יגרמו לנזק עסקי של ממש .  פרשת דובאי והקשר לפיוניר זכו לגל עצום של ידיעות בתקשורת העולמית .  פיוניר מעולם לא הסתירה את זהותה הישראלית והעובדה שחלק ממשקיעיה הם ישראלים  ( כרמל ונצ'רס וגריילוק ישראל ,  שהשקיעו בה כ-14 מיליון דולר )  ,  אך בשל העובדה שהיא מוכרת את כרטיסי החיוב שלה בכל העולם לאלפי לקוחות ,  היא תמיד שמרה על המיתוג שלה כחברה מניו יורק .  הפרסומים האחרונים חיזקו את הקשר הישראלי שלה ואת העובדה שהיא חברת סטארט-אפ ישראלית מפתח תקוה שמעסיקה במרכז המו"פ כאן כ-35 עובדים .  מצבה העסקי של פיוניר נחשב טוב ,  אך הפרשה האחרונה מדאיגה מאוד את החברה והמשקיעים ביחס לפגיעה אפשרית בעסקיה מצד לקוחות שנחשפו לשמה של החברה הישראלית כמעורבת בחיסול בדובאי .  themarker ניסה בשבועות האחרונים ליצור קשר כמה פעמים עם טל ,  ששהה באחרונה בישראל ,  ומאז חזר לניו יורק ,  אך הוא נמנע בעקביות ממתן תגובה של ממש .  התגובה היחידה שהסכים למסור ל-themarker היתה : " כרגע אני נמצא בישראל כי מרכז הפיתוח של החברה נמצא כאן .  ההימצאות שלי כאן אינה חריגה ויוצאת דופן .  אני לא מעוניין להגיב לנושאים שהועלו בכלי התקשורת ,  מאחר שכל מה שאומר ייחשב לחסר אחריות ".  גורמים בשוק מעריכים כי העובדה שטל שהה בישראל ולא בניו יורק בתקופה האחרונה אינה במסגרת ביקור רגיל כפי שטל רוצה להציגו .  על פי מידע שהגיע ל-themarker טל ומשפחתו חוששים מהפרשה ומפחדים מחקירה ומעצר של האינטרפול .  מאחת ההערכות עולה כי היו גם כאלה שהזהירו את טל שיכול להיות שיהיה מי שינסה לנצל את המידע שהתפרסם בפרשה בכדי לפגוע בו בקרנות ההון סיכון גריילוק ישראל וכרמל ונצ'רס מעדיפים בשלב זה שלא להגיב לפרשה .  דוברת פיוניר מסרה כי  " העיתונות הטבלואידית נשארת מרותקת לסיפור הנ"ל ,  עם דיווחים הכוללים סוכנים חשאיים ודמויות מפוקפקות .  כשהיא לא מצליחה לחבר את הנקודות ,  כלי התקשורת מנסים לחבר נקודות חדשות ,  ולאחרונה הם שמים את טל במרכז הסיפור .  אבל דיווח טוב הוא לא בהכרח דיווח מדויק .  כל דיווח נוסף על הפרשה כעת יהיה לא ראוי ולא מועיל ".  - בהכנת הידיעה השתתף יניב קובוביץ'

מנכ"ל הסטארט-אפ שנקשר בחיסול בדובאי חושש לחייו
פרשת יובל טל והקשר של פיוניר לחיסול בדובאי עדיין מהדהדת:משטרת דובאי האשימה את החברה מפתח תקוה בכך שמחסליו של מחמוד אל-מבחוח השתמשו בכרטיסי החיוב שלה .  טל : " כל מה שאומר ייחשב לחסר אחריות "
 
