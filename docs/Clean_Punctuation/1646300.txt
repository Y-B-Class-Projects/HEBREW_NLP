נשיא טויוטה במכתב ל"וול סטריט ג'ורנל ":   " ברור לי שטעינו ,  לא הגבנו במהירות הרצויה "
 אקיו טויודה ,  נכדו של מייסד יצרנית המכוניות ,  ובכירים נוספים מהחברה יעידו היום בפני הקונגרס האמריקאי
נשיא יצרנית המכוניות היפנית טויוטה פנה לעם האמריקאי באמצעות מכתב שפורסם ב"וול סטריט ג'ורנל ".  אקיו טויודה ,  נכדו של מייסד טויוטה ,  כתב כי הוא מכיר בכך שיצרנית המכוניות לא נהגה כשורה ." ברור לי שבמהלך השנים האחרונות לא האזנו לטענות כפי שהיינו צריכים ולא הגבנו במהירות הרצויה לחששות לקוחותינו ",  אמר טויודה .  לדבריו ,  החברה תוסיף אמצעי בטיחות למכוניותיה ותקים קבוצת מומחים בלתי תלויה שתפקח על תקני מאמצי הבטיחות החדשים.בכירים מטויוטה צפויים להעיד בשימוע בקונגרס האמריקאי היום ומחר בגבעת הקפיטול .  בכיר בממשל האמריקאי אמר לסוכנות הידיעות אי.פי כי הוא מאמין שטויוטה הטעתה את בעלי המכוניות בנוגע לתיקונים והסתכמה על מחקרים לא מבוססים כדי להרגיע את הציבור.התביעה הפדרלית בארה"ב פתחה בחקירה פלילית בנוגע לבעיות הבטיחות בדגמים שונים של חברת טויוטה ,  והרשות לניירות ערך  ( sec )  החלה לחקור מה החברה דיווחה למשקיעים .  עדיין לא ברור על איזה מחוקי ארה"ב טויוטה עברה .  דובר מטעם מחוז הדרום של ניו יורק סירב לבקשת אי.פי להעניק פרטים בנוגע לחקירה ,  ואמר כי אין הוא מאשר או מכחיש את הדיווחים בנוגע לחקירה במסגרת מדיניות המחוז.ייתכן שממשלת ארה"ב בוחנת הפרות של תקני הבטיחות או האם טויוטה העבירה הצהרות שקריות למנהל לבטיחות בדרכים בנוגע לכשלים בדוושת הגז של דגמים מסויימים והכשלים בדוושת הבלם בדגמים ההיברידיים ,  אמר פיטר הנינג  מרצה למשפט באוניברסיטת וויין סטייט בדטרויט .
 
נשיא טויוטה במכתב ל"וול סטריט ג'ורנל ":   " ברור לי שטעינו ,  לא הגבנו במהירות הרצויה "
 אקיו טויודה ,  נכדו של מייסד יצרנית המכוניות ,  ובכירים נוספים מהחברה יעידו היום בפני הקונגרס האמריקאי

