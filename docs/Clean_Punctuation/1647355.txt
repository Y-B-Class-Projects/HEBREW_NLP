ווין ברידג' פרש מנבחרת אנגליה
המגן ,  שחברתו לשעבר ניהלה רומן עם ג'ון טרי ,  הודיע כי החליט להקריב עצמו ולמנוע מסגל הנבחרת הסחות דעת מיותרות
מגן מנצ'סטר סיטי ווין ברידג' הודיע כי לא ישחק בנבחרת אנגליה .  כזכור ,  בשבועות האחרונים פורסם כי חברתו לשעבר של ברידג' ניהלה רומן עם ג'ון טרי .  פאביו קאפלו החליט לשלול מטרי את סרט הקפטן בתגובה ,  אך ברדיג' לא הסתפק בצעד הזה ופרסם הודעה דרמטית שישה ימים לפני משחק הידידות של הנבחרת בוומבלי מול אלופת אפריקה ,  מצרים . 
" חשבתי רבות על מעמדי בנבחרת אנגליה לאור הפרסומים והאירועים של השבועות האחרונים ",  נכתב בהודעה ששוחררה על ידי עורכי דינו של המגן . " לשחק בנבחרת אנגליה תמיד היה כבוד עבורי ,  אבל אחרי מחשבה אני סבור כי מקומי בסגל עלול להיות מעורר מחלוקת .  לצערי ,  למען הנבחרת ובשביל למנוע הסחות דעת בלתי נמנעות ,  החלטתי להקריב את עצמי למען הסגל .  הודעתי לראשי הנבחרת על ההחלטה ואני מאחל להם בהצלחה בדרום אפריקה ".  
ברדיג' היה אמור להיות שחקן הרכב בשל הפציעה הקשה של אשלי קול ,  שמעמידה אותו בספק לטורניר .  נראה כי כעת לייטון ביינס מאברטון וסטיבן וורנוק מאסטון וילה ייאבקו על עמדת המגן השמאלי הפותח .  
ברידג' וטרי ייפגשו לראשונה בשבת כשמנצ'סטר סיטי תגיע לסטמפורד ברידג' למשחק נגד צ'לסי .  על פי פרסומים שונים ,  ברדיג' צפוי לסרב ללחוץ את ידו של הבלם .
 
ווין ברידג' פרש מנבחרת אנגליה
המגן ,  שחברתו לשעבר ניהלה רומן עם ג'ון טרי ,  הודיע כי החליט להקריב עצמו ולמנוע מסגל הנבחרת הסחות דעת מיותרות

