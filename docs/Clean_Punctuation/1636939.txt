איביזה FR ,  גם בדיזל
סיאט ממשיכה את מסורת ה-TDI ממסלולי המירוצים עם גרסת טורבו דיזל ספורטיבית לאיביזה FR .  ישראל ?  בדיחה טובה
בשנתיים האחרונות ,  סיאט היא אלופת סדרת מירוצי ה-WTCC העולמית בזכות הלאון TDI שהשאירה את ב.מ.וו ושברולט מאחור .  היצרנית מספרד הביאה לכדי אופטימליות את מנוע הטורבו דיזל של קונצרן פולקסווגן ,  מה שגרם להתאחדות המירוצים העולמית ה-FIA להטיל עליה עוד ועוד הגבלות שאף הן לא עזרו למתחרות .  לאחרונה ,  הודיעה סיאט כי תפרוש מהסבב אולם זה לא אמור להפריע לה לתרגם את ההצלחה למזומנים .
 תחת הסימול הספורטיבי FR ,  משיקה סיאט גרסת טורבו דיזל לאיביזה התפורה בדיוק למידותיו של הצרכן האירופי .  עם 143 כ"ס בקירוב ובסיוע תיבת שישה הילוכים ידנית ,  מאיצה ה-FR השמנונית ל-100 קמ"ש בתוך 8.2 שניות ועד למהירות מרבית של 210 קמ"ש במקומות המותרים .  ההשוואה ל-FR הבנזינית מתבקשת כמובן  זו נעזרת ב-150 כ"ס כדי להאיץ תוך 7.6 שניות ל-100 ולסגור סקאלה ב-212 .
 ההבדלים בביצועים אינם כה גדולים ,  אולם בשורת צריכת הדלק ופליטת המזהמים לא תתפלאו למצוא נתונים יותר מוחשיים לזכותה של הדיזלית .  סיאט מספרת כי היא צורכת בממוצע ליטר סולר ל-22.2 ק"מ ,  כמעט פי שניים מה-FR בנזין ,  ופולטת 119 גק"מ CO2 בלבד .  עכשיו השתכנעתם ? 
האיביזה FR TDI תגיע אל אולמות המכירה באירופה בחודש מרץ הקרוב ,  מה שרומז כי הצגתה הרשמית לקהל תהיה בתערוכת ז'נבה .  מחירה יחל בכ-19 אלף יורו  ( כ-105 אלף שקלים לפני מסים )  כשהיא מאובזרת בנדיבות כולל מערכת בקרת יציבות והדיפרנציאל האלקטרוני XDS .  אלינו היא לא תגיע כמובן ,  כי אצלנו מעדיפים לבזבז יותר על בנזין 95 אוקטן תוך פליטת CO2 רב לאוויר .
  .
 
איביזה FR ,  גם בדיזל
סיאט ממשיכה את מסורת ה-TDI ממסלולי המירוצים עם גרסת טורבו דיזל ספורטיבית לאיביזה FR .  ישראל ?  בדיחה טובה

