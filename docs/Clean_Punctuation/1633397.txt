מהפך בצ'ילה :  המיליארדר השמרן נבחר לנשיא
20 שנות שלטון השמאל בצ'ילה הגיעו לסיומם עם ניצחונו של המועמד השמרן סבסטיאן פינרה . " זמנים טובים יותר באים לצ'ילה .  שלב חדש ונהדר מגיע ",  הכריז פינרה בנאום הניצחון
 ( צילום :  רויטרס ,  עריכת וידאו :  גדי ןינסטוק ) 
המיליארדר השמרן סבאסטיאן פינרה זכה הלילה  ( שני )  בסיבוב השני בבחירות לנשיאות בצ'ילה .  ניצחונו על המועמד הסוציאל דמוקרטי אדוארדו פריי מביא לסיום 20 שנים של שלטון מרכז-שמאל .
 פינרה קיבל כ-52% מהקולות ,  לעומת 48% להם זכה פריי .  זאת הפעם הראשונה שהימין יהיה בשלטון מאז שתקופת הדיקטטורה הצבאית של הגנרל אוגוסטו פינושה בין השנים 1973-1990 באה לסיומה ,  ומסמנת את העובדה כי צ'ילה התגברה על המורשת הקטלנית של הרודן .  
פינרה ,  בן ה-60 ,  עשה את הונו מחברת כרטיסי אשראי בצ'ילה .  כיום יש בבעלותו ערוץ טלוויזיה ,  חברת תעופה ,  חלק מקבוצת הכדורגל הפופולרית ביותר במדינה ,  והשקעות רבות אחרות .  במהלך מסע הבחירות הוא הבטיח לחזק את אכיפת החוק והביטחון במדינה ולהשתמש בכישוריו העסקיים כדי לעודד את כלכלת המדינה וליצור מקומות עבודה חדשים . " זמנים טובים יותר באים לצ'ילה .  שלב חדש ונהדר מגיע ",  אמר פינרו בנאום הניצחון שלו . " אחרי 20 שנים אני חושב ששינוי יטיב עם צ'ילה .  זה כמו לפתוח את החלונות בבית ותת לאוויר הצח להיכנס ".  
פינרה יחליף את הנשיאה היוצאת מישל בשלט במרץ .
 
מהפך בצ'ילה :  המיליארדר השמרן נבחר לנשיא
20 שנות שלטון השמאל בצ'ילה הגיעו לסיומם עם ניצחונו של המועמד השמרן סבסטיאן פינרה . " זמנים טובים יותר באים לצ'ילה .  שלב חדש ונהדר מגיע ",  הכריז פינרה בנאום הניצחון

