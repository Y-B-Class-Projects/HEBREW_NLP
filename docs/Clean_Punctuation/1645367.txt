חשש :  מכוניות היברידיות גורמות לסרטן
אין רגע דל בעולם הרכב :  ההתרעות על סכנות במכוניות  " טויוטה "  עוד לא נשכחו ,  וכבר דו"ח חדש של המשרד להגנת הסביבה מתפרסם וקבוע :  החשמל הזורם בין המצבר למנוע מייצר קרינה מסוכנת
לאחר בדיקות שנמשכו כתשעה חודשים ,  יפרסם השבוע המשרד להגנת הסביבה את מסקנותיו בנוגע לקרינה ממכוניות ההיברידיות .  מקורות במשרד מאשרים פרטים שפורסמו בערוץ 10 אתמול ,  לפיהם ייקבע כי מכוניות היברידיות מסוכנות ועלולות לסרטן .
 למעשה ,  מדובר באישרור דו"ח פנימי של המשרד ,  שהוגש עוד בדצמבר .  הדו"ח נבדק על ידי ועדת מומחים בראשות פרופ' אלי שטרן .
 נראה כי בדו"ח נקבע שהקרינה נובעת מחשמל רב הזורם בין המצבר שמאחורי המכונית למנוע החשמלי בחזיתה ,  ובחשיפה ממושכת עלולה לסכן את הנוסעים .  מסתמן כי מסקנות הוועדה יהיו שהונדה אינסייט ,  הונדה סיוויק הייבריד וטויוטה פריוס מן הדגם המוחלף פולטות קרינה עודפת ,  ואילו טויוטה פריוס החדשה בטוחה לשימוש .
 הוויכוח העיקרי אינו על תוצאות המדידה ,  אלא על הרף העליון שנקבע .  בעולם נהוג לקבוע את הרף ב-1000 מיליגאוס ,  אך בישראל נטען שקרינה של ארבעה מיליגאוס חורגת את הסף המומלץ לציבור .
 היבואניות וטויוטה הגיבו בחריפות לבדיקה ,  וטוענות ,בין היתר כי דגמי בנזין פולטים קרינה רבה יותר ממכוניות היברידיות .  הן מבקשות לאמץ בישראל את סף התקינה הנהוג בעולם ,  ולא לקבוע סף נמוך יותר .  עוד נטען כי מרבית מכשירי החשמל הביתיים ובהם מקרר ומסך מחשב פולטים קרינה רבה יותר מזו של מכונית היברידית .
 מאיר ,  יבואנית הונדה ,  מסרה בתגובה : " מדובר בבדיקה לא מקצועית המציגה נתונים שגויים ויוצרת הטעיה חמורה ומגמתית של הציבור .  אין ספק שעומדים מאחורי בדיקה זו גורמים אינטרסנטיים .  בדיקה שנעשתה על ידי מכון גל סייף המאושר על ידי המשרד להגנת הסביבה ,  ותוצאותיה נמצאות בידי המשרד להגנת הסביבה ,  מראה כי השדה האלקטרומגנטי ברכבי בנזין מהפופולאריים ביותר בישראל גבוה ב- 600% מהשדה ברכבים היברידיים - 66 מיליגאוס ברכבי בנזין ,  לעומת 11 מיליגאוס ברכבי הייבריד .  נתונים אלה תומכים בנתונים שהועברו למשרד להגנת הסביבה על ידי חברת הונדה .
 התקן היחיד הקיים והמקובל בעולם כולו לנושא פליטה כתוצאה משדה אלקטרומגנטי הוא של ארגון הבריאות העולמי ,  הקובע רמה מותרת של 1000 מילגאוס בתדירות של 50 הרץ .  לפי הנתונים שהוצגו ,  עוצמת השדה בכלי רכב היברידיים כמו גם ברכבי בנזין רגילים נמוכה באופן משמעותי מהמלצה זו .  יצרני הרכב בעולם מרימים גבה נוכח ההתנהלות המקומית .
 מעל 2.5 מיליון כלי רכב היברידיים נוסעים בכבישי המדינות המפותחות בעולם ונמצאו עומדים בתקנים המחמירים ביותר .  נשאלת השאלה מי מנסה להוריד את המכוניות האלה מכבישי ישראל ?  "
 
חשש :  מכוניות היברידיות גורמות לסרטן
אין רגע דל בעולם הרכב :  ההתרעות על סכנות במכוניות  " טויוטה "  עוד לא נשכחו ,  וכבר דו"ח חדש של המשרד להגנת הסביבה מתפרסם וקבוע :  החשמל הזורם בין המצבר למנוע מייצר קרינה מסוכנת

