פישר מעריך :  מחירי הדירות יעלו ב-8% בשנה הקרובה
לפי דו"ח האינפלציה שפרסם בנק ישראל ,  העלייה במחירי הדירות מחייבת את תשומת לב קובעי המדיניות בשל  " התפתחויות מדאיגות עקב ריבית נמוכה :  מחירי הדירות עולים במהירות "
" עליות מחירי הדירות בזמן האחרון ,  סביב 20% לשנה ,  אינן בנות קיימא ומחייבות תשומת לב של קובעי המדיניות "  - כך קובע דו"ח האינפלציה לרבעון השלישי של 2010 אשר הגיש בנק ישראל לממשלה ולכנסת . 
" תחזיות האינפלציה ממקורות שונים ל-12 החודשים הבאים מצביעות על המשך עליית מדד המחירים בתוך תחום היעד שבחלקו העליון .  מאפיין חשוב של התפתחות המחירים הוא הפער שנוצר בשנה האחרונה בין קצב עלייתו של סעיף הדיור במדד ,  שהיה 6% ב-12 החודשים אשר הסתיימו בספטמבר 2010 וצפוי לעלות עד 8% בארבעת הרביעים הבאים ,  לבין הקצב הנמוך של העלייה הממוצעת בשאר סעיפי המדד - סביב 1% ב-12 החודשים האחרונים עם צפי לשיעור דומה ב-12 החודשים הבאים ",  נכתב בדו"ח .  
בבנק ישראל התייחסו לכמה התפתחויות מדאיגות ,  המציבות אתגרים למדיניות המקרו-כלכלית .  ראשית ,  מחירי הדירות ושערי המניות שעולים במהירות זה יותר משנה .  בכל אחד מהתחומים האלה פועלים גורמים בסיסיים לעלייה מהירה :  לגבי מחירי הדיור - קצב בנייה נמוך מקצב הגידול של מספר משקי הבית .  באשר לעלייה בשערי המניות - אלו נתמכות בצמיחה הגבוהה במשק אך גם בשיעורי הריבית הנמוכים .  
בבנק ישראל סבורים כי התמונה הכוללת של מצב המשק הישראלי בתקופה הנסקרת היא חיובית ,  כאשר מרבית הסימנים שהתקבלו ברבעון השלישי 2010 מצביעים על המשך הצמיחה של המשק ,  תוך האטה מסוימת ובסביבת אינפלציה שנותרה נמוכה ,  להוציא את תחום הנדל"ן . 
" על רקע ההתגברות הבלתי שגרתית של אי הוודאות בזירת המטבעות ,  ימשיך בנק ישראל לעקוב אחר מכלול ההתפתחויות הכלכליות ויפעיל את הכלים העומדים לרשותו לשם השגת מטרותיו - יציבות מחירים ,  עידוד התעסוקה והצמיחה ותמיכה ביציבותה של המערכת הפיננסית ,  תוך מעקב צמוד אחר ההתפתחויות בשוק הדיור ,  ובפרט במחירי הדיור ",  מסכמים בבנק ישראל .  
דו"ח האינפלציה של בנק ישראל מוגש לממשלה ,  לכנסת ולציבור במסגרת המעקב התקופתי אחר התפתחות האינפלציה והעמידה ביעד האינפלציה שקובעת הממשלה .  הדו"ח הוכן בפורום המוניטרי הבכיר בבנק בראשות הנגיד - הפורום שבמסגרתו מקבל הנגיד את החלטות הריבית .
 
פישר מעריך :  מחירי הדירות יעלו ב-8% בשנה הקרובה
לפי דו"ח האינפלציה שפרסם בנק ישראל ,  העלייה במחירי הדירות מחייבת את תשומת לב קובעי המדיניות בשל  " התפתחויות מדאיגות עקב ריבית נמוכה :  מחירי הדירות עולים במהירות "
 
