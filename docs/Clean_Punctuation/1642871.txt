מטבח כפרי וסלון תעשייתי בלב תל אביב 
בתנועה
שמות :  אמיר  ( 32 )  ומורן  ( 29 )  קרונברג עיסוקים :  אמיר בעל עסק לבישול יוקרתי מהבית ,  מורן עצמאית מצב משפחתי :  נשואים + 1 איזו דירה אתם מוכרים ?   " אנחנו מוכרים דירה ברחוב טשרניחובסקי ,  בסמטת המשוררים ,  בתל אביב .  מדובר בדירת שלושה חדרים בשטח 75 מ"ר ,  בקומה שנייה מתוך שלוש .  את הדירה עיצבה אדריכלית ויש בה מקומות אחסון רבים .  העיצוב משלב בין סגנון כפרי למודרני - המטבח עוצב מעץ מלא המשרה אווירה כפרית והסלון מאופיין בסגנון תעשייתי . " המטבח מותאם לדרישות של אמיר ,  טבח במקצועו ,  ולכן משטחי העבודה הם מנירוסטה ולא משיש כמקובל .  הוא כולל משטחים גדולים ,  אי באמצע ,  ארונות אחסון מיוחדים ויש הפרדה בין פינת העבודה לגורס האשפה . " רכשנו את הבית לפני שנה וחצי והרסנו אותו כליל .  שברנו את כל הקירות והשארנו חלל אמצעי פתוח ,  כשחדרי השינה עוטפים אותו בצורת ח' .  הכל חדש בדירה - מיזוג מרכזי ,  אינסטלציה ,  תריסים חשמליים בכל הדירה ,  ריצוף פרקט בחדרי השינה וקיר לבנים במטבח .  עבודות הנגרות בוצעו בידי נגר אומן ".  השכונה : " הדירה ממוקמת בלב תל אביב ,  ליד הרחובות קינג ג'ורג' ואלנבי ,  במרחק הליכה לכל מקום .  עם זאת ,  הכניסה לבניין היא מכיכר ביאליק ,  באזור שקט .  המרפסת פונה לגן מאיר .  בשכונה מתגוררים הרבה צעירים וזוגות צעירים ,  שמגיעים כמעט כל יום לכיכר ביאליק ולגן מאיר ,  מה שיוצר הווי חברתי מעניין .  הילדים נהנים ממרכז קהילתי המספק חוגים מעניינים ומהספרייה למוסיקה .  באזור פועלים גם גני ילדים רבים ".  מחיר מבוקש :  1.9 מיליון שקל איך קבעתם את המחיר ?   " בהתייעצות עם מתווכים ובהתאם לעסקות שנעשו בסביבה ,  כשכללנו בו חלק מעלויות השיפוץ ".  מדוע החלטתם למכור ?   " כשקנינו את הדירה הבאנו בחשבון שהיא תתאים לנו רק לכמה שנים .  אנו גרים בה שנה וחצי ,  אוהבים מאוד את האזור ומתכוונים להישאר בשכונה ".  תתפשרו במחיר ?   " אין סיבה להתפשר .  מחיר הדירה משקף את ההשקעה שנעשתה ואת היתרונות הטמונים בה ,  בין השאר מיקומה .  יכול להיות שנסכים להתגמש מעט במו"מ רציני ".  איזה דירה בכוונתכם לקנות ?   " כבר מצאנו .  רכשנו דירה מרווחת יותר ,  בשטח של כ-100 מ"ר ,  ברחוב מקביל ".  כמה זמן אתם מציעים את הדירה למכירה ,  ואיך ?   " שלושה שבועות .  באמצעות פרסום באינטרנט ".  - לפרטים נוספים :  מורן :  295799-0522 .  מייל :  morankron@gmail.com

מטבח כפרי וסלון תעשייתי בלב תל אביב 
בתנועה

