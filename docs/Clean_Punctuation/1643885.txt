יאמר העביר שני מיליון שקלים לחשבון מכבי נתניה
במועדון מעריכים כי מדובר בחלק מתהליך העזיבה של הבעלים ,  כדי לנקות התחייבויות .  בקבוצה ידרשו מנירנברג דמי השבחה
דניאל יאמר ,  הבעלים של מכבי נתניה ,  עמד בהצהרתו מאתמול  ( שני )  והפקיד שני מיליון שקלים בחשבון המועדון בכדי לדווקא שהעונה הנוכחית תסתיים בצורה מאוזנת וללא חובות - זאת אחרי שבמכבי נתניה בנו השנה על מכירת כרטיסים ומנויים רבה יותר .  
בנתניה מעריכים כי זה חלק מתהליך עזיבת הקבוצה של יאמר ,  במטרה להשאיר אותה ללא חובות .  גורמים בנתניה ציינו כי מרבית הכסף הגיע מהרווחים ממכירת איתי שכטר ודדי בן דיין להפועל תל אביב ,  כמו כן יאמר עדיין מחזיק במחצית מכרטיסו של שכטר וצפוי לקבל חצי מסכום מכירתו העתידי לאירופה .  בכל אופן ,  יאמר צפוי להיפגש עם הנהלת הקבוצה בימים הקרובים ולהצהיר האם יעזוב את הקבוצה ויעבירה בחינם לכל דורש ,  או שימשיך עונה נוספת .  אם אכן ימשיך ,  המתווה צפוי להיות דומה לזה של העונה הנוכחית בה כמעט ולא היה מעורב וכמעט ולא השקיע מכיסו .
 מכבי נתניה שלחה הבוקר מכתב להנהלת נירנברג בו דרשה דמי השבחה עבור אלמוג כהן .  הנהלת נירנברג טרם ראתה את המכתב ,  שכן היום נחגג חג קתולי בכל רחבי דרום גרמניה והנהלת הקבוצה בחופשה .  בכל מקרה ,  הנהלת הקבוצה הגרמנית צפויה להודיע לנתניה כי הם יסכימו לשלם את הסכום שתקבע הועדה למעמד השחקן של אופ"א .
 
יאמר העביר שני מיליון שקלים לחשבון מכבי נתניה
במועדון מעריכים כי מדובר בחלק מתהליך העזיבה של הבעלים ,  כדי לנקות התחייבויות .  בקבוצה ידרשו מנירנברג דמי השבחה

