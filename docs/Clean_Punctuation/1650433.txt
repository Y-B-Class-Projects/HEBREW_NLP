דבר המחנך ליטל מעתוק לא לבד 
תוכנית הבידור  " ארץ נהדרת "  העלתה לאחרונה את נושא הסדר והמשמעת בבתי הספר לסדר היום הציבורי ,  וזו אכן אחת הבעיות המרכזיות במערכת החינוך כיום .
 כל רפורמה אשר תופעל במערכת החינוך לא תוכל להביא לשיפור המערכת אם לא יחול שיפור בתחום המשמעת .  מחקרים מראים כי בממוצע רק 17 אחוזים מזמן הלימוד בשיעור מנוצלים ללמידה .  שאר הזמן מבוזבז בגין נושאי משמעת ,  הפרעות למהלך השיעור וחוצפת תלמידים כדוגמת ליטל מעתוק .
 במשך שנים פעלו מנהלי בתי הספר העל ? יסודיים תחת שורה של שרי חינוך ,  שלא נתנו להם גיבוי .  נהפוך הוא ,  בכל תלונה שהוגשה לקו הפתוח של משרד החינוך ונציב התלונות היינו אנחנו ,  המנהלים ,  בחזקת נאשמים .  הדבר הוביל לכך שמנהלים הגיעו למצב שבו הם חששו להתמודד נגד משרד החינוך וההורים .
 
מיד עם כניסתו לתפקיד הודיע שר החינוך גדעון סער על חיזוק סמכויות ומתן גיבוי למנהלי בתי הספר בהתנהלותם מול תלמידים אלימים וכאלו המפריעים למהלך השיעור .  דברי השר סער תורגמו למעשים על ידי שינוי מהיר של  " חוק זכויות התלמיד "  טרם פתיחת שנת הלימודים תש"ע ,  ובכך ניתן למעשה גיבוי רב למנהלי בתי הספר במאמצם להסדיר משמעת בחצר בית הספר .
 כיום ,  כחצי שנה אחרי ,  מנהלים רבים מדווחים כי שינוי החוק והענקת הסמכויות למנהל באים מיד לידי ביטוי בשיחות עם הורי התלמידים .  עונש ההרחקה מלימודים עדיין מרתיע ומשפיע ,  והראיה - התלמידים וההורים מתנגדים להרחקה מלימודים .  ברור לכולנו כי נושא המשמעת בבית הספר הוא רק הצעד הראשון .
 נקודה נוספת שאותרה על ידי שר החינוך מתרכזת בשלב הלימוד בחטיבות הביניים ,  שבו השוני הגדול ביכולת הלימודים של התלמידים ,  הקושי בסגירת פערים לימודיים והצורך לדאוג למצוינים הם משמעותיים .  תוכנית התגבור שהופעלה השנה בכיתות ז' בחטיבות הביניים היא הדרך הנכונה לפתרון הבעיה .  התוכנית מתמקדת במקצועות המדעים ,  השפה והמתמטיקה ,  ולשם יישומה הוקצו שעות הוראה נוספות המאפשרות להעניק תוספת למצטיינים ותמיכה לנצרכים .  לנו המנהלים נותר רק לקוות כי יישום התוכנית יימשך והיא תופעל בשנת הלימודים הבאה בכיתות ז' ו ? ח' .
 בכנס מנהלים עולמי שהתקיים לאחרונה בסינגפור הציג ראש ממשלת סינגפור את הצעדים והשלבים שהביאו את מערכת החינוך במדינתו להיות המובילה בעולם .  לדבריו ,  כל השינויים המבניים והטכנולוגיים שהוכנסו למערכת לא הביאו לשיפור המיוחל .  המפתח להצלחה ,  לטענתו ,  הוא המורה בכיתה .  שיפור משמעותי בשכר המורים הביא לקליטת חומר אנושי מצוין ,  שהוביל בהמשך את המערכת להצלחה כבירה .  
אם מדינת ישראל רוצה להתמודד בהישגיה ולהצליח ברמה הבינלאומית ,  תוך העלאת אחוז התלמידים הזכאים לתעודת בגרות ,  עליה לשפר את שכר המורים ולהחזיר את שעות ההוראה שנגרעו בשנים האחרונות מהמערכת .
 בתחום החינוך אין ניסים ונפלאות .  לא ניתן להכין תלמידים כראוי לבחינות הבגרות ללא מורים מצטיינים וללא הגדלת מספר שעות ההוראה .  עלינו לסייע לשר החינוך ,  גדעון סער ,  ולמנכ"ל משרדו ,  ד"ר שמשון שושני ,  ולהאמין שדרך פעולתם תביא לשינוי המיוחל .
 הכותב הוא יו"ר הנהלת התאגדות המנהלים

דבר המחנך ליטל מעתוק לא לבד 
nan
