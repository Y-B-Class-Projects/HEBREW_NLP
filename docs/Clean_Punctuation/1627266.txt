טויוטה אלופת הריקולים
היצרנית היפנית קראה להכי הרבה מכוניות לתיקון יזום במוסך .  אחריה צמד האמריקניות פורד וג'נרל מוטורס
אף אחת מיצרניות הרכב לא תרצה לזכור את שנת 2009 ,  שנה של משברים ושסעים למרות שינוי המגמה לטובה בחודשים האחרונים .  כדי להדגיש עד כמה היא הייתה צורמת מפרסם ה'דטרויט פרי פרס' את הסיכום השנתי המדרג את יצרניות הרכב על פי מספר הריקולים  ( קריאות לתיקון )  שביצעה במהלך השנה כולה .  בסיכום הכללי ,  עולה כי למעלה מ-15.2 מיליון כלי-רכב חזרו למוסכים בהתרעת היצרן או איגוד הבטיחות NHTSA ,  כמעט כפול מאשתקד אז הנתון עמד על 8.6 מיליון כלי-רכב .  יחד עם כך ,  חלה ירידה בנפח הריקולים המיוחסים למישור הבטיחותי .  
את התואר המפוקפק של אלופת הריקולים קוטפת השנה טויוטה .  התואר ניתן ליפנית שנודעה כל חייה באמינות מופלגת ,  אולם ספגה מפלה מביכה בהיבט זה ,  כשרשמה לחובתה כתשעה ריקולים שונים ובסך הכול  4.78 מיליון מכוניות מכל הסוגים .  חלק ניכר מהתסבוכת אליה נקלעה מקורה בריקול לשטיחוני הרצפה שתקע את דוושת התאוצה ובעטיו נחשף  ( בדיעבד )  שחטיבת לקסוס אחראית למותם של ארבעה אנשים בתאונת דרכים הקשורה בקשר ישיר לתופעה .
 אירועים משניים בטויוטה תפסו כותרות בעדויות למקרי חלודה משונים בטנדר המגודל לשוק האמריקני טונדרה ,  וכן ריקול בשוק הסיני לטויוטה פריוויה ,  לקסוס ES350 ו-RX350 בגלל נזילת שמן מהמנוע .  43 אלף לקוחות התבקשו לסור למוסכים בשל כך .  
קצת אחרי טויוטה ,  נמצאת פורד עם 8 ריקולים שנתיים ו- 4.52 מיליון כלי-רכב שנקראו לתיקון ,  מרביתם בגלל בעיות בבקרת השיוט .  ג'נרל מוטורס במקום השלישי עם 2.52 מיליון כלי-רכב שנכללים בתוך 17 ריקולים שונים ובמקום הרביעי יונדאי עם 7 ריקולים ומיליון מכוניות שנקראו להגיע למוסך לטפל בבעיות מגוונות כגון נורות בלם וחלודה .  
בין היפניות השכיחות ,  בולטת לרעה רק ניסאן שסוגרת את החמישיה הראשונה .  החברה הוציאה השנה 6 ריקולים לכ-707 אלף כלי-רכב .  במקום ה-10 אנו פוגשים עוד יפנית פופולרית  מאזדה ,  שביקשה השנה מ-131 אלף כלי-רכב להגיע למוסכים לתיקון פגמים .  במקום ה-11 דורגה היצרנית השאפתנית ביותר בשנתיים האחרונות פולקסווגן ,  שפרסמה 8 ריקולים לכ-100 אלף כלי-רכב .  מקום אחרון ?  בנטלי האצילית שמייצרת כל כך מעט מכוניות ,  שאין זה פלא שרק 27 מדגמיה נקראו לתיקון בריקול בודד .
 
טויוטה אלופת הריקולים
היצרנית היפנית קראה להכי הרבה מכוניות לתיקון יזום במוסך .  אחריה צמד האמריקניות פורד וג'נרל מוטורס

