המדינה תגדיל את מענק ההקמה לבית החולים באשדוד מ-130 מיליון שקל ל-325 מיליון שקל
הקלות נוספות במכרז :  הגדלת היקף שירותי הרפואה הפרטית והחזר הוצאות אגרות והיטלים
משרד האוצר הודיע היום כי החליט לערוך שינויים בתנאי המכרז להקמת והפעלת בית החולים באשדוד .  לאור בקשותיהם של המתמודדים במכרז ,  ובמטרה ליצור תנאים אשר ישפרו את התחרות ,  ועדת המכרזים החליטה להגדיל את מענק ההקמה אשר ישולם ליזם לפי אבני דרך לסכום של 325 מליון שקל במקום 130 מליון שקל .  המועד האחרון להגשת ההצעות במכרז הוא 14 בפברואר 2010.כמו כן ,  קיבלה הוועדה מספר החלטות נוספות שמטרתן לשפר את תנאי התחרות במכרז :  עירית אשדוד תעניק לזכיין מענק חד פעמי שווה ערך לשיעור של 55% מסכום האגרות והיטלי הפיתוח בגין השטח שישמש לבית החולים ,  לצורך תשלום אגרות בניה והיטלי פיתוח לעירייה .  כמו כן ,  תעניק העירייה לזכיין הנחות משמעותיות מדמי הארנונה החלים עליו בגין בית החולים .   הגדלת הגמישות לניוד מיטות בין המחלקות השונות בבית החולים .  החזר הוצאות לזוכה האלטרנטיבי  ( כלומר ההצעה אשר תגיע למקום השני במכרז )  עד לסכום של מיליון שקל .   מתן האפשרות לבית החולים להפעיל שירותי רפואה פרטיים בהיקף של עד 25% מכלל ההכנסות השנתיות ממכירת שירותים רפואיים של בית החולים .  מתן האפשרות לרופא מרמת מומחה ומעלה המכהן במשרה חלקית בבית החולים להעניק שירותי רפואה פרטיים במסגרת בית החולים.ב-9 באוגוסט 2009 פירסמה ועדת המכרזים הבין משרדית המשותפת למשרדי האוצר ,  הבריאות ומינהל מקרקעי ישראל ,  מכרז לתכנון ,  הקמה ,  מימון והפעלה של בית חולים בעיר אשדוד .  בית החולים מיועד להיבנות על גבי קרקע בבעלות מינהל מקרקעי ישראל על שטח של 70 דונם במזרח העיר .  היזם אשר ייבחר במכרז ,  יתחייב לבנות ,  לתכנן ,  לממן ולתפעל את בית החולים באופן אשר ישרת את צרכי הציבור ויעמוד בדרישות ותקני משרד הבריאות .
 
המדינה תגדיל את מענק ההקמה לבית החולים באשדוד מ-130 מיליון שקל ל-325 מיליון שקל
הקלות נוספות במכרז :  הגדלת היקף שירותי הרפואה הפרטית והחזר הוצאות אגרות והיטלים

