מאסון לנופשון
התפרצות הר הגעש באיסלנד ,  רעידת האדמה בהאיטי והצונאמי בסרי לנקה ,  בתאילנד ובאיים המלדיביים - מקומות ואזורים בעולם שמככבים בחדשות בעקבות אסון טבע מעוררים את סקרנותם של תיירים רבים .  מה היעדים שנהפכו מבוקשים יותר בעקבות אסון ,  מה הם מציעים למבקרים וכמה יעלה להג
 >  >  התפרצות הר הגעש באיסלנד משכה תשומת לב רבה מהרגיל בגלל השפעותיה על חייהם של רבים מחוץ לאיסלנד .  ענן האפר הוולקני השבית את התעופה העולמית במשך ימים רבים ונשאר בכותרות שבועות ארוכים . " העיסוק התקשורתי המאסיבי באיסלנד כלל ,  בצד תיאורי ההתפרצות הגעשית ,  גם לא מעט אזכורים שתיארו את נופה הקסום והבתולי ואת תושביה בעלי האופי הרגוע ומסביר הפנים ",  מסביר עמוס סרי-לוי ,  מנכ"ל רשת סוכנויות התיירות פלאנטו . " הקהל הישראלי ,  שמכור לחדשות ואוהב לומר הייתי שם ,  ראיתי וחוויתי ,  גילה בדרך זו את היעד החדש ולכן אין פלא שטיולים מאורגנים לאיסלנד זכו בחודשי הקיץ לביקושים ערים ".  תופעת איסלנד אינה יחידה בנוף התיירות .  מקומות ואזורים שמככבים בחדשות בעולם בעקבות אסון טבע - כמו האיטי בעקבות רעידת האדמה וסרי לנקה בעקבות הצונאמי - מעוררים את סקרנותם של מטיילים .  רבים מגיעים ממדינות שכנות ואף רחוקות יותר ,  ביניהם שוחרי טבע וצילום ,  חובבי אתגרים וסתם סקרנים .  בכל אחד מהיעדים הללו ,  נרשמו גלי תיירות מיד לאחר האסון ,  ובעקבות תזרימי כספים וסיוע הבינלאומי - תיירים רבים מגיעים לבקר ביעד גם אחרי שיקומו .  לדברי אריאל אטיאס ,  מנכ"ל חברת התיירות וואלה טורס ,  כבר שנים הם נתקלים בתיירים מונעי אדרנלין שמבקשים לרכוש כרטיס טיסה למקומות פקודי אסון גם במחיר גבוה מאוד ,  העיקר לתפוס את הרגע ,  להיות שם כשזה קורה או שנייה אחרי ולתעד בעדשת המצלמה .  אולם לאחרונה ניתן להצביע על מגמה חדשה בתחום התיירות היוצאת מישראל :  ישראלים השבים ומגלים יעדים שירדו ממפת התיירות או כאלה שהתייר הישראלי לא הגיע אליהם קודם - בעקבות אסון טבע שפקד את האזור .  כך למשל ,  ישראלים רבים שמגיעים להודו או לתאילנד ,  מוסיפים לטיולם ביקור באיי אנדמן שנפגעו מאוד בצונאמי ,  התאוששו וקרנם רק עלתה בעקבות האסון .  סרי-לוי מוסיף שבעולם מתפתחת בשנים האחרונות מגמה של תיירות בת קיימא - תיירות הלוקחת בחשבון לא רק את הנאתו של המטייל אלא גם מבטיחה שהאוכלוסייה המקומית תצא נשכרת מתנועת התיירות .  התוצאה ,  בין השאר ,  היא קבוצות המשלבות טיול באזורים מוכי אסון ,  כגון האיטי או קונגו ,  עם שהות של שבוע-שבועיים המוקדשים לסיוע ולעבודה קהילתית ,  בעיקר עם נפגעי האסון .  יעד נוסף שקרנו עלתה משמעותית אצל הישראלים מאז אסון טבע הוא האוקיינוס ההודי .  רעידת האדמה בסוף 2004 עוררה גלי צונאמי אדירים ,  ששטפו חופים והרסו בדרכם מבנים ותשתיות וגבו קורבנות רבים .  באיים המלדיביים ובסרי לנקה נמחקו בתי מלון שלמים .  ורד שורץ ,  סמנכ"ל השיווק של ימבטבע ,  המתמחה בסרי לנקה ,  מספרת שכל רצועת החוף של סרי לנקה עברה בנייה מחודשת ושכספים רבים מושקעים בה עד היום במטרה לפתח תשתיות חדשות ומרכזי תיירות מודרניים .  שורץ מוסיפה שבעקבות האסון חלה ירידה ביציאה לאתרים טרופיים ,  אולם לאחר כשנתיים התחילה נהירה של תיירות אל אזורים אלה של העולם והשנה צפויה עלייה של כ-30% בכמות התיירים הישראלים ליעדים אלו . " הראשונים שיצאו לאזור זה נחשבו אמיצים .  אולם אלו שבאים כיום - באים בעקבות החשיפה העולמית שהאסון נתן למקומות אלו ",  היא אומרת .  רותי מקס ,  63 ,  עיתונאית לשעבר מקול ישראל ,  היא אחת היזמיות המעורבת בפיתוח בסרי לנקה .  מלון הבוטיק שהקימה max wadiya  ( מקום לנוח )  הוקם לפני הצונאמי והוא שוכן על החוף הדרומי מערבי של האי .  מדובר בווילה פרטית הכוללת חמישה חדרים רחבים וסוויטות המשקיפות של האוקיינוס ההודי ,  והוא מתאים למשפחות וחברים שנוסעים יחד . " ללא ספק החשיפה של הציבור בעולם ליופיים של החופים ולטבע של סרי לנקה העלה את המודעות לחבל העולם הזה ,  שיש כאלה שלא שמעו עליו עד האסון ",  היא אומרת ,  ומוסיפה שכדי לצאת מהטראומה ולמשוך תיירים ,  היה חשוב להגיע לשיקום מוחלט של האזור והכי חשוב - שיקום האוכלוסייה . " היינו חייבים למצוא דרך להחזיר את האנשים למעגל העבודה ולעזור להם לבנות בתים חדשים .  לא ניתן להביא תיירות למקום שהאנשים בו אינם מאושרים ".  סרי לנקה האוקיינוס ההודי הצונמי פגע בסרי לנקה ב-2004 ורבים שמעו עליו אז לראשונה .  הבום הגדול של התיירות התחיל כשנתיים אחרי האסון .  יופיו של האי ,  לצד המלונות המשופצים והחדשים וסיום מלחמת האזרחים בו - הביאו לשגשוג ותנועת תיירים רבה .  הכספים הרבים שהוזרמו לפיתוח הושקעו בין היתר בנמלי תעופה חדישים ומודרניים המסוגלים לקלוט מטוסים בטיסות ארוכות טווח מאירופה .  הדבר הביא לירידה במחירי הטיסות וגילה לעולם שמדובר בחופים זהובים ,  דקלים וחופש אינסופי .  טיסה :  מ-800 דולר .  מלונות :  3 כוכבים מ-75 דולר ;  4 כוכבים מ-450 דולר .  חבילה :  טיול הכל כלול ,  8 ימים ברכב ממוזג לקבוצות של ארבעה נוסעים לפחות - 1,512 דולר .  ניו אורלינס דרום ארצות הברית מדינת לואיזינה ידעה הוריקנים רבים ,  אך הוריקן קתרינה ,  שאירע ב-2005 ,  גרר עמו הרס וחורבן .  רבעים שלמים בעיר הוצפו והתושבים פונו מבתיהם .  מאז ניו אורלינס שוקמה בחלקה וחזרה להיות העיר השמחה הידועה בעבר הצרפתי שלה ,  שהשאיר את אותותיו באוכל ,  בבניינים ובאווירת פאריס בארה"ב .  כמו כן ,  בולטים מועדוני הבלוז והג'אז ,  תרבות מוזיקה שהנחילו התושבים השחורים .  טיסה :  מ-1,270 דולר .  מלונות :  55-150 דולר .  פומפיי איטליה העיר הרומית העתיקה פומפיי חרבה בהתפרצות הר הגעש בשנת 79 לספירה ,  והתגלתה במקרה רק ב-1793 .  בגלל הפתאומיות שבה התפרץ הר הגעש ,  גרמה הלבה לעצירתו של הזמן בעיר ולמעשה שנת 79 מתקיימת בה לנצח .  ניתן לראות בעיר אנשים מאובנים ,  בתי מסחר ,  מפעלים ואף פרוסות לחם שהשתמרו .  רוב התיירים לנים בעיר נאפולי ,  הממוקמת כ-23 קילומטר מפומפיי .  זהו יעד שמוכיח איך אסון היסטורי יכול להיות מוקד עלייה לרגל גם מאות שנים לאחר התרחשותו .  טיסה :  מ-710 דולר ,  כולל רכב .  מלונות :  75-195 דולר .  צ'ילה קופיאקו צ'ילה עשויה להיות היעד הבא של חובבי טיולי האסונות בעקבות אסון המכרה שהתרחש ב-5 באוגוסט השנה .  מדובר במכרה נחושת-זהב בקרבת קופיאפו שבצפון צ'ילה ,  שקרס כשבתוכו לכודים 33 כורים .  הכורים שרדו במשך 69 יום בעומק של כ-700 מטר ,  הזמן הארוך ביותר באסון מסוג זה אי פעם .  תהליך החילוץ עורר הדים רבים ברחבי העולם .  מיקום האסון נחשב לנידח ביותר בצ'ילה .  רוב המטיילים מגיעים לאזור הבירה סנטיאגו ולאזורי התיירות המוכרים ,  ומעט מאוד מגיעים לאזורים הכפריים .  יש להניח שממשלת צ'ילה תשכיל למנף את המקום לאטרקציה תיירותית ותוציא סיורים מודרכים לאזור .  טיסה :  מ-1,540 דולר .  מלונות :  בסנטיאגו ,  60-200 דולר .  מונגוליה מדבריות גובי במזרח הקיץ נחשב לתקופה קשה במדבריות מונגוליה ,  אולם קיץ 2009 היה אחד החמים בתולדותיו ,  ובחורף 2010 ירדו הטמפרטורות מתחת ל-50 מעלות .  כתוצאה מכך מתו יותר מ-20 מיליון ראשי בקר - יותר מחצי מכמות חיות המשק במדינה המתפרנסת באופן כמעט בלעדי מהן .  הדבר השאיר את המדינה ברעב של ממש .  לתיירים מציע המקום טיול בשולי המדבר העצום גובי אל הדיונה הענקית אלסין טאסראי  ( מעל 130 קילומטר )  שבצפון המדבר ,  ויציאה לרכיבה על גמלים כמיטב המסורת של בני הערבה האסיאתית ,  מפגש מדהים עם ילידי שבטי נוודים ,  לינה באוהלים מונגוליים ציוריים והיכרות עם תרבות מרתקת ,  המשלבת בודהיזם ונוודות .  חבילה :  הכל כלול ,  12 יום - 3,500-3,000 דולר .  איסלנד דרום המדינה במארס השנה התפרץ הר הגעש אייאפיאטלאייקוטל בדרום המדינה ,  שהוא גם הקרחון החמישי בגודלו באיסלנד .  חלקים ממנו החלו נמסים ובמדינה הוכרז מצב חירום .  מאות פונו מבתיהם ותנועות מטוסים הופסקו כתוצאה מהעננות ומפליטת גזים רעילים .  עם זאת ,  מסביר שלמה כרמל ,  מנכ"ל סוכנות עולם אחר מרשת פלאנטו ,  שמוציא טיולים מאורגנים לאזור ,  כי  " בסופו של יום ,  מדובר בהתגלמות הטבע במלוא הדרו ,  והאזור נהנה כיום מפריחה של תיירות ".  טיסה :  מ-700 דולר .  מלונות :  75-195 דולר .  חבילה :  טיול הכל כלול ,  14 יום - 4,700 דולר .  - המחירים הם לאדם וללילה במלון .  מחירי הטיסות והחבילות התקבלו מוואלה טורס ,  רשת סוכנויות פלאנטו ,  עולם אחר ,  ימבטבע ,  יש תיירות ,  booking.com ו-allhotels.com .
 
מאסון לנופשון
התפרצות הר הגעש באיסלנד ,  רעידת האדמה בהאיטי והצונאמי בסרי לנקה ,  בתאילנד ובאיים המלדיביים - מקומות ואזורים בעולם שמככבים בחדשות בעקבות אסון טבע מעוררים את סקרנותם של תיירים רבים .  מה היעדים שנהפכו מבוקשים יותר בעקבות אסון ,  מה הם מציעים למבקרים וכמה יעלה להג

