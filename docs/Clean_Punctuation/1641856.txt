בנק ישראל :  המשק הישראלי התחיל להתאושש כבר ברבעון השני אך המשך התרחבות הפעילות תלוי בעולם
סימנים ראשונים ליציאה מהמיתון גם בשוק העבודה :  נבלמה התכווצות התעסוקה במגזר העסקי ושיעור האבטלה ירד
התאוששות המשק הישראלי מהמשבר הכלכלי החלה ברבעון השני של 2009 והתגברה מספטמבר עד דצמבר 2009 :  היצוא התרחב מאוד ,  הביקושים המקומיים עלו ,  וניכרה התעוררות בשוק העבודה .  עם זאת ,  הפעילות עודנה נמוכה ביחס לתקופה שקדמה למשבר .  המשך ההתאוששות תלוי בקצב היציאה מהמיתון בעולם ,  שלגביו שוררת אי ודאות ;  זאת בשל ההסתמכות על תוכניות סיוע ממשלתיות נרחבות ,  שהגדילו מאוד את הגירעונות ואת החוב הציבורי ובשל הקשיים שעדיין מעיקים על המערכת הפיננסית הבין-לאומית - כך עולה ממחקר של בנק ישראל.בבנק כותבים כי התרחבות הפעילות הכלכלית בארץ בתקופה הנסקרת הקיפה את מרבית ענפי המשק והובלה על ידי היצוא התעשייתי ,  עם הזינוק בסחר העולמי בעקבות עליית הביקושים העולמיים .  גידול עושרו של הציבור ,  יחד עם התפנית במחזור העסקים ,  השיפור בביטחון התעסוקתי ובלימת השחיקה בשכר הריאלי חיזקו את אמון הצרכנים ;  אלה ,  בסיועה של הריבית הנמוכה ,  הביאו להמשך גידולה של הצריכה הפרטית ,  ובפרט של רכישת מוצרים בני-קיימא .  ההשקעה בנכסים קבועים אמנם התרחבה ,  אך בניכוי ההשקעה בכלי רכב יבשתיים ,  שעלתה מאוד עקב שינויים במיסוי ,  היא המשיכה להצטמצם ,  התפתחות המתיישבת עם העובדה שקיים במשק עודף כושר ייצור.סימנים טובים ראשוניים גם בשוק העבודהסימנים ראשונים ליציאה מהמיתון ניכרים גם בשוק העבודה - בבלימת התכווצות התעסוקה במגזר העסקי ;  בשיפור במאזן התעסוקה  ( איוש משרות פחות עובדים שנפלטו מעבודתם )  ,  כך שברבעון הרביעי הוא היה חיובי ,  לראשונה זה שנה ;  כמו כן נרשמו גידול של מספר שעות העבודה למועסק ועלייה בשכר הנומינלי .  מספרי דורשי העבודה והתביעות לדמי אבטלה פחתו ,  ושיעור האבטלה ירד .  ציפיות המעסיקים לגבי פעילותם הכלכלית ומצבת כוח האדם חיוביות .  התעוררות הפעילות הכלכלית ניכרת גם בשיפור בגביית המסים החל מאמצע השנה .  תקבולי המסים הישירים עלו בתקופה הנסקרת עם התעוררות שוק ההון ,  שיפור ברווחיות החברות ,  עליית השכר הנומינלי והתרחבות התעסוקה ;  ההכנסות ממסים עקיפים עלו בשיעור מהיר יותר עם התרחבות הצריכה הפרטית .  הוצאות הממשלה בתקופה הנסקרת היו גבוהות מרמתן על פי התוואי העונתי המתאים לביצוע מלא של התקציב ,  בין השאר ,  עקב הקדמת הוצאות לשנת 2009 .
 
בנק ישראל :  המשק הישראלי התחיל להתאושש כבר ברבעון השני אך המשך התרחבות הפעילות תלוי בעולם
סימנים ראשונים ליציאה מהמיתון גם בשוק העבודה :  נבלמה התכווצות התעסוקה במגזר העסקי ושיעור האבטלה ירד

