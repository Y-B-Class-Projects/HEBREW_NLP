פירמת עורכי הדין גולדפרב חתמה על הסכם שכירות במגדל EIT בתל אביב - תשלם מיליון שקל לחודש
הפירמה תצטרף למשרד הפרסום אדלר-חומסקי ששכר 5 קומות במגדל .  בכך הושלם שיווק של כ-30% מהבניין
עסקת ענק בתחום מגדלי המשרדים בתל אביב :  פירמת עורכי הדין גולדפרב-לוי-ערן-מאירי-צפריר ושות' ,  תשכור מחברות אמפא ואלקטרה נדל"ן 6 קומות ,  32-27 ,  בשטח כולל של 8,750 מ"ר במגדל המשרדים eit אלקו שהחברות בונות ברחוב יגאל אלון בתל אביב .  עורכי הדין ישלמו 100 שקל למ"ר לחודש ,  ישכרו גם 180 חניות מקורות בכ-700 שקל לחניה לחודש .  סך הכל תשלם הפירמה מיליון שקל לחודש ,  או 12 מיליון שקל לשנה .  החוזה הוא ל-6 שנים ,  עם אופציות להארכה עד 25 שנה .  בכך מצטרפת הפירמה למשרד הפרסום אדלר-חומסקי ששכר 5 קומות במגדל ,  כאשר עד היום שווקו 30 אחוז מקומות המשרדים במגדל .  האכלוס הצפוי הטר במחצית 2011.משרד עורכי הדין גולדפרב הינו משרד עורכי הדין השני בגודלו בישראל העוסק בכל היבטי המשפט המסחרי והתאגידי ומתמחה בתחום שוק ההון ,  חברות ,  נדל"ן ,  ליטיגציה ,  מיסים וייצוג במגזר ההיי-טק .  המשרד מונה כ-135 עורכי דין וכ-250 עובדים סך הכל ,  שוכן היום במגדל אמות  ( לשעבר ibm )  ובמגדלי עזריאלי .  מגדל eit - elco international tower tel aviv נחשב לאחד ממגדלי המשרדים היוקרתיים הממוקם במתחם אמפא ברחוב יגאל אלון ,  סמוך למחלף השלום-עזריאלי ולתחנת הרכבת .  את המגדל מתכנן משרד האדריכלים יסקי מור סיוון לפי עקרונות הבנייה הירוקה והוא צפוי להתנשא לגובה של 45 קומות בשטח כולל של כ-60 אלף מ"ר להשכרה .  שטח כל קומה כ-1500 מ"ר ולרשות השוכרים יעמדו כ-1,100 מקומות חניה ו-14 מעליות .  מחירי השכירות בבניין עומדים על 135-80 שקל למ"ר .  אלקטרה נדל"ן מקבוצת ובניהולו של שלמה שרף מחזיקה בכ-96 נכסים מניבים ,  בשיעור תפוסה של 95 אחוז ובשטח כולל של 1.15 מיליון מ"ר .  נכסי החברה ממוקמים בישראל ,  ארה"ב ,  מדינות אירופה וקנדה .  כמו-כן החברה מחזיקה בשיעור של כ-10 אחוזים ב-16 בתי מלון של רשת הילטון ו-42 בתי מלון מרשת של מריוט בריטניה .  אמפא נדל"ן היא הזרוע של קבוצת אמפא המוחזקת בבעלות משותפת עם האחים נקש .  לחברה מספר נכסים מניבים בהרצליה ובתל אביב ועוסקת בייזום פיתוח וניהול פרויקטים בתחום הנדל"ן .
 
פירמת עורכי הדין גולדפרב חתמה על הסכם שכירות במגדל EIT בתל אביב - תשלם מיליון שקל לחודש
הפירמה תצטרף למשרד הפרסום אדלר-חומסקי ששכר 5 קומות במגדל .  בכך הושלם שיווק של כ-30% מהבניין

