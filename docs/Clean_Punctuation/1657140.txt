אור בעינים
ידיעות אחרונות משתף פעולה עם משרד הפרסום גיתם BBDO לטובת קמפיין אורות התקווה של עמותת עלם
כל צירופי האותיות א.ו.ר שמופיעים היום  ( חמישי )  במוסף 24 שעות של ידיעות אחרונות נצבעו במרקר צהוב .  זאת כחלק מפעילות חדשנית של גיתם BBDO לקראת קמפיין  " דגל אורות התקווה "  2010 של עמותת עלם .  
פרוייקט  " דגל אורות התקווה "  קורא לשלוח SMS ובאמצעות כך לתרום עשרה שקלים ולהדליק עוד נורה בדגל .  כאמור ,  במקביל לקמפיין הפרסומי שיעלה בכל אמצעי המדיה המסורתיים ,  תתקיים גם פעילות יוצאת דופן בידיעות אחרונות שבה כל הצירופים של האותיות א.ו.ר יסומנו במרקר צהוב .
 גיא בר ,  המשנה למנכ"ל גיתם BBDO מסר : " כמות המסרים הפרסומיים שהציבור נחשף אליהם היא אינסופית ולכן אנו חייבים לבצע פעולות ייחודיות ויוצאות דופן במקביל לפרסום המסורתי .  בפעילות הנוכחית של עלם התגייס ידיעות אחרונות ואפשר לנו להעביר את המסר בתוכן עצמו ובכך להפתיע את קהל הקוראים ולמשוך את תשומת ליבם בדרך חדשנית ". 

אור בעינים
ידיעות אחרונות משתף פעולה עם משרד הפרסום גיתם BBDO לטובת קמפיין אורות התקווה של עמותת עלם

