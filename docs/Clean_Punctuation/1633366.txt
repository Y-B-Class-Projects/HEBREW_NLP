ארה"ב מזהירה ממתקפות טרור נוספות באפגניסטן
נשיא אפגניסטן מסר כי המצב הביטחוני בקאבול נמצא תחת שליטה ,  לאחר שמתקפה משולבת של לפחות 20 לוחמי טליבן על מוקדי ממשל ומסחר בבירה האפגנית הותירה אחריה חמישה הרוגים
 ( צילום:רויטרס ,  עריכת וידאו :  גדי וינסטוק ,  קריינות :  אילן שניג ) 
לוחמי טליבן פתחו היום  ( שני )  בהתקפה משולבת נועזת על מוקדים שונים בקאבול ,  בירת אפגניסטן .  לאחר קרבות יריות שנמשכו יותר מארבע שעות הצליחו כוחות הביטחון להשתלט על החמושים ולהשיב את הסדר על כנו בעיר ,  כך מסר נשיא המדינה חמיד קרזאי .  
חלק מהלוחמים פוצצו עצמם במוקדים שונים ,  כולל ארמון הנשיאות ומרכז קניות .  במתקפה נהרגו חמישה בני אדם -אזרח ,  ילד ושלושה שוטרים ,  כמו גם נהרגו גם שבעה מחבלים ,  מתוכם שניים בפיגועי התאבדות .
 השליח המיוחד של הממשל האמריקאי לפקיסטן ואפגניסטן ,  ריצ'רד הולברוק ,  האשים את הטליבן באחריות לפיגועים . " מי שביצע את המתקפה אלו אנשים נואשים וחסרי רחמים ",  אמר בביקור בניו דלהי , " מי שעומד מאחורי המתקפה הזו ודאי לא ישרוד והוא גם לא יצליח במשימתו .  אבל אנחנו יכולים לצפות לאירועים מסוג זה על בסיס די קבוע ". 
בהודעה מטעם הנשיא קרזאי נמסר : " אויבי העם האפגני ניהלו סדרה של התקפות היום ,  וגרמו לפחד בקרב האוכלוסייה .  הנשיא מגנה את התקפות הטרור הללו והורה לגורמי הביטחון להגביר את האבטחה בעיר ולנקוט בצעדים כדי לעצור את האחראים להתקפות האכזריות והלא-פטריוטיות הללו ."  כשהחלה ההתקפה מחוץ לארמון הנשיאותי ,  קרזאי היה בפנים במהלך טקס השבעת חברי הקבינט החדשים .
 היתה זאת ההתקפה החמורה ביותר על קאבול מאז שלוחמי טליבן ביצרו בנייני ממשלה בפברואר שעבר ,  והרגו לפחות 26 בני אדם .  יריות ופיצוצים נשמעו ברחבי העיר ועשן התמר ממרכז הקניות בו התבצרו לוחמים .
 הטליבן לקח אחריות על הפעולה ומסר ששלח כ-20 לוחמים לקאבול . " זוהי פעולה שלנו ",  מסר דובר של הטליבן לסוכנות הידיעות הצרפתית . " המטרות הן הארמון הנשיאותי ,  משרדי האוצר ,  המשפטים והבנק המרכזי ". 
ארצות הברית גינתה את ההתקפה .  ריצ'רד הולברוק ,  שליח הנשיא ברק אובמה לאזור ,  שעזב את אפגניסטן שעות ספורות לפני ההתקפה אמר , "  זה לא מפתיע שהטליבן יעשה דבר כזה .  הם אנשים נואשים .  הם חסרי רחמים ".  
בעוד חיילים אפגנים הקיפו את מרכז הקניות בו התבצרו לוחמי טליבן ,  נהרגו מספר שוטרים וחיילים בהתפוצצות מכונית ממולכדת מחוץ למרכז קניות אחר .  
שלושה מחבלים מתאבדים עמוסים רימוני נפץ התפוצצו במקומות שונים :  אחד סמוך למשרד החינוך ,  השני בכיכר סואנת סמוך לבנק המרכזי ,  ושלישי ,  מחוץ למרכז קניות ,  כך מסר גורם ממשלתי בכיר לסוכנות הידיעות רויטרס .  מספר ההרוגים הסופי עדיין לא ידוע .  דובר משרד הבריאות מסר כי 18 פצועים הובהלו לבתי חולים בעיר .  
 ( עדכון ראשון :  8:43 ) 

ארה"ב מזהירה ממתקפות טרור נוספות באפגניסטן
נשיא אפגניסטן מסר כי המצב הביטחוני בקאבול נמצא תחת שליטה ,  לאחר שמתקפה משולבת של לפחות 20 לוחמי טליבן על מוקדי ממשל ומסחר בבירה האפגנית הותירה אחריה חמישה הרוגים

