א' מבית הנשיא :  מקווה שתמו שבע השנים הרעות בחיי
מספר שעות לאחר שביהמ"ש קבע שמשה קצב הוא אנס ,  הביעה המתלוננת הראשונה נגדו סיפוק מהכרעת הדין בעניינו .  א' ,  שתלונתה לא הופיעה בכתב האישום ,  הודיעה כי היא בוחנת את צעדיה 
" א' מבית הנשיא ",  האישה שהתלוננה בעבר נגד הנשיא לשעבר משה קצב ועדותה לא נכללה בסופו של דבר בכתב האישום נגדו ,  פרסמה הערב  ( חמישי )  את תגובתה להכרעת הדין בעניינו .  לדבריה , " לפני שבע שנים פגשתי לראשונה את משה קצב ,  ואני מקווה שהיום תמו שבע השנים הרעות בחיי .  שמעתי את הדברים המתוארים בהכרעת הדין .  אי אפשר היה לתאר את מה שעברתי במילים מדויקות יותר ". 
א' הוסיפה כי  " אני מצדיעה לנשים שאזרו עוז והתלוננו ,  ושמחה שבית המשפט הוציא את האמת לאור .  נפלה בחלקי זכות לשים סוף לסבל של נשים רבות שעבדו תחת משה קצב ולמנוע סבל מנשים נוספות .  אני מודה לכל מי שהאמינו בי לכל הדרך ,  תמכו ועודדו אל מול מסע ההכפשות של קצב ואנשיו .  אני בוחנת כרגע את צעדיי ואודיע על כך בימים הקרובים ". 
בחודש יוני 2007 גוללה א' במסיבת עיתונאים את גרסתה נגד הנשיא השמיני .  כשפניה מטושטשות סיפרה אז א' מול המצלמות כי  " משה קצב הוא אנס ,  משה קצב הוא עבריין מין סדרתי ,  משה קצב הוא סוטה ,  משה קצב הוא דמות מעורערת .  זה התחיל בשיחות טלפון .  'התעוררת הבוקר ?  מה את הולכת ללבוש הבוקר ?  אולי תלבשי חצאית ?  חצאית בלי תחתונים .  את מדהימה אותי ,  אני חלמתי עלייך בלילה בזמן ששכבתי עם גילה ,  אשתי ,  את אישה סקסית' .  מדובר על בן אדם שהיה יושב מדי בוקר ,  מוציא את איבר המין שלו ומנער אותו או מנפנף בו וגם אומר לי 'בואי תשבי ,  בואי תגעי' ". 
ארבע שנים לאחר שנחשפה פרשת קצב ,  קבע הבוקר בית המשפט המחוזי בתל אביב כי נשיאה השמיני של מדינת ישראל הוא אנס .  השופטים הרשיעו את משה קצב בשני מקרי אונס - של א' ממשרד התיירות .  הנשיא לשעבר אף הורשע בהטרדה מינית של ה' ושל ל' ,  שעבדו תחתיו בבית הנשיא ובשני מקרים של מעשה מגונה ,  האחד ב-א' ,  אשר בוצע בכוח ,  והשני ב-ל' .  קצב הורשע גם בשיבוש הליכי משפט ,  אך זוכה מהעבירה של הטרדת עד .
 
א' מבית הנשיא :  מקווה שתמו שבע השנים הרעות בחיי
מספר שעות לאחר שביהמ"ש קבע שמשה קצב הוא אנס ,  הביעה המתלוננת הראשונה נגדו סיפוק מהכרעת הדין בעניינו .  א' ,  שתלונתה לא הופיעה בכתב האישום ,  הודיעה כי היא בוחנת את צעדיה

