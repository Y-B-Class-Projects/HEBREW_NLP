הפיתוי המסוכן :  70 שעות עבודה בשבוע 
עובדי אקסטרים הפכו לאחד ממאפייני התעשייה החדשה .  במקביל ל"היי "  שנובע מעבודה אינטנסיבית ומעניינת הולך ומתפתח אצלם צד אפל
 >  >  שבוע העבודה הישן והטוב ,  זה שכלל 40 שעות עבודה בלבד ,  נעלם מן הנוף התעסוקתי .  אנשים לא רק עובדים כיום שעות רבות יותר ,  הם לוקחים על עצמם משרות המכונות  " אקסטרים ",  הכוללות יותר מ-60 שעות עבודה בשבוע תוך מתן מענה לדרישות הלקוחות 24 שעות ביממה ,  בלוחות זמנים צפופים יותר ובנפח עבודה חסר תקדים .  כשבוחנים את עובדי האקסטרים מגלים כי באופן מתמיה ,  רבים מהם כלל אינם מרגישים מנוצלים ,  להיפך :  הם חשים התרוממות רוח .  חלקם אוהב את האתגר האינטלקטואלי ואת הריגוש שבהשגת משהו כביר .  אחרים חושקים בחבילות הפרישה המנופחות ואחרים במעמד שנובע מתוקף התפקיד .  אין ספק כי משרות אקסטרים ממריצות את האדרנלין של העובדים ומשלהבות את יצר התחרותיות .  הן מופיעות במגזרים שונים החל בפיננסים או שירותים ,  דרך ייעוץ ,  רפואה ,  חוק ותעשייה ,  אך במקביל ליתרונות נראים כבר סימנים מקדימים גם לנזקים :  בעיות בריאותיות וקשיים משפחתיים מאפיינים את עובדי האקסטרים ,  בד בבד עם ירידה בתפוקת הארגונים כאשר העובדים נשחקים ,  או מוותרים על המרוץ לטובת עבודות רגועות יותר .  הדרך לזיהוי עובד אקסטרים פשוטה :  בנוסף על שבוע עבודה בן 60 שעות ויותר ,  דרישות מלקוחות מסביב לשעון ,  עומסי עבודה חסרי תקדים ולוחות זמנים צפופים ,  לבעלי משרות אקסטרים גם מספר מאפיינים נוספים :  תחומי אחריות עצומים ;  אירועים שקשורים לעבודה מעבר לשעות העבודה הרגילות ;  אחריות אישית לרווח או הפסד ;  אחריות אישית להדרכה או גיוס ;  נסיעות תכופות ;  נוכחות פיסית במקום העבודה 10 שעות ביום ויותר .  למרות הדרישות והציפיות הרבות מעובדי האקסטרים ,  מספר המשרות האלה רק עולה .  שילוב של כמה מגמות שהצטלבו מסביר מדוע :  לחץ תחרותי לאור הירידה בכמות משרות הניהול  ( הודות לקדחת המיזוגים )  והשפע בכישרונות ,  התעצמה התחרות על משרות בכירות .  לאנשים יש מוטיבציה לעבוד יותר מאשר יריביהם על מנת לזכות בתפקידי המפתח .  אתוס האקסטרים אנשים רבים מתחברים לאתוס האקסטרים שמתפשט בחברה ,  המועצם על ידי ספורטאים חובבי ריגושים ותוכניות ריאליטי שונות .  האתוס זולג לעולם העסקים ומגביר את זוהר משרות האקסטרים .  טכנולוגיות תקשורת הטכנולוגיה גרמה לשינוי בציפיות ובהתנהגות של אנשים .  במקום לשים גבול סביב יום העבודה שלהם ,  הם מחוברים ללא הרף לטלפונים הסלולריים ולמכשירי הבלקברי שלהם .  העבודה כמרכז חברתי כאשר החברים הטובים ביותר והפגישות המעניינות ביותר נמצאים במשרד ,  אנשים נשארים בעבודה שעות רבות בשמחה וזונחים את המשפחה ואת החיים האישיים .  העבודה ,  ולא הבית ,  הופכים להיות המקום שבו אנשים זוכים להערכה ולכבוד .  עבודה שמבוססת על ידע הארגונים כיום מלאים באנשים שעובדים עם הראש ולא עם הידיים .  אנשים נהנים להחליף דעות עם עמיתים למקצוע ועבורם השעות הרבות הן עונג ,  ולא סבל .  גלובליזציה בעוד שהחברות מתפשטות ברחבי העולם ,  הן זקוקות לאנשים שיפקחו על העבודה באזורי זמן שונים ,  מה שמגביר את הדרישות לנסיעות של מנהלים ומאריך את יום העבודה .  האם יש צד אפל ?  סטטיסטיקות מדאיגות חושפות את הצד האפל של משרות האקסטרים :  36% מהעובדים הקיצוניים בגילאים 34-25 טוענים כי סביר להניח שיעזבו את עבודתם בתוך שנה .  69% מאמינים שהבריאות שלהם היתה משתפרת אילו היו עובדים פחות ,  58% סבורים שהעבודות הקיצוניות שלהם פוגעות ביצירת קשר משמעותי עם ילדיהם ,  65% מהנשאלים אמרו כי יסרבו לקידום אילו יידרש מהם להשקיע מאמץ רב יותר בעבודה .  המסקנה המתבקשת :  משרות אקסטרים יכולות להעשיר את החברה שלכם בטווח הקצר .  אך האם הארגון יוכל לשאת בתוצאות לטווח הרחוק ?  - הסוגיה :  מספר האנשים שהעבודה היא חייהם הולך וגדל .  במקביל לתפוקה המצוינת הם מפתחים בעיות בריאות ,  קושי בחיי משפחה ושחיקה מתמדת הפתרון :  זהה את עובדי האקסטרים בארגונך הדרך הנכונה :  היה מודע לעובדה שמשרות האקסטרים של עובדיך אולי טובות לטווח הקצר אך לא בהכרח לטווח הארוך ,  ופעל בהתאם כדי להפחית את הלחץ

הפיתוי המסוכן :  70 שעות עבודה בשבוע 
עובדי אקסטרים הפכו לאחד ממאפייני התעשייה החדשה .  במקביל ל"היי "  שנובע מעבודה אינטנסיבית ומעניינת הולך ומתפתח אצלם צד אפל

