בית הדין האזורי לעבודה דחה העתירה כנגד מינויו של שמואל אמסלם לתפקיד עוזר מנהל נתב"ג
העתירה הוגשה על ידי ועד ההנדסאים הטכנאים והמהנדסים בטענה ל"מכרז תפור "
 בית הדין האזורי לעבודה דחה את עתירת ועד ההנדסאים הטכנאים והמהנדסים ברשות שדות התעופה  ( רש"ת )  לתת צו זמני שיאסור על ההנהלה לאפשר את תחילת עבודותו של שמואל אמסלם בתפקיד עוזר מנהל נתב"ג ,  בשל החשש  " למכרז תפור "  לתפקיד.המשמעות המעשית :  אמסלם יוכל להיכנס מעתה לתפקידו החדש כעוזר למנהל נתב"ג ,  שמואל קנדל .  ועד ההנדסאים הטכנאים והמהנדסים ברשות שדות התעופה  ( רש"ת )  עתר לבית הדין האזורי לעבודה בתל-אביב בטענה ,  כי  " הנהלת רש"ת תפרה מכרז לתפקיד עוזר מנהל נתב"ג וכי המינוי לתפקיד נעשה במסגרת עסקה לפיו פעל מקורבו של הנבחר אצל שר התחבורה ,  ישראל כץ ,  למינויו של מנהל נתב"ג ". בנוסף ,  ביקש הועד להורות ,  כי ההליך שקיימה רש"ת לבחירתו של עוזר מנהל נתב"ג  " היה פגום ונעשה למראית עין בלבד ,  תוך שהנהלת רש"ת החליטה עוד לפני קיומו של המכרז מי יהיה הזוכה בו ". הועד שהגיש את הבקשה יחד עם שלומה מעומדים לתפקיד - מתוך 16 שהתמודדו במכרז ,  טוען ,  כי התריע עוד קודם לקיומו של המכרז על החשד הכבד בנושא.מהבקשה לבית המשפט עלה ,  כי  " במאי 2009 נודע לוועד כי שמואל קנדל ,  מי ששימש סמנכ"ל הנדסה צפוי להתמנות למנהל נתב"ג .  במהלך חודש ספטמבר 2009 פנה אל ועד הט"מ עובד הרשות ,  נתי שיפריס ,  ששימש במשך 15 שנים כעוזרו של קנדל וסיפר כי נודע לו שקנדל צפוי להתמנות כמנהל נתב"ג .  הוא שאל אותו האם הוא צפוי להמשיך ולכהן כעוזרו גם בתפקיד זה .  לתדהמתו של שיפריס השיב לו קנדל ,  כי הוא מחוייב למנות לתפקיד את עובד הרשות ,  שמואל אמסלם ". הוועד טען ,  כי  " התחייבותה של הנהלת רש"ת למנות את אמסלם לתפקיד נולדה ,  ככל הנראה ,  לאחר שההנהלה ביקשה להבטיח ,  כי מינויו של קנדל יאושר ע"י הממשלה וביקשה מיו"ר ועד העובדים התעופתי ,  פנחס עידן ,  להפעיל את קשריו אצל שר התחבורה ,  ישראל כץ ,  עידן הסכים לעשות זאת ,  אולם התנה את פעילותו בכך שמקורבו יתמנה לעוזרו של קנדל מיד לאחר מינויו של האחרון למנהל נתב"ג ". יועץ שר התחבורה לתקשורת ,  אילן ליזרוביץ ויו"ר ועד עובדי רש"ת ,  פנחס עידן ,  דחו בזמנו בתגובה ,  כל אחד בנפרד מעורבות כלשהי במינוי .  רשות שדות התעופה  ( רש"ת )  טענה ,  כי  " המכרז התנהל כדין עפ"י נוהל גיוס עובדים ". 

בית הדין האזורי לעבודה דחה העתירה כנגד מינויו של שמואל אמסלם לתפקיד עוזר מנהל נתב"ג
העתירה הוגשה על ידי ועד ההנדסאים הטכנאים והמהנדסים בטענה ל"מכרז תפור "
 
