ווסטפאל על הפופולריות של כספי : " זו בהחלט דאגה "
 מאמן סקרמנטו התייחס לתשומת הלב הגוברת עבור שחקנו : " זה יכול לחבל בהצלחה ".  הישראלי עצמו דווקא בטוח : " זה לא מעייף "
 לאחר שנודע הבוקר  ( שלישי )  כי עמרי כספי ישתתף בתחרות ה-H-O-R-S-E בסוף שבוע האולסטאר הקרוב בדאלאס ,  התפרסמה הערב באתר NBA.COM כתבה שכותרתה  " הקינגס דואגים שכספי נהיה פופולארי מדי ".  ההסבר ,  על פי הכתב סקוט הווארד-קופר ,  הוא שבין המשחק הלילה במדיסון סקוור גארדן ,  סוף שבוע האולסטאר ואין ספור מפגשים עם קהילות יהודיות ברחבי ארצות הברית ,  כספי עובד קשה מאוד גם מחוץ למגרש . 
" אחד הדברים שעושים את עמרי כל כך מיוחד זה שיש מאחוריו מדינה שלמה שמסורה לו והוא עושה אותם גאים ",  אמר מאמן סקרמנטו ,  פול ווסטפאל ,  בהתייחסו לפופולריות הגוברת של שחקנו . " זו גם אחת הסיבות שהוא כל כך ממוקד ,  אבל אני חושב שהדרישות המרובות יכולות גם להיות מעייפות ,  וזה משהו שניאלץ לעקוב אחריו .  האנשים שרוצים שהוא יצליח יכולים ,  בדרך מסוימת ,  לחבל בהצלחה .  זו בהחלט דאגה עבורנו ". 
עם זאת ,  לכספי עצמו תשומת הלב לא מפריעה .  להיפך . " זה לא כל כך מעייף .  אני עושה הכל ,  אבל בסופו של דבר אני מנסה לשחק כדורסל .  אני כאן כדי לשחק כדורסל ומנסה לעשות הכל כדי להיות רענן למשחקים .  כל עוד שום דבר לא מפריע לכושר ,  לקצב או לשעות השינה שלי ,  הכל בסדר ",  אמר הפורוורד הישראלי בתגובה . " זה חלק ממי שאני ומאיפה באתי .  לקחתי את זה בחשבון מההתחלה ,  ידעתי שזה יהיה כך ואני גאה בזה ". 

ווסטפאל על הפופולריות של כספי : " זו בהחלט דאגה "
 מאמן סקרמנטו התייחס לתשומת הלב הגוברת עבור שחקנו : " זה יכול לחבל בהצלחה ".  הישראלי עצמו דווקא בטוח : " זה לא מעייף "
 
