מנכ"ל לופטהנזה בישראל : " שוק הנסיעות מישראל לגרמניה מתאושש בקצב של 6%-10% "
 גרמניה תפסה את המקום השני ,  אחרי ארה"ב ,  עם המספר הרב ביותר של נוסעים בטיסות לישראל וממנה מנתב"ג 
" שוק הנסיעות מישראל לגרמניה מתאושש בקצב של 6%-10% השנה לעומת 2009 ,  בעוד התנועה מגרמניה גדלה בשיעור כפול מזה .  אם קצב הגידול בתנועת הנוסעים מגרמניה לישראל וממנה יימשך ,  נגדיל לטיסה יומית את מספר טיסותנו השבועי ממינכן לנתב"ג וממנה ;  כבר ב-26 לאפריל נוסיף טיסה נוספת - חמישית במספר ,  בקו מיעד זה ארצה "  - כך אמר ל-themarker מנכ"ל חברת התעופה לופטהנזה בישראל ,  עופר קיש ,  בתום יריד התיירות הגדול בעולם התעופה ,  שהסתיים בסוף השבוע בברלין.לדברי קיש אשר השתתף בכנס , " מצבת ההזמנות של כרטיסי הטיסה לחצי השנה הקרובה מעודד וכבר היום ישנן טיסות אשר לא ניתן למצוא עליהן מקומות .  דווקא בשוק הגרמני אנו רואים רמת ביקושים גבוהה במיוחד מצד קבוצות תיירים ". על פי נתונים של רשות שדות התעופה  ( רש"ת )  ,  גרמניה תפסה את המקום השני בפברואר השנה ,  אחרי ארה"ב ,  עם המספר הרב ביותר של כ-27.5 אלף נוסעים בטיסות לישראל וממנה מנתב"ג - גידול של 42.9% לעומת פברואר 2009.את חזרתה של תנועת הנוסעים מגרמניה קיש תולה יותר בהתייחסותה החיובית של הקנצלרית לישראל ובשקט הביטחוני אשר שורר כאן - ולא במחיר כרטיסי הטיסה . " לא ראיתי שמישהו משתולל במחירים ",  אמר.עם זאת ,  הוא מודע לתחרות המחריפה בקווי התעופה מגרמניה לישראל וממנה .  כך לדוגמא ,  חברת התעופה אייר ברלין תגדיל בהדרגה משתיים לתשע ,  בלוח טיסות אביב-קיץ את מספר טיסותיה השבועי ,  משורת יעדים מגרמניה לנתב"ג ,  כמו לדוגמא טיסה נוספת - שלישית במספר מברלין וטיסות ממינכן ,  קלן ודיסלדורף .  החברה הגרמנית המתחרה אף תפעיל מחלקת עסקים בטיסותיה לישראל.בנוסף ,  חברת low cost חדשה - ג'רמנווינג'ס - חברה בת של לופטהנזה ,  נכנסת אף היא בראשונה לישראל .  החברה הגרמנית תתחיל לפועל בקו מקלן לנתב"ג וממנה ב-30 במארס 2010 .  היא תבצע שתי טיסות שבועיות על הקו ,  בממטוסי מדגם איירבוס a-319 צר גוף המכיל כ-140 מושבים.לדברי קיש הוא  " מברך על כל תחרות ",  משום שהיא רק מגדילה את נתח תנועת הנוסעים לישראל וממנה .  הוא גם לא מודאג ,  מהתחרות עם חברת אל על.לקראת שיא עונת נסיעות הפסח ,  אין בכוונת לופטהנזה להוסיף טיסות מיוחדות ,  משום שלדבריו החברה מפעילה 14 טיסות קו סדירות בשבוע ,  מנתב"ג לפרנקפורט וממנה ועוד 4 טיסות מנתב"ג למינכן ,  במטוסים רחבי גוף אשר עונים על הביקוש הרב .
 
מנכ"ל לופטהנזה בישראל : " שוק הנסיעות מישראל לגרמניה מתאושש בקצב של 6%-10% "
 גרמניה תפסה את המקום השני ,  אחרי ארה"ב ,  עם המספר הרב ביותר של נוסעים בטיסות לישראל וממנה מנתב"ג

