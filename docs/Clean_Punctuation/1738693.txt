למ"ס :  יצוא הסחורות בשנת 2009 גדל ב-52% לעומת 2000 בהובלת ענף התרופות והכימיקלים
היקפי היצוא שנרשמו בענף כימיקלים כולל ענף התרופות הסתכמו בכ-10.4 מיליארד דולר
סך יצוא הסחורות בשנת 2009 גדל ב-52% לעומת שנת 2000 והושפע מהמשבר הכלכלי בעולם והירידה בהיקפי הסחר הבינלאומי .  ענפי היצוא אשר גדלו בצורה המשמעותית ביותר לעומת שנת 2000 הם :  יצוא ענף התרופות ,  הרהיטים ,  כרייה וחציבה ,  יצוא מוצרים מינרלים ואל-מתכתיים ,  הכימיקלים ויצוא מתכת בסיסית .  מנגד ,  יצוא ענף הטקסטיל ,  ההלבשה והעור הצטמצם ל-77.4% ,  ויצוא ענף ציוד התקשורת האלקטרוני הסתכם ב-77.1% מערכם בהשוואה לשנת 2000 ,  כך עולה מנתוני יצוא סחורות אשר פרסמה הלשכה המרכזית לסטטיסטיקה.שנת 2009 התאפיינה בשינוי המשקלים של הענפים הכלכליים השונים ביצוא הסחורות ,  ביניהם ירידה במשקל יצוא ענף היהלומים גולמיים ומלוטשים מ-31.6% בשנת 2008 ל-24.2% ב-2009 ועלייה במשקל יצוא ענף הרכיבים אלקטרוניים מ-2.5% ב-2008 ל-8.5% ב-2009.היקפי היצוא הגדולים ביותר בשנת 2009 נרשמו בענף הכימיקלים והמוצרים הכימיים - יחד עם יצוא ענף התרופות  ( 4.7 מיליארד דולר )  - הסתכם בכ-10.4 מיליארד דולר ,  בענף היהלומים מלוטשים  ( כ-9.4 מיליארד דולר )  ,  הרכיבים אלקטרונים  ( 4.1 מיליארד דולר )  ,  בענף הציוד התעשייתי לבקרה ולפיקוח ,  וציוד רפואי ומדעי  ( 3.6 מיליארד דולר ) .בין השנים 2009-2003 נרשמו שינויים משמעותיים במשקלים של הענפים השונים .  חלקו של יצוא ענף הכימיקלים והמוצרים הכימיים עלה מ-14.0% ב-2003 ל-21.7% ב-2009 ,  בעיקר תפח משקלו של יצוא ענף התרופות מ-3.5% ב-2003 ל-9.7% ב-2009 .  יצוא ענף רכיבים אלקטרוניים התרחב והיווה 8.5% מכלל היצוא בשנת 2009 לעומת 4.9% בשנת 2003 .  סך כל היצוא החקלאי מהווה 2.6% מכלל היצוא.בשנת 2009 גדל פיזור היצוא לפי ענפים בין גושי הארצות השונות .  היצוא לארצות האיחוד האירופי הסתכם בשנת 2009 ב-12.4 מיליארד דולר  ( 10.5 מיליארד דולר ללא יהלומים )  - מבטא ירידה של 30.3% לעומת שנת 2008 .  היצוא לארה"ב הסתכם בשנת 2009 ב-16.8 מיליארד דולר וענפי היצוא המרכזיים לארה"ב  ( פרט ליהלומים )  היו ענף כימיקלים ומוצרים כימיים  ( 25.5% ב-2009 )  ,  הכולל את ענף התרופות בו נרשם גידול של פי 5 בין 2003 ל-2009  ( 3.55 מיליארד דולר )  .  היצוא לארצות אסיה הסתכם בשנת 2009 ב-9.5 מיליארד דולר  ( 5.9 מיליארד דולר ללא יהלומים )  וענפי היצוא המרכזיים היו ענף רכיבים אלקטרוניים  ( 14.0% )  וענף ציוד תקשורת אלקטרוני  ( 9.3% )  .
 
למ"ס :  יצוא הסחורות בשנת 2009 גדל ב-52% לעומת 2000 בהובלת ענף התרופות והכימיקלים
היקפי היצוא שנרשמו בענף כימיקלים כולל ענף התרופות הסתכמו בכ-10.4 מיליארד דולר

