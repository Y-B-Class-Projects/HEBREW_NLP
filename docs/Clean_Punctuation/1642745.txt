דיווח : " ישראל פתחה בגל התנקשויות באיזור "
 דיפלומטיים מצריים מסרו ל"טיימס "  כי ישראל מנהלת מצוד אחר בכירים בחמאס ובחיזבאללה ,  ומנסה לסכל שיתוף פעולה של אותם ארגונים עם אירן ,  גם על ידי התנקשות בבכיריהם
ישראל פתחה בגל התנקשויות ברחבי המזרח התיכון וצותתה לפגישות בין מנהיגי חמאס ,  החיזבאללה ומשמרות המהפכה באירן .  כך מסרו היום  ( שבת )  גורמים דיפלומטיים מצריים ל"טיימס "  הלונדוני .  ישראל חשודה גם בהתנקשויות בבכיר חמאס בדובאי ובפיצוץ  " אוטובוס הטרוריסטים "  בדמשק .  
על פי הדיווח ,  גל ההתנקשויות החל בחודש דצמבר כשאוטובוס שנשא יועצים אירניים ובכירי חמאס ,  התפוצץ בפאתי הבירה הסורית .  בעוד שהתגובה הסורית הרשמית דיברה על פיצוץ צמיג ,  תמונות שהגיעו מזירת האירוע הצביעו על פיצוץ גדול בהרבה .  מספר שבועות לאחר מכן ,  מספר בני אדם נהרגו בהתקפה על פגישה בין נציגי חמאס וחיזבאללה בבירות .  גורם פלסטיני בכיר אמר אז שחמאס ניסה לטשטש את תוצאות המתקפה שגרמה לו ל"מבוכה רבה ".   
" גובר שיתוף הפעולה בין חמאס השולט בעזה לאירן ",  אמרו הדיפלומטיים , " ישראל קוראת את הכתובת על הקיר ומבינה שמהלך כזה יביא לחיזוק שלטון חמאס ויכולת הלחימה של הארגון .  אולם ישראל מצליחה להתגבר על המכשולים הללו .  מדינות נוספות לא רוצות להפוך לשדה הרג בסכסוך הישראלי-פלסטיני ".  
ההתנקשות בחייו של בכיר חמאס מחמוד אל מבחוח בחודש שעבר בדובאי היה המהלך האחרון בגל ההתנקשויות .  אל מבחוח ככל הנראה הורעל על ידי אישה שביקרה בחדרו במלון בדובאי .  גורמים ישראלים אמרו אז שאל מבחוח היה דמות מפתח במאמצי חמאס להשיג טילים ארוכי טווח מתוצרת אירנית .  
על פי הדיווח ,  תחת הנהגתו של מאיר דגן במוסד ,  חידשה ישראל את מאמציה להתנקש בחייהם של בכירים בארגוני הטרור .  בחודש אוגוסט 2008 הופנתה אצבע מאשימה כלפי ישראל במעורבות בחיסולו של בכיר חיזבאללה עימאד מורנייה בפיצוץ מכוניתו בבירה הסורית .  עוד נמסר כי דגן ,  שנכנס לתפקידו בחודש אוקטובר 2002 ,  בחר להתמקד בפגיעה בחיזבאללה ומאמינים כי שני בכירי הארגון נהרגו בשני פיצוצים בחודש יולי 2003 ובחודש אוגוסט 2004 בבירת לבנון .
 
דיווח : " ישראל פתחה בגל התנקשויות באיזור "
 דיפלומטיים מצריים מסרו ל"טיימס "  כי ישראל מנהלת מצוד אחר בכירים בחמאס ובחיזבאללה ,  ומנסה לסכל שיתוף פעולה של אותם ארגונים עם אירן ,  גם על ידי התנקשות בבכיריהם

