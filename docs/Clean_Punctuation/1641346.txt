 " ישראל חסרת אונים מול מבריחי הסמים "
 נתונים שנמסרו בוועדה למלחמה בסמים ,  חשפו תמונה עגומה .  6,500 ק"ג סמים נתפסו בשנה החולפת בגבולות המדינה ובכנסת קובלים : " המבריחים יכולים לעבור מתי שהם רוצים "
 3,000 קילוגרם חשיש ,  3,000 קילוגרם מריחואנה ו-500 קילוגרם הירואין נתפסו בישראל ולאורך הגבולות בשנת 2009 על ידי צה"ל ,  משטרת ישראל ועובדי המכס  אלו הנתונים שנחשפו היום  ( שלישי )  בידי מרכז המחקר והמידע של הכנסת במהלך דיון על הברחות סמים לישראל בוועדה למלחמה בסמים בראשות ח"כ מוחמד ברכה  ( חד"ש )  .  על פי הנתונים ,  מדובר בעלייה משמעותית בתפיסת הברחות סמים לישראל לעומת שנים קודמות .  עם זאת ,  לא ידוע כמה אחוז מכלל הברחות הסמים בישראל אכן נתפס .  
חברי הוועדה ,  ח"כ ניסים זאב  ( ש"ס )  וח"כ חאמד עמאר  ( ישראל ביתנו )  ,  סיירו לפני מספר שבועות בגבול מצרים ובחנו את הפעולות למניעת ההברחות .  לטענתם ,  במהלך הסיור התברר כי חיילי צה"ל ניצבים חסרי אונים מול הברחות הסמים .  לדברי זאב , " מדינת ישראל מפקירה את הגבול הדרומי ,  אנחנו חלמאים .  לא האמנתי עד כמה אנחנו יכולים להפקיר את הגבול בידי גורמים שונים ".  
" ישנן חמולות של בדואים קרימינליים שהם ארגון פשע ",  המשיך ח"כ זאב . " החמולות הללו מקבלות על כל ראש שמועבר דרך הגבול 2,000 דולר ,  ואם הן מצליחות להעביר לתל אביב ,  הסכום עולה ל-4,000 דולר .  זה נע בין 100-200 אלף דולר ליום .  הפלא הגדול הוא שאותם אנשים מוכרים למשטרת ישראל ולמשמר הגבול ,  אבל אין מצב שאפשר לעצור אותם בצו מינהלי .  אם היינו מאפשרים מעצר מינהלי ,  יכולנו לחסום את אותם עבריינים שמבריחים סמים אבל אין לנו סמכות לעצור מבריחים כשהחבילה נמצאת בסמוך אליהם ולא בידיהם ממש ",  אמר .
 עמאר הוסיף ודיווח כי  " נציגי הצבא אמרו לנו בסיור שבמשאבים הקיימים היום הם אינם יכולים להתמודד עם הברחות הסמים לישראל .  היום אין גדר בגבול מצרים והמבריחים יכולים לעבור מתי שהם רוצים .  אנשים יושבים שם בלילה וצה"ל יודע שהם מבריח סמים ולא יכול לעצור אותם ". 
ח"כ ברכה אמר בדיון כי  " אם נצמצם את כמות הסמים בישראל ואת האפשרות של בני נוער שייפלו לרעל הזה ,  עשינו את העבודה .  אנחנו לא יודעים כמה אחוז מהסמים נתפס .  הגיע הזמן שהרשות למלחמה בסמים תבצע הערכה כדי לדעת מהו שוק הסמים וכדי לדעת כמה תופסים וכמה לא תופסים .  לעולם לא נדע מה הצרכים שלנו במלחמה בהברחות ,  אם לא נדע מה ההיקף ". 
ראש חוליית מחקר סמים במשטרת ישראל ,  רב פקד אורית נחמני קראה להקים ,  בנוסף לגדר ,  יחידה ייעודית על הגבול . " זה נושא שהעלינו השנה ,  אנחנו רוצים לקדם אותו וזה עניין של תקציב ",  אמרה .

" ישראל חסרת אונים מול מבריחי הסמים "
 נתונים שנמסרו בוועדה למלחמה בסמים ,  חשפו תמונה עגומה .  6,500 ק"ג סמים נתפסו בשנה החולפת בגבולות המדינה ובכנסת קובלים : " המבריחים יכולים לעבור מתי שהם רוצים "
 
