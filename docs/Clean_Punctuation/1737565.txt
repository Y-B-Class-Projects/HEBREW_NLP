מוק' יורוקאפ :  הפועל ירושלים ניצחה בליאז' 59:62
קטש ושחקניו עשו צעד משמעותי לקראת הגומלין .  מוק' היורוצ'אלנג' :  פריס-לוולואה - מכבי חיפה 63:75
אחרי קיץ עמוס מאוד בהעברות על ומחוץ לפרקט ,  פתחה הערב  ( שלישי )  הפועל ירושלים את העונה שלה באופן רשמי ,  כשהתארחה אצל ליאז' הבלגית ,  במשחק הראשון במוקדמות היורוקאפ .  בקבוצה שלא סיימה טוב את העונה הקודמת סימנו את ההשתתפות במפעל האירופאי במשמעותי במיוחד ,  ומאמן הקבוצה ,  עודד קטש ידע כי החל מהערב ,  כל המילים היפות והחיוכים יעמדו למבחן על המגרש .  ואכן ,  ירושלים עמדה במבחן .  וויל סולומון וג'ייסון ריץ' הוליכו את ההתקפה ,  וירושלים ניצחה 59:62 בבלגיה ,  כשהיא נותנת לעצמה מקדמה לא רעה לקראת הגומלין שייערך ב-5 באוקטובר במלחה .  
ליאז' ,  ששיחקה בשנתיים האחרונות ביורוצ'אלנג' ,  אינה אמורה להוות משוכה גבוהה עבור קבוצתו של קטש .  את העונה החולפת סיימו הבלגים במקום הראשון בליגה המקומית והפסידו בגמר הפלייאוף לשלרואה .  בדומה להפועל ,  גם הקבוצה הבלגית החליפה את מרבית שחקניה מהעונה שעברה .  
ירושלים פתחה בחמישייה עם וויל סולומון ,  אורי קוקיה ,  ג'ייסון ריץ' ,  יוגב אוחיון ובריאן רנדל .  שתי הקבוצות פתחו בתצוגה התקפית גרועה ורק אחרי 3 דקות משחק היה זה אורי קוקיה שקלע נקודות ראשונות עבור הירושלמים .  5 נקודות רצופות של אוחיון העלו את הירושלמים ליתרון 7:8 .  שלשה של ג'ייסון ריץ' העלתה את ירושלים ל-11:14 ,  אבל לאונרד מאטלה צימק והאורחים הוליכו 13:14 בתום הרבע הראשון .  סם קלנסי ורנדל סיפקו נקודות לקטשים בתחילת הרבע השני ,  וירושלים עלתה ליתרון 5 באמצע הרבע .  וויל סולומון נכנס לעניינים בהתקפה ,  וירושלים הוליכה במחצית בתוצאה 26:33 .
 סם קלנסי דייק מקו העונשין בתחילת הרבע השלישי ,  אבל דווקא הבלגים פתחו היטב כשנקודות של טיילור גריפין וגאי מויה קבעו שוויון 38:38 .  ירושלים לא הצליחה לעצור את השטף הבלגי ,  ליאז' המשיכה עם ריצת 0:7 ,  חוללה מהפך ,  והוליכה בתום הרבע 40:45 .  הרבע הרביעי נפתח בג'אמפ של ג'ייסון ריץ' ,  כדיון דאוול ,  ג'ייסון ריץ' ,  וויל סולומון וקוקיה עלו בחמישייה הנמוכה והמהירה .  זה עבד ,  ונקודות של סולומון וריץ' ניצחו על ריצת 1:6 ,  והמשחק הפך צמוד .  1:30 לסיום השווה סדריק בוזמן לזכות הבלגים וקבע 54:54 .  רנדל דייק ב-1 מ-2 מהקו ,  ואחר כך הוסיף 2 בג'אמפ שהעלה את האדומים ל-55:57 .  שלשה של סולומון קבעה 55:60 כשעל השעון 38 שניות לסיום ,  והקטשים הרגישו שזה הולך לכיוון שלהם .  בוזמן צימק מהקו ובליי-אפ למינוס 2 .  רנדל דייק ב-1 מ-2 מהקו ,  בוזמן החטיא שלשה וירושלים ניצחה בסיום 59:62 .
  קלעו לירושלים :  וויל סולומון 15 נקודות  ( 5 ריבאונדים )  ,  ג'ייסון ריץ' 12 ,  בריאן רנדל 10  ( 7 ריבאונדים )  ,  יוגב אוחיון 9 ,  סם קלנסי 7 ,  יובל נעימי 4 ,  אורי קוקיה 3  ( 9 ריבאונדים )  ,  דיון דאוול 2 .
 קלעו לליאז' :  סדריק בוזמן 14 ,  ניקולס רייבו 12 ,  טיילור גריפין 9 ,  לאונרד מאטלה ,  אנריאה סטיפאנוביץ' וגאי מויה 7 כל אחד ,  מייקל ג'נקינס 3 .
 גם מכבי חיפה פתחה הערב  ( שלישי )  את העונה האירופית שלה במשחק חוץ בפריס נגד ראסינג המקומית במסגרת מוקדמות היורוצ'אלנג' .  חיפה הציגה לאורך המשחק יכולת חלשה ,  וכבר למן הפתיחה הצרפתים פתחו פער שצומק רק בדקות הסיום .  פריס-לוולואה ניצחה 63:75 ולשחקניו של אלעד חסין יהיה לא פשוט למחוק את הפער בגומלין ,  שייערך ב-13 לאוקטובר בנשר .
 אם תעבור חיפה לסיבוב הבא היא תשתלב בבית שכולל בשלב זה רק את ונטספילס הלטבית ויכלול בשלב מאוחר יותר את המנצחת בין חימיק יוז'ני האוקראינית לפלוישטי הרומנית והמפסידה בין פרנקפורט הגרמנית לבשיקטש הטורקית .  חיפה תמריא ביום רביעי בבוקר מפאריז לניו יורק ,  לקראת משחק הראווה בתחילת השבוע הבא מול ניו ג'רזי נטס .  
חיפה רשמה לקראת המשחק את ברט הארווי המתאזרח מקרית טבעון ,  והוא ישלים את הסגל כל עוד דרק גלזר הפצוע לא יכול לחזור לשחק .  החמישייה של חיפה כללה את פרנק רובינסון ,  מרקו קילינגסוורת ,  יוני ניר ,  אבי בן שימול וסילבן לנדסברג .  הצרפתים פתחו בריצה של 0:9 בזכות נקודות של פאמוטימי ובול .  5:40 דקות לסיום הרבע העלה סוף-סוף קילינגסוורת את החיפאים על לוח התוצאות .  נקודות של קילינגסוורת ופרנק רובינסון צימקו מעט לחיפאים ,  ופריס-לוולואה הוליכה בתום הרבע 8:17 .  דריק לאו קלע לחיפה נקודות ראשונות ברבע השני ,  אבל החטאות של לארי אובאנון ונקודות של מרסלוס סמרוויל מנעו מחיפה לצמק .  חיפה לא הצליחה לעצור את למונט המילטון ,  שקלע 10 נקודות בשני הרבעים הראשונים ופריס-לוולואה הוליכה במחצית 22:37 .
 חיפה פתחה את הרבע השלישי עם סל של רוברט רותבארט ,  אבל סמרוויל הותיר את הפער דו ספרתי .  הצרפתים שלטו בקצב והפער נע סביב 20 נקודות ,  ובסיום הרבע הוליכה פריס-לוולואה 38:56 .  אבי בן שימול וסילבן לנדסברג קלעו לחיפה בתחילת הרבע הרביעי ,  הצרפתים הורידו מעט את הרגל מהגז ובן שימול ואובאנון ניצלו זאת כדי לצמק את הפער .  בסיום ניצחה פריס-לוולואה 63:75 .
 קלעו לפריס-לוולואה :  למונט המילטון 22 נקודות ו-5 ריבאונדים ,  מרסלוס סמרוויל 16 ,  דייויד נואל 11 ו-5 אסיסטים ,  ווילפריד אקה 10 ,  ז'ימאל בול 6 ,  אולומניוואה פאמוטימי 4 ,  אנדרו אלביצ'י ,  נייג'ל ווייט וג'ילום יאנגו 2 כל אחד .
 קלעו למכבי חיפה :  מרקו קילינגסוורת 13 נקודות ו-13 ריבאונדים ,  אבי בן שימול 11 ,  פרנק רובינסון 10 ,  דריק לאו ולארי אובאנון 9 כל אחד ,  סילבן לנדסברג 5 ,  יוני ניר 4 ,  רוברט רותבארט 2 .
 
מוק' יורוקאפ :  הפועל ירושלים ניצחה בליאז' 59:62
קטש ושחקניו עשו צעד משמעותי לקראת הגומלין .  מוק' היורוצ'אלנג' :  פריס-לוולואה - מכבי חיפה 63:75

