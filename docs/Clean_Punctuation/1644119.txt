הונאת מיידוף של ניו יורק טיימס
העיתון הבהיר כי יבדוק טענות לפיהן אחד מכתביו נוהג להעתיק מכלי תקשורת מתחרים : " זוהי הפרה חמורה של מדיניות הניו יורק טיימס ושל סטנדרטים עיתונאיים בסיסיים "
 מבוכה בניו יורק טיימס .  העיתון פרסם ביום ראשון הבהרה במדור התיקונים שלו כי הוא בודק טענות שהצטברו נגד כתב העיתון זכארי קאו בנוגע להעתקת ידיעות מכלי תקשורת מתחרים .  
העורך הראשי של הוול סטריט ג'ורנל רוברט תומסון פנה יומיים קודם לעורך הראשי של הטיימס ביל קלר וטען לפלגיאט בכתבה שעסקה בתביעה שמגישים קורבנות ההונאה של מיידוף נגד אחיו ,  אחייניתו וילדיו .  על פי המכתב ,  המתפרסם באתר הגרדיאן ,  התייחס תומסון לכתבה שפרסם קאו באתר הניו יורק טיימס ב-5 בפברואר בשעה 14:30 וציין ששה משפטים שהופיעו בנוסח כמעט זהה לאלה שהופיעו שעתיים קודם לכן בכתבתו של אמיר אפרתי בג'ורנל .  
תומסון כתב : " לא הייתה הודעה לעיתונות על הסיפור המסוים הזה וסיקור הג'ורנל התבסס על דיווח מקורי וסקירה קפדנית של תיקי החקירה בפרשת מיידוף ..  .  השימוש העקבי בניסוחים דומים ,  ללא ציון מקורם ,  הוא חריג .  זה אינו מקרה של כותב טור בעל זיכרון מיוחד ,  אלא את הנושא של יושרה עיתונאית בסיסית .  כמובן ,  אנחנו מצפים שהניו יורק טיימס יפרסם תיקון ויידע את הציבור מה היה המקור של החומר שפורסם ,  והמקור הזה הוא הוול סטריט ג'ורנל ". 
במדור התיקונים של הניו יורק טיימס פורסם ביום א' : " הכתב ,  זאכרי קאו ,  השתמש בניסוחים מהוול סטריט ג'ורנל ,  רויטרס ועוד מקורות ללא ייחוס למקור או ציונו .  העתקת ניסוחים בצורה ישירה מגופי חדשות אחרים בלי קרדיט - גם אם העובדות שבהם אומתו באופן עצמאי - היא הפרה חמורה של מדיניות הניו יורק טיימס ושל סטנדרטים עיתונאיים בסיסיים .  זה לא היה צריך לקרות .  הנושא מצוי תחת חקירה של הטיימס ,  שינקוט בצעדים המתאימים בהתאם לסטנדרטים שלנו לשם הגנה על היושר העיתונאי שלנו ". 

הונאת מיידוף של ניו יורק טיימס
העיתון הבהיר כי יבדוק טענות לפיהן אחד מכתביו נוהג להעתיק מכלי תקשורת מתחרים : " זוהי הפרה חמורה של מדיניות הניו יורק טיימס ושל סטנדרטים עיתונאיים בסיסיים "
 
