העידן החינמי מגיע לניווט ברכב
פריצת המכשירים הסלולריים החכמים לשוק משנים את כללי המשחק בתחום שירותי הניווט לנהגים .  כיצד תסתגל לכך החלוצה הישראלית בתחום ,  חברת טלמאפ ? 
 >  >   " בין תעשיית הרכב לתעשיית הסלולר שוררים יחסי אהבה-שנאה ",  אומר רונן סופר ,  מנהל טכנולוגיה ראשי בחברת טלמאפ ,  שפיתחה שרת המשגר לטלפון הסלולרי מידע ספציפי הדרוש לנהג לניווט . " תעשיית הרכב היא מאוד מסורתית ,  כל דור של כלי רכב נמשך שלוש עד חמש שנים ;  לעומת זאת ,  תעשיית הסלולר היא זריזה ורעבה ומייצרת דור חדש בקצב של 2-3 רבעונים .  שתי התעשיות התייחסו לנהג כאל הלקוח שלהן ,  ואולם כעת זה מתחיל להשתנות ".  השינוי מגיע בעקבות כניסתם של הטלפונים החכמים לשוק ,  דבר שישפיע רבות על שירותי הניווט לנהגים . " כעת הרכב נותן את הממשק ואת האינטגרציה הטכנולוגית למסך ולמערכות ,  והסלולר נותן את המידע .  פתאום שתי התעשיות הגיעו להשלמה ביניהן ",  אומר סופר .  טלמאפ הוקמה ב-2000 כסטארט-אפ ישראלי .  הפטנט שלה היה מיפוי מבוסס לקוח-שרת ,  כלומר ,  שהמפה כולה נמצאת על שרת מרוחק שמשגר לטלפון הסלולרי רק את המידע הדרוש לניווט עצמו .  כך הטלפון הסלולרי יכול להישאר בעל משאבים מוגבלים .  יתרונות נוספים של החברה הם עדכוני מפה שנעשים על גבי השרת ואין צורך לשלוח בכל פעם עדכון תוכנה ללקוחות .  השיטה הזו נקראת off board ,  להבדיל מ-on board ,  שם כל המפה ואלגוריתם הניווט נמצאים אצל הלקוח הסופי .  ואולם מה קורה כשמכשירי סלולר חכמים ,  כמו אייפון ,  נכנסים לשוק ?  מכשירים אלה יכולים בקלות להחזיק מידע של מפה שלמה של מדינה או יבשת ואף לחשב את הניווט בכוחות עצמם .  ואכן ,  כיום יש בשוק כמה אפשרויות :  ניווט off board של טלמאפ דרך המפעילות הסלולריות ,  או ניווט on board כמו igo או איתוראן gps .  מערכת הניווט של טלמאפ באייפון פועלת בצורה חלקה ומדויקת תוך שימוש בגרפיקה פשוטה ובסיסית .  האיום של גוגל באירופה ,  בקרב מנויי סלולר שמשלמים תמורת ניווט ,  טלמאפ היא החברה המובילה ביבשת ,  עם נתח שוק של יותר מ-50% .  הלקוחות הגדולים של החברה בעולם הם טלפוניקה ,  וודאפון וסינגטל-אופטוס .  גם בישראל מצליחה טלמאפ ,  בזכות חוזים עם פלאפון ,  פרטנר ,  סלקום ומירס .  פלאפון מובילה את התחום עם כ-400 אלף מנויים שמשלמים 25 שקל בחודש תמורת שירותי ניווט .  הרווח של פלאפון מהשירות הוא עשרות מיליוני שקלים בשנה ,  אך כעת הוא נמצא בסכנת הכחדה .  האיום הגדול על טלמאפ הוא מערכות ניווט חינמיות .  גוגל דוחפת את המיפוי החינמי שלה למחשבים וכעת גם לטלפונים חכמים ,  בראשם אלה המצוידים במערכת ההפעלה אנדרואיד .  אפל עובדת על אפליקציית ניווט משלה ונוקיה הכריזה באחרונה על מתן שירותי ניווט חינם ב-70 מדינות בעולם .  המודל שמתגבש כיום בעולם הוא ההניווט חינמי ,  כאשר הרווח מגיע מפרסום על גבי המפה .  כיצד תתמודד טלמאפ עם העידן החדש ?   " גוגל זה האיום הכי גדול - לא ישירות עלינו אלא על המפעילים הסלולריים הגדולים ",  אומר סופר . " אנחנו הדג הקטן ששוחה ליד הלוויתן .  אם הורגים לנו את הלוויתן ,  איבדנו את הספונסר .  אנחנו שמחים לראות את התעשייה מתעוררת אל מול התוקפנות והאגרסיביות של גוגל .  יש פה משהו יותר מפחיד ממיקרוסופט .  הם לפחות גבו כסף ,  כאן הכל חינם וזה יוצר איום על פרנסה של יותר מדי גופים ואנשים ".   " אין לנו ספק ",  אומר סופר , " השוק הולך לטרנד שבו הניווט הוא חלק בלתי נפרד מהשימוש בסלולר ,  וככל שהשימוש גובר והתחרות עולה - כך גם השוק גדל ". 

העידן החינמי מגיע לניווט ברכב
פריצת המכשירים הסלולריים החכמים לשוק משנים את כללי המשחק בתחום שירותי הניווט לנהגים .  כיצד תסתגל לכך החלוצה הישראלית בתחום ,  חברת טלמאפ ? 

