המשבר בספרד - אין אור בקצה המנהרה
ספרד מוכת האבטלה והמיתון מנסה להתאושש ,  אך מגבלות קשות בשוק העבודה ובחוקי השכר מקשות עליה לפתור את בעיותיה
 >  >  לכל חברות האיחוד האירופי יש חולשות שמגבילות את הפוטנציאל שלהן .  נראה כי לספרד יש ערב רב של פגמים ,  שמספיקים ליבשת שלמה .  בדומה לאירלנד ,  הצרכנים בספרד מתקשים להתמודד עם נטל חובות המשכנתא .  לספרד יש מערכת נוקשה לקביעת השכר במשק ,  שמהווה מקור לחוסר יעילות בדומה ליוון ופורטוגל .  הניסיון לבצע רפורמה בשוק העבודה הספרדי ,  שהתיר שימוש בחוזי עבודה זמניים ,  הוביל לפגיעה בתמריצים להכשרת עובדים ,  ופגע בפריון העבודה .  הדבר נכון גם לגבי איטליה ,  ובדומה לשאר מדינות אלה ,  ספרד הלכה ואיבדה את כושר התחרות שלה מול מדינות ה"ליבה "  של גוש היורו ,  בהובלת גרמניה .  כחברת האיחוד ,  היא אינה יכול לפתור את בעיותיה על ידי פיחות המטבע שלה .  הפוליטיקאים בספרד זיהו רק באחרונה את הצורך ברפורמה ,  והשינוי במערכת קביעת השכר נמצא בראש סולם העדיפויות .  השכר נקבע באופן מרוכז על ידי מערכת מורכבת של הסכמים במגזרים ובתעשיות שונות ,  מה שמקשה על התאמתו לתנאים העסקיים .  למרות המיתון החריף והאינפלציה האפסית ,  צמיחת השכר הגיעה בשנה שעברה ל-3% ,  לפי ה-oecd .  הדבר מסייע להסביר מדוע שיעור האבטלה בספרד זינק במהירות כה רבה ;  הוא עומד כעת על 19.5% .  בבריטניה ,  לשם השוואה ,  אף כי המיתון היה לא פחות חמור ,  יכולות החברות להגביל את השכר והן לא נאלצו לפטר עובדים כה רבים ,  כך ששיעור האבטלה עלה באורח מתון יותר .  מערכת קביעת השכר הנוקשה עשויה לספק הסבר לאיטיות שבה צומח פריון העבודה בספרד .  בעשור הראשון של היורו עלה הפריון לעובד ב-0.2% בשנה .  בחלק מהשנים נסוג הפריון בזמן שהמשכורות צמחו במהירות ,  ופגע בכושר התחרות של המדינה .  חלק מהאשמה טמונה בשוק המשרות הדו-דרגתי של ספרד .  בדרגה הראשונה ,  כשני שלישים .  מהעובדים הינם עובדים קבועים שעלות פיטוריהם גבוהה .  כשחברות אינן יכולות לפטר אנשים בקלות ,  הן מאטות את תהליך גיוס העובדים ,  מה שמקפיץ את שיעור האבטלה .  התגובה של ספרד באמצע שנות ה-90 היתה לאפשר העסקת מגויסים חדשים כעובדים זמניים .  הדבר העניק למדינה גמישות רבה יותר וסייע לה ליצור משרות .  אך הוא גם היטה את המדינה לעבר סוגי עבודה שאינם דורשים מיומנות ,  ושבהם פריון העבודה נמוך .  עקב העלות הגבוהה הכרוכה בפיטורי עובדים הנמצאים במדרגה הראשונה ,  מרבית המפוטרים בספרד היו עובדים זמניים ,  ובייחוד צעירים ומהגרים .  ממשלת ספרד בוחנת דרכים לטפל בבעיה זאת ,  אולי על ידי קידום חוזים שמגבילים את עלויות הפיטורים למשכורת של 33 ימי עבודה על כל שנה שעבד העובד - הטבה נדיבה למדי .  הממשלה הבטיחה כי תפעל לרפורמה במערכת קביעת השכר בששת החודשים הקרובים .  הצעד לא יהיה קל .  הן לעסקים והן לאיגודים יש מערכות ביורוקרטיות גדולות שפועלות במסגרת המבנה הנוכחי .  המאמץ הממשלתי עשוי להתברר כדל מדי .  הממשלה אינה סבורה כי יש צורך בקיצוצי שכר כדי לשקם את התחרותיות ולהפחית את האבטלה ,  כפי שסבורים באירלנד ואף ביוון . " ראש הממשלה אינו אומר לציבור שספרד צריכה להסתגל ושאנחנו עניים יותר משחשבנו ",  מקונן אחד הכלכלנים .  ואכן ,  ב-9 בפברואר ,  הושג הסכם בין העסקים והאיגודים ,  שלפיו ב-2011-2012 יצמחו המשכורות בשיעור של בין 1% ל-2.5% .   כורעים תחת חובות המשכנתא היעדר תחושת הדחיפות עלול לפגוע בספרד בגלל חולשה נוספת שלה .  משקי הבית כורעים תחת חובות משכנתא גדולים ,  תוצאה של תקופת הפריחה הארוכה בשוק הנדל"ן שקרס .  בדומה לאירלנד ,  מרבית משכנתאות אלה ניתנו על בסיס ריבית משתנה ,  הקשורה לריבית הניתנת לבנקים בשוקי הכסף לטווח קצר .  במהלך השנה האחרונה הזרים הבנק המרכזי של אירופה כמויות גדולות של מזומנים לבנקים בגוש היורו בריבית קבועה של 1% - שהובילה לירידה בריבית המשכנתאות .  צעד זה סייע לבעלי בתים שנקלעו לקשיים באירלנד ובספרד .  אולם הבנק המרכזי של אירופה עשוי להתחיל להעלות את הריבית בטרם תשלים ספרד את הרפורמות הנחוצות .  במקרה זה ,  משקי הבית בספרד יספגו ירידה במשכורות במקביל לגידול בעלויות מימון החובות שלהם ,  מה שיאריך את משך ההאטה הכלכלית .  נראה כי הסיכון שהדבר יקרה אינו גבוה ,  לפחות לעת עתה .  אפילו המדינות החסכניות ביותר בגוש היורו מתקשות לצמוח כעת ,  ועל הבנק המרכזי לא מופעלים לחצים לפעול במהירות .  אך המדיניות המוניטרית לא תהיה רופפת לנצח ,  ולכן יש לבצע את הרפורמות במהירות .  נראה כי הממשלה להוטה להצביע על כך שהמצב אינו עד כדי כך גרוע .  ספרד  " היא לא יוון ",  אומרת אלנה סלגדו ,  שרת האוצר . " לא נזדקק לסיוע מאירופה .  למעשה ,  נוכל להעניק חלק מהסיוע ליוון ,  אם יהיה צורך ".  התקציב הציבורי של ספרד נמצא במצב טוב יחסית ,  בזכות המשמעת הנוקשה במהלך שנות הפריחה .  אך אם כלכלתה לא תוכל לצמוח ,  נטל החוב של ספרד ייהפך להיות כבד בהרבה .
 
המשבר בספרד - אין אור בקצה המנהרה
ספרד מוכת האבטלה והמיתון מנסה להתאושש ,  אך מגבלות קשות בשוק העבודה ובחוקי השכר מקשות עליה לפתור את בעיותיה

