רוצים מזל טוב ?  תנו לאלה תכשיטים ואלכוהול
אלפים התאספו על חוף הקופקבנה בברזיל לכבוד הפסטיבל השנתי של אלת הים והצדק .  במהלך הטקס נשלחות מתנות יקרות אל תוך גלי הים .  אם הן לא חוזרות ,  נותן המתנה ייהנה ממזל טוב בשנה הקרובה
צילום :  רויטרס .  עריכה :  דורון שטיין .  קריינות :  אילן שניג ) 
אלפי חברים בדת האומבנדה התאספו היום  ( רביעי )  על חוף הקופקבנה בריו דה ז'נירו שבברזיל לכבוד ה"פייסטה דה לה יימנג'ה ",  הפסטיבל השנתי לכבוד האלה יימנג'ה ,  היא אלת הים והצדק .  דת האומבנדה הגיעה במקור מאפריקה ,  שם היתה יימנג'ה אלת המים המתוקים ולא נחשבה לחשובה במיוחד .  בברזיל היא הפכה לאלת המים המלוחים והאהבה הצנועה ,  מלכת הגלים שאחראית לגורל יורדי הים והדייגים ,  וזו ששומרת על הרוחצים ,  למעט בחורים יפים במיוחד ,  העלולים להימשך לארמונה התת ימי .  
מדי שנה מתקבצים המאמינים ,  רבים מהם בבגדים לבנים ,  על חופי הים .  הם רוקדים ברחובות ,  קונים ממתנות לאלה ובשעות הצהריים יוצא משט של סירות ללב ים ,  שם משליכים את המתנות השונות לים ,  בכדי לרצות את האלה .
 במהלך הטקס מגישים המאמינים לאלה ,  שמסתבר שהיא מאוד אוהבת להתגנדר ,  מתנות כמו פרחים ,  מראות ,  בושם ,  תכשיטים וגם אלכוהול .  לפי האמונה ,  אם המתנה נסחפה על ידי הגלים ,  סימן שהאלה קיבלה אותה ,  והיא מעניקה מזל טוב לנותן המתנה במשך השנה הקרובה .
 
רוצים מזל טוב ?  תנו לאלה תכשיטים ואלכוהול
אלפים התאספו על חוף הקופקבנה בברזיל לכבוד הפסטיבל השנתי של אלת הים והצדק .  במהלך הטקס נשלחות מתנות יקרות אל תוך גלי הים .  אם הן לא חוזרות ,  נותן המתנה ייהנה ממזל טוב בשנה הקרובה

