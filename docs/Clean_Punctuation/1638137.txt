לא פגעת ,  צפה פגיעה
נראה שהסיבה בגינה נורה סלבדור קבניאס היא מיעוט כיבושיו לאחרונה .  שיפור במצבו של החלוץ שהתעורר וזיהה מקורבים
מצבו של סלבדור קבניאס ,  חלוץ קבוצת אמריקה ונבחרת פרגוואי שנורה בשבוע שעבר בראשו ,  ממשיך להשתפר .  ביממה האחרונה קבניאס התעורר לאחר שמינון המשככים שקיבל הורד בהדרגה ,  והוא הצליח לזהות את אשתו ,  אימו ונשיא קבוצת אמריקה ,  מיצ'ל באואר .
" הוא מדבר באופן נורמלי ,  שואל שאלות ומשוחח קצת עם המשפחה שלו ועם הרופאים ",  אמר הרופא האחראי על מצבו של קבניאס ,  דוקטור ארנסטו מרטינז . " אנחנו מעודדים מההתקדמות במצבו ". 
משטרת מקסיקו סיטי ממשיכה בחיפושיה אחר חוסה חורחה בלדראס ,  החשוד בירי .  בימים האחרונים פורסמה הסיבה בגינה נורה קבניאס ככל הנראה .  כזכור ,  בשבוע שעבר שהה החלוץ בבר בעיר ,  כאשר ויכוח התגלע בינו לבין התוקף .  כלי התקשורת מדווחים כי התוקף וחבר נוסף הקניטו את קבניאס לגבי הכושר הירוד שהציג לאחרונה ועל כך שמיעט מאוד להבקיע .  קבניאס הנרגז אתגר את התוקף ,  וזה לא חשב פעמיים לפני שירה בו בשירותים של הבר .
 
לא פגעת ,  צפה פגיעה
נראה שהסיבה בגינה נורה סלבדור קבניאס היא מיעוט כיבושיו לאחרונה .  שיפור במצבו של החלוץ שהתעורר וזיהה מקורבים

