הירוקים רושמים ניצחון על חברות הסלולר
תקנות חדשות יחייבו את חברות הסלולר לקבל אישור בנייה גם לאנטנות קטנות .  כיום ישנם למעלה מאלף אנטנות קטנות המוקמות על גגות בבעלות פרטית מבלי שהשכנים ידעו על כך
שר הפנים אלי ישי חתם על תקנות חדשות אשר מבטלות את הפטור שניתן עד כה לחברות הסלולר ,  כאשר הן הקימו אתרי אנטנות קטנים - המכונים מתקני גישה .  
פטור מתקני גישה ,  הינו פרצה בחוק אשר אפשרה לחברות הסלולר להקים אתרי אנטנות קטנים ,  ללא קבלת אישור בנייה לכך וללא יידוע הציבור .  חברות הסלולר הפכו את הדרך העוקפת לדרך המלך ובשנת 2008 ,  יותר מ- 80% מהאתרים שנוספו לרשתות הסלולר היו מתקני גישה .  ישנם כבר מעל אלף מתקני גישה בישראל .  הם מוקמים על גגות בבעלות פרטית או מרפסות תוך תשלום נרחב לבעל הנכס ,  ומבלי שהשכנים ידעו על כך .
 הפטור למתקני גישה היה נתון לויכוח ארוך שנים .  אירגונים ירוקים ,  בהם אדם טבע ודין והפורום לסלולריות שפויה ,  התנגדו לקיום הפטור .  להתנגדות הצטרפו גם עיריות כמו הרצליה ורעננה וכן המשרד להגנת הסביבה .  מי שהיה בעד הפטור היו כמובן חברות הסלולר ,  וכן משרד התקשורת והאוצר .  האחרונים האמינו שהפטור מאפשר לחברות הסלולר לפרוש במהירות רשתות ובכך להגביר את התחרות בענף .  הויכוח גלש גם לבית המשפט כאשר פורום עיריות ואירגונים הגישו בג"ץ נגד קיום הפטור .  בלחץ אותו בג"ץ ניסחו במשרד התקשורת תקנות חדשות למתקני גישה .  התקנות קובעות שכל מתקן יצטרך לעבור הליך אישור של וועדה מקומית לתכנון ובנייה ,  אך זה יהיה הליך מקוצר .  דבר התקנות החדשות נחשף כאן .
 הדיון בפטור עלה מדרגה בשבועות האחרונים בהקשר חדש .  מירס ,  מפעילת הסלולר הקטנה בישראל מעוניינת להקים רשת סלולרית חדשה בטכנולוגיית GSM אשר משמשת כיום את שלוש המתחרות הגדולות בענף .  מירס ביקשה החרגה מהתקנות החדשות והמשך קבלת הפטור על מנת שתוכל להקים רשת סלולרית כזו .  רשת כזו עתידה לתרום רבות לתחרות בשוק הסלולר הסובל מחוסר תחרותיות .  מירס אף הגישה בג"ץ בנושא ופנתה למשרד ראש הממשלה .  כעת החשש במירס שהקמת רשת חדשה לא יתאפשר ואולי שאף תתבטל העסקה למכירת החברה למשקיע הצרפתי פטריק דרהי  עסקה שנמצאת בהליכי סגירה פיננסים .
 
הירוקים רושמים ניצחון על חברות הסלולר
תקנות חדשות יחייבו את חברות הסלולר לקבל אישור בנייה גם לאנטנות קטנות .  כיום ישנם למעלה מאלף אנטנות קטנות המוקמות על גגות בבעלות פרטית מבלי שהשכנים ידעו על כך

