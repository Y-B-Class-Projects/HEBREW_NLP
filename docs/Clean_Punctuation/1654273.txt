תקלה בבזק :  מאות לקוחות בת"א מנותקים מהאינטרנט כבר ארבעה ימים
התקלה החלה במוצ"ש לאחר שטרקטור שחפר באזור רוטשילד קרע בשוגג כבל תקשורת של בזק
באחת מתקלות התקשורת הגדולות בתקופה האחרונה ,  מאות לקוחות במרכז תל אביב מנותקים לסירוגין משירותי  ( טלפון ואינטרנט )  ממוצ"ש האחרון.התקלה החלה כאמור בערב יום שבת .  טרקטור שחפר ליד מגדל אפריקה בתל אביב קרע בשוגג כבל תקשורת של בזק .  מאותו רגע ,  עד עכשיו ,  לקוחות החברה מנותקים משירותים של בזק .  בהתחלה מדובר היה הן בשירותי טלפון ואינטרנט ומאוחר יותר פתרה בזק את בעיית הטלפון אך החיבור לאינטרנט טרם חודש.התקלה נחשבת בבזק למסובכת יחסית לתקלות שיגרתיות .  הלקוחות שסובלים מהתקלה נמצאים במרכז תל אביב ובעיקר באזור רחוב רוטשילד ,  והמדובר הן בלקוחות פרטיים והן עסקיים שהתקשורת חיונית להם.בבזק עומלים לתיקון הבעיה מסביב לשעון מאז שהיא החלה .  נכון לאתמול כ-50% מהלקוחות אשר נותקו כבר חוברו מחדש ונכון לעכשיו מספר המנותקים עומד על כ-100 .  אתמול התחייבה בזק לפתור את הבעיה עד לשעות הערב אך כאמור ,  הטיפול טרם הושלם גם בשעה זו .
 
תקלה בבזק :  מאות לקוחות בת"א מנותקים מהאינטרנט כבר ארבעה ימים
התקלה החלה במוצ"ש לאחר שטרקטור שחפר באזור רוטשילד קרע בשוגג כבל תקשורת של בזק

