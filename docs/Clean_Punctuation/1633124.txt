אחי נצרת :  שינה ו-ווסט החלו לחזור בהדרגה לאימונים
שני הבלמים ,  שנעדרו תקופה ארוכה ,  יוכלו לעמוד לרשות גרגורי בעוד מספר שבועות .  לשינה מצפים בקוצר רוח ,  לווסט לא ממש
לאחר עוד משחק הרואי שהשאיר את הקבוצה כמעט ללא בלמים למשחק בשבוע הבא ,  במכבי אחי נצרת קיבלו היום  ( ראשון )  גם מעט בשורות טובות ,  כשצמד הבלמים הפצועים ,  יקיר שינה ואנדרסון ווסט ,  החלו באימוני ריצה עם הקבוצה .  השניים ,  שקרעו את הרצועה הצולבת בברכם ,  יוכלו לעמוד לרשותו של המאמן ג'ון גרגורי כבר בעוד מספר שבועות ,  כשההערכה היא שווסט יחל באימונים מלאים כבר בעוד כחודש ,  ושינה בעוד כחודש וחצי .
 בעוד לשינה מחכים בקבוצה בכליון עיניים ,  כשאף הבוקר שוחח עמו גרגורי ובירך אותו על החזרה לקבוצה ,  במועדון מתלבטים לגבי ווסט .  חוזהו של ווסט הוקפא כשנפצע בפתיחת האימונים של הקבוצה העונה ,  ובנצרת טרם החליטו האם להפשיר את חוזהו ולהחזירו לסגל או להחתים בלם זר אחר במקומו .  רק סמוך לסגירת חלון ההעברות בעוד כשבועיים יחליטו במועדון כיצד לפעול .
 בתוך כך ,  הקבוצה ממשיכה לתור אחר חיזוק ,  זאת לאחר משב הרוח הגבי שקיבלה כאשר השיגה ארבע נקודות בחמשת משחקיה האחרונים .  ראשי המועדון גיששו לאחרונה אצל שחקנה של מ.ס .  אשדוד עידן וייצמן ,  שממעט לשחק בקבוצה הדרומית ,  והוא עשוי לחזק את הקבוצה מהצפון .
 
אחי נצרת :  שינה ו-ווסט החלו לחזור בהדרגה לאימונים
שני הבלמים ,  שנעדרו תקופה ארוכה ,  יוכלו לעמוד לרשות גרגורי בעוד מספר שבועות .  לשינה מצפים בקוצר רוח ,  לווסט לא ממש

