אימון :  גלבוע/גליל הביסה את ראשון לציון 84:105
הקבוצה של ליאור ליובין נהנתה מ-23 נקודות של רודני גרין בניצחון הקליל על ראשון לציון ,  בה הורחק עוזר המאמן רועי חגי
הפועל גלבוע/גליל עליון הביסה הערב  ( חמישי )  את מכבי ראשון לציון 84:105 במסגרת משחק אימון שנערך בבית מכבי .  הקבוצה של ליאור ליובין חזרה השבוע להתאמן לקראת פתיחת ליגת העל ,  אחרי ההדחה מהיורוליג ונראתה הערב טוב מאוד .  הקבוצה תקיים שני משחקי אימון מול ברק נתניה בשבוע הבא .  מנגד בראשון לציון ,  הקבוצה ממשיכה להראות לא טוב במשחקי ההכנה ,  והערב נוספה גם פציעה של ג'ייסון תומאס שנפצע ברבע השני ולא חזר לשחק .
 המשחק נפתח בסערה כאשר ברבע הראשון שרקו שלישיית השופטים שלוש עבירות טכניות כנגד ראשון לציון ואף הרחיקו את עוזר המאמן רועי חגי .  בגלבוע/גליל ניצלו את המצב וברחו ל-21:34 בסוף הרבע .  רבע שני טוב של רודני גרין נתן לקבוצה יתרון מבטיח במחצית 38:61 .  בראשון לציון התעוררו ברבע השני ,  כאשר ניצן חנוכי הוביל את הקבוצה לניסיון קאמבק ולצמצום ההפרש ל-78:65 בלבד בסוף הרבע ,  אך פתיחת רבע אחרון חזקה של גלבוע/גליל ,  בעיקר של טיילר ווילקרסון ,  גמרה את הסיפור ,  ובסיום 84:105 לגלבוע/גליל .
 קלעו לגלבוע/גליל :  רודני גרין 23 ,  ליאו ליונס 15 ,  ג'ק מקלינטון 12 ,  טיילר ווילקרסון 11 ,  עידו קוז'יקרו 10 ,  דגן יבזורי 9 ,  וורן קרטר 8 ,  אבישי גורדון 4 ,  גל מקל ואנטון קזרנובסקי 4 כל אחד ,  גור פורת 2 .  קלעו לראשון לציון :  דניס קלמנטה 22 ,  ניצן חנוכי 17 ,  יהוא אורלנד 12 ,  ריימר מורגן 10 ,  ארון מגי ודרל טאקר 7 כל אחד ,  אייל שולמן 4 ,  איגור נסטרנקו 3 ,  ג'ייסון תומאס 2 .
 
אימון :  גלבוע/גליל הביסה את ראשון לציון 84:105
הקבוצה של ליאור ליובין נהנתה מ-23 נקודות של רודני גרין בניצחון הקליל על ראשון לציון ,  בה הורחק עוזר המאמן רועי חגי

