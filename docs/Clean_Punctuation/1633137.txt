שוב תאונה בבסיס :  חייל נפצע באורח קשה
חייל צה"ל המשרת בבסיס סמוך לרצועת עזה נפצע באורח קשה לאחר שפטיש במשקל חמישה קילוגרם נפל על ראשו .  החייל פונה במסוק לבית החולים סורוקה בבאר שבע
חייל צה"ל המשרת בבסיס הסמוך לצפון עזה פונה היום  ( ראשון )  במצב קשה לבית חולים לאחר שפטיש במשקל של כחמישה ק"ג נפל על ראשו .  
ככל הנראה מדובר בתאונה ולא במעשה מכוון ,  כאשר מפרטים ראשונים עולה כי התאונה אירעה בתוך הבסיס כאשר החייל ביצע עבודות תחזוקה בטנק נפל הפטיש על ראשו ופצע אותו .  חייל ,  המשרת בחיל השיריון ,  פונה כשהוא מורדם ומונשם במסוק של חיל האוויר .  יחידת מצ"ח פתחה בחקירת נסיבות האירוע .  
בשבוע שעבר נפצע חייל צה"ל באורח בינוני כתוצאה מהתפוצצות תחמושת בבסיס בבקעת הירדן .  החייל שהה בתוך כלי הנדסי כשהתפוצצה התחמושת שהיתה בו .  כתוצאה מכך נקטעו חלק מאצבעותיו ובנוסף הוא נפצע בחזהו .  הפצוע קיבל טיפול רפואי במקום ופונה במסוק של מגן דוד אדום .  בצה"ל פתחו בתחקיר האירוע .
 בחודשים האחרונים אירעו בצה"ל מספר אירועי בטיחות חמורים ,  שחלקם אף הסתיימו במוות .  לפני מספר שבועות נהרג חייל צה"ל במהלך אימון של לוחמה בשטח בנוי ברמת הגולן ,  לאחר שקליע שירה חברו חדר את קיר המבנה ופגע בראשו .  באוגוסט 2009 נהרג לוחם גולני אור חדד לאחר שחבר לפלוגה ירה בו כדור לאחר שכיוון את נשקו האישי על חדד .
 
שוב תאונה בבסיס :  חייל נפצע באורח קשה
חייל צה"ל המשרת בבסיס סמוך לרצועת עזה נפצע באורח קשה לאחר שפטיש במשקל חמישה קילוגרם נפל על ראשו .  החייל פונה במסוק לבית החולים סורוקה בבאר שבע

