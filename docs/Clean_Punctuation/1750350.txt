חברת הסטארט אפ קונקסטרים גייסה 14 מיליון דולר בהובלת קומקסט וורייזון
החברה פיתחה מערכת תוכנה שמאפשרת למפעילי תקשורת לקבל גישה אופטימלית לאפלקיציות שונות שרצות ברשת
חברת הסטארט אפ קונקסטרים  ( contextream )  ,  המתמחה בטכנולוגיות רישות מדיה  ( media networking )  ,  השלימה בחודשים האחרונים סבב גיוס הון חדש בהיקף של 14 מיליון דולר לפי שווי לא ידוע .  הגיוס בוצע בהובלת שני משקיעים אסטרטגיים חדשים :  קומקסט וורייזון.עד כה גייסה החברה גייסה 29 מיליון דולר ,  כשבגיוס הנוכחי השתתפו גם המשקיעים הקיימים :  קרן הון סיכון ג'מיני הישראלית ,  והקרנות האמריקאיות בן-חמו גלובל ונצ'רס ,  נורוווסט ונצ'ר פרטנרס וסופינובה.ביולי 2007 החברה השלימה את סבב גיוס הון ראשון בהיקף של 9.6 מיליון דולר .  קונקסטרים נוסדה ב-2006 על ידי שרון ברקאי ,  שהקים בעבר שתי חברות נוספות :  שיר נטוורקס שנרכשה על ידי סיסקו ו-xeround systems .  בנוסף כולל צוות המייסדים של חברת קונקסטרים את נחמן שלף ,  לשעבר המייסד והמנכ"ל של nicecom וסגן נשיא בחברת com3 ,  שמשמש בתפקיד יו"ר מועצת המנהלים של החברה ,  ואריק בן חמו ,  יו"ר חברות פאלם ו- com3 ,  שמשקיעה בחברה.דירקטור נוסף בחברה הוא אבי חסון מקרן הון סיכון ג'מיני שבחודש ינואר הקרוב יעזוב את ג'מיני כדי למלא את תפקידו כמדען ראשי במשרד התמ"ת .  החברה מעסיקה כ-25 עובדים וכמנכ"ל החברה משמש יורן סימלר שהצטרף לחברה ביולי 2009 ,  כשקודם לכן היה מנכ"ל סקופוס  ( כיום הרמוניק ) .איך בעצם עובד הפתרון של קונקסטרים ?  מדובר במערכת תוכנה גריד שמבצעת וירטואליזציה של אפליקציות הרצות ברשת התקשורת ,  כולל קול וידיאו ,  על ידי ניתוב מנויים לאפליקצייה שרצה בצורה הטובה ביותר בשרת .  הניתוב של הלקוחות מתבצע על בסיס אלגוריתמים מתוחכמים.למשל ,  אם לקוח מעוניין לצפות בווידיאו לפי דרישה  ( vod )  הוא ינותב לשרת האופטימלי שיאפשר לו לספק את התוכן .  אם השרת באיזור הגיאוגרפי הקרוב ללקוח נמצא במלוא התפוסה ,  השירות ינותב על ידי המערכת של קונקסטרים באמצעות שרת אחר אופטימלי.מערכת הגריד המבוססת לינוקס של קונקסטרים תומכת בעד שבעה מיליון מנויים העושים שימוש באפליקציות ובקצב העברת נתונים של 40 גיגה ביט לשניה .  בבדיקות עם מפעילי תקשורת המערכת הצליחה לתמוך בעד 100 מיליון אינטראקציות של גולשים.המנכ"ל סימלר מסביר ל-themarker : " שוק התקשורת בארה"ב אופיין לפני כמה שנים כשוק של 'גן סגור' של אפליקציות .  מפעילי התקשורת היו אלה שהציעו את האפליקציות .  אבל אז הגיעו אפליקציות שרצות על תשתית רשת האינטרנט ,  כמו סקייפ וגוגל ,  והם השתלטו על השוק .  למפעילות התקשורת נוצרה בעיה .  הן היו צריכים לספק יותר רוחב פס ככל שהשימוש באפליקציות הללו התרחב .  אז הן מכרו חבילות רוחב פס לגלישה במחיר של 30 דולר לחודש ,  אבל הבינו שזה לא מספיק להן להרוויח כסף ". "ההכנסות שלהן קטנו .  במקביל התפתחת בעולם ה-it מגמת מיחשוב ענן שמאפשר לארגונים לנהל את עצמם והשירותים שהם מציעים בצורה פשוטה ומהירה .  מפעילי התקשורת כמו ורייזון ,  שלה 94 מיליון לקוחות ,  משתמשים במיחשוב ענן כדי לחבר את הלקוחות שלהם לשרתים הוירטואלים הקרובים אליהם ,  במקום לדאוג איפה למקם פיסית את השרתים .  בדיוק בנקודה הזאת קונקסטרים מסייעת .  אנחנו אומרים למפעילי התקשורת .  מפעילים יקרים .  קודם התרכזתם בצינורות שלכם ,  תתרכזו כעת באפליקציות ". "התוכנה שלנו היא גריד שמאפשרת לחבר בין שרתים שונים כדי להציע למשתמשים שירותים באופן אופטימלי .  יתרון נוסף שיש לתוכנה שלנו הוא שהיא רצה על שרתים פיסיים מסוגים שונים ,  וכך העלות של שרת וירטואלי שלנו היא עשירית מהמחיר של שרת פיסי .  מעבר לכך ,  התוכנה שלנו מספקת מידע נוסף למפעילי התקשורת על הלקוחות .  למשל באיזה מכשיר הוא משתמש באפליקציה ומה המיקום הגיאוגרפי שלו .  זה מסייע לו לשלב למשל מודעות פרסום שרלוונטיות ללקוח ספציפית ".  המערכת של קונקסטרים נמצאת כיום במבחנים אצל ארבעה מפעילי תקשורת מובילים  ( tier 1 )  בארה"ב .  שניים מהם הם מפעילי כבלים .  התקנות מסחריות של המערכת עם ספקים משמעותיים צפויות להתחיל במחצית הראשונה של 2011 .  אבי חסון ,  דירקטור בחברה ,  אומר ל-themarker : " הגיוס מתבצע משני לקוחות גדולים בארה"ב .  האחד בתחום התקשורת הסלולרית והקווית .  והשני בתחום הכבלים .  הגיוסים הללו מספקים לחברה הרבה יותר מאשר כסף .  אלה השקעות אסטרטגיות .  זו הבעת אמון בחברה ובטכנולוגיה שהיא מציעה .  בעקבות ההשקעות מורייזון וקומקסט קל יותר לחברה לזכות בשיתופי פעולה והזמנות מלקוחות ". 

חברת הסטארט אפ קונקסטרים גייסה 14 מיליון דולר בהובלת קומקסט וורייזון
החברה פיתחה מערכת תוכנה שמאפשרת למפעילי תקשורת לקבל גישה אופטימלית לאפלקיציות שונות שרצות ברשת

