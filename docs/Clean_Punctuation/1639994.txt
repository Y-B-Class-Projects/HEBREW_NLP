אנדרסון השחקן המצטיין של השבוע ביורוליג
גם גרשון מודע לערב החיובי של מכבי ת"א מול ריאל אך נזהר : " ניצחנו קרב .  צריך לנצח את המלחמה ".  מסינה : " מברך את מכבי "
 צילום ועריכת וידאו :  נועם אשל
איזו הצגה קיבלו אוהדי מכבי תל אביב הערב  ( חמישי )  .  אחרי עונה מלאת אכזבות ומפלות ,  הציגה האלופה הישראלית את משחקה הטוב ביותר העונה ,  כשגברה 76:81 על ריאל מדריד הגדולה של אטורה מסינה .  מעבר למשמעות המעשית של הניצחון ,  שמשאיר ומעניק לצהובים סיכוי לא רע בכלל להעפיל לשלב ההצלבה ,  בהחלט ייתכן כי מדובר במשחק של מומנטום - כזה שאחריו ,  מכבי תל אביב יכולה לצאת סוף סוף לדרך חדשה ,  מוצלחת ושמחה יותר .
 אלן אנדרסון הוכתר כשחקן המצטיין של השבוע ביורוליג מבחינה סטטיסטית ,  עם 40 נקודות דירוג .  אנדרסון שיחק 37 דקות ,  קלע 20 נקודות  ( 4 מ-5 לשתיים ,  1 מ-3 לשלוש ,  9 מ-9 מהקו )  ,  קלט 8 ריבאונדים ,  חילק 5 אסיסטים ,  והוסיף 4 חטיפות .  אנדרסון ,  שאף סחט 11 עבירות ,  הפך לשחקן היורוליג הראשון מאז אנתוני פארקר  ( מול סיינה ב-2005 )  שמגיע ל-40 נקודות דירוג במשחק .
" הייתי שמח אם לא הייתי צריך להגיד שום דבר ולראות מה יכתבו מחר ",  אמר פיני גרשון מיד עם סיום המשחק , " הפרשנים אמרו לפני המשחק שזה משחק גדול ,  אז ניצחנו משחק גדול .  אני נהניתי מאוד .  ניצחנו קרב ,  אבל צריך לנצח את המלחמה .  המלחמה ארוכה ולא נגמרת במשחק הזה .  ניצחנו משחק בדרך ,  זה בית קשה .  אמרתי כבר לפני חודש שתמיד יש סוסים שחורים במלחמה הזאת ".  
המאמן הטעון המשיך : " שחקנים שהיו צריכים להיות טובים היום ,  היו טובים .  שיחקנו טוב בשני צידי המגרש .  אני מאוד מקווה שבשבוע הבא נוכל לשחק כמו ששיחקנו היום ,  אולי אפילו יותר טוב .  אלן אנדרסון אמר לי שאנחנו יכולים לנצח כל קבוצה בכל מקום .  הוא פרע את שטר ",  אמר גרשון . " גם השחקנים מעלים מדרגה וגם המאמנים .  הכי חשוב ,  מלבד הקהל ,  אני מסתכל על הפנים של ההנהלה שלי ואני מבין שעשינו משהו גדול .  אני עדיין חושב שאנחנו יכולים לעשות יותר ".  
אלן אנדרסון ,  שהיה מצוין וממשיך את כושרו האישי המוצלח ,  הסביר מה היה שונה הערב : " שלטנו היום טוב בכדור .  מסרנו בצורה טובה ,  אנשים היו מוכנים לקחת זריקות חשובות והורדנו ריבאונדים כשהיה צריך .  תמיד יש לנו ביטחון ,  אבל זה עניין של להאמין בעצמך .  יש לנו כמה מהקלעים היותר טובים באירופה ,  שמסוגלים לקלוע ,  אבל זה עניין של ביטחון .  אנחנו לא צריכים להוכיח כלום לאף אחד ,  אלא פשוט צריכים לשחק טוב לאורך המשחק .  היום הוכחנו כמה טוב אנחנו יכולים לשחק ". 
ד'אור פישר ,  שהצטיין בדקות ההכרעה וסיים את המשחק עם 14 נקודות ו-3 חסימות ,  אמר : " המאמנים עשו עבודה נהדרת וכל השחקנים עבדו קשה .  הייתה לי תקופה לא טובה ואני מקווה שעכשיו זה ישתנה .  עדיין יש לנו משחקים קשים ולא עשינו כלום עדיין .  המטרה שלנו היא לעבור שלב ". 
דייויד בלות'נטאל ,  ששוב הראה הרבה גיוון במשחקו ,  הוסיף : " זה הזמן שצריך לעשות צעד קדימה .  כדורסל זה משחק של למעלה ולמטה ,  וזה הנכון הטוב להיות למעלה .  עוד לא עשינו כלום .  נהנה מהניצחון הזה הלילה ,  ונמשיך לעבוד ".  אנדרו ויז'נייבסקי ,  שלא ממש מצא את היד בהתקפה ,  ידע מה ניצח לצהובים את המשחק : " היינו צריכים להיות אגרסיביים מתחילת המשחק ולשחק קצת יותר מהר .  עשינו עבודה טובה בהגנה ". 
מנגד ,  בריאל מדריד בעיקר פרגנו ליריבתם מימים ימימה .  מאמן הבלאנקוס ,  אטורה מסינה ,  רשם הערב את הפסדו השני בלבד למכבי תל אביב ,  לצד 12 נצחונות . " אני רוצה לברך את מכבי על ניצחון חשוב במשחק קשה .  באותו הזמן אני רוצה להגיד שהשחקנים שלי עבדו מאוד קשה והם לא וויתרו ",  אמר מסינה בסיום . 
" בסוף המשחק ההפרש היה יכול להיות הרבה יותר גדול ,  לפחות הצלחנו לצמק ל-5 נקודות .  היה לנו קשה מול החדירות של אנדרסון ופרקינס .  היה משחק טוב ,  ואנחנו צריכים להתקדם למשחק הבא ",  הוסיף המאמן המצוין ,  ועבר להסביר מה לא עבד לקבוצתו : " אני חושב שהזריקות משלוש היו מפתח עבורנו .  אנחנו לרוב קולעים ב-40 אחוז מהשלוש ,  אבל הפעם זה לא עבד עבורנו .  היינו צריכים להיות יותר סבלניים בהתקפה ולנצל את המיסמאצ'ים שהיו לנו מתחת לסל ". 

אנדרסון השחקן המצטיין של השבוע ביורוליג
גם גרשון מודע לערב החיובי של מכבי ת"א מול ריאל אך נזהר : " ניצחנו קרב .  צריך לנצח את המלחמה ".  מסינה : " מברך את מכבי "
 
