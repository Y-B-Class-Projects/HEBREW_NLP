צעירים שיכורים תקפו מאבטחים בביה"ח פוריה
ארבעה צעירים הגיעו שיכורים לחדר המיון בביה"ח לקבלת טיפול רפואי לאחר שאחד מהם נחתך בראשו .  לאחר שהתבקשה החבורה לצאת מהחדר בזמן הטיפול ,  הם החלו להתפרע ותקפו המאבטחים
שני מאבטחים בבית החולים  " פוריה "  שליד טבריה נחבלו הלילה  ( שבת )  לאחר שהוכו על ידי חבורת צעירים שיכורים .  השניים הותקפו על ידי ארבעה צעירים בשנות ה-20 לחייהם ,  תושבי המועצה המקומית בועיינה נוג'ידאת ,  שהגיעו לחדר המיון כדי לטפל בחתך בראשו של אחד מהם .  כאשר הצוות הרפואי ביקש משאר החבורה לצאת מהחדר ,  על מנת לטפל בצעיר ,  הם החלו להתפרע .  מאבטחי בית החולים שנקראו להוציאם מהמקום הוכו נמרצות ,  והם סובלים מחבלות יבשות .  המשטרה פתחה בחקירה .
 לילך דומינגז ,  דוברת בית החולים פוריה ,  סיפרה לוואלה !  חדשות כי  " במהלך הלילה הגיעו לחדר המיון ארבעה בחורים ובחורה .  אחד מהם היה עם חתך בראש וכשהצוות הגיע למסקנה שצריך לתפור את החתך ,  השאר התחילו להשתולל ואמרו  " מי אתם שתגידו לנו לצאת ".  הצוות הרפואי הזעיק את מאבטחי בית החולים שהוציאו אותם החוצה .  בחוץ התחילו הצעירים להכות את המאבטחים .  צלצלנו למשטרה שהגיעה באופן מיידי למקום ".  
דומינגז המשיכה וסיפרה כי  " עד שהמשטרה הגיעה ,  הבחורה התחילה ל'עשות סצנה' שבה היא אמרה שהיא בהריון ,  נשכבה על הרצפה ,  וטענה כי צוות בית החולים רצה להרוג לה את התינוק בחדר המיון .  היא נבדקה בחדר המיון והתגלה כי היא לא הייתה בהריון ,  אך רמת האלכוהול בדמה הייתה בשמיים .  כשהמשטרה הגיעה החבורה נמלטה ". 
דומינגז טוענת כי זו איננה הפעם הראשונה שצוות בית החולים נתקל באלימות מצד המטופלים שמגיעים אליו . " הצוות סובל כל הזמן מאלימות מילולית ,  צעקות וקללות .  זה לא פעם ראשונה .  זו תופעה שאנחנו מנסים להתמודד איתה בכל מיני דרכים ". 

צעירים שיכורים תקפו מאבטחים בביה"ח פוריה
ארבעה צעירים הגיעו שיכורים לחדר המיון בביה"ח לקבלת טיפול רפואי לאחר שאחד מהם נחתך בראשו .  לאחר שהתבקשה החבורה לצאת מהחדר בזמן הטיפול ,  הם החלו להתפרע ותקפו המאבטחים

