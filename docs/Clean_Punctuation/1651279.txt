42 מיליון קונדומים בדרכם למונדיאל
דרום אפריקה ביקשה מבריטניה עזרה במלחמה באיידס לקראת המונדיאל שייערך בקיץ וקיבלה אותה בצורת קונדומים ,  והרבה .  בדרום אפריקה מעריכים ש-40 אלף זונות יגיעו למדינה בטורניר
נשיא דרום אפריקה ג'ייקוב זומה קיבל מתנת פרידה מקורית בסיום ביקורו הממלכתי בבריטניה - 42 מיליון קונדומים .  בריטניה תתרום את הקונדומים כחלק מקמפיין נרחב למלחמה באיידס לקראת גביע העולם בכדורגל שייערך בקיץ בדרום אפריקה ,  כך מדווח היום  ( שלישי )   " הגרדיאן "  הבריטי . 
" הדרום אפריקאים זיהו בעצמם את הצורך ביותר קונדומים .  דרום אפריקה ביקשה במפורש עזרה מבריטניה ואנו מגיבים לבקשתם ",  אמר גארת' תומאס ,  השר הבריטי לפיתוח בינ"ל ,  שיודיע היום על המימון בסך מיליון ליש"ט במסגרת כינוס חירום בנושא מניעה וטיפול ב-HIV .  
ממשלת דרום אפריקה מעריכה שבמהלך אליפות העולם בכדורגל מספר המבקרים במדינה יגיע לחצי מיליון ,  מה שמעלה את החשש מהגברת ההדבקות ב-HIV עקב עלייה בזנות וסחר בנשים ממדינות שכנות ומזרח אירופה .  בשבוע שעבר רשות התרופות בדרום אפריקה הזהירה כי 40,000 זונות צפויות להגיע למדינה למשך תקופת הטורניר .  
לפי  " הגרדיאן ",  כ-450 מיליון קונדומים מחולקים בדרום אפריקה מדי שנה ,  אך מכיוון שיש במדינה 16 מיליון גברים פעילים מבחינה מינית ושיעור ההדבקות ב-HIV הוא מהגבוהים בעולם ,  הכמות אף פעם לא מספיקה .  
זומה עצמו הושם ללעג כשעמד למשפט באשמת אונס ב-2006 והעיד שהוא מתקלח לאחר שהוא מקיים יחסי מין כדי להוריד את הסיכון בהידבקות ב-HIV .
 
42 מיליון קונדומים בדרכם למונדיאל
דרום אפריקה ביקשה מבריטניה עזרה במלחמה באיידס לקראת המונדיאל שייערך בקיץ וקיבלה אותה בצורת קונדומים ,  והרבה .  בדרום אפריקה מעריכים ש-40 אלף זונות יגיעו למדינה בטורניר

