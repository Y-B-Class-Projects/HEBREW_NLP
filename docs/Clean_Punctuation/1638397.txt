עד מתי ? 
אביה פרי מסרבת לשכוח את גלעד שליט ומזכירה גם לכם - 1317 ימים בשבי זה לא משהו שאי פעם נוכל לתאר לעצמנו
בעודי משוטטת ברחבי הפייסבוק ,  נתקלתי להפתעתי בקבוצת  " להחזיר את עדנה מהאח הגדול תמורת גלעד שליט !  ". להפתעתי הרבה עוד יותר ,  הקבוצה מונה מעל 94,280 חברים .  למען הכנות ,  לא ראיתי ולו פרק אחד של האח הגדול ואין לי מושג קלוש מי זו עדנה  ( מה גם שהיא כבר לא שם )  ,  אך לעניות דעתי אין בקבוצה העלובה הזאת אלא זלזול חמור במצבו של גלעד והפיכת המצב הקשה והכואב הזה לבדיחה בטעם רע .
 האם מישהו מאיתנו יודע מה עובר הבחור הזה ,  שכולנו מרגישים כל כך מחוברים אליו ?  באילו תנאים הוא נמצא ,  איך הוא מרגיש ?  שלוש וחצי שנים רחוק מהבית ,  מהמדינה ,  מהחיים .  איך ניתן לאחל דבר כזה לדמות טלוויזיונית ,  לא פופולארית ומעצבנת ככל שתהיה ?  ! 
בשירו המצמרר של אביב גפן  " אתה תשוב "  הוא מצליח לגעת בנקודה המשמעותית ביותר במאבק להחזרת גלעד . 
" מאחורי סכסוך ישן יושב לו ילד בין הסכמים לא חתומים הוא מבקש לזכור שיש לו גם פנים וחלומות "
 אותה דילמה מוכרת מהדהדת בראש שוב ושוב ,  מבלי לקבל תשובה .  האם יש להחזירו בכל מחיר ?  המחשבה על הבחור הצעיר עם העיניים הטובות מותירה לב כבד ומחשבות אין סוף . 
" אתה תשוב ,  אתה תשוב ..  אתה הרי הילד של כולנו "  וכמה שזה נכון ,  סדקים של פחד ודאגה חרוכים בלב כולנו  אמהות ,  אחים ,  חברים ,  אנשים מכל העדות ,  הגילאים והדעות הפוליטיות .  תפילות קטנות שיחזור ,  בקשות אין סוף והרהורי לבב .  איש איש לעצמו ,  וגם כולם יחד .
 גם הפיל הכחול מצליחים לרגש בשיר  " אנא ".  
" מנועים שקטים על הספינה שטיםהם מחפשים אותי וגם אני אותםציפורי ברזל מעל אנשי הצלהם מחפשים אותיתיקחו אותי מכאן "
 החיים בשלהם ,  ואפילו הכאב המפלח והגעגועים לא יכולים לעצור אותם .  אבל עלינו לדעת ולזכור כי גם במרוץ החיים המטורף שאנחנו נמצאים בו כל הזמן אסור לשכוח את גלעד ,  את הילד של כולנו .  זה שנמצא בלב ובראש כל הזמן ,  ששגור כל כך חזק בתודעת הציבור ,  שליבו פועם בלי הפסקה בלב שלנו .  
1317 ימים בשבי !  ובכל יום שעובר זה כואב קצת יותר .  עוד לילה בלי שינה לנועם ואביבה ,  עוד יום של מאבק של צבא החברים של גלעד ועוד רגע שהוא שם .  רגע שלא יחזור ,  ושהוא לא ישכח .
 
עד מתי ? 
אביה פרי מסרבת לשכוח את גלעד שליט ומזכירה גם לכם - 1317 ימים בשבי זה לא משהו שאי פעם נוכל לתאר לעצמנו

