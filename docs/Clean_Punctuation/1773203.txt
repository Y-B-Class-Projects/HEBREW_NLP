סין ממשיכה להגביל את יצוא המינרלים - הורידה את מכסת המינרלים הנדירים ב-11%
סין ,  שאחראית ל-93% מייצור המינרלים הנדירים בעולם ,  תעלה גם את המסים על יצוא חלק מהמינרלים
סין ממשיכה להדק את אחיזתה בשוק המינרלים הנדירים ,  ומגבילה שוב את יצואם של כמה מהמינרלים הפחות מוכרים ויקרי הערך בעולם .  היום הודיע משרד המסחר של סין כי יקצה מכסת יצוא של 14,446 טונות של מינרלים נדירים ,  אשר יתחלקו בין 31 חברות ,  במסגרת הסבב הראשון של ההיתרים עבור 2011 .  זוהי ירידה של 11% לעומת התקופה המקבילה השנה ,  אז התירה סין לחברות לייצא 16,304 טונות .  ממשלת סין בדרך כלל מפרסמת שני סבבים של מכסות יצוא בכל שנה .  סין ,  אשר אחראית ל-93% מהייצור העולמי של כמה מינרלים נדירים ,  הודיעה החודש כי תעלה את המסים על יצוא חלק מהמינרלים הנדירים ל-25% בשנה הבאה .  זוהי עליה משמעותית לעומת מס זמני של 15% שהוטל על יצוא ניאודימיום ,  אשר משמש מכוניות היברידיות כמו פריוס של טויוטה .  סין אחראית לייצורם של יותר מ-99% מהמינרלים דיספרוסיום וטרביום ,  וליותר מ-95% מהנאודימיום .  חומרים אלה חיוניים לטכנולוגיות אנרגיה ירוקה רבות כמו מגנטים חזקים וקלים המשמשים טורבינות רוח .
 
סין ממשיכה להגביל את יצוא המינרלים - הורידה את מכסת המינרלים הנדירים ב-11%
סין ,  שאחראית ל-93% מייצור המינרלים הנדירים בעולם ,  תעלה גם את המסים על יצוא חלק מהמינרלים

