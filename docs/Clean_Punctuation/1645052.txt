רוני לוי : " זו תוצאה שטוב לחזור איתה לבוקרשט "
 מאמן אוניראה מאוכזב מההפסד המינימלי לליברפול ,  אבל בטוח : " יש לנו סיכוי להעפיל ".  בניטז : " מרגישים הקלה שלא ספגנו "
 עד כמה ליברפול באמת יכולה להיות מרוצה מה-0:1 הקטן שהיא השיגה באנפילד אמש  ( חמישי )  נגד אוניראה אורזיצ'ני ?  רק לפני 11 חודשים הקבוצה של רפא בניטז הלמה בריאל מדריד עם 0:4 קטלני בליגת האלופות ,  אבל כנראה שהזמנים מעט השתנו .  דויד נ'גוג הציל את ליברפול מתיקו מעט מביך ,  יש לומר ,  עם שער ניצחון בדקה ה-81 ,  כשנראה שברומניה השחקנים של המאמן הספרדי יצטרכו להעלות משמעותית את רמת המשחק שלהם כדי להעפיל לשמינית הגמר של הליגה האירופית .
" פתחנו את המשחק טוב מאוד והייתי מרוצה יחסית ",  אמר בניטז בסיום . " אנחנו לא יכולים לשחק באותה הרמה ששיחקנו נגד ריאל מדריד בכל משחק ,  במיוחד כשהקבוצה מגנה טוב .  אתה צריך לנצל את ההזדמנויות שיש לך ואם היינו מנצלים את ההזדמנות הראשונה בדקה הראשונה ,  זה היה יכול להיות לגמרי שונה .  אנחנו צריכים להיות סבלניים ולהמשיך לתקוף .  ניסינו ,  הנענו את הכדור והמשכנו בזה ". 
על היריבה הרומנית ,  שהפתיעה כשירדה מנוצחת רק בשער אחד ,  אמר בניטז : " אני חושב שיכולנו להבקיע שער או שניים נוספים ,  אבל זה הכדורגל .  זה תמיד חשוב להבקיע ,  במיוחד במפעל הזה ,  ולא לספוג ,  כך שחיכינו לשער הזה והיינו מרוצים שכבשנו .  זו לא התוצאה הכי טובה אבל זה טוב .  אם נבקיע שער אחד ברומניה ,  הם יהיו צריכים להבקיע שלושה ,  כך שזה ששמרנו על שער נקי זה חשוב ואנחנו מרגישים הקלה ". 
לרוני לוי היו כמובן פחות סיבות להיות מרוצה .  המאמן הישראלי ,  שחזר לאמן באירופה אחרי שלא עשה זאת מאז שהדריך את מכבי חיפה ונכשל עימה בהעפלה לליגת האלופות ,  מצא את עצמו באנפילד מתעמת נגד ליברפול הגדולה ,  ובכל זאת הוא רואה את עצמו מאוכזב . " אני מאוכזב מהתוצאה ",  אמר .
" ברור שליברפול שלטה רוב המשחק ,  אבל בדקה אחת לא היינו מרוכזים וספגנו שער ",  הוסיף המאמן הישראלי . " השחקנים שלי הגיעו לכאן ועשו את המקסימום שהם היו יכולים .  זו המחצית הראשונה משתיים ואני מצפה למשחק בשבוע הבא .  זו תוצאה שטוב לחזור איתה לבוקרשט .  יש עוד הרבה עניין במשחק ועדיין יש לנו סיכוי להעפיל לשלב הבא ". 

רוני לוי : " זו תוצאה שטוב לחזור איתה לבוקרשט "
 מאמן אוניראה מאוכזב מההפסד המינימלי לליברפול ,  אבל בטוח : " יש לנו סיכוי להעפיל ".  בניטז : " מרגישים הקלה שלא ספגנו "
 
