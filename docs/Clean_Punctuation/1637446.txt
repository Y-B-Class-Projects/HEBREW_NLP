מצב כוכבי השבוע
השבוע המתחיל ב-31.01.10 ייפתח במצב רוח לוחמני אך בהמשך יחול שיפור ,  ויופיטר במזל דגים יזכיר לנו את הלב שקצת שכחנו ממנו בשנה האחרונה
השבוע נפתח במצב רוח לוחמני ,  כשהשמש נמצאת מול מרס ,  אבל בהמשך חל שיפור .  השמש וונוס במזל דלי מביאות איתן מצב רוח חברתי וקליל ,  יופיטר במזל דגים מזכיר לנו את הלב שקצת שכחנו ממנו בשנה האחרונה ,  ורק צריך לקרוא לסדר את מי שאחראי שם למעלה על מזג האויר ,  כדי שידע  כמו האח הגדול  להתנהג בהתאם .
 הזוית הקשה של השבוע :  זוית העימות שבין מרס ,  הקשורה לעשייה ולדרייב שלנו ,  לבין השמש .  הזוית הזו עלולה להביא איתה חוסר שקט פנימי ועצבנות מסויימת ,  ובעיקר  פתיל קצר ,  ויכוחים ועימותים שבהם איש אינו רוצה לוותר או לסגת ,  והאגו היא המילה המשמעותית .  הזוית הזו תלווה אותנו עד אמצע השבוע בערך ,  ועלולה לגרום לנו לומר או לעשות דברים שנצטער עליהם בהמשך ,  אלא אם נחליט כבר עכשיו לגלות איפוק ,  סבלנות ,  והרבה אורח רוח .  מי בעיקר יושפע ממנה ?  מזלות טלה ,  אריה ,  ודלי .
 הזוית הנעימה של השבוע :  הצמידות של ונוס הרגשית ,  עם השמש עצמה .  זו זוית נעימה ורכה יחסית ,  ששמה את הרגש בעדיפות גבוהה מהרגיל ,  אלמנט שגורם לנו להגיב בהתאם ,  ובמקביל  לחפש קצת יותר את האהבה הזו שמדברים עליה במערכות היחסים שלנו ,  או עמוק בתוכנו .  מי שיתעקש ,  גם יצליח למצוא .  העמקת קשרים או מיסוד קשרים אופיינים לזוית שכזו .  מי יושפע ממנה ?  מזלות שור ,  מאזניים ,  אריה ודלי .
 התקשורת שלנו לא ממש במיטבה .  מרקורי כוכב התקשורת שוהה במזל גדי הנוקשה ,  והתקשורת שלנו  למרות הקלילות שמביאות השמש וונוס - עלולה להיות נוקשה וביקורתית .  במשך כמה וכמה ימים השבוע מרקורי לא יוצר זויות עם כוכבים אחרים ,  ואנו עלולים להרגיש קצת לבד .  יזמה לפגישות עם חברים וכמה טלפונים ,  יכולים לשנות את התמונה .  מי בעיקר יושפע מהמיקום הזה ?  מזלות תאומים ,  בתולה ,  גדי וסרטן .
 ועד שנדע לחבר בין הגישה האסרטיבית לעדינות האסוציאטיבית ,  ובין הלב לראש  שבוע טוב .
 טלהמרס שליט המזל שלכם ממשיך לשהות במזל אריה בהילוך אחורי ,  ולעזור לכם לסגור מעגלים הקשורים לרגשות ועשייה .  זוית מעשית שהוא יוצר עם סטורן הופכת אתכם לפרקטיים מתמיד .  זוית של מתח עם פלוטו עלולה להביא פתיל קצר .
 שורונוס שליטת המזל שלכם שוהה ביחד עם השמש השבוע במזל דלי ,  וממשיכה לגרום לכם להיות אסרטיביים מתמיד .  זה הזמן לאפשר לאמביציה שלכם להתחזק ,  ולרוץ קדימה .  מרס במזל אריה בהילוך אחורי עלול להביא איתו כמה דרמות הביתה :  דברו על הכל .
 תאומיםמרקורי שליט המזל שלכם שוהה במזל גדי הנוקשה והביקורתי גם השבוע ,  ויוצר זוית מעשית עם כוכב אורנוס .  זו זוית שמחזקת מאוד את היצירתיות שלכם ואת היכולת שלכם לפעול ביחד עם אנשים אחרים ,  ולחשוב קצת אחרת .  נסו אותה ! 
סרטןיש הרבה תכניות בקנה ,  אבל שהותן של ונוס והשמש במזל דלי מדגיש את הצורך לפעול בזהירות רבה ,  ולהימנע מעשייה אימפולסיבית ופזיזה .  מרקורי במזל גדי שממול מאפשר לכם תקשורת משופרת עם פרטנרים ובני זוג :  דברו על מערכות היחסים שלכם ,  והשקיעו בהן .
 אריההשמש נמצאת במזל דלי מול המזל שלכם ושמה את הדגש עכשיו על כל מה שקשור לזוגיות ויחסים .  במקביל ,  כוכב מרס ממשיך לנוע במזל שלכם בהילוך אחורי גם השבוע ,  ועלול לגרום לשיקול דעת פזיז .  חשוב לא לעייף ולהתיש את עצמכם ,  ולשתף אנשים קרובים בתכניות שלכם .
 בתולההצורך להשקיע קצת יותר מחשבה בבריאות שלכם משמעותי עכשיו מתמיד ,  בתולות .  במקביל ,  מיקומן של השמש וונוס במזל דלי מדגיש את היכולת שלכם לפתח לכם פעילות באזורי פעולה חדשים ,  ולהיפתח לקידום בנושא המקצועי ,  הן בתפקיד והן בעבודה עצמה .  נסו להתמקד .
 מאזנייםונוס שליטת המזל שלכם שוהה גם השבוע במזל דלי ,  ושמה את הדגש על כל מה שקשור לרגשות בכלל ,  ולרומנטיקה בפרט .  החיים הופכים קלילים יותר ,  ויש דגש מיוחד על נושאי קרבה ,  אינטימיות ,  ויכולת ביטוי יצירתי ,  ששווה השקעה .  זמן טוב לשיחות רומנטיות ,  מאזניים .
 עקרבנושאי בית ומשפחה מודגשים בחייכם עכשיו ,  עקרבים .  כן ,  מסתבר שאתם זקוקים לקשרים משפחתיים חמים יותר כשגם השמש וגם ונוס מדגישות את הצורך בהשקעה ביתית אמיתית ,  ובקרבה גדולה יותר למשפחה .  יופיטר במזל דגים ממשיך להעיר עמוק בפנים את הצד הרומנטי שלכם .
 קשתתנועה ומילים  נראה שכדאי להתמקד בהן השבוע ,  קשתים .  השמש וונוס במזל דלי מדגישות את הצורך שלכם לדבר ולשתף ,  אבל אתם זקוקים במקביל גם להרבה תנועה ופעילות פיזית .  זמן טוב להליכה ,  ריצה ,  רכיבה על אופניים ,  וחזרה איטית לחדר הכושר .  שווה לנסות .
 גדיכוכב מרקורי ששוהה עכשיו במזל שלכם מאפשר לכם לדבר ,  להתבטא ולשתף יותר מתמיד ,  וכדאי להשתמש במילים לא רק כדי להגיע לזולת ,  אלא גם כדי לקדם את עצמכם .  נושאי חומר וכספים מודגש במיוחד ,  בגלל מיקומן של השמש וונוס .  השקיעו קצת יותר מחשבה בחשבון הבנק .
 דלינראה שהחיים ממשיכים להיות דינמיים ,  דליים ,  בגלל שהותן של השמש וונוס במזל שלכם .  יש אכן הרבה פעילות סביבתית ,  הרבה טלפונים ולא מעט מפגשים מעניינים .  כדאי לקבוע לו"ז מדויק כדי שהדברים יבואו גם לידי ביטוי ,  ולא רק ישארו בגדר כוונות טובות .
 דגיםנראה שיש עכשיו הרבה אקשן מאחורי הקלעים ,  וכדאי לחכות עדיין עם תכניות פעולה גדולות במיוחד .  מצד שני כוכב יופיטר ממשיך לנוע במזל שלכם ,  ואתם לומדים לאט לאט לזהות את האפשרויות החדשות שהוא מעניק לכם ,  למרות שלדגיגים זה קורה לעיתים לאט יחסית .. קחו יזמה ! 
שאלה :  נולדתי ב-23.12.71 בשעה 7:45 בבוקר בפתח תקווה .  אני אמא ל-3 ,  גרושה מזה שנתיים ומרגישה תקועה מאוד ,  כמו באמצע צוואר בקבוק - החיים שלי פשוט ב"הולד ".  האם אתה רואה אותי משתחררת ומתחילה תהליכים של התחדשות בחיי ? בעיקר מעיק עליי מאבק משפטי שבו תבעתי תביעת נזיקין ,  ואני מצפה לסיומו .  כמו כן ,  הדבר שאותו אני רוצה יותר מהכל הוא בית לי ולילדיי .  אודה לך מאוד על תשובתך .  
תשובה :  ובכן ,  מפה מורכבת ולא קלה כשלעצמה ,  ואת אכן גדייה  " כפולה ",  מה שנקרא :  בת מזל גדי עם אופק במזל גדי .  האלמנט הזה הופך את סטורן  ( בעיגול שחור )  שליט הגדי למשמעותי במיוחד ,  ומיקומו בבית ה-5 שלך שהוא בית הביטוי האישי ,  גם הופך את דרך הביטוי הגדיית למשמעותית במיוחד במפת הלידה הזו .
 ומה אומרת דרך הביטוי הזו ?  יש לה משפטים כמו  " בא בקלות  הולך בקלות "  או  " אם לא התאמצת בשביל זה  זה לא שווה ",  ואפילו  " אלוהים מעמיד אנשים קשים במבחנים קשים ".  לא זו בלבד ,  גם ונוס ,  אותו מקום רגשי ועדין הקשור ליחסים ,  נמצאת גם היא במזל גדי ועוד בבית הראשון ,  מיקום מעניין שמביא איתו כמה בונוסים נאים כמו יכולת לעמוד בקומה זקופה בכל מצב ,  אבל גם לא באמת להאמין שהחיים יכולים להיות נעימים ,  רכים ,  ובעיקר קלים :  לא לא ,  את הוונוס הזו אתם לא תלמדו כלום :  היא חכמה ,  ובוגרת מגילה ,  ויודעת ה-כל ,  כולל התוספות הביקורתיות שלה ,  הסקפטיות והציניות כשצריך .  אין ספק ,  זו מפת לידה של לוחמת מלידה ,  אבל לוחמת קשוחה מאוד :  היא זו שבוחרת את זירות הקרב ,  ואין מצב שזו לא זירה :  החיים הם מלחמה ,  והכללים הם  הילחם ככל יכולתך ! 
השמש  ( בעיגול אדום )  ,  האני האמיתי של בעלת המפה ,  נמצאת בבית ה-12 שהוא גם בית הפוטנציאל וגם ביתו של תת המודע .  הקשר עם האב משמעותי מאוד כאן ,  אבל לא ברור בדיוק היכן הוא והיכן היה כשהיו זקוקים לו .  השמש יוצרת זוית של מתח ייחודית עם סטורן הנוקשה  ( בקווים מרוסקים )  שמראה ששני החלקים שמהווים את דמות האב  החלק החם והחזק והחלק הסמכותי והיודע  נמצאים בקונפליקט תמידי ,  והיא אכן תמצא את הקונפליקט הזה בדמויות הגברים בחייה .
 זוית פעולה אקטיבית בין השמש לכוכב מרס  ( בעיגול ירוק )  ,  שהוא מייצג את הדרייב והעשייה ,  מראה שהמלחמה לעולם אינה פוסקת ,  וגם מראה שהמלחמה הפנימית התמידית הזו נמצאת תמיד בגברים שבחייה ,  והם חסרי מנוח וחסרי שקט :  מעניין שדווקא לידם את רגועה ויודעת ,  אבל כשהם אינם את נכנסת להיפר המוכר ,  ולא מפסיקה לדאוג ולעשות .
 הירח  ( בעיגול כחול )  ,  הנפש ,  נמצא במזל דגים העדין :  זהו מיקום מעניין ויצירתי מאוד ,  עם יכולת נתינה גדולה .  אבל מיקומו של הירח בבית הכספים דווקא מראה שיש קושי בנושא ,  ויצירתיות היא לא בדיוק האישו שאפשר להרויח ממנו .  זוית פעולה בין הירח לכוכב נפטון  ( בעיגול כתום )  המערפל והמטשטש ,  מראה על גישה רומנטית מאוד לחיים שאינה יודעת גבולות  גישה הפוכה לגמרי לשמש ,  הקשורה גם לגוף  שהיא מעשית מאוד ,  ולה לא יספרו סיפורים .  אמא חסרת גבולות שיודעת מיליון סיפורים ,  ואשה קשת יום בעבודות הקשורות להישרדות ?  סביר מאוד להניח שכן .  אלא שאין שום זוית שמחברת בין הירח לשמש ,  ונראה שחיי הנפש והרגש וחיי היומיום הם שני דברים שונים לגמרי .  עמוק בפנים אין את חספוסיו של סטורן אלא את תעצומות הנפש הרכות של נפטון ,  ושם עדיין ישנה ילדה שיושבת עם היד מתחת לסנטר ,  קוראת ספר גדול ,  ומסתכלת דרך החלון החוצה .  מעניין .
 משולש הרמוני גדול בצבע כחול בין הכוכבים סטורן ,  ונוס ופלוטו  ( בעיגול כחול כהה למעלה )  מראה על יכולת ליפול תמיד על הרגליים ,  ולהמשיך ללכת .  אותו פלוטו כוחני נמצא גם גבוה במפה ,  מראה שההישרדות כאן היא דרך חיים יותר מאשר בחירה אישית מודעת ,  ויוצר זוית של עימות עם מרס שממול ,  זוית שעלולה להראות על גברים לא קלים בלשון המעטה בחייך ,  כמו גם על צורך לשלוט למרות הכל על כל מה שקורה ,  מבלי יכולת להתמסר עד הסוף לרכות ולחלקים הרכים ,  כי תמיד עלול לקרות משהו שם בחוץ .
 מרקורי  ( בעיגול אפור )  נמצא גם הוא מאחורי הקלעים במזל קשת המתפזר ,  ומראה שיש מתחת לכל אלה גם תקשורת בראש צעיר ואקטיבי ,  שונה מאוד מהקליפה הגדיית המחוספסת ,  אבל החלק הצעיר הזה לא ממש קיבל לגיטמציה - הוא יוצא רק במצבים מאוד ספציפיים כשהוא מרגיש בטוח .  מתי זה קורה ?  אוהו ..  .
 ומה מתרחש לו עכשיו ?  פלוטו נמצא על השמש ,  בתהליך ארוך שהחל בעצם לפני כעשרה חודשים בעצם ,  ויחווה במפה עוד כשנה וחצי .  בפרק הזמן הזה אפשר לעשות הרבה מאוד ,  ובעיקר  לנקות את כל המשקעים הרגשיים שהצטברו ,  להגיע לגרעין האמיתי שנמצא עמוק בפנים ולהתחיל לחבר את כל החלקים אחד לאחד :  אשה ,  נשיות ,  יצריות ,  ילדים ,  משפחה ,  בית ושורשים .  פלוטו נוגע ביד חטטנית וחד משמעית בכל אלה ,  הופך ומנער ,  ומכריח אותך לא רק לקום ולהילחם על שלך ,  אלא גם להצליח לגעת בגרעין ה"אני "  שנמצא שם עמוק בפנים כמו פרח נפלא ,  ולאפשר לו לצאת החוצה אם תסכימי ,  ולכבוש לעצמך מקום וטריטוריה ,  כמו אותם מתיישבים שמגיעים עם הקרון ומחליטים שכאן ,  במקום הזה ,  הם יפריחו את השממה .
 כן ,  פלוטו הוא זה שמביא איתו ממש עכשיו את בשורת השינוי ,  ואפשר לומר שאת כבר ממש עכשיו בתוך התהליך .  מה נשאר לי לומר ?  ללכת עם התהליך הזה עד הסוף ,  להתמסר לו בלי פחד  ( פלוטו גם ככה לא משאיר אפשרות אחרת )  ,  ולהעיז לפרוץ קדימה בכל הכוח .  הכל אפשרי כשפלוטו בשטח ,  לטוב ולרע .  אם תחליטי ממש השנה להוריד את דגל ההישרדות של שודדי הים עם העצמות ולהרים את דגל הצמיחה של פרח הלוטוס ,  כי אז הראשון שיצדיע לך יהיה פלוטו ,  יושב על ראש התורן כמו פיראט ענק ומגחך עם שן הזהב היחידה שלו ,  ואחריו יצדיעו לך החיים עצמם .
 רוצי קדימה ,  אשת הברזל ,  ורק אל תשכחי להוריד את השריון כשתפתחי את הלב בשנה הבאה לאהבה ,  כדי שהפרח גם יוכל להבשיל ,  ולא להישאר שם צרוב על שריון הבזלת ,  רק כסימן למשהו שהיה אפשרי פעם  ועכשיו הוא תלוי מעל התנור לעיניהם של הילדים והאורחים בלבד .
 
מצב כוכבי השבוע
השבוע המתחיל ב-31.01.10 ייפתח במצב רוח לוחמני אך בהמשך יחול שיפור ,  ויופיטר במזל דגים יזכיר לנו את הלב שקצת שכחנו ממנו בשנה האחרונה

