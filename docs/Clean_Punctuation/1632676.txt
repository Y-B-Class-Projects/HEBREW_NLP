ליגה א' :  חדרה השתוותה להפועל הרצליה
שייע פייגנבוים רשם ניצחון שני בשני משחקים ,  כשחדרה גברה על עמישב פ"ת 1:2 .  הרצליה סיימה בתיקו 1:1 מול הפועל ערד
המחזור ה-15 בליגה א' יצא היום  ( שישי )  לדרך כאשר במחוז דרום הוא התקיים במלואו ,  ואילו במחוז צפון שוחקו שלושה משחקים .  בדרום ,  מאמנה החדש של הפועל חדרה ,  שייע פייגנבוים ,  רשם ניצחון שני בשני משחקים .  חדרה ניצחה הפעם את עמישב פתח תקוה 1:2 ,  והשתוותה במספר הנקודות למוליכה הפועל הרצליה ,  שסיימה בתיקו 1:1 נגד הפועל ערד .  מכבי השקמה/רמת חן צמודה לשתי הקבוצות עם נקודה פחות במקום השלישי ,  אחרי ניצחון 1:2 על מכבי יבנה .  
עמישב פתח תקוה - הפועל חדרה 2:1 
שלומי טולדו העלה את חדרה ליתרון מוקדם כבר בדקה ה-4 ,  תוצאה שנותרה עד לסיום המחצית .  עם פתיחת המחצית השנייה הכפיל אבישי אטיאס את התוצאה ,  וגם שער מצמק של מיקי שיטרית דקתיים לאחר מכן לא עזר למקומיים לשבור את הנאחס שיש להם על המגרש הסינטטי .
 הפועל הרצליה - הפועל ערד 1:1 
הפועל הרצליה שקיוותה לשמור על פער הנקודות מחדרה קיבלה יריבה נוחה ,  אבל רק על הנייר .  על המגרש שלטו האורחים ואף עלו ליתרון מפתיע בתחילת המחצית השנייה משער של רמי דוידזדה .  יניב דוד מנע מבוכה גדולה מהרצליה כשהשווה רבע שעה לסיום .  
הפועל מבשרת ציון - עירוני נתיבות 0:1 למבשרת :  אורי וורנר  ( 35 )  
מכבי השקמה/רמת חן - מכבי יבנה 1:2 לשקמה :  שחר משה  ( 62 )  ,  ליאב פרנקו .  ליבנה :  אלעד ז'אן  ( 32 )  
הפועל נחלת יהודה - בית"ר כפר סבא 0:1 לנחלת יהודה :  אבי דבח  ( 80 )  
מכבי קרית מלאכי - שמשון בני טייבה 0:0 
הפועל כפר שלם - מכבי קרית גת 0:0
במחוז הצפון ,  עירוני אום אל פאחם עלתה זמנית למקום הראשון אחרי ניצחון 1:0 בחוץ על עירוני קרית אתא .  מכבי עירוני ג'ת ,  המוליכה ערב המחזור ,  חזרה לפסגה בעזרת 0:2 קל על נועלת הטבלה בני ג'דידה .
 הפועל בני ג'דידה - מכבי עירוני ג'ת 2:0
מוליכת הטבלה עשתה את העבודה מול האחרונה בני ג'דידה .  ניסים אסייג הבקיע צמד עבור ג'ת בדקות 3 ו-12 ,  והחזיר את קבוצתו למקום הראשון .
 עירוני קרית אתא - עירוני אום אל פאחם 1:0 
בראכת וואהב העלה את עירוני פאחם ליתרון בדקה ה-14 כשדחק מקרוב כדור רוחב של מוחמד ג'מאל .  בדקה ה-77 הוכשל ברחבה הרכש החדש מאחי נצרת ,  שלומי אדרי ,  שלקח את הפנדל בעצמו אולם שוער קרית אתא אודי לוי הדף את הבעיטה .  
מ.ס .  כרמיאל צפת - הפועל עפולה 2:1
המארחת הוליכה משער של לירן שחר במחצית הראשונה ,  אבל נרדמה בתוספת הזמן ואיפשרה לעפולה לרשום קאמבק מדהים ולנצח משערים של נתנאל גולדמן ומתן נחמני .
 מכבי טמרה - הפועל כפר קנא 1:3 לטמרה :  אזהר טהא  ( 70 )  ,  מוטי בן חמו  ( 72 )  ,  אניס אבו רומי  ( 88 )  .  לכפר קנא :  תאמר טאטור  ( 75 ) 
עירוני טבריה - טירת הכרמל 1:1  ( 1:1 ) לטבריה :  אבי עמר  ( 45 )  .  לטירת הכרמל :  שימי פרץ  ( 27 ) 
מכבי אום אל פאחם - אסי גלבוע 0:2  ( 0:1 ) לאום אל פאחם :  אחמד עארף  ( 5 )  מאדה בועול  ( 82 ) 
מכבי צור שלום - מכבי כפר קרע 1:0 
מכבי כפר קנא - בני טמרה 1:1

ליגה א' :  חדרה השתוותה להפועל הרצליה
שייע פייגנבוים רשם ניצחון שני בשני משחקים ,  כשחדרה גברה על עמישב פ"ת 1:2 .  הרצליה סיימה בתיקו 1:1 מול הפועל ערד

