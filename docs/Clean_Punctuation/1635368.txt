תיירות 2010 :  חשש מפני פסח חלש בבתי המלון בישראל
 >  >  חג הפסח מסתמן השנה כמועד תיירותי חלש מאוד - אף יותר מפסח 2009 ,  שגם בו חלה ירידה של 14% בתיירות הנכנסת לעומת 2008 וירידה של 27% בלינה בבתי מלון .  יו"ר לשכת מארגני התיירות הנכנסת לישראל ,  שמואל מרום ,  אומר כי בניגוד לתיירות היוצאת , " הזמנות התיירים לפסח בישראל מתנהלות באטיות וברמה נמוכה ".  בבית מלון תל אביבי גדול סיפרו השבוע כי : " בשלב כזה בינואר בבתי המלון אמורה להיות רמה גבוהה יותר של הזמנות .  גם בתי המלון בירושלים אינם מלאים ".  למלונאים מבחר סיבות להאטה בהזמנות לחג הפסח :  העובדה שהחג היהודי חל השנה ב-28 במארס ,  בשעה שהפסחא הנוצרי חל רק ב-4 באפריל ;  חופשת האביב בצרפת ,  שנפתחת ב-11 באפריל והעובדה שתיירים צרפתים רבים בוחרים לבלות את החג אצל בני משפחה .  רפי בארי ,  מנהל השיווק של רשת מלונות דן ,  מוסיף כי ייתכן גם כי מדובר בהתחזקות התופעה של הזמנה מאוחרת : " בפאריס כנראה מעכבים הזמנות בתקווה שחברות התעופה יורידו מחירים ".  לדברי בארי ,  המצב שונה במלונות יוקרה ,  שבהם העסקים ממשיכים כמעט כרגיל .  בדן אכדיה ,  למשל ,  הסוויטות והחדרים בדרגות המחיר הגבוהות  ( 860-940 דולר ללילה )  הוזמנו כבר לפני סוף דצמבר .  עם זאת ,  לדבריו , " חוץ משינוי קטן ,  לא העלנו מחירים ל-2010 .  זה יוצא דופן ברשת דן ".  ליאור גבאי ,  מנכ"ל מלון ימית אורכידאה בתל אביב ,  אומר כי המיתון גרם ללקוחות לחפש חלופות באירופה .  באוגוסט העדיפו חלק מהיהודים הצרפתים ,  למשל ,  לנפוש באגאדיר שבמרוקו .  גבאי מוסיף שחלק מההזמנות הן התחייבות של סוכנים בחו"ל על חדרים . " יש להם זכות להחזיר את החדרים עד 45 יום לפני החג ",  הוא מסביר , " כך שעד אמצע פברואר ,  לא נדע מה יהיה .  אם יתברר שיש בעיה ,  בתי המלון יצאו במבצעים לשוק המקומי ". 

תיירות 2010 :  חשש מפני פסח חלש בבתי המלון בישראל
nan
