חברת אל על תשמש קבלנית משנה של רשות שדות התעופה לפינוי מהיר של מטוסים
מנהלים ועובדים התאמנו בגרמניה בפינוי של מטוסים לקראת הפעלת נתב"ג במתכונת של מסלול אחד בלבד מאפריל
חברת תשמש קבלנית משנה של רשות שדות התעופה  ( רש"ת )  לפינוי מהיר של מטוסים אשר ייתקעו בחרום על המסלול בנתב"ג.מנהלים ועובדים של רשות שדות התעופה וחברת אל על ,  עברו תחת מעטה סודיות והתאמנו בשבוע שעבר יחד בגרמניה בפינוי מהיר מהמסלול של מטוס שנחת נחיתת חירום ,  לקראת הפעלתו של נתב"ג במתכונת של מסלול אחד בלבד מאפריל השנה - כך נודע ל-themarker.כחלק מעבודות השידרוג והארכת המסלולים בנתב"ג ,  ייסגרו לסירוגין שניים מתוך שלושת המסלולים אשר פועלים בשדה .  רק מסלול אחד ימשיך לשרת את המטוסים אשר ימריאו וינחתו בנתב"ג.במצב החדש שיווצר על פי התכנון מה-22 לאפריל ועתיד להימשך תקופה ארוכה ,  קיימת חשיבות רבה לפינוי מהיר של המסלול האחד ,  במקרה של נחיתת חרום של מטוס או של אסון תעופה המוני ,  שעלול להיתקע על הקרקע ולנתק את הקשר האווירי לישראל וממנה.הצוות הישראלי עבר השתלמות במרכז ההדרכה והאימונים בשדה התעופה של פרנקפורט אשר רכש מוניטין בטיפול מקצועי בנושא.מחברת אל על נמסר בתגובה ,  כי עובדי חטיבת תחזוקה והנדסה אכן יהיו אחראים על תפעול הפינוי של המטוסים בנתב"ג.מרשות שדות התעופה נמסר בתגובה ,  כי גרמניה נבחרה כמקום האימון ,  משום שמרכז ההדרכה שם הוא בעל ניסיון ,  כלים ורמה מקצועית גבוהה של טיפול בנושא פינוי מטוסים בזמן קריטי מהמסלולים .
 
חברת אל על תשמש קבלנית משנה של רשות שדות התעופה לפינוי מהיר של מטוסים
מנהלים ועובדים התאמנו בגרמניה בפינוי של מטוסים לקראת הפעלת נתב"ג במתכונת של מסלול אחד בלבד מאפריל

