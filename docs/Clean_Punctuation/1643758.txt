המהירות של יונדאי ,  קשיי הבלימה של טויוטה 
 >  >  סגן נשיא יונדאי אירופה ,  אלן ראשפורת' ,  חלק אתנו רשמים על יצרנית הרכב הקוריאנית ,  על משבר טויוטה ומצב הענף .  יונדאי מציגה גידול גובר והולך בכמויות הייצור ובנתח השוק .  כיצד זה קורה ?   " צריך להבין את הטבע הקוריאני .  המדינה הזו יצאה משתי מלחמות ותושביה היו נחושים להעלות את הפרופיל העולמי .  אם אתה מצרף זאת למוסר עבודה שאין כמוהו ולעזרה פעילה של הממשלה ,  אתה מבין את ההתקדמות המהירה .  אני חושב שמה שמאפיין התרבות הארגונית הוא מהירות .  יש תהליך מהיר ,  אך ממצה ,  של קבלת החלטות ותגובה מהירה לאירועים .  עבדתי בעבר בפולקסווגן ושם פיתחנו מכונית בתוך חמש עד שבע שנים .  באותה תקופה יונדאי תעבוד על ארבעה פרויקטים במקביל ,  חלקם יצליחו והאחרים יהיו ניסוי שממנו ילמדו לקחים .  האתגר הבא שלנו הוא לעבוד על תדמית המותג וליצור לו פרצוף שאנשים יוכלו להתחבר אליו ".  מה בעצם ההבדל במיצוב בין יונדאי לחברה האחות ,  קיה ?  נראה כי הן דומות מאוד אחת לשנייה . " למותגים לוקח זמן לגבש זהות בכל היצע הדגמים .  גם לפולקסווגן ואאודי לקח זמן ליצור את הבידול ביניהן .  בעתיד תהיה קיה יותר צעירה ודינמית ,  ואילו יונדאי תהיה מתוחכמת יותר ,  בוגרת ובטוחה ".  מה דעתך על משבר דוושת התאוצה של טויוטה ?  האם זה יגרום לתעשיית הרכב להסס לפני פרסום של קריאה לתיקון ?   " טויוטה תשתקם מהמשבר ,  אין לי ספק בכך .  אנחנו ,  ואני בטוח שגם יצרני רכב אחרים ,  לומדים את המשבר ומנסים להפיק ממנו לקחים .  אני משוכנע שהדבר ישפיע על קבלת החלטות בעתיד ,  אבל אני עדיין לא יודע כיצד .  אנחנו נלמד את צד התקשורת ואת הפנייה ללקוחות .  אנחנו גם רואים שאזורים שונים בעולם מגיבים באופן שונה לעניין .  בארה"ב התגובה חריפה בהרבה מאשר באירופה .  בסופו של דבר ,  קבוצה קטנה של אנשים מחליטים על קריאה לתיקון והנתונים הטכניים אינם תמיד ברורים .  יכול להיות שיצרני רכב יהססו יותר בעתיד ,  והחלטות בארגונים גדולים עלולות לקחת זמן רב .  בסופו של דבר ,  אני בטוח שהלקוחות יצאו נשכרים מהעניין ". 

המהירות של יונדאי ,  קשיי הבלימה של טויוטה 
nan
