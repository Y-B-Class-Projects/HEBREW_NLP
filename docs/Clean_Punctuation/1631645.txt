 " שכר עובדי הניקיון מביש ;  התנגדות האוצר להעלאתו אינה מוצדקת "  
ניר גלבוע ,  בעל חברת הניקיון צוות 3 ,  אמר כי הסיבה לשכר הנמוך היא מכרזים של הממשלה שבהם זוכים מגישי ההצעות הנמוכות ביותר
 >  >   " שכרם של עובדי הניקיון מביש .  מכתב ההתנגדות של האוצר להסכם הקיבוצי שנחתם בענף - המגדיל את שכר עובדי הניקיון ב-20% - אינו מוצדק ומוטב היה אילו לא נכתב ",  אומר ניר גלבוע ,  הבעלים של חברת כוח האדם צוות 3 .  גלבוע ,  המעסיק 1,000 עובדי ניקיון  ( בנוסף לעובדי שמירה )  ,  אמר את הדברים אף שצוות 3 חברה בארגון של חברות ניקיון ,  הפועל במסגרת לשכת התיאום של הארגונים הכלכליים .  ארגון זה מתנגד להוצאת צו הרחבה להסכם השכר בענף הניקיון ,  שעליו חתמה ההסתדרות באוגוסט 2009 עם הארגון המתחרה של חברות הניקיון ,  הפועל במסגרת איגוד לשכות המסחר . " אחרי שנים רבות שבהן לא נחתם הסכם לשיפור תנאי ההעסקה של עובדי הניקיון ,  הגיע הזמן שמישהו יקום ויאמר את האמת :  עובדי הניקיון מקבלים שכר ירוד ,  אפילו מבזה ",  מתוודה גלבוע . " העושק של עובדי הניקיון נגרם בשל המכרזים שמפרסמים משרדי הממשלה ויחידות הסמך שלה ,  המיועדים לחברות כוח אדם שמעסיקות חברות ניקיון ",  טוען גלבוע .  לדבריו ,  מכרזים אלה נוקבים במחירים נמוכים מאוד ,  המאלצים את החברות המתמודדות לקצץ בשכר עובדי הניקיון כדי לשמור על רווח ולא לגלוש להפסדים . " זה שורש הבעיה - ולא ההסכמים הקיבוציים ",  הוא אומר .  לדבריו ,  חברות ניקיון שאינן רוצות להנהיג תנאי העסקה פוגעניים לעובדיהן ,  החליטו להימנע מלגשת למכרזי הממשלה הנוגעים לשירותי ניקיון , " כי מול הברירה לזכות במכרז ולשלם לעובדים פחות משכר המינימום ,  או לוותר על המכרז כדי לשמור על תנאים סבירים - הן מעדיפות את האפשרות השנייה ".  עוד אמר גלבוע כי באחרונה החליטה צוות 3 לא להתמודד במכרז של חברת אלביט מערכות לאספקת שירותי ניקיון ,  מכיוון ש"אילו התמודדנו ,  היה עלינו לקצץ 10% משכר העובדים ".  לדברי גלבוע , " אם האוצר נבהל מתוספת שכר של 20% הגלומה בהסכם הקיבוצי ,  מוטב שייכנס למו"מ עם ההסתדרות ,  במטרה להגיע עמה לפשרה שתתבטא בתוספת מתונה יותר ,  במקום שיתנגד באופן טוטאלי לשיפור בתנאי ההעסקה של העובדים החלשים ביותר ".  

" שכר עובדי הניקיון מביש ;  התנגדות האוצר להעלאתו אינה מוצדקת "  
ניר גלבוע ,  בעל חברת הניקיון צוות 3 ,  אמר כי הסיבה לשכר הנמוך היא מכרזים של הממשלה שבהם זוכים מגישי ההצעות הנמוכות ביותר

