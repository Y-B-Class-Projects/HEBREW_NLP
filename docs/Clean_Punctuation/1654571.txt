חברי קיבוץ לוחמי הגטאות על מכירת מניות טבעול לאסם : " זו טעות לשחוט את האווזה שהטילה ביצי זהב "
 האסיפה הכללית של הקיבוץ החליטה לממש האופציה למכירת שארית האחזקות בטבעול -42% - בתמורה ל-462 מ' ש '
" זו היתה טעות מצד הקיבוץ להקדים בשלוש שנים את מכירת שאריות המניות שלנו בטבעול ל  .  תמורת הסכמתנו לבקשת אסם להקדים את מימוש האופציה למכירת יתרת האחזקות משנת 2013 ל-2010 אפשר וצריך היה לדרוש יותר .  הסכמנו לשחוט את האווזה שהטילה לנו ביצי זהב ללא מיקוח ",  כך אמרו אתמול חברים בקיבוץ לוחמי הגטאות מאלה שהתנגדו למכירה.האסיפה הכללית של 240 חברי קיבוץ לוחמי הגטאות אישרה בשבוע שעבר ברוב גדול ,  באמצעות הצבעה בקלפי ,  את הצעת ההנהלה הכלכלית של הקיבוץ ,  להיענות לפניית אסם ולממש את האופציה למכירת שארית האחזקות בטבעול  ( 42% )  בתמורה ל-462 מיליון שקל  ( לפי שווי חברה של 1.1 מיליארד שקל )  .  התמורה תשולם לקיבוץ לשיעורין עד 2013 .  הקיבוץ עדיין לא דן בייעוד הכספים שיתקבלו מאסם בתמורה למכירת המניות ,  ודיון זה עשוי להדחות לאחר שיובהר מהו שיעור המס שעל הקיבוץ יהיה לשלם על התמורה .  ככל הנראה ,  מרבית התמורה  ( לאחר מס )  תועבר לחשבונות הפרטיים של החברים ,  חלק אחר יועבר לאפיקי חסכון ארוך טווח ,  כגון הגדלת פנסיית המטרה לחברים העומדת כיום על 4,000 שקל לחודש לחבר .  חלק נוסף מהתמורה עשוי לממן פיתוח תשתיות ושדרוג מבני ציבור וחלק נוסף להשקעה בענפים החקלאיים ,  בהארחה ,  תיירות ועסקים אחרים שבבעלות הקיבוץ .  הקריטריון העיקרי לחלקו של כל חבר בתמורה ,  יהיה קריטריון הוותק בקיבוץ .  ותיקי הקיבוץ שהוקם ב-1949 על ידי ניצולי שואה ופרטיזנים עשויים לקבל לחשבונותיהם האישיים מאות אלפי שקלים .  לוחמי הגטאות הוא קיבוץ מופרט ,  על כן זכויותיהם של החברים הוותיקים ,  שנפטרו במהלך השנים לפני  " היום הקובע "   ( המועד בו אישר הקיבוץ את השינוי והפך מקיבוץ שיתופי למופרט )  ,  יועברו ליורשיהם ,  בין אם הם חברי קיבוץ ,  או אינם חברים בו ומתגוררים מחוצה לו .  יוצא מכך שגם בני קיבוץ שעזבו את הקיבוץ לפני שנים רבות או יורשים אחרים יהיו זכאים לתמורה כספית מהמכירה בגין זכויות הוריהם .
 
חברי קיבוץ לוחמי הגטאות על מכירת מניות טבעול לאסם : " זו טעות לשחוט את האווזה שהטילה ביצי זהב "
 האסיפה הכללית של הקיבוץ החליטה לממש האופציה למכירת שארית האחזקות בטבעול -42% - בתמורה ל-462 מ' ש'

