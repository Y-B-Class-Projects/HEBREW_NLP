בקרוב נשלם יותר על חבילות מחו"ל
המיסים לא משתנים ,  אך המחירים כן .  בקרוב כל חבילה שתקבלו מחו"ל דרך הדואר תחוייב בדמי שחרור מהמכס
מזמינים מאמזון ?  מ-DealExtreme ?  בקרוב תשלמו גם על חבילות שערכן נמוך מ-50 דולרים ,  כשהתשלום יעמוד על 38 ¤ .  אם עד עכשיו חבילות שהגיעו דרך דואר ישראל לא נכנסו להליך שחרור מהמכס אם ערכן הנקוב היה נמוך מ-50 דולרים ,  זאת למעט בדיקות מדגמיות ,  בעתיד הקרוב כל החבילות של דואר ישראל תצטרכנה לעבור את הליך השחרור שעולה כסף .  
כשפנינו לדואר ישראל בנושא זה בשבוע שעבר ,  התשובה שקיבלנו הייתה כי  "  בשלב זה אין כל שינוי ".  כשהתעקשנו ושאלנו מה יהיה בתחילת השנה הבאה  הזמן בו ,  על פי הדיווח הראשוני שקיבלנו ,  אמור להתרחש השינוי  התשובה של דוברות רשות הדואר הייתה  "  אם וכאשר יוחלט על שינוי כלשהו תצא הודעה מסודרת ".  התשובה שקיבלנו היום שונה מאוד ,  והנה היא : " רשות המיסים בישראל מחילה את הוראותיה בדבר תשלום מיסים ,  דהיינו מע"מ ומכס ,  על כל החבילות המגיעות לישראל בדרך האוויר ,  הים והיבשה .  כל חברות השילוח הבינלאומי כפופות לחוקי ישראל בנוגע לתשלומי המיסים עבור ייבוא חבילות מחו"ל כמו גם שירות ה- EMS של דואר ישראל .  
על פי הנחיות רשות המיסים לא יהיו יוצאים מן הכלל בתחום תשלומי המיסים עבור טובין מחו"ל ועל כן כלל החבילות שמגיעות לישראל ,  ללא כל יוצא מן הכלל ,  יצטרכו בעתיד הקרוב לעבור לבדיקת המכס .  רק לאחר אישור המכס לשחרור / קביעת גובה המיסים יתבצע הליך של שחרור ממכס והעברתם ליעד .  הליך שחרור ממכס מתבצע באופן אוטומטי על ידי רשומון קולקטיבי  ( כל החבילות שערך הטובין הוא עד 1000$ )  .  במידה ואין תשלומי מיסים הלקוח משלם רק עבור הליך השחרור כ- 38 ¤ בלבד  זהו המחיר הנמוך ביותר ביחס לחברות השילוח הבינלאומי האחרות .  במידה וצריך לשלם גם מיסים- מע"מ ו/או מכס ,  חברת דואר ישראל תשלם עבור הלקוח את המיסים על מנת לאפשר שחרור החבילה למשלוח .  החבילה תגיע עד לסניף הדואר הקרוב למקום מגוריו של הלקוח ושם ייגבה ממנו עלות התשלום למכס בנוסף על עמלת שחרור ממכס ." 
בואו נבהיר :  המיסים לא משתנים ,  מה שמשתנה זה הנוהל .  מתי ?  בשיחה עם דוברת רשות הדואר ,  מירב לפידות ,  העריכה הדוברת כי מדובר יהיה בתחילת 2011 .  כמו כן ,  הסבירה מירב לפידות כי מאז שהפכה רשות הדואר לחברה ממשלתית ב-2006 ,  התחילו להחיל על החברה את החוקים שהיו תקפים על חברות שילוח בינלאומיות אחרות .  וכך ,  גם החוק על פיו כל החבילות תצטרכנה לעבור שחרור מהמכס יוחל על החברה .  
עם זאת ,  סירבה מירב לפידות להגיד מי מחליט מתי דואר ישראל תחל להעביר חבילות לשחרור מהמכס ,  ואיך קרה שעד עכשיו הן לא הועברו אם החוק דורש שזה יקרה .  
עידית לב-זרחיה ,  דוברת רשות המיסים ,  הסבירה כי  "  על כל חבילה שמגיעה בדואר ,  המכס מקבל רישום ופרטים "  ההבדל היחיד מבחינת המכס ,  לדבריה ,  הוא שעכשיו זה יהיה הצורה אלקטרונית ,  כמו במקרה של שאר עמילי מכס .
 
בקרוב נשלם יותר על חבילות מחו"ל
המיסים לא משתנים ,  אך המחירים כן .  בקרוב כל חבילה שתקבלו מחו"ל דרך הדואר תחוייב בדמי שחרור מהמכס

