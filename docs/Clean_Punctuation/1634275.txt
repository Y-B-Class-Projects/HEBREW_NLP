ניסו לזייף ויזות לארה"ב ונשלחו לכלא
21 חודשי מאסר נגזרו על בעלי עסק שזייפו מסמכים ובקשות לוויזה לארצות הברית .  השופטת : " היה במעשה לערער את אמונה של ממשלת ארה"ב בניקיון כפיהם של אזרחי ישראל "
 בית משפט השלום בתל אביב גזר היום  ( רביעי )  21 חודשי מאסר בפועל על אלון צלביאנסקי שפתח עסק לסיוע בקבלת ויזה לארצות הברית וזייף מסמכים ותעודות .  שישה חודשי מאסר בפועל נגזרו בנוסף על שותפו - שמחה צלביאנסקי .  השניים הודו והורשעו בקשירת קשר לביצוע פשע ,  זיוף מסמך בכוונה לקבל באמצעותו דבר בנסיבות מחמירות ,  שימוש במסמך מזויף וניסיון לקבל דבר במרמה בנסיבות מחמירות .
 מפרטי כתב האישום נגד השניים עולה כי בשנת 2004 הקימו עסק שמטרתו לעזור לאזרחי ישראל לקבל אשרת כניסה לארצות הברית ,  בין לקוחותיהם היו גם אלה שבעבר נדחו על ידי שגרירות ארצות הברית .  השניים סיפקו ללקוחותיהם מסמכים כוזבים ומזויפים תוך הבטחה שבאמצעותם יזכו באשרות .  עבור כל מסמך מזויף נהגו לגבות כ-150 דולר וכל לקוח שהצליח לקבל אשרה חויב בתשלום של כ-300 דולר .  השניים זייפו מסמכים של תלושי שכר ,  אישורים המעידים על הרשמה ללימודים ,  מכתבי בנק והסכמי שכירות .  את המסמכים המזויפים העבירו לשגרירות ארצות הברית באמצעות שתי סוכנויות נסיעות .  הם הדריכו את לקוחותיהם להירשם ללימודים במוסדות השכלה מוכרים ,  להציג את אישורי הרישום לשגרירות ומיד אחר כך לבטל את הרישום ולקבל החזר כסף .  
בנוסף ל-21 חודשי מאסר בפועל נגזרו על אלון צלביאנסקי גם שישה חודשי מאסר נוספים על תנאי וכן הוא נדרש לשלם קנס בסך 15,000 שקלים .  על שמחה צלביאנסקי נגזרו בנוסף גם שישה חודשי מאסר על תנאי וכן קנס בסך 10,000 שקלים .  
השופטת דורית רייך שפירא כתבה בגזר הדין כי  " על מנת לקבל כספים במרמה ,  פעלו הנאשמים בשיטתיות ,  במודע ובתעוזה ,  והכשילו את הפונים אליהם במעורבות בשימוש במסמכים מזויפים מול השגרירות במטרה לקבל במרמה אשרות כניסה לארה"ב .  היה במעשי הנאשמים לערער את אמונה של ממשלת ארצות הברית בתקינות פעולותיה של ממשלת ישראל בכלל ,  ובניקיון כפיהם של אזרחי ישראל הפונים לשגרירות בארץ במטרה לקבל אשרה ". 

ניסו לזייף ויזות לארה"ב ונשלחו לכלא
21 חודשי מאסר נגזרו על בעלי עסק שזייפו מסמכים ובקשות לוויזה לארצות הברית .  השופטת : " היה במעשה לערער את אמונה של ממשלת ארה"ב בניקיון כפיהם של אזרחי ישראל "
 
