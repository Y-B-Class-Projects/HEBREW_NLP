הבנקים באירלנד נערכים לגיוס הון בסך 43 מיליארד דולר כדי להימנע מהלאמה
לבנקים ניתנה שהות של 30 ימים לגייס את ההון הדרוש ;  הממשל עשוי להלאים בנקים שלא יעמדו בדרישות
הבנקים באירלנד מתחילים להיערך לגיוס הון ,  על מנת לעמוד בדרישות ההון החדשות של הממשל ולהימנע מהלאמה .  לדברי הממשל האירי ,  הבנקים זקוקים לגיוס הון בסך 43 מיליארד דולר ,  בעקבות החלטות חסרות אחריות במתן הלוואות ,  אשר הובילו את מערכת הבנקאות במדינה אל סף קריסה.הבנק המרכזי של אירלנד קבע דרישות הלימות הון חדשות עבור הבנקים הגדולים במדינה ,  והעניק להם 30 יום לדווח כיצד בכוונתם לגייס את ההון הדרוש . " המצב גרוע מחששותינו הרעים ביותר ",  אמר שר האוצר בריאן לניהן ,  בפרלמנט באירלנד . " מגזר הבנקאות האירי קיבל החלטות הלוואה מזעזעות ,  שיעלו למשלם המסים ביוקר בשנים הקרובות ",  הוסיף.הבנק המרכזי קבע כי על הבנקים להחזיק ביחס הון ראשוני של 8% עד סוף השנה .  יחס ההון הראשוני הוא היחס בין ההון העצמי לבין סך נכסי החברה .  כך לדוגמא ,  לאלייד אייריש בנקס ,  היה יחס הון ראשוני של 5% בסוף 2009 ,  ואילו יחס ההון הראשוני של בנק אוף אירלנד היה 6.6% נכון ל-30 בספטמבר.דרישות ההון הוכרזו לאחר שתכנית nama ,  הקמה של  " הבנק הרע "  הממשלתי על מנת לרכוש חובות גרועים מהבנקים .  nama הודיע כי בשלב הראשון ,  ירכוש חובות גרועים בסך 16 מיליארד יורו בהנחה ממוצעת של 47% .  תכנית nama נועדה לנקות את הבנקים מההלוואות הרעילות - מורשת של צניחת שוק הנדל"ן והמיתון העמוק ביותר במדינה אי פעם .  בסך הכל ,  אמורה התכנית לרכוש ניירות ערך בשווי 81 מיליארד יורו - כמחצית מהיקף הכלכלה האירית .  nama רוכש את ההלוואות בהנחה  ( דיסקאונט )  מהשווי המאזני שלהן ,  הנחה שתירשם כהפסד במאזני הבנקים.הממשל הורה לאלייד אייריש בנקס לגייס 7.4 מיליארד יורו ,  על מנת לעמוד בדרישות ההון החדשות .  בנק אוף אירלנד יזדקק ל-2.66 מיליארד יורו .  אנגלו אייריש בנק ,  הנמצא בבעלות ממשלתית מאז הולאם בשנה שעברה ,  עשוי להזדקק ל-18.3 מיליארד יורו .  חברת המשכנתאות אייריש ניישונווייד תזדקק ל-2.6 מיליארד יורו ,  וחברת המשכנתאות ebs תזדקק ל-875 מיליארד יורו.אלייד אייריש בנקס הודיע כי בכוונתו למכור אחזקותיו בבנקים בארה"ב ובפולין ,  ובאופן זה לגייס חלק ניכר מההון הדרוש לו .  לכך הוא מתכוון להוסיף הנפקת מניות .  שר האוצר האירי בראיין לניהן אמר ,  כי במקרה שאלייד אייריש לא יצליח לגייס את ההון הדרוש לו באופן פרטי ,  הממשל יזרים לו הון נוסף . " בהחלט יתכן כי לממשל יהיה נתח שליטה "  בבנק ,  שהיה בעבר החברה הגדולה באירלנד ,  במונחי שווי שוק ,  אמר לניהן.בנק אוף אירלנד הודיע כי הוא נמצא במגעים עם בנקים אחרים ,  על מנת להגדיל את שיעור ההון שהוא מסוגל לגייס ממשקיעים לא ממשלתיים .  לניהן אמר כי בכוונת הממשל להמיר את מניות הבכורה שלו בנק אוף אירלנד למניות רגילות.בנפרד ,  דיווח בנק אוף אירלנד היום על הפסד נקי בסך 1.46 מיליארד יורו ב-9 החודשים שהסתיימו בדצמבר 2009 .  בשנת הכספים שהסתיימה במארס 2009 ,  רשם בנק אוף אירלנד רווח בסך 18 מיליון יורו .  שנת הכספים האחרונה היתה מקוצרת ,  שכן הבנק שינה את מועד שנת הכספים על מנת שתהיה חופפת לשנה הלועזית.ריצ'י בושר מנכ"ל בנק אוף אירלנד ,  אמר כי להערכתו מרבית ההפסדים בגין ירידת ערך נכסים יצטמצמו לאחר מכירת ההלוואות הגרועות ל-nama .  בנק אוף אירלנד ימכור נכסים ל-nama בהנחה קטנה יחסית לבנקים אחרים  ( 35% )  ויקבל תמורתם 1.93 מיליארד יורו .
 
הבנקים באירלנד נערכים לגיוס הון בסך 43 מיליארד דולר כדי להימנע מהלאמה
לבנקים ניתנה שהות של 30 ימים לגייס את ההון הדרוש ;  הממשל עשוי להלאים בנקים שלא יעמדו בדרישות

