קצרים
שישי אצל פישר  >  >  עו"ד גדעון פישר מזמין עורכי דין במשרדו ,  לקוחות וחברים להרצאות אקטואליות בימי שישי .  באחרונה הציג השופט בדימוס והבורר ד"ר אליהו וינוגרד ,  המשמש יועץ למשרד ,  את שיקולי הענישה של שופט פלילי .  למשתתפים נערכה סימולציה שבה התבקשו לקבוע עונש .  העונש השתנה לאחר שסיפרו לנוכחים מה שיקולי הענישה .  הגיעו להאזין :  ניצב בדימוס יוסי סדבון ,  מנכ"לית המי"ל פנינה שנהב ,  מוטי מורל ,  מנכ"ל ההסתדרות גדי לוטן ,  ערן רולס ,  שלמה אהרונישקי ,  משה טרי ,  רמי ואירנה שלמור ,  מנכ"ל רשות החברות הממשלתיות דורון כהן ,  יו"ר ארגון נכי צה"ל שמעון נבון ובעלי קמור רכב יואל וייס .  הראשון בגיוס  >  >  עורכי הדין שירי שחם ואמיר אסלי ממשרד יגאל ארנון ושות' ,  ייצגו את one טכנולוגיות תוכנה בגיוס של 57 מיליון שקל ,  שנעשה באמצעות הנפקה לציבור של איגרות חוב .  חברת one עוסקת במתן שירותי מחשוב ומערכות מידע לחברות .  מתחם g עובר ידיים  >  >  עורכי הדין ישראל עזיאל וליה אנדל ממשרד ליפא מאיר ושות' ייצגו את הראל ביטוח ברכישת 49% מאחזקות גזית גלוב במרכז המסחרי g בכפר סבא .  הראל תשלם תמורת הנכס ,  המשתרע על 53 דונמים ,  סכום של 347 מיליון שקל .  את גזית גלוב ייצג עו"ד משה הרדי ממשרד הרצוג פוקס נאמן .  קלין אנרג'י מגייסת  >  >  עו"ד משה בר ממשרד פרדס ,  בר ושות' ייצג את החברה השווייצית קלין אנרג'י בהסכם לגיוס הון .  החברה גייסה 7 מיליון דולר מזרוע ההשקעות של קונצרן הביטוח האיטלקי ג'נרלי המנוהלת על ידי חברת היעוץ הלוקסמבורגית אלגרו .  קלין אנרג'י עוסקת בפיתוח פתרונות לצבירה ושימוש במימן כדלק ובעליה הם מדענים ויזמים מיפן ,  קוריאה ,  אירופה וישראל .  עו"ד סרטים  >  >  משרד עו"ד נעמי אסיא ,  העוסק בקניין רוחני ופטנטים ,  נכנס לעסקי הקולנוע ויטפל בחוזי ההתקשרויות עם צוות ההפקה של הסרט  " התחייה מחדש של ישו ",  אותו יביים ביל מקיי ,  שהיה אחראי גם לסרט  " הפסיון של ישו ".  הצילומים יחלו ביולי הקרוב באירופה ,  מרוקו וישראל . " הפסיון של ישו "  נחשב לדרמה הדתית המצליחה ביותר עם הכנסות של יותר מ-370 מיליון דולר בארה"ב ו-240 מיליון דולר בשאר העולם .  חברת  " קיסמט סרטים בע"מ ",  בניהולם של שוקי פרידמן וסטיב טרופ ,  תפיק את הצילומים בישראל .  טרופ ,  עו"ד בעל רישיון אמריקאי ,  עומד בראש חטיבת הבידור של משרד נעמי אסיא .
 
קצרים
nan
