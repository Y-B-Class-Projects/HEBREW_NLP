משלחת צה"ל ביטלה מסע לבריטניה מחשש למעצר
פעם נוספת שהחשש מצווי מעצר מונע ממשלחת ישראלית רשמית לצאת לבריטניה .  סגן שר החוץ : " גורמים העוינים את ישראל מנצלים לרעה את ההליכים המשפטיים בבריטניה נגדנו "
 משלחת קציני צה"ל שהיתה אמורה לבקר בבריטניה במסגרת ביקור רשמי ביטלה את הביקור בשל החשש שיוצא נגד החברים בה צווי מעצר בגין ביצוע פשעי מלחמה .  בתוך כך ,  סגן שר החוץ דני איילון  ( ישראל ביתנו )  ייפגש היום בצהרים  ( שלישי )  עם התובעת הבריטית ,  פטריסיה ג'נט מסקוטלנד ,  וימחה בפניה מטעם ישראל על הוצאת צווי המעצר .  איילון אמר בתגובה להוצאת הצווים כי  " גורמים העוינים את ישראל מנצלים לרעה את הליכים המשפטיים בבריטניה נגד ישראל .  סיכון הבכירים הישראלים מהווה נזק ליחסים בין ישראל לבריטניה ".  התובעת הבריטית תיפגש גם עם שר המשפטים יעקב נאמן .
 בחודש שעבר נודע כי יו"ר האופוזיציה ,  חברת הכנסת ציפי לבני ביטלה נסיעה ללונדון מחשש שתיעצר בעקבות מעורבותה במבצע  " עופרת יצוקה ".  הצו בוטל לאחר שהתגלה שלבני לא תגיע לבריטניה .  המקרה עורר סערה דיפלומטית ,  וראש ממשלת בריטניה גורדון בראון ושר החוץ דיויד מיליבנד התקשרו לראש האופוזיציה להתנצל והביעו את התנגדותם לצו .  
לבני היתה האחרונה ברשימת פוליטיקאים ישראלים בכירים שנמנעים מלהגיע לבריטניה .  השר משה  ( בוגי )  יעלון ביטל בחודש אוקטובר נסיעה ללונדון לאחר שצוות מיוחד שעובד עם השרים יעץ לו לא לנסוע .  מדינות נוספות שבכירים ישראלים בעלי רקע צבאי נמנעים מלבקר הן ספרד ,  בלגיה ונורבגיה ,  ארצות שבהן נמצאים עורכי דין המבקשים להוציא צווי מעצר נגד ישראלים באשמת פשעי מלחמה על פי חוקי תחום שיפוט אוניברסליים .
 
משלחת צה"ל ביטלה מסע לבריטניה מחשש למעצר
פעם נוספת שהחשש מצווי מעצר מונע ממשלחת ישראלית רשמית לצאת לבריטניה .  סגן שר החוץ : " גורמים העוינים את ישראל מנצלים לרעה את ההליכים המשפטיים בבריטניה נגדנו "
 
