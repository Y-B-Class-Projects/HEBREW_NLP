שלדיאלי מדווח למשקיעים :  הסתברות מסחרית של 40% ל-4.77 TCF גז טבעי ב"מירה ו"שרה "
 גורם בשוק : " הפערים הדיווחיים בין השותפויות הם עצומים - חשוב שרשות ני"ע תעשה סדר "
 בזמן שמשקיעי מודיעין והכשרת היישוב אנרגיה ממתינים לפרסום תוצאות פענוח הסקרים הסייסמים התלת-מימדיים שבוצעו ברישיונות החיפוש הימיים  " שרה "  ו"מירה ",  השלד הבורסאי שלדיאלי פירסם אתמול נתונים מהותיים אודות הסקרים של חברת המידע צ'פמן .  זאת ,  במסגרת מסמך ארוך ומסורבל ,  של 126 עמודים ,  שמוגש למשקיעים לקראת אסיפה בנושא המיזוג על ipc וכאשר מודיעין והכשרה אנרגיה אינן מוציאות דיווח בעניין.שלדיאלי נמצא בעיצומו של תהליך בו תתמזג לתוכו חברת ipc של בונטאן הקנדית  ( 50% )  ועופר השקעות של האחים סמי ויולי עופר  ( 50% )  .  ipc מחזיקה ב-13.6% מרישיונות  " שרה "  ו"מירה "  כאשר בנוסף שתי המחזיקות הגדולות ברישיונות הן מודיעין שבשליטת צחי סולטן ונוחי דנקנר והכשרה אנרגיה של עופר נמרודי.על פי הדו"ח של חברת צ'פמן ,  קיימת הסתברות גיאולוגית של 43% למציאת גז טבעי בהיקף 4.77 tcf  ( טריליון רגל מעוקב )  גז טבעי בשני הרישיונות .  בניגוד לדיווחים דומים שראינו עד כה ברישיונות ימיים אחרים ,  צ'פמן מעניקה הסתברות מסחרית שהינה מופרדת מזו הגיאולוגית ועומדת על 40%.על פי הדיווח ,  המסקנה הסופית של צ'פמן היא כי המשך תוכניות העבודה המוצעות לגבי שני הרישיונות הינן מוצדקות ולפיך היא תומכת בהמשך השקעת השותפות ב"שרה "  ו"מירה ".  לפי שיעור ההיוון המקובל בתחום ,  של 10% ולאחר הערת סיכונים ,  מעניקה צ'פמן ל-100% מהרישיונות הערכת שווי של 2.7 מיליארד דולר ." הסיפור הגדול בדיווח הוא שזו פעם ראשונה בה העניקו למשקיעים הסתברות גיאולוגית ומסחרית ".  אמר יואב בורגן מפועלים סהר בעקבות הדיווח . " בנוסף ,  זו אינדיקציה נוספת לאטרקטיביות של כל האגן הלבנטיני .  ברגע שהם הוציאו את הדיווח הזה - אני לא יודע כמה ישנה הדו"ח המלא ,  כי השורה התחתונה כבר ניתנה כרגע למשקיעים .  על פניו ,  נראה כי ההערכות טריות לגמרי ובהתאם לסטנדרט הגלובלי .  ככל הנראה שזו השורה התחתונה של הממצאים הסיסמיים ". גורם אחר בשוק ההון אמר כי  " השאלה הגדולה היא איך ייתכן שבמסגרת כזו ,  של מסמך כה ארוך לפני אסיפה כללית שמועלה לאתר הבורסה ביום שבת בערב ,  באופן לכאורה אגבי ,  מפורסמים נתונים שהינם כה מהותיים לכל המשקיעים ביישויות השונות שמחזיקות ברישיונות של 'שרה' ו'מירה' ". "הפערים הדיווחיים בין השותפויות הם עצומים וכל סקטור חיפושי הגז והנפט נגוע בכך .  חשוב שרשות ני"ע תעשה סדר .  זה מקרה נוסף שמדגים עד כמה הצעדים שנוקטת הרשות בנושא הינם מתבקשים ומבורכים ,  אמר הגורם והוסיף כי  " השותפויות הישראליות של לוויתן הוציאו דיווח על סימני גז לפני כשבועיים כשמנגד השותף המפעיל - נובל אנרג'י - לא הוציא דיווח כזה.הגורם מדגים כי  " במקרה הזה ,  בונטאן הקנדית לא הוציאו דיווח כלל .  בעבר דווקא בונטאן נהגה לדווח ,  אפילו דיווחים חלקיים שהשותפות הישראליות התנערו מהן .  זו התנהלות תמוהה ויש סימני שאלה על חוסר האחידות הדיווחים גם בין השותפים עצמם .  מצד שני ,  זה באמת מוזר שכל אחד עושה מה שהוא רוצה ,  יש מקום לסדר וזה לא נראה טוב .  זה הדיווח הכי מהותי למשקיעים של הכשרה ,  מודיעין ,  שלדיאלי או בונטאן ". במארס האחרון ,  לאחר משא ומתן מתמשך ,  רכשו הכשרת הישוב ומודיעין את מרבית הזכויות ב"מירה "  ו"שרה "  תמורת 16.1 מיליון דולר .  ב"שרה "  ו"מירה "  מחזיקות עמנואל אנרגיה  ( 19.2% )  ,  הכשרה אנרגיה  ( 27.3% )  הכשרת היישוב  ( 5% )  ,  מודיעין  ( 19.9% )  ,  החברה האם אי.די.בי  ( 5% )  ,  ו-ggr מפעילת הקידוח  ( 10% )  .  כל זאת ,  בהנחה ש-8.7% הנמצאים אצל המשקיע האמריקאי פרנטיס טומלינסון ,  שלא העביר את חלקו בתשלום ההוצאות כנדרש ,  יחולקו בין מודיעין להכשרה אנרגיה.רק לפני מספר חודשים התנערה מודיעין מתוצאות סקרים חלקיות שפירסמה בונטאן והסבירה על השתלשלות ניתוח הסקר הסייסמי התלת-ממדי : " המידע הגולמי שהתקבל בסקר עבר עיבוד ראשוני על ידי חברה western geco אשר גם ביצעה אותו .  על דעת כל השותפים ברישיונות הוחלט לבצע פעולות עיבוד מתקדמות של המידע אצל חברה בינלאומית המתחמה בתחום .  העיבוד המתקדם והפענוח הסופי יושלמו רק בעוד כמה חודשים ". 

שלדיאלי מדווח למשקיעים :  הסתברות מסחרית של 40% ל-4.77 TCF גז טבעי ב"מירה ו"שרה "
 גורם בשוק : " הפערים הדיווחיים בין השותפויות הם עצומים - חשוב שרשות ני"ע תעשה סדר "
 
