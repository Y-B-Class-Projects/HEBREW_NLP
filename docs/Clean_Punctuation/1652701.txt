מאות הפגינו בירושלים נגד קווי המהדרין
מאות בני אדם הפגינו מול מעונו של רה"מ בירושלים במחאה על ההפרדה בין גברים לנשים בקווי האוטובוסים בעיר .  המפגינים קראו : " ירושלים היא לא טהרן "  ו-"קווי ההפרדה בדרך אליך "
  (  צילום :  גדעון צנטנר ,  עריכה :  עידן גוראל ) 
המאבק נגד ההפרדה בתחבורה הציבורית המכונה  " קווי מהדרין "  עולה שלב .  מאות בני אדם הפגינו אמש  ( שבת )  מול ביתו של ראש הממשלה בנימין נתניהו וקראו לשר התחבורה ישראל כץ לבטל אותם לאלתר .  המגינים נשאו שלטים : " מהדרין זה לא כשר ",   " יהדות זו לא כפייה ",   " ירושלים היא לא טהרן "  ו-"קווי ההפרדה בדרך אליך ". 
ההפגנה איגדה בתוכה פעילים מקבוצות שונות ,  בינן תנועת  " ירושלמים "  בראשות חברת מועצת העיר ירושלים רחל עזריה ,  ותנועות נוספות כגון מרצ ,  אל"ה  ( "אקדמיה ללא הטרדות ")  ,  וחדו"ש ,  המנהלות מזה כשנה מאבק נגד ההפרדה בין גברים ונשים בתחבורה הציבורית .  כמו כן ,  הצטרפו למאבק הפעם אנשי  " פורום הארגונים למען ירושלים חופשית "  אשר קוראים לשר התחבורה להסיר את תמיכתו מההסדרים הלא רשמיים בנושא .
 ח"כ ניצן הורוביץ ,  השתתף בהפגנה הכריז על כוונתו להקים השבוע את  " השדולה הפלורליסטית בכנסת שתאגד את כל הארגונים העוסקים בשמירה על ישראל חופשית ".  הורוביץ קרא להקמת תנועה אזרחית רחבה ש"תגן על הזכויות שלנו ,  על החופש שלנו ,  של כל מי שחרד לעתיד מדינת ישראל ולאורח החיים החופשי בה ".  הורוביץ תקף גם את השר אביגדור ליברמן  ( ישראל ביתנו )  ואמר כי הוא  " משטה בציבור החופשי בישראל עם חוקי הגיור וברית הזוגיות ,  שאין מאחוריהם דבר .  הוא נטש את האג'נדה האזרחית ,  הוא נטש את המחויבות שלו לבוחריו שסובלים מהתנכלות הממסד הדתי ,  ומפקיר את הזירה לש"ס ויהדות התורה .  על הנטישה הזו ליברמן ישלם מחיר כבד בבחירות הבאות ".  
מוקדם יותר הערב הביעה יו"ר האופוזיציה ציפי לבני תמיכה במאבק .  במכתב ששלחה לבני נמסר כי  " מי שדוחק נשים לירכתי האוטובוס מבקש לדחוק נשים מנראות ומתפיסת מקום שווה ומרכזי .  מי שמסכים למיקומן של נשים בירכתיים הוא שמאפשר לדחוק נשים מכל עמדת השפעה אחרת בחברה הישראלית .  מי ששותק כשנשים נדחקות למקום שולי ולא נראה ,  תומך בתהליך בו ידירו נשים מהובלה באקדמיה ,  בעולם העסקים ,  בצבא ובפוליטיקה ". 
עדכון ראשון :  20:02

מאות הפגינו בירושלים נגד קווי המהדרין
מאות בני אדם הפגינו מול מעונו של רה"מ בירושלים במחאה על ההפרדה בין גברים לנשים בקווי האוטובוסים בעיר .  המפגינים קראו : " ירושלים היא לא טהרן "  ו-"קווי ההפרדה בדרך אליך "
 
