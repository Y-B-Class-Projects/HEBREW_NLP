דיווח :  המו"מ בעסקת שליט יחודש בשבוע הבא
עיתון מצרי מדווח שהמגעים העקיפים יחודשו בחסות צרפת .  לפי ההצעה הצרפתית העסקה לשחרור שליט תמורת אסירי חמאס תבוצע בשלב אחד ולא בשלושה שלבים
ישראל וחמאס יחדשו בשבוע הבא את המשא ומתן העקיף לגיבוש עסקת שליט  כך דיווח הבוקר  ( רביעי )  העיתון המצרי  " אל-מסריון ".  מקורות המוגדרים 'מהימנים' מסרו לעיתון כי בנוסף למתווך הגרמני ,  תיכנס גם צרפת כמתווכת נוספת בין הצדדים ותציג שורה של הצעות שמטרתן לקדם את המשא ומתן לגיבוש עסקה .
 המקורות מסרו כי בין השאר תציע צרפת לאחד בין שלושת שלבי עסקת שליט לכדי שלב אחד אשר במסגרתו ישוחרר שליט  המחזיק באזרחות צרפתית  במקביל לשחרור אלף אסירים פלסטינים .  לדברי המקורות ,  צרפת מעוניינת לפעול כמתווכת בין ישראל לחמאס בחשאיות מלאה עד שתצליח לפתור את כל הבעיות ולהסיר את כל המכשולים .
 על אף ההצעות החדשות שבכוונתה של מצרים להציג לצדדים ,  המקורות העריכו כי המשא ומתן ימשיך לעמוד בפני מכשולים אם הנהגת חמאס לא תודיע בימים הקרובים להנהגה המצרית שהיא מוכנה לוויתורים חדשים או שהיא מוכנה לבצע שינויים ברשימות האסירים שהגישה .
 אתמול הפגינו כ-100 איש מול משכן ראש הממשלה ,  בקריאה לחדש באופן מיידי את המשא ומתן ולהביא לשחרורו של החייל השבוי גלעד שליט .  מארגני ההפגנה אמרו כי היא מתואמת עם ראשי מטה המאבק למען שחרור שליט .  המטה חדל באחרונה לקיים הפגנות וצעדי מחאה ,  על מנת למנוע כל פגיעה אפשרית במאמצי המשא ומתן .  במטה לשחרור שליט הדגישו כי מדובר ביוזמה פרטית שאינה קשורה לפעולותיו .  יו"ר מטה המאבק שמשון ליבמן אמר לוואלה !  חדשות כי מדובר ב"פעילות פרטית של קבוצת אנשים שאינה קשורה למטה ". 

דיווח :  המו"מ בעסקת שליט יחודש בשבוע הבא
עיתון מצרי מדווח שהמגעים העקיפים יחודשו בחסות צרפת .  לפי ההצעה הצרפתית העסקה לשחרור שליט תמורת אסירי חמאס תבוצע בשלב אחד ולא בשלושה שלבים

