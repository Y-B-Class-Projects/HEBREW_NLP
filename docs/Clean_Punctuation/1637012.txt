לב לבייב נכנס לעסקי הגז
אפריקה ישראל מימשה אופציה לרכישת 7% ממניותיה של חברת דור אלון אנרגיה תמורת 54.4 מיליון שקלים .  המימוש נעשה על רקע כוונת דור אלון לפצל את פעילות הגז שלה ולהנפיק אותה
חברת אפריקה ישראל מימשה היום  ( רביעי )  אופציה לרכישת 7% ממניותיה של חברת דור אלון אנרגיה תמורת 54.4 מיליון שקל ,  כלומר לפי שווי של 55.4 שקל למניה .  מחיר זה נמוך ב-45.2% ממחיר הבורסה של מניית דור אלון ,  ומשקף רווח של 100% בתוך חמישה חודשים לאפריקה ישראל .  
מימוש האופציה נעשה על רקע כוונתה של דור אלון לפצל את פעילות הגז שלה ולהנפיק אותה .  השותפות המוגבלת דור חיפושי גז מחזיקה ב-4% מהזכויות בקידוח  " תמר "  שבו היתה תגלית גז בינואר 2009 .  העתודות המוכחות של הקידוח הם 208 BCM .  השותפים ל"תמר "  חתמו בסוף דצמבר 2009 על חוזה עם חברת החשמל לפיו יימכר כל שנה גז טבעי בכמות של 2.7 BCM לפחות ,  ובהיקף כספי של 400 עד 750 מיליון דולר בשנה .  
אפריקה ישראל קיבלה את האופציה לרכישת מניות בחברות הציבוריות של קבוצת אלון בספטמבר 2009 .  זאת ,  כחלק מעסקה שבה מכרה אפריקה לקבוצת אלון 26.1% ממניותיה של אלון ,  וקיבלה בתמורה 51.5% ממניות חברת Alon USA ,  וכן אופציה לרכוש 7% ממניות דור אלון במחיר של 55 שקל למניה  ( 982 אלף מניות )  .  

לב לבייב נכנס לעסקי הגז
אפריקה ישראל מימשה אופציה לרכישת 7% ממניותיה של חברת דור אלון אנרגיה תמורת 54.4 מיליון שקלים .  המימוש נעשה על רקע כוונת דור אלון לפצל את פעילות הגז שלה ולהנפיק אותה

