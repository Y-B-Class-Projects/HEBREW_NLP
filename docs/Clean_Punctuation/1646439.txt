אינטל ו-20 חברות הון סיכון ישקיעו למעלה מ-2 מיליארד דולר בחברות טכנולוגיה בארה"ב
מנכ"ל אינטל פול אוטליני יכריז על תוכנית ההשקעות במהלך נאום שהוא צפוי לשאת היום בוושינגטון
 ,  יצרנית השבבים הגדולה בעולם ,  וקבוצה של 20 חברות הון סיכון ישקיעו למעלה מ-3 מיליארד דולר בחברות טכנולוגיה אמריקאיות במהלך השנתיים הקרובות - כך אמרו מקורבים לפרשה לבלומברג .  אינטל צפויה להשקיע כ-2 מיליארד דולר .  מנכ"ל אינטל פול אוטליני יכריז על תוכנית ההשקעות במהלך נאום שהוא צפוי לשאת היום בוושינגטון ,  כך אמרו המקורבים .  ניק ג'ייקובס ,  דובר החברה בסינגפור ,  סירב לבקשת בלומברג לתגובה .  אוטליני צפוי לשאת נאום מאוחר יותר היום בוושינגטון ,  בו הוא ידגיש את הצורך בשיתוף פעולה בין העסקים והממשל בקידום החינוך ,  היזמות והאפשרויות העסקיות בארה"ב .  זרוע ההשקעות של יצרנית השבבים - אינטל קפיטל - רוכשת נתחים מחברות שלהן טכנולוגיה אשר עשויה לסייע למכירותיה של אינטל בעתיד .  אינטל קפיטל השקיעה למעלה מ-9 מיליארד דולר בלמעלה מ-1,000 חברות ,  לפי אתר האינטרנט של החברה .  שבביה של אינטל מצויים כיום בכ-80% מהמחשבים הפרטיים ברחבי העולם .  לאינטל מפעלי ייצור בארה"ב ,  ישראל ואירלנד והיא כיום מקימה את מפעל הייצור הראשון שלה בסין .
 
אינטל ו-20 חברות הון סיכון ישקיעו למעלה מ-2 מיליארד דולר בחברות טכנולוגיה בארה"ב
מנכ"ל אינטל פול אוטליני יכריז על תוכנית ההשקעות במהלך נאום שהוא צפוי לשאת היום בוושינגטון

