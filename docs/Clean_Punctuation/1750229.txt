קשת עם שש התוכניות המובילות 
העצרת לזכר רבין ששודרה בערוץ 1 - זכתה ב-3.2% בלבד ובמקום 88 בטבלה ;  הסרט  " הראל סקעת שובר שתיקה "  - במקום 12
 >  >  שבוע מוצלח לקשת :  זכיינית ערוץ 2 בראש טבלת הרייטינג עם שש התוכניות המובילות .  נראה כי בהשוואה ליתר הזכייניות ,  קשת יכולה להיות הרגועה ביותר לקראת המעבר לרישיונות .  בלוח השידורים הנוכחי היא הצליחה לבסס לפחות שני מותגי תוכן נוספים שיוכלו להחזיק ערבי צפייה לאחר המעבר לשבעה ימי שידור  - " מאסטר שף "  ו"אל תפיל את המיליון ".   " מאסטר שף "  מבססת את מעמדה כריאליטי המוביל של העונה עם שתי תוכניות במקום הראשון והשני ,  עם רייטינג של 23.5% ו22.7% בהתאמה .  השעשועון  " אל תפיל את המיליון "  במקומות השלישי והשישי ,  עם 21.5% לתוכנית יום רביעי וירידה ל-18.9% בשישי בערב .  הדרמה  " חיים אחרים "  במקומות הרביעי והחמישי ,  עם נתונים שמתקרבים לרייטינג של 20% .  כל נתוני הרייטינג מתייחסים לצפייה בכלל האוכלוסייה .  זכיינית ערוץ 2 רשת שומרת בשבועות האחרונים על סטטוס קוו של שתי תוכניות בעשירייה - כשהקלף הבטוח הוא השעשועון הוותיק  " אחד נגד מאה "  בעונתו הרביעית .  גם בשבוע זה משחק הטריוויה היה התוכנית המובילה של רשת ,  עם 17.9% ומקום שמיני .  התוכנית הנוספת של הזכיינית בעשירייה היתה המותג הוותיק  " כלבוטק ",  עם 16.9% ומקום תשיעי .  הסרט  " הראל סקעת שובר שתיקה "  הגיע למקום 12 עם 15.7% .  עצרת רבין אמנם שודרה בסופו של דבר בערוץ 1 ,  אך 3.2% בלבד צפו במשדר ,  שהתברג במקום 88 בלבד .  יש להניח כי צופים נוספים ראו את העצרת בערוץ 8 של hot ,  ששידר אותה במקביל .  המשדר המוביל של ערוץ 1 היה משחק הכדורגל בין בית"ר ירושלים לבני סכנין ,  שדורג במקום 23 ,  עם 10.3% .  בערוץ 10 שתי תוכניות הניבו רייטינג דו-ספרתי : " בטבעת זו "  עם 11.7% ו"לרדת בגדול "  עם 10.4% .  עם זאת ,  נרשמה ירידה ברייטינג של שתי התוכניות שהושקו בהצלחה בשבוע שעבר , " בטבעת זו "  ו"מתלהבת ".  אכזבה קלה נרשמה ממשחקי מכבי תל אביב בכדורסל :  המשחק מול ז'לגיריס קובנה קיבל רייטינג של 8% בלבד ומקום 32 .
 
קשת עם שש התוכניות המובילות 
העצרת לזכר רבין ששודרה בערוץ 1 - זכתה ב-3.2% בלבד ובמקום 88 בטבלה ;  הסרט  " הראל סקעת שובר שתיקה "  - במקום 12

