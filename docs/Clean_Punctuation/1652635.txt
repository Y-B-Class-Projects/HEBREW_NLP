S & P :  כלכלת ישראל יציבה
חברת הדירוג S & P אישרה את דירוג האשראי של ישראל ברמה A כשהיא מציינת כי לא צפויה הידרדרות נוספת במצב הפיסקלי של ישראל .  הזהירה מפני השלכות אפשריות של עימות באזור
חברת דירוג האשראי סטנדרד אנד פור'ס  ( S & P )  שבה ואישרה היום את דירוג האשראי של ישראל ברמת A ,  והעריכה כי לא צפויה הידרדרות נוספת במצב הפיסקלי של ישראל .  S & P מסרה עוד כי ההידרדרות שנרשמה היתה מחזורית וכי יישום הרפורמות הכלכליות צפוי להימשך .  S & P מעניקה תחזית דירוג אשראי יציבה לישראל ,  והעניקה דירוג A לאג"ח שהנפיקה אתמול ממשלת ישראל באירופה בהיקף של 1.5 מיליארד יורו לפירעון בשנת 2020 .
" אנו מאמינים כי המיתון העולמי פגע ביצוא מישראל ב-2009 .  עם זאת ,  ישראל נהנית מעודף בחשבון השוטף ,  ובנק ישראל הגדיל את יתרות המט"ח לרמה של יותר מ-60 מיליארד דולר נכון לסוף 2009 ,  לעומת 43 מיליארד דולר בשנה הקודמת ",  נאמר בהודעה שפירסמה S & P .
 S & P ציינה כי צרכי החוב החיצוני של ישראל השנה צפויים להוות 85% מיתרות בנק ישראל בתוספת תקבולי החשבון השוטף ,  והגדירה זאת כ"שיפור משמעותי לעומת 109% בשנת 2008 ".  עם זאת ,  S & P ציינה גם כי המימון הציבורי של ישראל ממשיך להכביד עליה וכי היחס בין חוב לתוצר מקומי גולמי  ( GDP )  גדל ל-80% נכון לסוף 2009 .
 בנוסף לכך ,  המצב הביטחוני של ישראל מהווה אף הוא גורם סיכון לדירוג האשראי של המדינה . " כל עימות מתמשך עם חמאס או חיזבאללה בו יהיו מעורבות מדינות מהאזור ,  ובמיוחד איראן ,  ישפיע באופן שלילי על הדירוג .  העלות של עימותים אלו צפויה לדעתנו להכביד על המימון הציבורי של ישראל ולצמצם באופן משמעותי את הגמישות התקציבית שלה ". 
כל התקדמות בדרך לייצוב הסוגיות הביטחוניות תביא לכך ש-S & P תשקול להעלות את הדירוג של ישראל .  מנגד ,  קשיים תקציביים או הרעה משמעותית במצב הביטחוני תכביד על הדירוג .  

S & P :  כלכלת ישראל יציבה
חברת הדירוג S & P אישרה את דירוג האשראי של ישראל ברמה A כשהיא מציינת כי לא צפויה הידרדרות נוספת במצב הפיסקלי של ישראל .  הזהירה מפני השלכות אפשריות של עימות באזור

