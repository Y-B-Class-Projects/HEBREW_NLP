גידול מתון מהצפוי של 0.3% בהזמנות למוצרים בני קיימא בארה"ב ;  בניכוי מוצרי תחבורה - חד מהצפוי
כלכלנים צפו עלייה של 2% ;  ירידה מתונה מהצפוי בתביעות האבטלה הראשונות
הזמנות למוצרים בני קיימא בארה"ב גדלו בדצמבר בראשונה מאז ספטמבר ,  אולם בשיעור נמוך באופן ניכר מתחזיות הכלכלנים .  הזמנות למוצרים בני קיימא גדלו ב-0.3% בחודש שעבר ל-167.9 מיליארד דולר ,  מסר היום משרד המסחר האמריקאי .  תחזית הכלכלנים היתה לעלייה של 2% בהזמנות .  בניכוי הזמנות למוצרים בני קיימא בתחום התחבורה ,  נרשמה עלייה של 0.9% בהזמנות - מעל לתחזיות הכלכלנים אשר צפו עלייה של 0.5%.משרד המסחר בארה"ב גם תיקן לאחור את נתוני ההזמנות למוצרים בני קיימא לחודש נובמבר לירידה של 0.4% לעומת עלייה של 0.2% שעליה דיווח במקור.עוד בחזית המקרו כלכלית :  מספר תביעות האבטלה הראשונות בארה"ב ירד בשבוע שעבר ב-8,000 ל-470 אלף ,  מסר היום משרד העבודה האמריקאי .  הירידה היתה מתונה באופן ניכר מתחזיות הכלכלנים שצפו נפילה של 32 אלף במספר התביעות הראשונות .
 
גידול מתון מהצפוי של 0.3% בהזמנות למוצרים בני קיימא בארה"ב ;  בניכוי מוצרי תחבורה - חד מהצפוי
כלכלנים צפו עלייה של 2% ;  ירידה מתונה מהצפוי בתביעות האבטלה הראשונות

