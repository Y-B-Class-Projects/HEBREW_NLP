האם יימנעו הפיטורים במפעל מוטורולה בערד ? 
ועדת כספים תדון בקרוב בסכנת סגירתו של המפעל .  ח"כ שאמה : " מדובר במאות עובדים שפרנסתם ופרנסת משפחתם תלויה בקיום המפעל "
 ועדת כספים תדון בקרוב בסכנת סגירתו של מפעל מוטורולה בערד .  נשיאות הכנסת אישרה היום בצהריים את הצעתם של קבוצת ח"כים ,  בראשות כרמל שאמה  ( ליכוד )  ואלכס מילר  ( ישראל ביתנו )  ,  לדון בעניין .
 שאמה אמר כי  " מדובר במאות עובדים שפרנסתם ופרנסת משפחתם תלויה בקיום המפעל .  אם המדינה לא תמנע את סגירתו ,  היא תיאלץ להתמודד עם למעלה מ-500 מובטלים שספק אם ימצאו עבודה במצב התעסוקה הנוכחי בדרום הארץ .  מדובר באינטרס כלכלי מובהק של מדינת ישראל ,  ולכן אם צריך להעניק הטבות חריגות למפעל יש לעשות זאת ". 
מוטורולה דרום ישראל בערד ,  היא חברת בת של מוטורולה תקשורת ישראל ,  המשמשת כזרוע היצרנית של מוטורולה ישראל .  המפעל עוסק בעיקר בייצור של מכשירי קשר אלחוטיים ,  מודמים ומוצרי תקשורת נתונים ,  טלפונים סלולריים לרכב ומערכות פיקוד ובקרה .  במשך השנים התגאתה מוטורולה בייצור האיכותי במפעל וטענה כי יתרונו של המפעל הוא ביכולותיו ההנדסיות הגבוהות ,  בשרשרת האספקה המתקדמת ובמערכות הלוגיסטיקה החדשניות .
 באחרונה נשמעו הערכות שמפעל מוטורולה עתיד להימכר עד סוף השנה ,  וכי קיים סיכוי גבוה ביותר שהמפעל יימכר כליל ויועתק למדינה אחרת ,  כנראה במזרח .  מצב זה של מכירת המפעל והעתקתו יגרור פיטורים מיידים של מעל ל-500 עובדים המועסקים במפעל .
 
האם יימנעו הפיטורים במפעל מוטורולה בערד ? 
ועדת כספים תדון בקרוב בסכנת סגירתו של המפעל .  ח"כ שאמה : " מדובר במאות עובדים שפרנסתם ופרנסת משפחתם תלויה בקיום המפעל "
 
