ספרד :  ברצלונה ניצחה 67:75 את קאחסול
יומיים אחרי הפסד הבית לפנרבחצ'ה/אולקר ,  התאוששה אלופת אירופה בליגה .  מיקאל הצטיין עם 23 נק' .  ניצחון לדרוקר ואריס
יומיים בלבד אחרי ההפסד הביתי לפנרבחצ'ה/אולקר ,  חזרה ברצלונה הערב  ( שבת )  לליגה המקומית שלה וניצחה בחוץ 67:75 את קחאסול .  פיט מיקאל ,  שקלע 17 נקודות מול הטורקים ,  הצטיין שוב והוביל את קלעי אלופת אירופה עם 23 נקודות ושישה ריבאונדים .  ארזם לורבק ובונפיס נדונג תרמו 10 כל אחד .  חואן קרלוס נבארו תרם תשע נקודות ,  כולן מחוץ לקשת .  לואיס בולוק ,  אקס ריאל מדריד ,  הוביל את קלעי קחאסול עם 13 נקודות והוסיף גם שלושה אסיסטים .  פול דייויס תרם 12 נקודות .
 פרטיזן בלגרד ,  שהפסידה בביתה למכבי תל אביב במחזור האחרון ביורוליג ,  חזרה לעצמה הערב עם ניצחון בליגה האדריאטית עם 64:84 על קיי.קיי זאגרב בבית .  דווקא האורחים פתחו טוב יותר והוליכו ב-4 בסיום הרבע הראשון ,  אבל רבע שני של 15:27 של פרטיזן נתנה להם פיקוד על המשחק ,  ורבע האחרון של 10:23 סגר סופית את המשחק .  ג'יימס גיסט ,  יאקה קלובוצ'ר וניית'ן ג'אוויי קלעו 12 נקודות כל אחד לפרטיזן .  לזאגרב :  קרונסלב סימון 14 .  
עוד אחד שיכול לחיייך הערב הוא שרון דרוקר ,  שקבוצתו אריס סלוניקי ניצחה 68:81 את פאוק בדרבי של סלוניקי .  הקלע המוביל של אריס היה כריסטוס טאפוטוס ,  שצלף 22 נקודות וקלט גם חמישה ריבאונדים .  פי ג'יי טאקר מיודענו הוסיף 17 נקודות ושמונה ריבאונדים .  בפאוק הצטיין דוני מקגראת עם 20 נקודות ,  רואל מארשל הוסיף 18 .
 
ספרד :  ברצלונה ניצחה 67:75 את קאחסול
יומיים אחרי הפסד הבית לפנרבחצ'ה/אולקר ,  התאוששה אלופת אירופה בליגה .  מיקאל הצטיין עם 23 נק' .  ניצחון לדרוקר ואריס

