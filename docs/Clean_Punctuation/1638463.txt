מיצי טריטוריאלי
אם החתול מפגין התנהגות מוזרה ומסמן בכל מקום ,  כנראה שיש לו קשיים טריטוריאלים .  ריבי מאיר וריני חביב-עמירן כאן לשירותכם
שלום רב ותודות על שאלתך . " טובים השניים מן האחד "   זה אכן נכון ,  וגם אצל חתולים .  החיים בשניים תמיד טובים יותר מאשר בבדידות .  יחד עם זאת ,  יש לזכור שהאתגרים קיימים ונשמח לעזור לך במספר עצות מקצועיות .  ראשית יש להבין שהחתול העוין ו/או התוקפן הוא בעצם הפחדן בין השניים .  תוקפנות =פחדנות .  לכן יש לחזק דווקא אותו ,  גם מפני שהוא צעיר יותר וזקוק לפעילות רבה באופן טבעי  ( זו דרכם של הצעירים לאמן את עצמם לחיים בריאים ואיכותיים )  .  
שנית ,  אין להתערב במה שקורה ביניהם .  הם חייבים ל"דבר "  ולהגיע למצב בו שניהם יודעים בכל עת מי  " הבוס ",  גם אם זה לא מוצא חן בעינייך .  חתולים מסורסים לא יפגעו זה בזה מעבר לאיום כללי .
 בנוסף ,  אם הצעיר דורש תשומת לב ע"י הפעולות המציקות לך ,  שציינת  חובה פשוט למצוא לכך תחליף הולם  " חתולי ".  כלומר משחקי חכה  ( ארוכה מאד ,  לפחות מטר פלוס )  אשר בקצה יש ציפור או עכבר לפעילות פיזית יעילה .  מתקני גירוד איכותיים ,  חזקים וגבוהים בסמוך למקום תצפית החוצה ,  וכמובן מספר פעילויות עצמאיות שניתן לרכוש אצלנו  ( "עכבר במסווה ",   " עכבר בבהלה "  ועוד )  ,  אשר איתן החתולים יכולים לשחק עצמאית ולהוציא את המרץ הדרוש יחד ובנפרד .  
חשוב מאד לספק להם את כל הנחוץ פעמיים ובמקומות נפרדים .  ארגזי חול ,  כלי אוכל ,  כלי מים וכדומה .  בנוסף  חובה כמובן ששניהם יעברו סירוס  ,  אם עדיין זה לא נעשה .  אפשר לחיות בהחלט בשלום יחד עם השניים ואם יש צורך בייעוץ פרטני בביתך- אנחנו כמובן מבצעות זאת במקצועיות ובהצלחה .
 עשיית צרכים מחוץ לארגז החול זה דבר נפוץ ביותר ,  אך צריך להבחין בין עשיית שתן באופן רגיל רק מחוץ לארגז ובין סימון טריטוריה באמצעות שתן .  אלו שתי פעולות נפרדות ושונות וכך גם הטיפול בעניינן .
 מתן שתן מאופיין בכמות גדולה ורגילה של השתן תוך כדי תנוחה שנראית כמו ישיבה .  במקרה זה ,  הריח הוא של שתן רגיל .  סימון ,  לעמות זאת ,  נעשה ע"י הרמת החלק האחורי של החתול והשפרצה של כמות מסויימת ומסריחה מאד של שתן .  סימון טריטוריה מאפיין כמובן חתול אשר לא סורס כלל ו/או לא סורס כראוי ובאופן מלא ו/או נתון בלחץ טריטוריאלי רב .
 ראשית חשוב מאד שהחתול ייבדק  ( בדיקת שתן היא חובה )  ע"י ווטרינר מיומן בתחום .  בעיות פיזיולוגיות כמו דלקת בדרכי השתן ועוד ועוד ,  ייגרמו לחתול לעשות צרכיו מחוץ לארגז ו/או לסמן טריטוריה גם כן לעיתים .  שנית ,  אם החתול נמצא בריא לחלוטין אצל הווטרינר אנא ראו את כל הטיפים לעזרה בכתבה המצ"ב .
 אם כל מה שתעשו עדיין לא יעזור חשוב מאד לבצע ייעוץ התנהגותי מקצועי אצלכם בבית ,  ומוקדם ככל שניתן .  נשמח לעשות זאת איתכם כמובן .  בכל מקרה הבעיה פתירה לחלוטין ובדרכים חיוביות בלבד .  אנא לא לכעוס כמובן ולא להעניש  זה רק מחמיר ההתנהגות .
 
מיצי טריטוריאלי
אם החתול מפגין התנהגות מוזרה ומסמן בכל מקום ,  כנראה שיש לו קשיים טריטוריאלים .  ריבי מאיר וריני חביב-עמירן כאן לשירותכם

