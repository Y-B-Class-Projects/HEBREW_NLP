אריאל הורוביץ  - " לגמור כמו ברנר "
 סינגל חדש לאריאל הורוביץ מתוך אלבום חמישי שבדרך .  בראיון לוואלה !  תרבות הוא מדבר על החיים בתעשיית מוזיקה במשבר ,  על התלמידים ברימון ועל להיות בן-של מבלי לנפנף
בניגוד ללא מעט מוזיקאים ,  אריאל הורוביץ מקפיד בשירו החדש , " לגמור כמו ברנר ",  לא להתלונן . " השיר עובר בין תקופות והוא מדבר על משהו שאני חושב שהרבה אנשים מרגישים ",  אומר הורוביץ לוואלה !  תרבות . " פעם היה הרבה יותר קשה לשרוד .  השיר מדבר על מדינות שנמצאות במלחמות או חיות בדיקטטורה ועל כך שאנחנו חיים יחסית במקום שהוא לא נורא ".  
" האמת ,  אם יש לך פז"מ ,  אתה עובד בהופעות וצובר קהל אז המצב שלך משתפר .  אז נכון שכשהתחלתי בשנת 98' כולם נסעו בוואנים ענקיים עם עוזרי הפקה והיום זה הצטמצם ,  אבל אני מרגיש שיש יותר קהל בהופעות וככל שאתה נמצא יותר שנים בעסק המצב האישי משתפר  גם בתקופות משבר ".  
" לגמור כמו ברנר "  הוא הסנונית הראשונה כאמור מאלבומו החמישי של הורוביץ  ( 40 )  ,  שנכנס לתודעה עם  " יאללה ביי "  המפורסם , " סיגל נחמיאס ",   " רנה "  שהיה ללהיט גלגלצ ענק וכמובן ,  הייחוס המשפחתי של אמו ,  נעמי שמר ז"ל .  כעת הורוביץ מבטיח הפתעות באלבום אותו יפיק אסי איילון ,  מהמפיקים המבוקשים במוזיקה הישראלית לאחר ההצלחה שלו עם מוש בן ארי ועלמה זהר ,  לא בדיוק תאומים סגנוניים של הורוביץ . 
" ההבדל בין שנינו הוא הייחוד של האלבום ",  מסביר הורוביץ . " נפגשנו מאחורי הקלעים של הופעה ,  הוא בא לנגן עם עלמה ואני באתי עם עצמי והתחלנו לדבר ואז החלטנו שנפגשים .  הוא השמיע לי דברים מהאולפן שלו ואני השמעתי לו שירים חדשים והחלטנו שמתחילים בלי לוח זמנים  קודם כל נפגשים מדברים ביחד ומחפשים צבע שלנו .  נהיה צבע שהוא חדש ,  אני מרגיש שאני נשמע פה אחרת מכל הקריירה שלי ".  
עד שייצא האלבום ,  ימשיך הורוביץ להופיע וכן ללמד בבית ספר רימון ,  שם הוא אכן מנסה להעביר לתלמידים שהדרך הארוכה עדיפה להם . " יש כל מיני תלמידים שכן מביאים מה שאתה מצפה מאמנים צעירים ,  שזה אוונגרד ",  מסביר הורוביץ . " השאלה היא אם אחר כך יש לזה מקום .  הצורך של אנשים לעשות משהו שלא היה קודם עדיין נשאר ,  גם בקרב התלמידים החדשים ".  
" מי שמגיע ללמוד מגיע ללמוד .  יש מסלולים למי שרוצה להיות יותר מפורסם  בטלוויזיה ".  
" אתה מדבר עם הבן-של הכי נקי בתעשייה .  וזה לא שלא הציעו לי דברים ". 

אריאל הורוביץ  - " לגמור כמו ברנר "
 סינגל חדש לאריאל הורוביץ מתוך אלבום חמישי שבדרך .  בראיון לוואלה !  תרבות הוא מדבר על החיים בתעשיית מוזיקה במשבר ,  על התלמידים ברימון ועל להיות בן-של מבלי לנפנף

