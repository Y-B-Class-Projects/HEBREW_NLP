חוס הידינק מונה לנבחרת טורקיה
המאמן ההולנדי ,  שיעזוב את רוסיה ביוני ,  ייכנס לתפקידו החדש ב-1 לאוגוסט ,  לאחר שסיכם עם ראשי ההתאחדות לארבע שנים
חוס הידינק יהיה מאמנה הבא של נבחרת טורקיה ,  כך הודיעה היום  ( רביעי )  ההתאחדות לכדורגל בטורקיה .  כזכור ,  רק בסוף השבוע האחרון סיכם המאמן ההולנדי עם ראשי ההתאחדות הרוסית על סיום ההתקשרות בין הצדדים ואי חידוש הכהונה שלו בנבחרת הרוסית בחודש יוני הקרוב .  
הידינק הסכים לכל תנאי ההתאחדות הטורקית ,  והוא ייכנס לתפקיד החדש שלו ב-1 לאוגוסט 2010 . " נשיא התאחדות הכדורגל בטורקיה וסגנו נפגשו עם מר הידינק באמסטרדם וסיכמו על חוזה לארבע שנים ,  שניים בפועל ואופציה לעוד שנתיים ",  כך פרסמה ההתאחדות הטורקית בהודעה רשמית שהוציאה .
 בקדנציית האימון האחרונה שלו הוביל הידינק את נבחרת רוסיה עד חצי גמר יורו 2008 ,  שם נוצח על ידי נבחרת ספרד .  אלא שלאחר מכן כשל הידינק להעפיל למונדיאל 2010 בדרום אפריקה ,  לאחר שהנבחרת לא יכלה במשחקי הפלייאוף לסלובניה .  אי ההצלחה של הידינק לעלות למונדיאל הביאה את שני הצדדים לסיום ההתקשרות .
 הידינק ,  64 ,  החל את קריירת האימון המפוארת שלו בדה חראפשחאפ ב-1984 כשעוד באותה עונה מונה לעוזר מאמן פ.ס.וו .  איינדהובן .  ב-1986 נטל את מושכות האימון והוביל את הקבוצה לארבע אליפויות רצופות ,  כשב-88' זכה בטרבל - אליפות וגביע הולנדי וכן באליפות אירופה .  הידינק כבר עבד על אדמת טורקיה ,  כשאימן ב-1990 את פנרחבצ'ה הטורקית ,  עונה לאחר מכן הוא עבר לוולנסיה הספרדית .
 ב-1995 מונה ההולנדי לאימון נבחרת הולנד .  אותה הוליך לרבע גמר יורו 96' וחצי גמר מונדיאל 98 .  לאחר מכן החליף בריאל מדריד את יופ היינקס הגרמני ,  אך לא נחל הצלחה גדולה .  ב-2001 עבר לאמן את נבחרת דרום קוריאה ,  עימה הדהים את העולם במונדיאל שנה לאחר מכן כשהגיע עד חצי הגמר באליפות העולם שנערכה בדרום קוריאה ויפן .  הידינק הפך ליקיר האומה הדרום קוריאנית אחרי אותו הישג .
 ב-2003 שב לאמן את איינדהובן ,  כששנתיים לאחר מכן שוב לקח תחת ידיו נבחרת ,  הפעם את אוסטרליה .  עם האוסטרלים הוא הגיע עד שמינית גמר המונדיאל בגרמניה 2006 ,  שם נוצח על ידי אלופת העולם הבאה ,  נבחרת איטליה .
 במהלך אימון נבחרת רוסיה ,  מונה באמצע העונה שעברה לצ'לסי ,  תחת הבעלים רומן אברמוביץ' ,  שגם שילם את שכרו בנבחרת רוסיה .  ההולנדי החליף את לואיז פליפה סקולארי שפוטר והוליך את צ'לסי לגביע .
 בחודשים האחרונים נקשר שמו של הידינק עבותות עם יובנטוס ,  אלא שהמהלך לא קרם עור וגידים .  הכישלון היחסי עם רוסיה הביאה אותו לסיום הכהונה שלה .  זה רק היה עניין של זמן עד שהמאמן המעוטר ימונה ,  והיום זה קרה .  
נבחרת טורקיה תחת הדרכתו של פאתיח טארים הדהימה את אירופה ביורו 2008 ,  כאשר הגיע עד שלב חצי הגמר ,  שם הקשתה מאוד על גרמניה ,  שגברה עליה לבסוף בצורה דרמטית 2:3 .  אלא שלאחר ההישג הכביר לא הצליח טארים לעלות עם הנבחרת למונדיאל בדרום אפריקה ,  ואחרי הכישלון ,  באוקטובר 2009 ,  הוא החליט לעזוב .
 
חוס הידינק מונה לנבחרת טורקיה
המאמן ההולנדי ,  שיעזוב את רוסיה ביוני ,  ייכנס לתפקידו החדש ב-1 לאוגוסט ,  לאחר שסיכם עם ראשי ההתאחדות לארבע שנים

