הצעת חוק :  חברות ציבוריות הנסחרות בבורסה יחוייבו בייצוג של 40% נשים בדירקטוריון
כיום קיימת חובה לייצוג של נשים בחברות ממשלתיות בלבד ;  בנורווגיה קיים חוק דומה
הצעת חוק שהגישו ח"כ יולי תמיר וח"כ חיים אורון קובעת כי חובת ייצוג נשים בדירקטורונים תורחב מחברות ממשלתיות לחברות ציבוריות הנסחרות בבורסה .  על פי הצעת החוק בהרכב דירקטוריון של חברה ציבורית יינתן ביטוי הולם לייצוגם של בני שני המינים .  כך ,  בדירקטוריון המונה 2-3 חברים ,  יינתן ייצוג לבני שני המינים .  בדירקטוריון המונה 4-5 חברים לכל אחד מהמינים יהיו לפחות שני נציגים .  בדירקטוריון המונה 6-8 חברים לכל אחד מהמינים יהיו לפחות שלושה נציגים .  בדירקטוריון המונה 9 חברים לכל אחד מהמינים יהיו לפחות ארבעה נציגים ובדירקטוריון המונה למעלה מתשעה חברים לכל אחד מהמינים יינתן ייצוג של לפחות 40% מכלל החברים .  כיום חובת ייצוג נשים קיימת רק לגבי דירקטוריונים של חברות ממשלתיות .  עוד מוצע כי יו"ר ועדת הביקורת של החברה יצטרך לאשר בחתימתו ,  כתנאי לכניסת המינוי לתוקף ,  כי מינוי מועמד לכהונת דירקטור תואם את הדרישות הללו .  הצעת החוק אף קובעת חובת דיווח לגבי מין הדירקטורים ומספר הדירקטורים החדשים שמונו באותה שנה ,  כמו גם מספר הנשים שמונו מתוך סך הדירקטורים החדשים בדוחות התקופתיים של החברה.אורון ותמיר אמרו כי הצעת החוק נועדה לתת ביטוי נוסף ולהשלים חוליה חסרה של ייצוג הולם לנשים בחברות ציבוריות .  התערבות זו נדרשת לאור המחסומים המסכלים קידום נשים לעמדות ניהול .  הצעת חוק זו מבוססת על חוק החברות הציבוריות הנורבגי public limited companies ,  אשר אושר על ידי הפרלמנט הנורבגי בשנת 2003 והינה פרי יוזמה של שדולת הנשים ורו"ח אירס שטרק ,  חברת הנהלת עמותת כ"ן.אורון הוסיף  : " מן הראוי להחיל את עקרון השוויון ,  הטומן בחובו את עקרון הייצוג ההולם לנשים ,  גם על חברות הנסחרות בבורסה .  חברות אלה הנהנות מרגולציה של המדינה ויש להן השפעה רבה על הציבור כולו ומכאן קיימת חובה להחיל עליהן את עקרון השוויון שצריך להוות את נשמת אפו של המשטר החוקתי במדינתנו ".  ח"כ יולי תמיר : " כמו שהצעת החוק שחייבה ייצוג בדירקטוריונים ממשלתיים עודדה שילוב נשים בעמדות מפתח ,  כך גם הצעת החוק הנוכחית תאפשר לנשים בישראל להתקדם צעד נוסף לעבר השוויון ".  להצעת החוק הצטרפו הח"כים :  אורית זוארץ ,  שלי יחימוביץ ,  רונית תירוש ,  דני דנון ,  פניה קירשנבאום ,  יואל חסון ,  זאב בילסקי ודב חנין .
 
הצעת חוק :  חברות ציבוריות הנסחרות בבורסה יחוייבו בייצוג של 40% נשים בדירקטוריון
כיום קיימת חובה לייצוג של נשים בחברות ממשלתיות בלבד ;  בנורווגיה קיים חוק דומה

