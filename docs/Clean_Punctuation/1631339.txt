מריה שראפובה תרוויח עוד 70 מיליון דולר מנייקי
הטניסאית הרוסיה אמנם לא בלטה בסבב בשנה האחרונה ,  אבל זה לא הפריע לענקית ביגוד הספורט להעשיר אותה עוד קצת
הטניסאית הרוסיה מריה שראפובה ,  המדורגת כיום במקום ה-14 בעולם ,  סידרה לעצמה את עתידה הכלכלי כשחתמה על חוזה חדש עם חברת נייקי .  לפי החוזה ,  שראפובה תרוויח 70 מיליון דולר בשמונה השנים הקרובות ,  ותיהנה מליין חדש של תלבושות על שמה .  בסך הכל ,  הקשר העסקי בין נייקי לשראפובה יתפרש על פני 11 שנים ,  והוא גם אחד הגורמים להפיכתה של שראפובה לספורטאית הרווחית ביותר בעולם .  
שראפובה חזרה בעונה הקודמת לסבב אחרי היעדרות ממושכת עקב פציעה וניתוח .  בשיאה היא הגיעה לגמר טורניר טורונטו וזכתה בטורניר טוקיו אחרי ניצחון על ילנה ינקוביץ' .  השנה ,  היא תחזור לשחק באליפות אוסטרליה הפתוחה ,  אבל בדרך היא כבר הספיקה להפגין כושר לא רע בכלל במשחקי ראווה שקיימה במזרח אסיה .
 
מריה שראפובה תרוויח עוד 70 מיליון דולר מנייקי
הטניסאית הרוסיה אמנם לא בלטה בסבב בשנה האחרונה ,  אבל זה לא הפריע לענקית ביגוד הספורט להעשיר אותה עוד קצת

