הרשות השנייה קנסה את  " קול ברמה "  ב-60 אלף שקל לאחר שגילתה שותף סמוי
הרשות החליטה בנוסף על שורת צעדי בקרה במטרה לפקח על ניהול התחנה .  הסיבה :  גילוי השותף שהסתתר בין בעלי הזיכיון ,  וסכסוכים ביניהם שגלשו לאלימות
 >  >  רדיו ש"ס ממשיך להסתבך :  מועצת הרשות השנייה הטילה באחרונה על תחנת הרדיו  " קול ברמה "  קנס של 60 אלף שקל ,  והחליטה על שורה של צעדי בקרה לפיקוח על ניהול התחנה .  הסיבה למהלכים אלה היא גילויו של שותף סמוי שהסתתר בין בעלי הזיכיון ,  וכשלים ניהוליים שונים .  מקורות ברשות השנייה אמרו כי זו ההחלטה החמורה ביותר אי פעם שהתקבלה כלפי תחנת רדיו . " קול ברמה "  היא תחנת רדיו הפונה לקהל הספרדי-תורני .  בעלי הזיכיון - שהוענק לתחנה בתקופתה שבה כיהן אריאל אטיאס כשר התקשורת - היו אנשי העסקים גבי אדרי  ( 40% )  ,  צבי עמר  ( 40% )  והבעלים של רשת המקומונים הדתית קו עיתונות ,  אריאל קוניק  ( 20% )  - ששימש גם מנכ"ל .  עם הקמת התחנה החלו סכסוכים בין בעלי המניות ,  לאחר שנטען כי בין בעלי התחנה מסתתר שותף סמוי - משה חדיף ,  איש עסקים מהצפון .  בתחנה טענו כי חדיף מנסה להשתלט על התחנה ואף מימן את פעילותה השוטפת .  בשלב מסוים אף התפתח הסכסוך למאבק אלים שהסתיים רק בהתערבות המשטרה ,  לאחר שנציגיו של חדיף השתלטו על התחנה וניסו להחליף בה את המנעולים .  בחודש האחרון הגיעו הצדדים לפרידה בהסכמה ,  וחלקו של קוניק נרכש על ידי אדרי תמורת כ-2.8 מיליון שקל .  לאחר בדיקה של הרשות ,  באמצעות רואה חשבון חוקר ,  התברר כי אכן הסתתר שותף סמוי ,  בניגוד להוראות הזיכיון ולחוק .  גורמים משפטיים ברשות דרשו לבטל את הזיכיון של התחנה ,  אך מועצת הרשות החליטה להשית את הקנס ולמנות רואה חשבון חיצוני שיבצע ביקורת בתחנה אחת לשלושה חודשים .  בנוסף ,  הורתה הרשות למנות לתחנה מנכ"ל קבוע ,  מנהל כספים ומבקר פנים .  הרשות גם הודיעה כי על בעל הזיכיון לבצע את ניהול הכספים ממשרדי  " קול ברמה ",  ולא ממשרדיו של חדיף בצפת .  מקורות בתחנה אמרו כי חלק מההוראות של הרשות כבר בוצעו ,  ובכל מקרה הם מתכוונים ליישם את ההוראות הנוספות ולעמוד בהוראות הזיכיון .  לדברי מקורב להנהלה ,  בעלי השליטה בתחנה בונים כיום מחדש את הצוות הניהולי .  מהרשות השנייה נמסר : " הרשות השנייה את דו"ח הביקורת המלווה בחוות הדעת המשפטית .  המועצה תמשיך ותפעל כדי שהתחנה תנוהל לפי סדרי מנהל תקין ". 

הרשות השנייה קנסה את  " קול ברמה "  ב-60 אלף שקל לאחר שגילתה שותף סמוי
הרשות החליטה בנוסף על שורת צעדי בקרה במטרה לפקח על ניהול התחנה .  הסיבה :  גילוי השותף שהסתתר בין בעלי הזיכיון ,  וסכסוכים ביניהם שגלשו לאלימות

