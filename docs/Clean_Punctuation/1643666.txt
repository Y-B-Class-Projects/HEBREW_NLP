ליאל דניר מאחורי הקלעים
קטלוג קיץ 2010 של חגית טסה בכיכובה של הפרטזנטורית החדשה והלוהטת טרם יצא ,  אבל הנה טעימה ממה שהולך להיות שם
הדוגמנית והשחקנית ליאל דניר הצטלמה לקטלוג אביב קיץ 2010 של המעצבת חגית טסה .  הצילומים התקיימו בחלקם בסטודיו של הצלם אלון שפרנסקי וחלקם בחנות רהיטים ,  כשהקונספט שליווה אותם היה  " אווירה קיצית וביתית ". 
קולקציית קיץ 2010 של טסה מציעה מגוון של טישרטס ,  גופיות ,  חולצות אוברסייז ,  טוניקות רחבות מבדים נשפכים ,  חולצות מכופתרות גבריות ,  שמלות מיני וברך ,  כשהדגש ,  כרגיל אצל טסה ,  הוא מבחר גדול של מכנסיים .  הפעם ניתן למצוא מכנסיים בגזרת סקיני ,  בוייפרנד ,  מכנסי שק ,  מכנסי גזר בגזרת רכיבה ,  טייצים ,  סאן טרופז ,  מותן גבוהה ועוד .  טסה שמה העונה דגש גם על חטיבת ג'ינסים רחבה הכוללת דגמים בגזרה גבוהה ,  גזרות ישרות בשילוב קרעים עדינים למראה משומש ,  ג'ינסים בהירים משופשפים ,  סקיני ג'ינס ,  בוייפרנד ג'ינס ,  באגי ,  אוברולים ,  שמלות ,  גופיות ועוד .
 חוץ מלדגמן ,  דניר  ( 24 )  משלימה בימים אלה לימודי משחק בסטודיו של ניסן נתיב ומצטלמת לתפקיד ראשי בסרט החרדי ´לך יום אף לך לילה´ .  בנוסף ,  דניר מככבת בסרטו חדש של דובר קוסאשווילי ,  על פי ספרו של יהושע קנז  " התגנבות יחידים ".  בעבר דניר הובילה קמפיינים בינלאומיים עבור מותג הקוסמטיקה Garnier ,  ג'יאנפרנקו פרה ו-H & M .  בארץ דגמנה עבור קאלה ,  גוטקס ,  יוסף קז'ואל קאלה ,  קארין A ,  רונן חן ועוד .  
טסה אמרה על הפרזנטורית החדשה : " ליאל דניר מייצגת בעיני איכות ,  בידול ,  ייחודיות ובינלאומיות .  הבחירה בה לצילומי הקמפיין החדש ,  באה במקביל להתרחבות הרשת והמותג בישראל ובחו"ל .  אני שמחה על הבחירה וסמוכה ובטוחה כי קמפיין קיץ 2010 יהיה קמפיין מוצלח במיוחד ". 
טווח מחירים:ג'ינסים :  629-749 שקלים ;  מכנסיים :  389-589 שקלים ;  חולצות :  189-459 שקלים ;  שמלות :  489-689 שקלים ;  ווסטים :  359-527 שקלים .
 
ליאל דניר מאחורי הקלעים
קטלוג קיץ 2010 של חגית טסה בכיכובה של הפרטזנטורית החדשה והלוהטת טרם יצא ,  אבל הנה טעימה ממה שהולך להיות שם

