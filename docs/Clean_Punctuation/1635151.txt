אחי נצרת - הפועל עכו :  בריאן חרסיסיץ' סיכם בעכו
צפוי לשוב לקבוצה בה שיחק אשתקד .  הליברי מרטין חתם ,  3 שחקנים שוחררו .  ג'ון גרגורי רוצה ניצחון ראשון  ( 19:00 ) 
ממעמקי המקום האחרון ולאחר 11 משחקים ללא ניצחון תנסה מכבי אחי נצרת לנצח את הפועל עכו  ( 19:00 ,  אצטדיון עילוט להשתוות לה בנקודות ולקוות כי זה יספיק כדי לעלות מקום אחד לפחות .  לאחר שבשני המשחקים הקודמים הצליחו להדהים את הליגה - כשחזרו מ-2:0 ל-2:2 בתוספת הזמן מול בני יהודה ,  וקאמבק בתשעה שחקנים מול הפועל חיפה שהסתיים גם הוא ב-2:2 ,  בנצרת מקווים סוף סוף לסמן וי גם בטור הניצחונות של ג'ון גרגורי .
" היינו צריכים לנצח בשני המשחקים האחרונים ואם נשחק אותו דבר ננצח את המשחק הזה ",  אמר המנג'ר הבריטי לשחקניו . " היכולת מול בני יהודה ,  בשילוב הרצון והנחישות מול הפועל חיפה יהפכו אותנו לקבוצה שקשה לעצור אותה ".  גרגורי ייאלץ להסתדר ללא צמד הבלמים ,  מוחמד עומרייה ומארק גורמן שהורחקו מול הפועל חיפה .  את השניים יחליפו רמי דואני ,  שהגיע מהפועל תל אביב וצפוי לערוך הופעת בכורה ,  ומור דהאן .
 אם לא די בבלמים ,  גם יניב לוזון בספק למשחק עקב פציעה בבטנו ורק ביום המשחק יתברר האם הוא כשיר .  אם לוזון לא יפתח ,  יהיה זה טצ'ם נטויה ,  שהחלים רק לאחרונה מפציעה ויפתח בהרכב .  פרט לכך ,  לא צפוי גרגורי לערוך שינויים בהרכב שהשיג שתי נקודות בשני המשחקים האחרונים .
 הרכב משוער :  ז'וסלן מאייבי ,  איסמעיל עמאר ,  מור דהאן ,  רמי דואני ,  מג'ד יונס ,  שלומי חנוכה ,  מייקל טוקורה ,  לוהאב כיאל ,  יניב לוזון ;  גיא דיין ,  תומר חמד .
 הפועל עכו הגיעה לסיכום עם בריאן חרסיסיץ' ,  קשר הפועל חיפה ששיחק בקבוצה בעונה שעברה .  חרסיסיץ' אכזב את הצוות המקצועי בחיפה ונדרש בשבוע שעבר לחפש קבוצה חדשה שתקלוט אותו .  בימים האחרונים הוא ניהל משא ומתן עם עכו על מנת להצטרף לקבוצה וזה הבשיל לכדי סיכום .  כרגע ,  נותר שהקשר יסכם את תנאי העזיבה שלו מהפועל חיפה ואם הדברים יעברו חלק ,  חרסיסיץ' יצטרף כבר בשבוע הבא לסגל של ירון הוכנבוים .  
בעכו היו פעילים מאוד היום והחתימו את החלוץ הליברי בן מרטין ,  שנבחן בקבוצה .  החלוץ ,  שהגיע שבוע שעבר למבחנים ,  הרשים את הוכנבוים ולאחר שהיום נפגש עם היו"ר ציון ויצמן ,  הגיעו השניים להבנות על הצטרפותו לקבוצה .  במועדון בודקים עוד אפשרות לצרף חלוץ ישראלי ,  אבל בשלב זה אין מועמדים מובילים לאיוש התפקיד .  עם זאת ,  שיחררה הקבוצה משורותיה את איתן עזריה ,  אלי ארליך וחי אטיאס שלא זכו לדקות משחק מרובות .
 בתוך כך ,  סיימה הקבוצה את הכנותיה למשחק בנצרת .  הוכנבוים יבצע מספר שינויים בהרכב ,  כשהמגמה היא לחזור לפחות עם נקודה מהמשחק .  הקשר רון בן נחום יוסט לעמדת הבלם במקומו של איציק שירד לספסל ,  לצידו של גבע ברקאי .  את מקומו של כהן בהרכב יאייש אדק מ'בה .  בן בנימין יחליף את ג'וני טננבאום בקישור ,  כאשר ההתלבטות היחידה שיש למאמן כרגע היא לגבי איוש החוד של הקבוצה בין רועי דיין לעומרי אלמקייס .
 הרכב משוער :  דודו גורש ,  ליאור ראובן ,  גבע ברקאי ,  רון בן נחום ,  דודי פדלון ,  אדק מקבה ,  בן בנימין ,  עמנואל אמנגואה ,  שחר סימנטוב ,  אושרי גיטא ,  רועי דיין  ( עומרי אלמקייס )  .
 
אחי נצרת - הפועל עכו :  בריאן חרסיסיץ' סיכם בעכו
צפוי לשוב לקבוצה בה שיחק אשתקד .  הליברי מרטין חתם ,  3 שחקנים שוחררו .  ג'ון גרגורי רוצה ניצחון ראשון  ( 19:00 ) 

