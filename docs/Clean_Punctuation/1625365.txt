אדלסון מכריז מלחמה :  שום דבר לא יעצור אותנו ,  בקרוב  " ישראל היום "  יהיה העיתון מספר אחת בישראל
כך אמר היום אדלסון באירוע בנמל ת"א ;   " כשב-TGI יגלו שאנחנו במקום ה-1 ,  זו לא תהיה טעות - זה תוכנן כך "
 עיתון  " ישראל היום "  יהיה בקרוב העיתון מספר אחד ישראל ,  כך אמר היום איש העסקים האמריקאי שלדון אדלסון ,  בעל השליטה ב"ישראלי היום ",  באירוע שהתקיים בנמל תל אביב .  בנאומו בפני אורחי האירוע ,  ביניהם אנשי עסקים ,  אנשי ענף התקשורת ,  פוליטיקאים ועובדי העיתון ,  אמר אדלסון כי  " אנחנו לא נעצור בפני דבר .  לא יהיו מכשולים .  לא יהיו מהמורות .  לא יקרה דבר שימנע מאתנו להפוך את  " ישראל היום "  לעיתון מספר אחד ,  ולמקור החדשות האמין בישראל ". אלדסון פתח את דבריו באמרו : " אני בטוח שכולם יודעים עכשיו :  אני שלדון גדליה אדלסון .  ציוני מושבע .  יהודי .  הלב שלי בישראל ,  וישראל היא בתוך הלב שלי .  יש לי בית בישראל ,  ילדי הם ישראלים .  לצערי לא שירתתי בצה"ל אלא בצבא האמריקאי ,  ועכשיו כמו שאתם רואים  ( אדלסון הגיע לבמה בתמיכת אשתו ,  מרים .  א.א .)  ,  אני לא מאמין שצה"ל יהיה זקוק לשירותים שלי ". אלדסון אמר כי הוא ואנשיו יוודאו שהנתונים הסטטיסטיים ישקפו את מעמד העיתון : " כאשר ב-tgi יגלו שאנחנו במקום הראשון ,  זו לא תהיה טעות .  זה תוכנן מראש להיות כך ". במה שעשוי להראות כרמז על הרחבת ההפצה של  " ישראל היום "  לבתי המנויים ,  אמר אדלסון כי  " אני רוצה להתנצל בפני עשרות אלפי אנשים הרוצים לקבל את ישראל היום לביתם .  אני יכול להגיד להם היום שהם יקבלו את העיתון לביתם בקרוב מאוד ".  ובמה שנראה כהתייחסות להצעת החוק שהוגשה בכנסת בדבר הגבלת תושבים זרים באחזקת עיתונים בישראל ,  אמר אדלסון כי : " אני כאן עם משפחתי הישראלית ,  וביחד אתם אני יכול להבטיח לכם ש"ישראל היום ,  מחר ולתמיד' ". דברי אדלסון : " אני מחויב בצורה טוטאלית לכל העסקים שלי .  אני מחויב בצורה טוטאלית ל"ישראל היום ".  יש לי עסקים גדולים יותר ,  אבל  " ישראל היום "  חשוב בצורה קיצונית לי ולמשפחתי ". איש העסקים האמריקאי ,  בעל השליטה בתאגיד הבידור וההימורים לאס וגאס סנדס ואחד האנשים העשירים בעולם ,  סיפר על החלטתו להקים את עיתון בישראל : " אני גם איש עסקים ויזם .  המוטיב שלי הוא תמיד לאתגר את הסטטוס קוו העסקי .  בעקבות הטרנד בעולם המדיה במדינות דמוקרטיות ,  ובהיותי איש עסקים ,  הרגשתי שישנה הזדמנות להקים עיתון בחינם בישראל ". על פי אדלסון ,  הקוראים  " יקבלו את המידע בחינם לפי העקרונות המנחים אותי :  תמיד תגיד את האמת ,  ישר ולעניין .  צייט לחוק ולחוקה .  היה הוגן ומאוזן .  בדוק את העובדות .  זכור תמיד שאנחנו יהודים וישראלים .  תן חופש עיתונאי מוחלט לעורכים ולכתבים המקצועיים ,  לא חשוב אם הם ימניים ,  שמאלניים או במרכז ". אלדסון אמר כי  " כאשר הקמנו את העיתון ,  אף אחד לא לקח אותנו ברצינות .  אני גאה להגיד שאנחנו נהנים מהצלחה פנומנאלית .  המודל העסקי שלנו מצדיק את עצמו והישראלים למדו להעריך את החדשות שהם מקבלים מ"ישראל היום "  גם אם זה בחינם .  אנחנו מקדימים את כל התחזיות של עצמנו ,  אנחנו מספר 2 בשוק ,  ובקרוב נהיה מספר אחת .  יותר ממיליון אנשים קוראים את ישראל היום .  כמו תמיד ,  העמדנו אתגר בפני הסטטוס קוו העסקי  והצלחנו .  אנחנו יודעים שלאתגר סטטוס קוו שהיה קיים במשך הרבה שנים יוצר הרבה בלגן ,  ושניעור הנתונים המסורתיים יוצר הרבה אבק .  אל תדאגו .  זה יעלם ". "משפחתי ואני הוכחנו בעבר מחויבות מלאה לחזונות ולראיונות שלנו .  קראתם שהיינו מבעלי העסקים היחידים בעולם אשר בעיצומו של המשבר הפיננסי הכנסנו לחברה כמיליארד דולר והפנו אותה שוב להצלחה .  כך יהיה גם עם ישראל היום .  אנחנו חזקים ,  מחויבים ,  מאמינים גדולים בישראל היום ,  ואנחנו נוודא את קיומו של העיתון לעוד שנים ארוכות ". במה שנראה כהתייחסות לביקורת על מעורבותו של אדלסון בתהליכים פוליטיים ,  אמר שלדון אדלסון כי  " לא ביקשתי ערוץ טלוויזיה או סיוע מהממשלה .  הקמנו משהו שרבים לא האמינו בו ,  סיכננו את הכסף שלנו .  ההצלחה שלנו היא הצלחה של חופש הביטוי והזכות של כל קורא לבחור האם הוא רוצה לקרוא את העיתון או לא .  ההצלחה שלנו היא גם ההצלה של זרימה של מידע הוגן ומאוזן .  אנחנו מאמינים בזכות הציבור לבחור ,  ואני לא אתנצל על כך שהציבור בחר בנו ". בהתייחסות לביקורות על העובדה שאדלסון הרוויח את הונו מעסקי בתי קזינו אמר אדלסון : " מכנים אותי 'טייקון' קזינו ,  ואולי 'טייפון' קזינו .  אינני יודע ".  הוא הוסיף כי פחות מ-2 אחוזים מהכנסותיו הם מעסקי הקזינו ,  ורובן מעסקים בתחום התיאטראות ,  המסעדות ושאר עסקי התרבות והבידור .  אדלסון אמר הוא עומד להשקיע כ-25 מיליארד דולר בעסקיו השונים ברחבי העולם ,  וכי הוא המשקיע הזר הגדול בסין . " אמנם מיליארד דולר הם לא מה שהם היו פעם ,  אבל הם בכל זאת הרבה כסף ". אשר בהרב ,  המו"ל של ישראל היום ,  אמר גם הוא כי  " ישראל היום "  יהיה העיתון הנפוץ בישראל ,  והוסיף כי העיתון ,  במהדורת סוף השבוע ,  הופץ הבוקר ב-255 אלף עותקים .
 
אדלסון מכריז מלחמה :  שום דבר לא יעצור אותנו ,  בקרוב  " ישראל היום "  יהיה העיתון מספר אחת בישראל
כך אמר היום אדלסון באירוע בנמל ת"א ;   " כשב-TGI יגלו שאנחנו במקום ה-1 ,  זו לא תהיה טעות - זה תוכנן כך "
 
