עליות בבורסות אסיה בעקבות פרסום נתוני מקרו חיוביים ;  טוקיו עולה ב-0.9%
הייצור מסין התרחב במארס ,  מדד ביטחון היצרניות ביפן עלה והיצוא מדרום קוריאה זינק בלמעלה מ-30%
בורסות אסיה רושמות עליות בעקבות סימנים לצמיחה כלכלית מצד סין ,  יפן ודרום קוריאה אשר הוסיפו להערכות שכלכלת העולם מתחזקת .  עליות נרשמות במניות מגזר הכרייה בעקבות העלייה במחיר הנחושת.מדד msci העוקב אחר בורסות אסיה והפסיפיק עולה ב-0.7% .  בורסת טוקיו מטפסת ב-0.9% ,  הונג קונג עולה ב-1% וסיאול מוסיפה 1.1%.היצור מסין התרחב בחודש מארס ,  לפי נתונים שפרסמה הממשלה המקומית .  מדד מנהלי הרכש למגזר הייצור בסין עלה ל-55.1 נקודות במארס לעומת 52 נקודות בפברואר .  מדד בטחון היצרניות בכלכלה היפנית עלה לרמה של מינוס 14 נקודות במארס לעומת מינוס 25 נקודות בדצמבר .  היצוא מדרום קוריאה זינק ב-35.1% בחודש מארס לעומת החודש המקביל ב-2009 והסתכם ב-37.69 מיליארד דולר .  מניית bhp ביליטון ,  חברת הכרייה הגדולה בעולם ,  עולה ב-0.7% .  מניית ריו טינטו ,  חברת הכרייה השלישית בגודלה בעולם ,  עולה ב-1% .  עליות נרשמות גם במניות מגזר הספנות .  מניית ניפון אוסן עולה ב-0.8% .  מניית קוואסאקי קיסן קיישה מטפסת ב-3% .  מניית קוריאה ליין מוסיפה 3.5% .
 
עליות בבורסות אסיה בעקבות פרסום נתוני מקרו חיוביים ;  טוקיו עולה ב-0.9%
הייצור מסין התרחב במארס ,  מדד ביטחון היצרניות ביפן עלה והיצוא מדרום קוריאה זינק בלמעלה מ-30%

