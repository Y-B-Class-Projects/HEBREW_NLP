מחיר הנפט נסגר על סף 83 ד' לחבית בעקבות היחלשות הדולר בעולם
עליות גם במחירי המתכות בניו יורק ;  הזהב נסגר ברמה של 1,124 דולר לאונקייה
מחיר הנפט נסגר על סף 83 דולר לחבית בעקבות עלייה מתונה מהצפוי במלאי הגולמי בארה"ב והיחלשות הדולר בעולם .  החוזים על הנפט הגולמי למסירה באפריל נסגרו במחיר של 82.93 דולר לחבית - עלייה של 1.5% - בבורסת הסחורות של ניו יורק.מלאי הנפט הגולמי בארה"ב גדל במיליון חביות בשבוע שעבר לרמה של 344 מיליון חביות ,  מסר היום משרד האנרגיה האמריקאי .  תחזית האנליסטים היתה לגידול חד יותר של 1.15 מיליון חביות במלאי הגולמי .  יבוא הנפט הגולמי לארה"ב ירד בשבוע שעבר ב-0.8% לרמה של 8.43 מיליון חביות ביום - הרמה הנמוכה ביותר בתקופה זו של השנה מאז 2002.עוד בשוק הסחורות :  החוזים על הזהב למסירה באפריל נסגרו במחיר של 1,124.2 דולר לאונקייה ,  עלייה של 0.2% ,  בבורסת הסחורות של ניו יורק .  מחירי מתכות אחרות ,  בהן נחושת ,  כסף ופלטינה ,  נסגרו אף הם בעליות.הדולר ,  אשר נחשב למקלט עבור המשקיעים בעתות משבר ,  נחלש היום לשפל של 6 שבועות בעולם לאחר שהתחייבות הבנק הפדרלי אתמול להותיר את הריבית בארה"ב נמוכה ,  הגבירה את תיאבון המשקיעים לסיכונים.מדד הדולר של ice ,  העוקב אחרי שער הדולר מול המטבעות של שש שותפות סחר גדולות של ארה"ב - בהן היורו ,  הין והליש"ט - יורד ב-0.2% לרמה של 79.61 נקודות ,  לאחר שמוקדם יותר היום כבר ירד לרמה של 79.507 נקודות - רמתו הנמוכה ביותר מאז השלישי בפברואר .
 
מחיר הנפט נסגר על סף 83 ד' לחבית בעקבות היחלשות הדולר בעולם
עליות גם במחירי המתכות בניו יורק ;  הזהב נסגר ברמה של 1,124 דולר לאונקייה

