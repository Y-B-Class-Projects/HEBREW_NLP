פייסבוק : " נשלש השנה את ההכנסות "
 הרשת החברתית הפופולרית צופה כי רווחיה יגיעו השנה ל-2 מיליארד דולר .  על פי מדד חדש שוויה של פייסבוק מוערך ב-11.5 מיליארד דולר 
" נוציא את פייסבוק בסופו של דבר להנפקה ראשונה לציבור  ( IPO )  ,  אך אנו בהחלט לא ממהרים ",  כך אמר אתמול מארק צוקרברג ,  מנכ"ל הרשת החברתית ,  בראיון ל"וול סטריט ג'ורנל ".   " כשלא צריכים את הכסף הזה ,  אז כל הלחצים הם שונים ,  והמניעים להנפקה אינם זהים ",  אמר צוקרברג ל"ג'ורנל ".  צוקרברג בן ה-25 אמר לרויטרס במאי 2009 שהנפקתה של פייסבוק צפויה בעוד כמה שנים .  בנובמבר האחרון הודיעה פייסבוק על מבנה מניות דואלי ,  על מנת להבטיח את שליטת הבעלים הקיימים בהצבעות ,  אך מיהרה לומר כי אין לה תוכניות להנפקה .
 לפי מדד שרס פוסט  ( SharesPost )  מדד ראשון מסוגו להערכת השווי של חברות סטארט-אפ מובילות שהושק אתמול - מוערך שווייה של פייסבוק ב-11.5 מיליארד דולר ,  נכון לתחילת החודש .  מספר המשתמשים בפייסבוק הגיע כבר ל-400 מיליון .  ה"ג'ורנל "  דיווח ,  לפי מקורבים לחברה ,  כי יעד ההכנסות של פייסבוק עבור 2010 הוא בין 1.2 ל-2 מיליארד דולר .  ב-2009 לשם השוואה ,  היו הכנסותיה של פייסבוק 600-700 מיליון דולר ,  לפי ההערכות ,  וב-2008 נעו ההכנסות סביב 300 מיליון דולר .
 בכל רגע נתון ,  פייסבוק מגיע לקהל יעד בהיקף של הסופרבול - אירוע הספורט המבוקש ביותר על ידי מפרסמים בארה"ב .  בנובמבר עברה פייסבוק לראשונה את רף 100 מיליון המבקרים האמריקאים בחודש .  בקטגוריה זו נמצאים מעט מאוד אתרים - ביניהם גוגל ,  יאהו ומיקרוסופט .  להערכת האנליסט רורי מאהר מ-TBI ריסרץ' ,  פייסבוק נהנית מ-CPM  ( עלות חשיפה ל-1,000 משתמשים )  של כ-20 דולר - סכום גבוה יחסית .  בנוסף ,  החברה דורשת השקעה של לפחות 50 אלף דולר מכל סוכנות פרסום שמעוניינת להשתמש בשירותי האתר .
 
פייסבוק : " נשלש השנה את ההכנסות "
 הרשת החברתית הפופולרית צופה כי רווחיה יגיעו השנה ל-2 מיליארד דולר .  על פי מדד חדש שוויה של פייסבוק מוערך ב-11.5 מיליארד דולר

