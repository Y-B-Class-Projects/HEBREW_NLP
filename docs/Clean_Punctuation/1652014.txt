בריטניה :  האב אנס ,  הרשויות פחדו לדווח
התפתחות מחרידה בפרשת  " יוזף פריצל הבריטי ",  האב שהכניס את שתי בנותיו להיריון 18 פעמים והוליד עמן שבעה ילדים .  כעת מתברר כי רשויות הרווחה ידעו על ההתעללות ,  ולא נקפו אצבע
אב מבריטניה השתמש בבנותיו כשפחות מין במשך למעלה משלושה עשורים ,  ורק עכשיו הסתבר כי ההתעללות המתמשכת יכולה היתה להיעצר בשלב הרבה יותר מוקדם .  מקורות בבריטניה דיווחו שלשום  ( שלישי )  כי באמצעות התערבותם של מעל מאה עובדי הרווחה ,  שנחשפו לגילויי התעללות במהלך השנים ,  אפשר היה לעצור את האב ממעשי הזוועה שביצע בבנותיו .  העובדים שהגיעו מספר רב של פעמים לבית המשפחה ,  היו מפוחדים מכדי לפעול ובכך לסיים את ייסורי הבנות .
 האב בן ה-57 הורשע כבר ב-2008 ,  לאחר שבמשפט התגלה כי אנס את בנותיו יותר מ-1,000 פעמים .  עוד התגלה במשפט כי הבנות הולידו לו שבעה ילדים מתוך 18 היריונות .  ואולם הפרשה נפתחה מחדש כשנחשפה מעורבותם של מעל 100 עובדי הרווחה ,  שהגיעו מ-28 סוכנויות רווחה שונות ,  ואיש לא פצה פה .  
עובדי הרווחה היו מודעים לחשדות בדבר גילוי העריות ,  אך לא נקפו אצבע ,  מחשש פן יועמדו מול תביעה משפטית בגין האשמות שווא .  באופן מפתיע ,  איש מבין העובדים לא נענש או פוטר .  
מדוחות של רשויות הרווחה והמשטרה עולה כי כבר ב-1997 ניתן היה לעצור את מעגל האונס והאימה ,  כאשר אחיהן של הבנות דיווח למשטרה על הנעשה בבית אביו .  
במקרה דומה בדרגת החומרה ,  יוזף פריצל ,  אב אוסרי ,  כלא את בתו בצינוק במשך 24 שנים ,  אנס אותה והוליד עמה בכפייה שבעה ילדים .  מדובר אפוא בשניים ממקרי ההתעללות הקשים ביותר שנודעו בשנים האחרונות .
 
בריטניה :  האב אנס ,  הרשויות פחדו לדווח
התפתחות מחרידה בפרשת  " יוזף פריצל הבריטי ",  האב שהכניס את שתי בנותיו להיריון 18 פעמים והוליד עמן שבעה ילדים .  כעת מתברר כי רשויות הרווחה ידעו על ההתעללות ,  ולא נקפו אצבע

