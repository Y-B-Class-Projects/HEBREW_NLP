מענק של 20 אלף שקל לגטרר מעיריית ירושלים
לוחמת הטאקוונדו קיבלה את המענק בערב הוקרה לספורטאי העיר ירושלים .  גל נבו וגיא ברנע קיבלו 5,000 שקל
רשות הספורט בעיריית ירושלים קיימה הערב  ( שני )  את הכנס השנתי של אגודות הספורט הירושלמיות במלון דן ירושלים .  בכנס אגודות הספורט של ירושלים ,  במעמד ראש העיר ניר ברקת ,  חולקו תשורות לאגודות הספורט של ירושלים וכן לספורטאים הירושלמיים בעלי ההישגים הבולטים בזירה הבינלאומית בעונת הפעילות 2010  .  במהלך הערב ניתנה סקירה מקיפה על פעילות הספורט בעיר ,סקירה על התקדמות בניית הארנה  ,  הרחבת אצטדיון טדי ,  נושא התקציבים לאגודות ופיתוח התשתיות לספורט .
 ברקת אמר : " אנו רואים חשיבות עליונה במיצוב ירושלים כעיר מובילה בתחום הספורט וכבירת הספורט של ישראל .  קידום הספורט בירושלים מביא לגאווה וקידום לעיר ותורם לשייכות הירושלמית .  הספורט הוא מרכיב חשוב בחזון העירוני ויש לו מקום וחשוב בראייה המערכתית המנחה אותנו .  מלבד ההשקעה הרבה בתשתיות הספורט בעיר עבור אגודות הספורט הירושלמיות כמו בניית הארנה והרחבת אצטדיון טדי ,  ירושלים מתכוננת למסה של אירועי ספורט גדולים שימצבו את העיר כבירת הספורט של המדינה ".  
בחלקו השני של הכנס העניקה עיריית ירושלים תשורות לספורטאים בעלי ההישגים הבולטים של 2010  ,  כאשר השמות המובילים היו בת אל גטרר ,  אלופת אירופה בטאקוונדו שזכתה במגן הוקרה ובמענק כספי של 20 אלף שקל ,  השחיין גל נבו ,  שהגיע למקום ה-3 באליפות אירופה בשחייה  ( מענק של 5,000 שקל )  ,  חברו גיא ברנע  ( 5,000 שקל )  וחיים מולכו מבית הלוחם ירושלים ,  שיאן העולם בקליעה ברובה אוויר לנכים  ( 5,000 שקל )  .  
ברקת אף העניק לדני קליין ,  יו"ר הפועל ירושלים ,  ולאיציק קורנפיין ,  יו"ר בית"ר ירושלים ,  מגני הוקרה על הפעילות הרבה והענפה של קבוצותיהם למען הקהילה .  מאמן הפועל ירושלים עודד קטש קיבל מראש העיר גביע הוקרה על הזכייה באליפות המדינה בכדורסל  ( עם הפועל גלבוע/גליל )  ,  על הבחירה כמאמן השנה וכמובן על הגעתו לעיר .  קטש הודה לברקת הוסיף : " אנו עוברים בקבוצה ימים לא קלים ופשוטים ,  אבל יש לנו יש דרך והרבה סבלנות ובעיקר מערכת תומכת ,  ויחד נצא מחוזקים יותר לעבר המטרות שלנו ". 

מענק של 20 אלף שקל לגטרר מעיריית ירושלים
לוחמת הטאקוונדו קיבלה את המענק בערב הוקרה לספורטאי העיר ירושלים .  גל נבו וגיא ברנע קיבלו 5,000 שקל

