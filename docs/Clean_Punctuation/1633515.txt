הפרקליטות סגרה את התיק נגד עו"ד יהודה פרץ 
פרץ נחשד במעורבות בפרשת הלבנת ההון בבנק הפועלים
 >  >  פרקליטות מיסוי וכלכלה סגרה מחוסר אשמה את תיק החקירה נגד עו"ד יהודה פרץ ,  דקות ספורות לפני שעלה להעיד כעד תביעה במשפט הלבנת ההון שמתנהל נגד ראשי דסק חבר המדינות בסניף הירקון של בנק הפועלים בתל אביב .  ב-2005 החלה החקירה הגלויה בפרשה המכונה  " פועלים בשחור ".  עובדי סניף רבים ולקוחות נחקרו אז בחשד לעבירות דיווח על חוק איסור הלבנת הון .  שלושה כתבי אישום הוגשו עד כה :  בפרשת הדסק הצרפתי ,  שבה הושג באחרונה זיכוי ;  בפרשת פועלים נאמנות ,  חברה בת של הבנק ,  שבה נאשם בין השאר ארקדי גאידמק והמשפט עומד להתחיל ;  ובפרשת הדסק הרוסי שבה נאשמו בשלהי 2008 מנהל הדסק ,  אליק לדר ,  ואחראי קשרי לקוחות ,  יעקב סברדליק ,  ב-14 מקרים שבהם לא דיווחו כדין לרשות איסור הלבנת הון .  עו"ד פרץ היה מהנחקרים היחידים שלא היה לקוח או פקיד של הבנק .  הוא נחשד בהלבנת הון בהקשר של מכירת חברות אוף-שור זרות ללקוחות מחו"ל ,  שבהמשך פתחו באמצעותם חשבונות בבנק הפועלים . " פעולותיי בנושא היו לגיטימיות של עורך דין במסגרת תפקידו ,  ולא היה לי שום קשר לנושא פתיחת החשבונות בהמשך הדרך על ידי הלקוחות ",  הסביר פרץ אתמול .  במשך חמש שנים לא קיבל פרץ כל הודעה מהפרקליטות ,  אף שניסה מפעם לברר אם יש כוונה להעמידו לדין .  לפני כחודש הגיע פרץ להעיד ,  ורק אז הודיעה לו התובעת ,  עו"ד טלי נג'רי ,  על סגירת התיק מחוסר אשמה .  בימים האחרונים התקבל האישור הרשמי בכתב .
 
הפרקליטות סגרה את התיק נגד עו"ד יהודה פרץ 
פרץ נחשד במעורבות בפרשת הלבנת ההון בבנק הפועלים

