מכה למשרד התחבורה :  ואוליה פרשה ממכרז המטרונית בחיפה 
החברה היתה היחידה מבין המתמודדות שיש לה ניסיון בהפעלת אוטובוסים רבי-קיבולת  ( BRT ) 
 >  >  הפתעה בפרויקט המטרונית בחיפה :  החברות קונקס  ( ואוליה תחבורה )  ונתיב אקספרס פרשו בשבוע שעבר מהמכרז לפרויקט ,  שאמור להיות פרויקט ה-brt  ( אוטובוסים רבי-קיבולת )  הראשון בישראל .  זאת ,  שבוע בלבד לפני שלב הגשת ההצעות המחייבות במכרז ,  שהיקפו מוערך במיליארד שקל .  לפיכך ,  במכרז צפויות להתמודד בינתיים שלוש קבוצות :  קבוצה הכוללת את אגד תעבורה ,  חברת תשתית ואגד אחזקות ;  קבוצה הכוללת את חברת התחבורה הציבורית מטרופולין ,  חברת מאיר וחברת הורן את ליבוביץ ;  וחברת האוטובוסים דן ,  שניגשה למכרז לבדה .  במכתב ששלח בא כוח קבוצת ואוליה ונתיב אקספרס - עו"ד יוסי גילאור ממשרד יעקב סולומון ליפשיץ ושות' - נמסר כי ההחלטה על פרישה מהמכרז נבעה מדחיית מרבית הבקשות העקרוניות שהפנתה הקבוצה אל ועדת המכרזים .  זאת ,  על רקע טענות שהועלו בעבר בידי כמה מהמתמודדות במכרז נגד שיטת ניקוד ההצעות במכרז ,  והסדריו הפיננסיים של הזיכיון .  בין היתר נטען כי ניתן ניקוד משמעותי יותר לייצור מקומי של האוטובוסים - תוך ביטול היתרון שבהצגת ניסיון מוכח בהפעלת הציוד ;  כי לא נדרש כל ניסיון בינלאומי בתפעול brt ;  כי הופחת שיעור ציוני הבקרה התפעולית של החברות ;  ובעיקר כי נשללה האפשרות להלוואות נון-ריקורס  ( שהבטוחה היחידה בגינה היא נכסי הפרויקט עצמם )  ,  כך שכלל הנטל הכספי הונח על מאזן החברות .  לפי הנטען ,  סעיפים אלה אמורים היו להיטיב עם אגד ודן ,  שאינן בעלות ניסיון וממוקמות בתחתית דירוג הציונים התפעוליים .  מכרז המטרונית בחיפה ,  כולל הקמה ,  אחזקה והפעלה של קווי bus rapid transit )  b.r.t )  למשך שש שנים ,  שבהם יסעו כ-100 אוטובוסים  ( מטרוניות )  בנתיבים ייעודיים .  המטרוניות יופעלו בשלושה קווי שרות ,  באורך כולל של כ-40 קילומטרים .  הקו הראשון יופעל מאזור צפון הקריות  ( סמוך למחנה כורדני )  דרך כביש 4 והעיר התחתית של חיפה ועד מרכזית חוף הכרמל .  הקו השני יופעל מקרית אתא למסוף בת גלים דרך כביש 4 והעיר התחתית של חיפה .  הקו השלישי יופעל מקרית ים וקרית-חיים להדר בחיפה .  הפעלת המטרונית מתוכננת להתחיל ב-2011 .  עלות הקמת התשתית מוערכת ב-250 מיליון שקל ,  ועלות התפעול צפויה להסתכם בסכום של עד 750 מיליון שקל .  המכרז אמור להפוך את מטרופולין חיפה לראשון בישראל שבו תופעל מערכת במתכונת brt .  האוטובוסים ייהנו מזכויות דרך בלעדיות בכבישים וברמזורים .  ואוליה-תחבורה  ( קונקס לשעבר )  פעילה בענף התחבורה הציבורית מזה כעשור ,  ומפעילה כיום את קווי האוטובוס הבין-עירוניים של אשדוד ,  וכן את קווי התחבורה הציבורית במודיעין ,  בטבריה ובלוד .  כמו כן ,  משמשת ואוליה כמפעילת פרויקט הרכבת הקלה בירושלים ,  והיא אף מחזיקה ב-5% ממניות הזכיינית סיטי-פס .
 
מכה למשרד התחבורה :  ואוליה פרשה ממכרז המטרונית בחיפה 
החברה היתה היחידה מבין המתמודדות שיש לה ניסיון בהפעלת אוטובוסים רבי-קיבולת  ( BRT ) 

