אחרי תשואה של 500% :  פימי מוכרת שליש מאחזקותיה באוריין 
 >  >  מנייתה של חברת אוריין ,  העוסקת בשילוח בינלאומי ושירותים לוגיסטיים ,  ירדה ב-8.5% ביום חמישי במחזור מסחר חריג של 22.7 מיליון שקל והביאה את שווי שוק של 270 מיליון שקל .  הסיבה היא שקרן פימי ,  המנוהלת בידי ישי דוידי ,  מימשה חלק מאחזקתה בחברה  ( 7.4% )  במחיר של 21 שקל למניה  ( 7.5% פחות ממחירה לפני המסחר ביום חמישי )  ובתמורה כוללת של 21 מיליון שקל .  אוריין ,  המצויה בשליטת למדן אחזקות של חן למדן  ( 51.8% )  ,  לא ציינה את זהות הרוכשים של המניות שפימי מכרה ,  אך ל-themarker נודע כי הרוכשים הם חברות הביטוח והפיננסים מגדל ,  כלל ,  מנורה וילין לפידות .  אוריין סיימה את תשעת החודשים הראשונים של השנה עם צמיחה של 39% ברווח הנקי לעומת התקופה המקבילה ל-24.2 מיליון שקל .  פימי נכנסה להשקעה באוריין במאי 2006 באמצעות השקעה של כ-7 מיליון דולר במניות ובאופציות .  לאחר מכן הובילה יחד עם למדן את החברה לבורסה במאי 2007 לפי שווי של כ-200 מיליון שקל .  מאז שנכנסה להשקעה באוריין מימשה פימי מניות אוריין בכ-22 מיליון דולר .  היא נותרה עם אחזקה של 16.88% בשווי של כ-14 מיליון דולר .  בהתחשב בדיווידנדים של יותר מ-80 מיליון שקל שחילקה אוריין מאז שהפכה לחברה ציבורית ,  מסתכמת התשואה של פימי נכון להיום מהשקעה זו ב-500% .  למדן  ( 51 )  מחזיק באמצעות למדן החזקות ב-ups ישראל ובמטרו מוטור ,  והוא גם פעיל בנדל"ן .  כך ,  למשל ,  הוא מכר לפני שבועיים ,  יחד עם שעיה בוימלגרין ,  את חלקם במתחם אסותא בצפון תל אביב ב-390 מיליון שקל .  שמו של למדן עלה לכותרות לאחר שנבחר בידי לאומי פרטנרס וקרן איפקס כאחד מארבעת המשקיעים החדשים .  הוא צפוי להשקיע בחברה יותר מ-100 מיליון שקל .
 
אחרי תשואה של 500% :  פימי מוכרת שליש מאחזקותיה באוריין 
nan
