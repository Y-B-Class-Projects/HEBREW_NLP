המפקחים ,  המפוקחים והזמיר שביניהם
חקירת רשות ניירות ערך בפרשת פסגות אילצה את יועץ התקשורת של הרשות ,  זמיר דחב"ש ,  לוותר על ייצוג לקוח אחר שלו - איפקס ,  שרוכשת את פסגות  ?  אך אין זו הפעם הראשונה שבה יועצי תקשורת מייצגים גופים בעלי אינטרסים שעשויים להתנגש  ?  האם במקרים כאלה יכולים היועצים לזגזג
פרשת פסגות - שמסעירה בימים אלה את שוק ההון - הציתה אש נוספת :  סימני שאלה סביב תפקידו של איש יחסי הציבור זמיר דחב"ש .  זאת ,  מכיוון שדחב"ש מעניק ייעוץ תקשורתי הן לרשות ניירות ערך בראשות זהר גושן והן לאיפקס ,  שרוכשת בימים אלה את השליטה בפסגות .  
בשנתיים האחרונות ,  מאז נפרד ממשרד הפרסום יורו תל אביב ופתח משרד יחסי ציבור משל עצמו ,  דחב"ש הוא הכוח העולה בתעשיית יחסי הציבור .  רק באחרונה הרחיב את מעגל לקוחותיו בתחום הצרכנות והקמעונות ,  כשזכה במכרז מבוקש למתן ייעוץ תקשורתי לסופר פארם לאחר יותר משני עשורים שבהם טופלה החברה בידי אירינה שלמור .  
כוחו העולה של דחב"ש מושך את תשומת לבם של יחצ"נים מתחרים ,  בהם רני רהב ,  שרף ,  ארד ואחרים .  
ניגודי העניינים החריפים שאליהם נקלע גרמו לדחב"ש להעביר את הטיפול בהתנהלות איפקס בפרשת פסגות לידי איש יחסי הציבור עמירם פליישר .  ואולם ,  השאלה באיזה שלב ידע דחב"ש על הפרשה ועל החקירות הסמויות של הרשות ,  ועד כמה היה מעורב בהתמודדות עם השאלות שהחלו לצוץ סביב הלקוח המסחרי שלו ,  נשארו ללא מענה .  
כמו דחב"ש ,  גם היועצים האחרים המוזכרים בכתבה זו טוענים שבכל המקרים שבהם עלולה להתעורר בעיה של ניגודי עניינים ,  היא נפתרת תמיד באמצעות הסכמים ברורים עם הלקוחות משני הצדדים .  רבים מהם משתמשים בביטוי  " חומה סינית ".  ואולם ,  בפועל קשה לאמוד עד כמה נאכפים ההסכמים שמדברים על מידור .  קשה גם לבדוק אם יועץ שיוצא ממשרדו של גוף האחראי על התנהלות הבנקים ומיד לאחר מכן פוגש את בעל השליטה של בנק מפוקח יכול לשמש גם צינור להעברת מסרים .  
דחב"ש ,  למשל ,  מטפל בבנק ישראל לצד הטיפול ברשות ניירות ערך ,  ובמקביל מטפל באיקאה ישראל - אחד מעסקיה הבולטים של משפחת ברונפמן .  משפחת ברונפמן היא גם בעלת השליטה בבנק דיסקונט - ואף שדחב"ש אינו מטפל ישירות בבנק ,  ואינו מייצג את ברונפמן או מנהל את פעילות התקשורת שלו ,  אלא מלווה את פעילות איקאה בלבד ,  הקשרים ההדוקים שלו עם המשפחה ובמקביל עם בנק ישראל ,  עלולים להציב אותו בניגודי עניינים קשים .
 לא מדובר כאן בחשש ערטילאי .  בשנה האחרונה פעל בנק ישראל מול מתיו ברונפמן כדי שזה יחזק את הונו העצמי של דיסקונט .  התנהלותו של הבנק תחת בעלותו של ברונפמן לא היתה לרוחם של המפקח על הבנקים ,  רוני חזקיהו ,  ושל נגיד בנק ישראל ,  סטנלי פישר .  הם בחרו ,  מסיבות השמורות עמם ,  לא לנהל את המאבק הזה בזירה התקשורתית .  זאת ,  לעומת הפרופיל התקשורתי הגבוה שבו ניהלו השניים את המאבק להדחת יו"ר בנק הפועלים לשעבר ,  דני דנקנר .  
עד כמה מילא דחב"ש תפקיד בהחלטה לשמור את העימות עם ברונפמן על אש קטנה ולהרחיקה מעיני הציבור ?  אם להסתמך על דבריו ,  הרי שהוא ממדר עצמו מסוגיות שיש בהן ניגודי עניינים .  אבל באיזה שלב הוא ממדר את עצמו ?  מה הוא מספר ללקוח שלו ?  האם הרשות הרגולטוריות שמפקחת על לקוחותיו של דחב"ש יודעת לזהות את כל המוקשים במערכות היחסים המצולבות האלה ?  
רשימת המוקשים האפשריים היא ארוכה מאוד .  כמי שקרוב במיוחד למפקח על הבנקים ,  לנגיד וליו"ר רשות ניירות ערך נחשף דחב"ש למידע רגיש ומסווג שנוגע להוראות ותקנות ,  חקירות וביקורות ,  יוזמות חקיקה ,  וכמובן מידע על מתחרים של לקוחותיו .  אין שום דרך לפקח על האופן שבו נוהגים דחב"ש ויועצי תקשורת אחרים במצבים כאלה .  
הבעייתיות העיקרית אינה נוגעת למקרים הפשוטים של הדלפת מידע מסווג מלשכותיהם של המפקחים ללשכותיהם של המפוקחים .  אלה מקרים שאם הם נחשפים אפשר לטפל בהם ביד קשה ומיד .  הקושי הוא בתחום הקשה יותר להוכחה ,  שבמסגרתו מסופק ללקוחות המפוקחים ייעוץ שמבוסס על מידע שהושג בזכות נגישות לרגולטורים המפקחים עליהם .  באופן עקרוני ,  יועץ יכול לספק ללקוח עצה שתהיה מבוססת על מידע רגיש שהוא מחזיק בו מבלי לחשוף את אותו מידע רגיש .  
הקשרים בין דחב"ש לרשות ניירות ערך ולאיפקס ,  שעלו השבוע לכותרות סביב פשיטת חוקרי הרשות על משרדי פסגות ,  עוררו את זעמם של ראשי איגוד יחסי הציבור .  אלה הזדרזו לשלוח ליו"ר הרשות מכתב אישי שבו ביקשו לבדוק לעומק את פעילותו של דחב"ש במקרה המסוים זה .  
עם זאת ,  דחב"ש אינו איש יחסי הציבור היחיד שמנהל קשרים מקצועיים הן עם גופים ציבוריים והן עם גופים פרטיים באופן שמעלה חשש לניגודי עניינים .  אף שהיו מקרים דומים רבים בעבר ,  איגוד יחסי הציבור ,  וחברי ועדת האתיקה שלו - אנשי יחסי הציבור רני רהב ,  רענן רוגל ומשה דיין - לא טרחו אז לפרסם מכתבים דומים . 
" אינני יודעת מדוע לא הוצאנו מכתבים בעבר .  אני לא רוצה להתייחס למקרים שאינם זכורים לי ספציפית ",  אומרת סילביה בית הלחמי ,  יו"ר האיגוד ,  בתשובה לשאלה מדוע הפעם יצא מכתב חריף ובפעמים קודמות האיגוד החריש .  
האם זה אומר שמעתה בכל פעם שהאיגוד ייתקל במידע אודות ניגודי אינטרסים אצל יח"צנים שעובדים במקביל עם גופים ציבוריים ופרטיים הוא יפרסם מכתבים דומים בתפוצה רחבה כל כך ?   
" יכול להיות שנוציא עוד מכתבים .  זה תלוי במקרה ,  אם יהיו ניגודי אינטרסים שהאיש עובד בעבור הנחקר והנחקרים גם יחד ,  בוודאי שנעשה את זה .  זה תפקידנו כוועדת אתיקה של האיגוד .  אנחנו אנשי מקצוע ,  וכל מה שיש לנו זו האתיקה שלנו ". 
מקרה דומה של ניגודי עניינים שנרשם בעבר קשור לאיש יחסי הציבור מוטי שרף .  עד לפני כשנתיים שימש שרף יועץ התקשורת של המשטרה ,  במשך שנים ארוכות .  בזמן שכיהן כיועצו של המפכ"ל דאז משה קראדי ,  הוא סיפק ,  למשל ,  ייעוץ תקשורתי לשר האוצר לשעבר אברהם הירשזון בתקופה שבה הוא נחקר בחשד למעילה בכספים  ( חשד שנהפך לעובדה מוגמרת בבית המשפט )  .  כשנשאל אז שרף אודות ניגודי העניינים אמר  " ביקשתי וקיבלתי אישור מיוחד לטפל בהירשזון מקראדי ,  המפכ"ל היוצא ,  ומדודי כהן ,  המפכ"ל הנכנס ".  
אלא שניגודי העניינים בין לקוחותיו של שרף למשטרה לא הסתיימו שם .  שרף עמד במצב דומה גם במקרה של רכבת ישראל מול משטרת ישראל .  מנכ"ל הרכבת דאז ,  עופר לינצ'בסקי ,  נחקר במשטרה וזו אף המליצה להעמידו אותו ואת אחד הסמנכ"לים שלו לדין באשמת גרימת מוות ברשלנות בפרשת התאונה בבית יהושע . " אני גוזר על עצמי הפרדה מוחלטת ",  אמר אז שרף .  
גם במקרה שבו ייצג שרף את ועדת וינוגרד לחקירת המחדלים בתקופת מלחמת לבנון השנייה התעוררו ניגודי עניינים ,  שכן בעת המלחמה עצמה שימש שרף גם כיועץ לצה"ל .  בימים שבהם פעלה ועדת וינוגרד ניהל שרף - כיועצה התקשורתי של הוועדה - את המהומה התקשורתית שיצרו מסקנותיה ,  שביקרו באופן קשה את צה"ל ,  אותו צה"ל שלו סיפק ייעוץ קודם לכן .  
עם פרוץ המשבר הכלכלי ,  באוקטובר 2008 ,  נבחר שרף ליועץ זמני למשרד האוצר למשך כמה חודשים .  אף שחתם על הסכם שבו התחייב לא להציב את המשרד בניגודי עניינים בין לקוחות שונים ,  בפועל ייצג באותם ימים שרף גם בית ההשקעות פריזמה ואת בנק לאומי - שלשניהם מגעים רגולטוריים עם משרד האוצר .
 ניגוד עניינים עשוי להופיע גם במקרה של משה דבי ,  שמשמש כיום יועץ התקשורת של משרד האוצר ובמקביל משמש גם יועץ התקשורת של חברת בטר פלייס ,  שבקרוב תיהפך ליבואנית מכוניות .  דבי מייצג גם את דוד לובינסקי ,  היבואן של פיז'ו וסיטרואן ,  ואת אוטו חן - שתתחיל בקרוב לייבא את לאדה .  
מעבר לניגודי העניינים בין לקוחותיו המסחריים עולה השאלה למי נתונה נאמנותו של דבי במקרה של מחלוקות בין האוצר ליבואניות הרכב ,  ומה יהיה גובהה של החומה הסינית הזו שכל היועצים אוהבים לדבר עליה ,  כשזו תוצב בין יבואני הרכב למשרד האוצר בנושאים הקשורים לחקיקה ,  תקציבים ומסים .  
מקרה ותיק נוסף שבו יועץ התקשורת מייצג את ההון וגם את השלטון הוא זה של אייל ארד ,  ששימש במשך שנים יועצו האישי של ראש הממשלה לשעבר אריאל שרון .  במקביל כיהן ארד כיועץ התקשורת של חברות מסחריות רבות ,  בתחומי הרכב והנדל"ן ,  שסביר שאף-אחת מהן לא היתה מסרבת לדלת פתוחה ללשכתו של ראש הממשלה ,  לו הוצעה לה אחת כזו .  כיום משמש ארד יועצה של יו"ר האופוזיציה ציפי לבני .
 זמיר דחב"ש ממשרד שלום תל אביב מסר בתגובה : " בעבודתנו בעבור בנק ישראל ורשות ניירות ערך אנו מחויבים לשקיפות מלאה ופועלים תחת הסכמים מקיפים וברורים למניעת ניגודי עניינים ולשמירה על סודיות מלאה .  לפני כל התקשרות עם לקוח חדש אנו מבקשים את אישור שני הגופים המיוצגים האלה ,  ומדי חודש אנו מעבירים לאישורם את רשימת הלקוחות המעודכנת שלנו . 
" ואולם ,  מעבר לכל ההסכמים והנהלים ,  הדיון התקשורתי הלגיטימי שהתנהל השבוע בענייננו לובה בחלקו הגדול בידי בעלי אינטרסים מתחרים ובשל כך החמיץ שני ערכים מרכזיים העומדים בבסיס העבודה עם כל לקוחותינו :  יושרה ומקצוענות .  אנו קשובים לביקורת - היא מחדדת אצלנו את הנורמות הגבוהות שימשיכו למנוע ניגודי עניינים גם בעתיד ".  
מוטי שרף מסר : " כל נושאי ניגודי האינטרסים הוסדרו לא רק באופן פורמלי ,  אלא גם במימד האתיקה המקצועית ".  
אייל ארד ומשה דבי סירבו להגיב לדברים .
 
המפקחים ,  המפוקחים והזמיר שביניהם
חקירת רשות ניירות ערך בפרשת פסגות אילצה את יועץ התקשורת של הרשות ,  זמיר דחב"ש ,  לוותר על ייצוג לקוח אחר שלו - איפקס ,  שרוכשת את פסגות  ?  אך אין זו הפעם הראשונה שבה יועצי תקשורת מייצגים גופים בעלי אינטרסים שעשויים להתנגש  ?  האם במקרים כאלה יכולים היועצים לזגזג

