בג"ץ מנע מהממשלה לדון בחוק התכנון והבנייה
צו ארעי אוסר על הממשלה לקיים את הדיון שתוכנן עד להכרעת בית המשפט בעתירה בנושא שהגישו אדם ,  טבע ודין ,  החברה להגנת הטבע וארבעה ארגוני סביבה וחברה נוספים
בג"ץ הוציא היום  ( חמישי )  צו ארעי האוסר על הממשלה לקיים את הדיון שתוכנן להיום בחוק התכנון והבנייה החדש עד להכרעת בית המשפט בעתירה בנושא שהגישו אדם ,  טבע ודין ,  החברה להגנת הטבע וארבעה ארגוני סביבה וחברה נוספים .  
ארגוני הסביבה עתרו לבג"ץ ביום ראשון ,  באמצעות עורכות הדין נירית לוטן וחגית הלמר ,  בדרישה למנוע את הדיון בממשלה בנושא הרפורמה וכן בדרישה שבית המשפט יורה לממשלה להאריך את משך הזמן שניתן להגיש בו השגות והערות לרפורמה .  
בעתירה נטען כי הצעת החוק צפויה להביא לשורה ארוכה של שינויים בהסדרים בחוק התכנון והבנייה הקיים ,  וכי קבלת החוק עלול להוות פגיעה קשה ביותר באינטרסים הסביבתיים והחברתיים של הציבור .  בארגונם זעמו על כך שלמתנגדי החוק ניתן 21 יום בלבד להביע את השגותיהם לגביו . 
" לאור ההתנהלות הבעייתית של הממשלה במקרה זה ,  יש להבטיח מתן אפשרות לתגובה רצינית ומעמיקה של משרדי ממשלה ,  של גורמים ציבוריים הנוגעים בדבר ושל הציבור ,  להצעות החוק השונות ",  נכתב בעתירה .  
השופט אליקים רובינשטיין הוציא צו כאמור צו זמני שימנע קיום של דיון לגבי החוק החדש בממשלה ,  עד שתתקבל הכרעה סופית בעתירה .  בית המשפט ידון בעתירה בשבוע הבא .
 
בג"ץ מנע מהממשלה לדון בחוק התכנון והבנייה
צו ארעי אוסר על הממשלה לקיים את הדיון שתוכנן עד להכרעת בית המשפט בעתירה בנושא שהגישו אדם ,  טבע ודין ,  החברה להגנת הטבע וארבעה ארגוני סביבה וחברה נוספים

