נציבות הסחר הפדרלית לקונגרס :  יש לאסור על תשלום ליצרניות גנריות במקרה של דחיית מועד להשקת תרופה
לטענת הנציבות ,  מדובר בפגיעה קשה בצרכנים האמריקאים ,  שעולה להם 3.5 מיליארד דולר בשנה
קבוצת מחוקקים וראש נציבות הסחר הפדרלית דורשים מהקונגרס לכלול ברפורמה במערכת הבריאות סעיף שיאסור על יצרניות תרופות מקוריות לשלם ליצרניות גנריות כדי שלא ייצרו תרופות מתחרות גם לאחר שהדבר כבר מותר מבחינת זכויות יוצרים .  הצעת החוק של בית הנבחרים כבר כוללת סעיף זה ,  שלפי הערכות יחסוך לממשל האמריקאי לפחות 1.8 מיליארד דולר בעשור הקרוב .  אך גירסת החוק של הסנאט אינה כוללת סעיף זה .  כעת קוראת קבוצת סנאטורים להוספת הסעיף לגירסה הסופית של החוק ,  שמהווה פשרה בין הצעות שני בתי הקונגרס האמריקאי.להערכת מומחים ,  עסקות בין יצרניות תרופות מקוריות לחקייניות הגנריות עיכבו את השקתן של מגוון תרופות גנריות לטיפול בסרטן ,  דיכאון ועוד ,  מה שלהערכת נציבות הסחר הפדרלית  ( ftc )  ,  עלה לצרכנים בארה"ב 3.5 מיליארד דולר מדי שנה .  הסכמים אלה ,  המכונים  " תשלום עבור עיכוב ",  גוררים ביקורת רבה  מומחי בריאות טוענים כי הם מסייעים ליצרניות התרופות המקוריות ליצור מונופול מחירים.תרופות גנריות זוכות רק ל-22% מההשקעה בתרופות במרשם בארה"ב ,  אף כי הן מהוות 75% מהמרשמים הניתנים ,  לפי חברת מחקר הבריאות ims הלת .  פירוש הדבר ,  ש-78% מההוצאה על תרופות בארה"ב מושקעת בתרופות מותג.לדברי נציגי יצרניות התרופות ,  המקוריות והגנריות גם יחד ,  הסכמים אלה הם דרך חוקית ומהירה לפתור תביעות פטנטים ממושכות ויקרות .  לדברי קתלין ייגר ,  נשיאת איגוד יצרניות התרופות הגנריות בארה"ב  ( gpa )  ,  לא מדובר בתשלום עבור עיכוב ,  כיוון שההסכמים לרוב נחתמים עבור התקופה שלפני תפוגת הפטנט על התרופה המקורית ,  והתשלום ניתן לעתים קרובות עבור עסקות חוקיות לחלוטין ,  כמו אספקת רכיבית ליצרנית התרופה המקורית.ג'ון לייבוביץ ,  יו"ר ה-ftc ,  טוען כי רבים מהסכמים אלה פוגעים בחוקי ההגבלים העסקיים כאשר הם מגבילים את כניסתן של מתחרות גנריות לשוק ,  תוך העברת תשלום מיצרנית התרופה המקורית ליצרנית הגנרית .
 
נציבות הסחר הפדרלית לקונגרס :  יש לאסור על תשלום ליצרניות גנריות במקרה של דחיית מועד להשקת תרופה
לטענת הנציבות ,  מדובר בפגיעה קשה בצרכנים האמריקאים ,  שעולה להם 3.5 מיליארד דולר בשנה

