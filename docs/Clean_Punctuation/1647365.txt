חולדאי מבטיח :  305 מ' ש' ממכירת מתחם הגמנסיה יופנו לדרום העיר
העירייה תרכוש קרקעות בדרום העיר ויפו ותהפוך אותן לשטחים ציבוריים לרווחת התושבים
עיריית תל אביב יוצאת היום בהבטחה כי תעשה שימוש בסכום הגבוה שקיבלה אתמול במכרז למכירת המגרש במתחם הגימנסיה - 305 מיליון שקל - להשקעה בשטחים ציבוריים בדרום העיר.לפי התוכנית המאושרת ,  תקבולים ישירים הנובעים ממכירת הקרקע ישמשו את העירייה למימוש מטרות ציבוריות ,  הכוללות רכישת קרקעות לצרכי ציבור בדרום העיר ובאזורים בהם יש מחסור בשטחים כאלה ,  וכן שימור מבנים ברחבי העיר.על פי החלטת הוועדות המקומית והמחוזית ,  מדובר ברכישת קרקעות בשכונות דרום העיר ויפו ,  והפיכתן לשטחים הכוללים מבני ציבור וגינות ציבוריות לרווחת התושבים .  בין היתר הוחלט על הוספת שטחים ציבוריים בשכונות פלורנטין ושפירא.עוד נקבע ,  כי העירייה תעשה שימוש בכספים שיתקבלו לטובת שימור מבנים בהתאם לתוכנית השימור .  התוכנית תאפשר שימוש בלעדי בכסף המתקבל ממכירת קרקע עירונית למטרות שטחים ציבוריים .  התוכנית מלווה ביצירת מנגנון ייחודי ,  שיבטיח את העברת הכסף לקרקעות אלה ,  בין היתר על ידי התניית היתר הבנייה ומתן התוקף לתוכנית בהקצאת הכסף ובפתיחת חשבונות ייעודיים עבור מטרות אלה .
 
חולדאי מבטיח :  305 מ' ש' ממכירת מתחם הגמנסיה יופנו לדרום העיר
העירייה תרכוש קרקעות בדרום העיר ויפו ותהפוך אותן לשטחים ציבוריים לרווחת התושבים

