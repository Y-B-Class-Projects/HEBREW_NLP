בית"ר ירושלים - מ.ס אשדוד : " כך מנצחים "
 אמסלם הקרין לשחקניו וידאו תחת האמרה שבכותרת ,  לקראת המשחק  ( 19:30 ,  ספורט 1 )  .  מזרחי לא יערוך שינויים בהרכב
עם מאה אחוזי הצלחה בכיס  ( שני ניצחונות משני משחקים )  ,  דוד אמסלם מפחד מירידת מתח אצל שחקניו לקראת המשחק במסגרת המחזור ה-26 בליגת העל בו תארח בית"ר ירושלים באצטדיון טדי את מ.ס .  אשדוד  ( 19:30 ,  שידור ישיר בספורט 1 )  .
 לפיכך עושה המאמן הירושלמי כל שביכולתו על מנת לשמור את שחקניו בדריכות מלאה . " אני מרוצה מקצב צבירת הנקודות שלנו ",  אמר אמסלם , " אבל יש לנו משחק חשוב מאוד מול קבוצה חזקה ואם ננצח את המשחק נוכל לעשות צעד נוסף אל עבר המטרה שלנו להבטיח את המקום בפליאוף העליון ". 
במהלך השבוע הקפיד אמסלם להכין את שחקניו היטב ולהבהיר להם את חשיבות המשחק וכך ששני הניצחונות האחרונים לא מבטיחים דבר .  אמסלם לא תרגל הרכב כדי לשמור את השחקנים במתח ,  אך הוא לא צפוי לערוך שינויים בהרכב שניצח את הפועל עכו  ( 1:3 )  בשבוע שעבר ,  פרט לאלה שנכפו עליו .  קובי מויאל המוצהב ייעדר ואת מקומו יתפוס פאולו דה לה האסה ששב מהרחקה בעצמו .  דה לה האסה אמנם חזר לתפקידו המקורי כמגן אצל אמסלם ,  אך המאמן מאמין כי האגרסיביות שהוא תורם למשחק חשובה לקישור עקב היעדרות מויאל ,  שמספק את האספקט הזה בדרך כלל .  איתן טיבי ימשיך למלא את המשבצת של דה לה האסה באגף הימני .
 תומר בן יוסף ,  שהיה בספק ,  יהיה כשיר למשחק ,  אך צפוי לפתוח על הספסל ,  כשבהרכב אמורים להמשיך שמעון גרשון ואריק בנאדו .  ג'וניור ויסה הפצוע לא כשיר ולא יהיה בסגל .  אלירן דנין ,  שחוזר מעונש הרחקה יפתח בהרכב .
 אמסלם ערך אסיפה מסכמת לקראת המשחק בה הקרין לשחקניו שני קטעי וידאו .  הקטע הראשון עסק ביריבה הדרומית ואילו הקטע השני ,  שנפתח בכותרת  " כך מנצחים "  - הציג בפני השחקנים את המהלכים הטובים מהמשחק מול עכו ובו נכללו הפעולות ההתקפיות הטובות והפעולות הגנתיות שסיכלו את התקפות היריבה .
 הרכב משוער :  אריאל הרוש ,  איתן טיבי ,  אריק בנאדו ,  שמעון גרשון ,  אלירן דנין ,  פאולו דה לה האסה ,  עידן טל ,  אבירם ברוכיאן ,  עמית בן שושן ,  ברק יצחקי ,  טוטו תמוז .
 במ.ס .  אשדוד מייחסים חשיבות רבה למשחק החוץ של הקבוצה נגד בית"ר ירושלים מחר בטדי .  האשדודים נאבקים על מקום בפלייאוף העליון ,  כאשר נכון לעכשיו מרוחקת הקבוצה מרחק של חמש נקודות ממכבי פתח תקווה שנמצאת במקום השביעי .  באשדוד מאמינים שניצחון מחר בטדי אינו משימה בלתי אפשרית וכי אם הקבוצה תחזור הביתה עם שלוש הנקודות ,  המקום בפלייאוף העליון יהיה מובטח כמעט בוודאות .
 המאמן יוסי מזרחי צפוי לתת אשראי לאותו הרכב שפתח בשבוע שעבר בנצחון 0:3 על מכבי נתניה .  אדיר טובול ועידן וייצמן שסיימו לרצות עונש הרחקה ,  ישובו לסגל וייפתחו על הספסל .  רחמים צ'וקול יפתח בעמדת המגן השמאלי ,  כאשר ניר ביטון הצעיר שנמצא בכושר טוב ,  ימשיך לקבל קרדיט ממאמנו וייפתח בקישור האחורי לצידם של סטפן קינגווה ומשה אוחיון .
 החלוץ עידן שריקי ,  שיפתח כרגיל בחוד לצידו של דמיטאר מקרייב אמר לקראת ההתמודדות החשובה בטדי : " אנחנו נמצאים בשלב הכי חשוב של העונה .  עשינו בשבת האחרונה ניצחון גדול על מכבי נתניה ,  שהתמודדה איתנו על הפלייאוף העליון .  נשאר לנו המשחק מול בית"ר כדי לחזור ממנו עם נקודות בכל מחיר .  במידה ונחזור עם הנקודות ,  אני מאמין שנהיה על הגל הנכון ". 
שריקי מעדיף שלא להתמקד ביריבה ולהתייחס ליכולת של קבוצתו : " אני לא מתעסק במצב של בית"ר ירושלים ואיך הם מגיעים ,  אני בטוח שהם יגיעו עם הקהל שלהם ואחרי שני ניצחונות ,  גם עם הרבה רוח גבית .  אנחנו יכולים לנצח בכל מגרש ,  ואם נילחם כמו שנלחמנו מול מכבי חיפה בקרית אליעזר ,  אני מאמין שנחזור עם נקודות .  זה יהיה קשה אבל אני מאמין בחברים שלי ". 
הרכב משוער :  דרגאן סטויקיץ' ,  מרקו פופוביץ' ,  כריסטיאן גונזאלס ,  מתן אוחיון ,  רחמים צ'וקול ,  ניר ביטון ,  סטפן קינגאווה ,  משה אוחיון ,  ניר נחום ,  עידן שריקי ,  דמיטאר מקרייב .
 
בית"ר ירושלים - מ.ס אשדוד : " כך מנצחים "
 אמסלם הקרין לשחקניו וידאו תחת האמרה שבכותרת ,  לקראת המשחק  ( 19:30 ,  ספורט 1 )  .  מזרחי לא יערוך שינויים בהרכב

