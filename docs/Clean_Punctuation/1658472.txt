פייזר תובעת את טבע :  הפרה את פטנט הויאגרה
זמן קצר לאחר שגברה עליה במכרז לרכישתה של חברת רציופארם ,  מגישה פייזר תביעה נגד טבע בגין הפרת פטנט על התרופה לטיפול באין אונות
פייזר ,  חברת התרופות הגדולה בעולם ,  הגישה בשבוע שעבר תביעה לבית המשפט באלכסנדריה ,  וירג'יניה ,  נגד חברת טבע .  פייזר טוענת בתביעה שטבע מפירה פטנט שמגן עד 2019 על התרופה Viagra לטיפול באין אונות .  ויאגרה היא התרופה החמישית בגודלה בסל המוצרים של חברת פייזר ,  והתרופה הנמכרת ביותר בקטגוריה של אין אונות שכוללת מלבדה את Cialis של איליי לילי ו-Levitra של באייר .
 טבע קיבלה מרשות המזון והתרופות האמריקאית אישור מותנה לשיווק ויאגרה ומתכננת לשווק את הגרסה הגנרית שלה במארס 2012 ,  לאחר שיפקע פטנט אחר שמגן על התרופה .
 העימות המשפטי בין פייזר לטבע מתרחש שבועיים לאחר שטבע גברה על פייזר במכרז לרכישתה של חברת רציופארם ,  החברה הגנרית השנייה בגודלה בגרמניה ,  תמורת 5 מיליארד דולר .
 
פייזר תובעת את טבע :  הפרה את פטנט הויאגרה
זמן קצר לאחר שגברה עליה במכרז לרכישתה של חברת רציופארם ,  מגישה פייזר תביעה נגד טבע בגין הפרת פטנט על התרופה לטיפול באין אונות

