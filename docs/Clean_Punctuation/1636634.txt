המדינה תסכל את הוזלת תעריפי החשמל ? 
מסע הלחצים נגד הוזלת תעריפי החשמל נמשך :  נציג אגף התקציבים במליאת רשות החשמל ונציגת משרד התשתיות עשויים להיעדר מן ההצבעה ולהביא בכך לדחייתה
מסע הלחצים הכבד נגד הוזלת תעריפי החשמל נמשך עד לרגע האחרון :  נציג אגף התקציבים במליאת רשות החשמל ונציגת משרד התשתיות עשויים להיעדר מחר מן ההצבעה על הוזלת תעריפי החשמל ,  ולהביא בכך לדחייתה .  זאת ,  על רקע מכבש הלחצים שמפעילים שר התשתיות ,  עוזי לנדאו ,  וחברת החשמל נגד ההפחתה המתוכננת בתעריף .
 על חברי המליאה נמנים כעת יו"ר רשות החשמל ,  אמנון שפירה  העומד בפני הדחה ,  שני נציגי משרדי הממשלה ודירקטור חיצוני .  היעדרות שני נציגי הממשלה עשויה להביא לביטול הקוורום הדרוש לקבלת ההחלטה .
 כפי שפורסם הבוקר ב-TheMarker ,  לאחר מרתון דיונים שקיימו חברי המליאה אתמול במטרה לסקור את פרקי ההסדרה החדשה למשק ,  אמורים אלה להצביע מחר על הוזלת תעריפי החשמל למגזר הביתי ולמגזר הציבורי-עסקי בשיעור שבין 10%-15% - בהתאם לסיווג צרכן הקצה ולמשטר צריכת החשמל .
 הוזלה זו תגלם הפחתה שנתית נוספת של 2.2 מיליארד שקל בתקציב רכש הדלקים של חברת החשמל בעקבות המעבר לייצור חשמל מבוסס גז טבעי זול יחסית בשיעור של 40% מסל הדלקים .  עדכון זה אמור היה לקבל אישור עוד באפריל 2009 - אך נדחה .  עדכון זה ישקלל גם עלייה שנתית של כ-4% בעלויות הייצור של חברת החשמל - בעקבות עדכון בסיס התעריפים של החברה  ( למקטע הייצור )  ,  לראשונה מאז 2002 .  כמו כן ,  אמורה מליאת רשות החשמל את שינוי שיטת תמחור החשמל לצרכניה הגדולים בתעו"ז  ( תעריפי עומס וזמן )  .
 בתגובה ללחצים שהועלו עליה לבטל את הוזלת התעריף  תוך האיום בהדחת שפירה מתפקידו ,  מסרה אתמול רשות החשמל כי  " כל ניסיון לטעון כאילו הפחתת התעריף לצרכנים ,  המחויבת על פי החוק ,  צריכה להיגנז ולשמש למטרות אחרות ,  מהווה קנס על הציבור וסבסוד צולב .  הרשות סבורה כי במדינת חוק יש לכבדו ולפעול על פיו ומאמינה כי כך יפעלו כל הגורמים במשק לרווחת משק החשמל והצרכנים ". 

המדינה תסכל את הוזלת תעריפי החשמל ? 
מסע הלחצים נגד הוזלת תעריפי החשמל נמשך :  נציג אגף התקציבים במליאת רשות החשמל ונציגת משרד התשתיות עשויים להיעדר מן ההצבעה ולהביא בכך לדחייתה

