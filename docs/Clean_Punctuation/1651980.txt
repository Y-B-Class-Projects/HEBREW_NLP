תושב המרכז נתפס עם אקדח בבית לחם והושב לישראל
המשטרה הפלסטינית עצרה היום  ( רביעי )  בבית לחם אזרח ישראלי ממרכז הארץ ,  כשהוא נושא על עצמו אקדח .  האירוע הקפיץ את הכוחות המקומיים ,  שכן תפיסתו של הישראלי נעשתה בעת ביקורו בעיר של סגן נשיא ארצות הברית ג'ו ביידן .  האזרח הישראלי שהגיע לבית לחם עם שלושה חברים אמריקאים סיפר לשוטרים שעצרו אותו כי הם נכנסו בשוגג לעיר ,  אולם לפי החשד ביקש הישראלי לטייל ולהראות לחבריו את בית לחם ומתוך חשש נכנס עם אקדח לעיר .  הפלסטינים יצרו קשר עם המנהל האזרחי והעבירו אותו לישראל וכעת הוא נחקר במשטרת מחוז ש"י .
 
תושב המרכז נתפס עם אקדח בבית לחם והושב לישראל
nan
