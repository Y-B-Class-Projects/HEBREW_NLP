המדד המשולב לפברואר 2010 עלה ב-0.2% - זה החודש ה-12 ברציפות
בנק ישראל :  הנתונים מצביעים על המשך ההתאוששות בפעילות הכלכלית של המשק
המדד המשולב למצב המשק בחודש פברואר עלה ב-0.2% .  העלייה במדד ,  בהמשך לעלייה שנרשמה בו בחודשים האחרונים ,  מצביעה על המשך ההתאוששות בפעילות הכלכלית של המשק .  העלייה במדד התרחשה הודות לעלייה במדד הייצור התעשייתי ,  במדדי היבוא ,  במדד הפדיון של המסחר והשירותים וביצוא השירותים .  עלייה זו מותנה על ידי ירידה של מדד יצוא הסחורות .  בשל עדכונים כלפי מעלה שערכה הלמ"ס במדדי הפדיון בחודשים נובמבר-דצמבר ובמדד יצוא הסחורות בדצמבר ,  עודכן המדד כלפי מעלה בחודשים אלו.המדד המשולב שמפיק בנק ישראל הוא ניסיון לאמוד ולמדוד את תנועתו ומצבו של המשק .  מאחר ש"המצב במשק "  הוא מונח מופשט ,  משתמש בנק ישראל בכמה אינדיקטורים שונים במטרה ללמוד על התמונה הכוללת .  מדובר במדדים כמו ייצור ,  שוק העבודה ,  תצרוכת מקומית ועוד .  כל הנתונים מנוכי עונתיות .  מרבית המדדים מבוססים על נתוני הלשכה המרכזית לסטטיסטיקה והם עשויים להתעדכן בדיעבד ,  שכן הלשכה עצמה מעדכנת את הנתונים שהיא מפיקה ברגע שמתקבל מידע חדש.באשר להתפתחות רכיבי המדד :  מדד הייצור התעשייתי עלה בינואר בשיעור של 2.7% ,  לאחר עלייה של 0.9% בדצמבר .  מדד הפדיון של המסחר והשירותים עלה בינואר בשיעור של 3.5% ,  בהמשך לעלייה של 1.7% בדצמבר .  מדד יצוא השירותים עלה בפברואר בשיעור של 5.7% לאחר עלייה של 2.1% בינואר .  מדד יצוא הסחורות ירד בפברואר בשיעור של 3.7% ,  לאחר עלייה של 3.6% בינואר .  מדד יבוא מוצרי צריכה עלה בפברואר בשיעור של 0.6% ,  בהמשך לעלייה של 0.8% בינואר .  מדד יבוא תשומות לייצור עלה בפברואר בשיעור של 5.1% ,  בהמשך לעלייה של 6.2% בינואר .
 
המדד המשולב לפברואר 2010 עלה ב-0.2% - זה החודש ה-12 ברציפות
בנק ישראל :  הנתונים מצביעים על המשך ההתאוששות בפעילות הכלכלית של המשק

