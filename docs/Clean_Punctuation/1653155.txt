שוטרים ירו למוות ב"מחסל "  בכפר קאסם
השוטרים שהגיעו לכפר קאסם פתחו בנוהל מעצר חשוד לעבר רעול פנים שירה על פי החשד באדם אחר במסעדה בעיר .  היורה מת מפצעיו בבית החולים
ג'ראח סרסור בן ה-29 ,  תושב כפר קאסם ,  הוא רעול הפנים שפתח בירי אמש  ( ראשון )  במסעדה בעיר ונורה למוות על ידי בלשי משטרת ראש העין במה שמגדירים במשטרה כ"ניסיון חיסול ממוקד לכל דבר ועניין ".  במשטרה מספרים כי בעת סיור שגרתי בעיר ,  זיהו הבלשים רעול פנים רץ לתוך המסעדה הומה האדם .  כשהשוטרים ירדו מהרכב בו נסעו החלו להישמע קולות ירי מהמסעדה .  
עם כניסתם לזירת האירוע הופיע למול הבלשים רעול הפנים כשבידיו אקדח .  השוטרים ביצעו נוהל מעצר חשוד ומשזה לא נענה לבקשתם ,  ירו בו השוטרים בפלג גופו העליון ופצעו אותו באורח קשה .  מהמשטרה נמסר כי סרסור הוא בעל עבר פלילי מתחום עבירות האלימות והחזקת אמצעי לחימה .  החשוד , " נכנס למסעדה כאשר הוא הולך באופן ישיר ומכוון באופן ממוקד לעבר הקורבן וביצע ירי .  רק בהתערבותם של השוטרים ניצלו חייו של היעד לירי ",  אמרו גורמים במשטרה .
 עוד נמסר כי בטרם הספיקו השוטרים להיכנס למסעדה ,  ירה סרסור באדם אותו מגדירים במשטרה כ"נורמטיבי ":  בן 35 ,  מורה לחינוך מיוחד בבית ספר בלוד ,  תושב כפר קאסם .  הוא נורה על ידי סרסור ופונה לבית החולים בלינסון כשהוא סובל מפציעות ברגליו ומצבו הוגדר קל .  
סרסור פונה אף הוא לבלינסון ומת מאוחר יותר מפצעיו .  כוחות משטרה רבים בפיקודו של מפקד מרחב שרון ,  תנ"צ שמעון שומרוני ומפקד תחנת ראש העין ,  סנ"צ ירון קלדס נמצאים במקום שכן קיים חשש למהומות בעיר .
 עדכון ראשון - 22:56

שוטרים ירו למוות ב"מחסל "  בכפר קאסם
השוטרים שהגיעו לכפר קאסם פתחו בנוהל מעצר חשוד לעבר רעול פנים שירה על פי החשד באדם אחר במסעדה בעיר .  היורה מת מפצעיו בבית החולים

