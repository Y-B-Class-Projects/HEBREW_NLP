נחשף הספורטאז' החדש
קיה מציגה תמונות ראשונות של רכב הפנאי הקומפקטי שיוצג לראשונה בתערוכת ז'נבה .  רוצים לדעת עוד ?  תציצו ליונדאי ix35
אחרי השקת הדור החדש לסורנטו בשנה שעברה ,  מתפנה קיה לאח הקטן ספורטאז' שנחשף כעת בתמונות ראשונות .  נאמן לקו העיצוב העכשווי של היצרנית הקוריאנית פרי כשרונו של המעצב הראשי פטר שרייר ודי דומה לסורנטו ,  יערוך רכב הפנאי הקומפקטי את הופעת הבכורה שלו בתערוכת ז'נבה בעוד חודש בדיוק .
 הספורטאז' מציג צמיחה מכל כיוון כפי שמציינת קיה בהודעה הצנועה לעיתונות .  אולם ,  מידות מדוייקות לא נמסרו אז קפצנו לביקור קצר בנתוני האח ix35 לבית יונדאי החולק עימו פלטפורמה כדי לנסות לקבל אמת מידה .  אורכו של מחליף הטוסון הוא 4.4 מ' ,  רוחבו 1.82 מ' והוא מתנשא לגובה של 1.66 מ' .  נתונים אלה אומרים כי גם הספורטאז' יהיה במידות זהות ,  סנטימטר לפה או לשם תלוי בעיצוב הסולידי יותר .  בסיס הגלגלים יהיה זהה ויעמוד על 2.64 מ' .
 גם בעניין יחידות הכוח מקמצת קיה בפרטים ,  אולם כאן סביר יותר שמדובר באותם המנועים של ה-xi35  בנזין ודיזל בנפח 2.0 ל' ובהספקים של 188 ו-166 כ"ס בהתאמה שיוצעו באירופה נכון לרגע זה .  תיבת שישה הילוכים אוטומטית תוצע בשני המקרים וכמו כן אופציה להנעה קדמית או כפולה .
 מכירות הספורטאז' יחלו מאוחר יותר השנה באירופה וכמובן במקביל בארה"ב עם מפרט מעט שונה .  גם לישראל הוא יגיע ,  אולם יהיה זה רק במהלך השנה הבאה כפי שנמסר לנו מהיבואנית 'טלקאר' .
  .
 
נחשף הספורטאז' החדש
קיה מציגה תמונות ראשונות של רכב הפנאי הקומפקטי שיוצג לראשונה בתערוכת ז'נבה .  רוצים לדעת עוד ?  תציצו ליונדאי ix35

