נמני : " ניצחון עם משמעות גדולה "
 במכבי ת"א היו מרוצים מאוד מההתבססות במקום השלישי אחרי הניצחון על בני יהודה .  לוזון : " מחפשים חיזוק ,  אבל זה לא פשוט "
 צילום ועריכת וידאו :  יותם רונן
מכבי תל אביב ניצחה הערב  ( שבת )  0:1 את בני יהודה והתרחקה כדי שש נקודות מהזהובים .  השחקנים של אבי נמני קרובים כעת יותר למקום השני מאשר לשלישי וסופרים כבר שלושה משחקים ללא ספיגה .  אם לוקחים בחשבון על חציית הנקודות בסיום שני הסיבובים הראשונים והעובדה שבפני הצהובים עומדים כעת ארבעה משחקים ברציפות נגד עולות חדשות ,  בהחלט אפשר להחשיב את הקבוצה מקרית שלום כמועמדת לקרוא תיגר על מכבי חיפה .
" לניצחון הייתה משמעות גדולה לטבלה כי ברחנו לבני יהודה ולבית"ר ירושלים ",  אמר אבי נמני המרוצה אחרי המשחק , " היה משחק קשה נגד יריב טוב .  שלטנו במשחק וחבל שלא ניצלנו את ההזדמנויות שלנו .  אני מאוד מרוצה .  לא היינו מספיק סבלניים במחצית הראשונה והעברנו את הכדור יותר מדי מהר קדימה .  הניצחון הזה הוא מאוד חשוב מבחינתנו ".  
על מאור בוזגלו ,  שהערב נכנס בדקה ה-85 במקום תמיר כחלון ,  אמר המאמן : " התפקיד שלנו הוא לשמור עליו כדי שחס וחלילה הוא לא ייפצע או שיגרם לו נזק פיזי .  הוא לא שיחק הרבה מאוד זמן כדורגל ,  הוא עדיין לא חד ואנחנו נשלב אותו בהדרגה כדי לא לגרום לו נזק .  מי שקובע את ההרכב זה השחקנים ,  ומי שיהיה טוב בסופו של דבר ישחק ". 
תמיר כחלון ,  שפגש את קבוצתו לשעבר והצטיין ,  אמר : " אני מאוד שמח כי עשינו מאמץ גדול .  המשחק הזה דומה לקצב שהיה לנו נגד בית"ר ירושלים ומכבי חיפה ואנחנו חושבים הלאה על המשחק הבא .  אני שמח שאני תורם במכבי ומקווה שנמשיך .  בכל אפשרות שייתנו לי לתת לקבוצה ,  אני אתן בשמחה .  בכל משחק שאנחנו מגיעים אליו ,  אנחנו עושים הכל כדי לנצח ". 
החלוץ עומרי רון ,  שנכלל בסגל המורחב של הקבוצה ,  אך לא שיחק העונה ,  הושאל להפועל אשקלון מהליגה הלאומית .  
בצד השני בני יהודה שוב איכזבה קשות נגד יריבה גדולה ושוב לא כבשה נגד אחת כזו .  עכשיו ,  כשבינה לבין מכבי שבמקום השלישי יש שש נקודות ,  נראה שחלומות הזהובים על מקום בין שלוש הראשונות יישאר בגדר חלום . 
" הייתה לנו יריבה שעשתה לנו חיים קשים ,  היא מנעה מאיתנו להגיע למצבי הבקעה .  גם אנחנו הקשינו עליהם מאוד .  אני חושב שמשחק הלחימה של שתי הקבוצות היה צריך להיות מוכרע לכאן או לכאן ",  סיכם המאמן גיא לוזון , " ספגנו במצב נייח ושילמנו על זה עם הפסד .  אנחנו צריכים להביא את הנחישות וליצור יותר מצבים בחלק הקדמי כדי להצליח ".  
לוזון הוסיף : " אין ספק שחזרנו לעצמנו אחרי תצוגת הנפל בנצרת עילית ,  ועל זה אני יכול להיות שמח ומעודד .  את שאר הדברים אני צריך לשפר .  אנחנו מחפשים חיזוק ,  אבל זה לא שהולכים לסופר ומוצאים שחקן טוב .  ברגע שנמצא שחקן שיתאים לנו גם מבחינת עלויות וגם מבחינת יכולת ,  נביא אותו ". 

נמני : " ניצחון עם משמעות גדולה "
 במכבי ת"א היו מרוצים מאוד מההתבססות במקום השלישי אחרי הניצחון על בני יהודה .  לוזון : " מחפשים חיזוק ,  אבל זה לא פשוט "
 
