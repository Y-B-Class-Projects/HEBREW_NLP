ארץ נעצרת
mako יגבה תשלום עבור תכני קשת ובשלב ראשון ניתן יהיה לצפות בפרקים של  " ארץ נהדרת "  תמורת שלושה שקלים .  הזכיינית גם הודיעה כי תפסיק לשדר את התכנית בחי
קשת תפסיק לשדר את  " ארץ נהדרת "  בשידור חי והתכנית תוקלט מדי חמישי ,  יום לפני השידור ,  זאת כדי לחסוך בעלויות ההפקה הכרוכות בשידור חי .  חמש העונות הראשונות של התוכנית הוקלטו מראש ,  העונה השישית של התכנית שודרה בשנה שעברה שודרה בשידור חי בשל מערכת הבחירות ומבצע עופרת יצוקה .
 את התכניות של  " ארץ נהדרת "  יהיה ניתן לרכוש באתר mako של קשת תמורת תשלום .  האתר יציע תכני וידיאו ללא פרסומות ובאיכות גבוהה תמורת תשלום .  בשלב זה יציע האתר צפייה בקטעי  " ארץ נהדרת "  בעלות של שלושה שקלים לפרק שייגבו מחשבון הסלולר ויוצעו לגולשים במשך 50 השעות הראשונות שלאחר שידורם בטלוויזיה .  האתר יצע את התכנים בתשלום החל מאמצע חודש פברואר .  " ארץ נהדרת "  הינה אחד ממותגי ה-VOD המובילים באתר קשת ושברה את כל שיאי הצפיות באתר .  התכנית רושמת בממוצע כחצי מיליון צפיות מדי שבוע בפרק המלא ובמערכונים מהתכנית .  גולשים שהתקינו את אפליקציית Mako LIVE ,  סרגל הכלים הכולל שידורים חיים ,  יוכלו לצפות חינם בפרק ששודר בשישי בערב כבר ביום ראשון שלאחריו בבוקר .  בנוסף ,  בחודש הקרוב אמורה לעלות אפליקציה של  " ארץ נהדרת "  ל-iPHONE הכוללת מאות קטעים של התכנית מהעונה הנוכחית ומהעונות הקודמות .  לאחרונה הושק מחדש מתחם ה-VOD של תכניות קשת לאחר שינויים בתחום התוכן והעיצוב .
 מספר אתרים ישראליים מציעים בחודשים האחרונים תכני פרימיום בתשלום .  בין אתרים אלו ישנו OrangeTime המציע צפייה בסרטים וסדרות תמורת תשלום וכן yes-וואלה !  המציע חלק מתכניו בתשלום .  לצד אתרי הוידיאו מציעים גם אתרי הארץ ,  TheMarker וגלובס צפייה בכתבות מהארכיון תמורת תשלום .  השבוע הודיע עיתון ה-New York Times כי יחל לגבות תשלום בשנה הבאה עבור תכני העיתון המופיעים באינטרנט ובמקביל בוחן אתר יוטיוב מודלים לגביית תשלום מהגולשים .
 
ארץ נעצרת
mako יגבה תשלום עבור תכני קשת ובשלב ראשון ניתן יהיה לצפות בפרקים של  " ארץ נהדרת "  תמורת שלושה שקלים .  הזכיינית גם הודיעה כי תפסיק לשדר את התכנית בחי

