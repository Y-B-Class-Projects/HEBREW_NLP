הכל אישי 
בוקר משפטי 130 עורכי דין נפגשו בסוף השבוע בפורום ארוחת הבוקר שנערך בפקולטה למשפטים באוניברסיטת בר אילן .  באירוע הרצה שר המשפטים יעקב נאמן ,  שסיפר על תוכניותיו למערכת המשפט בישראל .  במהלך דבריו שאל עו"ד ציון אמיר אם בקצב ההתחלפות של הממשלות והאי ודאות באשר למשך הקדנציה ,  יספיק נאמן ליישם ולו חלק מהרפורמה .  על כך ענה נאמן : " הכל בידי שמים חוץ מיראת שמים ,  וכיוון שזה לא יראת שמים אז זה בידי שמים ".  עורכי הדין שהגיעו לפורום ,  הנערך בפעם הראשונה ,  התבקשו לתרום לקליניקות המשפטיות של הפקולטה המסייעות לאוכלוסיות חלשות .  מי שמשך את תשומת לב הנוכחים באירוע היה עו"ד דוד שמרון ,  המייצג את משפחת נתניהו בפרשת העוזרת .  עוד הגיעו לאכול :  פרופ' ידידיה שטרן ,  עו"ד דן שיינמן ,  עו"ד מישל אוחיון ,  עו"ד סיני גלבוע ,  עו"ד לוי אמיתי ,  עו"ד בני דון יחיא ,  עו"ד גבי הייק ,  עו"ד פרופ' רון שפירא ,  עו"ד שלמה נס ,  עו"ד מנחם נאמן ועו"ד יורם ראב"ד .
 
הכל אישי 
nan
