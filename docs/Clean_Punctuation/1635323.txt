שום : " בית"ר יכולה להרשות לעצמה שנה פחות טובה "
 מאמן הקבוצה מהבירה יצא מהאצטדיון בפ"ת בליווי שוטרים : " לא אעשה טרגדיה מתיקו או הפסדים ".  מחפוד : " מאוכזב מהתוצאה "
 צילום ועריכת וידאו :  יותם רונן
עשרות אוהדי בית"ר ירושלים המתינו הערב  ( שבת )  למאמן יצחק שום ביציאה מהאצטדיון בפתח תקוה אחרי ה-0:0 נגד הפועל המקומית ,  והקשו על יציאת הרכבים מהמקום ,  כשהמשטרה מסייעת לשום לצאת .
 הבלם הקונגולזי ,  דיומרסי וואה ,  יגיע השבוע להתרשמות בבית"ר ירושלים .  השחקן בן ה-21 שיחק בשנה האחרונה בקבוצת פורטלנד טימברס מליגת ה-USL האמריקאית .  וואה גדל במחלקת הנוער של ראן ואף נכלל בסגל המורחב של קטאניה האיטלקית לפני שעזב לארצות הברית .  במועדון רשומים כעת שלושה זרים בלבד כולל סבסטיאן ואסקז האורוגוואי ,  שצפוי לחתום מחר  ( ראשון )  .  לכן ,  אם וואה ירשים את הצוות המקצועי הוא יצטרף מיידית לקבוצה .  
מחזיקת הגביע שוב הציגה הערב יכולת חלשה מאוד ואחרי שנכנעה למכבי פתח תקוה בשבוע שעבר ,  לא הייתה רחוקה מגורל דומה גם מול הנציגה השנייה של מלאבס .  בפתח תקוה מאידך ,  נרשמה אכזבה לאור היכולת הטובה שהציגה הקבוצה וההחמצות שמנעו ממנה ניצחון חשוב ביום בו כמה מיריבותיה לתחתית ניצחו .
 למרות היכולת הרעה של בית"ר ,  שום לא נראה נסער בסיום . " היה משחק לא טוב שלנו .  אנחנו מנסים לשפר את המצב כמה שאפשר ואני מקווה שניראה יותר טוב ",  אמר המאמן אחרי שריקת הסיום , " אני לא אעשה טרגדיה מהפסד או תיקו .  בית"ר יכולה להרשות לעצמה את מה שמכבי חיפה הרשתה לעצמה ,  את מה שמכבי תל אביב הרשתה לעצמה ואת מה שהפועל תל אביב הרשתה לעצמה . 
" אחרי שלוש שנים של הישגים ,  בית"ר יכולה להרשות לעצמה שנה פחות טובה ",  הוסיף שום , " אנחנו עדיין יכולים לזכות בשני תארים השנה .  אני מוכן שבכל קבוצה שאני אהיה איתה יהיו שלוש שנים של תארים ושנה אחת בלי .  יש לנו עוד הרבה מה לעשות העונה ".  
" הפועל פתח תקוה שיחקה כדורגל חיובי וטוב .  הכדור לא נכנס וזה מאכזב כי שאר קבוצות התחתית ניצחו היום ",  סיכם אלי מחפוד , " יש קצת לחץ על השחקנים בגלל שאנחנו בתחתית ואין להם את השקט מול השער .  בדקות האחרונות הגענו לשלושה מצבים והחצמנו ולקבוצה שנמצאת בתחתית אסור להחמיץ .  אבל אם נמשיך לשחק כמו היום ,  אני בטוח שנצא מהמצב בו אנחנו נמצאים ". 
מחפוד הוסיף : " זה אחד מהמשחקים הטובים שלנו מאז שהגעתי לקבוצה ומאכזב מאוד שלא לקחנו את שלוש הנקודות .  אבל לימדו אותי שכשאתה משחק טוב ,  בסוף הנקודות מגיעות .  אנחנו מחכים לעוד שניים-שלושה שחקנים כדי לעבות את הסגל  .  הבעלים הבטיחו שחקנים ואני מאמין שהשבוע יגיעו כמה ". 
הבלם גל כהן הוסיף : " אנחנו מאוד מאוכזבים .  שיחקנו טוב והגענו למצבים ,  אבל אנחנו נאלצים להסתפק בתיקו .  נקווה שבמשחק הבא החלוצים יחזרו להבקיע ". 
בתוך כך ,  בסיום המשחק בפתח תקוה אמרו כי הם מקווים למצוא חלוץ זר במקום רבאז גוצירידזה ,  שכזכור הוחתם לשבועיים ,  שוחרר והוחתם לשבוע נוסף .  הקשר הארגנטינאי פרננדו גאריזו והחלוץ הברזילאי-אנגולי אלדון מקוומבה היו אמורים להגיע ביום ראשון ,  אבל בשל עלות כרטיסי הטיסה שלהם  ( 4,000 דולר )  ,  הוחלט בקבוצה להשעות בינתיים את הגעתם וינסו למצוא חלוץ זר אחר כדי שיגיע לחתום עוד השבוע .  בקבוצה היו מרוצים מאוד מההופעה של הבלם החדש דניאל אדו ומהשיפור במשחק ההגנה .
 
שום : " בית"ר יכולה להרשות לעצמה שנה פחות טובה "
 מאמן הקבוצה מהבירה יצא מהאצטדיון בפ"ת בליווי שוטרים : " לא אעשה טרגדיה מתיקו או הפסדים ".  מחפוד : " מאוכזב מהתוצאה "
 
