יהונתן סגל : " יש פה לינץ' על גבי "
 במאי הסרט  " אודם "  התייצב לדיון המיוחד בוועדת החינוך של הכנסת שעסקה בשאלת המימון הציבורי של הסרט . " למה אני נחשב עוכר ישראל ?  כי אני לא מסכים עם הדעות ?  "
  ( באדיבות ערוץ הכנסת ) 
הסערה בנושא המימון הציבורי לסרט  " אודם "  של יהונתן סגל הגיע לוועדת החינוך של הכנסת ,  שביקשה לברר כיצד קרן הקולנוע הישראלי מימנה תסריט המשווה לכאורה בין השואה לכיבוש ,  כפי שטען יאיר לפיד בטורו ב"ידיעות אחרונות ".  בדיון עצמו סגל השיב לטענות נגדו : " נוצר פה לינץ' תקשורתי על גבי .  למה ?  כי מישהו אמר שהסרט משווה בין שואה לכיבוש כאילו זה כתוב בתסריט .  אז מישהו אמר !  זה הגיג שיצא בטעות מהמחשב ,  אין לי קשר לניסוח שלו .  אז אם מישהו חושב שאיזשהו משהו נחשב בגדר של עוכר ישראל  למה ?  כי אני לא מסכים עם הדעות ?  "
" הסרט הזה אושר לפי הליך ולפי תקנון חוקי ,  שהמדינה הזו עומדת מאחוריה ",  הוסיף סגל . " אנחנו מנהלים פה שיחות ודיונים שקשורים בטעות מטומטמת .  אז יצא מסמך  מישהו התקשר לשאול אותי מה זה המסמך הזה ?  "
 גם כתרי שחורי ,  מנהל הקרן לקולנוע ,  תקף את לפיד על הפרסום ,  פנה ליושב ראש הוועדה אורלב ואמר לו  " כנראה שמדובר בעיתונאי שרוצה לשבת לידך בעוד כמה שנים ".  אמו של סגל ,  ניצולת שואה ,  הגיעה לדיון ותקפה גם היא את לפיד ,  שאת דבריו כינתה  " חוצפה ".  
בסיכום הדיון ביקש יושב ראש הוועדה חבר הכנסת זבולון אורלב  ( הבית היהודי )  כי שני לקטורים נוספים ייבחנו את התסריט ואת הקביעה כי אינו משווה בין הכיבוש לשואה . " הוועדה ממליצה למשרד התרבות לערוך דיון לקביעת כללים קבועים למילוי החובה בחוק שהסרט יהלום את ערכיה של מדינת ישראל הן בגוף התסריט והן במהלכים השיווקיים שלו ",  סיכם אורלב .
 הדיון עצמו התנהל באופן אמוציונלי למדי .  חבר הכנסת אורלב פתח ואמר כי כאחד המחוקקים של חוק הקולנוע המסייע לקולנוע הישראלי ,  הוא חש  " נעלב ".   " אני האמנתי ביוצרים הישראלים ",  אמר אורלב . " אין לי טענות לבמאי והיוצר ,  זו זכותו של כל אחד לביים ולהציג סרט כהבנתו .  טענתי העיקרית היא לקרן הקולנוע .  למה אין משגיחים כראוי על כספנו ,  למה לא משגיחים על השימוש בכספים שלנו והאם אנחנו לא כורתים את הענף שעליו אנחנו יושבים ?  "  
מנכ"ל הקרן כתרי שחורי השיב לאורלב וטען כי לקרן לא היה מושג מהמסמך ,  שלדבריו נוסח על ידי אשת שיווק בריטית שניסתה להצטרף להפקה לפני שנתיים וכי המסמך הוא לא על פי התסריט ,  שהוא המסמך היחיד המחייב את הקרן . " למרות זאת ,  השהינו את המימון הציבורי של הסרט ",  אמר שחורי . " לגבי ההמשך ,  נהיה במעקב קרוב אחרי כל ההמשך של עריכת הסרט וכן הלאה .  לא נמשיך ונשקיע אם לא נהיה ברורים לגבי המהות של הסרט ".  
שחורי הודיע כי הערב  ( חמישי )  ייערך דיון בהנהלה הציבורית של הקרן בראשות יעקב פרי בנוגע להמשך התמיכה בסרט .  עד כה העבירה הקרן למעלה מ-800 אלף שקלים מתוך 1.5 מיליון שקלים שהובטחו לסגל .  
חבר הכנסת ציון פיניאן  ( ליכוד )  שהשתתף בדיון תקף את הקולנוע הישראלי ואמר  " נוצרה תחרות בין יוצרי תחרות על רמת הארס נגד ישראל .  ככל שהארס נגד ישראל הוא גדול יותר ,  כך הסרט זוכה בפרסים .  בקולנוע זה המשיך ב'ג'נין ג'נין' ואז ב'ואלס עם באשיר' ועכשיו ב'אודם' .  למפיק אני רוצה לומר  כסף שמקורו בגיוס כספים המבוססים על שנאת ישראל ,  עדיף שלא לקבלו . 
" אני חושב שהקרן או המועצה צריכים לעשות חושבים מה קורה איתנו ,  מה קורה עם הסרטים וצריך לבדוק את התוכן של כל סרט ",  אמר פיניאן . " פה ",  פנה פיניאן לשחורי , " איך אומרים בלעז ?  פיקששתם .  צריך להכניס מוטיבים של אהבת ישראל ולא שנאת ישראל ,  אהבת חינם ולא שנאת חינם ". 

יהונתן סגל : " יש פה לינץ' על גבי "
 במאי הסרט  " אודם "  התייצב לדיון המיוחד בוועדת החינוך של הכנסת שעסקה בשאלת המימון הציבורי של הסרט . " למה אני נחשב עוכר ישראל ?  כי אני לא מסכים עם הדעות ?  "
 
