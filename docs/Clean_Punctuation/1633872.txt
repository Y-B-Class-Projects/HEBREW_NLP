הבעל נרדם וחבריו חשודים שאנסו את אשתו
על פי החשד הגברים תקפו את אשתו של חברם שנרדם בסלון לאחר ששתה לשוכרה .  האישה סיפרה לשוטרים כי הלכה לישון במיטה עם תינוקה וחברו של בעלה נכנס לחדר ואנס אותה
משטרת פתח תקווה חוקרת חשד לפיו אישה תושבת העיר נאנסה הלילה  ( שלישי )  בחדר השינה בביתה ע"י חברים של בעלה ,  בני 42 ו-29 ,  שעה שהוא ישן בסלון .  למוקד המשטרה הגיעו מספר דיווחים על צעקות לעזרה הנשמעות מתוך דירה ובעקבותם הגיעו השוטרים למקום .
" כאשר הגענו לדירה ,  מצאנו בתוכה את האישה כשהיא נסערת מאוד ,  משתוללת וצועקת ",  מתאר פקד יניב הרפז ממשטרת פתח תקווה . " בעלה היה שרוי בגילופין כשהוא ישוב על הספה ובדירה נכח גם חברו אשר ניסה ככל הנראה להרגיעה ולמנוע ממנה לקרוא למשטרה ". 
הרפז סיפר כי השוטרים הבחינו בדירה במספר גדול של בקבוקי אלכוהול ריקים והבינו כי החבורה שתתה לשוכרה .  בחקירה הראשונית של האישה הנסערת היא סיפרה כי בעלה שב הביתה עם חברו וחשוד נוסף והחבורה התיישבה בסלון הבית לשתות אלכוהול .  בשלב מסויים ,  על פי גרסת האישה ,  היא הלכה לישון במיטתה עם התינוק ואילו בעלה נרדם על הספה בסלון הבית .
 בשלב זה ,  על פי החשד ,  נכנס אחד מחבריו של הבעל לחדרה והחל לאנוס אותה בכוח ובאלימות תוך שהוא מכה אותה .  חברו של בעלה ,  עימו הגיע החשוד ,  הבחין במעשה אך לא מנע את האונס ולטענתה כאשר סיים החשוד את מעשיו והיא הצליחה להימלט מחדר השינה  מנע ממנה להגיע אל הטלפון ולהזעיק את המשטרה .
" תחילה עיכבנו לחקירה את הבעל ואת החבר  הבעל חיזק את גרסת אשתו וציין אף הוא כי בשלב מסויים נרדם על הספה והתעורר רק כאשר החל לשמוע את זעקותיה של אשתו לעזרה ולא הבין מה קרה  ואילו החבר שתק וסירב לשתף פעולה עם החוקרים ",  סיפרו הבוקר במשטרה .  
לדבריהם ,  הודות לפעולות מודיעיניות מוגברות הצליחו לאתר את מקום מגוריו של החשוד בעיר לוד ,  אך הוא לא שהה בביתו .  השוטרים הצליחו לאתר את משאיתו של החשוד בבת ים ועצרו אותו .  במשטרה מציינים כי לחשוד באונס יש עבר פלילי בגין עבירות אלימות ותקיפה וכי עומד ותלוי נגדו עונש מאסר על תנאי .
 
הבעל נרדם וחבריו חשודים שאנסו את אשתו
על פי החשד הגברים תקפו את אשתו של חברם שנרדם בסלון לאחר ששתה לשוכרה .  האישה סיפרה לשוטרים כי הלכה לישון במיטה עם תינוקה וחברו של בעלה נכנס לחדר ואנס אותה

