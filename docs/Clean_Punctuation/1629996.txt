משרד הביטחון מציג :  מכרז עם ספק אחד
הרוחות סערו לאחר שהתגלה כי לשר הביטחון הוזמנה סוויטה בפאריס ב-20 אלף שקל ללילה .  אבל זה הכסף הקטן .  הכסף הגדול נמצא במכרזי הענק של המשרד שאף אחד לא יודע מה קורה בהם .  ברק מצדו לא ממהר לאשר בכנסת תקנות חדשות למכרזים
 >  >  הסוויטה שהוזמנה עבור שר הביטחון אהוד ברק בנסיעתו לסלון האווירי בפאריס ,  שעלותה היתה 20 אלף שקל ללילה ,  עוררה זעם בקרב כל מי ששמע על כך .  הציבור ,  ובצדק ,  לא יכול היה להבין כיצד ייתכן שנבחרי ציבור ,  וגם פקידים ,  חוגגים כך על חשבונו .  הזעם היה במקומו ,  אבל חייבים להודות :  בסופו של דבר מדובר בכסף קטן .  ההוצאה של משרד הביטחון על המשלחת לפאריס היא כאין וכאפס לעומת ההוצאה של המשרד במכרזי הרכש שהוא מבצע .  משרד הביטחון הוא הקניין הגדול ביותר במדינת ישראל ,  ואם נדמה לכם שההתנהלות שלו בעניין הזמנת מלונות בחו"ל היא מקוממת ,  מה אתם יודעים על הדרך שבה מוציא המשרד את הכסף שלכם על רכישות משמעותיות הרבה יותר ?  כך למשל ,  משרד הביטחון השלים לפני כמה חודשים מכרז לבחירת חברת שירותי אבטחה .  אחד מהתנאים במכרז היה כי משרדיה של חברת האבטחה צריכים להיות ברדיוס של 500 מטר ממטה משרד הביטחון בקריה בתל אביב .  במקרה או שלא במקרה ,  רק חברת שירותי אבטחה אחת עמדה בתנאי הסף הזה .  חשב משרד הביטחון ,  שרק באחרונה החל להשתתף במכרזים שעורך המשרד ,  ראה את התנאי הזה ותהה לגבי נחיצותו .  בהתערבותו ,  הסעיף נמחק מהמכרז .  בסופו של דבר פורסם המכרז עם דרישה למרחק של עד שבעה ק"מ מהקריה בתל אביב .  בדרישה הזו עמדו כבר שבע חברות אבטחה לפחות . " משרד הביטחון קבע את המרחק של שבעה ק"מ מהקריה לאחר בחינת ממשקי העבודה היומיומיים בין הנהלת הפרויקט להנהלת משרד הביטחון ",  הגיב דובר המשרד .  הקניין הסודי ביותר לא צריך לטעות ,  אין הכוונה לרכש של מטוסים או תותחים ,  אלא לתחום האזרחי בלבד - כמו מחשבים ,  גרביים ותרופות .  גם בתחום הזה משרד הביטחון הוא הקניין הגדול ביותר בישראל ,  וגם הסודי ביותר .  המשרד אמנם מבצע את הרכש שלו מתוקף חוק חובת המכרזים ,  אבל החוק עצמו הוא כללי בלבד .  היישום של החוק מותנה בתקנות הפרטניות שלו .  בכל משרדי הממשלה האחרים ,  שר האוצר קובע את תקנות החוק .  רק במשרד הביטחון התקנות נקבעות בידי שר הביטחון ,  בהתייעצות בלבד עם שר האוצר .  כתוצאה מכך ,  התקנות של חוק חובת חובת המכרזים במשרד הביטחון מפגרות אחר אלה של שאר משרדי הממשלה .  התקנות נקבעו על ידי שר הביטחון לפני כעשור ,  ולא שונו מאז - על אף שבאותו זמן התקיימו במשרדי הממשלה האחרים שני סבבים של עדכונים לתקנות החוק .  כבר ב-2006 היה ברור שיישום חוק חובת המכרזים במשרד הביטחון מפגר אחר המקובל במשרדי הממשלה האחרים ,  ובהחלטת ממשלה הוקמה ועדה בין-משרדית שמטרתה היתה להתאים את התקנות הנהוגות במשרד הביטחון לאלה של שאר משרדי הממשלה .  הוועדה הבין-משרדית ישבה על המדוכה שלוש שנים ,  וסיכמה את המלצותיה ב-2009 .  מאז שנחתם דו"ח הוועדה ,  שר הביטחון עדיין לא מצא את הזמן להעביר את המלצותיה לאישור הכנסת .  בזמן ששר הביטחון מתמהמה ,  התקדמה ממשלת ישראל עוד כברת דרך .  ביוני 2009 נכנס לתוקף תיקון מהותי לתקנות חוק חובת המכרזים ,  שאמור להגדיל מאוד את השקיפות של מכרזי הממשלה ,  ובעיקר את השקיפות של ההחלטות בנוגע לפטור ממכרז  ( מתי יכולה הממשלה לרכוש שירות או מוצר שלא באמצעות מכרז )  .  התיקון גם מטיל חובה אישית על ועדת הפטור ממכרז ,  ועדה משרדית המורכבת ממנכ"ל המשרד ,  החשב והיועץ המשפטי .  מכיוון שהתיקון נכנס לתוקף לאחר שהוועדה כבר סיימה את עבודתה ,  ביקש משרד האוצר לכנס את הוועדה שוב כדי לדון בהתאמת התקנות של משרד הביטחון גם לתיקון האחרון .  הבקשה עדיין לא נענתה .  אין אחריות אישית החלק החיובי בסיפור הוא שכתוצאה מהשלמת עבודתה של הוועדה הבין- משרדית ,  כבר החל משרד הביטחון לשנות בפועל חלק מנוהלי המכרזים שלו .  כך ,  חשב המשרד - שהוא נציגו של משרד האוצר במשרד הביטחון - צורף לוועדות המכרזים ולוועדות הפטור .  זאת התקדמות משמעותית בתרבות המכרזים של משרד הביטחון ,  אבל עדיין מדובר בפיגור אחרי משרדי הממשלה האחרים - בעיקר בכך שהחלטות הפטור אינן מפורסמות ברבים .  פועל יוצא הוא שכיום חלק משמעותי מהרכש של משרד הביטחון נעשה בפטור ממכרז או ברכישה מספק יחיד - וזאת בלי שאיש בדק את מתן הפטור ,  בלי שהציבור יודע עליו או על הנימוקים לו ,  וכמובן בלי שאיש מעובדי משרד הביטחון נושא באחריות אישית למתן הפטור .  האם בנסיבות האלה ייתכן כי יש מקרים שבהם מערכת הביטחון רוכשת ציוד בפטור ממכרז ,  או מספק מסוים ,  מסיבות שאינן מוצדקות כלכלית ?  האם יכול להיות כי בהיעדר שקיפות ובקרה ראויה ,  נעשים גם דברים פסולים ברכש של משרד הביטחון ?  יכול להיות שכן ,  יכול להיות שלא .  בהיעדר ידיעה ,  הציבור בישראל יכול רק לסמוך על ההגינות של עובדי משרד הביטחון ,  ולקוות כי האמון שלו בהם הוא מוצדק .  ממשרד הביטחון נמסר בתגובה : " מערכת הביטחון פועלת על-פי חוק חובת המכרזים והתקנות שהותקנו מכוחו על ידי שר הביטחון ,  בהתייעצות עם שר האוצר ובאישור ועדת החוקה של הכנסת .  תקנות שר הביטחון מאפשרות התקשרות בפטור לפי צורכי מערכת הביטחון ,  לרבות בשל צורך מבצעי דחוף או התקשרות שקיים לגביה רק ספק אחד בישראל .  ההתקשרות בפטור מותנית בקיום עילת פטור לגביה בתקנות ,  ובמתן האישורים הנדרשים .  המצב הקיים תקין לחלוטין .  סוגיית פרסום הפטורים תידון עם משרד האוצר במסגרת דיונים להתאמה ,  ככל שאפשר ,  של תקנות מערכת הביטחון לתקנות חובת המכרזים ". 

משרד הביטחון מציג :  מכרז עם ספק אחד
הרוחות סערו לאחר שהתגלה כי לשר הביטחון הוזמנה סוויטה בפאריס ב-20 אלף שקל ללילה .  אבל זה הכסף הקטן .  הכסף הגדול נמצא במכרזי הענק של המשרד שאף אחד לא יודע מה קורה בהם .  ברק מצדו לא ממהר לאשר בכנסת תקנות חדשות למכרזים

