רייטינג יומי :  כ-28% לגמר  " רוקדים עם כוכבים "
 אחרי תקופה ארוכה של דשדוש בשולי טבלאות הרייטינג ,  רשת סוף סוף עושה את זה עם נתון גבוה ביותר .  משחק הכדורסל של מכבי תל אביב בערוץ 10 עם 2%
העונה החמישית של  " רוקדים עם כוכבים "  הסתיימה אמש בניצחונם של מייקל לואיס ואנה ארונוב ובמשדר גמר שהתפרס על שני חלקים וכשלוש שעות .  החלק הראשון של הגמר זכה ל-28.3 ,  עם פיק של 31% לאחר ריקוד של לואיס וארונוב ,  והחלק השני ובו ההודעה על הזוכים זכה ל-27.8% .  מדובר בזינוק אדיר לעומת גמר העונה הקודמת של התכנית שזכה ל-20% .  יחד עם זאת ,  עדיין לא מדובר בנתון הגבוה ביותר לגמר  " רוקדים ":  גמר העונה השלישית זכה ל-28.1% וגמר העונה השנייה זכה ל-37.1% ,  כשמשדר התוצאות שלו זכה ל-37.4% .  פרק פתיחת העונה השמינית של  " החיים זה לא הכל "  ששודר בין שני חלקי הגמר זכה לנתון גבוה במיוחד ,  28.7% .  
במקביל בערוץ 10 :  משחק הכדורסל בין מכבי תל אביב והפועל נהריה עם 2% בלבד . " היום שהיה "  סבלה מהפלטפורמה העגומה שסיפק לה משחק הכדורסל המשמים וזכתה ל-2.5% בלבד , " לילה כלכלי "  עם 3.3% .
 משחק הכדורגל בין הפועל תל אביב ומ.ס .  אשדוד ששודר במקביל בערוץ 1 זכה ל-6.2% .  מהדורה מאוחרת של  " מבט "  עם 5.1% .
 חדשות ואקטואליה :  המהדורה המרכזית של חדשות 2 עם 21.8% ,  ממול חדשות 10 עם 8.5% ,  התכנית הנצפית ביותר של הערוץ אמש .  מוקדם יותר  " אנשי היום "  של רשת עם 14.2% ,  הנתון הגבוה ביותר מאז עלייתה ,  ו  " תכנית חיסכון "  עם נתון גבוה יחסית של 14.4% ,  ממול לונדון וקירשנבאום עם 5.8% בלבד .  מוקדם עוד יותר  " שש עם "  עם 11.7% ,  רפי רשף עם 7.8% .
 עוד ביום הרייטינג המשוגע של ערוץ 10 :  פרק אחר הצהריים של  " נשות הטייסים "  עם 4.9% ,  עלייה יחסית לעומת הפרקים הקודמים ,  שמגיעה אחרי הפסקה של עשרה ימים .
 
רייטינג יומי :  כ-28% לגמר  " רוקדים עם כוכבים "
 אחרי תקופה ארוכה של דשדוש בשולי טבלאות הרייטינג ,  רשת סוף סוף עושה את זה עם נתון גבוה ביותר .  משחק הכדורסל של מכבי תל אביב בערוץ 10 עם 2%

