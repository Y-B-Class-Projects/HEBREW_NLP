חשוד ברצח כפול בארה"ב התאבד בתא מעצר בירושלים
יבגני פרצ'יקוב ,  החשוד שרצח שתי נשים בארה"ב על מנת לקבל את כספי פוליסת ביטוח החיים שלהן ,  נמצא מת בתאו שבבית המעצר בירושלים .  הוא נעצר לפני כחודשיים בנתב"ג והיה מיועד להסגרה
יבגני פרצ'יקוב ,  בן 62 החשוד בשני מקרי רצח בארה"ב וכן בעבירות של מרמה ,  נמצא הבוקר  ( ראשון )  ללא רוח חיים בתאו שבבית המעצר בירושלים .  פרצ'יקוב ,  שהיה מיועד להסגרה לארה"ב ,  נמצא במיטתו בתא בו שהה עם שמונה עצירים נוספים כאשר הוא מדמם .  ככל הנראה ,  הוא חתך את ורידיו במטרה להתאבד .  צוות טיפול נמרץ שהגיע למקום ניסה לטפל בו ,  אך נאלץ לקבוע את מותו .
 פרצ'יקוב נעצר בחודש אוקטובר בנמל התעופה בן גוריון בזמן שניסה לצאת מן הארץ בתום ביקור בן מספר ימים .  בהודעה שפרסם משרד המשפטים נמסר ,  כי בנובמבר 2009 הוגש בניו יורק כתב אישום נגד פרצ'יקוב ,  המזדהה גם כאייל שחר ,  בגין רצח שתי נשים בתחילת העשור .  על פי החשד הוא רצח אותן בכדי לזכות בפוליסת ביטוח החיים שלהן ,  על סך מיליון דולר כל אחת .  
על פי החשד ,  פרצ'יקוב ניהל קשר רומנטי עם מהגרת מרוסיה תושבת ארצות הברית ,  וביחד פעלו השניים להנפקת מספר ביטוחי חיים על שמה של האישה ,  על סך מיליון דולר כל אחד ,  כאשר פרצ'יקוב הוא המוטב הראשי בפוליסות .  על פי החשד ,  בנובמבר 2002 ,  כשנתיים לאחר הנפקת הפוליסות ,  רצח פרצ'יקוב את בת זוגו באמצעות הזרקת חומרים שאינם ניתנים לזיהוי בנתיחה שלאחר המוות .  פרצ'יקוב הצליח לגבות מאחת מחברות הביטוח מעל מיליון דולר .
 במקביל ,  פעל פרצ'יקוב בשיטה דומה ביחד עם אישה אחרת ,  גם היא מהגרת מרוסיה ,  שהונפקו לה פוליסות בנות למעלה ממיליון דולר .  על פי המיוחס לו ,  רצח אותה פרצ'יקוב באותו אופן באוגוסט 2004 ,  אולם במקרה זה הוא לא הצליח לגבות את דמי הפוליסה .  פרצ'יקוב נמלט מארה"ב כמה חודשים לאחר מכן ,  ובעקבות זאת הוצא צו מעצר נגדו .
 
חשוד ברצח כפול בארה"ב התאבד בתא מעצר בירושלים
יבגני פרצ'יקוב ,  החשוד שרצח שתי נשים בארה"ב על מנת לקבל את כספי פוליסת ביטוח החיים שלהן ,  נמצא מת בתאו שבבית המעצר בירושלים .  הוא נעצר לפני כחודשיים בנתב"ג והיה מיועד להסגרה

