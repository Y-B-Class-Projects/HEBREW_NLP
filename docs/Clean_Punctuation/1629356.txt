דקאר SS4 :  גורדון והאמר מנצחים
נצחון מפתיע בסטייג' הרביעי לאמריקני שמקדים בשניה אחת בלבד את פטרהאנסל .  קומה מנצח בקטגוריה הדו גלגלית
שנייה אחת בלבד ,  זה הזמן שנרשם בסטייג' הרביעי של הדקאר בין המנצח רובי גורדון  ( האמר )  למסיים שני סטפן פטרהאנסל  ( ב.מ.וו )  .  האמריקני רשם זמן של 1:40.21 שעות ביום שדרש מכל המתחרים לחצות את הרי האנדים במעבר מארגנטינה לצ'ילה .  נאסר אל-עטייה  ( פולקסווגן )  מסיים שלישי בהפרש של כשתיים וחצי דקות ודקה נוספת נדרשה לבן קבוצתו קרלוס סיינז .
 הסטייג' הרביעי הוזנק שעה חצי מאוחר יותר משתוכנן ,  כדי לאפשר למתחרים לנוח לאחר הקשיים שנתקלו בהם יום קודם לכן .  כתוצאה מכך ,  קוצר הסטייג' ב-40 ק"מ בדרך לנקודת המנוחה בקופיאפו שבצ'ילה .  בתום היום הרביעי ממשיך פטרהאנסל להוביל בדירוג הכללי עם זמן של 10:54.50 שעות ,  מקדים את סיינז המדורג שני ב-7.36 דקות .
 את הקטגוריה הדו גלגלית מנצח בסטייג' הרביעי מארק קומה  ( KTM )  ,  שיום קודם לכן נקנס בתוספת של 22 דקות לזמן הכללי שלו .  כתוצאה מהנצחון מצליח הספרדי לטפס מהמקום ה-14 למקום השישי תוך צמצום הפער למוביל סיריל דספרה  ( KTM )  ל-38.50 דקות .
 הסטייג' החמישי שיערך היום יוביל את המתחרים אל אנטופגסטה השוכנת על החוף הצ'יליאני הצפוני .  אורכו של הסטייג' 670 ק"מ ,  מהם 483 מדודים בזמן .  אופי השטח הררי וכולל מספר טיפוסים לגובה רב של כ-3,000 מטרים .
  .
 
דקאר SS4 :  גורדון והאמר מנצחים
נצחון מפתיע בסטייג' הרביעי לאמריקני שמקדים בשניה אחת בלבד את פטרהאנסל .  קומה מנצח בקטגוריה הדו גלגלית

