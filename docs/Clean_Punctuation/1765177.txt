קמביאסו : " זו לא דרמה ,  נתרכז באליפות הקבוצות "
 קמביאסו ואינטר לא נלחצים מהתבוסה מול ודרר ברמן  ( 3:0 )  : " גם אשתקד סיימנו שניים בבית ".  בקופנהאגן חוגגים היסטוריה
באינטר ינסו להקטין השבוע את ההפסד המשפיל בברמן  ( 3:0 )  ואת העובדה שאלופת אירופה סיימה רק במקום השני בבית המוקדם ,  אבל הנראזורי ודאי מתחילים להרגיש את הלחץ על הכתפיים .  אינטר פתחה בצורה לא מרשימה את העונה ,  והתבוסה המביכה ,  על אף שאינה מסבה נזק גדול מדי ,  אינה מוסיפה למצב הרוח .
" להעריך את הנזק של המשחק מיד עם סיומו זה חסר טעם ",  אמר לאחר ההפסד הקשר אסטבן קמביאסו , " עכשיו אנחנו חייבים לחשוב איך אנחנו יכולים להשתפר ולקוות שנקבל כמה שיותר מהר את השחקנים הפצועים שלנו ". 
אינטר ,  כידוע ,  הגיעה למשחק מול ברמן בסגל חסר מאוד ,  עם עשרה שחקנים פצועים שלא יכלו להיכלל בסגל .  בסוף אלופת אירופה תשחק באליפות העולם לקבוצות ,  יחד עם שאר אלופות היבשות מרחבי העולם ,  וקמביאסו מסתכל קדימה . 
" צריך לזכור שעלינו למשחק מול ברמן כשאנחנו יודעים שכבר העפלנו לשלב הבא ",  אמר הארגנטינאי , " עכשיו אנחנו יכולים להתרכז באליפות העולם לקבוצות .  זה שהעפלנו מהמקום השני זה לא דרמה .  גם בשנה שעברה היינו במקום השני בבית ,  ואתם יודעים איך זה נגמר ". 
גם המאמן הלחוץ רפא בניטז מספק תירוצים . " המקום הראשון לא היה תלוי בנו ,  וטוטנהאם הוליכה כמעט לכל אורך המשחק מול טוונטה ",  אמר בניטז , " היה ברור לפני המשחק שאנחנו מרוכזים כעת באליפות העולם לקבוצות ,  ובגלל זה השתמשתי בהרבה שחקנים צעירים ,  שהיו נקודת האור היחידה במשחק ".  
" זה לא היה משחק שאנחנו חייבים לנצח בו ",  המשיך בניטז , " אני לא חושב שהגורל שלי תלוי באליפות באבו דאבי ,  אבל אין ספק שעם חזרתם של מייקון ,  ז'וליו סזאר ומיליטו אנחנו ניראה אחת ". 
היסטוריה לא קטנה נרשמה הערב בדנמרק ,  כאשר קופנהאגן הנהדרת הפכה לקבוצה הראשונה בהיסטוריית הכדורגל הדני שמפעילה לרבע גמר גביע האלופות .  האלופה הסקנדינבית ידעה שגורלה ברגליה ,  ושניצחון ביתי על פנאתינייקוס יעניק לה את הכרטיס הנכסף ,  וזה בדיוק מה שהיא עשתה :  1:3 נינוח ומרשים על האלופה היוונית הקפיץ את קופנהאגן לרבע הגמר ,  בזכות ולא בחסד .  הסקנדינבית היחידה שהגיעה לשמונה האחרונות בליגת האלופות עד הערב היתה רוזנבורג הנורווגית .
" אנחנו צריכים להימנע מריאל מדריד ושלוש האנגליות כדי לעלות לחצי הגמר ",  אמר מאמן קופנהאגן ,  סטאלה סולבאקן המאושר עם תום המשחק . " זהו לילה אירופי מרהיב .  מבחינת היכולת ,  זה לא יכול היה ללכת טוב יותר .  הבחורים יכולים להסתכל אחורה על דבר גדול .  מאוד הוקל לי כעת ,  ואני מאושר .  עד עכשיו היינו תחת לחץ גדול ". 
מנצ'סטר יונייטד ספגה את שערה הראשון העונה במפעל ,  אבל ה-1:1 שלה מול ולנסיה הספיק לה כדי לסיים במקום הראשון בבית .  אלכס פרגוסון ,  מנגד ,  לא נשמע מרוצה בסיום : " אני חושב שהיו לנו הרבה מאוד הזדמנויות טובות ,  שיחקנו לפרקים כדורגל מצוין ,  וחמש דקות אחרי שכבשנו את שער השוויון יכולנו כבר להוליך בשני שערים .
" אבל אז פשוט נרגענו ",  המשיך פרגוסון , " רק רצינו שהמשחק ייגמר ,  ולפעמים זה יכול להיות מסוכן .  זה דבר פסיכולוגי ,  במיוחד כשיש לך שחקני הגנה צעירים על המגרש ". 
יונייטד נאלצה להחליף את ריו פרדיננד ,  שדידה החוצה בדקה ה-50 . " הוא לא מתח שריר או משהו ",  הרגיע המאמן את האוהדים , " אבל לא רצינו לקחת סיכונים ". 

קמביאסו : " זו לא דרמה ,  נתרכז באליפות הקבוצות "
 קמביאסו ואינטר לא נלחצים מהתבוסה מול ודרר ברמן  ( 3:0 )  : " גם אשתקד סיימנו שניים בבית ".  בקופנהאגן חוגגים היסטוריה

