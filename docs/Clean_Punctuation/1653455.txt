הסלמה בגדה ?  עימותים בין צה"ל לפלסטינים
בעימותים בין פלסטינים לחיילי צה"ל באזור רמאללה נפצע קל חייל צה"ל וכן מספר פלסטינים .  הפלסטינים טוענים כי חיילי צה"ל השתמשו באש חיה נגדם
התפרעויות של פלסטינים היום באזור רמאללה :  מקורות פלסטינים דיווחו בצהריים  ( שני )  כי בסמוך למחסום עטארה מצפון לעיר רמאללה פרצו עימותים בין צעירים פלסטינים לבין חיילי צה"ל .  במהל העימותים נפצע חייל צה"ל באורח קל .  על פי הפלסטינים ,  חיילי צה"ל פתחו באש חיה לעברם ואף פצעו שבעה מהם .  
על פי הדיווחים ,  תהלוכה שארגנה מועצת הסטודנטים מאוניברסיטת ביר זית הלכה לכיוון המחסום במחאה על  " ההפרות הישראליות בירושלים "  ובמחסום חבריה התעמתו עם חיילי צה"ל .  על פי עדי ראייה במקום ,  החיילים ירו גם גז מדמיע ורימוני הלם לעבר הפלסטינים המתפרעים .  עוד דווח ,  כי החיילים סגרו את המחסום ומנעו מכלי רכב לעבור בו .  לאור זאת הורגש פקק תנועה כבד באזור .
 באותו אירוע נפצע באורח קל גם חייל צה"ל בראשו במהלך התפרעויות של כ-200 פלסטינים בכניסה לכפר ביר זית צפונית לרמאללה .  ככל הנראה ,  ההתפרעויות אירעו על רקע האירועים האחרונים בעיר העתיקה בירושלים .  כוח צה"ל השיב באמצעים לפיזור הפגנות לפינוי הפלסטינים .  במהלך האירוע גם יודו אבנים אל עבר כלי רכב צבאיים ולעבר האמבולנס שפינה את החייל הפצוע לבית החולים להמשך טיפול רפואי .
 מן הצד השני ,  מקורות פלסטינים טוענים כי במהלך הלילה הועלו חמישה כלי רכב באש סמוך לכפר עינאבוס דרומית לחווארה .  למקום הגיעו כוחות משטרה וכן כוחות כיבוי אש .  לטענת הפלסטינים ,  מדובר בהצתה שנעשתה על ידי מתנחלים המתגוררים באזור .  עוד נטען ,  כי הוצתה משאית פלסטינית בסמוך למחסום חווארה .  הפלסטינים הגישו תלונה במשטרה .
 
הסלמה בגדה ?  עימותים בין צה"ל לפלסטינים
בעימותים בין פלסטינים לחיילי צה"ל באזור רמאללה נפצע קל חייל צה"ל וכן מספר פלסטינים .  הפלסטינים טוענים כי חיילי צה"ל השתמשו באש חיה נגדם

