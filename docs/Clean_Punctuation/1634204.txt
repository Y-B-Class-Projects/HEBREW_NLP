עם לב ורון
לברון ,  שהחמיץ טריפל דאבל ,  ושאקיל ,  שחצה 28 אלף נקודות ,  הוליכו את הקאבס לניצחון על טורונטו .  מיאמי-אינדיאנה 83:113
שני משחקים בלבד שוחקו הלילה  ( בין שלישי לרביעי )  בליגה הטובה בעולם .  קליבלד גברה 100:108 על טורונטו ,  בעוד במשחק המקביל מיאמי הביסה בביתה את אינדיאנה 83:113 .
 קליבלנד קאבלירס  ( 11:32 )  - טורונטו ראפטורס  ( 21:21 )  100:108
שתי חדשות גדולות יצאו ממשחקם של הקאבס .  הראשונה היא ששאקיל אוניל השיג עוד ציון דרך בקריירה הנפלאה שלו .  הדיזל קלע 16 נקודות ,  והפך בכך לשחקן החמישי בהיסטוריה של הליגה שחוצה את גבול 28 אלף הנקודות בקריירה .  החדשה המרעישה השנייה היא שלברון ג'יימס החמיץ טריפל דאבל ,  כשקבר 28 נקודות ומסר 11 אסיסטים ,  כשכל מה שהיה חסר לו זה ריבאונד אחד כדי לעשות את זה יפה .
 קליבלנד שבה הביתה לאחר מסע משחקי חוץ ארוך ,  והגדילה את המאזן הביתי שלה ל-3:15 .  היא תשחק כעת 10 מתוך 12 משחקיה הבאים בבית במטרה להמשיך ולהוליך את המזרח .  בליל חמישי מחכה לה קרב מרתק מול האלופה ,  לוס אנג'לס לייקרס .  הקאבס לא חוו חיים קלים מהקבוצה מקנדה .  כריס בוש ,  שקלע 21 והוריד 10 מנדרינות ,  וחבריו היו נוקשים וצמודים לקליבלנד במהלך המשחק .  אלא שלקראת הסיום לברון ,  שדחה כל סיכוי שיתמודד בתחרות ההטבעות של האול-סטאר ,  לקח את המושכות והנהיג ל-W .
 מלבד ג'יימס ואוניל ,  מו וויליאמס הוסיף 22 נקודות ו-10 אסיסטים ,  ג'יי ג'יי היקסון קלע 8 נקודות והוריד 7 ריבאונדים .  עוד קלעו לראפטורס :  אנדריאה ברניאני 19 נקודות ,  דמאר דרוזן ומרקו בלינלי עם 14 נקודות כל אחד ואנטואן רייט שהוסיף 12 .
 מיאמי היט  ( 19:21 )  - אינדיאנה פייסרס  ( 27:14 )  83:113
דווין וויד ממשיך להתחמם .  גארד ההיט רתח ברבע הראשון כשקבר 18 נקודות והוביל את קבוצתו ליתרון בן 17 נקודות .  בהמשך הוא קצת התקרר והוסיף רק עוד 14 נקודות והוא סיים עם סטטיסטיקה נאה מאוד של 12 מ-20 מהשדה ,  4 מ-6 ל-3 ,  4 מ-8 מהקו ,  בניצחון הקליל של הקבוצה מפלורידה על ההוז'רס . 
" בלתי ניתן לעצירה ",  אמר מייקל ביזלי ,  שקלע בעצמו 21 נקודות  ( 10 ריבאונדים )  על חברו ,  וויד . " איך אפשר לשמור על דבר כזה ?  הוא מהיר מאוד והוא חם ,  כך שאתה לא רוצה לפגוש אותו ".  ההיט מדורגים כרגע במקום החמישי במזרח ומתמודדים נגד שארלוט הלוהטים  ( 19:20 )  שנמצאים במקום השישי ,  כאשר הלילה יתארחו ההיט אצל הבובקאטס בקרב ראש בראש .
 ביום בו דני גריינג'ר מוציא לפועל רק שמונה נקודות בקצת פחות מ-32 דקות ,  קשה לצפות מהפייסרס ליותר .  ברנדון ראש הוליך עם 17 נקודות ו-10 ריבאונדים ,  דאנטיי ג'ונס תרם 13 ,  רוי היברט עם 12 וטרוי מרפי עם דאבל דאבל נאה של 11 ו-12 ריבאונדים .
 
עם לב ורון
לברון ,  שהחמיץ טריפל דאבל ,  ושאקיל ,  שחצה 28 אלף נקודות ,  הוליכו את הקאבס לניצחון על טורונטו .  מיאמי-אינדיאנה 83:113

