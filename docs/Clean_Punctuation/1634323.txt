אישום :  הרג את האם במסיבת יום הולדת לבנה
עלי בן מוחמד בשתאוי מואשם כי דקר למוות את חפיזה חוגי'ראת במהלך מסיבת יום ההולדת של בנה בחיפה .  בנוסף מואשם בשתאוי בחבלה בכוונה מחמירה לאחר שדקר גם את הבן
כתב אישום באשמת הריגה ,  חבלה בכוונה מחמירה וניסיון לשבש מהלכי משפט הוגש היום  ( רביעי )  בבית משפט המחוזי בחיפה נגד עלי בן מוחמד בשתאוי .
 בשתאוי מואשם כי בסוף דצמבר דקר למוות את חפיזה חוג'יראת תושבת חיפה במהלך מסיבת יום ההולדת של בנה קמר .  לפי כתב האישום המקרה אירע לאחר ויכוח שהתפתח בין הנאשם לבין שכנתה של חוגי'ראת לאחר שזו ביקשה ממנו ומחבריו להפסיק להרעיש .  האם ביקשה ממנו לאחר מכן לעזוב את המקום והוא עזב ,  אך חזר לאחר זמן קצר כשבידו סכין .  
כתב האישום מפרט כיצד רץ הנאשם לעבר הבן ודקר אותו בגבו .  הבן ניסה להגן על עצמו ונפצע ביד ימין .  האם שראתה כי בנה נדקר התקרבה לרכב לידו עמד הנאשם שהחל לדקור גם אותה .  האם נדקרה בכתף ימין וכתוצאה מהדקירה איבדה דם רב ומתה .  
לאחר מכן נמלט הנאשם ברכב יחד עם שני חבריו וכשנעצר על ידי המשטרה השליך את הסכין דרך חלון הרכב . " במעשיו גרם הנאשם למותה של המנוחה ,  חיבל בקמר חבלה חמורה וזאת בכוונה מחמירה וניסה לשבש מהלכי משפט "  נכתב בכתב האישום .
 
אישום :  הרג את האם במסיבת יום הולדת לבנה
עלי בן מוחמד בשתאוי מואשם כי דקר למוות את חפיזה חוגי'ראת במהלך מסיבת יום ההולדת של בנה בחיפה .  בנוסף מואשם בשתאוי בחבלה בכוונה מחמירה לאחר שדקר גם את הבן

