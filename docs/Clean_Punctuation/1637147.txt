קבוצת סוהו קיבלה הארכה לקיום מו"מ בלעדי על רכישת קרקע השוק הסיטוני
לאחר שלושה שבועות של מבוי סתום במגעים מקבלת הקבוצה ,  הכוללת חמש חברות ,  הזדמנות נוספת לסגירת העסקה .  מנגד ,  גינדי השקעות הודיעה לבורסה כי עשויה להיות לה בעיה בגיוס הון בתקופה הקרובה
 >  >  קבוצת סוהו קיבלה אתמול הארכה של שלושה שבועות לקיום המשא ומתן הבלעדי למכירת קרקע השוק הסיטוני - כך נודע ל-themarker .  הקבוצה כוללת חמש חברות :  שיכון ובינוי ,  אביב ,  אמות ,  יורוקום נדל"ן וקנדה ישראל .  ההארכה תינתן ,  ככל הנראה ,  על רקע קשיים בסגירת העסקה .  אתמול התקיימה ישיבה סוערת במשרדיו של מאיר שמיר מבעלי מבטח שמיר ,  שבמהלכה המשא ומתן כמעט שהתפוצץ . " עסקת השוק הסיטוני רחוקה מסיום .  אני לא מאמין שהעסקה תסגר באופן סופי בחודשיים הקרובים "  - כך אמר אתמול ל-themarker מקור בכיר המעורה במשא ומתן האינטנסיבי שמתקיים בשבועות האחרונים לגבי מכירת הקרקע בין נציגי חברת השוק הסיטוני לבין קבוצת סוהו .  לדבריו ,  ההבנות בין הצדדים נכון לעכשיו קרובות אך ורק על המרכז המסחרי בפרויקט ,  ששטחו יעמוד על 32 אלף מ"ר .  לגבי המחיר והתנאים שבהם תימכר שאר הקרקע ,  שכוללת בנייה של 600 דירות  ( מתוך 1,800 שניתן לבנות בכל המתחם )  ,  עדיין קיימים פערים גדולים בין הצדדים .  מקור אחר מאחת החברות בקבוצה אמר : " אני לא רואה איך המשא ומתן מסתיים בימים הקרובים ".  לפי הערכות ,  הפער הכספי בין דרישת המוכרים לרוכשים נע בין 300 ל-500 מיליון שקל ,  זאת בהנחה שהרוכשים מבקשים לקנות את המתחם בכללותו לרבות 1,200 הדירות בארבעת המגדלים שמתוכננים להיבנות בו .  מתחם השוק הסיטוני כולל 55 דונם בין הרחובות קרליבך ,  חשמונאים ודרך בגין בתל אביב ,  וניתן לבנות בו ,  כאמור ,  1,800 דירות  ,  מרכז מסחרי של כ-32 אלף מ"ר וכן שטחים ציבוריים גדולים לרבות פארק של 14 דונם ,  מוסדות חינוך ובתי ספר .  בקרקע מחזיקה חברת השוק הסיטוני ,  שבעלת השליטה המרכזית בה היא חברת תנובה  ( 60% )  .  לעיריית תל אביב בעלות על 25% מהמתחם .  היום היתה צפויה להיגמר תקופת הבלעדיות שקיבלה קבוצת סוהו לקיים משא ומתן בלעדי לרכישת הקרקע ,  לאחר שנמשכה 21 יום .  יצוין כי במהלך התקופה התחזקה הקבוצה השנייה שהגישה הצעה לרכישת הקרקע - קבוצה שכללה את החברות משה ויגאל גינדי וחברת גינדי השקעות ,  להם הצטרפה חברת חברת הרבוע הכחול נדל"ן ,  שאחד מבעלי השליטה בה הוא עו"ד שרגא בירן ,  שבבעלותו גם אחוזים במתחם השוק הסיטוני עצמו .  מנגד ,  הודיעה השבוע גינדי השקעות בהודעה לבורסה ,  כי עשויה להיות לה בעיה בגיוס הון בתקופה הקרובה .  זאת עקב סנקציה שהטילה עליה רשות ניירות ערך ,  שלפיה לא תוכל לגייס הון על פי תשקיף המדף הנוכחי שלה ,  עד לסוף אפריל .  הסנקציה הופעלה בעקבות עיכוב מצדה של גינדי השקעות לפרסם דיווח מיידי מבהיר ,  שנדרש על ידי הרשות בעיצומו של גיוס האג"ח האחרון שלה .  משמעות ההחלטה היא כי החברה לא תוכל לגייס הון בהתראה קצרה עד לסוף אפריל השנה .
 
קבוצת סוהו קיבלה הארכה לקיום מו"מ בלעדי על רכישת קרקע השוק הסיטוני
לאחר שלושה שבועות של מבוי סתום במגעים מקבלת הקבוצה ,  הכוללת חמש חברות ,  הזדמנות נוספת לסגירת העסקה .  מנגד ,  גינדי השקעות הודיעה לבורסה כי עשויה להיות לה בעיה בגיוס הון בתקופה הקרובה

