יבואה : " אמשיך את החלום שלי בגנק "
 הגנאי ,  שעזב לא מכבר את הפועל ת"א ,  מקווה  " להגיע לרמות הגבוהות "  דרך הקבוצה הבלגית . " יכול להבין את מה שאמרו עליי "
 לאחר שנחת בבלגיה ,  בגנק מתחילים לבנות על חלוצה לשעבר של הפועל תל אביב סמואל יבואה ,  שהצטרף אליה עם תחילתו של חלון ההעברות תמורת סכום של כ-700 אלף יורו .  הקבוצה המדורגת במקום ה-10 מתוך 15  ( מוסקרון הודחה מהליגה )  כבשה העונה 21 שערים בלבד ,  והיא מקווה לקבל תפוקה מהחלוץ הגנאי בקרוב .
 גם יבואה עצמו מודע לגודל הציפיות ממנו ,  זאת לאחר שמאז השנה שעברה הבקיע הגנאי שערים מעטים בשורות האדומים ,  לאחר שפתח את העונה אשתקד בצורה מסחררת . " אנשים בישראל אמרו שמאז מותה של אמי ,  במרץ 2009 ,  נחלשתי מאוד ביכולת .  אני יכול להבין את מי שאמר את זה עליי ",  סיפר יבואה לכלי תקשורת בבלגיה . " זו הייתה מכה ,  אבל הייתי חייב להמשיך ולהתרכז בכדורגל ". 
יבואה שמח מאוד על המעבר שלו לקבוצה הבלגית ,  בה כידוע משחק החלוץ הישראלי אליניב ברדה . " בגנק ,  אני אמשיך לנסות ולבנות את החלום שלי - להיות חלוץ ברמות הגבוהות ביותר ",  חתם הגנאי את דבריו .
 
יבואה : " אמשיך את החלום שלי בגנק "
 הגנאי ,  שעזב לא מכבר את הפועל ת"א ,  מקווה  " להגיע לרמות הגבוהות "  דרך הקבוצה הבלגית . " יכול להבין את מה שאמרו עליי "
 
