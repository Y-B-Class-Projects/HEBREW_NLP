בג"צ :  פגמים בבדיקות השמאים
בג"צ קבע כי שמאי הרכב של חברת מגדל ערכו שומות על פי ערכים כלכלים וללא בדיקה פיזית של הרכב ,  בניגוד להוראות משרד התחבורה
הישג נוסף לאיגוד המוסכים במאבק נגד חברות הביטוח :  בג"צ דחה את עתירתם של שמאי הרכב לביטול העונש בגין הפרות חוזה מ-2007 ,  וקבע כי הוכח שהשמאים ערכו שומות ללא בדיקה פיזית של הרכב ,  וכי ניתנה חוות דעת על פי איזון הנעשה באמצעות תוכנת מחשב לבין ערכים כלכליים .  בכך למעשה ,  הותיר בג"צ על כנה את החלטת רשות משרד התחבורה ,  על פיה יש להתלות את רשיונם של שמאים אלו ,  לתקופה של שלושה חודשים עד שנתיים .  
על פי החלטת בג"צ ,  שיטת השמאות המבוססת על תעריפים אחידים שמכתיבה תוכנה ואכיפת תעריפים אלו על מוסכים ומובטחים ,  אינה עומדת בקנה אחד עם האינטרס הציבורי ,  וממנה עלו סימנים של הפרות חוזה בין המבוטח לחברת הביטוח בשל תפקוד לקוי של השמאים בבדיקת המכוניות .  
לטענת איגוד המוסכים ,  חברת מגדל ,  הנתבעת ,  ננזפה על הפרות אלה ואף נדרשה להפקיד ערבות בבית הדין כדאי להבטיח שהפרות אלה ייפסקו .  אך מצידה של זו ,  טענה חברת הביטוח כי פעולות אלה ,  לרבות סוגיית ה'שומה הכלכלית' ,  הינן לגיטימיות ונעשות במטרה לשלוט על תעריפי השוק ,  ולכפות על עוסקים פרטיים תעריפים נוחים לחברת הביטוח בתיקון תאונות דרכים .  
מהחלטת בג"צ עולה כי התעריפים שחברת מגדל גבתה היו תעריפי ספק חלפים ספציפי ,  איתו הייתה שותפה ומאוחר יותר בעלת אינטרס .  בלא ידיעתו של המבוטח ,  שילם זה מחירי תיקון מלאים על חלפים ממקור אחר .  חברת הביטוח אף פעלה בניגוד לחוק חוזה הביטוח שמחייב הבלטת סייגים :  אם המבוטח תיקן את רכבו במחיר שעולה על התעריף שנקבע על ידי חברת הביטוח ,  כלומר על פי 'מחירי מיגדל' ,  ושלא במוסך הסדר - לא זכה לקבל פיצוי על ההפרש .  
לדברי איגוד המוסכים ,  מדובר בהחלטה משפטית חשובה ואתית המקדמת את צרכיו של הציבור ,  ובפרט מבטיחה כי המבוטח יזכה לקבל את רכבו ברמת הבטיחות הראויה לאחר תאונה .  יו"ר איגוד המוסכים רונן לוי מביע תקווה שמחר  ( שני )  ימשיך בג"צ במגמת השינוי ,  ויפריד בין פעולות מקצועיות של שמאי החוץ לבין חברות הביטוח ."  אנו גאים שהצלחנו לפעול למען כלל המבוטחים בישראל ,  שהאינטרס שלהם זהה לזה של בעלי המוסכים הפרטיים  תיקון בטוח ללקוח ופרנסה בכבוד למוסך ". 

בג"צ :  פגמים בבדיקות השמאים
בג"צ קבע כי שמאי הרכב של חברת מגדל ערכו שומות על פי ערכים כלכלים וללא בדיקה פיזית של הרכב ,  בניגוד להוראות משרד התחבורה

