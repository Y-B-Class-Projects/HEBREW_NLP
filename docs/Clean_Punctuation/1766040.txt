גרמניה :  גם ברמן לא עצרה את דורטמונד
המוליכה הגאה הגדילה את יתרונה בפסגה ל-11 נקודות עם ניצחון 0:2 .  שער ראשון לריברי ב-0:3 של באיירן על סט .  פאולי
נראה שקבוצות הצמרת בבונדסליגה מתחילות להרגיש איך הזמן עד פגרת החורף מתקצר עבורן .  אחרי שהאנובר ניצחה ביום שישי 1:2 את שטוטגרט ,  לברקוזן הפגיזה רביעייה ברשת של המבורג וניצחה 2:4 כשהיא מטפסת למקום השני .  במשחק המאוחר של הערב  ( שבת )  דורטמונד הגדילה את הפער ל-11 נקודות עם 0:2 ביתי על ורדר ברמן .
 באיירן מינכן ,  שלא מצליחה לייצר יציבות בליגה ,  הייתה השבוע בצד המנצח .  השחקנים של לואיס ואן חאל שוב הוכיחו שכשהם רוצים ,  הם מסוגלים והמפגש שלהם מול סט .  פאולי מהתחתית הסתיים עם 0:3 חלק .  פרנק ריברי ,  שכבש השבוע שני שערים נגד באזל ,  הבקיע לראשונה העונה בליגה את השלישי של הבווארים אחרי שערים של האמיט אלטינטופ ופיליפ לאהם  ( בפנדל )  .  בתום המשחק הודיע המועדון על הארכת חוזהו של בסטיאן שווינשטייגר עד 2016 ,  ובכך באיירן שמה סוף לשמועות שקשרו אותו עם מעבר לספרד .
 השוואבים התחפרו עמוק יותר מתחת לקו האדום וכנראה זקוקים למאמן שיחליף באופן קבוע את יינס קלר ,  כשברונו לבאדיה הוא המועמד המוביל כרגע .  האנובר היא אחת מהפתעות העונה ,  וניצחונה העלה אותה זמנית למקום השני בטבלה ,  כשהיא עם 31 נקודות .  
הקבוצה של מירקו סלומקה הפסידה לשטוטגרט בפעם האחרונה בבית לפני ארבע שנים והעונה היא נהנית מיכולת טובה של החלוץ דידייה יא קונאן ,  שבדקה ה-35 העלה את האנובר ל-0:1 לאחר שהגנת שטוטגרט הסתבכה עם כדור פשוט ברחבתה ,  והוא בא מאחור ובעט מהאוויר לפינה הרחוקה .  האנובר לא ניצלה את היתרון כדי ללחוץ על הדוושה ולסגור את הסיפור ושילמה על כך בדקה ה-74 ,  כשכדור חופשי ננגח על ידי ג'ורג' נידרמאייר שקבע 1:1 .  אבל בעוד שטוטגרט חוגגת את השוויון ,  הגיע בדקה ה-76 כדור עומק לדידייה יא קונאן בצד שמאל ,  החלוץ נכנס לרחבה ,  ומזווית קשה בעט לפינה הרחוקה ופנימה כדי להשלים צמד ולקבוע 1:2 להאנובר .  עד לסיום שטוטגרט חיפשה את השוויון ,  אך לא מצאה ,  וספגה את הפסדה העשירי העונה .
 החבורה של לואיס ואן חאל ממשיכה בהתנדנדות בין ניצחונות למשחקים שבהם היא מסיימת בתיקו או הפסד ,  כפי שקרה לה בשמונת המשחקים האחרונים .  הפעם הבווארים היו צריכים לנצח אחרי ההפסד לשאלקה 2:0 להפסדים ,  וזה בדיוק מה שקרה להם מול סט .  פאולי מהתחתית שלא יכלה מול פרנק ריברי וחבריו .  
אז אחרי ההעפלה הקלילה לשמינית גמר ליגת האלופות ,  באיירן חזרה לקרבות הליגה וכבר בדקה ה-30 היא הבקיעה כשהאמיט אלטינטופ קיבל מסירה מבסטיאן שווינשטייגר ,  שעט לעבר השער ושיחרר פצצה ברגל ימין לפינה הימנית הגבוהה של השער .  בדקה ה-68 ביצע השוער האורח ,  תומאס קסלר ,  עבירה ברחבה שחייבה כרטיס אדום ופנדל .  ארבע דקות אחרי ההתארגנות של סט .  פאולי עם הכנסת שוער מחליף ,  דייק פיליפ לאהם והבקיע את השני .  על הקינוח היה חתום פרנק ריברי בדקה ה-79 .
 הרצף המצוין של לברקוזן נמשך גם הערב כשהקבוצה של יופ היינקס עולה כבר לשבעה משחקים רצופים ללא הפסד .  הפעם זה נגמר עם עוד ניצחון שמאותת לצמרת על הכוונות של לברקוזן ,  כשהביטחון של הקבוצה אמור לעלות אחרי שתי תוצאות התיקו האחרונות .  עד הערב לברקוזן ניצחה רק פעם אחת בעשור האחרון ,  אבל הפעם הסיפור היה שונה לחלוטין מבחינת הקבוצה .
 בדקה ה-30 ארתורו וידאל מצא בצד שמאל את סידני סאם ,  שהמשיך עם בעיטה בזווית קשה לפינה הרחוקה פנימה .  המארחת המדשדשת מאמצע הטבלה הצליחה לחזור עם שער עצמי של וידאל בדקה ה-48 שהשווה ל-1:1 .  לברקוזן לא נבהלה והבקיעה שני שערים נוספים תוך חמש דקות כשבדקה ה-61 וידאל נגח פנימה את השני ואחרי זמן קצר גונזאלו קסטרו מצא את רנאטו אוגוסטו ,  שהמשיך עם בעיטה לפינה השמאלית לאחר מבצע קבוצתי מצוין ,  שקבע 1:3 .  הרביעי של לברקוזן הובקע משער עצמי של פרנק רוסט  ( 78 )  ודקה לאחר מכן נכבש השער המצמק של המבורג על ידי אלג'ירו אלייה .
 אחרי שהבטיחה את אליפות החורף ,  דורטמונד רוצה לצאת לפגרה עם יתרון גדול ככל האפשר בפסגה .  ורדר ברמן ,  שעוברת עונה איומה למרות הניצחון הנאה באמצע השבוע על אינטר ,  היא לא ממש הקבוצה שתפריע לה .  נורי שאהין כבש שער נפלא בכדור חופשי כבר בדקה התשיעית ,  ודורטמונד הכפילה את יתרונה עם שער של שינג'י קגאווה היפני בדקה ה-70 .  הקבוצה של יורגן קלופ מציגה מאזן של 14 ניצחונות מול הפסד ליגה אחד בלבד .  קשה לראות מי מסוגל לעצור אותה גם אחרי פגרת החורף .
 משחקים נוספים :
 קלן - פרנקפורט 0:1
לקלן :  כריסטיאן קלמנס 56
הופנהיים - נירנברג 1:1
להופנהיים :  מרווין קומפר 55 ,  לנירנברג :  כריסטיאן איגלר 87אלמוג כהן נכנס כמחליף בדקה ה-45 וקיבל כרטיס צהוב
קייזרסלאוטרן - וולפסבורג 0:0

גרמניה :  גם ברמן לא עצרה את דורטמונד
המוליכה הגאה הגדילה את יתרונה בפסגה ל-11 נקודות עם ניצחון 0:2 .  שער ראשון לריברי ב-0:3 של באיירן על סט .  פאולי

