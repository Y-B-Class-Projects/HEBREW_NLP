ערוץ הילדים הטובים
בלי תכנים שיווקיים וביטויי אלימות ,  הצליחו בני הזוג אלונה אבט ותמיר פאול להפוך את הופ ,  הערוץ שהקימו לפני עשור ,  לאימפריה לגיל הרך :  ארבעה תתי-ערוצים ,  אתר אינטרנט ,  ערוצים בחו"ל ו-700 אלף ילדים בישראל שנצמדים למסך מדי יום . " הברודקאסט מספק סט אחד של ערכים ליפה 
 >  >  כשבני הזוג אלונה אבט ותמיר פאול ,  מפיקים והורים ,  החליטו לפני כעשור שיש מקום בשוק הרב-ערוצי לערוץ ילדים עם תכנים חיוביים ועדינים בלבד ,  הם נתקלו בהרבה תגובות ציניות . " תמיר ואני ניהלנו חברת הפקות שהתמחתה בעיקר בתעודה ",  נזכרת אלונה . " הטלוויזיה הרב-ערוצית פתחה הזדמנויות רבות ,  והחשבנו שילדים צעירים נחשפו לתכנים שלא בהכרח התאימו להם - אלימות או תכנים מוטים מבחינה מגדרית .  חשבנו שיש מקום לערוץ שיהיה מיועד לגילאי הפרה-סקול בלבד .  כיום זה נראה מובן מאליו ,  אבל אז אמרו לנו :  'תוכניות מפחידות ואלימות זה מה שעובד על ילדים בטלוויזיה .  מי יראה אתכם אם לא תשדרו תוכניות כאלו ? ' "  אבט ופאול לא התייאשו והקימו את ערוץ הופ כפי שהאמינו שהוא צריך להיראות - בלי אלימות ובלי תכנים שיווקיים .  10 שנים מאוחר יותר ,  כמעט אין הורה שאינו מכיר את סמל העפיפון המחייך .  על-פי נתוני הערוץ ,  המשודר בכבלים ובלוויין ,  בכל יום צופים בו כ-700 אלף ילדים ב-1.6 מיליון בתי אב ,  במשך 2.5 שעות בממוצע . " גם בעסקים יש כל מיני דרכים להצליח ",  טוענת אבט . " בטווח הקצר יכולנו לקבל החלטות אחרות והחברה אולי היתה מגיעה לפיקים מובהקים יותר של הצלחות מטאוריות .  בסופו של דבר ,  כיום יש לנו חמישה ערוצים ,  אתר ,  ערוצים בחו"ל והליכי פיתוח מעניינים ".  הערוצים שמפעילה החברה כוללים את הופ ,  לולי ,  הופ לומדים - ערוץ אינטראקטיבי שאפשר לשחק בו בשלט ,  הופ ילדות ישראלית שעלה באחרונה ,  והופ הורים שבקרוב לא יתפקד כערוץ מלא אלא ישודר רק לאחר סיום שידורי ערוץ הופ מדי ערב .  מלבד הערוצים בישראל ,  מפעילה החברה ערוצים ברומניה ,  בסינגפור ,  בטורקיה ,  בפולין ועוד .  כמו גלגלי שיניים אבט ופאול מודעים למעמדם כ"שמרטף הלאומי "  ולוקחים אותו ברצינות תהומית . " בואו נודה באמת - הרבה פעמים ההורים לא שם ",  אומר פאול . " הרבה פעמים הם משתמשים בטלוויזיה כבייביסיטר ,  שמים את הילדים מולה והולכים להתקלח או לעשות דברים אחרים .  אבל הם לא מוטרדים שישודר משהו שלא מתאים לילדים שלהם ,  שיוצר זילות של נושא מסוים .  יש אמנה לא כתובה שאנחנו מקפידים עליה מאוד :  אין אצלנו פרסום סמוי ואין מסרים שיווקיים .  אנחנו הולכים עם ההורים או דרך ההורים ,  ולא עוקפים אותם .  התפישה שלנו אומרת שאם כבר משדרים תכנים - אז שיהיו טובים ".   " צריך להציג תמונת עולם מגוונת יותר ",  מוספיה אבט . " ילד צריך לקבל כמה שיותר כלים כדי להבין שיש הרבה נקודות מבט ולגדל חוט שדרה עמיד מספיק כדי שיוכל בבוא היום לדעת מה נכון ומה לא .  שלא יקבל תמונת עולם מונוליטית עם סוג אחד של מודל יופי ושל מודל הצלחה .  הברודקאסט מספק סט אחד של ערכים ליפה ומוצלח ,  וחלק מהערוצים הזרים נעשים מאותו מקום .  אנחנו מנסים לתת אופציה אחרת ,  איזה זיז להיאחז בו ".  פחות על פחות בני הזוג עובדים ביחד כבר שנים . " לא הכרנו בעבודה אבל הדבר הראשון שעשינו היה את 'אל עצמי' ,  פיצ'ר שאני ביימתי ואלונה הפיקה ב-1986 ",  מספר פאול . " בזמנו אלונה ניהלה את חברת אבא הפקות שהפיקה פיצ'רים ותוכניות טלוויזיה ,  ואני הייתי במאי ".   " בדברים המהותיים יש החלטות משותפות .  אני אחראי יותר על הפקות המקור ועל הצד התפעולי והעסקי ,  ואלונה מטפלת בנושא הרכש ,  לוחות המשדרים והקשר עם חו"ל .  אחרי כל כך הרבה שנים זה כמו גלגלי שיניים - אחד מכיר את הרגישויות של השני ,  את הטעם שלו .  בסך הכל אנחנו רואים דברים באופן דומה ,  אחרת אי אפשר היה לעבוד ביחד .  אנחנו לא מגיעים ביחד באוטו בבוקר והרבה פעמים לא יודעים מה עבר אחד על השני במהלך היום .  אנשים מתפלאים שאנחנו לא יודעים בכל רגע בדיוק מה השני עושה ".  אבט ופאול חוששים מהרפורמה שמתכנן האוצר ,  שבמסגרתה יחויבו חברות הכבלים והלוויין להציע ללקוחות חבילת בסיס צרה כשכל ערוץ בנוסף לערוצי הבסיס יתומחר בנפרד . " אנחנו די מתחלחלים מכך שאולי יוציאו אותנו מחבילת הבסיס ",  מודה אבט . " מבחינתנו לבית שיש בו ילדים בגיל הזה הערוץ הוא ברמה של לחם ומרגרינה ,  והרעיון שידרשו על זה כסף בנפרד נראה לנו מטורף .  אנחנו נמצאים באופן קבוע בין שלושת הערוצים הנצפים של הכבלים והלוויין ,  על אף שאנחנו ערוץ לא יקר - מהמנעד התחתון של ההתקשרויות של הכבלים והלוויין .  תחת הבאנר של טובת הצרכן ,  האוצר מוביל מהלך שבסופו נשלם הרבה יותר על הרבה פחות ".  לדבריה ,  אי אפשר לבחון טלוויזיה רק בפרמטר כלכלי ולטווח קצר ,  אלא יש לקחת בחשבון גם את ההשפעה לטווח ארוך . " כיום אם את נכנסת לגן באילת או במטולה כל הילדים שרים את שיר הא-ב שאנחנו משדרים בערוץ ,  בלי קשר לכמה כסף יש להורים או איזה חבילה יש לו בבית ",  טוענת אבט . " רשות השידור לא מתפקדת ,  החינוכית עסוקה בלקנות רכש ,  מי ידאג לקהל היעד הזה ?  "  נוסטלגיה עוצמתית בתחילת דצמבר העלו אבט ופאול את ערוץ הופ ילדות ישראלית ,  שהיה פתוח לצפייה בחינם אך מעתה יבוקש בעבורו תשלום של 12.90-13.90 שקל לחודש .  הערוץ מוקדש לקלאסיקה ישראלית לילדים ,  שירים ,  סיפורים ומשחקי ילדות ,  וכולל שירי משוררים כמו ביאליק ,  נעמי שמר ,  לאה גולדברג ואהוד מנור ,  ביצועים מקוריים של זמרים כמו חוה אלברשטיין ,  מתי כספי ועוזי חיטמן ,  והקראת סיפורים מפי יהונתן גפן ,  דוד גרוסמן ,  אתגר קרת ועוד . " גילינו שהילדים לא מכירים שירים שאנחנו גדלנו עליהם ,  והתחלנו בפרויקט ",  מספר פאול . " כל שנה הפקנו כמות מסוימת של קליפים וגילינו שיש היענות עוצמתית . " זה התפתח למשחקי ילדות - קלאס ,  דוקים ,  משחקים שילדים לא משחקים כיום .  הבנו שבעצם המושג ילדות ישראלית מכיל בתוכו הרבה מאוד מרכיבים שהם אופיינים לתרבות שלנו ,  שהיא לא ארוכת טווח ,  ולא פשוט לאבד דברים שנוצרו לפני 30-40 שנה .  זה ערוץ שגם ילדים וגם הורים אוהבים לראות ". 

ערוץ הילדים הטובים
בלי תכנים שיווקיים וביטויי אלימות ,  הצליחו בני הזוג אלונה אבט ותמיר פאול להפוך את הופ ,  הערוץ שהקימו לפני עשור ,  לאימפריה לגיל הרך :  ארבעה תתי-ערוצים ,  אתר אינטרנט ,  ערוצים בחו"ל ו-700 אלף ילדים בישראל שנצמדים למסך מדי יום . " הברודקאסט מספק סט אחד של ערכים ליפה 

