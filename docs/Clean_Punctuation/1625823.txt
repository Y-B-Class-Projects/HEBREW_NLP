הוויזה לארה"ב מתייקרת בעוד 250%
הדוד סם דורש שנשלם :  הממשל בוושינגטון החליט להעלות את מחיריהן של כמעט כל סוגי האשרות .  הוויזה לאנשי עסקים תעלה מהשנה הבאה 450 דולר במקום 131 דולרים כיום
ארה"ב תייקר ב-2010 כמעט את כל סוגי אשרות הכניסה והעבודה שהיא מנפיקה - כך עולה מאתר האינטרנט של משרד החוץ .  האשרה שתתייקר בשיעור החד ביותר ,  פי 2.5 ,  תהיה זו המונפקת למטרות מסחר המכונה  " ויזת סוחרים "   ( treaty trader )  ותעלה 450 דולר לעומת 131 דולר כיום ,  אומר עו"ד פרי נובוטני ,  מומחה לדיני הגירה של ארה"ב .  לאשרה זו זקוקים מי שמקיימים עם ארה"ב סחר משמעותי ומבקשים בשל כך אשרת עבודה .
 ייקור חד יחול גם באשרה המונפקת למי שמבקש להיכנס לארה"ב למטרות נישואים ,  המכונה  " ויזה לארוסין ".  אשרה זו ,  שעלותה עד כה היתה 131 דולר ,  תתייקר ל-350 דולר .
 אשרת העבודה המונפקת לעובדים הנשלחים לארה"ב מטעם ארגוניהם  ( רילוקיישן )  וכן לעובדים בעלי כישורים יוצאי דופן וספורטאים תתייקר ל-150 דולר ,  לעומת 131 דולר .  האשרה הנפוצה ביותר ,  המונפקת למטרות תיירות וכן לסטודנטים תתייקר ב-9 דולרים בלבד ,  ל-140 דולר לעומת 131 דולר כיום .
 לפני פחות משנה העלות של אשרת הכניסה לארה"ב היתה 100 דולר בלבד .  ב-1 בפברואר השנה האשרה התייקרה ל-131 דולר ,  בנימוק שעלות ההנפקה של האשרה גדלה בשל בדיקות של טביעות אצבע של המועמדים לקבלת האשרה .  גם הפעם ,  הנימוק לייקור הצפוי של האשרות הוא הצורך לכסות את הוצאות הנפקתן .
 נשיא איגוד לשכות המסחר ,  עו"ד אוריאל לין ,  הביע חוסר שביעות רצון מהחלטת ארה"ב לייקר את האשרות לעוסקים סחר עמה . " המהלך מנוגד למדיניות של פתיחות ,  של מגע כלכלי חופשי ושל עידוד אנשים ליצור קשרים עסקיים עם ארה"ב .  במיוחד חמור הדבר כאשר זה נוגע למדינה עמה יש לישראל סחר הדדי מפותח ",  אמר .  לין הביע תקווה שייקור האשרות לא יביא לתגובות נגד שיפגעו ביחסי הסחר עם ארה"ב .
 לדברי עו"ד נובוטני ,  בשבוע שעבר תמה התקופה שבה ניתן היה להגיש בקשה לאשרת עבודה בארה"ב מסוג h2b ל-2010 .  מדובר במכסה של 65 אלף אשרות עבודה מסוג זה ,  שהתמלאה ב-23 בדצמבר האחרון .
 עתה ניתן להגיש בקשות לאשרה זו ל-2011 החל באפריל 2010 .  בשנים האחרונות המכסה התמלאה בתוך פחות משבוע ימים מאז המועד ההתחלתי להגשתה  ( 1 באפריל )  ,  אך ב-2009 ,  ככל הנראה עקב המשבר העולמי ,  המכסה התמלאה רק כעבור כשמונה חודשים .
 
הוויזה לארה"ב מתייקרת בעוד 250%
הדוד סם דורש שנשלם :  הממשל בוושינגטון החליט להעלות את מחיריהן של כמעט כל סוגי האשרות .  הוויזה לאנשי עסקים תעלה מהשנה הבאה 450 דולר במקום 131 דולרים כיום

