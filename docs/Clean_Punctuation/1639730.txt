הקופות ממשיכות לצלצל
 >  >  מפיקי סרט ההמשך של  " וול סטריט ",  שייקרא  " money never sleeps "   ( "כסף אינו הולך לישון ")  ,  החליטו למהר להוציא אותו להקרנות .  צילומי הסרט ,  בבימויו של אוליבר סטון ,  הושלמו רק לפני חודשים אחדים וכבר הוא משובץ להקרנה בסוף השבוע של 23 באפריל .  בדרך כלל עוברים חודשים ארוכים ,  ולפעמים שנה תמימה ,  עד שסרט יוצא לאקרנים .  ואולם במקרה של  " וול סטריט 2 "  מבקשים המפיקים לנצל את המשבר הכלכלי בארה"ב ואת התחושות השליליות שהצטברו בקרב הציבור הרחב כלפי חברות הפיננסים של וול סטריט ,  כדי לדחוף את הקרנת הסרט קדימה .  הם מקווים שהסרט ימשוך צופים רבים שזיכרון המשבר הפיננסי עדיין טרי במוחם .  בקהילת הבנקאים של וול סטריט מצפים לסרט החדש בדריכות ,  אבל לאו דווקא מחשש לפגיעה בדימוי של בנקי ההשקעות ,  המנהלים או הסחרנים למיניהם .  הדימוי שלהם ירוד כיום בלאו הכי - וזה לא מפריע להם להמשיך בחגיגת הבונוסים השמנים כאילו דבר לא השתנה .  הדריכות נובעת מסיבה אחרת :  הסרט  " וול סטריט "  המקורי ,  שיצא לאקרנים ב-1987 ,  נהפך לקאלט עם השנים .  הרבה בנקאי השקעות וסחרנים קיבלו השראה מגורדון גקו - כוכב הסרט מייקל דאגלס .  גקו אמר את מה שכולם חשבו בלב :  תאוות הבצע היא דבר טוב ולגיטימי  ( "greed is good ")  .  השאלה הגדולה היא מה הכין לנו סטון הפעם .  לסטון ,  שאביו היה ברוקר בעצמו ,  יש נטייה להציג בסרטיו קונספירציות מצד אנשים בעמדות הכוח .  בסרט הראשון ראינו כיצד גקו מבצע מניפולציות שונות ,  לא תמיד חוקיות ,  במטרה לגרוף רווחים .  המחיר ששילמו אחרים בגין המניפולציות לא עניין אותו כלל .  במבט לאחור נראה הסרט  " וול סטריט "  תמים למדי לעומת השחיתות והנזקים שוול סטריט המציאותית הצליחה לייצר בעשור האחרון .  איזו קונספירציה ישרטט לנו סטון הפעם ?  האם יצליח להפתיע ?  נצטרך להמתין .  מפרטים ראשונים שדלפו לגבי התסריט מתברר שהסרט ינוע על ציר המשבר החמור שהתחולל בשווקים הפיננסיים בסוף 2008 .  גקו ,  שהופלל על ידי הברוקר הצעיר באד פוקס ונשפט על מניפולציות של הרצת מניות ושימוש במידע פנים ,  סיים לרצות את שמונה שנות המאסר שנגזרו עליו .  בצאתו מהכלא הוא משנה גישה .  הוא מנסה להזהיר כי תעשיית הפיננסים איבדה בלמים והיא בדרכה לקריסה .  ייתכן שההתנהגות שלו מזכירה במקצת את זו של מייקל מילקן ,  שהואשם בשנות ה-80 במניפולציות באג"ח זבל ,  ישב בכלא ,  ומאז שיחרורו נהפך לפילנטרופ .  ואולם אזהרותיו של גקו נופלות על אוזניים ערלות .  העולם לא רוצה לשמוע אותו .  במקביל הוא מנסה לשקם את יחסיו עם בתו וויני ,  שמסרבת לשמור עמו על קשר בעקבות מעשיו ואחריותו ,  כדבריה ,  להתאבדותו של אחיה .  לתמונה נכנס סחרן בשם ג'ייקוב ,  הארוס של וויני ,  שהמנטור שלו בבית ההשקעות שבו הוא עובד נרצח .  הוא חושד במנהל קרן הגידור שבה הוא עובד כמי שמעורב בפרשה .  ג'ייקוב מחפש נקמה ,  וגקו מוכן לסייע לו אם הוא יסייע לו להתקרב לבתו וויני .  לעת עתה עלילת הסרט נשמעת יותר כמו אופרת סבון מאשר סיפור מתוחכם על אנשי וול סטריט תאבי בצע שמנסים לעשות קופה על חשבון הלקוחות שלהם .  האם סטון מכין לנו הברקה מרשימה של אנשי וול סטריט שנועדה למלא את כיסם בכסף ?  קשה לדעת .  הרושם מהמידע הראשוני הוא שמדובר בסרט המשך שעוסק לאו דווקא בתרגיל מבריק ,  אלא שמטרת הסרט היא מימוש הפוטנציאל הכספי הטמון בו .  הסרט צולם בניו יורק ומשך הרבה תשומת לב - הרבה מעבר למקובל בשלבי הפקה .  הסיבה לעניין המיוחד - מלבד ההצלחה העצומה של הסרט הראשון - נובעת כמובן מהמשבר הכלכלי ,  ששינה את פניה של קהילת הפיננסים בארה"ב ובעולם כולו .  מעריצי הסרט הראשון ישמחו לגלות שהשחקן הראשי נותר מייקל דאגלס בדמות גורדון גקו ,  ולצדו יככבו שיה לה בוף ,  ג'וש ברלין ,  קרי מולינגן ,  סוזן סרנדון ופרנק לנגלה .  עם צוות שחקנים כזה ,  עם אוליבר סטון על כיסא הבמאי ועם המשבר הכלכלי והפיננסי ברקע ,  לכולם ברור שיש למה לצפות .
 
הקופות ממשיכות לצלצל
nan
