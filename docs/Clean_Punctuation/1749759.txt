5 עקרונות לכתיבת תוכנית עסקית נכונה
תוכנית עסקית היא מצפן לכל מיזם וחייבת להיות גמישה ,  להעריך נכון את החברה ולהישאר רלוונטית כשהתנאים משתנים .  הנה חמישה עקרונות מנחים ליזם המתחיל העומד בפני כתיבת תוכנית עסקית
 >  >  התוכנית העסקית אמורה להיות המצפן של כל מיזם .  על פי עקרונותיה ,  הנקבעים מראש ,  החברה אמורה לנווט את דרכה בים הסיכונים הסוער ,  אלא שפעמים רבות ,  אולי רבות מדי ,  פג תוקפה עוד לפני שיבש עליה הדיו של המדפסת . " אנשים מכינים תוכניות עסקיות לכל מיני מטרות ",  כותבת היועצת העסקית איימי גאלו בפוסט שהתפרסם באחרונה באתר הארוורד ביזנס ריוויו . " המטרות הן למשוך משקיעים ,  להעריך צמיחה עתידית ,  לבנות שותפויות וכן הלאה ,  אלא שבעולם שבו עסקים דוהרים קדימה ,  מוצרים משתנים במהירות ,  מתחרים חדשים צצים בכל בוקר והאקלים הכלכלי מתחלף ,  יזמים רבים פשוט זורקים את התוכנית מהחלון .  כדי שתוכנית עסקית תהיה בעלת ערך ,  היא חייבת להיות גמישה ,  להעריך נכון את החברה ולהישאר רלוונטית גם בימים של חוסר ודאות ".  כתיבת תוכנית שתלווה את היזם לאורך כל דרכו העסקית שומרת על חמישה עקרונות שיוצרים מסמך חי ומשתנה ,  שאינו מגביל ,  אלא מסייע בקביעת הכיוונים העתידיים .  עיקרון ראשון :  התייחס לנכסים החשובים ביותר שלך יזמים רבים מניחים כי הטכנולוגיה היא הנכס החשוב ביותר שברשותם ,  ומתעלמים מצוות העובדים .  גאלו מצטטת את פרופ' פטרישיה גרין מבבסון קולג' ליזמים ,  שאומרת כי  " ערך נוצר כשהאנשים הנכונים מנצלים את ההזדמנות הנכונה ,  והתוכנית שלך צריכה לתאר את שני החלקים של המשפט ".  תוכנית עסקית נכונה צריכה לתאר את האנשים המובילים את החברה תוך פירוט יכולותיהם האישיות ,  המסבירות מדוע הם הצוות הנכון למיזם :  האם  " עשו "  זאת בעבר ?  האם יש להם התמחויות ייחודיות ?  מה בדיוק הופך אותם לנכונים כאן ועכשיו .  פירוט העקרונות שלפיהם נבחרו האנשים יסייע גם בעתיד ,  בין אם מדובר באותו צוות מוביל ,  ובין אם הצוות התחלף .  במקביל ,  אם הטכנולוגיה היא הנכס המשמעותי שלך ,  התייחס אליה לפי אותם עקרונות :  מדוע היא הדבר הנכון שייצור מיזם מצליח ?  עיקרון שני :  תאר את ההתנסות הקמת עסק ,  מזכירה גאלו ,  הוא תהליך שכולו ניסוי וטעייה .  מי שקורא את התוכנית העסקית שלך לא מצפה שתתאר במדויק את העתיד ,  אבל רוצה לדעת מה הן הדרכים שבהן תלך כדי למכור את מוצריך בצורה הטובה ביותר .  פרופ' הווארד סלמן מבית הספר למינהל עסקים של אוניברסיטת הרווארד ,  כתב ספר על כתיבת תוכנית עסקית שבו הוא כותב כי מטרת התוכנית היא לתאר את הכיוון שבו אתה צועד ,  ואת כל הניסיונות העסקיים שתעשה כדי להגיע אל המטרה . " השיטה היא לא להגיד 'אנחנו הולכים לעשות איקס ואחר כך ווי' בסדר הזה בדיוק ",  אומר סלמן . " השיטה הנכונה מפרטת את הכלים שבהם בכוונתנו להשתמש כדי להתקדם ,  ומיהם האנשים שיעזרו לנו להגיע לשם .  אל תתאר רק את הדרך שבה תנהל את הניסוי ",  הוא מסכם . " זכור להסביר גם מה תעשה עם הדאטה שתצטבר בעקבותיו ".  עיקרון שלישי :  דע להעריך סיכונים סיכוייך ללכת בדיוק לפי התכנון הראשוני קרובים לאפס .  לכן ,  אחת הדרכים לשמור על תוכנית דינמית היא לכלול בה הערכת סיכונים ואמצעים שבהם אתה מתכוון להתנהל מולם .  מובן שאין כל אפשרות לחשוב על כל סיכון אפשרי ,  לכן במקום לנסות לנחש את כלל הסיכונים - כדאי שתדע להוכיח את יכולתך העסקית ,  האישית והכלכלית להתמודד עם תנאים משתנים .  עיקרון רביעי :  אל תתעקש על פורמט כתיבה מסורתי לא תמיד נדרשת מצגת פאואר-פוינט ,  או 40 עמודי וורד עמוסים .  אלה יכולים להתגלות כמגבילים ,  ולו רק ברמה הפסיכולוגית .  נסה לא להשתמש בטמפלט קבוע .  צור קובץ בסיסי שממנו תוכל לצאת לפורמטים רחבים יותר שלהם תידרש מול משקיעים ,  או כשתצטרך לשנות תפישות וכיוונים .  עיקרון חמישי :  אל תשליך את התוכנית למגירה אחת הטעויות הנפוצות של יזמים היא כתיבת התוכנית וזריקתה למגירה .  חשוב להתייחס אליה באופן קבוע ולהעריך אותה מחדש באופן תדיר .  לדברי פרופ' גרין ,  הצעד הנכון יהיה להכניס את בחינת התוכנית לתוך לוחות זמנים קבועים  ( אחת לרבעון ,  למחצית או לשנה )  .  אפשר לבקש מבעלי תפקידים שונים להעריך חלקים שונים של התוכנית ,  אך המנכ"ל צריך להיות זה שמחבר את כלל החלקים .  בדיקות קבועות של התוכנית יאפשרו לך לשמור את היד על הדופק ולבדוק אם המיזם שלך באמת הולך בכיוונים אליהם התכוונת מלכתחילה .  המצב בישראל  " היזם הישראלי הממוצע ,  שחונך מתקופת הטירונות וקורס מ"כים על נורמות כמו 'קדימה הסתער' ו-'נוע ,  נוע  ..  .  להסתדר תוך כדי תנועה' ,  אינו מייחס חשיבות רבה לתוכנית העסקית .  יש אפילו הרואים בה מטרד המחויב על ידי מוסדות פיננסיים ומשקיעים מרובעים ",  אומר יוסי בר אל ,  מרצה בכיר בבית הספר למינהל עסקים ,  המסלול האקדמי ,  המכללה למינהל .  על פי בראל מעטים  ( מדי )  היזמים המנהלים את פעילותם על סמך תוכנית מפורטת שהוכנה מחלקי מידע ונתונים ,  שחלקם נראים ברורים מאליהם ואחרים ממש לא חשובים .  אלא שהתוכנית העסקית יוצרת בסופו של  " תמונת מציאות "  שמשמשת ליזם מפה שבעזרתה הוא מנווט את דרכו בנתיב הנכון . " צודקים אלה הטוענים כי המציאות מורכבת ומשתנה בתדירות גבוהה ,  ואולם בדיוק בשל כך עולה חשיבות ההכנה של התוכנית העסקית ",  הוא אומר . " תוכנית טובה נוצרת על בסיס נתונים רבים ובחינתם במגוון תרחישים דינמיים ,  המניחים שינויים גם במה שנראה לכאורה בטוח ומובן מאליו . " אל תוותרו על תוכנית מפורטת ומקצועית .  הכנתה באופן נכון מחייבת את היזם ליטול חלק פעיל בתהליך ולא להטיל את כתיבתה על גורם חיצוני בלבד . " כדאי להכין את התוכנית עם אנשי מקצוע שזו מומחיותם וכאלה העוסקים בליווי והכוונת יזמים - כמו מ.ט.י ויועצים מתמחים אחרים ".  yazam@themarker.com

5 עקרונות לכתיבת תוכנית עסקית נכונה
תוכנית עסקית היא מצפן לכל מיזם וחייבת להיות גמישה ,  להעריך נכון את החברה ולהישאר רלוונטית כשהתנאים משתנים .  הנה חמישה עקרונות מנחים ליזם המתחיל העומד בפני כתיבת תוכנית עסקית

