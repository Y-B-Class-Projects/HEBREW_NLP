פינוי-בינוי בפ"ת :  300 דירות ייהרסו ,  1,100 ייבנו 
נווה מקבוצת נכסים ובנין מקדמת פינוי-בינוי בשכונת כפר גנים ב' .  דמרי ולב אופיר מקדמות פינוי-בינוי צמוד לשכונת נווה גן
 >  >  נמשכת ההתעניינות המוגברת של הקבלנים בפתח תקוה .  ל-themarker נודע על תוכניות שמקדמות שלוש חברות נדל"ן לביצוע שני פרויקטים גדולים במסגרת של פינוי-בינוי בעיר ,  במסגרתן ייבנו 1,110 דירות חדשות .  בדרום העיר ,  בשכונת כפר גנים ב' ,  מקדמת חברת נווה מקבוצת נכסים ובנין תוכנית לפינוי-בינוי לבניית 360 דירות חדשות במקום 90 דירות קיימות בבנייני רכבת ישנים .  לפי התוכנית ייהרסו כמה בניינים ישנים שנמצאים במפגש הרחובות יוספסברג ,  כץ ויצחק בן-צבי וייבנו ארבעה מגדלים בני 50 קומות ,  על שטח של 7.6 דונם .  בימים האחרונים הופקדה התוכנית התכנונית בוועדה המחוזית ,  כשברקע החברה ממשיכה להחתים דיירים במתחם על הסכמתם לביצוע התוכנית .  בצמוד ומצפון למתחם קיים שטח בגודל דונם שייעודו בנייה ציבורית .  בחופף להפקדת התוכנית לבניית המגדלים ,  הופקדה בקשה לשנות את ייעוד המגרש לשטח ציבורי פתוח שישמש כגינה .  התוכנית הנוספת לביצוע פינוי-בינוי ,  מבקשת לפנות כ-200 דירות ברחובות קרול ושלום אש שסמוכים לרחובות ז'בוטינסקי וזאב אורלוב ,  ולשכונת נווה גן שבמרכז העיר .  לפי התוכנית ייבנו במקום עד 750 דירות במגדלים בני כ-23 קומות .  לאחרונה הצטרפה חברת י.ח .  דמרי לחברת לב אופיר שמקדמת את ביצוע התוכנית מול הדיירים ומוסדות התוכנית .  בניגוד לערים שכנות אחרות ,  פתח תקוה התקשתה עד היום לקדם תוכניות פינוי-בינוי .  התוכנית היחידה עליה דובר עד כה בצורה מעשית מתייחסת למתחם מקרקעין גדול בשכונת מחנה יהודה .  את הפרויקט שיוסיף מאות דירות חדשות לאיזור ,  מנסה לקדם חברת הנדל"ן טרובוביץ'-בלטנר ,  אלא שהיוזמה תקועה מזה ארבע שנים בשל מחלוקת בינה לבין מנהל מקרקעי ישראל על גובה המיסוי שתשלם החברה .  מבדיקה שערך השבוע themarker עולה כי לא חלה התקדמות בביצוע הפרויקט .
 
פינוי-בינוי בפ"ת :  300 דירות ייהרסו ,  1,100 ייבנו 
נווה מקבוצת נכסים ובנין מקדמת פינוי-בינוי בשכונת כפר גנים ב' .  דמרי ולב אופיר מקדמות פינוי-בינוי צמוד לשכונת נווה גן

