הבלאגן ברשות השידור :  דיווחים על שעות פיקטיביות ,  העלמה של ראיות משפטיות
פרטים חדשים מתוך דו"ח ביקורת פנימי של רשות השידור ,  שהגיעו לידי TheMarker ,  חושפים אי סדרים נוספים ,  ובהם עזרה שניתנה לאתר אינטרנט שהעביר את שידורי הרדיו בלי לשלם עליהם
1 .  הרשות סייעה לאתר אינטרנט שהפיץ את תכניה בלי לשלם לה האתר israelradio.org משתמש כבר כמה שנים בתכנים של רשות השידור בלי לשלם בעבורם .  הרשות ,  מצדה ,  לא רק שאינה פועלת נגד האתר ,  אלא אף משתפת עמו פעולה :  במשרדיה מותקן ציוד שלו ,  המעביר את השידורים לשרתיו .  האתר אף משתמש בלוגו של רשות השידור .  בדו"ח המבקרת הפנימית של הרשות ,  איתנה גרגור ,  נכתב כי  " בסיור שהתבצע במתחם הרדיו ב-2008 נמצא כי בחדר צדדי ,  ליד חדר הפיקוח המרכזי ,  מותקן ציוד קצה .  אנשי הבדק מסרו כי הציוד שייך למר כ' ,  שאף התקין אותו ".  מתברר כי הציוד מאפשר קליטה של שידורים מחדר הפיקוח של הרדיו והעברתם דרך הטלפון לאתר האינטרנט .  קווי הטלפון שאליהם מחובר הציוד רשומים על שם פנסיונר של הרשות .  המבקרת מציינת כי נאמר לה שבעלי האתר ,  כ' - יהודי החי בלונדון - התקין פעמיים ציוד ברשות השידור ,  באישור מנהל ההנדסה לשעבר .  בעבר נבחנה האפשרות שכ' יפיץ את תוכני הרשות בתחנות מקומיות באירופה ,  אך מעולם לא נחתם חוזה בין הצדדים בשל הצעת המחיר הגבוהה שהגיש .  הפנסיונר שקווי הטלפון רשומים על שמו אמר למבקרת כי הסכים לכך בתנאי שלא יצטרך לשלם עליהם ,  וכי כ ' " מתגמל אותו "  מדי כמה חודשים .  בדו"ח נכתב כי לא נמצא כל הסכם התקשרות בין הרשות למר כ' ,  וכן כי  " לא נמצאו תשלומים שהועברו לחברה באופן רשמי ,  באמצעות המערכת הכספית של הרשות ".  ניסוח זה מעלה את התהייה אם הועברו תשלומים לא רשמיים לאנשים ברשות בגין השימוש במתקניה ובתכניה .  המבקרת ממליצה לחקור את העניין ,  לדרוש מהחברה כי תוכני הרשות יוסרו מאתרה ולהוציא את הציוד הזר ממתקני הרשות .  כן דורשת המבקרת לנקוט צעדים משמעתיים נגד המעורבים .  2 .  הארון נפרץ ,  עדויות בתביעה של 400 מיליון שקל נעלמו קלסרים שהכילו פירוט של סידורי העבודה של צלמים ב-1990-1994 נעלמו מהארון הסגור שבו היו - בזמן שמתבררת תביעה בהיקף של 400 מיליון שקל שהגישה נגד הרשות קבוצה שבה חברים הצלמים .  במשך שמונה חודשים לא הוגשה תלונה למשטרה בעניין ,  למרות בקשת יו"ר הרשות הקודם משה גביש .  לעיכוב גרמה העובדה שגורמים שונים ברשות הטילו האחד על השני את האחריות להגשת התלונה .  בסופו של דבר סגרה המשטרה את התיק מכיוון שלא אותר אשם במעשה .  את התביעה הגישה קבוצה של כ-100 עובדים ,  שנחשבו בעבר עובדים חיצוניים של הרשות .  ב-1994 הוכרו הצלמים כעובדי רשות השידור ,  וכעת הם דורשים לשלם להם כ-400 מיליון שקל בגין הזכויות הסוציאליות שלא קיבלו בשנים שלפני צירופם לרשות .  בתחילת 2008 גילו ברשות קלסרים שבהם סידורי העבודה מהשנים שבהן עוסקת התביעה ,  היכולים לשמש את הצדדים במשפט .  ואולם לפני שהקלסרים הועברו למשרד עורכי הדין של הרשות נעלמו כמה מהם לאחר שהארון שבהם אוחסנו נפרץ .  ברשות שלחו לכל העובדים מכתב שבו התבקשו להחזיר את הקלסרים ,  ושבעה מהם אכן הוחזרו .  ואולם אז התגלה כי מידע רב שנכתב במקור בעיפרון נמחק ,  ואי אפשר לדעת אם המחיקות בוצעו בתקופה שבה נכתב החומר או לאחר מכן .  3 .  מפיקים ברדיו מדווחים על שעות פיקטיביות  " במערכת החדשות בתל אביב שוררת אנרכיה רבת שנים .  אין מוסר עבודה ,  אין משמעת וכמעט איש הישר בעיניו יעשה "  - כך הגיב ועד העיתונאים בתל אביב לבדיקת המבקרת הפנימית .  הבדיקה העלתה חשדות לדיווחים על שעות עבודה פיקטיביות במערכת הרדיו בתל אביב .  מהוועד נמסר עוד למבקרת כי  " איננו באים לקטרג על ראש המערכת הנוכחי ,  שהרים זה כבר ידיים והעביר את האחריות לממונים עליו .  אנו זוקפים את המצב לכך שהניהול בראש הפירמידה פשוט זילזל במשך שנים בכל מה שמתרחש במערכת בתל אביב .  לא פלא שאנשים מתנהגים בניגוד לכל כלל ראוי של עבודה מסודרת .  איננו פוטרים את העובדים מאחריות ,  אך רובם ככולם ראו כיצד מתנהלים העניינים מלמעלה - וזה חילחל למטה ".  מדו"ח המבקרת עולה כי מפיקים רבים מדווחים על שעות שכלל לא עבדו בהן או על שעות מאריכים באופן פיקטיבי את המשמרות שבהן כן עבדו .  כך למשל ,  נכתב כי אחת המפיקות דיווחה שמדי שבוע הועסקה במשך ארבע שעות בקול המוסיקה ,  בעוד שמנהל התחנה טען כי לא ראה אותה בעשר השנים האחרונות .  מפיק נוסף רשם כי החל את המשמרת ב-3:00 ,  וכשמנהל הרדיו נשאל על כך הוא ענה כי זו השעה שבה יצא המפיק מביתו כדי להגיע ב-5:00 לעבודה .  עובד אחר שמוזכר בדו"ח מקבל שכר שנה וחצי בלי שהוא משובץ לעבודה .  על כך נמסר למבקרת מההנהלה כי  " נעשו כמה ניסיונות לסיים את העסקתו .  למרבה הצער ,  המערכת לא מסוגלת להתמודד עם הבעיה ".  בדו"ח נכתב עוד כי מפיקים העוברים לגור באזור המרכז נקלטים לעבודה במערכת בתל אביב ,  גם אם אין שם צורך במפיקים .  4 .  אין מרואיינים ערבים בדו"ח המבקרת מוקדש פרק לשוויון בהזדמנויות ולייצוג הולם בשידורי הרדיו .  מהדו"ח עולה כי בתוכניות הרדיו המובילות של קול ישראל כמעט שאין מרואיינים שאינם יהודים .  ברוב התוכניות שנבדקו לא היה כל ייצוג לערבים - בין השאר ,  ב"צבע הכסף ",  ב"יומן השבוע ",  ב"נעים בכביש מארחת "  ובשידורים באנגלית ברשת רק"ע .  שתי התוכניות היחידות שבהן היה ייצוג לערבים הן  " בחצי היום ",  שבה 3% מהמרואיינים היו ערבים ,  ו"הכל דיבורים ",  שבה היה מרואיין ערבי אחד - כלומר ,  0.5% מכלל המרואיינים לתוכנית .
 
הבלאגן ברשות השידור :  דיווחים על שעות פיקטיביות ,  העלמה של ראיות משפטיות
פרטים חדשים מתוך דו"ח ביקורת פנימי של רשות השידור ,  שהגיעו לידי TheMarker ,  חושפים אי סדרים נוספים ,  ובהם עזרה שניתנה לאתר אינטרנט שהעביר את שידורי הרדיו בלי לשלם עליהם

