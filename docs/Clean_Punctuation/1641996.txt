דמי הניהול ברוב קופות הגמל שנמכרו על ידי הבנקים עלו ב-58% מאז 2005
מרכז המידע והמחקר לוועדת העבודה והרווחה :  העברת קופות הגמל מהבנקים ,  לא הביאה לירידה בדמי ניהול ,  להיפך
שיעור דמי הניהול ברוב קופות הגמל שנמכרו בידי הבנקים עלו באופן משמעותי ,  בשיעור מצטבר של 58% בין 2005 ל-2009 - כך עולה ממסמך שהגיש אליעזר שוורץ ממרכז המידע והמחקר ליו"ר ועדת העבודה והרווחה חיים כץ  ( ליכוד )  .  החישוב נעשה בממוצע משוקלל לפי היקף נכסי הקופות בסוף 2009 .  באותה התקופה הסתכמה העלייה הכללית בדמי הניהול של קופות הגמל בכ-50% בלבד .  בחלק מקופות הגמל העצמאיות שנבדקו נרשמה עלייה מתונה עוד יותר ,  ואף ירידה בשיעור דמי הניהול .  כץ הודיע שיבדוק את כל מערך העמלות לאחר שהתברר שיש קופות שהכפילו לאחרונה את העמלות . " העמיתים הם אלו שנפגעים מכך ומטרתנו לעצור את זה ",  אמר כץ ." עיקר העלייה בשיעור דמי הניהול הייתה לאחר מכירתן של קופות הגמל מידי הבנקים לחברות ביטוח ובתי השקעות ,  דהיינו לאחר 2006 ",  נכתב במסמך .  עוד צויין ,  כי  " למרות העלייה בדמי הניהול ,  דמי הניהול הממוצעים בקופות הגמל נמוכים באופן משמעותי מהשיעור המרבי המותר ,  ודמי הניהול הממוצעים בענף הם בשיעור של 45% מהשיעור המרבי המותר  ( 0.9% ב-2009 ,  לעומת דמי ניהול מרביים בשיעור של 2% )  .  עם זאת ,  יש לציין כי דמי הניהול הממוצעים בענף מוטים כלפי מטה בגלל קופות הגמל המפעליות בהן ". שוורץ הוסיף כי  " העברת קופות הגמל מהבנקים לידי חברות הביטוח ובתי השקעה ,  לא הובילה עד כה לירידה בדמי הניהול ,  אלא להיפך ,  זאת גם אם לוקחים בחשבון את השינוי בתשואות .  יחד עם זאת ,  יש לזכור שלהמלצות ועדת בכר היו גם תוצאות כלכליות נוספות ,  בעיקר שכלול שוק האשראי ,  יצירת תחרות לאשראי הבנקאי וגידול בהשקעות ובתוצר ". עוד נטען ,  כי דמי הניהול הממוצעים בקרנות הפנסיה הכלליות עלו בין השנים 2009-2006 בשיעור של11.2% ,  בשונה מהקרנות החדשות .  עם זאת ,  בחלק מהקרנות חלה ירידה ,  לעיתים משמעותית ,  בדמי הניהול הנגבים מהחוסכים.כמו כן ,  הוסבר כי חלק מהקרנות גובות דמי ניהול בשיעור הקרוב לשיעור המרבי  ( חברת הפניקס גובה בשיעור המרבי )  ,  בעוד שקרנות אחרות גובות דמי ניהול הנמוכים באופן משמעותי מהשיעור המרבי המותר.מהנתונים שהוצגו במסמך עולה כי בעוד שבשיעורי דמי הניהול הממוצעים בקרנות הפנסיה החדשות ובחלק מהקרנות הכלליות חלה ירידה ,  הרי שדמי הניהול הממוצעים בקופות הגמל עלו כאמור בשיעור של 50% ומעלה  ( בניכוי הקופות המפעליות )  .  בהקשר זה חשוב לציין ,  כי דמי הניהול הממוצעים שהוצגו במסמך מהווים למעשה ממוצע בין דמי הניהול הנגבים מקבוצות מבוטחים  ( בעקבות הסכמים של ועדי עובדים וכדומה )  שלרוב נמוכים יותר ,  לבין דמי הניהול הנגבים מהחוסכים הפרטיים .  משמעות הדבר היא כי דמי הניהול הנגבים מהחוסך הפרטי גבוהים לרוב מדמי הניהול הממוצעים ,  שכן כוח המיקוח שלו קטן יחסית .
 
דמי הניהול ברוב קופות הגמל שנמכרו על ידי הבנקים עלו ב-58% מאז 2005
מרכז המידע והמחקר לוועדת העבודה והרווחה :  העברת קופות הגמל מהבנקים ,  לא הביאה לירידה בדמי ניהול ,  להיפך

