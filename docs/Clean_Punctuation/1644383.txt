תל דן
בתל דן ,  לצד פלגי מים זורמים וצמרות עצים גבוהות ,  תוכלו לחזות בקשת הבנויה הקדומה ביותר שהתגלתה אי פעם - ברוכים הבאים לארץ הפלאות

שמורת תל דן היא מעין ארץ פלאות :  פלגי המים זורמים כאן מכל העברים ומצטרפים לנהר גועש וצמרות העצים מתנשאות אל על ושומרות על אפלולית תמידית וקרירות מרעננת ,  גם בצהרי יום קיץ חם .
 מסלול הטיול עובר בין פלגים ובצד הנהר ,  בצל חורש וסבך של עצים ,  בעיקר עצי ער אציל ,  מילה סורית ואשחר רחב עלים .  התנאים הטובים בין פלגי הדן מאפשרים למילה הסורית להגיע בשמורה לגבהים של עד 20 מטרים .  בהמשך הדרך מטחנת הקמח ,  שפעלה עד 1948 ,  נגיע לשרידי העיר הכנענית ליש ,  שנכבשה על ידי שבט דן בתקופת השופטים .  באתר ממצאים מיוחדים במינם ובהם אתר פולחן המיוחס לימיו של ירבעם .  בתל שוחזר שער העיר המרשים מהתקופה הישראלית וכן קשת השער הכנעני ,  אולי הקשת הבנויה הקדומה ביותר שהתגלתה עד כה מעולם .
 שרידי התל המקראי ששימש את העיר ליש הכנענית ולאחר מכן את שבט דן ,  זכור לכולנו מסיפורי התורה .  אנשי דן שמאסו במקום מושבם באזור השפלה פנו ל"רגל "  ולמצוא להם נחלה חדש .  משהגיעו למקום ,  נפעמו מיופיו ומהשלווה השרויה בו והחליטו להעתיק את משפחותיהם למקום בו איכות החיים גבוהה הרבה יותר .  
ניתן להתרשם משערי העיר ,  מבמות הפולחן ומבורות ההתנחלות .  לתל דן חשיבות ארכיאולוגית נדירה גם בשל ממצאים ייחודיים בשטח ,  כמו שער הלבנים השלם מהתקופה הכנענית התיכונה ,  המהווה ממצא יחודי בעולם כולו ושברי כתובת המזכירה את בית דוד .  ממצא חשוב שגרם להתרגשות גדולה בקרב החופרים והעולם האקדמי .
 איך מגיעים :  בצומת המצודות ,  מצפון לקריית שמונה נפנה ימינה  ( מזרחה )  לכביש 99 עד לשילוט המכוון אותנו לשמורה  ( אחרי הכניסה לקבוץ דן )  .
 שעות פתיחה :  אפריל - ספטמבר 8:00-17:00 ,  אוקטובר - מרץ 8:00 -16:00 ,  בימי שישי 8:00 - 15:00הכניסה לשמורה נסגרת שעה לפני שעות הסגירה הרשומות מעלה
הביקור בשמורה משופע במסלולי הליכה טבעתיים המתאימים לכל הגילאים ובניהם גם מסלול המותאם לבעלי מוגבלויות הליכה .
 אטרקציות לילדים :  צמחייה עבותה ונחל זורם .
 בעלי חיים בשטח :  סרטנים ,  דגים ושבלולים .
 מידע גאוגרפי :  שפע המים והפלגים השומרים כל השנה על טמפרטורה קבועה של 14 מעלות ושפע מיני הצומח מקנים לשמורת תל דן נוף ייחודי ונדיר .
 טיפ :  לחלוץ נעליים וללכת במים ,  לבקר ב"עץ של פו הדב ". 
מה עוד :  מסעדה ,  מזנון ,  חניון פיקניקים .  מומלץ להשלים את הסיור בשמורה בביקור בבית אוסישקין - מוזיאון אזורי לטבע ולארכיאולוגיה .
 השמורה ,  בה מעיינות הדן ועיר מקראית ,  ממוקמת ליד קרית שמונה וקיבוץ דןסוג מסלול :  מעגלינקודת התחלה :  על כביש 99  ( קריית שמונה-מסעדה )  ,  כ- 11 ק"מ מזרחית לצומת המצודות .  בסמוך לקיבוץ דןנקודת סיום :  על כביש 99  ( קריית שמונה-מסעדה )  ,  כ- 11 ק"מ מזרחית לצומת המצודות .  בסמוך לקיבוץ דןמשך הטיול :  1-2 שעותדרגת קושי :  קלמעבר במיםציוד דרוש :  מים ,  כובעעונות מומלצות :  כל השנהמי שתייה בדרך :  איןגישה לעגלות ונכים :  איןמתאים לכלבים מחיר :  מחיר :  מבוגר 25 ¤  ,  ילד 13 ¤ ,  הנחה של 50% לאזרח ותיקטלפון לבירורים :  04-6951579

תל דן
בתל דן ,  לצד פלגי מים זורמים וצמרות עצים גבוהות ,  תוכלו לחזות בקשת הבנויה הקדומה ביותר שהתגלתה אי פעם - ברוכים הבאים לארץ הפלאות

