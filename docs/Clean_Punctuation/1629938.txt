לאמפה : " לא הייתי כזה גרוע "
 הפולני נפרד ממכבי ת"א אחרי הניצחון על רומא והוסיף : " חשבתי שפיני ואני נדבר יותר ואקבל הסברים ,  זה לא קרה "
 צילום ועריכת וידאו :  יותם רונן
מכבי תל אביב חזרה הערב  ( חמישי )  בקול ענות חלושה מפגרת החורף ביורוליג ,  אבל הצליחה לנצח את רומא 59:79 ביד אליהו ולשמור על סיכוי סביר להשיג את המקום השני בבית ג' .  אחרי פתיחה רעה ושלושה רבעים בהם נשארה רומא חזק במשחק ,  לחצו הצהובים על הדוושה ברבע האחרון וברחו לניצחון שנראה קל בהרבה מהמציאות .
 מי שלא התלבש הערב הוא מאצ'יי לאמפה ,  שבסיום המשחק נפרד מחבריו לפני המראתו לרוסיה .  לאמפה ,  כידוע ,  יצטרף לקאזאן עד לסיום העונה .  מחוץ לחדר ההלבשה שוחח לאמפה עם היו"ר שמעון מזרחי והמנכ"ל אלי דריקס ,  ואת ישראל יעזוב רשמית בתחילת-אמצע השבוע הבא .
" מצד אחד אני מתרגש לקראת המעבר שלי לרוסיה ,  אבל מנגד אני מאוד מאוכזב ממה שקרה לי במכבי ",  אמר לאמפה לוואלה !  ספורט . " אבל בכל קבוצת כדורסל המאמן מקבל את ההחלטות .  מה לא עבד ?  לא הייתה מספיק תקשורת ביני ובין הקבוצה .  באתי לכאן אולי לא בכושר הכי טוב שלי ,  אבל גם לא הייתי כזה גרוע .  תשאלו את פיני למה זה לא הסתדר .  אני מקווה שאולי בעתיד ,  בסיטואציה אחרת ,  אוכל לחזור לכאן ,  ואולי גם לשחק ".  
" בשלושת המשחקים הראשונים שלי שיחקתי טוב ",  ניסה לאמפה לשחזר את מסלולו בקבוצה , " ופתאום במשחק הרביעי קיבלתי רק חמש דקות .  שאלתי את פיני מה קורה ,  והוא אמר לי לא לדאוג .  אחר כך היה לי עוד משחק טוב אחד ,  ואז שוב לא שיחקתי .  זאת הייתה החלטה של פיני ,  וגם כששאלתי אותו מה קורה הוא לא הסכים להסביר לי אותה .  ניסיתי רק פעם אחת לגשת אליו ,  להתעניין במעמד שלי במערכת ,  ובשיחה הזאת פיני אמר לי שאני צריך להיות יותר אגרסיבי ובלה בלה בלה ". 
לאחר אותה שיחה ,  מספר לאמפה ,  הוא היה משוכנע שמצבו ישתנה לטובה .  ואולם ,  הוא התבדה . " כבר חשבתי שמעכשיו נדבר יותר ,  שאקבל הסברים והכוונה ,  אבל זה לא קרה .  תשמע ,  האנשים האלה נמצאים במכבי כדי לקבל את ההחלטות .  זה כואב לי וזה מאוד לא נעים ,  כי הרי אני מודע לציפיות שהיו לשני הצדדים בתחילת העונה ,  אבל הבנתי שאני צריך להמשיך הלאה ".  
" אנחנו חושב שהיינו יותר טובים ",  אמר פיני גרשון אחרי המשחק . " היו כמה זריקות שהחטאנו ,  גם מהעונשין .  וההפרש הוא פחות או יותר מה שצריך להיות .  אחת המטרות הייתה להביא אותם לאיבודי כדור ,  והצלחנו בזה .  במחצית הראשונה האחוזים שלהם היו טובים מדי בתוך הצבע .  אחת הסיבות לכך שבאנו עם שניים וחצי גבוהים .  במחצית השנייה התחלנו לשמור יותר טוב ". 
על ההצגה של צ'אק איידסון ,  שקלע 23 נקודות ,  אמר גרשון : " צ'אק היה הרבה יותר טוב ממה שציפיתי ,  יחסית לאיך שהוא מרגיש .  הוא לא התאמן הרבה בעשרת הימים האחרונים .  אני לא חושב שהוא צריך להוכיח את היכולת שלו .  אני מרוצה מזה שביום שאנדרסון היה חולה ,  והוא ביקש לשחק ,  רביב ופניני נותנים משחק טוב ,  זה חשוב .  סך הכול יש לנו שני שחקנים על כל תפקיד ". 
על יכולתו של רביב לימונד ,  שפתח בחמישייה במקום אנדרסון ,  קלע שמונה נקודות מהירות ונעלם בהמשך ,  אמר גרשון : " רביב מוסיף לנו המון גם הגנה וגם בהתקפה .  הוא קולע באחוזים טובים עד עכשיו .  יש לו עוד דברים לשפר .  הוא כבר הוכיח שהוא יכול לשחק ביורוליג ,  כשהוא שיחק בצרפת הוא עשה 11 נקודות בממוצע .  לאט לאט הוא מוריד את כמות איבודי הכדור ". 
לימונד עצמו אמר : " זה תמיד טוב לשחק ולנצח .  אני שמח שקיבלתי קרדיט אני מקווה שנמשיך לנצח ,  זה הכי חשוב .  קודם כל אני חושב שעדיך שזה ייפול על כמה שחקנים ולא על אחד או שניים .  יש לנו כמה שחקנים טובים שבכל יום נתון מישהו אחר יכול להצטיין ". 
גיא פניני הוסיף : " זה טוב שברגע נתון כל אחד יכול לקלוע .  היום כל פעם מישהו אחר עלה מהספסל ושינה את הקצב .  למשחקים הבאים בטופ 16 אנחנו צריכים להשתפר ,  ונעבוד ונשחק יותר טוב .  יכול להיות שהפציעות השפיעו עלינו והיינו קצרים בתוך הצבע ,  אבל זו לא סיבה לשחק ככה שלושה רבעים .  אני שמח שבסוף עשינו את ההתאמות והפוש האחרון ". 
מאמן רומא ,  מתאו בנוצ'יאולי ,  אמר : " כדורסל זה משחק שצריך לשחק אותו 40 דקות ,  בטח כשמשחקים ביורוליג ,  כשאם עושים טעות אז נענשים .  במשחק הזה שיחקנו רק 20 דקות ,  אנחנו חייבים להשתפר ,  החל ממחר אנחנו נתחיל להשתפר .  אין לנו שינויים מתכוננים בסגל ,  אף שחקן בעולם לא ישפר אותנו ,  אנחנו צריכים לעבוד קשה יותר .  יש לנו סגל טוב עם שחקני נבחרת .  אם מכבי יישחקו ככה במארוסי וינצחו שם ,  ואנחנו ננצח בלובליאנה ,  אנחנו נעלה .  עדיין לא הודחנו ,  ועדיין יש לנו סיכוי .  עד לפני שבועיים היינו בתחתית הליגה האיטלקית ,  אנחנו צריכים לעבוד צעד צעד ולהתקדם הלאה ". 

לאמפה : " לא הייתי כזה גרוע "
 הפולני נפרד ממכבי ת"א אחרי הניצחון על רומא והוסיף : " חשבתי שפיני ואני נדבר יותר ואקבל הסברים ,  זה לא קרה "
 
