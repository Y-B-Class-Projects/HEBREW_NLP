לארי אליסון זכה בתחרות השיט היוקרתית בעולם ;  הביס את יריבו המר ברטרלי השוויצי
לאחר מאבק משפטי שנמשך יותר משנה ואיפשר לאליסון להתחרות ב"גביע אמריקה ",  ניצח מיליארדר התוכנה
המיליארדר האמריקאי לארי אליסון זכה בתחרות השיט היוקרתית ביותר בעולם ,  גביע אמריקה  ( americas cup )  .  בכך הגשים אליסון חלום שנמשך יותר מעשור ,  להביס את יריבו המר וזוכה הגביע פעמיים ,  המיליארדר השוויצי ארנסטו ברטרלי .  אליסון וברטרלי נאבקו בבית המשפט בשנה האחרונה מאבק משפטי מר על המפרטים הטכניים וחוקי התחרות ,  לאחר שזכייתו של ברטרלי במרוץ הקודם ,  ב-2007 ,  איפשרה לו לשנות את החוקים .  אליסון זכה בתביעה המשפטית ,  והתאפשר לו להיות המתחרה היחידי שקרא תיגר על ברטרלי מחזיק הגביע.קבוצת השיט של אליסון ,  ב.מ.וו אורקל ,  זכתה בשניים מתוך שלושת המרוצים הקובעים בתחרות .  במרוץ השני ,  שחתם את הזכייה ,  הובילה הקבוצה ,  ששטה ביאכטת הענק usa-17 ,  בחמש דקות ו-26 שניות ,  על פני קבוצתו של ברטרלי ,  ששטה ביאכטה אלינגי 5 .  במרוץ הראשון ,  לפני שלושה ימים ,  ניצח אליסון בהפרש של חמש דקות וחצי.אליסון לא הסתיר את שמחתו . " איזו הרגשה נפלאה ",  הוא אמר לאחר הזכייה . " אני מאוד גאה להחזיר את גביע אמריקה לארה"ב ".  אליסון שימש בתפקיד אסטרטג בצוות usa-17 .  המרוץ הבא עשוי להתקיים במפרץ סן פרנסיסקו ,  בכפוף להסכמתן של הרשויות המקומיות.מאז 2000 הוציא אליסון 400 מיליון דולר מהונו האישי על קבוצת השיט שהקים ,  וניסה לזכות בגביע שלוש פעמים .  חלק ניכר מהכסף הושקע בבניית היאכטה הענקית ,  שאורכה 90 רגל ,  וגובה המפרש שלה הוא כשל בניין בן 20 קומות.usa-17 ניצחה במרוץ במסלול משולש שאורכו 39 מייל 66 קילומטר .  היאכטה האיצה למהירות של 33 קשר  ( 61 קמ"ש )  .  במשך מרבית המרוץ היאכטה התרוממה מהמים ורק שניים משלושת גופי הציפה שלה  ( בידונים )  נגעו במים .
 
לארי אליסון זכה בתחרות השיט היוקרתית בעולם ;  הביס את יריבו המר ברטרלי השוויצי
לאחר מאבק משפטי שנמשך יותר משנה ואיפשר לאליסון להתחרות ב"גביע אמריקה ",  ניצח מיליארדר התוכנה

