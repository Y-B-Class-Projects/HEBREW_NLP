ראגבי ישראל :  רעננה הבטיחה מקום בפלייאוף
ניצחה את אשקלון 5:7 ,  נכנסה לפלייאוף וסידרה מאבק בין אשקלון לחיפה על הכרטיס הנוסף .  ותיקי חיפה בכושר מעולה
הפועל רעננה הבטיחה היום  ( שבת )  את מקומה בפליאוף של ליגת הראגבי הישראלית לגברים ,  לאחר שגברה על הפועל אשקלון 5:7 .  אשקלון היתה זו שעלתה ליתרון ראשון בדקה ה-20 לאחר טריי של לוניה פינסקי ,  שבצורה לא אופיינית פספס לאחר מכן את בעיטת ההמרה .  בדקה ה-32 הניח מריאנו ויינשטיין טריי לטובת רעננה ,  ותומר ברכה העביר את בעיטת ההמרה וקבע את התוצאה שהפכה לתוצאת הסיום ,  לאחר שבמחצית השניה אף קבוצה לא הצליחה לעבור דרך הגנת היריבה .
" אני ממש גאה בחבר'ה שלי ",  אמר המאמן פיט סיקל . " דיברנו בנסיעה חזרה על כך שבמשך 80 דקות נלחמנו ופשוט התרכזנו בליהנות .  זה היה המשחק הכי טוב שלנו העונה ".  רעננה צמודה כעת בטבלה להפועל יזרעאל-גלבוע עם 15 נקודות ,  ותפגוש אותה בשבוע הבא לקרב ישיר על המקום השני .  בנוסף ,  המשחק בין אשקלון לחיפה במחזור האחרון הפך למאבק טעון ולוהט על המקום האחרון בפליאוף .
 בטורניר הנוער הארצי עד גיל 18 בקיבוץ יזרעאל זכתה שוב המארחת ,  לאחר שגברה בגמר על תל אביב בתוצאה 5:20  ( ללא בעיטות )  .  ראוי לצין שבשלב המוקדם הפסידה יזרעאל בתוצאה 15:5 לרמת השרון של כוכבת ליגת הנשים מיקי ויצמן ,  המחוזקת בשחקנים המעטים מעל גיל 16 של עמק הירדן-גולן .  גם בטורניר הנוער הצפוני המשולש עד גיל 16 השיגה יזרעאל ניצחונות על מגידו ועל עמק הירדן ,  ואף ניצחה את מגידו במשחק עד גיל 14 .
 בספורטק תל אביב הביסה היום קבוצת ותיקי חיפה את נבחרת ותיקי שאר הקבוצות . " הם היו מנצחים את חיפה של היום ",  סיכם אד פרידמן ,  נשיא  " זקני ציון ",  נבחרת הוותיקים של ישראל .  כמחצית משחקני חיפה במשחק הם שחקני עונת האליפות של לפני 20 שנה .
 
ראגבי ישראל :  רעננה הבטיחה מקום בפלייאוף
ניצחה את אשקלון 5:7 ,  נכנסה לפלייאוף וסידרה מאבק בין אשקלון לחיפה על הכרטיס הנוסף .  ותיקי חיפה בכושר מעולה

