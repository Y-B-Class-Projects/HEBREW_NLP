עובדי מ' הבטחון :  אם לא ייחתם הסכם שכר - לא ניישם דו"ח מקינזי
חסון למנכ"ל הנכנס ,  אודי שני : " תרמנו את חלקנו ואני מקווה שתדע להוביל את ההסכם ולהביא לחתימתו "
" אם לא ייחתם הסכם שכר עם העובדים לא ניישם את דו"ח מקינזי ",  כך אמר הערב יו"ר ועד עובי משרד הבטחון ,  איקו חסון ,  בטקס חילופי המנכ"לים במשרד הביטחון .  בימים אלה אודי שני מחליף את פנחס בוכריס בתפקיד מנכ"ל משרד הביטחון .  חסון הוסיף כי העובדים ציפו לחתימה על ההסכם עוד לפני עזיבתו של בוכריס .  בפנייה לשני אמר חסון , " תרמנו את חלקנו ואני מקווה שתדע להוביל את ההסכם ולהביא לחתימתו ". מקינזי ,  חברת הייעוץ האסטרטגי הבינלאומית הממליצה על תוכנית התייעלות לצה"ל ,  ובחנה את תנאי כוח האדם בצבא .  מקינזי אמורה להתחיל עכשיו  ( ינואר 2010 )  בביצוע שלב ב' ,  במהלכו ייבדקו תנאי כוח האדם בצה"ל והיכן ניתן לייעל אותם .  שלב א' של עבודתה ,  שכולל המלצות התייעלות בנוגע לתהליכים תפעוליים בצבא בלבד ,  הוצג בחודש נובמבר בידי מנכ"ל משרד הביטחון היוצא ,  פנחס בוכריס ,  וסגן הרמטכ"ל ,  האלוף בני גנץ .  בוכריס הודיע באחרונה לברק כי לקראת תום כשלוש שנות כהונה כמנכ"ל משרד הבטחון בכוונתו לסיים את התפקיד .  בוכריס מונה לתפקיד מנכ"ל משרד הבטחון במאי 2007 ,  ע"י שר הבטחון דאז עמיר פרץ ,  בעקבות מלחמת לבנון השנייה .  כבר אז אמר כי בא למילואים של 3 שנים כדי להוביל לישום לקחי המלחמה .  במהלך כהונתו כמנכ"ל הוביל את פיתוח המערכות להגנה רב-שכבתית  ( כיפת ברזל ,  שרביט קסמים )  ,  הוביל את התוכנית לפרישה מרצון של 300 עובדים במשרד הבטחון ,  הוביל את תוכנית ההתיעלות של צה"ל  ( מקינזי )  ,  פעל להעברת בסיסי צה"ל לדרום ולהטמעת מערכת ה-erp במערכת הבטחון .
 
עובדי מ' הבטחון :  אם לא ייחתם הסכם שכר - לא ניישם דו"ח מקינזי
חסון למנכ"ל הנכנס ,  אודי שני : " תרמנו את חלקנו ואני מקווה שתדע להוביל את ההסכם ולהביא לחתימתו "
 
