הממשלה תבחן :  אישור מהיר לטיפול בנזקי השריפה
הממשלה תדון בישיבתה השבועית בתחילת השבוע על הקמת פטור ממכרזים לחברות פרטיות שישפצו בתים וישקמו את נזקי השריפה בכרמל . " ההצעה מאפשרת לבצע את ההתקשרויות באופן מהיר ויעיל "
 הממשלה תדון בישיבתה השבועית ביום ראשון בהקמת  " ועדת פטור ממכרזים "  להתקשרויות של משרדי הממשלה עם חברות פרטיות ,  שיעסקו בשיקום נזקי השריפה בכרמל ,  זאת במטרה לזרז את השיקום .  
על פי ההצעה ,  שתובא לאישור השרים ,  יוקמו שתי ועדות :  התקשרויות בעלות של עד 150 אלף שקלים ,  יובאו לוועדה בראשות מנכ"ל משרד הבינוי והשיכון ,  מרדכי מרדכי ,  ואילו התקשרויות בעלות גבוהה יותר יובאו לאישורה של ועדה בראשות מנכ"ל משרד ראש הממשלה ,  אייל גבאי . 
" לצורך מענה מהיר להשבת החיים על כנם ",  נכתב בהצעת ההחלטה , " נדרשים משרדי הממשלה לבצע התקשרויות דחופות .  ההצעה מאפשרת לבצע את ההתקשרויות באופן מהיר ויעיל ". 
עוד הוסיפו בהצעה כי  " הרכב וועדת הפטור יאפשר לוועדה לשקול את השיקולים הנוגעים לעניין מתוך ראיה מערכתית של הצרכים המיוחדים הנובעים מנסיבות השריפה בכרמל ". 
הצעה זו עומדת בהתאם להצהרות ראש הממשלה בנימין נתניהו לאחרונה כי הינו תומך בקיצור הליכי הביורוקרטיה ולהביא לשיקום הנזק במהירות האפשרית .  מלשכת ראש הממשלה נמסר הבוקר כי  " טיפול מהיר בנפגעים ובאדם קודם לבירוקרטיה .  איננו רוצים לחזור על מקרים קודמים בהם נשארו תושבים תקופות ארוכות ללא קורת גג ".  
עם זאת ,  הודיעה היועצת המשפטית של משרד ראש הממשלה ,  שלומית ברנע-פרגו ,  כי לדעתה החלטת ממשלה כזו היא מיותרת ,  משום ש"לא נמסר על מקרים בהם משרדי הממשלה התקשו בביצוע התקשרויות הנדרשות באופן מיידי לתיקון נזקי השריפה בכרמל במסגרת התקנות הקיימות ".  עם זאת ,  היא הבהירה כי אין מניעה משפטית להקמת ועדות הפטור .  היועץ המשפטי של משרד האוצר הביע התנגדות להצעה .
 
הממשלה תבחן :  אישור מהיר לטיפול בנזקי השריפה
הממשלה תדון בישיבתה השבועית בתחילת השבוע על הקמת פטור ממכרזים לחברות פרטיות שישפצו בתים וישקמו את נזקי השריפה בכרמל . " ההצעה מאפשרת לבצע את ההתקשרויות באופן מהיר ויעיל "
 
