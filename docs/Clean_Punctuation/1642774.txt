אישום :  איש עסקים תקף את אשתו בפטיש
תושב ארסוף ,  בן 45 ,  מואשם כי תקף את אשתו ואיים על חייה ,  לאחר שביקשה לסיים את יחסיה עמו .  בין השאר נטען בכתב האישום כי הוא כיוון אקדח לראשה ,  היכה אותה בפטיש ונשך את ציפורניה
לבית משפט השלום בנתניה הוגש באחרונה כתב אישום נגד איש עסקים בן 45 מארסוף ,  הנאשם שחתך את אשתו בידה ואיים עליה פעמים רבות ,  לרבות באמצעות אקדח .  סעיפי האישום המיוחסים לו הם חבלה ,  תקיפה ואיומים .  
לפי כתב האישום ,  לפני כשנה וחצי ,  לאחר שהאישה ביקשה לסיים את יחסיה עם הנאשם ,  הוא משך את תיקה האישי ,  ולאחר שהרצועה נכרכה סביב ידה ,  הוא גרר אותה סביב ביתם .  כשהיא נמלטה ממנו הוא רדף אחריה וחתך את אחת מאצבעותיה בסכין .  
במקרה אחר הוא נאשם שאיים על אשתו באמצעות אקדח ,  אותו כיוון לראשה ,  ואמר לה  " את חייבת לעשות מה שאני אומר לך ".  בנוסף ,  הוא איים לפגוע בה ובבני משפחתה אם תעז לספר על מעשיו ואיים להעביר חוט חשמל דרך אוזניה .  הוא סיפר לה שלימדו אותו לחקור תוך כדי עינוי כדי להפחידה ,  ובמספר מקרים תלש שערות מראשה ,  גרר אותה בשערותיה ,  הצמיד אותה בכוח לקיר ,  היכה אותה בפטיש סמוך לראשה ונשך את ציפורניה עד שדיממה .
 לפי כתב האישום ,  לפני כשבוע וחצי ,  במהלך ויכוח סתמי בין בני הזוג ,  הורה הנאשם לאשתו לעזוב את הבית ,  ואמר לה : " עדיף עכשיו אחרת את תצטערי על כך ".  האישה עזבה את הדירה יחד עם בתם בת החודשיים של בני הזוג וניסתה לגשת לרכבה ,  אולם הנאשם תלש את חוטי קודן הרכב ואמר לה לתת לו את התינוקת .  היא נמלטה ממנו והוא רדף אחריה עד שער הכניסה ליישוב ,  שם אמר לה שיידאג ששוטרים יקחו ממנה את התינוקת .  

אישום :  איש עסקים תקף את אשתו בפטיש
תושב ארסוף ,  בן 45 ,  מואשם כי תקף את אשתו ואיים על חייה ,  לאחר שביקשה לסיים את יחסיה עמו .  בין השאר נטען בכתב האישום כי הוא כיוון אקדח לראשה ,  היכה אותה בפטיש ונשך את ציפורניה

