מניית דור אלון מזנקת ב-50% עקב הפיצול ל-אלון חיפושי גז
גורם בשוק : " זהו צידו האחד של חוק הכלים השלובים ,  ייתכן ומחר נראה את צידו השני- ירידה באלון חיפושי גז "
 מניית רושמת עליות של כ-50% במחזור מסחר השישי בגודלו .  הזינוק נובע מהדיבידנד בעין שחילקה החברה ,  כאשר הודיעה כי היא מפצלת את פעילותה ומנפיקה את אלון חיפושי גז .  גורמים בשוק ההון אמרו הבוקר כי העליות החדות נובעות מכך שמניית אלון חיפושי גז הונפקה במחיר גבוה מדי ,  וכך הפכה את מניית דור אלון לזולה מדי .  צידו השני של המטבע עשוי לבוא לידי ביטוי מחר ,  עם ירידות במניית אלון חיפושי גז החדשה.לצורך הפיצול של אלון חיפושי גז מדור אלון ,  נקבע מחיר המנייה של אלון חיפושי גז ,  שתתחיל להיסחר מחר ,  במחיר של 57 שקל למנייה .  מחיר הנעילה של מניית דור אלון נחתם אתמול על 93.64 שקל ,  ואינו מתואם .  מחירה המתואם עמד הבוקר על 39.06 שקל ,  כאשר מכך נגזר שווי של 54.58 שקל למניית אלון חיפושי גז.גורמים בשוק אמרו כי בשוק מעריכים את מחירה של אלון חיפושי גז כגבוה מדי ,  על חשבון דור אלון . " חלוקת הדיבידנד בעין הפחיתה את מחירה של מניית דור אלון ל-39 שקל ,  מחיר הנמוך משוויה המוערך ,  על חשבון מחיר גבוה מדי לאלון חיפושי גז .  הדיבידנד המחולק מוערך פחות מ-54.6 שקל ,  ולכן האקס דיבידנד לא צריך להיות 39 שקל ,  אלא גבוה יותר ". "זהו צידו האחד של חוק הכלים השלובים "  אמרו הגורמים , " ומחר ,  עם הנפקת אלון חיפושי גז ,  ייתכן ונראה את צידו השני- ירידות במחיר המניה ".  כעת עומד מחירה של מניית דור אלון על כ-58 שקל .  מכך נגזר מחיר מוערך של כ-35 שקל בלבד למניית אלון חיפושי גז שתתחיל להיסחר מחר ,  המבטא ירידה של יותר מ-30% ממחירה הראשוני.אלון גז שבשליטת חברת דור אלון החליטה להעביר אחזקה של 4% מהקידוחים  " תמר "  ו"דלית ",  שבהם הוכרזו תגליות גז במחצית הראשונה של 2009 ,  לאלון חיפושי גז ,  חברה חדשה שתוקם ;  לחלק את מניותיה של אלון גז כדיווידנד בעין לבעלי מניותיה של דור אלון ;  ובנוסף לגייס 30.8 מיליון שקל ברוטו בהנפקה של מניות חדשות לציבור ,  לפי מחיר המינימום .  ההנפקה לציבור של אלון גז ,  שהתקיימה ללא שלב קודם של מכרז מוסדי ,  שיקפה שווי של 20 מיליארד שקל למאגרי  " תמר "  ו"דלית "  ונכשלה ביום חמישי שעבר.אלון גז הציעה לציבור בלבד 5,370 יחידות ,  אך הציבור רכש 48 יחידות בלבד בשווי של 290 אלף שקל ,  כלומר 0.9% בלבד מהיקף ההנפקה ,  והביע בכך בעקיפין את דעתו על תג המחיר שקבעה אלון גז לקידוחים המוצלחים ב"תמר "  וב"דלית ".  היתרה בשווי של 30.5 מיליון שקל תירכש בידי החתמים ,  ובעיקר בידי פועלים אי.בי.אי ,  שתרכוש מניות אלון גז תמורת 22 מיליון שקל ,  בעוד החתמים האחרים רוסריו קפיטל - מיטב הנפקות וברק קפיטל - ייאלצו לבלוע מניות בשווי של 8.5 מיליון שקל .
 
מניית דור אלון מזנקת ב-50% עקב הפיצול ל-אלון חיפושי גז
גורם בשוק : " זהו צידו האחד של חוק הכלים השלובים ,  ייתכן ומחר נראה את צידו השני- ירידה באלון חיפושי גז "
 
