חלוץ מלוקומוטיב סופיה חתם בקרית שמונה
זוראן בלדובאליב נחת ביום שלישי ,  וחתם עד סוף העונה עם אופציית הישארות במקרה של העפלה .  גם ראשל"צ מתחזקת
זוראן בלדובאליב ,  חלוץ לוקומוטיב סופיה מהליגה הראשונה בבולגריה ,  חתם הבוקר  ( רביעי )  בעירוני קרית שמונה .  החלוץ בן ה-26 ,  שמשחק כבר שלוש שנים בלוקומוטיב סופיה  ( בשורותיה כבש 36 שערים )  ,  נחת אתמול בישראל .  לאחר הנחיתה בארץ ,  נלקח השחקן על ידי דובר הקבוצה עדי פרג' לבדיקות רפואיות במכון ווינגייט ,  אותן עבר בהצלחה ,  ומייד אחר כך המשיך לכיוון מלון כפר גלעדי ,  שם התאחסן בלילה .  הבוקר הגיע השחקן למשרדי הקבוצה באצטדיון העירוני ,  שם חתם עם מנכ"ל הקבוצה יוסי אדרי על החוזה עד סיום העונה ,  כאשר לקרית שמונה יש אופציה על השחקן לעונה הבאה במידה שתעפיל לליגת העל .
 הפועל ראשון לציון החתימה את החלוץ הפראגוואי רוברטו סאנצ'ז ,  ששיחק בעונה שעברה בהפועל רמת גן ,  ואת בן ארצו הקשר ,  דריו רפאל פרננדז .  כמו כן ,  חזר לקבוצה החלוץ ניסים אסייג ,  שפתח את העונה במדי מוליכת ליגה א' ,  עירוני ג'ת .
 
חלוץ מלוקומוטיב סופיה חתם בקרית שמונה
זוראן בלדובאליב נחת ביום שלישי ,  וחתם עד סוף העונה עם אופציית הישארות במקרה של העפלה .  גם ראשל"צ מתחזקת

