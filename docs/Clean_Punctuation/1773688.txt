שנאת זרים בגרמניה :  רצף הצתת מסגדים בברלין
ה"דר שפיגל "  מונה שורה של התקפות כלפי מסגדים בתקופה האחרונה ,  ומצטט גורמים בעירייה החוששים שמדובר בפשעי שנאה המלובים ע"י רטוריקה ימנית .  המשטרה הקימה כוח מיוחד לחקירת ההצתות
כמה מסגדים ומרכזי תרבות מוסלמיים בברלין הוצתו בשבועות האחרונים ,  ובעירייה חוששים שגורמים קיצוניים הפכו את מסגדי העיר למטרה ,  על רקע הרטוריקה המתלהמת של מנהיגי ימין בסוגיית ההגירה .  כך מפרסם היום  ( רביעי )  העיתון  " דר שפיגל ",  שמנצל את ההזדמנות כדי לפתוח בכתבה נרחבת את הדיון במרקם היחסים העדין בין גרמניה למיליוני אזרחיה המוסלמים .
 בין המקרים שהכתבה מונה :  יידוי בקבוק תבערה על מרכז התרבות האירני בשכונת טמפלהוף ,  מקרה דומה במסגד א-נור בשכונת נויקלן המאוכלסת בצפיפות על ידי מוסלמים ,  וארבעה מקרי תקיפה שונים של מסגד שיטליק ,  גם הוא בנויקלן .
 לא היו נפגעים בתקריות ,  אולם על פי ה"דר שפיגל ",  בעיריית ברלין מודאגים ביותר ,  ובמשטרה העירונית הוקם כוח משימה מיוחד לחקירת ההתקפות - במקביל להגברת האבטחה סביב המסגדים .  עד כה לא העלתה החקירה דבר ,  ועל פי דובר משטרת ברלין ,  שנדרש לנושא על ידי העיתון , " אין אפילו אינדיקציות לכך שהתוקפים התכוונו לגרום נזק ממשי לאנשים ".  עם זאת ,  באופן בלתי רשמי ,  הסכימו במשטרה לומר כי בין ההתקפות יש כאלו ש"נושאות חותמת ברורה של פשע שנאה ". 
בשנה האחרונה התנהל בגרמניה דיון ציבורי סוער בנושא קשיי קליטתם של המהגרים המוסלמים במדינה .  הדיון החריף בחודש שעבר ,  עם פרסומן של התרעות לפיהן גורמים מוסלמים מתכוונים לבצע פיגועים במדינה בין היתר בבניין הרייכסטאג .  חודש וחצי לאחר מכן ,  האבטחה בעיר עדיין מתוגברת .
 עם פרסום ההתרעות ,  הצליח הממונה על מדיניות הפנים במחוז ברלין ,  ארהרט קורטינג ,  לעצבן לא מעט מוסלמים ,  כשאמר לציבור : " אם אתם רואים פתאום שלושה גברים שנראים מעט מוזר ,  אינם מוכרים בשכונה ,  מסתירים את פניהם ומדברים רק ערבית - זה הזמן לדווח על כך לרשויות ". 

שנאת זרים בגרמניה :  רצף הצתת מסגדים בברלין
ה"דר שפיגל "  מונה שורה של התקפות כלפי מסגדים בתקופה האחרונה ,  ומצטט גורמים בעירייה החוששים שמדובר בפשעי שנאה המלובים ע"י רטוריקה ימנית .  המשטרה הקימה כוח מיוחד לחקירת ההצתות

