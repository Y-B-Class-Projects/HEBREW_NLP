המאן הרשע ,  ב.מ.וו סטייל
סדנת הרכב של המאן לא תדלג על תערוכת ז'נבה ותפציץ את הקהל עם X6 משופרת מהמגילות .  אצלם ,  חטיבת M זה לחובבנים
תערוכת ז'נבה היא כר עשייה יוצא מן הכלל לכל סדנאות הרכב ,  קל וחומר אם מוצאם של הטיונרים מהשכנה הסמוכה גרמניה .  סדנת המאן המיתולוגית תנהג לשם ספונה בכיתת מכוניות עצבניות ומהירות ,  אולם יהיה זה ה-X6 ,  הקרוסאובר המבהיל של ב.מ.וו ,  שיחריד את הדוכנים של המתחרים .  כיצד ?  תיכף תבינו .  
ה-X6 לובש את הקיט המתוח של הסדנה לרבות הנמכת המתלים ב-40 מילימטרים .  הסט המקורי יוצא סדרות 'טייקון איבו M' ,  אבל במסגרת החידושים הורחבו הפגושים בכ-60 מילימטרים להעצים את האגרסיות של המרכב  ( כאילו שחסר )  ואת צמיגי הענק 315/25 מעטרים חישוקי מגנזיום מושחרים וקלי משקל בקוטר 23 אינטש .  הקבינה כהרגלה עמוסה ברכיבי הסדנה והטבעות מותג על גלגל ההגה וידית ההילוכים לתחושות .  חומרי הדיפון עשויים יריעות סיבי פחמן ואלקנטרה והדשווות ספורטיביות בגוון אלומיניום מתבקש .  
המהנדסים של המאן שיחקו עם מערכות הניהול הבסיסיות של ה-X6 האורגינלית בוגרת חטיבת M ,  והעלו את ההספק המקורי של מנוע ה-4.4 ל' V8 מ-555 כ"ס ל-670 המתקבלים ב-6,000 סל"ד .  תיבת ההילוכים  ( סטפטרוניק )  לה שישה יחסי העברה ,  משגרת כ-80 קג"מ החל ב-1,560 סל"ד לכל ארבעת הגלגלים ומאיצה ב-X6 ל-100 קמ"ש ב-4.2 שניות .  מהירות מרבית ?  300 קמ"ש שאת כעסם מתרגמים צמד לועות מפלט הממורכזים בעכוז .  
מחיר לרכב הפנאי המשופר הזה עדיין לא פורסם .  את זה שומרת המאן לבכורה הרשמית בתערוכת הרכב בשוויץ .  ההערכות נעות בגזרת ה-30 אלף יורו לפני מיסים ,  אבל אם יהיה ביקוש גדול סביר שהסדנה תנצל את הבמה להרוויח עוד כמה אלפים על חשבון המסוקרנים .  מישהו יביע מחאה בכלל ? 
 .
 
המאן הרשע ,  ב.מ.וו סטייל
סדנת הרכב של המאן לא תדלג על תערוכת ז'נבה ותפציץ את הקהל עם X6 משופרת מהמגילות .  אצלם ,  חטיבת M זה לחובבנים

