דווייט פריני בספק לסופרבול
הקיצוני הגנתי של אינדיאנפוליס סובל מפציעת קרסול ,  בקבוצה מנסים להכשירו .  נחשפה נבחרת העשור ,  ה-AFC זכתה בפרובול
דאגה גדולה באינדיאנפוליס ,  כשהקיצוני הגנתי הכוכב של הקבוצה דווייט פריני סובל מפציעת קרסול חמורה ,  וכרגע מוגדר  " בסימן שאלה "  לקראת הסופרבול במיאמי ,  בלילה שבין ראשון לשני הקרוב .  על פי מקורב לשחקן ,  יהיה לו קשה מאוד לעלות לשחק עם פציעה כזו .  דובר הקבוצה קרייג קלי אמר : " הוא בטיפול ,  כרגע שום דבר לא משתנה בהגדרת חומרת הפציעה שלו ".  
נבחרת העשור של הליגה נחשפה ,  ואותה הובילו ,  כצפוי ,  פייטון מאנינג וטום בריידי בעמדת הקוורטרבק .  בין הרצים נבחרו שון אלכסנדר ,  אדג'רין ג'יימס ,  ג'מאל לואיס ולדניאן טומלינסון  ( שימו לב שפריסט הולמס בחוץ )  .  התופסים הם מרווין הריסון ,  טורי הולט ,  רנדי מוס וטרל אואנס והטייט אנדים הם טוני גונזאלס ואנטוניו גייטס .  בין הנבחרים הבולטים בהגנה נמצאים פריני ,  ג'וליוס פפרס ,  מייקל סטרהאן ,  ג'ייסון טיילור ,  דרק ברוקס ,  וורן סאפ ,  ריצ'רד סימור ,  ריי לואיס ,  צ'אמפ ביילי וטרוי פולמאלו .  
רקס ריאן לא מפסיק לעשות כותרות גם לאחר שהקבוצה שלו הפסיקה לשחק .  מאמן הג'טס זקף את אצבעו האמצעית כלפי אוהדי מיאמי באירוע שהתקיים בסאנרייז בשבת ,  ותמונת טלפון נייד הסגירה אותו . " זה היה מטופש ולא במקום ",  התנצל ריאן , " לא הייתי מקבל התנהגות כזו מאף אחד משחקניי ובוודאי שלא מצפה לזה מעצמי ".  
מי שפתחו את שבוע הסופרבול הן חטיבות ה-AFC וה-NFC שנפגשו בפרו-בול .  ה-AFC ניצחה 34:41 ,  כשמאט שאוב זוכה בתואר ה-MVP .  הקוורטרבק של יוסטון השלים 13 מ-17 מסירותיו ל-189 יארד ומסר לשני טאצ'דאונים .  דייויד גרארד מג'קסונוויל רשם 8 מ-14 ל-183 יארד וטאצ'דאון .  בצד השני בלט ארון רוג'רס מגרין ביי ,  עם 15 מ-19 ל-197 יארד וצמד .  שני התופסים הבולטים במשחק היו ג'קסונים .  וינסנט מסן דייגו תפס בצד המנצח שבעה כדורים ל-122 יארד וטאצ'דאון ,  דשון מפילדלפיה קטף שישה ל-101 יארד ושני טאצ'דאונים .
 
דווייט פריני בספק לסופרבול
הקיצוני הגנתי של אינדיאנפוליס סובל מפציעת קרסול ,  בקבוצה מנסים להכשירו .  נחשפה נבחרת העשור ,  ה-AFC זכתה בפרובול

