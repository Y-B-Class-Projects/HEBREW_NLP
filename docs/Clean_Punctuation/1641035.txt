טוראן עושה בלגן
סדנת 'MR דיזיין' לקחה פסק זמן מהטירוף כדי לבשל משהו למיניוואן של פולקסווגן .  223 כ"ס וצידנית עם מצב-רוח בבגאז' נשמע לכם טוב ? 
לקונצרן פולקסווגן יש מגוון מכוניות פוטנציאליות לשיפור ,  יתכן אף שיותר מכל יצרניות הרכב יחדיו ;  החל מגולף GTI ,  דרך שירוקו TSI או R וכלה באודי R8 שפשוט לא מסוגלת להגיד  " עד כאן "  מול טיונר שמסובב לה כמה ברגים .  עד היום נחשפנו למקבץ כלי-רכב משודרגים המיועדים לטיפוסים לא רגועים או לפלייבויס עם הרבה מאוד כסף בארנק .  אבל עכשיו באה סדנת 'MR דייזין' ,  ומשגרת חבילה משפחתית לוהטת לכאורה  פולקסווגן טוראן דיזל ,  חמושה בטכנולוגיה משודרגת תחת הטענה כי תמיד יש מקום לשיפור .  האמנם ?  
אז מה יוצא דופן בפולקסווגן טוראן המשופרת ?  בטח לא העיצוב החיצוני שנראה לעניות דעתנו כמו מיניוואן עממי על תוספי תזונה ,  שמסתובב בין הפארקים ובתי-הספר ולא מוצא את הקהל שלו .  בנוסף לכך ,  השתדלה הסדנה הגרמנית למקסם את האפקט השגרתי על ידי הנמכת המרכב בכשמונה ס"מ על שני הסרנים ,  והוספת חישוקי סגסוגות ספורטיביים בגוון לבן בוהק בצמוד ל'פסי-מירוץ' לבנים על דפנותיו .  תא הנוסעים נותר זהה כשהיה ,  זולת סמלוני המותג .  
בחזית הפחוסה של הטוראן שוכן מנוע טורבו-דיזל TDI בנפח 2.0 ל' ,  המפיק לאחר משחק עם תוכנת הניהול ,  כ-223 כ"ס וכ-49.3 קג"מ הזמינים החל מ-1,750 סל"ד .  לא ידוע לאיזו תיבה בחרה הסדנה לשדך את המנוע ,  אולם סביר שהן התיבה הרובוטית והן התיבה הידנית תעשה את העבודה נאמנה כל עוד מדובר באותו לוגם סולר שמנוני .  
אז כמה ל-100 קמ"ש אחר השינוי ?  המספרים הרשמיים  ( כולל המחיר )  טרם נחשפו ,  אבל ביחס לגרסת הסולר המקומית שלנו  ( 1.9 ל' )  או ה-TSI המהירה לה 140 כ"ס וזמן שיגור של 9.7 ש' ל-100 קמ"ש ,  אפשר לשער שזו תעשה זאת בפחות מ-8 שניות שזה די מהיר לרכב משפחתי לכל דבר .  רק נקווה שהאוטו מגיע קומפלט עם עיגונים לצידניות האוכל ,  בוסטרים מחוזקים לילדים וכמובן  שקיות הקאה .
  .
 
טוראן עושה בלגן
סדנת 'MR דיזיין' לקחה פסק זמן מהטירוף כדי לבשל משהו למיניוואן של פולקסווגן .  223 כ"ס וצידנית עם מצב-רוח בבגאז' נשמע לכם טוב ? 

