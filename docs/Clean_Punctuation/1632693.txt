אליפות אפריקה :  ניצחון ראשון לניגריה
פנדל מוצלח של יעקובו בדקה ה-42 העניק לנשרים הלחוצים 0:1 על בנין והחזיר אותם לחיים .  מצרים עלתה אחרי 0:2 על מוזמביק
נבחרת ניגריה רשמה היום  ( שבת )  ניצחון ראשון באליפות אפריקה ,  0:1 על בנין במחזור השני של בית ג' והצילה הרבה מכבודה וגם את האליפות כולה .  אחרי ההפסד למצרים במחזור הפתיחה ,  בניגריה יכולים לנשום לרווחה .  הפרעונים עצמם הפכו לנבחרת השנייה שעולה לרבע הגמר אחרי 0:2 על מוזמביק ,  שהקנה להם ניצחון שני באליפות והתקרבות נוספת לעבר תואר שלישי ברציפות .
 ניגריה הגיעה למשחק תחת הרבה לחץ אחרי ההפסד במשחק הפתיחה שלה נגד מצרים .  הדיווחים סיפרו על כך שהמאמן שואיבו אמודו יפוטר אם לא ינצח והנשרים ידעו שהפסד ישלח אותם לארוז כבר עכשיו .  לשמחתם הם פגשו יריבה נחותה בהרבה וחזרו לחיים .  
ההזדמנות הראשונה במשחק נפלה ברגליו של איגביני יעקובו ,  שבדקה ה-15 בעט החותה ממצב נוח וכעבור 13 דקות היו אלו שוב איגביני וגם צ'ינדו אובסי שלא הצליחו למצוא את הרשת אחרי שיצרו מהומה ברחבת היריבה ,  אבל הכדור הורחק .  בדקה ה-42 השער הניגרי כבר הגיע ,  ודווקא אחרי ששתי דקות לפני כן הרעיד סטפן ססניון את המשקוף של ויסנט אניימה בבעיטה מרחוק .  רומואלד בוקו נגע בכדור בידו וספג צהוב ויעקובו שלח את הפנדל לרשת של רשאד צ'יטו .  
במחצית השנייה בנין עוד הצליחה להדביק כדור נוסף למשקוף הניגרי ,  הפעם אחרי בעיטה של קובנה מתוך הרחבה .  מאידך ,  ניגריה החמיצה מספר מצבים להגדיל את התצאה ולבסס את היתרון ,  אבל בסופו של דבר אספה את שלוש הנקודות .
 ראזק אומוטויוסי מבנין ואובפמי מרטינס מניגריה ,  שני חברים טובים מחוץ למגרש ,  התערבו על 25 אלף דולר על זהות המנצחת והראשון אף אמר : " אני לא יודע איך העיתונאים שמעו על זה ,  אבל זה חתום .  הוא החבר הכי טוב שלי אז הוא לא יוכל לברוח ".  אבל אומוטויוסי היה זה שהפסיד ,  גם במשחק וגם בארנק .
 אלופת אפריקה בשני הטורנירים האחרונים המשיכה גם הערב להראות ששום דבר לא קשה לה .  הנבחרת הפרעונית ,  שלא תשחק בקיץ במונדיאל ,  השיגה ניצחון קליל על מוזמביק והבטיחה את מקומה לרבע הגמר .  אחרי הניצחון על ניגריה ,  המצרים לא התקשו מול הנבחרת האלמונית יחסית ,  שסיימה ב-2:2 נגד בנין במשחקה הראשון והפחיתה את הסיכויים שלה להמשיך הלאה בטורניר .  
אחרי מחצית ראשונה מאופסת הגיע הראשון של המצרים שתי דקות מפתיחת המחצית השנייה ,  כשדארין קאן ממוזמביק ניסה להרחיק כדור של עימאד מוטאב ,  אבל הבקיע לשערו .  תשע דקות לסיום המצרים השלימו את הניצחון כשגדו קיבל כדור ,  עשה את הסיבוב ושלח בעיטה אדירה מקצה הרחבה מהאוויר פנימה ,  שקבעה 0:2 ושתיים משתיים לאלופה .
 
אליפות אפריקה :  ניצחון ראשון לניגריה
פנדל מוצלח של יעקובו בדקה ה-42 העניק לנשרים הלחוצים 0:1 על בנין והחזיר אותם לחיים .  מצרים עלתה אחרי 0:2 על מוזמביק

