ענקית הפיננסים סיטי בין שלוש המניות בעלות הביצועים הגרועים במדד S & P 500 ב-2009
סיטי צנחה ב-51% ב-2009 ;  מניות בנקים היו 7 מתוך 10 המניות בעלות הביצועים הגרועים בשנה שחלפה
ענקית הפיננסים סיטי  ( לשעבר סיטיגרופ )  סיימה את שנת 2009 בין שלוש החברות בעלות הביצועים הגרועים ביותר במדד s & p 500 ,  בעקבות חידלות פירעונות של לקוחות שהלוו ממנה כספים .  המניה עלולה להמשיך ולרדת גם השנה ,  לפי בלומברג.המנייה הגרועה ביותר במדד היתה של חברת הפיננסים marshall  &  ilsley ,  אשר צנחה ב-60% ב-2009 .  במקום השני ברשימת המניות בעלות הביצועים הגרועים נמצאת מנייתה של חברת הבנקאות המקוונת האנטינגטון בנק ,  אשר צנחה ב-52% .  מניית סיטי צנחה ב-51% .  מניות בנקים היוו 7 מתוך 10 המניות בעלות הביצועים הגרועים בשנה שחלפה.הבנקים בארה"ב נאבקים להתמודד עם הפסדים בחטיבות ההלוואות ,  לאחר שהמיתון החמור מזה 60 שנה הקשה על בעלי עסקים ובעלי בתים לשלם את חובותיהם .  140 בנקים אמריקאיים נסגרו בשנה שעברה - מספר הבנקים הגדול מאז שנת 1992 .  אנליסטים חוזים כי עוד 1,000 בנקים ייסגרו במהלך השנים הקרובות.סיטי ,  אשר רשמה הפסדים של 27.7 מיליארד דולר בשנת 2008 ,  הצטרפה בחודש דצמבר לבנקים שגייסו כספים במטרה להשיב את כספי משלמי המסים שקיבלה כדי להימנע מקריסה .  סיטי היתה מעוניינת להשיב את כספי הממשל האמריקאי כדי להימנע מהגבלות שהטיל הממשל על הבנקים שקיבלו סיוע .
 
ענקית הפיננסים סיטי בין שלוש המניות בעלות הביצועים הגרועים במדד S & P 500 ב-2009
סיטי צנחה ב-51% ב-2009 ;  מניות בנקים היו 7 מתוך 10 המניות בעלות הביצועים הגרועים בשנה שחלפה

