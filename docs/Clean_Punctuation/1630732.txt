 " עיקר השווי - במניות הקטנות "
 קובי פלר ,  סמנכ"ל השקעות בקרנות הנאמנות של כלל פיננסים
 >  >   " את העליות הנוכחיות בשווקים מוביל שילוב של תמחור נוח של החברות יחד עם נזילות גבוהה מאוד של המשקיעים ,  שנאלצים להתמודד עם אלטרנטיבות סולידיות בתשואות נמוכות .  בנוסף ,  האג"ח הקונצרניות עשה מהלך עליות משמעותי ב-2009 ,  והמחירים חזרו לרמות של לפני המשבר ,  מה שלא קרה עדיין בתחום המניות .  כל אלה מביאים את מנהלי ההשקעות ואת הלקוחות להעלות את רמת הסיכון ברכיב המנייתי . " עם תום הרבעון הראשון צפוי לעלות לסדר היום בארה"ב נושא העלאת הריבית ,  על רקע הנתונים הכלכליים החיוביים .  הדבר בהחלט יכול ליצור אנטי קליימקס ,  ולהביא למימושים ולרגיעה בשוק המניות .  עם זאת ,  במקום לנסות לתזמן את השוק עדיף להתאים את רמות החשיפה כך שגם אם יהיה תיקון בשוק ,  המשקיע יוכל להתמודד עם ההפסדים . " בשוק המניות לא מתפתחת בועה .  להערכתנו ,  עיקר השווי הכלכלי נמצא במניות הקטנות - מניות מדדי תל אביב 75 ומניות היתר .  המגזרים האלה מתפקדים טוב יותר כאשר סטיות התקן במניות הגדולות יורדת .  אנו ממליצים על מגזרי הביטוח והנדל"ן בישראל ,  ובמניות הסולידיות על טבע ובזק ".  

" עיקר השווי - במניות הקטנות "
 קובי פלר ,  סמנכ"ל השקעות בקרנות הנאמנות של כלל פיננסים

