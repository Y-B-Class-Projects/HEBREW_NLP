שר התיירות :  להטיל חרם תיירותי על טורקיה
השר מיסז'ניקוב הגיב בחריפות על קביעת המועצה לביטחון לאומי בטורקיה ,  לפיה ישראל מהווה איום מרכזי על המדינה .  לדבריו ,  ארדואן פוגם במרקם היחסים בין שתי המדינות ,  ועל ישראל לשמור על הכבוד הלאומי שלה
 ( צילום :  מערכת וואלה !  ,  עריכת וידאו :  יאיר דניאל ) 
שר התיירות סטס מיסז'ניקוב  ( ישראל ביתנו )  קרא הבוקר  ( ראשון )  להטיל חרם תיירותי על טורקיה .  זאת בעקבות קביעת המועצה לביטחון לאומי בטורקיה ,  לפיה ישראל מהווה  " איום מרכזי "  על המדינה .  לפני ישיבת הממשלה השבועית בירושלים אמר מיסז'ניקוב : " ארדואן פוגם במרקם היחסים בינינו .  ככל שלא ניסע לשם ,  אולי הוא יבין את הרמז .  צריך להחרים את טורקיה לגמרי מבחינה תיירותית .  צריך לשמור על הכבוד הלאומי שלנו ". 
עם זאת ,  השר הדגיש כי  " אין איבה בין העמים והיחסים בינינו חשובים ,  ואני מקווה שישובו לרמתם לפני עידן ארדואן .  אך כל עוד הוא ממשיך בהתבטאויותיו ,  אין מה לעשות בטורקיה ". 
גם שר הפנים ויו"ר ש"ס אלי ישי התייחס הבוקר להחרפת היחסים בין ישראל לטורקיה .  לדבריו , " אנחנו מצטערים על התבטאויותיו של ארדואן .  הייתה מערכת יחסים מצוינת איתם ,  ואני מקווה שהיא תחזור ,  דבר שלא נראה לעין .  גם עם האירנים היתה מערכת יחסים מצוינת לפני 30 שנה ותראה איפה הם היום ". 
לדברי השר לענייני מיעוטים אבישי ברוורמן , " טורקיה היא עדיין נכס אסטרטגי .  אני מודאג מההתלהמות בתבטאויות של ארדואן .  הן חמורות מאוד ,  אך צריך למצוא את הדרך להתקרב לטורקיה ". 
אתמול דווח כי המועצה לביטחון לאומי בטורקיה אישרה שינויים מרחיקי לכת במסמך שסוקר יחסי החוץ של המדינה ומכונה  " הספר האדום ".  מהמסמך ,  שחיבר צוות מומחים טורקים בראשותו של מזכירו של ראש הממשלה הטורקי ,  רג'פ טייפ ארדואן ,  הושמטו מדינות שבעבר נתפסו כאיום על טורקיה .  בין המדינות הללו ,  ניתן למצוא את סוריה ,  בולגריה ,  ארמניה וגם את אירן .
 ישראל ,  לעומת זאת ,  מופיעה בפעם הראשונה במסמך כאיום על טורקיה .  תחת הסעיף של יחסי חוץ ואיומים מבחוץ ,  נאמר במסמך ,  כי חוסר היציבות באזור נגרם כתוצאה מישראל וכי פעילויותיה של ירושלים עלולות להוביל את יתר המדינות באזור אל מירוץ חימוש .
 ביום רביעי התכנסה המועצה הטורקית לביטחון לאומי לדון בשינויים ,  בראשותו של נשיא טורקיה ,  עבדוללה גול .  ההצהרה לאחר הפגישה הבהירה כי המסמך החדש ,  שזכה גם לכינוי  " החוקה הסודית של טורקיה ",   " נידון ואושר ".  על פי ההודעה ,  המסמך יהיה תקף כעת לחמש שנים .
 
שר התיירות :  להטיל חרם תיירותי על טורקיה
השר מיסז'ניקוב הגיב בחריפות על קביעת המועצה לביטחון לאומי בטורקיה ,  לפיה ישראל מהווה איום מרכזי על המדינה .  לדבריו ,  ארדואן פוגם במרקם היחסים בין שתי המדינות ,  ועל ישראל לשמור על הכבוד הלאומי שלה

