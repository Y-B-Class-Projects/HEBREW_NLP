המג'רסה
במקום היחיד בישראל בו עוד אפשר למצוא ביצות אמיתיות ,  תוכלו לטייל בתוך פלגי מים ומעיינות הנשפכים לכנרת .  טיול במג'רסה
ביקור בשמורת מג'רסה מבטיח מסלול חוויתי ,  מיוחד ומקסים ,  שמתאים בדיוק לימי הקיץ החמים ,  באחד מיובלי בקעת הבטיחה בצפון מזרח הכנרת .  הטיול בשמורה כולל הליכה באפיק נחל זורם בינות לצמחיית נחלים ענפה המצלה עליו ,  מפגש עם צבי ביצה משתזפים ,  שפיריות צבעוניות ומגוון ציפורים .  בחורף מומלץ להגיע ולצעוד במסלול היבש בו ניתן להתרשם מנוף השמורה גם ללא כניסה למים .  את הטיול ניתן לסיים בפיקניק בחורשת האקליפטוסים הסמוכה לנחל .  
בבקעת בית צידה ,  השוכנת בצפון-מזרח הכנרת ,  נופי מים מגוונים .  זהו המקום היחיד בישראל שבו נשתמרו נופי ביצה טבעיים ,  כמעט בלתי מופרעים .  נמצאים כאן פלגי מים הזורמים בכל ימות השנה ופלגים עונתיים ,  ברכות מים ,  מעיינות ,  שטחי הצפה ונסיגה של הכנרת ,  ודלתא של הנהר הגדול בארץ ,  המפורסם בעולם כולו  הירדן .  בבקעת בית צידה התפתח מגוון עשיר של מיני צמחים ובעלי חיים הקשורים במים .  הלגונות שבבקעה וסבכי הצמחייה הטבולה במים הם בית גידול חשוב לדגי הכנרת בעונת ההטלה  ( בעיקר לאמנון הגליל )  ,  ובכך יש תרומה חשובה לאיזון האקולוגי של הכנרת .
 
מקור שמה של בקעת בית צידה  ( שמורת הבטיחה )  בשם העיר הקדומה בית צידא  ( כך נכתב השם בצורתו הארמית )  ,  אשר שרידיה הולכים ונחשפים באחרונה מצפון לכנרת ,  בתחומי פארק הירדן .  
באתר נחשפו ממצאים מרשימים שעיקרם בתקופה הכנענית והישראלית וחלקם מהתקופה הרומית .  יוסף בן מתתיהו  ( יוספוס פלביוס )  כתב כי הורדוס פיליפוס  ( בנו של הורדוס הגדול )  בנה בבית צידא עיר מפוארת ושינה את שמה ליוליס .  בעת המרד הגדול נגד הרומאים התחולל בבקעת בית צידא קרב בין המורדים לבין צבא אגריפס .  בן מתתיהו ,  שהיה מפקד צבא המורדים כתב : " סוסי אשר עליו רכבתי שקע במקום ביצות והשליכני ארצה ".  
בית צידא נזכרת במשנה כמה פעמים בשם  " צידן ".  בתקופה שלפני מלחמת ששת הימים שלטה באדמות הבקעה הפוריות שושלת בית הבק .  בבקעה התקיימו כמה כפרים קטנים ,  שהתפרנסו מחקלאות ומדיג ובין השאר גידלו עדרי ג'מוסים .
 מסלול זה כולל הליכה במים ומחייב שחייה  ( אין להיכנס למים יחפים ורצוי לא לשאת ציוד שיירטב )  .  תחילת המסלול בשביל סלול ומסומן היורד לאפיק הנחל בסבך הקנה ,  על גדת נחל דליות .  ניתן להיכנס אל המים ולהתחיל ללכת במורד הזרם .  האפיק משנה את רוחבו ועומקו במהלך הטיול .  לקראת אמצע המסלול מתרחב אפיק הנחל לברכות ,  שבהן ניתן להתרשם מצמחי הלגונה .  כשמגיעים לחורשת האקליפטוסים הנמצאת מדרום נוכל לצאת ממסלול הנחל הקצר במדרגות בנויות ,  או להמשיך במורד הנחל עד השלט המסמן את סוף המסלול  .  המשך ההליכה בלגונות אסור מטעמי שמירת טבע .  יוצאים דרומה וחוזרים דרך המסלול היבש חזרה אל החניון .
 לאורך הגדה הדרומית של הנחל נפרץ  " המסלול היבש "  המאפשר ליהנות ולהתרשם מנוף השמורה גם ללא הליכה במים .  המסלול עובר בחלקו בתוך סככות עגולות שעליהן מטפסים צמחי השמורה .  בחורשת האקליפטוסים שליד הנחל הוכשרו חלקות פיקניק .
 איך מגיעים :  נוסעים בכביש המזרחי של הכנרת  ( כביש מס' 92 )  ומגיעים לצומת מעלה גמלא  ( בין סימני ק"מ 24-23 )  .  מהצומת ,  מול הכביש העולה למעלה גמלא ,  מסתעפת מערבה דרך סלולה ,  אם כי משובשת .  נוסעים בדרך כ-300 מטרים ופונים ימינה לדרך עפר .  נוסעים עוד כ-400 מטרים ואז פונים מערבה  ( שמאלה )  ונוסעים כשני קילומטרים עד חניון השוכן בתוך חורשת זיתים .
 מידע גאוגרפי :  יובל של נחל דליות הנשפך לכנרת .
 שעות פתיחה :  בימי חול ושבת בחודשים מרץ עד אוקטובר 8:00 עד 17:00 .  מאוקטובר - מרץ 8:00 - 16:00בימי שישי וערבי חג -8:00 - 15:00הכניסה לשמורה נסגרת שעה לפני שעת הסגירה הרשומה
דמי כניסה :  20 ¤ למבוגר9 ¤ לילד17 ¤ למבוגר בקבוצה8 ¤ לנער בקבוצהלאור הביקוש הרב מומלץ לקבוצות לתאם טלפונית
במקום יש מלתחות לגברים ולנשים .
 נגישות נכים :  שביל אספלט - כולל גישה לתוך המים ,  שירותים
שמורת הבטיחה-בית צידה-מג'רסה וזאכי היא שמורת טבע המשתרעת על שטח של כ-7,000 דונם  ( שבו נמצאים גם שטחים חקלאיים )  ,  ולפיכך זוהי שמורת הטבע הגדולה בארץ של נופי מים מתוקים .  בקיץ אל תפספסו הליכה בתוך המיםסוג מסלול :  מעגלינקודת התחלה :  החניון בתוך חורשת הזיתיםנקודת סיום :  החניון בתוך חורשת הזיתיםמשך הטיול :  1-3 שעותדרגת קושי :  קלמעבר במיםציוד דרוש :  נעלי הליכה סגורות למים ,  כובע ,  מים ,  בגד יםעונות מומלצות :  כל השנהמי שתייה בדרך :  איןגישה לעגלות ונכים :  איןמתאים לכלבים טלפון לבירורים :  04-6793410

המג'רסה
במקום היחיד בישראל בו עוד אפשר למצוא ביצות אמיתיות ,  תוכלו לטייל בתוך פלגי מים ומעיינות הנשפכים לכנרת .  טיול במג'רסה

