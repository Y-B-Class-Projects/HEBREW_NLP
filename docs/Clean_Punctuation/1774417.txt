 " צאר הרכב "  לשעבר של אובמה ישלם 10 מיליון דולר ליישב אישומי תשלום שוחד לקרנות פנסיה
סטיבן רטנר הסכים לאיסור של 5 שנים על קשר עם קרנות פנסיה ביישוב אישומים שהגיש התובע הכללי של ניו יורק
בנקאי ההשקעות האמריקאי סטיבן רטנר ,  לשעבר ראש צוות המשימה של ממשל אובמה למגזר הרכב ,  הסכים לשלם 10 מיליון דולר כדי ליישב אישומים שהגישו נגדו התובע הכללי של ניו יורק בגין חלקו בשערוריית תשלומי השוחד לקרן הפנסיה של עובדי מדינת ניו יורק.בהודעה שפירסם היום התובע הכללי של ניו יורק ,  אנדרו קואומו ,  נאמר עוד כי נאסר על רטנר לעמוד בקשר ,  מתוקף כל תפקיד שהוא ,  עם קרן הפנסיה כלשהי בניו יורק למשך חמש שנים .  בתביעה המקורית שהגיש קואומו נגד רטנר דרש התובע הכללי של ניו יורק כי רטנר ישלם 26 מיליון דולר וכי ייאסר עליו לעסוק בתחום ניירות הערך למשך כל חייו.האישומים שיישב היום רטנר נוגעים לחשדות כי חברת ההשקעה הפרטית קואדרנגל  ( quadrangle )  של רטנר העבירה תשלומי השוחד וטובות הנאה לקרן הפנסיה של עובדי מדינת ניו יורק - המנהלת נכסים בהיקף של 125 מיליארד דולר - כדי לקבל ממנה כספים לניהול  ( pay to play ) .בחודש שעבר הסכים רטנר לשלם 6.2 מיליון דולר ולאיסור של שנתיים לעסוק בתחום ניירות הערך כדי ליישב אישומים שהגישה נגדו רשות ני"ע בארה"ב  ( sec )  בגין הפרשה .  לפי תביעה שהגישה רשות ני"ע נגדו ,  זכתה קואדרנגל בהשקעות של הקרן בסך 150 מיליון דולר בשנים 2005 ו-2006 ,  בתמורה לתשלומי שוחד.רטנר ,  שאינו עובד עוד בקואדרנגל ,  מונה בפברואר 2009 על ידי הנשיא אובמה לראשות צוות המשימה למגזר הרכב ,  והוביל את ארגונן מחדש של קרייזלר ו-gm ,  בין השאר ,  באמצעות ויתורים מצד איגודי העובדים שלהן ומחזיקי האג"ח ,  וכן את פיטוריו של מנכ"ל gm ,  ריק ואגונר .  בחודש יולי של אותה שנה סיים רטנר את תפקידו לאחר השלמת הארגון מחדש שביצעו שתי יצרניות הרכב במסגרת הליכי פשיטת רגל .

" צאר הרכב "  לשעבר של אובמה ישלם 10 מיליון דולר ליישב אישומי תשלום שוחד לקרנות פנסיה
סטיבן רטנר הסכים לאיסור של 5 שנים על קשר עם קרנות פנסיה ביישוב אישומים שהגיש התובע הכללי של ניו יורק

