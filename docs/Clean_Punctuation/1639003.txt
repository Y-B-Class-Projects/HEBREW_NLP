זרח ומודיעין נערכות לביצוע קידוח נוסף בים המלח בעלות של 6.5 מיליון דולר
ביצוע הקידוח מותנה בקבלת אישור רשות הטבע והגנים
השותפות זרח  ( 85% )  ומודיעין  ( 15% )  הודיעו למשקיעיהם על היערכותם לביצוע קידוח אקספלורציה נוסף ברישיון צורים שבים המלח בתקציב של 6.5 מיליון דולר .  השותפות יצטרכו לקבל את אישור רשות הטבע והגנים לצורך ביצוע הקידוח .  הקידוח מתוכנן להתבצע במחצית השניה של 2010 על ידי לפידות.מיקומו המדוייק של הקידוח יהיה כ-5 ק"מ ממערב לים המלח ומפעלי ים המלח ,  בסמוך למסוע האשלג .  הקידוח מתוכנן להיקדח כקידוח אלכסוני למרחק של 3,000 מטר ולעומק של 2,300 מטר למטרות מציאת נפט.זרח ,  השותפה  ( 50% )  בקידוח צוק תימרור 4 עם אבנר  ( 25% )  ודלק קידוחים  ( 25% )  הודיעה בתחילת השבוע על ביצוע מבחני הפקה בשתי שכבות שונות בקידוח צוק תמרור 4 ,  בעקבות תוצאות ראשוניות חיוביות שהתקבלו משלב הלוגים החשמליים .  מבחני ההפקה צפויים להימשך כחודש ימים בעלות של 1.8 מיליון דולר.מודיעין שבשליטת צחי סולטן ואי.די.בי יצאה לפני כשבוע מרשימת השימור הבורסאית לאחר שהגדילה את הונה העצמי באמצעות הנפקת יחידות נוספות .  בחודשים האחרונים דיווחה השותפות על חתימה על הסכם לרכישת 15% מרישיון צורים בים המלח תמורת 150 אלף דולר ,  וכן על רכישת 22.5% מרישיון שרית באשדוד מידי רציו תמורת 120 אלף דולר .  בנוסף מתמודדת מודיעין יחד עם לפידות על קבלת רישיון הקידוח הימי  " מד אשדוד ". 

זרח ומודיעין נערכות לביצוע קידוח נוסף בים המלח בעלות של 6.5 מיליון דולר
ביצוע הקידוח מותנה בקבלת אישור רשות הטבע והגנים

