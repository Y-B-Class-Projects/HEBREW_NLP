משרד התחבורה בארה"ב יחקור כשלים אפשריים במערכת הגה הכוח של טויוטה קורולה
החקירה הראשונית צפויה להיפתח היום ;  אתמול הודיעה טויוטה כי היא בוחנת תלונות הנוגעות למערכת הגה הכח בגדם קורולה
משרד התחבורה האמריקאי מתכנן לפתוח חקירה רשמית הנוגעת לדגם טויוטה קורולה מהשנים 2009-2010 ,  בשל כשלים פוטנציאליים במערכת הגה הכוח של המכונית - כך הודיעו נציגי המשרד .  החקירה הראשונית צפויה להיפתח היום ,  והיא נוגעת לכ-500 אלף מכוניות.הנהגים בארה"ב אשר הגישו את התלונה דיווחו כי תוך כדי הנהיגה חשו שהם מאבדים את השליטה על היגוי הרכב ,  בעיקר במהירות גבוהה .  טויוטה מוטור הודיעה במסיבת עיתונאים אתמול ביפן כי היא בוחנת תלונות הנוגעות להגה הכוח בדגמי קורולה וכי היא שוקלת החזרת מכוניות למוסכים .  אתמול הודיעה טויוטה כי היא שוקלת להחזיר לתיקון מכוניות דגמי קורולה - הדגם הנמכר בעולם - עקב בעיות במערכת ההיגוי ,  אמר היום מנהל בקרת האיכות של החברה.הרשות לבטיחות בדרכים בארה"ב דיווחה כי קיבלה כ-150 תלונות מנהגים בנושא הגה הכוח .  משרד התחבורה האמריקאי דיווח כי החקירה נוגעת ל-363 אלף מכוניות משנת 2009 ו-136 אלף מכוניות משנת 2010.במהלך ארבעה החודשים האחרונים ,  נאלצה טויוטה להחזיר לתיקון 8.5 מיליון מכוניות ברחבי העולם ,  בין השאר ,  עקב בעיות בדוושת הגז ובמערכת הבלמים .
 
משרד התחבורה בארה"ב יחקור כשלים אפשריים במערכת הגה הכוח של טויוטה קורולה
החקירה הראשונית צפויה להיפתח היום ;  אתמול הודיעה טויוטה כי היא בוחנת תלונות הנוגעות למערכת הגה הכח בגדם קורולה

