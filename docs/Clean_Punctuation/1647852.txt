יצחקי : " חילופי מאמנים נותנים מוטיבציה "
 ברק יצחקי ,  שכבש שלושער נהדר ב-1:3 של בית"ר על נתניה ,  התייחס לשינוי על הקווים .  קורנפיין : " היה שבר בין שום לשחקנים "
 צילום ועריכת וידאו :  נועם אשל
כמה שאוהדי בית"ר ירושלים חיכו למשחק כזה :  ניצחון בית גדול ,  1:3 על מכבי נתניה ,  שערים יפים ,  כדורגל התקפי והצגה של ברק יצחקי .  קצת חבל שכל כך מעט צהובים שחורים הגיעו ליציעי טדי כדי לצפות במשחק החזרה של בית"ר ירושלים לחיים ולמרוץ לפלייאוף העליון ,  אבל לפחות אלה שהגיעו עודדו ודחפו את הקבוצה לניצחון ראשון אחרי שישה מחזורים .  אדם נוסף שיכול לשחרר חיוך רחב הערב  ( שבת )  הוא דוד אמסלם ,  שפתח את קריירת האימון שלו ,  אחרי שהחליף את יצחק שום שהתפוטר ,  על הצד הטוב ביותר .  אגב ,  שופט המשחק ,  אשר כהן ,  כתב בדו"ח המשחק שלו שאוהדי בית"ר הפריעו למהלך המשחק עם שריקת משרוקיות ביציע .
" לא יכולה להיות פתיחה טובה יותר לקריירת האימון שלי ",  אמר אמסלם בסיום . " השער הראשון שכבש יצחקי פתח לנו את המשחק טוב והקהל נתן הופעה שהוסיפה ביטחון לשחקנים .  היה משחק קשה מול קבוצה מצוינת ואני שמח מאוד ".  כשנשאל מה השתנה הערב הזה מכל הערבים הקודמים בהם לא הצליחה בית"ר לנצח ,  ענה אמסלם : " שחקנים נלחמו ונתנו את הנשמה ,  אני שמח שהם שיחקו עם הלב וניצחו ".  המאמן הטרי התייחס גם לאי זימונו של ברק יצחקי לנבחרת : " הוא שחקן מצוין ויש לו הרבה מה לתרום ,  גם לנבחרת ".  על המטרות להמשך העונה : " אלו רק שלוש נקודות ,  אנחנו רוצים פלייאוף עליון ".  
השחקן המצטיין יצחקי התייחס למשחק המצוין שלו ,  שהגיע אחרי תקופה לא טובה . " אני מסתפק בשלושה שערים ,  מה שחשוב זה שניצחנו .  אני שמח שזה הגיע ".  יצחקי לא התרגש גם מכך שלא זומן לסגל של אוחנה : " אני מקבל את זה שלא זומנתי לנבחרת ושמח שהוכחתי שאלי אוחנה טעה שלא זימן אותי ".  יצחקי הודה שחילופי המאמנים עזרו לקבוצה : " כשיש חילופי מאמנים יש לשחקנים יותר מוטיבציה ,  שחקנים רוצים להוכיח את עצמם למאמן החדש .  היום התפוצצנו ,  יכול להיות שגם אם שום היה פה היינו משחקים ככה היום ". 
בצד המפסיד נשמע ראובן עטר מאוכזב : " שני השערים הראשונים שספגנו היו כמו בגן ילדים ,  בית"ר בלי להתאמץ הובילה 0:2 ,  ואחר כך לא הצלחנו להתמודד עם היכולת המדהימה של יצחקי .  מבחינתנו זה משחק שצריך לשכוח ממנו מהר ,  ללמוד ממנו כמובן ,  אבל לשכוח ממנו כדי שלא יחזור ".  
על המטרות להמשך העונה אמר עטר : " בסך הכל אנחנו נמצאים במקום לא רע מבחינתנו .  אם נצליח להגיע לפלייאוף העליון זה יהיה הישג אדיר ,  אבל אנחנו צריכים להיזכר לא להסתבך יותר נמוך .  אבל זו לא הכוונה ,  המטרה היא להמשיך להלכיד שלד טוב לשנים הבאות ". 
יו"ר בית"ר ירושלים איציק קורנפיין התארח הערב ב"שבת ביציע "  וסיפר : " מי שעושה ולא רק יושב ומדבר ,  טועה .  אני לא מתבייש להגיד שטעיתי .  בקיץ כולנו ידענו שאנחנו הולכים לעונה קשה ,  לא ציפינו שהקבוצה תיראה כמו שהיא נראית .  אנחנו מצפים להרבה יותר מהשחקנים ,  קודם כל ברצון ובמחויבות ורק אחר כך בכדורגל ".  
לגבי הפרידה מיצחק שום אמר קורנפיין : " אני משתדל לא להתערב בנושאים מקצועיים ,  לא הערתי לשום .  הייתה לו איזו נקודה בה היה שבר בינו לבין השחקנים .  לא הצלחנו לעצור את זה והבנו שלטובת שום ,  בית"ר והשחקנים כדאי שניפרד .  בדינמיקה של קבוצת כדורגל קורה לפעמים שמרגישים שלא יודעים להצביע על הבעיה וצריכים לעשות שינוי ".  
קורנפיין התייחס גם להבדלים בניהול בין בית"ר ירושלים למכבי חיפה והפועל תל אביב . " המשכורות בבית"ר ירושלים נכנסות כל חודש בזמן .  אנחנו עומדים בכל החוזים ולא חייבים כסף לאף אחד .  הנושא הזה לא רלוונטי ".  קורנפיין סיפר מדוע בית"ר לא שיחררה עד היום שחקנים . " לא רצינו להיפרד משחקנים במחירים של סוף עונה .  הציעו לנו מחירים שהם לא מחירי שוק .  נמכור שחקנים רק עבור מחיר ראוי ". 

יצחקי : " חילופי מאמנים נותנים מוטיבציה "
 ברק יצחקי ,  שכבש שלושער נהדר ב-1:3 של בית"ר על נתניה ,  התייחס לשינוי על הקווים .  קורנפיין : " היה שבר בין שום לשחקנים "
 
