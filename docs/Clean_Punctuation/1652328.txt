אישום : " הכריחו פלסטיני לפתוח חפץ חשוד "
 כתב אישום הוגש נגד שני חיילי גבעתי בחשד שביצעו  " נוהל שכן "  במהלך מבצע עופרת יצוקה .  שני החיילים הכריחו ,  לפי כתב האישום ,  ילד פלסטיני בן 9 לפתוח תיקים אשר חשדו כי הם מכילים חומרי נפץ
התביעה הצבאית הגישה היום  ( חמישי )  ,  כתב אישום בבית הדין הצבאי נגד שני חיילי גבעתי בגין חריגה מסמכות והתנהגות שאינה הולמת .  מכתב האישום עולה כי במהלך מבצע  " עופרת יצוקה ",  ביצעו שני החיילים  " נוהל שכן "  ילד פלסטיני בן 9 .  במסגרת סריקה של בניין בשכונת תל אל-הווא ברצועת עזה ,  הורו החיילים לאחד הילדים לפתוח מספר תיקים שנמצאו בחיפוש שנחשדו כממולכדים .  מדובר בחריגה מהנהלים האוסרים על החיילים להשתמש באזרחים כמגן אנושי .
 לדברי דובר צה"ל חקירת המשטרה הצבאית נפתחה במהלך חודש יוני 2009 בהנחיית הפרקליטות הצבאית ,  מיד לאחר שהאירוע הובא לידיעתה . " טרם תחילת מבצע עופרת יצוקה ובמהלכו ,  הונחו כוחות צה"ל ,  כי חל איסור על כל הסתייעות כפויה באזרחים לצורך פעילות מבצעית ובפרט כשעקב כך עלולה להישקף סכנה לחיי האזרחים או לגופם ",  נמסר מדובר צה"ל .
 בדובר צה"ל הדגישו כי  " לצה"ל מחויבות מוסרית להימנע ככל האפשר מפגיעה באזרחים שאינם מעורבים בלחימה והוא נוקט באמצעים רבים לשמור על ערכי הלחימה והחוק לרבות באמצעות נקיטת צעדים משפטיים מול מי שהפר עקרונות אלה ". 
בעבר הוגש כתב אישום נגד חייל נוסף שהואשם בגניבת כרטיסי אשראי מבתי פלסטינים במהלך המבצע .  החייל הורשע ונגזרו עליו שבעה וחצי חודשי מאסר .  כמו כן ננזפו מפקד אוגדת עזה תת-אלוף אייל אייזנברג ומפקד חטיבת גבעתי לשעבר אלוף משנה אילן מלכא לאחר שנקבע כי סיכנו חיי אדם כשאישרו ירי אל מתחם ארגון אונר"א ברצועת עזה .
 
אישום : " הכריחו פלסטיני לפתוח חפץ חשוד "
 כתב אישום הוגש נגד שני חיילי גבעתי בחשד שביצעו  " נוהל שכן "  במהלך מבצע עופרת יצוקה .  שני החיילים הכריחו ,  לפי כתב האישום ,  ילד פלסטיני בן 9 לפתוח תיקים אשר חשדו כי הם מכילים חומרי נפץ

