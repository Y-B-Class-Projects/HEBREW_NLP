דראפיץ' : " זו עובדה שאפשר להצליח בסכנין "
 המאמן החדש העביר אימון בכורה ומאמין שיוכל לחלץ את העגלה מהבוץ .  יתפקד בקרוב ללא עוזר ,  לאחר שסואן עבר למח' הנוער
צילום ועריכת וידאו :  אדריאן הרבשטיין
לאחר החתימה אתמול  ( שני )  בערב על חוזה לשנתיים ,  הגיע היום סלובודאן דראפיץ' כדי להעביר את האימון הבכורה שלו בבני סכנין .  דראפיץ' יעביר את משחקו הראשון כבר ביום שבת הקרוב מול הפועל באר שבע במסגרת המחזור החמישי של ליגת העל וינסה להביא ניצחון ראשון העונה לקבוצה מהגליל ,  לאחר שהיא פתחה את העונה עם נקודה בודדת מארבעה משחקים ,  מה שהביא לפיטוריו של המאמן חיים לוי אמש .
 המאמן החדש ייאלץ להסתדר ,  לפחות בתקופה הקרובה ,  ללא עוזר מאמן זאת בשל עזיבתו של עבאס סואן למחלקת הנוער .  סואן ,  שביקורת הופנתה אליו על כך שהוא מושיט כתף קרה למאמן ,  החליט שהוא לא רוצה להיות האיש ששוב חיצי הביקורת יופנו אליו בשל הכשלת מאמן אם וכאשר ולכן עבר לקבוצת הנוער .
 לאחר האימון אמר דרפאיץ' : " אני מאמין שהכל יהיה בסדר .  קודם כל צריך להחזיר את הביטחון לשחקנים ולחבר אותם .  ידעתי לפני כן למה אני מגיע ואני יודע שיש פה סגל טוב שאפשר להצליח איתו ". 
דרפאיץ' לא חושש מהעובדה שלא מעט מאמנים נכשלו לפניו : " היו פה מאמנים כמו מרקו בלבול ואלישע לוי שהצליחו מאוד ,  וזו עובדה שאפשר להצליח פה .  אשתי אמרה לי שכל מי שמתעסק בכדורגל הוא סוג של מזוכיסט כי אנחנו כל הזמן בלחץ .  הלחץ שיהיה פה הוא אתגר מבחינתי ואני מאמין בקבוצה ויודע שאפשר להצליח איתה ". 

דראפיץ' : " זו עובדה שאפשר להצליח בסכנין "
 המאמן החדש העביר אימון בכורה ומאמין שיוכל לחלץ את העגלה מהבוץ .  יתפקד בקרוב ללא עוזר ,  לאחר שסואן עבר למח' הנוער

