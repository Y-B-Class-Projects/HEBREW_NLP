התחדשו העימותים האלימים בחברון
כשעה לפני תום תפילות יום השישי בחברון פרצו במספר מוקדים בעיר עימותים בין מאות פלסטינים לכוחות הביטחון .  בצה"ל מפזרים את המפגינים באמצעים לפיזור הפגנות
מהומות התושבים הפלסטינים בחברון נמשכות גם כעת  ( שישי )  .  כמאתיים מפגינים מיידים אבנים לעבר עמדות צה"ל במספר מוקדים שונים ברחבי העיר .  כוחות צה"ל משיבים לעברם באמצעים לפיזור הפגנות .  
כ-50 מפגינים מיידים אבנים לעבר כוחות צה"ל באזור מחסום בית המרקחת שבחברון .  החיילים משיבים באמצעים לפיזור הפגנות .  אחד המפגינים נעצר והועבר לחקירה .  החיילים דיווחו כי כמה מהמפגינים מנופפים בדגלי חמאס .
 כוחות ביטחון גדולים התפרסו משעות הבוקר בחברון שם הוכרזה כוננות שיא מחשש למהומות ולעימותים של פלסטינים עם כוחות הביטחון .  המהומות בימים האחרונים התרחשו על רקע ההכרזה על מערת המכפלה כאתר מורשת לאומי .  עיקר החשש הוא מעליית מדרגה בעימותים של הפלסטינים עם כוחות הביטחון לאחר תום תפילות יום השישי בחברון ויציאתם של אלפי מתפללים מהמסגדים .
 לקראת התפילות נערכים בצה"ל ומג"ב לאפשרות שהפלסטינים יחלו בעימותים מול הכוחות ,  וכבר כעת לפני תום התפילות בעיר פרצו במספר מוקדים בעיר עימותים עם כוחות צה"ל .
 זהו רצף של חמישה ימים בהם נרשמו עימותים אלימים בין הצדדים .  למרות זאת במערכת הביטחון מנסים להרגיע את הרוחות .  לדברי גורם ביטחוני ,  עד כה לא מדובר בעימותים מקיפים וכי אין כוונה להסלים את המצב בעיר ,  בו מרקם היחסים בין צה"ל הפלסטינים והמתנחלים ביישוב היהודי בעיר רגישים בלאו הכי . " אין שום כוונה להיכנס לעימות אבל ישנם גורמים אינטרסנטים באזור שמנסים לחמם את השטח ",  אמר גורם ביטחוני .  
בתוך כך גוש המדינות האסלמיות באו"ם קרא אמש לפעולה בינלאומית שתכריח את ישראל לבטל את החלטתה לשקם את מערת המכפלה וקבר רחל במסגרת צירופם לרשימת אתרי המורשת הלאומיים .  
שגריר סוריה באו"ם בשאר ג'עפרי ,  אשר דיבר בשם ארגון המדינות האסלמיות  ( OIC )  גינה את החלטת ישראל וכינה אותה  " לא חוקית ולא לגיטימית "  והוסיף כי  " אינה תקפה ".  הארגון קרא לכל גופי האו"ם הרלוונטיים  " לנקוט בצעדים הדחופים והנחוצים על מנת להכריח את ישראל לבטל החלטה זו ".  הארגון גם קרא למועצת הביטחון של האו"ם ולמזכ"ל האו"ם באן קי מון לפעול בנושא .
 עדכון ראשון :  13:06

התחדשו העימותים האלימים בחברון
כשעה לפני תום תפילות יום השישי בחברון פרצו במספר מוקדים בעיר עימותים בין מאות פלסטינים לכוחות הביטחון .  בצה"ל מפזרים את המפגינים באמצעים לפיזור הפגנות

