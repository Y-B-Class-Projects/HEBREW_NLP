נפתחה חקירה פלילית נגד טויוטה בארה"ב
בעקבות בעיות הבטיחות בדגמים של טויטה ,  גם בארה"ב נפתחה חקירה פלילית נגד החברה היפנית .  נשיא החברה ישתתף בשימוע בקונגרס ביום רביעי
הרשויות בארה"ב פתחו בחקירה פלילית של בעיות הבטיחות בדגמים של יצרנית המכוניות היפנית טויוטה ,  מסרה היום החברה .  חבר מושבעים פדרלי מורחב בניו יורק הוציא צווים המחייבים את ענקית הרכב להעביר לידיו מסמכים הקשורים לבעיות במערכת הבלמים ודוושת הגז של דגמי פריוס .  רשות ני"ע בארה"ב  ( SEC )  אף היא דרשה מהחברה להעביר לידיה מסמכים הקשורים לבעיות הבטיחות וכן למדיניות החברה בתחום זה ,  מסרה טויוטה .  
טויוטה מסרה היום כי קיבלה את צווי חברת המושבעים בניו יורק כבר ב-8 בפברואר ,  וכי דרישות רשות ני"ע התקבלו ביום שישי האחרון .  נשיא טויוטה ,  אקיו טויודה ,  צפוי להשתתף ביום רביעי בדיון בבית הנבחרים בארה"ב שיעסוק בבעיות הבטיחות של דגמי החברה .  טויוטה נאלצה מאז הסתיו להחזיר לתיקון 8.5 מיליון מכוניות עקב שורת בעיות בטיחות שהתגלו .  
החקירה הפלילית נגד טויוטה נועדה לברר האם החברה הפרה את חוקי בטיחות המוצרים של ארה"ב או העבירה דיווחים כוזבים לרשויות הבטיחות בדרכים ,  העריך הפרופסור למשפטים פיטר הנינג מאוניברסיטת וויין סטייט בדטרויוט ,  בראיון לסוכנות הידיעות AP .
 
נפתחה חקירה פלילית נגד טויוטה בארה"ב
בעקבות בעיות הבטיחות בדגמים של טויטה ,  גם בארה"ב נפתחה חקירה פלילית נגד החברה היפנית .  נשיא החברה ישתתף בשימוע בקונגרס ביום רביעי

