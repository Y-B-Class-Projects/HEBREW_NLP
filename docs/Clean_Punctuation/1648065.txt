ציפורי
בציפורי נחשפו ממצאים שאין שני להם בישראל ,  ביניהם פסיפסים מרהיבים ומפעל מים מתוחכם .  חג השבועות הוא הזדמנות מושלמת לבקר באתר הגלילי הקדום

ציפורי נבנתה בראש הר ,  במקום הגבוה ביותר .  באתר מתנשא מבנה מבוצר ,  שנבנה מחדש במאה ה-18 על ידי ד'אהר אל-עמר ,  השליט הבדווי של הגליל ,  על יסודות של מבצר צלבני ומבנה מבוצר רומי .  העיר נחפרה ונחשפו בה ממצאים מרתקים .  האתרים המרכזיים בציפורי הם :  התיאטרון הרומי ,  המשקיף על נופי בקעת בית נטופה והרי הגליל העליון שיציעיו כוללים כ- 4,500 מושבים ;  ברובע המגורים מתקופת המשנה והתלמוד נחשפה וילה שנבנתה בראשית המאה השלישית ובה רצפות פסיפס מפוארות המתארות תיאורים מחיי דיוניסוס ,  אל היין במיתולוגיה היוונית .  בפסיפס זה מתוארת דמות אישה ,  שזכתה לכינוי  " המונה ליזה של הגליל ";  בעיר התחתית נחשף מערך שתי וערב של רחובות מרוצפים וגם בניין חג הנילוס  מבנה גדול מהמאה החמישית לספה"נ ובו רצפת פסיפס מפוארת המתארת את חגיגות עליית מפלס מי הנילוס ;  בתחום הגן הלאומי ,  כקילומטר וחצי ממזרח לציפורי ,  נחשף מפעל מים תת-קרקעי ענק ,  שנבנה במאה הראשונה לספה"נ ופעל עד המאה השביעית .  מפעל המים כולל מאגר באורך כ- 250 מטרים ובנפח של כ- 5,000 מ"ק .
 ציפורי העתיקה הייתה בתקופה הרומית העיר המרכזית בגליל .  ההיסטוריון בן התקופה יוסף בן מתתיהו ,  כינה אותה  " פאר הגליל כולו ".  בציפורי התגורר תקופה מסוימת רבי יהודה הנשיא ,  שאף העביר אליה את הסנהדרין מבית שערים וכאן ערך המשנה  ( 220 לספירה )  .  חכמי ציפורי גם היו שותפים ליצירת התלמוד הירושלמי ,  שנחתם במאה הרביעית לספירה .  לעומת זאת ,  נמצא כי העיר חרבה בשנת 363 ברעידת אדמה קשה .
 איך מגיעים :  גישה מכביש צומת המוביל  נצרת  ( כביש מס' 79 )  ,  בין סימני ק"מ 22-23 .
 שעות פעילות :  אפריל - ספטמבר 8:00-17:00 ,  אוקטובר - מרץ 8:00-16:00 ובימי שישי וערבי חג :  8:00 - 15:00.הכניסה לשמורה נסגרת שעה לפני שעת הסגירה הרשומה .
 אטרקציות לילדים :  פסיפסים מיוחדים .
 לא לוותר :  על הסרט בחנות המזכרות ,  ועל הדגם במבואת הכניסה .  מחשבי המולטימדיה ,  התצוגה והתצפית במצודה וגם מאגר המים .
 מה עוד :  מזנון ,  חנות מזכרות ,  חניוני פיקניק מרכז הדרכה ,  תיאטרון עתיק לאירועים קטנים ,  הדרכות בתיאום מראש .  ניתן לקיים אירועים עד 70 איש בקומה הראשונה של המצודה הצלבנית ואירועים גדולים עד 250 איש ,  ניתן לקיים ברחבת בית הכנסת העתיק .
 עוד באזור :  עינות ציפורי - עינות ציפורי נובעים בצד כביש הגישה לגן הלאומי ,  כ- 200 מטרים מכביש 79 .  סביב המעיינות השופעים צומח אחו קטן של צמחים חובבי מים .  ליד המעיין הראשי נמצאים שרידיה של בריכה עתיקה .  בשנת 1187 התארגן ליד המעיינות הצבא הצלבני ,  לפני שיצא לקרב קרני חטין ,  שבו היכה בהם צבאו של צלאח א-דין מכה ניצחת .
 סוג מסלול :  מעגלינקודת התחלה :  חניון הגן הלאומי .  גישה מכביש צומת המוביל  נצרת  ( כביש מס' 79 )  ,  בין סימני ק"מ 22-23נקודת סיום :  חניון הגן הלאומי .  גישה מכביש צומת המוביל  נצרת  ( כביש מס' 79 )  ,  בין סימני ק"מ 22-23משך הטיול :  1-4 שעותדרגת קושי :  קלציוד דרוש :  כובע ,  מיםעונות מומלצות :  כל השנהמי שתייה בדרך :  ישגישה לעגלות ונכים :  איןמתאים לכלבים מחיר :  מבוגר 25 ¤  ,  ילד 13 ¤ ,  הנחה של 50% לאזרח ותיקטלפון לבירורים :  04-6568272

ציפורי
בציפורי נחשפו ממצאים שאין שני להם בישראל ,  ביניהם פסיפסים מרהיבים ומפעל מים מתוחכם .  חג השבועות הוא הזדמנות מושלמת לבקר באתר הגלילי הקדום

