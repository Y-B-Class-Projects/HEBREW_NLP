דיווח : " התקדמות בגיבוש עסקה לשחרור שליט "
 אתר החדשות הפלסטיני  " קודס-נט "  דיווח מפי מקורות מצריים בכירים המקורבים למו"מ בין ישראל לחמאס ,  כי חלה התקדמות חיובית בהידברות על שחרור החייל החטוף .  לפי הדיווח ,  ההתקדמות נובעת מגמישות בעמדת ישראל 
" באחרונה חלה התקדמות חיובית במגעים לגיבוש עסקה לשחרור החייל החטוף גלעד שליט "   כך אמרו היום  ( ראשון )  לאתר החדשות הפלסטיני  " קודס-נט "  מקורות מצריים בכירים המקורבים למשא ומתן בין ישראל לחמאס . " במגעים החשאיים שמנהלים הצדדים הושגה התקדמות מהותית בנוגע לחלק מהסוגיות העומדות ותלויות ,  בעיקר בנושא שמות האסירים שדורש חמאס לשחררם ללא תנאי ",  מסרו .
 המקורות העריכו עוד כי ישראל גילתה גמישות בנושא שמות האסירים הפלסטינים המיועדים לשחרור במסגרת העסקה ועדכנה את המתווך הגרמני שהיא מוכנה להגיע לעסקה  " וזאת לאור הלחץ הציבורי והפוליטי המופעל על ממשלת נתניהו ".  לדברי המקורות ,  ישראל היא זו שהכשילה עד כה את המגעים לגיבוש עסקה וטענה כי  " מסיבות פוליטיות "  היא  " נוקטת סחבת ".  
" גיבוש עסקה תלוי אך ורק בהסכמתה של ישראל לשחרר את האסירים שדורש חמאס לשחררם ",  הוסיפו .  המקורות העריכו עוד כי המתווך הגרמני צפוי לשוב בקרוב לאזור כדי לחדש את המגעים לגיבוש עסקה .
 
דיווח : " התקדמות בגיבוש עסקה לשחרור שליט "
 אתר החדשות הפלסטיני  " קודס-נט "  דיווח מפי מקורות מצריים בכירים המקורבים למו"מ בין ישראל לחמאס ,  כי חלה התקדמות חיובית בהידברות על שחרור החייל החטוף .  לפי הדיווח ,  ההתקדמות נובעת מגמישות בעמדת ישראל

