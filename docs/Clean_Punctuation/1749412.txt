לא סופרים אותם
הנתב מנמל אשדוד והתאורן מרשות השידור משכו את מרב תשומת הלב בדו"ח השכר במגזר הציבורי ,  אבל ה"כוכבים "  האמיתיים הם אלה שלא מופיעים בו :  המאבטחים ,  השומרים והמנקים שמועסקים בקבלנות כעובדי שירותים עבור המדינה .  היחידה שיכולה לשנות את המצב היא הממשלה .  השאלה היא אם 
 >  >  מדי שנה ,  עם פרסום דו"ח השכר במגזר הציבורי ,  עולים לכותרות החשודים המיידיים :  הנתב מנמל אשדוד ובכירי חברת החשמל ומערכת הבריאות .  השנה ה"כוכבים "  האמיתיים הם דווקא אוכלוסיית העובדים היחידה במגזר הציבורי שלא מופיעה בו - עובדים המועסקים באמצעות קבלני השירותים - שומרים ,  מאבטחים ומנקים .  אין גוף במגזר הציבורי ,  במשרדי הממשלה כמו גם בשאר הגופים הנסקרים בדו"ח ,  שאינו מעסיק עובדים אלה .  מדובר במאבטחים שעומדים ,  למשל ,  בכניסה לכל סניפי הביטוח הלאומי ועל המנקים והמנקות שאחראים על תחזוקת מבני הציבור .  אנחנו ,  הציבור ונציגי המדינה ,  אולי לא רואים אותם ,  אבל הם שם - מגיעים מדי יום לעבודתם ,  עושים את מלאכתם כפוית הטובה והולכים בסוף החודש הביתה ,  במקרה הטוב עם תלוש משכורת עלוב ובמקרים רבים ,  רבים מדי ,  מבלי שקיבלו את מלוא הזכויות המגיעות להם כחוק .  לא מדובר על מספר זניח של עובדים .  לפי הערכות ,  כ-20% מכלל עובדי המגזר הציבורי ,  כ-80 אלף עובדים ,  נשארו מתחת לרדאר ,  והמדינה החליטה במודע שלא לספור אותם ולא לקבל עליהם אחריות .  בסדרת כתבות ב-themarker בשנה האחרונה נחשפו שיטות העבודה הנצלניות של עשרות קבלני השירותים ברשויות מקומיות ,  משרדי ממשלה ובאקדמיה :  עובדים המועסקים ב"שחור ",  מרוויחים פחות משכר המינימום ,  ללא תלוש משכרות ומבלי שמשולמות להם זכויותיהם הסוציאליות .  התירוץ השכיח של מזמיני השירות שהתבקשו להגיב על הממצאים היה שבחוזים מול הקבלנים מתחייבים האחרונים להקפיד על העסקה על פי חוק ,  והאחריות ליישום מוטלת עליהם .  זאת ,  למרות שהחשב הכללי באוצר הוציא הנחיה שמחייבת את מזמיני השירות מטעם המדינה לבצע מעקב .  בפועל ,  איסוף הנתונים רשלני ולוקה בחסר .  המדינה היא המעסיק הגדול ביותר במשק של עובדי קבלן בכלל וקבלני שירותים בפרט .  לפעולות שלה בכל הנוגע להעסקת עובדים יש השפעה על כלל המשק מבחינה ניהולית ונורמטיבית .  עם זאת ,  עד לאחרונה לא היה גורם שתפקידו לפקח על העסקתם ונכון להיום אין מי שיכול למסור נתונים מדויקים על ממדי העסקת עובדי קבלני שירותים במגזר הציבורי ובכלל - אפילו לא הלמ"ס .  כל המחקרים והדו"חות מבוססים על הערכות .  היחידה שיכולה לשנות את המצב היא המדינה ,  על ידי בחירה באחת משתי אפשרויות :  ביטול ההעסקה באמצעות עובדי קבלני שירותים או מציאת דרך לרכז נתונים אודות העסקתם ,  ולו בשירותה .  מאחר שהמדינה לא עושה אף אחד מהדברים ,  לא מופרך להניח שיש לה אינטרס להסתיר את היקף ההעסקה של עובדי קבלני השירותים .  המדינה ,  כמו מזמיני השירותים במגזר הפרטי ,  חוששת שאם תדרוש דיווח על שכר עובדי הניקיון והאבטחה ,  יהיה בכך משום הודאה באחריותה כלפיהם ומשם הדרך ליחסי עובד-מעביד ,  שמהם בדיוק היא מנסה להימנע בשם ה"גמישות הניהולית ",  עלולה להיות קצרה .  הסיבה :  המדינה תצטרך לשלם הרבה כסף לכל אותם עובדים עשוקים שכיום נופלים בין הכיסאות ,  כדי לשמור על זכויותהם הסוציאליות ואז ,  רחמנא ליצלן ,  לגלות שאולי היה משתלם יותר לקלוט לפחות את חלקם כעובדים מן השורה מלכתחילה .  ח"כ שלי יחימוביץ' עשתה עבודה חשובה בהתעקשותה להוסיף לדו"ח השכר נתונים על מספר העובדים המועסקים במגזר הציבורי ,  ששכרם נמוך מהשכר הממוצע במשק או שמשולמת להם תוספת השלמה לשכר מינימום ,  וכן את נתוני עובדי קבלני כוח האדם .  בלעדיהם ,  הדו"ח היה חסר מאוד והציג תמונה מגמתית של בעלי השכר הגבוה בלבד .  לקראת הדו"ח הבא צריך לחזק את ידיה ולעודד אותה לסיים את המלאכה ,  להוסיף לדרישה החוקית גם את חובת הדיווח עבור עובדי קבלני השירותים ובכך להתקדם עוד צעד אחד קטן בכיוון של העסקה הוגנת גם של העובדים הכי חלשים ,  מנוצלים וחסרי קול בשוק העבודה הישראלי .
 
לא סופרים אותם
הנתב מנמל אשדוד והתאורן מרשות השידור משכו את מרב תשומת הלב בדו"ח השכר במגזר הציבורי ,  אבל ה"כוכבים "  האמיתיים הם אלה שלא מופיעים בו :  המאבטחים ,  השומרים והמנקים שמועסקים בקבלנות כעובדי שירותים עבור המדינה .  היחידה שיכולה לשנות את המצב היא הממשלה .  השאלה היא אם 

