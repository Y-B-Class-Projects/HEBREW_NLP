קובנטרי כפתה על פורטסמות משחק חוזר בגביע
קבוצתו של גרנט סיימה רק ב-1:1 ביתי עם היריבה מתחתית ליגת המשנה בסיבוב השלישי .  רדינג - ליברפול 1:1
הסיבוב השלישי של אחד ממפעלי הכדורגל העתיקים ביותר בעולם ,  הגביע האנגלי ,  יצא היום  ( שבת )  לדרך .  64 קבוצות נשארו והן חולמות להגיע לאצטדיון וומבלי בסוף השנה ,  למעמד הגמר המכובד .  כבכל שנה הקבוצות מהליגות הנמוכות ניסו להפתיע ,  ולהגיע מה שיותר רחוק ,  כשקבוצות הפרמיירליג ניסו להימנע ממעידות .
 אחת המועדות מהליגה הבכירה הייתה פורטסמות של אברהם גרנט ,  שסיימה את משחקה הביתי מול קובנטרי רק ב-1:1 ,  מה שישלח אותה למשחק חוזר במגרשה של יריבתה מתחתית ליגת המשנה .  גם ליברפול התקשתה עם 1:1 בלבד מול רדינג שמסובכת גם היא בתחתית הצ'מפיונשיפ ,  מנצ'סטר סיטי חזרה מהצפון-מזרח המושלג עם 0:1 קטן על מידלסברו ,  אסטון וילה גברה 1:3 על בלקבורן במשחק על טהרת הפרמיירליג ואברטון רשמה 1:3 משלה על קרלייל ,
 מצבה של פומפי ממשיך להיראות רע בכל המישורים .  מבחינה מקצועית הקבוצה של גרנט הובסה באמצע השבוע על ידי ארסנל  ( 4:1 )  ,  ונותרה שקועה עמוק במקום האחרון בטבלה,כשגם מבחינה כלכלית הרי שהקבוצה שקועה בחובות גדולים ,  ונשמעות דרישות וטענות לפירוק הקבוצה .  בגביע ייחלה פומפי לשכוח מהצרות במפעל בו זכתה ב-2008 ,  אבל קובנטרי לא עשתה לה את החיים קלים וכפתה משחק חוזר .
 פורטסמות פתחה את המשחק היטב והשתלטה על מרכז המגרש ,  אבל לא הצליחה לייצר התקפות מסוכנות ,  והעוקץ הגיע דווקא מצד קבוצת התחתית בצ'מפיונשיפ ,  כשדייויד בל הניף רגל בדקה ה-30 ושלח טיל מ-20 מטרים לרשת של אסמיר בגוביץ' .  אחרי ההלם הראשוני התעשתו המקומיים והחלו ללחוץ מחדש ,  עד שקווין פרינס בואטנג הצליח להשיג את השוויון בתוספת הזמן של המחצית הראשונה בנגיחה מדויקת .  אבל במחצית השנייה נתקעה פומפי פעם נוספת ולא הצליחה למצוא את הרשת עד הסיום .
 הקבוצה של מרטין אוניל התאוששה במהירות מההפסד הכואב לליברפול עם הצגה ביתית נאה מול בלקבורן .  המאמן הצפון אירי העלה בהרכב את נתן דלפונסו בן ה-19 ,  וחלוץ נבחרת אנגליה הצעירה השיב לו כגמולו כבר בדקה ה-12 עם הראשון של וילה .  בדקה ה-32 קיבלו הרוברס הזדמנות פז להשוות ,  אבל דייויד דאן החמיץ פנדל ,  וקרלוס קוויאר העניש עם השני של המקומיים כעבור חמש דקות .  בלבד .  בדקה ה-42 כבר נשארה בלקבורן בעשרה שחקנים כשאל חאדג'י דיוף ראה כרטיס אדום ,  וגם כשניקולה קאליניץ' צימק בדקה ה-55 וילה לא נרתעה ,  וסגרה עניין בפנדל של ג'ון קארו בדקה ה-90 .
 הקבוצה האדומה של גורדון סטראכן התכבדה לארח את חבורת הכוכבים של סיטי עם המאמן החדש ,  רוברטו מאנצ'יני ,  שלא שמט נקודת ליגה בשני משחקיו הראשונים .  גם השלג הכבד שירד בריברסייד סטדיום לא עצר את האיטלקי ,  שכבר הצליח להתעלות מעל הישגו של קודמו בתפקיד מארק יוז ,  שהודח בסיבוב השלישי אשתקד אחרי הפסד מביך 3:0 לנוטינגהאם פורסט .  מאנצ'יני הרשה לעצמו לעלות ללא קרלוס טבז ,  קרייג בלאמי וגארת בארי שעלו כמחליפים ורוביניו שכלל לא שיחק ,  וקיבל תוצרת מבנג'אני שכבש בדקה ה-45 את השער היחיד במשחק אחרי שקיבל בישול מצוין ממרטין פטרוב .
 הניצחון הדרמטי באמצע השבוע על אסטון וילה בבירמינגהאם נתן אוויר לנשימה לרפא בניטז ,  כשהאדומים נשארו במאבק על המקום הרביעי שמוליך לליגת האלופות ,  אבל הביקור ברדינג החזיר למאמן הספרדי את כאב הראש ואולי אף הניף מחדש את חרב הפיטורים מעל ראשו .  העובדה שיריבתם של האדומים נאבקת נגד הירידה לליגה השלישית לא ניכרה על כר הדשא באצטדיון מג'סקי ,  והמקומיים חגגו ראשונים בדקה ה-24 כשסיימון צ'רץ' הסתנן מאחורי גבו של פפה ריינה ודחק פנימה כדור רוחב כדי להעלות את רדינג ליתרון .  התגובה של ליברפול הגיעה כעבור 12 דקות ,  כשסטיבן ג'רארד בעט חזק מחוץ לרחבה ודירק קויט הטעה את שוער רדינג כשניסה ללא הצלחה להסיט את הכדור ,  שהמשיך כל הדרך לרשת וקבע 1:1 ומשחק חוזר בין השתיים שייערך באנפילד בשבוע הבא .  יוסי בניון עלה כמחליף בדקה ה-80 .
 התרנגולים לא נתקלו בקשיים מיוחדים בוויט הארט ליין מול האחרונה בליגת המשנה ,  והארי רדנאפ רשם עוד טיול במפעל בו זכה עם פורטסמות לפני שנתיים .  למרות היריבה החלשה פתח רדנאפ עם הרכב חזק ובמחצית הראשונה הוא הסתפק בשער בודד של ניקו קרנצ'אר בדקה ה-35 ,  אבל ברגע בו הכפיל הקרואטי את התוצאה בדקה ה-57 טוטנהאם השתחררה וכבשה את השלישי מרגלי ג'רמיין דפו בדקה ה-70 ואת הרביעי בפנדל של רובי קין בתוספת הזמן .
 תוצאות נוספות :
 בולטון - לינקולן 0:4  ( 10 דק' לתמיר כהן ) אברטון - קרלייל 1:3וויגאן - האל 1:4פולהאם - סווינדון 0:1סנדרלנד - בארו 0:3סטוק סיטי - יורק סיטי 1:3נוטינגהאם פורסט - בירמינגהאם 0:0מילטון קיינס דונס - ברנלי 2:1פליימות - ניוקאסל 0:0שפילד וונסדיי - קריסטל פאלאס 2:2

קובנטרי כפתה על פורטסמות משחק חוזר בגביע
קבוצתו של גרנט סיימה רק ב-1:1 ביתי עם היריבה מתחתית ליגת המשנה בסיבוב השלישי .  רדינג - ליברפול 1:1

