ממשלת סין הידקה את הרגולציה על תנאי האשראי במטרה למנוע היווצרות בועות בשוקי הנדל"ן והמניות
בנקים בסין לא יורשו להעניק הלוואות ללווים שלא יפרטו למה נועדה ההלוואה
ממשלת סין הידקה היום את הרגולציה על הלוואות אישיות והלוואות מימון לחברות במטרה למנוע מהן לשמש להשקעות ספקולטיביות ,  על רקע ניסיונותיה של הממשלה לבלום את היווצרותן של בועות בשוקי הנדל"ן והמניות במדינה.רגולטור הבנקאות בסין  ( cbrc )  הודיע היום כי בנקים לא יורשו להעניק הלוואות גדולות מדי לחברות ,  ויצטרכו להתחשב בצרכיהם הממשיים של הלווים ,  בתזרים המזומנים שלהם ,  בהתחייבויותיהם ,  ביכולתם לפרוע את ההלוואה ובגורמים אחרים לפני שיאשרו הענקת הלוואות .  כמו כן ,  אסר הרגולטור על הבנקים להעניק הלוואות ללווים שלא יפרטו למה נועדה ההלוואה והורה להם להעניק הלוואות רק ללווים שיגיעו לבנק עצמו ,  במטרה למנוע הונאות.הידוק תנאי האשראי על ידי הרגולטורים בסין נועד להרגיע חששות לפיהם הלוואות שיא שחילקו הבנקים במדינה יופנו להשקעות ספקולטיביות בשוקי המניות והנדל"ן ובכך יגבירו את הסיכון להיווצרות בועות .  הבנקים בסין חילקו הלוואות בסך 1.38 טריליון יואן  ( 201 מיליון דולר )  בחודש שעבר ,  19% מהסכום שהקציבה הממשלה הסינית להלוואות השנה ,  7.5 טריליון יואן  ( 1.1 מיליארד דולר )  ,  ויותר מאשר ברבעון הרביעי של 2009 כולו .
 
ממשלת סין הידקה את הרגולציה על תנאי האשראי במטרה למנוע היווצרות בועות בשוקי הנדל"ן והמניות
בנקים בסין לא יורשו להעניק הלוואות ללווים שלא יפרטו למה נועדה ההלוואה

