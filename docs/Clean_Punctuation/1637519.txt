מיקרוסופט מנפצת את התחזיות :  מכירות שיא רבעוניות של יותר מ-19 מיליארד דולר
סמנכ"ל הכספים של ענקית התוכנה : " ביקוש יוצא דופן למערכת ההפעלה החדשה חלונות 7 תמך בתוצאות ברבעון "
  ,  חברת התוכנה הגדולה בעולם ,  דיווחה היום על מכירות שיא רבעוניות ועל רווח גבוה מתחזיות האנליסטים הודות להשקת מערכת ההפעלה החדשה חלונות 7 בחודש אוקטובר והתאוששות שוק המחשבים האישיים העולמי .  מיקרוסופט ,  שבראשה עומד המנכ"ל סטיב באלמר ,  רשמה ברבעון הרביעי של 2009 ,  שהיה רבעון הכספים השני של החברה ,  רווח נקי של 6.66 מיליארד דולר ,  או 74 סנט למניה ,  לעומת רווח של 4.17 מיליארד דולר ,  או 47 סנט למניה ,  בתקופה המקבילה בשנה הקודמת .  תוצאות החברה עלו באופן ניכר על תחזית האנליסטים לרווח של 59 סנט למניה.הכנסות ענקית התוכנה בתקופה המדווחת צמחו ב-14% לעומת הרבעון המקביל ,  לשיא של 19.02 מיליארד דולר - הרבה מעל לתחזית האנליסטים להכנסות של 17.84 מיליארד דולר .  מיקרוסופט השיקה בחודש אוקטובר את מערכת ההפעלה החדשה חלונות 7 - כמעט שלוש שנים אחרי השקת מערכת ההפעלה הכושלת חלונות ויסטה .  תוצאותיה הכספיות של החברה ברבעון הנוכחי כוללות הכנסות נדחות בסך 1.7 מיליארד דולר הקשורות לשדרוג של חלונות . " ביקוש יוצא דופן לחלונות 7 הוביל לצמיחה חיובית בשורה העליונה של החברה ",  אמר סמנכ"ל הכספים של מיקרוסופט ,  פיטר קליין ,  בעת פרסום הדו"חות . " המחויבות המתמשכת שלנו לניהול עלויות איפשרה לנו לרשום שיפור ברווחים שעלה הצמיחה בהכנסות ",  הוסיף . " זהו רבעון שיא במונחי מכירת יחידות של חלונות ",  ציין סמנכ"ל התפעול של מיקרוסופט ,  קווין טרנר .  מניית מיקרוסופט עולה ב-0.7% במסחר לאחר הסגירה ,  אחרי שסיימה את שעות המסחר הרגילות בוול סטריט בירידה של כ-1.5% .  מיקרוסופט נקטה בשורה של צעדים לצמצום הוצאותיה בעקבות המיתון הכלכלי העולמי .  בחודש נובמבר הודיעה החברה על כוונתה לפטר 800 עובדים ברחבי העולם ,  בנוסף לקיצוץ 5,000 משרות עליו הודיעה בינואר 2009 .  החברה גם הודיעה על ביטול העלאות שכר מבוססות ביצועים ,  צמצום של 20% בהוצאות על נסיעות ,  וצעדים נוספים.באחרונה גברו סימני ההתאוששות בשוק המחשבים האישיים  ( pc )  הגלובלי ,  ומכירות המחשבים האישיים בעולם צמחו ברבעון הרביעי של 2009 ביותר מ-15% לעומת התקופה המקבילה בשנה הקודמת ,  לפי נתוני חברת המחקר idc .
 
מיקרוסופט מנפצת את התחזיות :  מכירות שיא רבעוניות של יותר מ-19 מיליארד דולר
סמנכ"ל הכספים של ענקית התוכנה : " ביקוש יוצא דופן למערכת ההפעלה החדשה חלונות 7 תמך בתוצאות ברבעון "
 
