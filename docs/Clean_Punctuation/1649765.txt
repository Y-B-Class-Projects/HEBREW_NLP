בעיות בלימה גם לניסאן
540 אלף כלי-רכב תוצרת ניסאן ואינפיניטי למוסך בשל כשל במערכת הבלמים ותקלה במדיד הדלק .  התיקון של טויוטה בסימן שאלה
מעל חצי מיליון כלי-רכב מטעם יצרנית הרכב היפנית ניסאן נקראים להגיע למוסכים .  את ההודעה מפרסם ארגון ה-NHTSA לאחר שאותרה תקלה במערכת הבלמים בעקבותיה המכונית אינה בולמת או מאטה כראוי ,  ועלולה לסכן את יושביה והסובבים .  עד כה לא דווח על תאונות או נפגעים ברכוש או בנפש כתוצאה מתקלה זו .  תקלה נוספת מתייחסת למד-דלק מזייף ,  אך לזו אין איום בטיחותי .  
על פי ה-NHTSA התקבלו לפחות שלושה מקרים זהים בהם התגלתה בעיה באחד מרכיבי מערכת הבלימה  מחבר בתחתית הדוושה שניתק ממקומו ומשבש את היכולת להפעיל את דוושת הבלם בעוצמה הנדרשת להאטת המכונית בביטחה .  ניסאן טוענת שמקור הפגם אצל ספק החלפים ,  וכי אינו נוכח בכלי-הרכב שנמכרו לאחר תחילת שנת 2010 .  
המכוניות החשופות אל הבלימה הרעועה נמכרו בין 2008 ל-2010  ( לא כולל )  .  מדובר בכ-180 אלף כלי רכב בתוך ארה"ב וכ-26 אלף בשאר העולם .  הדגמים הרלוונטים הם הניסאן טיטאן ,  ארמדה ,  קווסט ואינפיניטי QX56 .  מכוניות שסובלות ממדיד דלק מזייף יוצרו בין 2005 ל-2008 ביניהן ניסאן פת'פיינדר ,  פרונטיר וקסטרה .  כאן המספרים מתייחסים ל-418 אלף מכוניות בתוך ארה"ב ועוד 53 אלף מחוצה לה .  מיבואנית ניסאן לישראל 'קרסו מוטורס' נמסר לוואלה !  רכב כי קריאת התיקון אינה רלוונטית לישראל .
 באותה נשימה ,  נציין כי טויוטה שהחלה לאחרונה לתקן את הכשלים המיוחסים לה בכתשעה מיליון כלי-רכב ,  אינה מצליחה להוליד מפנה בקרב הנהגים .  נציג ארגון ה-NHTSA דיוויד סטריקלנד בוחן לאחרונה תלונות של לקוחות שתיקנו את רכבם במרכזי השירות ,  אך עדיין סובלים מתאוצות בלתי-רצוניות . " אם זה עדיין קורה ,  אנחנו רוצים לדעת מזה ",  כך סטריקלנד שמבקש מכל בעלי טויוטה לא לחכות ולהגיע אליו עם הממצאים .
 גם הממשל האמריקני מלקט תלונות של נהגי טויוטה הפונים אליהם בדאגה לאחר טיפול כושל בשטיחונים ,  דוושות נתקעות ,  בלם תקול וכל תקלה רלוונטית .  אם כך הם פני הדברים ,  עולה כאן השאלה האם טויוטה טעתה בזיהוי מקור התקלה או שמא הנהגים עדיין שרויים בפרנויה שממנה כנראה כבר לא ייצאו ?  פרנויה מסויימת נרשמת גם בקרב מקבלי החלטות לאחר שסנטור רפובליקני ביקש רשמית משר התחבורה ריי לה הוד לאסור כליל יבוא מכוניות מיפן .
 
בעיות בלימה גם לניסאן
540 אלף כלי-רכב תוצרת ניסאן ואינפיניטי למוסך בשל כשל במערכת הבלמים ותקלה במדיד הדלק .  התיקון של טויוטה בסימן שאלה

