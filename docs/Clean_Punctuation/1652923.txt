חוקרים בארה"ב מטילים ספק בגרסת נהג הטויוטה פריוס אשר רכבו יצא משליטה
ג'יימס סייקס הצליח לבלום רכבו רק על ידי סיוע משטרתי ;  החוקרים טענו כי לא הצליחו לשחזר את התקלה
חוקרים מטעם טויוטה והרשויות הפדרליות בארה"ב ,  לא הצליחו לגרום לכלי רכב מסוג טויוטה פריוס להאיץ ולצאת משליטה באותה הצורה בה תיאר בעל המכונית שהורדה מהכביש המהיר בקליפורניה - כך דיווחה סוכנות הידיעות אי.פי .  הסוכנות דיווחה כי לפי מסמך המסכם את חקירת הרשויות עולים ספקות בנוגע לסיפורו של הנהג.ג'יימס סייקס בן ה-61 ,  התקשר ביום שני האחרון למוקד החירום 911 ,  כדי לדווח על אבדן שליטה במכונית הפריוס בה נהג במהירות 94 מייל לשעה  ( 151 קמ"ש )  ,  לאחר שדוושת הגז של המכונית נתקעה בכביש מהיר במחוז סן דייגו .  סייקס התקשר למוקד החירום לאחר שהאיץ את רכבו כדי לבצע עקיפה וגילה שהוא לא יכול עוד לשלוט ברכב.במהלך שעתיים של ניסיונות נהיגה במכוניתו של סייקס ,  חוקרים של טויוטה והרשות לבטיחות בדרכים בקליפורניה ,  לא הצליחו לגרום לתקלה להישנות ,  על אף שביצעו את אותן הפעולות שביצע סייקס לדבריו .  לפי דו"ח החקירה : " בכל פעם שהחוקר לחץ על דוושת הגז ולאחריה ,  על דוושת הבלם המנוע נכבה והמכונית החלה להאט ".  הדו"ח ציטט מומחה מטעם טויוטה ,  אשר אמר כי הפריוס מתוכננת כך שהמנוע יכבה אם הברקסים נלחצים בזמן שדוושת הגז לחוצה גם כן.הממצאים מעלים שאלות בנוגע לדיווח סייקס על השהתרחש בעת ההאצה של מכוניתו . " לחצתי על דוושת הגז כדי לבצע עקיפה ,  ואז הדוושה עשתה משהו משונה - היא זינקה ונתקעה ",  אמר סיקס בן ה-61 במסיבת עיתונאים . " ניסיתי לעצור את המכונית באמצעות הבלמים ,  אבל היא לא עצרה .  היא לא עשתה כלום חוץ מלהמשיך להאיץ ",  הסביר סייקס .  עוד הוסיף ,  כי יכול היה להריח את הבלמים נשרפים מהעוצמה בה לחץ עליהם.לאחר שצילצל למשטרה ,  הוא זכה לליווי רכב משטרתי אשר הנחה אותו כיצד לפעול באמצעות רמקולים .  השוטרים הנחו אותו לנסוע לכיוון כביש בו היתה עלייה ,  ללחוץ חזק על הבלמים ולהרים את בלם היד .  לאחר שהמכונית האטה ל-80 קמ"ש ,  סייקס כיבה את המנוע ונתן למכונית להאט .  מכונית המשטרה נסעה לפני מכוניתו של סייקס כדי להאט אותה עוד יותר ,  ולהביאה לעצירה בטוחה.פאטי סייקס ,  אשתו של ג'יימס ,  תומכת בגרסה של בעלה : " כולם יכולים פשוט לעזוב אותנו .  ג'ים לא נפגע ,  אנחנו לא מתכוונים לתבוע את טויוטה ,  אם יצא מזה משהו טוב זה שהמקרה לא יחזור אצל אנשים נוספים ".  סייקס אמרה כי מאז פרסום הסיפור חייהם של בני הזוג השתנו לחלוטין . " אנחנו מקבלים איומים על חיינו .  פשוט נמאס לנו מכל זה .  הקריירות שלנו נהרסו והחיים פשוט כבר לא טובים יותר ". כשלים בדוושת הגז ובבלמים בדגמים שונים של רכבי טויוטה הביאו להחזרה למוסכים של למעלה מ-8.5 מיליון מכוניות ברחבי העולם - יותר מ-6 מיליון מהן בארה"ב לבדה .
 
חוקרים בארה"ב מטילים ספק בגרסת נהג הטויוטה פריוס אשר רכבו יצא משליטה
ג'יימס סייקס הצליח לבלום רכבו רק על ידי סיוע משטרתי ;  החוקרים טענו כי לא הצליחו לשחזר את התקלה

