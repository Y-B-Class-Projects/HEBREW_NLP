גואל רצון מדבר :  אל תאמינו לעלילות נגדי
גואל רצון מתייחס לראשונה לחשדות החמורים נגדו .  במהלך דיון בביהמ"ש בת"א בו הודיעה הפרקליטות כי בכוונתה להגיש כתב אישום ,  אמר רצון כי מעלילים נגדו עלילות . " אל תאמינו לכל מה שפורסם נגדי "
  (  צילום :  טל אנגלנדר ,  עריכה :  גדי וינסטוק ) 
גואל רצון מדבר היום  ( רביעי )  לראשונה ,  לאחר שנחשפה הפרשה בה הוא חשוד בביצוע עבירות חמורות של התעללות ,  החזקת בני אדם בתנאי עבדות ושורה של עבירות מין בתוך ביתו .  במהלך דיון בהארכת מעצרו בבית משפט השלום בתל אביב מסרו נציגי הפרקליטות כי בכוונתם להגיש כתב אישום נגד רצון ביום ראשון .  
גואל רצון פנה לכתבים שהיו במקום ואמר  " אני חף מפשע מאיימים עלי ומעלילים עלי עלילות ".  רצון התייחס לחשדות נגדו ואמר כי כל החשדות נגדו הן המצאות של המשטרה .  כשנשאל האם ביקש מנערות לקיים עמו יחסים מיניים אמר  " עזבו אתכם משטויות .  אני בטוח שהן לא אמרו את זה בעצמן ".  כשנשאל לגבי ספר המשפחה אמר רצון , " עזבו אתכם ממה שהמשטרה אומרת .  אתם ראיתם ספר חוקים ?  זה היה רק סיפור מה אתם מבלבלים את המוח ". 
רצון גם התייחס לחשש הכבד שהביעו במשטרה ובמשרד הרווחה שנשותיו וילדיו יפגעו בעצמם ואמר , " לא ציפיתי לשום דבר .  שום דבר לא היה צריך לקרות כשעצרו אותי ".  השופטת רחל גרינברג שעיינה בחומר הראיות כתבה בהחלטתה כי  " מדובר בעדויות קשות במיוחד המציירות סיטואציה של השפלה וביזוי כבודן של הנשים עד עפר תוך פגיעה חמורה במיוחד בשלמות נפשן ובגופן ".  השופטת הוסיפה כי  " עדויות אלה קשות לקריאה גם למי שרגיל לקרוא עדויות קשות מסוג זה .  רובן או חלקן עדיין חוששות מיכולתו של החשוד להשפיע על גורלן על ידי כוחותיו 'הנסתרים' ". 
גואל רצון נעצר בתחילת חודש ינואר על ידי חוקרי מחלק החקירות במפלג התשאול של ימ"ר תל אביב .  עם מעצרו ,  אמרה פרקליטתו מטעם הסניגוריה הציבורית ,  עו"ד שלומציון גבאי כי  " רצון נעצר למען יחסי ציבור של המשטרה בלבד .  נציגי המשטרה ומשרד הרווחה אף כינסו מסיבות עיתונאים טרם מעצרו ועוד לפני שהחשדות נמסרו למרשי ".  
בנוגע לטענות על החזקה בתנאי עבדות ,  אמרה עו"ד גבאי כי  " מדובר באבסורד .  חוק העבדות חוקק לפני ארבע שני בנוגע לסחר בנשים וכאן מדובר במשפחה שהתקיימה בהסכמה .  הנשים ניהלו את אורחות חייהן באופן עצמאי ".  היא הוסיפה כי רצון מכחיש בתוקף את עבירות המין שיוחסו לו .  
לרצון היו 17 נשים מהם נולדו כ-40 ילדים ,  המתגוררים בדירות שונות ברחבי תל אביב .  החוקרים פשטו על דירות המשפחה השונות השוכנות במתחם אחד בדרום העיר ,  ובין היתר עיכבו לחקירה מספר מנשותיו .
 
גואל רצון מדבר :  אל תאמינו לעלילות נגדי
גואל רצון מתייחס לראשונה לחשדות החמורים נגדו .  במהלך דיון בביהמ"ש בת"א בו הודיעה הפרקליטות כי בכוונתה להגיש כתב אישום ,  אמר רצון כי מעלילים נגדו עלילות . " אל תאמינו לכל מה שפורסם נגדי "
 
