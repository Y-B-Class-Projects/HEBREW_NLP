גיל אגמון : " 2010 תהיה שנת שיא לדלק רכב שתמכור כמאתיים אלף מכוניות ותחלק את כל רווחיה כדיווידנד "
 אגמון :  לא משנה בכמה יוזילו את המחירים ,  זה לא יפגע ביבואני הדגמים כמו מאזדה ,  יונדאי וכדומה "
" ב-2009 למדתי שאין לנו שום סיכוי לצפות את העתיד אם לא יודעים לנתח את העבר ",  אמר הערב גיל אגמון ,  מנכ"ל ושותף בחברת דלק רכב - מקבוצת דלק של יצחק תשובה ,  כשפתח את נאומו בכנס ליועצי השקעות שקיים בית ההשקעות אפסילון.בספטמבר 2008 רצתי להנאתי בפאריס ,  ופתאום אני מגיע למלון ורואה בטלוויזיה שליהמן ברדרס קרס .  אחרי שווידאתי שלא עבדו עליי - כמו כל אחד שלא מבין מה קורה לו - היה ברור שמתחיל המשבר העולמי ",  אמר אגמון . " אך על ענף הרכב בישראל נחתה ,  כ-7 שבועות לפני-כן ,  מכה הרבה יותר חזקה כשסמנכ"ל רשות המיסים בועז סופר ,  התראיין וציין כי מחירי הרכב בישראל ירדו ". "מאותו הרגע השוק התחיל לקרוס - אתה בא לשוק הליסינג עם 10,000-40,000 מכוניות ופתאום מגלה שפועלים עלייך שני וקטורים מנוגדים :  חברות ליסינג ולקוחות חברות ליסינג ,  שכן יש להן לרוב הצמדה למחיר המכירות .  ואז מנכ"לי חברות הליסינג נכנסו ללחץ בכדי להעלות מחירים לפני שהם יתחילו לרדת שוב .  כל זאת קרה כשחברות הליסינג נהנו במשך שנים מרווחי הון אדירים ,  ולא היה אכפת להם אם מחירי הליסינג החודשיים היו 2,700 שקל או 2,300 שקל ,  מה שהוביל את השוק לחוסר שיווי משקל ",  הסביר אגמון ." ואז הגיע ינואר 2009 ומחירי הרכב דווקא עלו ,  כשבאילת היו כ-50,000 מכוניות תקועות בנמל .  בעקבות כך ,  עשינו ניתוח של השוק וראינו כי יש 220,000 מכונית שמחירן הממוצע כ-80,000 שקל ,  כלומר ההון הרתוק הינו כ-17.6 מיליארד שקל ",  אמר אגמון.לדבריו , " ראינו שנוצרה בעיה עבור חברות האשראי כלפי שוק האשראי החוץ בנקאי של 2.5-2.8 מיליארד שקל ,  ואז אמרנו שאם ניכנס לנעלי הבנקים והגופים המממנים ,  נוכל להציל את השוק .  וכך הפכנו לחתמים של ענף הליסינג והצלנו אותם מן הקריסה ". אגמון ממשיך להיות אופטימי לגבי דלק רכב  - " ב-2009 שאלו אותי כמה מכוניות נמכור באותה השנה ועניתי שבסביבות 140,000-160,000 ועם קורטוב של אופטימיות נמכור 170,000-175,000 מכוניות ובסוף סיימנו את 2009 עם מכירה של 173,000 מכוניות ,  כשגם המשכנו להציג תוצאות כספיות חזקות ,  וכמו שחילקנו במהלך 15 השנים האחרונות את כל הרווחים שלנו כדיווידנד ,  ככה נמשיך גם בשנים הקרובות ".  לדבריו , " 2010 צפויה להיות עוד שנת שיא לדלק רכב שתמכור כ-200,000 מכוניות וב-6 שנים הבאות אני צופה כי נציג בממוצע מכירות של 230,000 מכוניות ". אגמון סירב לפרט לגבי ההשלכות של המשבר בטויוטה על דלק רכב ,  אלא רק ציין ש"תקלות קורות ובסוף יתקנו אותן ".  לגבי יצרנית מכוניות האמריקאית פורד ,  שאגמון מחזיק את המניות שלה ,  הוא סיפר כי  " לעניות דעתי ,  פורד נמצאת בתור הזהב בכל העולם ובמיוחד בארה"ב ,  כשגם בשאר המקומות כמו הודו וסין נראה תוצאות מדהימות ". נראה היה אגמון  " חם "  על האישור של ועדת הכלכלה לרפורמת היבוא המקביל ,  שמשמעותה היא שבעתיד יהיה יותר מיבואן אחד לכל כלי רכב . " אין אף מדינה בעולם חוץ מישראל שיש בה יבוא מקביל ,  והמגן הגדול של הרפורמה הזאת הינה הממשלה - משרד האוצר ,  בגלל נושא המיסים .  אבל צריך להבין כי לא משנה בכמה יוזילו את המחירים ,  זה לא יפגע ביבואני הדגמים כמו מאזדה ,  יונדאי וכדומה .  אולי זה יפגע ביבואנים של רכבי היוקרה ". אגמון גם התייחס בסקפטיות למיזם הרכב החשמלי בטר פלייס - של שי אגסי והחברה לישראל של משפחת עידן וסמי עופר . " זה לא בעיה ליבא את המכוניות החשמליות ,  כשהסיפור הגדול זה עלות הבטריה של 11,000 יורו והצורך התדיר להחליף אותה ,  כשכרגע יש רק יצרן אחד כמו רנו שיכול להחליף את הבטריות הללו ". 

גיל אגמון : " 2010 תהיה שנת שיא לדלק רכב שתמכור כמאתיים אלף מכוניות ותחלק את כל רווחיה כדיווידנד "
 אגמון :  לא משנה בכמה יוזילו את המחירים ,  זה לא יפגע ביבואני הדגמים כמו מאזדה ,  יונדאי וכדומה "
 
