התביעה שבוטלה :  האם ישראכרט מנצלת לרעה את כוחה כמונופול ? 
בלעדי באחרונה משכה בזק תביעה שהגישה נגד ישראכרט ובה טענה כי אין הצדקה לגובה העמלה הנגבית ממנה .  הסיבה לביטול התביעה :  הקשרים העסקיים בין החברות
 >  >  בחודשים האחרונים נלחמת ישרכארט לא רק בהצעת החוק ,  אלא גם בתביעה שהוגשה נגדה וכנגד כל חברות כרטיסי האשראי על ידי חברת התקשורת בזק .  בזק ,  שטוענת נגד גובה העמלה שהחברות גובות ממנה ,  טענה בנוסף כי ישראכרט מנצלת את מעמדה לרעה כמונופול .  מדובר בטענה כבדת משקל נגד ישרכארט - שאם תתקבל עשויה לפגוע בה קשות .   עם זאת ,  הציבור לא יזכה לשמוע כיצד מתבררת טענה זו ,  כי בזק החליטה למשוך את התביעה נגד ישראכרט ,  ולהמשיך בהליכים רק נגד חברות כרטיסי האשראי ויזה ולאומי קארד .  בזק החליטה,ככל הנראה ,  למשוך את תביעתה לאחר שיחה טלפונית בין מנכ"ל ישראכרט דב קוטלר ,  למנכ"ל בזק אבי גבאי ,  על רקע סיכון הקשרים העסקיים בין החברות - אם תמשיך בזק עם התביעה .  מקורב לפרשה אמר כי  " רק בחודשים האחרונים חתמו ישראכרט ובזק על חוזה בהיקף של 6 מיליון שקל ,  שבו מספקת בזק שירותי תקשורת לישראכרט .  ישראכרט לא יכולה מצד אחד לבחור בבזק כספק ומצד שני להיתבע על ידה .  אם יש לבזק טענות היא יכולה לשבת ולדבר עם ישראכרט - והכל יתברר ".  מהיכן הגיעה הטענה שלא תזכה להתברר ?  גובה העמלה הצולבת לגופים מסוימים נקבעת לפי סיווגם לקטגוריות .  בזק טוענת בתביעתה ששלוש חברות כרטיסי האשראי גובות ממנה עמלה שמתבססת על עמלה צולבת גבוהה מדי מכיוון שהם מסווגות אותה בקטגוריה לא נכונה .  ואולם ,  כלפי ישראכרט יש טענה נוספת .  לטענת בזק ,  מאחר שישראכרט היא החברה היחידה שסולקת את כרטיסי האשראי שלה בעצמה ,  כך שהסליקה לא מתבצעת בין שתי חברות - ולכן אין לה עלויות דומות כמו לחברות האחרות .  כלומר ,  מאחר שהעלויות שעומדות בבסיסה לא קיימות - אין הצדקה לגובה העמלה שגובה ישראכרט .  בזק משלימה את הטיעון בכך שישראכרט הוכרזה כמונופול - ולכן חלים עליה כל החוקים שחלים על מונופול - וכשזה גובה מחיר גבוה ללא הצדקה הוא למעשה מנצל את מעמדו לרעה .  טענה זו ,  שלא תזכה להתברר ,  היתה יכולה להשפיע על כל העסקים של ישראכרט ולא רק על ההתקשרות שלה מול בזק אם היתה מתקבלת שכן משמעותה שישרכארט צריכה להפחית את המחירים בצורה ניכרת .  מישראכרט נמסר בתגובה : " איננו נוהגים להגיב לרכילויות ,  שמועות ,  או ספקולציות שאמר או לא אמר מנכ"ל קבוצת ישראכרט ".  מבזק נמסר בתגובה : " הנושא טופל במסגרת היחסים המסחריים שבין החברות ". 

התביעה שבוטלה :  האם ישראכרט מנצלת לרעה את כוחה כמונופול ? 
בלעדי באחרונה משכה בזק תביעה שהגישה נגד ישראכרט ובה טענה כי אין הצדקה לגובה העמלה הנגבית ממנה .  הסיבה לביטול התביעה :  הקשרים העסקיים בין החברות

