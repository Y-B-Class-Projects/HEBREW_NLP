כוכבת  " קטנטנות "  מתה מדום לב
השחקנית רומינה יאן ,  ששיחקה בטלנובלה המצליחה וגם ב"כמעט מלאכים ",  הלכה לעולמה והיא בת 36 בלבד
טרגדיה בתעשיית הבידור הארגנטינאית :  השחקנית רומינה יאן ,  כוכבת הטלנובלות  " קטנטנות "  ו"כמעט מלאכים ",  מתה אמש  ( שלישי )  כתוצאה מדום לב והיא בת 36 בלבד .  סוכנויות הידיעות במדינה דיווחו כי יאן התעלפה בביתה ,  הובהלה לבית החולים ושם ניסו להחיותה במשך 50 דקות ללא הצלחה .  
יאן הותירה אחריה בעל ,  שלושה ילדים וכן את הוריה ,  המפיקים המפורסמים גוסטבו ינקלביץ' וכריס מורנה ,  האחרונה נחשבת לאחת הנשים המשפיעות בעולם הבידור המקומי .  
יאן גם היתה מוכרת גם לציבור הישראלי ,  בשל הצלחת הסדרות  " קטנטנות "  ו"כמעט מלאכים "  בישראל . " קטנטנות ",  ששודרה בערוץ הילדים הישן ,  היתה מהטלנובלות הראשונות שכוונו לבני נוער ודמותה כמנהלת המעון לילדים סביבו התנהלה הסדרה היתה מוכרת לרבים .
 
כוכבת  " קטנטנות "  מתה מדום לב
השחקנית רומינה יאן ,  ששיחקה בטלנובלה המצליחה וגם ב"כמעט מלאכים ",  הלכה לעולמה והיא בת 36 בלבד

