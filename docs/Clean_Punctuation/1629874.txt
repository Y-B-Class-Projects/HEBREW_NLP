לחיאני : " מי שנגע בכספי ציבור מחלל קדושה "
 ראש עיריית בת ים הגיע לקבל תמיכה מעשרות תושבי בת ים בהפגנה שקיימו נגד מעצרו .  לחיאני פנה לקהל ואמר כי  " מנהיג ציבור שנגע בכספי ציבור ,  כאילו מחלל קודש ואחת דינו "
  ( צילום :  עוז מרון ,  עריכה :  עידן גוראל ) 
עשרות מתומכיו של ראש עיריית בת ים שלומי לחיאני ערכו אמש הפגנה נגד מעצרו .  לחיאני הביע את הערכתו לקהל הרב שהגיע כדי להביע את תמיכתו בראש העירייה .  לחיאני אמר בנאומו כי  " חברה בנויה על יסודות של חוק ומוסר וכסף ציבורי הוא קדוש ,  כל מי שנגע בכספי ציבור מחלל קדושה .  מנהיג ציבור שנגע בכספי ציבור ,  כאילו מחלל קודש ואחת דינו ". 
אתמול דחה בית משפט השלום בראשון לציון את בקשתו של לחיאני לקצר את תקופת הרחקתו מהעירייה .  לחיאני ,  שנעצר לפני כשבועיים בחשד לעבירות בתחום טוהר המידות ,  שוחרר למעצר בית והורחק מעיריית בת ים למשך 20 יום .  
השופט רפי ארניה כתב בהחלטתו ,  כי  " לא שוכנעתי כי קיימים ענייני עירייה כה דחופים אשר מצדיקים ומחייבים את נוכחותו של החשוד בעירייה .  מקובלת עליי עמדת המשיבה כי נוכחותו של המבקש בעירייה שעה שנציגי המשיבה נכנסים לעירייה מדי יום ביומו ,  חוקרים עדים ונוטלים מסמכים הינה עניין העשוי להפריע למהלכי החקירה ". 
פרקליטו של לחיאני עו"ד אמנון זכרוני אמר בדיון בבקשה כי  " הגענו למצב שהוא בלתי נסבל ,  גם מבחינת האינטרס הציבורי .  מדובר בנבחר ציבור שהופקד לנהל ענייני עיר .  כל יום אני מוצא את עצמי במצב מגוחך שפקידי עירייה פונים אליי לשאול אותו אם לחתום על מכרז או לא .  המצב הוא בלתי נסבל ". 
בהתייחסו לאיסור לדבר בתקשורת ,  אמר עו"ד זכרוני כי  " מדובר במצב שהייתי מגדיר אותו כשערורייה ציבורית .  אני רוצה להזכיר לבית המשפט את הנסיבות המיוחדות ששררו באותה העת ,  שהתבטאו בזימון עיתונאים לפתח ביתו ,  שלפי הערכתנו מי שדאג לזימון העיתונאים היו גורמי חוק .  מעבר לזה היו הדלפות שנובעות מן החומר המשטרתי ".   
" גם אזרח מן השורה זכאי להגן על עצמו ,  והדבר מקבל תוקף מיוחד לגבי איש ציבור .  מאחר שמועלות האשמות וטענות כלפיו הוא חייב להגיב עליהן ".  זכרוני הוסיף כי  " האיסור הזה וההדלפות מזכיר לי מה שהיה מקובל במשטרים חשוכים ". 
עדכון ראשון :  20:40

לחיאני : " מי שנגע בכספי ציבור מחלל קדושה "
 ראש עיריית בת ים הגיע לקבל תמיכה מעשרות תושבי בת ים בהפגנה שקיימו נגד מעצרו .  לחיאני פנה לקהל ואמר כי  " מנהיג ציבור שנגע בכספי ציבור ,  כאילו מחלל קודש ואחת דינו "
 
