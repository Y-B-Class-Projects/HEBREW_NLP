הבורסה מתאוששת :  המעו"ף הוסיף קרוב לאחוז
מניות הבנקים שצללו בסוף השבוע שעבר עלות בשיעור מרשים של 1.8% בממוצע ומשכו היום את המדדים המובילים למעלה ,  בניגוד למגמה בוול סטריט בסוף השבוע
הסוחרים בת"א ממשיכים להתמודד עם רמת תנודתיות גבוהה ביותר בשוק המניות שאפיינה את המסחר גם היום .  אחרי שבשעות הבוקר הושפעו בבורסה לניירות ערך ממגמת המסחר השלילית שחתמה את השבוע בוול סטריט בניו יורק ,  לקראת הצהרים התהפכה מגמת המסחר ונרשמו שם עליות שערים משמעותיות .  בסופו של יום הוסיף מדד ת"א 25 0.9% לערכו כשהוא חותם את המסחר ברמה של 1,157 נקודות .  מדד ת"א 100 ,  לעומת זאת ,  עלה בשיעור של 0.9% .
 את העליות הובילו מניות הבנקים שעלו היום ב-1.8% בממוצע - כאשר בנק מזרחי-טפחות בולט בעלייה מרשימה של 2.3% על רקע תחזית חיובית שפרסמו לגביו כלכלני בנק ההשקעות UBS .  מדובר בתיקון חלקי לירידות החדות שספג מדד מניות הבנקים בשבוע שעבר ,  גל שהתחזק עם מכירת מניות בנק דיסקונט ע"י המדינה .  
מי ש"קילקלו "  מעט את חגיגת המשקיעים הערב בת"א הן מניות האנרגיה שרשמו דווקא ירידות בערכן :  דלק קידוחים ירדה ב-6.6% ואילו גבעות ירדה בקרוב ל-7% .  מדד מניות הטכנולוגיה  ( תל טק )  ספג ירידה של 0.5% גם הוא .
 
הבורסה מתאוששת :  המעו"ף הוסיף קרוב לאחוז
מניות הבנקים שצללו בסוף השבוע שעבר עלות בשיעור מרשים של 1.8% בממוצע ומשכו היום את המדדים המובילים למעלה ,  בניגוד למגמה בוול סטריט בסוף השבוע

