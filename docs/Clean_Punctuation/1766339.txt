כדוריד :  פומרנץ ישתתף באולסטאר של הבונדסליגה
הישג מרשים לישראלי ,  שנבחר במקום הראשון בעמדת המקשר בסקר נרחב שנערך . " זה מחמיא מאוד ונותן הרבה מוטיבציה "
 הכדורידן הישראלי חן פומרנץ קצר הישג מרשים ומכובד ביותר כאשר הוא ישתתף בקרוב במשחק האולסטאר של הבונדסליגה ,  ליגת הכדוריד הטובה בעולם .  בסקר שכלל למעלה מ-12 אלף מצביעים ,  זכה פומרנץ בקטגוריית המקשר עם 39 אחוזים והקדים ב-3 אחוזים את מלך שערי הליגה ,  פיליפ זיצ'ה המשחק בקיל ,  ואת דומאגוי דובניאק ,  כוכבה הקרואטי והשחקן היקר בעולם ממוליכת הבונדסליגה המבורג ,  שדורג במקום השלישי עם יותר מ-10 אחוזים .
" זו הרגשה מדהימה ",  אמר פומרנץ לאחר הבחירה . " אני שמח שיש עכשיו קבלה על העונה הטובה שאני מציג .  זה מחמיא מאוד ונותן המון מוטיבציה להמשך .  אני מודה לכל מי שבחר ומבטיח לתת את הכי טוב שלי בשביל אוהדי הכדוריד בארץ שעזרו לחלום הזה לקרות .  היתה חוויה לראות את השם שלי כתוב בנבחרת האולסטאר בליגה הטובה בעולם ,  וכעת אני מחכה למשחק כדי להראות מה אני יכול לעשות יחד עם הכוכבים האחרים שנבחרו ". 
לפומרנץ ולקבוצתו מצפה משחק חוץ קשה ומסקרן בליגה ,  בברלין ,  מול פצ'סה המקומית ,  המדורגת במקום השני בבונדסליגה . " אנחנו אחרי שלושה ניצחונות רצופים שנתנו לנו קצת אוויר והרבה מוטיבציה וניתן פייט חזק ",  אמר . " האווירה בקבוצה הרבה יותר טובה ,  אני כמובן זוכה להמון פרגון אבל לדברים צריכים להיות המשכיות ". 
הליגיונר השני ,  אבישי סמולר ,  יתארח עם למגו אצל גרוסוולשטאדט ,  כאשר מדובר במפגש בין שתי גרמניות שגם העפילו לשמינית גמר גביע האיגוד האירופי .
 
כדוריד :  פומרנץ ישתתף באולסטאר של הבונדסליגה
הישג מרשים לישראלי ,  שנבחר במקום הראשון בעמדת המקשר בסקר נרחב שנערך . " זה מחמיא מאוד ונותן הרבה מוטיבציה "
 
