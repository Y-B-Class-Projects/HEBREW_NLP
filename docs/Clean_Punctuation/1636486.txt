אובמה :  הקלטת של בן לאדן - סימן לחולשה
נשיא ארה"ב לא מתרשם מקלטת השמע האחרונה של מנהיג אל קאעדה .  לדבריו ,  הניסיון של בן לאדן לקבל קרדיט על פיגוע כושל שבו הוא כלל לא היה מעורב ,  מסמן על היחלשות הארגון
נשיא ארצות הברית ברק אובמה אמר היום  ( שלישי )  כי פעולות ארצות הברית החלישו את אל קאעדה .  בראיון לרשת ABC ,  הביא הנשיא האמריקאי כהוכחה את קלטת השמע שבה אוסמה בן לאדן מדבר על ניסיון הפיגוע במטוס האמריקאי בחג המולד . 
" אל קאעדה עצמו נחלש באופן קשה ממה שהיה בשנת 2000 .  זה שבן לאדן שולח קלטת ומנסה לקחת קרדיט על סטודנט ניגרי שביצע ניסיון פיגוע כושל הוא סימן לעד כמה הוא הוחלש ,  כי זה לא בהכרח משהו שהוא הורה עליו ",  אמר אובמה . " מאז 9/11 נקטנו בשורה של צעדים שהפכו אותנו ליותר בטוחים עכשיו משהיינו קודם ".  
הנשיא האמריקאי זכה לביקורת מצד הרפובליקאים על תגובת ממשלו לניסיון הפיגוע במטוס .  ביום ראשון שידרה רשת הטלוויזיה אל ג'זירה קלטת שבה נשמע גבר הטוען שהוא אוסמה בן לאדן ולוקח אחריות לפיגוע הכושל .  גורמים רשמיים בארה"ב עדיין לא אישרו את מהימנות הקלטת .  
בכיר במחלקת ההגנה האמריקאית דחה אתמול את הטענות שהועלו בקלטת ואמר כי זה ניסיון לזכות בתהילה ולא סימן שבן לאדן אכן עומד מאחורי ניסיון הפיגוע .
 
אובמה :  הקלטת של בן לאדן - סימן לחולשה
נשיא ארה"ב לא מתרשם מקלטת השמע האחרונה של מנהיג אל קאעדה .  לדבריו ,  הניסיון של בן לאדן לקבל קרדיט על פיגוע כושל שבו הוא כלל לא היה מעורב ,  מסמן על היחלשות הארגון

