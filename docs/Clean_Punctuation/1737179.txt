בלעדי :  כתב יד מקורי של יונה וולך שטרם ראה אור
במלאת 25 שנים למותה של המשוררת ,  וואלה !  תרבות חושפת כתב יד שטרם ראה אור של וולך ,  מארכיון כתב העת  " עכשיו "  של גבריאל מוקד ,  שבשיחה עמו מסביר מה משותף לוולך ולביטלס
גם 25 שנים אחרי מותה של יונה וולך ,  תאריך שיחול מחר  ( 29 בספטמבר )  ממשיך אוצר שירתה להוות קרקע פורייה לגילויים חדשים ,  כמו כתב היד שלפניכם ,  שנחשף כאן לראשונה באדיבות ארכיון כתב העת  " עכשיו "  וגבריאל מוקד ,  אליו נמסר שיר זה בשנות ה-80 ,  כפי שכתוב בשולי כתב היד . " השיר הוא מרצף של תקופה די מאוחרת ביצירתה ",  מספר מוקד לוואלה !  תרבות . " זו היתה התקופה שבה וולך פנתה לקונספטואליזם ,  בניגוד לשירים הכוללים 'תמונות' בסגנון של 'קורנליה' .  גם בשיר הזה ישנן הרבה דמויות ,  אבל גם הרבה מושגים ".  
" היא לא כל כך הסבירה ,  אבל אפשר היה להבין שהיא ראתה את עצמה בשלב הזה כחוקרת ,  לא חוקרת אקדמית אלא משוררת-חוקרת ,  גם של החוויות וגם של השפה .  היא טענה שהשירים המאוחרים יותר שלה הם סוג של מחקר והיא רוצה לבדוק הכל ולא להסתפק רק בתמונה ,  אלא גם לברר את הצד ההגותי .  אפשר לומר שהיא פנתה לעירוב של תמונות והגות שיצרו מילה שהיא מאד אהבה  תובנה ,  והיו לה הרבה תובנות ". 
לדברי מוקד ,  גם 25 שנים אחרי מותה ,  ניתן למצוא דברים חדשים לומר על יצירתה של וולך ,  בדיוק כמו שאפשר למצוא כתבים ויצירות שלה שטרם ראו אור . " לדוגמה ,  אני חושב שלא כתבו מספיק את הקשר בין שיריה המוקדמים והאמצעיים לשירת שנות ה-60 של אנשים שכתבו קצת דומה לה ",  הוא מסביר . " לא נבדק הקשר שלה לשירים של אמנים כמו בוב דילן ,  לאונרד כהן או הביטלס ,  שאני חושב שיש לנופי שיריה ולכתיבה שלהם דבר מה משותף .  אצל משוררת גדולה תמיד אפשר למצוא דברים חדשים ולהגיב עליהם - גם כתב היד הזה ,  למשל,הוא ממש אוצר גרפולוגי ,  שאפשר להבין ממנו רבות על יונה .  בכלל ,  רוב המשוררים הגדולים כתבו בכתב יד .  רק אבידן מת על סיפה של התקופה הטכנולוגית .  הוא היחיד שהספיק ליפול בפקס ". 

בלעדי :  כתב יד מקורי של יונה וולך שטרם ראה אור
במלאת 25 שנים למותה של המשוררת ,  וואלה !  תרבות חושפת כתב יד שטרם ראה אור של וולך ,  מארכיון כתב העת  " עכשיו "  של גבריאל מוקד ,  שבשיחה עמו מסביר מה משותף לוולך ולביטלס

