סופית :  קונאן אובריאן עוזב את NBC
NBC הוציאה הודעה רשמית על עזיבתו של המנחה את התוכנית ,  תמורת פיצוי עתק בשווי 44 מיליון דולר לו ולצוותו .  ב-1 במרץ ישוב ג'יי לנו לכסא מנחה תוכנית הלילה
אחרי ימים של ציפייה ,  ההודעה המיוחלת הגיעה :  קונאן אובריאן עוזב את רשת NBC לאחר 17 שנים בתור אחד הטאלנטים המובילים בה .  סוכנויות הידיעות מפרסמות כי אובריאן חתם על חבילת פיצויי עתק בשווי כולל של 44 מיליון דולר ,  מהם 32 מיליון דולר שיוענקו לאובריאן עצמו ו-12 מיליון דולר לצוותו . 
" בסופו של דבר ,  קונאן העריך את הצעדים ש-NBC נקטה כדי לדאוג לצוות התוכנית והחליטה לפצות גם העובדים ",  אמר מנהלו של אובריאן ,  גאווין פולון . " עכשיו ,  הוא רק רוצה לחזור לאוויר מהר ככל האפשר ".  
כצפוי ,  התוכנית האחרונה בהנחייתו של אובריאן תשודר מחר  ( שישי )  ואילו לנו ישוב לכסא תוכנית הלילה ב-1 במרץ ,  עם תום אולימפיאדת החורף .  לדברי NBC ,  עלפי ההסכם כבר בספטמבר אובריאן יהיה רשאי לשוב לעבודה כלשהי בטלוויזיה .  
בכך מסתיימת אחת הפרשיות המביכות בתולדות הטלוויזיה האמריקאית ,  שהחלה בכישלון תוכנית הטוק שואו של ג'יי לנו ובנסיון של הרשת להשיב את המצב לקדמותו - כשג'יי לנו יחזור לשעה 23:30 וקונאן אובריאן יידחק ל-00:05 .  אובריאן הודיע כי הוא מסרב לכך ,  אז החלה מסכת האשמות שכללה התנגחויות של אובריאן ב-NBC בתוכניתו .  
בין השאר כינה אובריאן את הרשת  " טיפשים חדלי אישים "  ואף הפנה לא מעט חצים רעילים לכיוונו של ג'יי לנו .  גם מגיש תוכנית הלילה של CBS ,  דיוויד לטרמן ,  לא נותר אדיש למהומה וניצל את תוכניתו כדי להתנגח ביריבו המר לנו .
 עם הסכם הפיצויים תם עידן ברשת NBC ,  שאובריאן נחשב לטאלנט מוביל בשורותיה .  אובריאן הנחה את תוכנית הלייט נייט של NBC בהצלחה רבה ובשנת 2004 הובטח לו כי בתום חמש שנים ,  ייכנס לתפקידם של ג'וני קרסון וג'יי לנו כמנחה הטונייט שואו ,  עד לא מזמן מותג הטלוויזיה החזק ביותר בארצות הברית .  כעת ,  מעריכים גורמים רבים ,  ימצא עצמו אובריאן בתוכנית לילה מתחרה ,  ככל הנראה של רשת FOX .
 
סופית :  קונאן אובריאן עוזב את NBC
NBC הוציאה הודעה רשמית על עזיבתו של המנחה את התוכנית ,  תמורת פיצוי עתק בשווי 44 מיליון דולר לו ולצוותו .  ב-1 במרץ ישוב ג'יי לנו לכסא מנחה תוכנית הלילה

