המלך ג'ורג' ?  :  עד כמה ג'ורג' קארל באמת מאמן גדול
האם ג'ורג' קארל הוא מאמן ענק שנחשב לאחד מנפגעי פיל ג'קסון ,  או שמדובר באיש מקצוע טוב שפשוט נשאר מספיק זמן בביזנס כדי להגיע למספר המרשים של 1,000 ניצחונות ? 
זה קרה בטורונטו .  דנבר נאגטס השיגה את הניצחון שהציב את מאמנה ,  ג'ורג' קארל ,  על פלטפורמה מרשימה .  זה היה ניצחון מספר 1,000 בקריירת האימון של קארל ,  הישג שאליו הגיעו עד עכשיו רק פיל ג'קסון ,  ג'רי סלואן ,  פט ריילי ,  לני ווילקינס ,  לארי בראון ודון נלסון .  זהו זמן ראוי לבחון את הקריירה של קארל במראה האחורית .  
אני מנסה לזכור רגע אחד ראוי מקריירת האימון של קארל .  יש את הפלייאוף המטורף של מילווקי מ-2001 ,  שאותה אימן אז קארל ,  וההפסד לפילדלפיה בגמר המזרח .  כמובן שיש את סיאטל של שנות התשעים והעפלה לסדרת הגמר נגד שיקגו .  את הסדרה הזו אפשר לזכור בעיקר כי אין מה לזכור ממנה .  היו שם פרטים שהושמו בדרך למשהו שהיה ברור מראש .  אין שם רגע אחד מונומנטלי .
 ובכל זאת ?  אה ,  פלייאוף 1994 .  סיאטל המדורגת ראשונה ,  אחרי שיא מועדון של 63 ניצחונות ,  מול דנבר המדורגת שמינית .  זכרון מעורפל של קארל בחצי ישיבה הנצחית שלו ליד שולחן המזכירות .  מעולם לא ניצחה המדורגת שמינית את המדורגת הראשונה עד אז .  מה אנחנו זוכרים מהסדרה הזו ,  מהמשחק החמישי בסיאטל ?  אנחנו זוכרים את דיקמבה מוטומבו בריבאונד אחרון של המשחק ,  צונח-מתפרקד לקרקע ,  מחזיק את הכדור באוויר וצורח .  
הזיכרון הכי חזק שלי מג'ורג' קארל וקריירת האימון שלו ,  הוא של שחקן יריב צוהל בסיום אחת ההפתעות הגדולות ביותר בתולדות ה-NBA .  אני לא בא לרמוז כאן שקארל הוא לוזר .  אני בא להגיד שיש רגעים שמגדירים את הקריירה של שחקן ומאמן .  והרגע ההזה מגדיר את קארל בצורה כמעט הכי מדויקת .  
הקבוצות של קארל היו תמיד שלם שקטן יותר מסך חלקיו .
 אפשר להתווכח על המספרים של קארל .  ב-19 מהעונות שבהן סיים את העונה הרגילה כמאמן ראשי הוא הגיע לפלייאוף 18 פעם .  הקבוצות שהוא הגיע אליהן בקריירת האן.בי.איי השניה שלו כמאמן  ( אחרי הסיבוב בריאל מדריד )  השתפרו כולן .  הוא דרש שלמות ,  אבל גרם לקבוצות רבות אותן אימן לכרוע תחת הדרישה הזו .  
ומאידך :  ב-2002 מילווקי תחת קארל הידרדרה מהמקום הראשון במזרח ולא הגיעה בכלל לפלייאוף ובאותו קיץ סיימה נבחרת ארצות הברית בהדרכתו במקום השישי באליפות העולם שנערכה באינדיאנפוליס .  כמות הכישרון שעברה תחת הידיים של קארל ,  הבחירות הגבוהות בדראפט ,  מעולם לא הסתכמו ברגעים של נצח באן.בי.איי .  אלו היו יותר קבוצות של מאזנים מרשימים בעונה הרגילה .  
כדי לחדד את קריירת האימון של קארל כדאי שוב להסתכל על חבריו המאמנים במועדון האלף .  לווילקינס יש טבעת אליפות .  בראון הוא אלוף מכללות ואן.בי.איי .  ריילי וג'קסון הם אלופים מוכחים .  קארל אולי נכנס למועדון שלהם ,  אבל הוא לא עובר את המאבטחים לחדר ה-VIP .
 ככה שההשוואה היותר קרובה ונכונה היא לסלואן ונלסון .  לסלואן ,  כמו לריילי ,  ג'קסון ובראון יש טביעת אצבע על הקבוצות שאותן הוא אימן .  יש כדורסל של ג'רי סלואן .  וזה כדורסל שסלואן היה יכול כנראה להטמיע אותו ולשמור על הכיסא שלו רק במקום אחד .  במועדון הזה ,  סלואן יושב בחדר משלו :  חדר המאמנים שהקבוצות של פיל ג'קסון מנעו מהם לעשות את הצעד הנוסף .  
נלסון הוא דוגמא הרבה יותר קרובה אם כן .  נלסון אימץ את קארל לאחר תחילת הקריירה הנוראית של האחרון בקליבלנד .  כמו נלסון ,  גם קארל הסתובב ברחבי הליגה כדי לאסוף את הניצחונות שלו .  כמו נלסון ,  הקבוצות של קארל היו גם הן קבוצות מצוינות בעונה הרגילה .  
ההבדל הגדול הוא בעובדה שנלסון השאיר את חותמו על הליגה .  הוא היה הפרופסור המשוגע .  פוינט גארדים שיחקו אצלו עם הגב לסל ,  וסנטרים דפקו שלשות .  הוא המציא עמדה .  הוא רץ ורץ והיה משתמש בכל סנטימטר או קילו כדי לייצר מיס-מאץ' .  הוא היה מייק ד'אנטוני כשד'אנטוני היה עדיין מספר שמונה של קבוצה איטלקית .  
לקארל אין טבעות אליפות וגם אם תכניסו את כל המשחקים שהוא אימן לדיס קשיח ותשלחו לאינטרפול ,  לא תמצאו שם טביעת אצבע שהוא השאיר על המשחק ,  על הליגה ,  על הקבוצות שהוא עזב .  יש שחקנים שהם  " גיימרים ",  ויש מאמנים שם  " לייפרים "  של כדורסל .  אני חושב שקארל הוא  " לייפר ",  והעובדה שאין שחקן עבר אחד שלו שיכול לטנף עליו מסבירה משהו מההישג העצום של אלף נצחונות  ( והוא מקבל קרדיט נוסף על היכולת שלו לחיות לצד האגו של גארי פייטון )  .  
אבל שום דבר מעבר לזה .  הסיבה היחידה שג'ורג' קארל הגיע לאלף נצחונות היא שהוא נשאר בסביבה מספיק זמן .
 
המלך ג'ורג' ?  :  עד כמה ג'ורג' קארל באמת מאמן גדול
האם ג'ורג' קארל הוא מאמן ענק שנחשב לאחד מנפגעי פיל ג'קסון ,  או שמדובר באיש מקצוע טוב שפשוט נשאר מספיק זמן בביזנס כדי להגיע למספר המרשים של 1,000 ניצחונות ? 

