הערב הפסיכי של האינדי הישראלי
הסופר גרופ של ספי אפרתי ,  אייל פרסון שחר ,  גיא שמי וחגי שלזינגר יארח את בני בשן ,  גלעד כהנא ,  דפנה קינן ועוד לעוד ערב ג'אמים שמארגן לאון פלדמן
בשנתיים האחרונות מופיעה בתל אביב להקה עלומה תחת השם נוכלי הג'ימבורי .  מי שמגיע להופעות יודע שהלהקה היא בעצם סופר גרופ של כמה מהנגנים המוערכים בסצנת הרוק הישראלי :  ספי אפרתי שניגן עם אביב גפן ,  בלקפילד ,  בתריי זוזיי וכן השתתף ב"תעשה לי ילד "  של מרסדס בנד ,  גיא שמי משלנו שמנגן כיום עם מרסדס בנד וניגן בעבר באינפקציה ,  אייל פרסון שחר  ( ג'ירפות ,  נקמת הטרקטור ,  עברי לידר )  וחגי שלזינגר  ( מידנייט פיקוקס ,  גיישנה נו ,  רם אוריון )  .  
הלהקה תופיע במועדון האוזןבר בתל אביב -11 בינואר בערב מיוחד שמארגן שדרן הרדיו ליאון פלדמן ,  תחת הטייטל פסטיבל הג'ימבורי ויתארחו בו בני בשן ,  גלעד כהנא ,  דפנה קינן ,  יובל שגב ,  ניר ווקסמן ,  איתן רדושינסקי מהפיקוקס ועוד . 
" זה יהיה ג'אם טהור בין מוזיקאים לפרפורמרים ",  מסביר פלדמן . " הדברים נעשים בלי חזרות ,  בלי הכנות ורק באמת מתוך אהבה גדולה לכל מה שסליזי ,  משוגע ופסיכי .  קשה לי לתאר אווירה של משהו שהולך לקרות בפעם הראשונה וכנראה ככה זה גם ייראה ". 

הערב הפסיכי של האינדי הישראלי
הסופר גרופ של ספי אפרתי ,  אייל פרסון שחר ,  גיא שמי וחגי שלזינגר יארח את בני בשן ,  גלעד כהנא ,  דפנה קינן ועוד לעוד ערב ג'אמים שמארגן לאון פלדמן

