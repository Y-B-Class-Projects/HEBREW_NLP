חדשות 10 :  לא נשדר את קלטת החקירה של טופז
חברת החדשות הודיעה לבית המשפט העליון כי היא תעתר לבקשת רעייתו לשעבר ש טופז רוני חן ולא תשדר את הקלטת  " מטעמים אנושיים "
 חדשות ערוץ 10 הודיעו כי אין בכוונתם לשדר את קלטת החקירה של דודו טופז שהגיעה לידיהם .  מערכת החדשות הודיעה לבית המשפט העליון כי  " מטעמים אנושיים ,  הם מוכנים לבוא לקראת המערערים ומתחייבים שלא לשדר את הקלטת ".  בית המשפט העליון דן ביום שני האחרון בערעור שהגישה רעייתו לשעבר של טופז רוני חן בשמה ובשם ילדיו ,  לאחר שבית המשפט המחוזי בתל אביב אישר את שידור הקלטת בחדשות 10 .  בדיון שהתקיים בבית המשפט העליון ,  לא נכחו נציגי הפרקליטות ועל כן יתקיים דיון נוסף בערעור על מנת שיוכלו להציג גם את עמדתם .
 בדיון שהתקיים ביום שני פנתה חן לשופטים וביקשה למנוע את שידורה כדי להגן על ילדיו של טופז ,  בהם בנה בן ה-9 : " הילדים זוכרים את אביהם בצורה מסוימת ואם תוקרן הקלטת הדבר יפגע בהם .  אני עצמי לא רוצה לראות אותה כי לא אעמוד בזה .  נטען כאילו שידור הקלטת נועד לפעול נגד אלימות ,  אבל הרי מדובר באדם שנפל ואיבד את כל עולמו והקלטת לא תוסיף לזה שום דבר .  אותי מעניין הקטע של הילדים ואני מבקשת שתחשבו עליהם ועל החברים שזוכרים את דודו בצורה מסוימת .  לראות את אביהם בהשפלתו ,  אני לא יודעת לאן זה יוביל - זה ממש דיני נפשות ". 

חדשות 10 :  לא נשדר את קלטת החקירה של טופז
חברת החדשות הודיעה לבית המשפט העליון כי היא תעתר לבקשת רעייתו לשעבר ש טופז רוני חן ולא תשדר את הקלטת  " מטעמים אנושיים "
 
