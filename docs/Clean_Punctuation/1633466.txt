מועדון ה-5 למען ילדים אוטיסטים
מועדון אספני כלי הרכב הקלאסיים נרתם למען הגברת המודעות לאוטיזם יחד עם אלו"ט לקראת מבצע ההתרמה
מועדון ה-5 נרתם לעזרת עמותת אלו"ט למען ילדים אוטיסטים .  ביום שישי הקרוב  ( 22 בינואר )  בין השעות 9 ל-11 בבוקר ,  תתקיים תערוכת כלי רכב קלאסיים במתחם קניון איילון ברמת גן מול שער ים ,  ובו יתאפשר לילדים הסובלים מאוטיזם לחוש את המכוניות מבחוץ ומכסא הנהג .  התערוכה פתוחה לציבור הרחב .
 פרט לחוויה הבלתי נשכחת עבור הילדים ,  יערך במקום יחד עם אלו"ט מסע הסברה להבנת האוטיזם עבור הקהל שיגיע לצפות בתערוכה .  זאת ,  לקראת מבצע ההתרמה שיתקיים ב-1 לפברואר ובו ניתן לתרום עשרה שקלים על ידי שליחת SMS עם המספר 10 ל-5333 .  באלו"ט מבקשים להדגיש כי בשנים האחרונות חלה עלייה מדאיגה בשיעור האוטיזם - בכל 100 לידות מאובחן פעוט אחד באוטיזם .
 את הארוע שיפתח יו"ר אלו"ט פרופ' ישראל  ( איזי )  בורוביץ ,  ילווה השיר  " שיר לעולם "  שהוקלט במיוחד ונבחר להוביל גם את מבצע ההתרמה .  השיר מבוצע על ידי סולן להקת גאיה גילי ליבר והנער ירדן מילר ,  בעל לקות תקשורת .
 
מועדון ה-5 למען ילדים אוטיסטים
מועדון אספני כלי הרכב הקלאסיים נרתם למען הגברת המודעות לאוטיזם יחד עם אלו"ט לקראת מבצע ההתרמה

