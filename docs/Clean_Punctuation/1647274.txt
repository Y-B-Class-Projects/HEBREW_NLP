נשיא טויוטה ,  אקיו טויודה :  הפכנו מחברה שמייצרת מכוניות לחברה שמייצרת כסף
טויודה : " כל המכוניות שאנחנו מייצרים נושאות את שמי ,  ואם האמון של אנשים במכוניות צונח ,  כך גם האמון בי "
 טויוטה התרחבה מהר מדי והפכה מיצרנית מכוניות ,  ליצרנית כסף - כך אמר נשיא טויוטה ,  אקיו טויודה ,  בראיון לתוכניתו של לארי קינג ברשת cnn .  הראיון המלא ישודר בתכנית  " לארי קינג "  בשעה 12:00 ברשת cnn ." טויוטה היא חברת ייצור ,  אך היו אנשים שאמרו שמה שאנחנו מייצרים באמת הוא כסף ,  ואני חייב לומר שייתכן שהאלמנט הזה היה קיים בתוך הארגון שלנו ",  אמר טויודה ,  שהוסיף כי  " מאז שהפכתי לנשיא החברה ביולי ,  אמרתי לכל עובדינו שעליהם לייצר מכוניות טובות יותר ,  כדי שלקוחותינו יהיו מרוצים .  אנחנו באמת רוצים לחזור ליסודות ". טויודה ,  נכדו של מייסד החברה ,  אמר כי סבו  " היה רוצה שנרכוש מחדש של אמון הלקוחות שנהגו במכוניותינו .  עלינו לקחת מנהיגות ולעבוד קשה מאד כדי לזכות מחדש בלקוחות שאיבדנו .  אני בטוח שהוא מעודד אותנו ".   " כל המכוניות שאנחנו מייצרים נושאות את שמי ,  ואם האמון של אנשים במכוניות צונח ,  כך גם האמון בי .  קשה לי להתבטא במילים ,  אך אנשים אומרים לי לפעמים שאני לא מסביר מספיק .  זה מצער ,  אך אנסה לעשות כמיטב יכולתי כדי להביע את צערי ",  אמר טויודה ,  בתשובה לשאלה האם לדעתו לא התנצל מספיק על התקלות הבטיחותיות שהובילו להחזרתן של קרוב ל-9 מיליון ממכוניות טויוטה ברחבי העולם .  אתמול הופיע טויודה בפני חברי בית הנבחרים האמריקאי ,  והשיב לשאלות בנוגע לאופן הטיפול של טויוטה בפרשה ." אני רוצה לומר ללקוחותינו שרכבי טויוטה בטוחים .  הלקוחות חוששים כרגע בעיקר מההאצה הפתאומית ,  וייתכן שהם חוששים בנוגע למערכת בקרת המצערת האלקטרונית .  אך אני נמצא כאן כדי להסביר לעם האמריקאי שהמהנדסים שלנו מנסים לאתר את הבעיות האלה ועובדים קשה מאד .  עד כה לא הצלחנו לאתר בעיות כלשהן ,  לכן אני אומר שהמכוניות שלנו בטוחות .  עם זאת ,  ייתכן שמספר מכוניות יתנהגו באופן שונה ,  תלוי בסוג הרכב ובסוג הכביש ובמשך זמן הנהיגה .  בעתיד נקשיב בכנות לקולות הצרכנים ,  נקשיב יותר לתלונותיהם ,  ואם ניתקל בבעיה כזאת בעתיד נגיב מהר יותר ",  אמר טויודה ." במערכת בקרת המצערת האלקטרונית ,  מהחקירה שערכנו ,  לא התגלו תקלות .  עם זאת ,  לצערנו ישנן טעויות בעולם ואנחנו רוצים לעבוד יחדיו כדי לברר מה גרם לאותן בעיות ",  אמר טויודה ,  שהוסיף כי  " אנחנו מתקינים את מערכת הבלמים כך שבמקרה הבלתי סביר שיתעוררו בעיות ,  היא תוכל לטפל בהן ". "אני לא יכול להאשים את המהנדסים .  אני ,  המנכ"ל ,  צריך לשאת באחריות .  אני רוצה להקשיב לדברי הצרכנים ,  ויחד עם הסוכנויות ,  המפיצים ,  הספקים לעבוד כדי שנוכל לשוב ולרכוש את אמונם של לקוחותינו ",  אמר טויודה .
 
נשיא טויוטה ,  אקיו טויודה :  הפכנו מחברה שמייצרת מכוניות לחברה שמייצרת כסף
טויודה : " כל המכוניות שאנחנו מייצרים נושאות את שמי ,  ואם האמון של אנשים במכוניות צונח ,  כך גם האמון בי "
 
