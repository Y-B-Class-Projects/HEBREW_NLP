גאדג'ט היום :  משטח כתיבה חסין כדורים
מי שמאמין שלעולם אי אפשר להיות זהיר מדי בוודאי ימצא עניין במשטח כתיבה חסין לחלוטין ,  השומר על שלומה של הדפדפת
במקרה הלא סביר שלא שמתם לב  אנחנו חיים באיזור קצת מסוכן .  מה לעשות שפה זה לא שווייץ ,  ושאפילו אם אויבינו מבחוץ נרגעים באופן זמני  לא חסרות לבן-אדם סכנות גם מבפנים .  במצב כזה עדיף ללכת על הצד הבטוח ,  ולהתמגן .  ולא רק לשמור על עצמכם  אלא גם על החפצים שלכם .
 אם נכנסתם איתי לאווירת הפראנויה ,  אולי תתעניינו במוצר הבא :  משטח כתיבה חסין לכדורים .  כן ,  הוא מתפקד בדיוק כמו כל חתיכת פלסטיק בה אתם משתמשים כדי להשעין את הדפדפת שלכם ולכתוב עליה בנוחות .  ההבדל הוא שבניגוד לפלסטיק ההוא  כדורים לא יוכלו לנקב את המשטח הזה ,  העשוי מחומר קשיח מהסוג שאפשר למצוא באפודי מגן .  והרי מה יותר מדאיג אותנו מאשר דפדפת מחוררת בקליעים ? 
במקרה הלא סביר שאתם לא חוששים לגורל הדפדפת שלכם ,  קחו בחשבון שאם מישהו מתחיל לירות עליכם בזמן שאתם משתמשים במוצר  תוכלו לנסות ולהגן על גופכם בעזרתו .  ואז זה כבר ממש הופך ממציל נייר למציל חיים .
 חברת Ballistic Systems שמשווקת את המוצר הזה מכרה כבר יותר מ-170,000 חתיכות .  היא אפילו נותנת עליו אחריות של לא פחות מ-25 שנה נגד שבר ונזק  ( אם כי האחריות לא תקפה לקליעים שפגעו במשטח ,  אלא ל"נזק מקרי "  בלבד )  .  מחיר המשטח נע בין 30 ל-40 דולר ,  בהתאם לגודלו ולרמתו .
 
גאדג'ט היום :  משטח כתיבה חסין כדורים
מי שמאמין שלעולם אי אפשר להיות זהיר מדי בוודאי ימצא עניין במשטח כתיבה חסין לחלוטין ,  השומר על שלומה של הדפדפת

