מנהל או פועל ? 
פיילוט חדש של משרד התמ"ת :  מנהלי היי-טק ישולבו בתעשייה המסורתית .  חברה מתחום התעשייה המסורתית שתקלוט עובד היי-טק מנוסה תקבל סבסוד מהמדינה לשכרו
מנכ"ל משרד התמ"ת שרון קדמי ,  הודיע על השקת תכנית תמיכה חדשנית ונסיונית ,  לשילוב אנשי היי-טק בתעשיות המסורתיות .  במסגרת התכנית ,  תתמוך לשכת המדען הראשי בתמ"ת בקליטה של עד שני עובדים לחברה ,  שהם בעלי תארים בתחומי ההנדסה / האלקטרוניקה / התוכנה / המדעים המדויקים / מדעי הטבע ,  וצברו ניסיון בניהול פיתוח מוצרים בתעשיות מתחום ההיי-טק .  
ההכרה בעלויות שכר העובדים הנקלטים תהיה בהתאם לכללים המקובלים בלשכת המדען הראשי ועד 300 אלף ¤ עלות כוללת למעביד לשנה .  באם החברה תקלוט עובד אחד ,  שיעור המענק שיוכר יעמוד על 66% ,  והעובד השני ימומן בשיעור מענק של 33% מסך העלות הכוללת .
 חברה שתהיה זכאית לפנות לתכנית זו היא חברה מאחד מענפי התעשייה המסורתית - טכסטיל ,  עור ,  גומי ,  מתכת ,  פלסטיקה ,  מזון ,  תכשיטים וחפצי חן ,  עץ ,  נייר ;  שלא קיבלה תמיכת המדע"ר בחמש השנים האחרונות ;  בעלת מחזור מכירות שנתי בין 10 מלש"ח ל-100 מלש"ח ;  שסך הוצאות המו"פ שלה אינו עולה על 7% ממחזור המכירות שלה ומעסיקה לפחות 20 עובדים .
 ע"פ ממצאי ועדת מקוב לבחינת האמצעים להעצמת הפריפריה והתעשייה המסורתית שפורסמו באוקטובר 2007 ,  התוצר לעובד בענפים המסורתיים בישראל נמוך משמעותית בהשוואה לענפי תעשייה מקבילים בעולם ,  ועמד בשנת 2003 על כמחצית מזה של ארה"ב .  רמה נמוכה זו של תוצר לעובד נבעה בעיקר מרמה נמוכה מאוד של השקעות במו"פ ,  כאשר בממוצע לשנים 1995-2002 ההשקעה במו"פ לעובד בתעשיות המסורתיות במשק בישראל עמדה על 42% מזו שהייתה בארה"ב .  
הועדה מצאה כי המפתח לעידוד הצמיחה בענפי התעשיות המסורתיות בישראל הוא השקעה מוגברת במו"פ וחדשנות .
 לדברי שר התמ"ת ,  בנימין  ( פואד )  בן אליעזר ,  המשבר הכלכלי הנוכחי מהווה הזדמנות ליישום המלצה זו ,  שכן החברות ההיי-טק נאלצו לפטר אלפי עובדים וכעת במקום לשלם לעובדים אלו דמי אבטלה ,  תוכל המדינה להשימם במפעלים הזקוקים לכישוריהם . " אנשי ההיי-טק המפוטרים ,  הם לא מסוג האנשים שיכולים לשבת בבית ללא מעש .  אני קורא לאותם אנשים איכותיים - בואו לשירות מילואים בתעשייה המסורתית ,  לתקופה מוגבלת ,  וכך תשפרו את איכות התעשייה וגם תחזרו למעגל העבודה ". 
מנכ"ל התמ"ת קדמי אמר כי  " מטרת התכנית היא לגרום להטמעת תרבות חדשנות ומו"פ בתעשיות המסורתיות ,  באמצעות זליגת ניסיון ,  שיטות חשיבה ודרכי פעולה מענפי ההיי-טק לתעשיות המסורתיות ".  לדבריו ,  ההשפעה המרכזית של יישומה המוצלח של התכנית תהיה בהגברת יכולת הצמיחה והתחרות של חברות מהתעשייה המסורתית בשווקים הגלובליים .
 לדברי המדען הראשי במשרד התמ"ת ,  ד"ר אלי אופר , " לשכת המדען הראשי רואה חשיבות לאומית בסיוע לתעשיות המסורתיות להגברת רמת החדשנות והמו"פ בהן ,  ומפעילה לשם כך מספר תכניות ייעודיות כמו ייעוץ אסטרטגי ,  מתן שיעורי תמיכה מוגדלים לתכניות מו"פ וסיוע בשיפור תהליכי הייצור במפעלים ".  
בדרך זו ,  אומר ד"ר אופר , " אנו רוצים גם לסייע לצמצום הפערים החברתיים-כלכליים במשק הישראלי ,  ההולכים וגדלים בשנים האחרונות .  בעוד הענפים עתירי הידע  ( "ענפי ההיי-טק ")  נמצאים בקדמת הטכנולוגיה העולמית ומובילים את הצמיחה הכלכלית במשק הישראלי ,  ישנן שאלות רבות בנוגע ליכולת הישרדותן של חברות מענפים בעלי עצימות-ידע נמוכה ובינונית  ( "התעשיות המסורתיות ")  בשווקים המקומיים והעולמיים ,  מול מתחרים גלובליים מארצות מפותחות ומארצות בהן כוח העבודה זול יותר מאשר בישראל ". 

מנהל או פועל ? 
פיילוט חדש של משרד התמ"ת :  מנהלי היי-טק ישולבו בתעשייה המסורתית .  חברה מתחום התעשייה המסורתית שתקלוט עובד היי-טק מנוסה תקבל סבסוד מהמדינה לשכרו

