לנצ'ה : " חיפה רוצה אותי למשחק נגד הפועל ת"א "
 החלוץ ההונגרי אמר לוואלה !  ספורט :  בקרוב אגיע לישראל .  שחר הזכיר את פרנסמן כמועמד לעונה הבאה .  פורוקארה מתרחק
החלוץ ההונגרי לאסלו לנצ'ה עשוי להגיע כבר מחרתיים  ( חמישי )  לישראל על מנת לסכם את תנאיו בקבוצה ,  כך על פי מקורבים לעסקה .  לנצ'ה אף אמר היום לוואלה !  ספורט : " מכבי חיפה רוצה אותי למשחק נגד הפועל תל אביב ביום שני ,  בקרוב אגיע לישראל ".  בחיפה הבהירו כי הם מודעים לדרישה של הקבוצה ההונגרית לנהל איתו משא ומתן קצר ככל האפשר ,  משום שהקבוצה זקוקה לו במאבקי הליגה .  
כפי שכבר פורסם ,  חיפה הגיעה לסיכום עם קבוצתו כבר בשבוע שעבר בנוגע לשווי הכרטיס ,  כחצי מיליון דולר .  כזכור ,  אתמול אמר המנהל הספורטיבי של MTK בודפשט ,  לאסלו דומוני ,  לוואלה !  ספורט : " למכבי חיפה יש שבוע לסגור את העסקה עם לאסלו לנצ'ה .  אם העסקה לא תיסגר עוד השבוע ,  השחקן יישאר בקבוצה עד סוף העונה ".  
לנצ'ה בן ה-21 הוא חלוץ חוד שיכול להיות מתופקד גם בכנפיים בשיטה של חלוץ חוד ושני שחקני כנף .  הוא מתנשא לגובה של 1.80 מטר .  כנער הוא שיחק בגיורי ,  אבל את הקריירה המקצוענית החל במ.ט.ק בודפשט בשנת 2007 .  בקיץ האחרון הוזכר כמי שסלטיק והארטס הסקוטיות עוכבות אחריו .  העונה הוא כבש 9 שערים ב-14 משחקים בליגה והוא נחשב לאחד מהשחקנים המבטיחים בליגה המקומית .  
מדובר בחלוץ חזק וטכני שמצטיין גם ברגל וגם במשחק הראש ומי שנחשב לשחקן עם אחוזים גבוהים במצבי הבקעה .  חוזהו במ.ט.ק יתסיים בעונה עונה וחצי ,  אך במועדון הונגרי החליטו שלא להמתין עד אז כדי שיוכלו להרוויח כסף ממכירתו .
" אם דקל קינן יעזוב בתום העונה ,  נלך בכוח על הכוח על ביוואן פרנסמן ממכבי נתניה ",  כך אמר אמש גורם במכבי חיפה בנוגע לידיעה לפיה הבלם הוזכר כמועמד להצטרף בתום העונה .  בימים האחרונים ,  העלה הבעלים יעקב שחר את שמו של הבלם במהלך שיחות סגורות .  סוכנו של השחקן ,  סטיב קפלושניק ,  אמר הבוקר מדרום אפריקה : " אני יודע שפרנסמן מאוד פופולארי בישראל ,  אבל טרם הוגשה הצעה רשמית עבורו לדניאל יאמר .  יש כל מיני דיבורים ,  אולי היו גישושים ".  
כזכור ,  בשבוע שעבר הוזכר שמו של קינן כמועמד להצטרף לקבוצת גנט מבלגיה ,  כנראה לעונה הבאה .  קינן לא מעוניין לחתום על חוזה חדש בחיפה גם אם יוצע לו כזה בתום העונה ,  משום שהוא יהפוך לשחקן חופשי .
 בחיפה אמרו הערב שלאור העובדה שסוכנו של פורוקארה ,  שעדיין לא יצר קשר עם הנהלת הקבוצה בנוגע להצעה שהונחה בפניו ,  השחקן עשוי שלא להגיע בסופו של דבר לישראל .  גורם בקבוצה אמר : " הסוכן השבדי שלו הציג לנו לפתע דרישות אחרות .  אם לא יהיה שינוי מפתיע עד מחר ,  פורוקארה לא יגיע לישראל ".  הערב הורה נשיא המועדון ,  יעקב שחר ,  שלא ליצור קשר עם השחקן .  
עדכון ראשון :  19.1 13:52

לנצ'ה : " חיפה רוצה אותי למשחק נגד הפועל ת"א "
 החלוץ ההונגרי אמר לוואלה !  ספורט :  בקרוב אגיע לישראל .  שחר הזכיר את פרנסמן כמועמד לעונה הבאה .  פורוקארה מתרחק

