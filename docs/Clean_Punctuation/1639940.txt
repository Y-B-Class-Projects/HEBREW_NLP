פאר : " מאמינה שבמשחקים הבאים הנסיון יבוא לידי ביטוי "
 הטניסאית הישראלית היתה מותשת אך מרוצה אחרי ניצחון נבחרת הפדרציה הצעירה על בולגריה .  שלמה : " היה קצת מלחיץ "
 זה לא הלך פשוט ,  אבל בסיום יום המשחקים השני נבחרת הפדרציה הישראלית יכולה לרשום לעצמה ניצחון בכורה במסגרת הבית האירופאי מספר 1 ,  כשגברה 1:2 על נבחרת בולגריה בסיכום המשחקים .  הישראליות ,  שהפסידו אמש לסלובניה ,  שומרות לעצמן סיכוי להעפיל לבית האירופי . 
" שיחקתי פחות טוב ביחס לאתמול .  בשובר השוויון היה צמוד ולמרות זאת נלחמתי ",  אמרה שחר פאר ,  שניצחה ביחידות ,  בסיום . " בזוגות שיחקנו יותר טוב מאתמול וחבל שדווקא אתמול היה המשחק הראשון שלנו ביחד ,  מול נבחרת חזקה יותר .  אני שמחה שהבטחנו את ההישארות בבית ואני מאמינה שכבר במפגשים הבאים הניסיון של שאר הבנות יבוא לידי ביטוי ". 
על העומס הפיזי שבמשחקי היומיים האחרונים ,  אמרה פאר : " ידעתי שאלו יהיו ימים עמוסים ,  ניסיתי להתכונן בהתאם ולמרות זאת אני מאוד עייפה ומקווה שמחר אמשיך להציג יכולת טובה ".  על הנבחרת הצעירה הוסיפה המדורגת 22 בעולם : " ציפי והילה רוזן חנכו אותי בנבחרת בפעם הראשונה בגיל 14.5 והן כולן היו מנוסות ,  אז זאת הייתה חוויה מעניינת והיום קל לי להבין טוב יותר את ההתרגשות של ההתחלה שחוות יוליה ,  קרן וחן ". 
קרן שלמה ,  שהפסידה במשחקה הראשון בפדרציה ,  אמרה : " היה קצת מלחיץ אבל ליאור כל הזמן הקפיד להרגיע אותי .  זה ניסיון טוב להמשך ואני שמחה שכן הצלחנו לנצח בסופו של דבר ". 
יוליה גלושקו ,  שהצטרפה לפאר בהצלחה במשחק הזוגות ,  הוסיפה : " שיחקנו ממש טוב בזוגות .  בכל נקודה אנחנו מדברות ושחר נותנת לי טיפים ומדרבנת כשצריך .  בזמן המשחק אני לא חושבת שזאת שחר פאר שמשחקת איתי ,  ומתרכזת איך להביא את הנקודה .  אני מקווה שגם מחר נשיג ניצחון ". 
קפטן הנבחרת ,  ליאור מור ,  סיכם : " משחק הזוגות היה מאוד מתיש והעלה בי זיכרונות לא נעימים ממשחקים קודמים .  אני שמח שהיום שחר ויוליה רק הלכו והשתפרו וששחר הביאה את הנקודה .  קרן עברה היום את הטבילה הראשונה שלה בפדרציה ואני חושב שעבורה זאת הייתה התנסות טובה מאוד ". 
 *  ברבע הגמר שהתקיים היום בסבב ישרוטל באילת הודח אמיר ויינטרוב ,  המדורג 574 בעולם ,  על ידי אדריאן קורקיאט  ( 812 )  הרומני 6:2 ,  6:4 .  בשבוע הבא תיפתח תחרות נוספת באילת .
 
פאר : " מאמינה שבמשחקים הבאים הנסיון יבוא לידי ביטוי "
 הטניסאית הישראלית היתה מותשת אך מרוצה אחרי ניצחון נבחרת הפדרציה הצעירה על בולגריה .  שלמה : " היה קצת מלחיץ "
 
