מחיר הנפט ננעל בעלייה של 2.4% ל-81.7 ד' בעקבות היחלשות הדולר
הדולר נחלש ב-0.7% מול היורו בעקבות התקוות לחילוץ יוון ולאחר שהבנק הפדרלי הותיר את הריבית ללא שינוי
מחיר הנפט ננעל היום בעלייה החדה ביותר שלו מזה ארבע שבועות בבורסת הסחורות של ניו יורק ,  לאחר שהיחלשות הדולר מול היורו חיזקה את תיאבון המשקיעים לסחורות כהשקעה אלטרנטיווית ,  בעקבות ההערכות כי האיחוד האירופי יסייע לכלכלת יוון ולאחר ששרי אופ"ק רמזו כי לא יעלו את תפוקת הנפט של הארגון.סוכנות הדירוג s & p הסירה היום את תחזית הדירוג השלילית ליוון ,  צעד שפירושו כי הסוכנות אינה שוקלת עוד הורדת דירוג נוספת ליוון .  דירוג האשראי הנוכחי של יוון עומד על bbb פלוס ,  לאחר ש-s & p ,  פיץ' ומודי'ס הורידו אותו בתחילת השנה בשל החששות כי יוון תיקלע לחדלות פירעון .  שרי האוצר של גוש היורו שרטטו היום את הקווים הכלליים של תוכנית הסיוע ליוון ,  הנאבקת בימים אלה עם גירעונות וחובות ענק ,  והתחייבו לסייע לה במקרה הצורך.הדולר נחלש כעת ב-0.7% מול היורו לרמה של 1.3772 דולר ליורו בעקבות התקוות לחילוץ יוון ולאחר שהבנק הפדרלי הותיר את הריבית בארה"ב ברמה של 0%-0.25% וחזר על ההערכה בה דבק מאז חודש מארס לפיה הריבית תישאר ברמה נמוכה באופן חריג במשך תקופת זמן ממושכת.מחיר החוזים על הנפט מסוג light crude למסירה באפריל ננעל היום בעלייה של 2.4% ל-81.75 דולר לחבית בבורסת הסחורות של ניו יורק .  בשנה האחרונה זינק מחיר הנפט ב-73% .  מחיר הנפט מסוג ברנט ,  הנסחר בלונדון ,  עלה ב-1.7% ל-79.19 דולר לחבית .
 
מחיר הנפט ננעל בעלייה של 2.4% ל-81.7 ד' בעקבות היחלשות הדולר
הדולר נחלש ב-0.7% מול היורו בעקבות התקוות לחילוץ יוון ולאחר שהבנק הפדרלי הותיר את הריבית ללא שינוי

