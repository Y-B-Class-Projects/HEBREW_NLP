בלי משיח על שולחן הדיונים 
בואו נדבר פעם אחת על ירושלים של מטה ,  בלי כנפי השכינה ודוד המלך והכותל המערבי והסוס אל ? בוראק של מייסד דת האיסלאם מוחמד .
 שכונת סילוואן נבנתה כגידול פרא אורבני .  אזור שהיה ריק מתושבים נמלא מאז מלחמת ששת הימים .  במרוצת שנים אלה הוצאו עשרות צווי הריסה של בתים בלתי חוקיים אלה .  העירייה כמעט אינה מסוגלת לבצעם ומבזה בעל כורחה את שלטון החוק .
 במקום להיקלע לעימות אלים ,  שעלול להתפתח לאינתיפאדה עקובה מדם ,  בא ראש העיר ניר ברקת עם הצעה שנועדה לעקוף את הצורך לאכוף את צווי ההריסה .  תוכניתו כוללת מתן היתרי בנייה לאוכלוסייה הפלשתינית בסילוואן ,  שתוכל להגביה את בתיה כדי 4 קומות ,  והכל כחוק .  זה יסיר ממנה את הסיוט של צווי ההריסה .  
הבנייה המחודשת תתבצע תוך הסטת האוכלוסייה הפלשתינית מזרחה .  במקום שיתפנה לא תתיישב אוכלוסייה יהודית אלא יוקם פארק ,  שכל כולו ריאה ירוקה .  לאורך סילוואן יימתח מרכז מסחרי מודרני ,  משהו המזכיר את רחוב עמק עושי הגבינה מתחת להר הבית בתקופת הבית השני .  עסקים לרובע עני .
 כל חלופה גרועה מזו .  תיתכן התעלמות מצווי הריסה של בתי המשפט ,  שהיא זילות חמורה של שלטון החוק ;  ומנגד ייתכן ביצוע הצווים ,  שהוא מתכון לשפיכות דמים ולמתיחות יהודית ? פלשתינית .  שני הצדדים מבינים זאת .  אלא מה ?  עורכי דין ערבים מוכנים לנהל משא ומתן לקידום תוכנית ברקת רק במחשכים ,  וכאשר נחוצה התייצבותם בעד ההסדר המוצע הם נעלמים ,  או רואים אותם בשורה הראשונה של המפגינים נגדו .
 אתמול ניסה ברקת לצאת בפומבי לדרך ,  ובנימין נתניהו ביקש להשהותו מחשש לעימות אלים בנשק חם ,  שיתפשט בכל השטחים ואף בתוך הקו הירוק .  ראש העיר קיווה כי ההיגיון המונח ביסוד תוכניתו יגבר על יצרי האיבה .  רק שירושלים היא עיר שיותר מכל מקום אחר עלי אדמות אינה מתנהלת באורח הגיוני .  כל לבנה נתפסת כ"סלע קיומנו ".  כדי שהמשא ומתן העדין הזה יתנהל לטובת כל הירושלמים ,  צריך לגרש את המשיח משולחן הדיונים .
 
בלי משיח על שולחן הדיונים 
nan
