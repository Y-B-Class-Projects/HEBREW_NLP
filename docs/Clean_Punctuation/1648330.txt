הגולף משחקת בחול
קצת אחרי גרסת הכאילו-שטח לפולו ,  חושפת פולקסווגן תוצר זהה על בסיס הגולף פלוס תוך שאיפה לאתגר משפחות חובבות חיק הטבע
כמו הפולקסווגן קרוס-פולו שהוצגה לפני מספר ימים ,  גם הקרוס-גולף היא גרסה קשוחה יותר ,  מוחצנת ,  מאובזרת ,  ומוגבהת קלות המבוססת על הדור השישי לקומפקטית ,  ושתיהן עושות דרכן לתערוכת הרכב בז'נבה ,  ותגענה לשווקים באירופה בסמוך לבכורה הרשמית .  אולם ,  טרם הוחלט אם תחצנה את הגבולות ומשם תנדודנה לעוד נקודות בעולם .  
עם הקרוס-גולף תשאף פולקסווגן לגשר על פער ביניים הניצב בין רכב הפנאי טיגואן לכלי-רכב מסגמנט המיניוואן כמו הגולף פלוס או הטוראן ,  להבדיל יכולת העבירות המוקצית לה הנמדדת בתוספת איזוטרית של 2 ס"מ למרווח גחון על פני הגולף הסטנדרטית .  בספירה מהירה מדובר בווריאציה שישית על הגולף הנוכחית הכוללת כבר את ה-R ,  פלוס ,  GTI ,  ג'טה ועוד .  
מבחוץ היא ארוזה בתחבולות ויזואליות לשטח ,  עם שימוש מוגדר בלוגואים כמו בקרוס-פולו הקטנה והקשוחה .  היא מצויידת בחישוקים מורחבים ל-17 אינטש ,  תוספות לבתי התאורה מאחור ומלפנים  ( LED )  ,  חיפויי פלסטיקה אפורה מעל קשתות הגלגלים ,  מסילות על הגג ,  ונורות בי-קסנון .  הקבינה לא יוצאת מהסט עירומה וכאן מכותרת הקרוס-גולף בכסאות חובקים בשני גוונים ,  הגה וידית הילוכים עטופים עור וכן דוושות אלומיניום .  
כמקובל ,  סדרת המנועים משורותיה של חטיבת הפרטיות תשמש את הקרוס-גולף .  יחידות הבנזין מציעות הספק שנע בין 105 ועד 160 כ"ס בשידוך לתיבות ידניות  ( שישה הילוכים )  או רובוטיות DSG עם שבעה הילוכים .  יחידות הטורבו דיזל TDI מחלצות מהחזית הספק שנע מ-105 כ"ס ועד 140 כ"ס .  השידוך הוא לתמסורות ידניות או כפולות מצמד ,  אולם גרסת ה-2.0 ל' הפקידה את העברת ההילוכים לידי תיבת DSG מחוזקת בעלת שישה יחסי העברה באמצעותה תתרגם 32.5 קג"מ לסרן הקדמי .  הנעה כפולה אגב ,  אינה בנמצא .  לוגמת הסולר הבכירה תצרוך כ-18 ק"מ לליטר .  
הפולקסווגן קרוס-גולף תזכה כאמור להופעת בכורה בתערוכת הרכב בז'נבה .  עוד פרטים אודותיה וכן על מקבילתה הקטנה קרוס-פולו נקבל במהלך ימי התערוכה הנפתחת מחר לכלי-התקשורת .  ביבואנית פולקסווגן לישראל צ'מפיון מוטורוס עדיין שוקלים אם לייבא גרסאות אלה .
  .
 
הגולף משחקת בחול
קצת אחרי גרסת הכאילו-שטח לפולו ,  חושפת פולקסווגן תוצר זהה על בסיס הגולף פלוס תוך שאיפה לאתגר משפחות חובבות חיק הטבע

