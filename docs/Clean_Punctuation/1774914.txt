 " התנהלות הממשלה מול השביתה - בעייתית "
 למרות שהשביתה של הרשויות המקומיות בוטלה בשל התערבות נתניהו ,  ראשי הרשויות תוקפים את התנהלות הממשלה : " לא צריך להגיע לזה ששביתה נמנעת רק ברגע האחרון "
 במרכז לשלטון מקומי נושמים הבוקר  ( ראשון )  לרווחה לאחר מאבק ממושך מול הממשלה ובירכו את ההסכם שהושג ושמנע את השביתה הגדולה מלאת אל הפועל ,  אך עם זאת ,  שמחה זו מהולה בביקורת על התנהלות הממשלה מול המאבק . " לא צריך להגיע לזה ששביתה נמנעת רק ברגע האחרון ",  אמרו גורמים במרכז לשלטון מקומי ,  שהובילו את מאבק הרשויות המקומיות מול הממשלה . 
" אנחנו מנהלים מו"מ של 8 חודשים ולא צריך להגיע לזה .  כבר לפני חודש וחצי יצאנו לרחובות והעובדה שהשביתה נמנעה רק בשעות האחרונות מראה כי יש כאן דינמיקה בעייתית מול הממשלה ",  אמרו במרכז .  
בעקבות מניעת היציאה לשביתה ,  אמר ראש הממשלה בנימין נתניהו : " עברנו לילה לבן ואני שמח שהגענו לבוקר מוצלח .  התקיימה פגישה עם שרי האוצר והפנים וראשי הרשויות ואני רוצה לברך את כולם ,  שנהגו באחריות ,  הגענו להסדר טוב שמאפשר למנוע סבל רב מאזרחי ישראל ". 
שר האוצר יובל שטייניץ הצטרף לדבריו של נתניהו ואמר כי  " הלילה הצלחנו להגיע לפשרה סבירה והגיונית ולמנוע שביתה .  אני שמח שבסוף השכל הישר וההיגיון ניצחו ונמנעה שביתה שלא הייתה לה הצדקה ". 
כאמור ,  בשעות הבוקר המוקדמות ולאחר דיונים ליליים שארכו שעות ארוכות ,  בוטלה השביתה הכללית שהייתה אמורה להתחיל ברשויות המקומיות ללא הגבלת זמן ,  זאת בתום הפגישה הלילית אותה זימן ראש הממשלה בנימין נתניהו בלשכתו ובה השתתפו נציגי השלטון המקומי .  מחר צפוי ראש מרכז השלטון המקומי ,  שלמה בוחבוט ,  לכנס אסיפה של המרכז בה יאושרר ההסכם סופית .

" התנהלות הממשלה מול השביתה - בעייתית "
 למרות שהשביתה של הרשויות המקומיות בוטלה בשל התערבות נתניהו ,  ראשי הרשויות תוקפים את התנהלות הממשלה : " לא צריך להגיע לזה ששביתה נמנעת רק ברגע האחרון "
 
