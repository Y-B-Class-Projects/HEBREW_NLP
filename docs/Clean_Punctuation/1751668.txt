הבנקים הגדולים מקצצים בשכר :  גולדמן סאקס חתך את השכר הממוצע לעובד ב-26% ב-2010
ג'יי.פי מורגן קיצץ את שכר עובדיו ב-8% בממוצע ב-2010 ;  קרדיט סוויס קיצץ ההפרשות לשכר ב-20%
הבנקים הגדולים בעולם קיצצו את משכורות העובדים בתשעה החודשים הראשונים של 2010 ,  על רקע נפילה בהכנסות ממסחר והחששות מפני הידוק הרגולציה על המגזר  כך דיווחה היום סוכנות הידיעות בלומברג.לפי הדיווח ,  גולדמן סאקס - שהעניק לעובדיו שכר שיא ב-2007  קיצץ בממוצע את שכר העובדים ב-26% בתשעה החודשים הראשונים של 2010 ,  לעומת התקופה המקבילה שנה קודם לכן .  בסך הכל ,  הפרשות השכר של גולדמן צנחו ב-18% מאז תחילת 2010 ,  על רקע ירידה של 14% בהכנסותיו .  ג'יי.פי מורגן צ'ייס קיצץ את שכר עובדיו ב-8% בממוצע מאז תחילת השנה ,  בעוד שדויטשה בנק חתך את שכר העובדים בממוצע ב-3.6%.שכר הסוחרים ספג את הקיצוץ החד ביותר ,  לפי בלומברג ,  על רקע נפילה ממוצעת של 12% בהכנסותיהם של הבנקים מפעילות מסחר מאז תחילת השנה .  ג'יי.פי מורגן קיצץ את שכר העובדים בחטיבת בנקאות ההשקעות ב-10% ,  כאשר שכרו של כל עובד קוצץ בממוצע ב-15.5% .  בקרדיט סוויס קוצצו ההפרשות לשכר ב-20% .  בנק אוף אמריקה ,  לעומת זאת ,  העלה דווקא את שכרם של עובדיו בממוצע ב-10% במהלך תשעה החודשים הראשונים של השנה.השכר הממוצע לעובד בשמונה הבנקים הגדולים בעולם ,  לפי בלומברג ,  ירד ב-0.8% ,  בעוד שבששת הבנקים המתמקדים בפעילות מסחר  בהם קרדיט סוויס וגולדמן סאקס  נפל השכר הממוצע לעובד ב-11% .  לפי דו"ח של חברת הייעוץ ג'ונסון אסושיאייטס ,  שכרם של סוחרי האג"ח ייפול ב-30% השנה ,  בעוד ששכרם של יועצי המיזוגים והרכישות יעלה ב-5% ושכרם סוחרי המניות והאג"ח ינוע בין עלייה של 5% לירידה של 5% .  שכרם של הבנקאים הקמעונים ,  לעומת זאת ,  צפוי לעלות ב-15% .
 
הבנקים הגדולים מקצצים בשכר :  גולדמן סאקס חתך את השכר הממוצע לעובד ב-26% ב-2010
ג'יי.פי מורגן קיצץ את שכר עובדיו ב-8% בממוצע ב-2010 ;  קרדיט סוויס קיצץ ההפרשות לשכר ב-20%

