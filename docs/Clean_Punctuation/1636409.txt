רשת בגדי הילדים EPK מגיעה לישראל
הרשת מציעה בגדים ואקססוריז לתינוקות וילדים עד גיל 12 ;  שלושה סניפים ראשונים ייפתחו בחודש מארס
רשת בגדי הילדים הדרום אמריקאית epk מגיעה לישראל .  הרשת המונה כ-100 סניפים בדרום אמריקה ובספרד ,  מגלגלת מחזור מדווח של כ-110 מיליון דולר .  את הזיכיון לפתיחת הרשת בישראל קיבל איש העסקים אדמונד משען .  בחודש מארס ייפתחו שלושה סניפים ראשונים של הרשת ,  בהשקעה של כ-2 מיליון שקל - בקניון ארנה הרצליה ,  בקניון מלחה בירושלים ובקניון סטאר סנטר .  בכוונת החברה לפתוח 3 סניפים נוספים עד אוגוסט.הקונספט של הרשת הינו סניפים רחבים המשתרעים על כ-240-140 מ"ר ,  המציעים בגדים ואקססוריז לתינוקות וילדים מגיל 0 עד גיל 12 ,  בהשראת הטרנדים האחרונים בעולם האופנה ומעוצבים בצרפת.לדברי אדמונד משען  " החנויות יהיו גדולות במיוחד ,  יותר מפי שניים משטחה של חנות ממוצעת לבגדי ילדים בארץ .  בנוסף ,  אנחנו רוצים להביא לארץ את מהפיכת השירות ,  במקום להסתפק בשתי קופות ותורים ארוכים ,  השאיפה היא לגדול ל-4 קופות בחנות אשר יקצרו את התורים הארוכים ". המותג epk הוא בבעלות של איש העסקים פטריק לרט ,  יהודי צרפתי ,  הנשוי לאלכסנדרה ,  מעצבת הרשת .  כיום ,  הרשת פועלת בוונצואלה ,  קוסטה ריקה ,  קולומביה ,  אקוודור ,  ספרד ,  הונדרס ,  ברזיל ,  הרפובליקה הדומיניקית ופרו .  מספר הסניפים הרב ביותר הוא בוונצואלה ,  שמאז 2001 פתחה 20 סניפי דגל בכל רחבי המדינה .
 
רשת בגדי הילדים EPK מגיעה לישראל
הרשת מציעה בגדים ואקססוריז לתינוקות וילדים עד גיל 12 ;  שלושה סניפים ראשונים ייפתחו בחודש מארס

