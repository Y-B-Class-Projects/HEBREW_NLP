פרסומת אחת ודי
והשבוע ,  למה YES לא חושבים על משהו קצת יותר מתוחכם ומה קרה למתי כספי ?  סער גיט מפורסם
זו תקופת בצורת עצובה לפרסומות .  בימים בהם שום גמר ריאליטי עתיר בצרכנים לא נראה באופק ,  האח הגדול והרווק רחוקות מהסוף  ( למרות שמבקרה של הרווק ,  ספק אם יישארו צופים עד שיגיע הרגע הזה )  ,  נשארות הפרסומות מיותמות ואפרוריות ,  ולא באמת מצליחות לעניין מישהו .  בלעדיהן הן פועלות בנוהל שגרה מיובש ומתחננות וצועקות לתשומת לב ,  מנסות להמציא את עצמן מחדש כדי שנראה שהן קיימות ,  מתחפשות ומנגנות ופורטות לנו על הרגש ,  רק כדי שלא נזפזפ לערוץ הכנסת .  אנחנו נורא אנושיים וכהרגלנו נוטים להעריך את המאמצים האלה למרות שמבקרה של השבוע  לא בטוח שזה באמת היה שווה את זה .
 מה שיפה בפרסומת החדשה של בנק מזרחי טפחות ,  זה שהיא מסתכלת לנו בגובה העיניים .  היא לא מתאמצת שנאהב אותה ולא מוגשת עם תסריט צעקני מדי  אלא עושה את זה פשוט ,  ובעיקר מצחיק .  דביר בנדק ,  הקירח עם הכרס ,  ממשיך בתפקידו מהפרסומת הקודמת ובאמצע ארוחה משפחתית קורא לחמותו  ( נכון ?  )  דוחה ,  כשהיא בעצם רק דוחה את המעבר לבנק ההוא .  הבכי המחוייך בסוף והקונספט הקולע מוכיחים את עצמם ,  כי אנחנו אהבנו וצחקנו כמו אחרי פאנץ' טוב .  בלי הרבה תחכום או קלישאות מנצחות אבל עם מנות של נונשלנט מצליח הקמפיין הזה להבריק ולגרום לנו לזכור אותו .  כמה חבל שאנחנו לא קהל היעד של  " טפחות ". 
לYES יש מספיק כסף ומקום פנוי בעוגת התקציב כדי להרים הפקות בפרסומות שרוצות שיסתכלו עליהן .  בארכיון שוכבות פרסומות מושקעות עם יעל פוליאקוב כפרזנטורית ,  כשלרוב זה נעשה באלגנטיות ולא הופך למגוחך מדי .  הפעם הניסיון לא היה מהמוצלחים .  הפורמט של להקות רקדנים ששרות סלוגן שנון כזה לא זר לנו ,  אבל בפרסומת הנוכחית  בניגוד לחלק מהמקרים הקודמים - משהו לא מצליח לעבוד עלינו .  במשך דקה וחצי מראה יס איך הצליחה למצוא כפילים מדוייקים אבל מעצבים לברק ומישל אובאמה ,  כשהזוג הנשיאותי מפזז בחוסר נוחות על מדשאות הבית הלבן .  הפסקול קליט ,  אבל כמה אפשר לחזור כל פעם על אותו טריק ? 
למתי כספי לא לקח פעם חלק בדברים שלא באו טוב עם הפילוספיה שלו ,  והעליבו את הקו האיכותי שלו .  פרסומות נכללו בהגדרה הזאת ,  אבל זה היה פעם .  בתחילת 2010 מתי כספי היה מוכן למכור את אחת היצירות הגדולות והקצת מונוטיניות שלו  ( "לא ידעתי שתלכי ממני ")  לפרסומת לחברת ביטוח שגם במקרה הטוב ,  לא מצליחה לשכנע אותנו לקנות שטיח .  עם צילומים מושקעים שלא עובדים ושיר שגם ברדיו לא ממריא למחוזות מדהימים ,  התוצאה נבוכה ועגומה ומשאירה אותנו קצת אדומים .  עדיף שיחזור להופיע במקום הראוי לו .  הבמה .
 אין הרבה מה להגיד על הפרסומת המעולה של HOT למג'יק שלהם .  כשמשה איבגי בתפקיד הבורר משווק מוצר זה כבר סיפור אחר לגמרי .  בתוך ים הסיסמאות הריקות והרעיונות השחוקים ,  רק על אפקט ה"זלצמן "  מגיע למקלט הזה תשואות .  הניחוח שאופף את הפרסומת  הקצרה יש לומר - מתוחכם ומדוייק ,  ופוגע בדיוק איפה שצריך כדי לגרום לנו להגיד שהצליח להם .  רק תעשו טובה ,  ותשאירו להם פתק .
 
פרסומת אחת ודי
והשבוע ,  למה YES לא חושבים על משהו קצת יותר מתוחכם ומה קרה למתי כספי ?  סער גיט מפורסם

