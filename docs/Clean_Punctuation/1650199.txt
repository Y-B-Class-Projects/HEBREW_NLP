 " י-ם המזרחית צריכה להיות בירת פלסטין "
 אלפי פעילי שמאל ,  ישראלים ופלסטינים הגיעו לשכונת שייח' ג'ראח בירושלים ומפגינים נגד גירושן של המשפחות הפלסטיניות ממתחם  " שמעון הצדיק "  בשכונה . " כיבוש וגזענות הורסים את הדמוקרטיה "
  ( צילום :  גדעון צנטנר ,  עריכת וידיאו :  עידן גוראל ) 
כ-3,500 בני אדם הגיעו אתמול  ( שבת )  לשכונת שייח' ג'ראח בירושלים והשתתפו בהפגנה שאותה אישר בג"ץ לקיים ביום חמישי האחרון .  לפי החלטת בית המשפט ,  הותר ל-300 מהמפגינים לצעוד למשך חצי שעה בתוך השכונה שבמחלוקת .  פעילי השמאל החלו במאבק בשכונה בעקבות גירושן של המשפחות הפלסטיניות ממתחם  " שמעון הצדיק "  בשכונה .  
המפגינים נשאו דגלי פלסטין ושלטים שעליהם נכתב בין היתר : " כיבוש וגזענות הורסים את הדמוקרטיה "  ו-"אין קדושה בעיר כבושה ".  את המפגינים ליוו יו"ר מרצ ח"כ חיים אורון ,  יו"ר הקרן החדשה נעמי חזן ופעילי שמאל נוספים .  
בהפגנה נאם ח"כ דב חנין  ( חד"ש )  אשר אמר כי  " הכיבוש הוא אויב משותף של שני העמים ,  הוא מסכן את הדמוקרטיה והורס את החברה .  ירושלים המזרחית צריכה להיות בירת פלסטין .  ניאבק על הארץ הזאת ,  ניאבק על השלום ,  ניאבק על הדמוקרטיה וננצח בכל המאבקים האלה ". 
בכיר פתח ומחזיק תיק ירושלים לשעבר בממשלת הראשות ,  חאתם עבד אל קאדר ,  שהגיע להפגנה אמר לוואלה !  חדשות כי  " אנחנו ,  פלסטינים וישראלים רוצים להעביר היום מסר ששייח' ג'ראח היא חלק ממזרח ירושלים .  אנחנו מסרבים להפוך אותה משכונה ערבית לשכונה יהודית ולגירוש המשפחות בה .  אנחנו מעריכים מאוד את מחנה השלום הישראלי שתומך בנו .  אנחנו לא תומכים בשלום עם נתניהו אלא בפתרון שתי המדינות .  ירושלים תהיה גם הבירה הפלסטינית וגם הישראלית .  אנחנו צריכים את ירושלים פתוחה ולא כעיר מאוחדת ". 
חבר הכנסת חנא סוויד  ( חד"ש )  אמר לוואלה !  חדשות כי  " זאת ההפגנה הגדולה ביותר שהתקיימה בשייח ג'ראח' בשבועות האחרונים ,  שמטרתה התנגדות למדיניות של ממשלת ישראל ושל עיריית ירושלים .  ככל שהמשטרה תגייס עוד שוטרים ותשלח לכאן עוד שוטרים ,  ההפגנות רק יילכו ויגדלו ,  עד שנסיים את הכיבוש הישראלי במזרח ירושלים ואת כיבוש הבתים וגירוש המשפחות הערביות ועד שהמתנחלים ייצאו מבתיהם והצדק ייצא לאור ". 
בתוך כך ,  עשרות פעילי ימין קיימו הפגנה מול הפגנת השמאל בשייח' ג'ראח .  את הפגנת הימין הובילו חברי הכנסת יעקב כץ ,  אריה אלדד ומיכאל בן ארי  ( האיחוד הלאומי )  .  המשטרה מנעה מהם להתקדם לעבר הפגנת השמאל .  חבר הכנסת אריה אלדד אמר כי  " החוצפה של ארגוני השמאל הישראלי במתחם קבר שמעון הצדיק הביאה אותם למחוזות הבגידה בשיתוף פעולה עם אויבי ישראל .  הפעם הם מתעלמים מהעובדה שכל מתיישב יהודי בשכונת שמעון הצדיק עושה זאת על פי צו בית משפט .  כל אותם אבירי החוק מעדיפים להשתמש במערכת המשפט ולהסתתר מאחוריה רק כאשר היא עוסקת נגד יהודים בכל שאר המקרים הם הופכים לאספסוף של עבריינים פורעי חוק ".  
חבר הכנסת מיכאל בן ארי  ( האיחוד הלאומי )  טען כי מארגני ההפגנה בשייח' ג'ראח הורו למפגינים אשר הניפו דגל ישראל להוריד את הדגל .  בן ארי אמר כי  " הורדת דגל ישראל על ידי מארגני הפגנת השמאל היא הוכחה רשמית שהשמאל בישראל חצה את הקווים ועבר לצד של האויב ". 
חבר הכנסת יעקב כץ  ( האיחוד הלאומי )  אמר כי  " אני מקווה שהערבים ימשיכו להתמיד בהפגנותיהם בירושלים .  כבר הוכח בעבר שבכל מקום שהם והשמאל מפגינים נגד ארץ ישראל חוזר וקם לו יישוב יהודי גדול ". 
עדכון ראשון :  19:26 

" י-ם המזרחית צריכה להיות בירת פלסטין "
 אלפי פעילי שמאל ,  ישראלים ופלסטינים הגיעו לשכונת שייח' ג'ראח בירושלים ומפגינים נגד גירושן של המשפחות הפלסטיניות ממתחם  " שמעון הצדיק "  בשכונה . " כיבוש וגזענות הורסים את הדמוקרטיה "
 
