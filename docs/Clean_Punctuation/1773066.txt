מי מכריע את הדין ?  הכל על צוות השופטים בתיק קצב
כארבעה חודשים ,  בדלתיים סגורות ,  יושבים שלושה שופטי בית המשפט המחוזי בתל אביב ודנים באישום נגד נשיא המדינה לשעבר .  ראש ההרכב ,  ג'ורג' קרא ,  נחשב יעיל ומקצועי ומקצועי במיוחד ,  ועמו שתי שופטות מנוסות בתחום עבירות המין 
" יהיה קשה לערער על התוצאה הסופית של השופטים ",  חזו השבוע גורמים שנוים במערכת המשפט ,  בחולקם מחמאות להרכב השופטים בפניו נידון התיק של נשיא המדינה לשעבר משה קצב בבית המשפט המחוזי בתל אביב . " מדובר בהרכב של שופטים מומחים ומקצועיים בתחום הפלילי ",  הוסיפו הגורמים בהתייחסם לשופטי ההרכב ,  ג'ורג' קרא ,  מרים סוקולוב ויהודית שבח .  אמנם ,  בשלב מסוים במשפט ביקשו פרקליטיו של קצב מצוות השופטים לפסול את עצמו ,  לאחר שהתירו לארבע קורבנות לכאורה שאינן מופיעות בכתב האישום בשל התיישנות ,  להעיד במשפט . " מדובר בבית משפט מקצועי האמור להכריע את הדין על סמך ראיות קבילות ורלבנטיות בלבד ",  אמרו אז השופטים ,  שדנים מאז בתיק ,  בדלתיים סגורות ,  כבר למעלה מארבעה חודשים .  
בראש ההרכב שיכריע את עתידו של הנשיא לשעבר יושב ג'ורג' קרא ,  שופט בית המשפט המחוזי בעשר השנים האחרונות ,  שהשנה אף מונה ל"שופט בכיר ".  קרא נחשב לשופט יעיל ,  ענייני ומקצועי ,  והוא הדגים זאת בתחילת משפט קצב כאשר הבהיר שלא יאפשר  " למרוח "  את המשפט .  השופט הבכיר נוהג לדון בתיקים בדרך כלל כ"דן יחיד ",  ובשנים האחרונות כמעט ולא ישב בהרכבים דנו בתיקים פליליים ,  אך הוא קנה לעצמו תהילה ותדמית של שופט מחמיר במשפטם של חברי ארגון הפשע עיאט-חרירי ,  כאשר לא היסס לגזור עונשי מאסר כבדים על המורשעים .  בעקבות משפט חרירי קרא אף קיבל איומים על חייו והוצמדה לו אבטחה כבדה .  ניסיונו של קרא בתיקי עבירות מין מועט יחסית ,  אך באחרונה ישב בהרכב הערעורים שביטל את זיכויו של אחד הנאשמים בפרשת הפדופילים שנחשפה בערוץ 10 .  
בשונה מהשופט קרא ,  לשופטת מרים סוקולוב יש ניסיון רב בתיקי עבירות מין .  בין השאר ,  ישבה סוקולוב ,  המכהנת כשופטת מחוזי בתל אביב החל מ-2002 ,  בהרכב שהרשיע מחדש את הפדופיל אדריאן שוורץ ,  וכן גזר שמונה שנות מאסר על הפסיכולוג לשעבר אלי פלח שהורשע בביצוע עבירת מין במטופלת .  בנוסף ,  הרכב בו ישבה קרא גזר ארבע שנות מאסר על אבי קיקוס ,  אחיה של חנית קיקוס ,  שהורשע באונס .  תיק בולט נוסף שבו סוקולוב ישבה היה תיקו של  " האנס מהשפלה ",  איתן פרחי ,  שנידון ל-25 שנות מאסר ,  לאחר שהורשע בשורה ארוכה של עבירות מין ,  בהן מעשה סדום ואונס ,  על סמך דגימת דנ"א שנלקחה ממנו במהלך חקירת הרצח של עו"ד ענת פלינר .  כמו כן ,  הרכב שהיתה חברה בו הרשיע את אסי אבוטבול ודן בפרשת הרצח של השוטר שחצה את הקווים ,  צחי בן אור .  
השופטת יהודית שבח מונתה לבית המשפט המחוזי לפני כחמש שנים ,  וישבה עד לאחרונה בהרכב פשע חמור בראשות השופט אורי שהם ולצד השופט שמואל ברוך ז"ל .  שבח דנה בשורה של תיקי פשעי מין ,  ובין השאר גזר ההרכב 25 שנות מאסר על אמנון לוי ,  שאנס במשך שנים נערה שהכיר וניסה לרצוח אותה לאחר שנפרדה ממנו .  זיכוי בולט שנרשם להרכב הזה היה זיכויים של שני צעירים שהואשמו באונס של נערה בת 17 אתה בילו במועדון ,  למרות ששרידי דנ"א שלהם נמצאו על גופה .
 
מי מכריע את הדין ?  הכל על צוות השופטים בתיק קצב
כארבעה חודשים ,  בדלתיים סגורות ,  יושבים שלושה שופטי בית המשפט המחוזי בתל אביב ודנים באישום נגד נשיא המדינה לשעבר .  ראש ההרכב ,  ג'ורג' קרא ,  נחשב יעיל ומקצועי ומקצועי במיוחד ,  ועמו שתי שופטות מנוסות בתחום עבירות המין

