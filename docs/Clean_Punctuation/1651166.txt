נביא המטבעות של דויטשה בנק :  הדולר יגיע ל-3.55 שקלים עד סוף 2010 
ראש מחלקת האסטרטגיה במט"ח של דויטשה בנק ,  בילאל חאפז ,  מאמין כי פעילות המט"ח יכולה לסדר לחברות את המאזן .  המלצתו :  למכור ליש"ט ,  דולר אוסטרלי או פלורין הונגרי - ולקנות ין יפני ,  דולר קנדי או קורונה שוודית
 >  >  מנהלי הכספים של דלק ,  קומברס ,  צ'ק פוינט ,  אי.די.בי וחברות רבות נוספות התכנסו אתמול בבוקר בנמל תל אביב .  הסיבה - אפיק ההשקעה שמעניין את אנשי העסקים הגדולים בעולם כמו את אחרון הסוחרים ברחוב לילינבלום :  המט"ח .  זה היה נושא הכנס שערך אחד הבנקים שבו המסחר במט"ח הוא נדבך מרכזי בפעילותו ,  דויטשה בנק .  פאנל המומחים כלל את ראש מחלקת אסטרטגיה במט"ח בבנק ,  בילאל חאפז ,  ראש מחלקת מוצרי מט"ח מובנים ,  ג'רמי מוניר ,  וראש מערך החוב  ( debt capital market )  ,  פאביו מדר . " היכולת של חברה לפעול בתחום המט"ח העולמי מאפשרת לה להוזיל את ההלוואות שהיא לוקחת ",  אמר מוניר . " כך מי שמימנו את חובם בין יפני ,  נהנו מחוב זול ,  כי הריבית היפנית אפסית .  אך אותם שחקנים היו חשופים לשינויי שער החליפין ,  שינויים אשר לעתים קרובות גורמים נזק ללוקח ההלוואה שלא ידע להגן על עצמו מפני תנודות המטבע ".   " להשקיע רק במטבע אחד - זה לא חכם .  האסטרטגיה הבסיסית שלנו היא לקנות את חמש המטבעות עם הריבית הגבוהה ביותר ואת חמש המטבעות עם הריבית הנמוכה ביותר ;  כך ניתן לבנות תיק מט"ח מפוזר ומאוזן .  האסטרטגיה הזאת הוכיחה עצמה בחמש שנים האחרונות .  בייחוד בשנת המשבר ",  מסביר מוניר .  חאפז ,  המכונה בפי מנהלי דויטשה בנק  " נביא המטבעות ",  אמר : " תראה ,  הם מכנים אותי כך מכיוון שבשלוש השנים האחרונות התחזיות שלי לשוקי המט"ח היו מדויקות .  לפני כן ,  כמו לכולם ,  היתה לי תקופה לא קלה .  השקל שלכם הוא מטבע יציב וחזק .  אני מעריך כי עד סוף השנה נראה אותו מתחזק ,  אל מול הדולר והיורו ,  ומגיע ל-3.55 שקל לדולר ".  למה דווקא כנס בישראל ?   " באנו לישראל כי זהו שוק צומח מאוד מבחינתנו .  יש לנו כאן הרבה חברות הפועלות דרכנו ".  מהו ,  לדעתך ,  המטבע שבו כדי להשקיע ?   " אני חושב שהין היפני יניב תשואה טובה מאוד .  הסיבה לכך היא שאחוז החיסכון היפני גבוה מאוד ,  ולמעשה ,  המדינה אינה צריכה ללוות כסף .  להפך ,  היא יכולה לתת הלוואות למדינות כמו ארה"ב ובריטניה . " בשנים הבאות זה מה שיקבע - אם יש לך מקורות מימון פנימיים ,  או שאתה בצרות ונאלץ ללוות כסף כדי לממן את הגירעונות הכספיים שלך ,  כמו ארצות הברית ".  מהי הפוזיציה הטובה שעליה היית ממליץ ?   " למכור ליש"ט או דולר אוסטרלי או פלורין הונגרי .  מנגד - לקנות ין יפני או דולר קנדי או קורונה שוודית ".  האם יפן תהפוך למלווה הגדולה בשנים הבאות ?  ולמי ?   " היא כבר התחילה ,  היא מלווה לארה"ב .  וזה רק יגדל .  להערכתי ,  היא תלווה למדינות מזרח-אסיה כמו קוריאה ,  אינדונזיה וסין ".  הכלכלה היפנית נמצאת במשבר כבר עשור .  אז זו הדרך שלהם לצאת ממנו ,  להיות מלווים ?   " הכלכלה היפנית נמצאת במשבר מכיוון שאין להם צמיחה .  היופי במטבעות הוא שזה לא פרמטר שנשענים עליו ,  אלא על פרמטרים אחרים ,  כמו מהו אחוז החיסכון במדינה ,  מהו גובה ריבית ,  האינפלציה וזרימת כספים ממשקיעי מניות אליה ".  מה דעתך על השקל כמטבע ועל הכלכלה המקומית ?   " המיוחד בכלכלה הישראלית הוא שאת המשבר היא צלחה באופן מוצלח במיוחד .  אתם כלכלה צומחת ,  ואין הרבה כאלה אחרי המשבר .  נראה כי הצמיחה שלכם תגיע ל-3.5% כתוצאה מזה שהשקל ימשיך להתחזק .  בנק ישראל מעלה ריבית ,  והוא בין הבנקים היחידים בעולם שעושה זאת .  לכאורה ,  יש סתירה ,  כי מצד אחד הריבית עולה  ( השקל צריך להתחזק )  ,  ומצד שני השקל נחלש קלות ,  אבל זה קורה כי בנק ישראל מתערב במסחר .  ברגע שהוא יפסיק ,  אני מעריך שהשקל יגיע ל רמות של 3.55 שקל לדולר .  זה יקרה עד סוף 2010 ".  מה דעתך על המתרחש ביוון ?   " להערכתי ,  יוון הבינה סוף-סוף שהיא בבעיה .  היא מקבלת על עצמה את הדרישות של האיחוד האירופי לניהול הגירעון התקציבי על ידי הפחתת ההוצאה הציבורית והעלאת מסים ופועלת בהתאם .  נראה שהם עלו על הדרך לצאת מהתסבוכת שהם היו נתונים בה ". 

נביא המטבעות של דויטשה בנק :  הדולר יגיע ל-3.55 שקלים עד סוף 2010 
ראש מחלקת האסטרטגיה במט"ח של דויטשה בנק ,  בילאל חאפז ,  מאמין כי פעילות המט"ח יכולה לסדר לחברות את המאזן .  המלצתו :  למכור ליש"ט ,  דולר אוסטרלי או פלורין הונגרי - ולקנות ין יפני ,  דולר קנדי או קורונה שוודית

