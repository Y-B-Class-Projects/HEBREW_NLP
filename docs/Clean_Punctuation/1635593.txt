משתלם לעבוד באיקאה
עובדי החברה בישראל עתידים לקבל סך כולל של 3.8 מיליון שקל מרווחי 2009 ,  שיחולק בין עובדי החברה שעבדו לפחות חודשיים בארגון
עובדי איקאה ישראל עתידים לקבל סך כולל של 3.8 מיליון שקל מרווחי 2009 ,  שיחולק בין עובדי החברה ,  שעבדו לפחות חודשיים בארגון .  זו השנה התשיעית ברציפות בה החברה משתפת את עובדיה ברווחים .  
בשנים קודמות חולק המענק לעובדים שעבדו בארגון לפחות שנה .  הבונוס שיוענק לעובדים השנה הוא הגדול ביותר לעומת שנים עברו ,  כאשר בשנה שעברה חולקו לעובדים 1.7 מיליון שקל .
 בתחילת ינואר דיווחה איקאה ישראל על מכירות שיא בכל תחומי הפעילות של החברה בשנת 2009 .  סיכום הפעילות לשנת 2009 מצביע על גידול של 8% בהיקף המכירות של 2009 לעומת 2008 - לסכום של 496 מיליון שקל .  בנוסף ,  בשבוע הבא מתוכננת איקאה לציין את ביקורו של הלקוח ה-20 מיליון בחנות בנתניה ובתאריך 9 במרץ 2010 צפויה להיפתח החנות השנייה של איקאה בראשון לציון .
 שלומי גבאי ,  מנכ"ל איקאה ישראל : " חלוקת מענקי הפדיון משקפת את מדיניות ההנהלה והבעלים לשתף את העובדים ברווחי החברה ולהביא לידי ביטוי את הערכתנו כלפיהם ,  שכן עבודתם היומיומית מהווה תרומה גדולה להישגיה והצלחתה של רשת איקאה בישראל ". 

משתלם לעבוד באיקאה
עובדי החברה בישראל עתידים לקבל סך כולל של 3.8 מיליון שקל מרווחי 2009 ,  שיחולק בין עובדי החברה שעבדו לפחות חודשיים בארגון

