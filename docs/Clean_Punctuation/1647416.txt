כמו אבן מתגלגלת
היא נוטה למעוד על מסלולים ,  נגמלה משתייה מופרזת ושונאת לעבוד עם צלמות .  לארה סטון עונדת שרשרת וידויים בראיון למגזין Interview
היא מעדה לא פעם על המסלול ,  משקלה גבוה בהרבה מהממוצע השכיח במקצוע ויש לה רווח בין השיניים ,  גבות מחומצנות ובעיקר חזה וישבן שניתן להבחין בהם ,  בניגוד למצב בקרב מרבית הדוגמניות היום .  עם זאת ,  לארה סטון ההולנדית  ( 26 )  היא אחד השמות המבוקשים בתעשיית הדוגמנות היום .  גיליון חודש מרץ של מגזין Interview מפרסם ראיון שערך עימה מארק ג'ייקובס .  המעצב והדוגמנית העסוקים במיוחד בימים אלה - הוא עובד על הקולקציה האחרונה שלו בניו-יורק הקפואה והיא מצטלמת בבגדי-ים באי הקריבי סיינט בארת' - מצאו זמן לראיון טלפוני וחלקו חוויות משותפות כמו העבודה עם לואי ויטון וגמילה מאלכוהול .  סטון דיברה בגלוי על עצמה ,  האהבה בחייה ,  גמילה ,  דיאטה ,  צלמים ,  חברים ועקבים גבוהים .  להלן היי-לייטס מהראיון שלווה בסדרת תמונות נועזות במיוחד שצילמו צמד צלמי האופנה מרט אלאס ומרקוס פיגוט .
 האירוסים לשחקן הבריטי מת'יו וויליאמסון  ( 'הממלכה הקטנה' )  :  אני מאוהבת בטירוף .  אף פעם לא הייתי מאושרת יותר .  נפגשנו במאי שנה שעברה ואחר-כך יצאנו לכמה דייטים .  הכל קרה מהר .  הוא נפלא ומדהים ומצחיק אותי .  ג'נטלמן כמו שצריך ,  קצת רשע במובן הטוב .  אני מאושרת .  
דוגמנות היום :  זה נהדר להיות במקצוע ולהצליח בו ,  אבל אני בשום אופן לא רואה בעצמי סלבריטי .  אני רק עושה את העבודה שלי .  למעשה ,  כמעט ולא מכירים את הבנות היום .  כולן מתחלפות כל-כך מהר .  זה חבל ,  היה נחמד להיות עם אותה קבוצת בנות כל הזמן .
 אוהבת ,  לא אוהבת : " אני שונאת ללכת על המסלול בעקבים ממש גבוהים ,  אני נוראית בעקבים גבוהים .  אני כן אוהבת להתלבש ,  להתאפר ולהסתרק ,  להתחבא מאחורי כל זה כל היום .  להיות מישהי אחרת .  אני גם אוהבת לנסוע אבל לא לטוס ".  
על צלמי אופנה : " לכל אחד יש תהליך יצירתי אחר .  יש כאלה שלוקח להם הרבה זמן ודי מתסכל לעבוד אתם .  אישית ,  אני לא אוהבת לעבוד עם צלמות מפני שנראה שאף פעם הן לא מסוגלות להחליט מה הן רוצות לעשות ,  מלבד אינז [ואן-לאמסווארדה] ,  כי היא תמיד יודעת מה היא עושה ". 
חברים בתעשייה : " עבדתי הרבה עם קארין רויטפלד [עורכת הווג הצרפתי] .  היא תומכת גדולה ועזרה לי בכל דבר .  גם הדרך שהיא עושה את המגזין .  היא לא פוחדת לעשות דברים אחרת .  היא קצת שובבה ,  היא אוהבת דברים סקסיים ".  
לארה הנערה מהולנד ,  לארה הסופרמודל ולארה בעתיד :  אני חושבת שאני נעשית מישהי אחרת .  בחיים האמיתיים ,  אני מאוד ביישנית ,  אבל אנשים חושבים שאני כעוסה ,  וזה כנראה נראה בעיניהם סקסי .  אלוהים יודע מה הם חושבים !  והנה אני מולם ,  מתוחה ,  מסמיקה ורועדת .  אני לא הדמות שרואים בתמונות .  אני חושבת על פרישה כל הזמן ,  אבל אני לא טובה בתכנון תוכניות .  אני רוצה משפחה וילדים ,  אבל לא עכשיו ". 
גמילה :  השתייה יצאה משליטה .  כבר לא זיהיתי את עצמי ,  לא ידעתי מה אני עושה או איפה הייתי .  תמיד היו לי משקאות בתיק .  בלאדי מרי דבר ראשון בבוקר .  התחלתי להרגיש פאתטית .  ניסיתי להפסיק ,  אבל זה לא הצליח .  במקצוע הזה אני תמיד בסיטואציות בהן מקובל לשתות .  החלטתי על גמילה ,  חיפשתי בגוגל ומצאתי מקום בקייפ-טאון ,  דרום אפריקה .  נשארתי חודש .  זה היה קשה .  הרבה דיבורים ובכי .  אבל אחר-כך זה הכי טוב בעולם .  ממש לא רציתי לעזוב .  זה הדבר הכי טוב שעשיתי בחיי .  כשהייתי שיכורה אהבתי לתת סטירות לאנשים ולהתחיל קטטות עם דורמנים ומאבטחים ,  אבל אף פעם לא החזירו לי ". 
על ההתעסקות בגזרה הלא דקה שלה :  אני בסדר עם זה .  תקופה מסוימת זה הכעיס אותי ונעשיתי קצת אובססיבית .  עשיתי קצת דיאטה והתעמלות ורזיתי מעט ,  אבל עדיין הייתי יותר גדולה מכל השאר ,  אז הפסקתי .
 בעיות מצפון :  אני מרגישה אשמה בגלל שאני מעשנת המון ואני קצת מכורה לשייק שוקולד חלב ,  וזה לא טוב ". 

כמו אבן מתגלגלת
היא נוטה למעוד על מסלולים ,  נגמלה משתייה מופרזת ושונאת לעבוד עם צלמות .  לארה סטון עונדת שרשרת וידויים בראיון למגזין Interview

