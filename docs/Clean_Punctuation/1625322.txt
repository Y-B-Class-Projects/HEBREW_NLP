אישום :  שוטרי מג"ב חטפו ושדדו אזרח סודני
על פי כתב האישום ,  שני השוטרים הורו לאזרח הסודני לעלות לרכבם ,  לקחו אותו למקום מבודד ,  שם שדדו ממנו 700 שקלים .  כאשר ביקש את כספו בחזרה ,  היכו אותו ,  נמלטו והשאירו אותו פצוע וחבול
 ( צילום :  יוסי בדלוב ,  עריכה לירז ליבנה ) 
לבית המשפט המחוזי בבאר שבע הוגש הבוקר  ( שישי )  כתב אישום נגד שני שוטרי מג"ב ,  אדיר משה ואלדן מימוני ,  בני 20 מאשדוד ,  הנאשמים בחטיפה ,  שוד ותקיפה בנסיבות מחמירות של אזרח סודני השוהה בישראל .
 על פי כתב האישום ,  שהוגש באמצעות עורכת הדין איילת רזין בית-אור מהמחלקה לחקירות שוטרים ,  בשעות הערב של יום ראשון ,  במהלך סיור בעיר אילת ,  עצרו השניים ליד אזרח סודני בשם סאדיק אדם אנור ,  והורו לו להזדהות .
 אנור הציג להם העתק מאשרת השהייה שלו .  אז ,  הורו לו השניים לעלות לרכבם ,  הסיעו אותו למבנה נטוש במקום מבודד בהרי אילת ,  ושם שדדו ממנו 700 שקל .  כשביקש לקבל את כספו בחזרה אמר לו משה ש"הם החוק "  וכי  " ישלחו אותו בחזרה לסודן ".  הם לקחו את ארנקו ומימוני דחף אותו והפילו לקרקע .  
אנור ניסה להתרומם ,  אך משה הכה אותו ברגלו באמצעות פנס .  לאחר מכן נמלטו השניים מהמקום כשהם מותירים את אנור חבול ושרוע על הקרקע בסמוך למבנה הנטוש .  המחלקה לחקירות שוטרים ביקשה להאריך את מעצרם של השניים עד תום ההליכים המשפטיים נגדם .
 
אישום :  שוטרי מג"ב חטפו ושדדו אזרח סודני
על פי כתב האישום ,  שני השוטרים הורו לאזרח הסודני לעלות לרכבם ,  לקחו אותו למקום מבודד ,  שם שדדו ממנו 700 שקלים .  כאשר ביקש את כספו בחזרה ,  היכו אותו ,  נמלטו והשאירו אותו פצוע וחבול

