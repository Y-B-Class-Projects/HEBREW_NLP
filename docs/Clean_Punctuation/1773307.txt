סוון ואת' יתקלט בישראל
הדי ג'יי והמפיק המכונה  " סנדק הטכנו ",  יתקלט בישראל ב-31 במרץ במועדון האומן 17 בתל אביב
הד .  ג'יי סוון ואת' יתקלט בישראל ב-31 במרץ ,  כך אישר היום  ( שלישי )  ראובן לובלין ,  הבעלים של מועדון האומן 17 בתל אביב ,  שם יתקלט הדי ג'יי הנחשב . " זה יהיה האירוע של השנה ",  אומר לובלין .  
ואת' בן ה-46 נחשב לאחת הדמויות המשפיעות ביותר במוזיקה האלקטרונית והחל לתקלט עוד בגיל צעיר בפאב של הוריו בגרמניה סינגלים של Hot Chocolate .  אין כמעט ז'אנר אלקטרוני שואת' לא ניגן מניו רומנטיקס ,  סול והיי אנרג'י והמשיך באסיד האוס וטכנו בשנות השמונים .  בשנת 1988 פתח את מועדון ה-Omen ובאמצעותו הביא את האסיד האוס לגרמנים .  בשנות התשעים עבר לטראנס ולאחר מכן חזר לטכנו האוס ולמינימל ,  והיה מעורב בהקמתם וניהולם של הלייבלים המצליחים ביותר באותם ימים- Eye Q ,  Harthouse וכיום כאמור Cocoon .  לאחר שמועדון ה-Omen נסגר ב-98' פתח ואת' ב-2004 את מועדון הקוקון בפרנקפורט ובאיביזה ונהפך לאימפריה של מועדונים ,  בוקינג עולמי ,  לייבל עם האמנים והדיג'יים המוצלחים בעולם ומרצ'נדייז .
 ואת' נחשב לדיג'יי הגרמני הראשון שהפיק ושיווק את עצמו ועיצב את מה שנקרא Sound Of Frankfurt ועל כן גם מכונה 'סנדק הטכנו' .  הוא מפורסם בסטים הארוכים שלו  ( למעלה מ-14 שעות )  ומוציא מדי שנה את סדרת האוספים המשובחת , " In The Mix :  The Sound of The x Season ",  שמהווה סט מסכם של כל שנה ,  מאז האוסף הראשון שיצא בשנת 2000 והחל את תחילת דרכו של הלייבל קוקון .  ב-92' שחרר את אלבום הבכורה שלו , " Accident In Paradise "   ( שיצא בהוצאה מחודשת לפני שנתיים )  ,  ומאז הוציא עוד שמונה אלבומים .
 
סוון ואת' יתקלט בישראל
הדי ג'יי והמפיק המכונה  " סנדק הטכנו ",  יתקלט בישראל ב-31 במרץ במועדון האומן 17 בתל אביב

