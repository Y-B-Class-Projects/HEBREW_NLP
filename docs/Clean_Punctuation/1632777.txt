טקס פרסי המבקרים :  הלילה של  " The Hurt Locker "
 סרטה של ביגלו גבר על אווטאר בטקס פרסי איגוד המבקרים הגדול ביותר בארצות הברית והביא גם ניצחון אישי של ביגלו על גיימס קמרון ,  בעלה לשעבר ,  בקטגורית הבימוי 
" The Hurt Locker "   ( "מטען הכאב ")  זכה בפרס הסרט הטוב ביותר ובפרס הבמאי הטוב ביותר ,  שהלך לקת'רין ביגלו ,  בטקס פרסי ה-Critics Choice ,  המייצגים 235 מבקרי קולנוע בטלוויזיה ,  ברדיו ובאינטרנט .  האיגוד נחשב לאיגוד המבקרים הגדול בארצות הברית והסטטיסטיקות מראות כי תחזיות האוסקר שלו מהימנות למדי :  בעשר השנים האחרונות ,  8 מ-10 הסרטים שזכו בפרס הסרט הטוב ביותר זכו גם באוסקר .  בקטגוריית הבמאי זכו 7 מ-10 הזוכים בפרס המבקרים .
 בטקס שנערך אמש  ( שישי )  בלוס אנג'לס לא נפלו הפתעות גדולות ,  מלבד הזכייה המשותפת של סנדרה בולוק  ( "The Blind Side ")  ומריל סטריפ  ( "ג'ולי וג'וליה ")  בפרס השחקנית הטובה ביותר .  ג'ף ברידג'ס זכה בפרס השחקו הטוב ביותר עבור תפקידו ב-"Crazy Heart ",  וכריסטוף וולץ  ( "ממזרים חסרי כבוד ")  ומוניק  ( "Precious ")  זכו בפרסים לשחקן ולשחקנית המשנה בהתאמה . 
" אווטאר ",  הסרט והמיתולוגיה שמתפתחת סביבו ,  זכה בפרסים הטכניים וכן בפרס לסרט האקשן הטוב ביותר . " בדרך לחתונה עוצרים בווגאס "  הוכתר כסרט הקומי הטוב ביותר . " NINE ",  שהיה מועמד ל-10 פרסים ,  יצא בידיים ריקות . 
" ממזרים חסרי כבוד "  של טרנטינו צ'ופר בשני פרסים ,  האחד מהם רלוונטי לאוסקר  ( התסריט המקורי )  והשני הוא אנסמבל השחקנים הטוב ביותר . " חיבוקים שבורים "  של פדרו אלמודובר זכה בפרס הסרט הזר הטוב ביותר .
 
טקס פרסי המבקרים :  הלילה של  " The Hurt Locker "
 סרטה של ביגלו גבר על אווטאר בטקס פרסי איגוד המבקרים הגדול ביותר בארצות הברית והביא גם ניצחון אישי של ביגלו על גיימס קמרון ,  בעלה לשעבר ,  בקטגורית הבימוי

