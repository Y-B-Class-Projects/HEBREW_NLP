אלוף פיקוד מרכז מנסה להרגיע את מועצת יש"ע
ראשי מועצת יש"ע וראשי הרשויות בגדה נפגשו עם אלוף פיקוד מרכז אבי מזרחי שקרא להם להרגיע את השטח .  במועצת יש"ע זועמים : " הסרת המחסומים עולה לנו בדם "
 ראשי מועצת יש"ע וראשי הרשויות ביהודה ושומרון נפגשו היום  ( ראשון )  עם אלוף פיקוד מרכז אבי מזרחי בפגישה שהוגדרה על ידם כטובה אך עם  " חילוקי דעות ".  במהלך הפגישה קבלו המתנחלים על פקודת המבצע לביצוע הריסת הבתים במסגרת צווי ההקפאה וכן על אופן אכיפת הצו .  ראשי המתנחלים דרשו מהאלוף להוציא את צה"ל  " כליל "  כהגדרתם מהעיסוק בנושא .  
לדברי אחד הנוכחים בפגישה ,  שערכה כשעתיים ,  מרבית הפגישה עסקה באופן יישום צווי ההקפאה .  המתנחלים זעמו על האלימות הרבה המופעלת לטענתם במהלך כניסת פקחי המנהל האזרחי ,  ואמרו כי פקודת המבצע ,  כפי שנחשפה בכלי התקשורת ,  מעידה על התכוננות למלחמה .  גם מזרחי אמר כי לדעתו  " יש להוציא את צה"ל מהויכוח ". 
המתנחלים זעמו על הסרת המחסומים וטענו כי הצעד הביא לפיגוע בשומרון . " הסרת המחסומים עולה לנו בדם ",  אמר אחד מראשי הרשויות למזרחי , " אם כל הכוחות של יס"מ ומג"ב שעוסקים במימוש צווי ההקפאה היו על הצירים - הרצח של הרב מאיר חי היה נמנע ".  
במהלך הפגישה אמר האלוף מזרחי לראשי המתנחלים כי  " ברגע שארגיש כי הכח שנדרש מצה"ל לטובת צווי ההקפאה פוגע בהגנה - הצבא יתעסק רק בהגנה על האזרחים ".  מזרחי אף ביקש מהמתנחלים להרגיע את הרוחות בהתנחלויות כנגד הפקחים .   במהלך הפגישה ,  בה נכחו גם ראש המנהל האזרחי תא"ל יואב  ( פולי )  מרדכי ומפקד אוגדת איו"ש ,  תא"ל ניתן אלון ,  פרץ ויכוח בין ראש מועצת קריית ארבע מלאכי לוינגר לתא"ל מרדכי על רקע פתיחה מחודשת של חלונות בבתים של פלסטינים בחברון שהיו עד כה אטומים . " מי שמקבל את ההחלטה הזאת הוא ראש עיריית חברון והפקידים שלו במנהל האזרחי ".  מרדכי שנפגע מההגדרה ,  קבל על דברי לוינגר . " אולי לא התכוונת אליהם ,  אבל הם יצאו מפיך ",  אמר ראש המנהל האזרחי .  לוינגר התנצל בפני מרדכי לאחר מכן על התבטאותו .
 בסיום הפגישה הסכים ראש מועצת אפרת עודד רביבי לומר כי הפגישה התנהלה בסך הכל באווירה חיובית . " שמחתי לשמוע מהאלוף שגם הוא מעוניין לראות איך אנחנו דואגים לשמור על גובה להבות נמוך .  כולם מבינים שאת הביקורת צריך להפנות לדרג המדיני ולדאוג שצה"ל כצבא העם לא ייפגע מהאירועים הללו ". 

אלוף פיקוד מרכז מנסה להרגיע את מועצת יש"ע
ראשי מועצת יש"ע וראשי הרשויות בגדה נפגשו עם אלוף פיקוד מרכז אבי מזרחי שקרא להם להרגיע את השטח .  במועצת יש"ע זועמים : " הסרת המחסומים עולה לנו בדם "
 
