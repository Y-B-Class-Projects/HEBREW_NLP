דני סנדרסון יחגוג 60 בסדרת הופעות מיוחדת
המוזיקאי הוותיק יציין את יום הולדתו בחמש הופעות במועדון הזאפה בתל אביב ,  בהן יארח את רמי קליינשטיין ,  מופע המחווה לגזוז עם גורי אלפי וגם את השותף הוותיק לכוורת וגזוז ,  גידי גוב
אין הרבה מוזיקאים ישראלים שמגיעה להם חגיגת יום הולדת 60 מפוארת ,  אבל דני סנדרסון הוא בדיוק אחד מהם .  הרוקר הוותיק ,  שיציין יום הולדת 60 ב-30 בנובמבר ,  יערוך את החגיגות כחודש לאחר מכן ,  בשלוש הופעות חגיגיות ורצופות במועדון הזאפה בתל אביב .  
ההופעות ייערכו בין ה-22 ל-26 בדצמבר .  בהופעה שתיערך ב-24 בדצמבר ,  יארח סנדרסון את רמי קליינשטיין .  בהופעה נוספת יארח את מופע המחווה לגזוז ,  הלהקה אותה הוביל סנדרסון בסוף שנות ה-70 ,  אותו יזמו גורי אלפי ,  רועי בר נתן וטלי אורן .  ב-25 בדצמבר יארח סנדרסון את השותף לכוורת ,  גזוז ודודה ,  להקת נוספת של סנדרסון ,  גידי גוב .  השניים מופיעים לא מעט ביחד בהופעות סגורות למיניהן וישובו לשתף פעולה לרגל יום ההולדת .  
ככלל ,  לסנדרסון היתה שנה אמנותית מצוינת ,  שכללה את הוצאת האלבום  " לא יפריד דבר ",  שיצא בהוצאת NMC יונייטד .  האלבום זכה לשבחים בביקורות וגם לנתוני מכירות נאים .  באלבום שותפו גם חברי להקתו של סנדרסון ,  כמו תמר אייזנמן ויותם בן חורין מלהקת יוסלס איי.די .  בקרוב גם יעלה מחזמר המורכב משיריו של סנדרסון בתיאטרון הבימה .
 
דני סנדרסון יחגוג 60 בסדרת הופעות מיוחדת
המוזיקאי הוותיק יציין את יום הולדתו בחמש הופעות במועדון הזאפה בתל אביב ,  בהן יארח את רמי קליינשטיין ,  מופע המחווה לגזוז עם גורי אלפי וגם את השותף הוותיק לכוורת וגזוז ,  גידי גוב

