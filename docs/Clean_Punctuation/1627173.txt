אישום :  רייפמן זייף וקיבל מיליונים במרמה
כתב אישום הוגש נגד איש העסקים ומייסד חברת  " אמבלייז "  אלי רייפמן .  הוא נאשם בקבלת דבר במרמה בנסיבות מחמירות ובזיוף מסמכים .  הפרקליטות הסכימה לשחרר את רייפמן למעצר בית
 ( צילום:עוז מרון ,  עריכה:גדי וינסטוק ,  קריינות :  אילן שניג ) 
לבית המשפט המחוזי בתל אביב הוגש הבוקר  ( חמישי )  כתב אישום נגד איש העסקים אלי רייפמן .  רייפמן ,  מייסד חברת  " אמבלייז ",  מואשם בקבלת דבר במרמה בנסיבות מחמירות ,  בזיוף בכוונה לקבל באמצעותו דבר וכן בשימוש במסמך מזויף .
 לפי כתב האישום ,  שהוגש על ידי עורכת הדין ענבר פלש-שם טוב מפרקליטות מחוז תל אביב ,  בפברואר השנה היה רייפמן במשא ומתן עם חברה בשם  " וינטון קפיטל הולדינגס ",  כדי לקבל ממנה הלוואה בגובה של 3 מיליון דולר .  כתנאי למתן ההלוואה ,  דרשה חברת וינטון כי רייפמן יעמיד כבטוחה להלוואה ,  9 מיליון מניות של חברת  " אמבלייז "  שלטענתו נמצאות בבעלותו .  
בכתב האישום נטען עוד ,  כי רייפמן החליט לרמות את החברה באמצעות מצג שווא וטען שאינו יכול לחשוף את זהות הנאמן שמחזיק עבורו במניות .  אולם ,  כדי להוכיח את קיומן של המניות זייף מסמך שחתום על ידי חברת ברוקרים אנגלית ובו נכתב כי יש בידי רייפמן לפחות 9 מיליון מניות של חברת  " אמבלייז ".  בדרך זו קיבל את ההלוואה .  
כמו כן ,  נאשם רייפמן שחתם על הסכם למכירת 10 מיליון מניות של  " אמבלייז "  לקרן  " דאבל יו טריידינג "  תמורת 3.3 מיליון דולר .  אחד התנאים להעברת הכסף היה מכתב מאת נאמן שרייפמן טען שמאשר כי הוא אכן מחזיק במניות עבורו .  נציגה של חברת הברוקרים האנגלית שלחה מכתב אל מזכירתו של רייפמן שמאשרת שהוא פתח חשבון בחברה ,  אולם לא ציינה כי הוא מחזיק מניות בחשבון .  
רייפמן נאשם כי זייף את המכתב ,  כך שייראה כי הוא מחזיק מניות בחשבון . " הוני העתק אותם קיבל המשיב במרמה ,  האופן בו יצר מצג שווא כלפי הצד השני בעסקה ,  העובדה כי לשם כך זייף מסמכים והשתמש בהם ,  מעידים על המסוכנות הנשקפת מהמשיב בתחום זה ",  נכתב בבקשת המעצר .  הפרקליטות תבקש להאריך את מעצרו של רייפמן עד תום ההליכים המשפטיים נגדו .
 בכניסתו לדיון בביהמ"ש ,  אמר רייפמן כי  " הוא לא מודאג מכתב האישום ,  לא היתה שום מרמה .  זה חלק ממסע לחצים מתמשך שמופעל עליי כדי להעביר את המניות .  מה לא עשו לי ?  ירו עליי ,  שרפו לי את המכונית ,  אזקו אותי באזיקי פלדה במיטת ברזל - הכליאה שלי נהייתה ספורט לאומי ". 
רייפמן הפנה אצבע מאשימה אל עבר עורך הדין איתן ארז ,  וטען כי הוא העומד מאחורי הגשת כתב האישום : " כל מה שאני אגיד ,  יישמע כמו תיאוריית קונספירציה ,  אבל המציאות עולה על כל דמיון .  אני לא מאחל לאף אחד שיאלץ להתמודד מול המערכת ,  אבל אני לא אכנע לשחיתות ". 
הפרקליטות הסכימה לשחרר את רייפמן למעצר בית מלא ,  בתנאי שיפקיד ערבות בגובה של מיליון שקלים .  פרקליטו של רייפמן ,  עורך הדין אייל אלון ,  טען בדיון שרייפמן חסר אמצעים .  השופטת חיותה כהן הורתה לשחרר את רייפמן למעצר בית מלא במקום סודי ,  בתמורה לערבות כוללת בגובה מיליון שקל .
 
אישום :  רייפמן זייף וקיבל מיליונים במרמה
כתב אישום הוגש נגד איש העסקים ומייסד חברת  " אמבלייז "  אלי רייפמן .  הוא נאשם בקבלת דבר במרמה בנסיבות מחמירות ובזיוף מסמכים .  הפרקליטות הסכימה לשחרר את רייפמן למעצר בית

