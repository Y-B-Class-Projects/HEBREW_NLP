איך ייראו הספורטאים של 2020 :  חזקים יותר ומסוממים יותר
תחילתו של דור האקסטרים - הספורט שלנו בעשור הקרוב צפוי להיראות מהיר ועצבני יותר מתמיד ■ רפואה מתקדמת תעזור לספורטאים להתגבר על פציעות במהירות ,  אבל מתאונות בתחום האקסטרים - שייהפך לענף ספורט בולט - לא בטוח שייצאו בחיים ■ הגלובליזציה תתרחב בליגות
גבוהים יותר ,  מהירים יותר ,  חזקים וחסונים יותר - כך ייראו הספורטאים של 2020 .  מגמות נוספות יאפיינו את הספורט העולמי בעשור הבא :  הענפים הפופולאריים הנוכחיים ייהפכו ליותר ויותר גלובליים ;  מקצועות חדשים ,  בייחוד בתחום האקסטרים ,  יכבשו את הנוער ;  רפואת הספורט תיהפך למתקדמת עוד יותר ולמתוחכמת הרבה יותר ;  שידורי האינטרנט והערוצים הפרטיים של הקבוצות ושל הליגות השונות יורידו את רשתות השידור ממעמדן ;  ובפני האוהד והצופה יעמדו הזדמנויות חסרות תקדים לצפייה בספורט .  אנחנו מסתכלים רק עשור וקצת קדימה ,  אבל הספורט כפי שאנחנו מכירים אותו ,  שעבר שינויים לא מעטים בעשור-שניים האחרונים - ימשיך לעבור תמורות ומהפכות .  בישראל אולי ימשיכו לשחק בליגת העל 16 קבוצות כדורגל ,  משמימות ברובן ,  גם בעשור הבא - אבל ייתכן שגם אנחנו נצטרף לתנופת השינויים ,  שעשויה להיות דרמטית בכל הנוגע לשינויים בעולם .  הספורטאי :  חזק יותר ,  מהיר יותר אם משווים את הכדורגלן הממוצע שלפני דור או שניים לזה של היום - וגם את הכדורסלן ,  האתלט ולמעשה כל ספורטאי בכל ענף כמעט - מגלים דבר משותף לכולם .  הספורטאים כיום חזקים יותר ,  גבוהים יותר ומהירים יותר .  חלק מהגורמים לכך לא קשורים לספורט ,  חלקם דווקא כן ,  והמגמה הזו רק תימשך . " גובהו של האדם נקבע על ידי הגנטיקה ועל ידי גורמים סביבתיים כמו תזונה ,  רפואה ותנאי מחיה ",  מסביר מולי אפשטיין ,  פיסיולוג וראש מדור שירותים מדעיים לספורט הישגי במרכז לרפואת ספורט ולמחקר במכון וינגייט . " גובהה הממוצע של האנושות עלה באופן ניכר במרוצת המאות האחרונות .  בחלק מענפי הספורט הגובה מהווה יתרון משמעותי ובחלקם אין לו משמעות .  90% מפוטנציאל הגדילה תלויים בגנטיקה ,  לכן סביר להניח שרק התערבות בכיוון הזה תייצר ספורטאים גבוהים יותר .  עד אז ניאלץ להסתפק בברירה הטבעית .  מאחר שאל הספורט מתנקזים ממילא בעלי הכישרון הגנטי ,  עדיף להתמקד בשיפור טכניקות האימון ".  איך אתה רואה את ספורטאי העתיד ?   " ספורטאי העתיד יהיו חזקים יותר ומהירים יותר ,  במיוחד בענפים שדורשים הצטיינות בכמה תכונות ,  למשל במשחקי כדור .  אוסיין בולט ,  שיאן העולם בריצות 100 ו-200 מטר ,  הוא דוגמה נדירה .  הישגיו לועגים להגדרה של גבול היכולת האנושית ומותחים אותה הרחק מכפי שחלמו המדענים עד כה ,  אבל בולט הוא יחיד סגולה .  נראה שהשיפור העיקרי יתבטא בעיקר בצמצום הפערים מהצמרת .  ראינו כבר במרוצת העשורים האחרונים איך הספורטאים נהפכו לחזקים יותר ,  למהירים יותר ולאתלטיים יותר .  די אם נביט במרק ספיץ השדוף ,  מגדולי השחיינים בכל הזמנים ,  מזנק למימי הבריכה האולימפית במינכן ונשווה אותו לשחיינים עתירי השרירים של ימינו .  השחיינים למדו להיות אתלטים והמגמה הזו תמשיך גם בענפי ספורט נוספים .  ספורטאי העתיד יהיו טובים יותר .  במיוחד הספורטאיות ".  רפואה :  הנדסה גנטית וסוכריות משוכללות לא רק ההתפתחות במדע תביא לשיפור גופני אצל הספורטאי ,  אלא גם רפואת הספורט .  קחו למשל מקרה של קריעת הרצועה הצולבת בברך .  לפני דור ,  בישרה פציעה מסוג זה את סוף הקריירה עבור הספורטאי ,  ובשנות ה-90 לקח כתשעה חודשים עד שנה להתאושש ממנה .  כיום ,  לעומת זאת ,  מדובר בתקופת החלמה של כשישה-שמונה חודשים .  גורו הכושר האמריקאי בריאן בוקובסקי אמר באחרונה כי השיפור ברפואת הספורט יביא לכך שב-2020-2025 קריעת הרצועה תהיה פציעה שההתאוששות ממנה תארך לא יותר משלושה חודשים .  וזו רק דוגמה אחת מני רבות .  העתיד הלא רחוק צופן מהפכה רבתי בתחום רפואת הספורט . " אחת המטרות המרכזיות של רפואת הספורט היא לנסות ולהשפיע על היחס בין תהליכי ההרס  ( תהליכים קטאבוליים )  לבין תהליכי הבנייה  ( תהליכים אנאבוליים )  בגופו של הספורטאי ",  מסביר אפשטיין . " פיצוח הגורמים שאחראים לכך יאפשר לספורטאי להתאושש מהר יותר מהאימונים ולהקטין את הסיכון שלו לפציעה ולמחלה ".  כיצד יקוצר זמן ההחלמה מרצועה קרועה באופן משמעותי כל כך ?   " ייתכן שייעשה שימוש במשי כתחליף לרצועת ברך שנקרעה .  משי הוא חומר שידוע בחוזקו הרב והוא עשוי לתת מענה טוב יותר מהגידים שבהם משתמשים כיום כדי להחליף רצועה ,  כפי שעושים בניתוחי שחזור .  שימוש ברצועת משי עשוי לקצר את משך ההחלמה מניתוח שכזה משישה חודשים לשלושה חודשים ".  מתחזיות נוספות של אפשטיין ,  נראה שבתחום הרפואי השמים הם הגבול . " בעתיד ייעשה שימוש בתאי גזע שיילקחו מספורטאים צעירים שיזוהו כבעלי פוטנציאל גנטי ספורטיבי ",  מוסיף אפשטיין . " למעשה מדובר ברפואת ספורט גנטית וביצירת ערכות לטיפול ולשיקום .  תאי הגזע עשויים לעזור בשיקום מפציעות קשות כגון פגיעות בסחוס או קרעים ברצועות ובגידים .  טכניקה עתידית זו עשויה להאריך את הקריירה של ספורטאים הישגיים - קריירה שלעתים נקטעת עקב פציעות מסוג זה ".  אפשטיין מספר גם על טיפול שנמצא בשימוש כבר כיום ,  שעתיד ליהפך ליותר ויותר פופולארי בעתיד :  הזרקת דם עצמי לצורך טיפול בפציעות .  בטכניקה זו ,  מפרידים מהדם את הטסיות ואת גורמי הגדילה שמצויים בו ,  ומזריקים אותם למקום הפציעה .  השיטה מאפשרת לקצר את משך ההחלמה מפציעות קשות .  טיפול בשברים ,  מתברר ,  ייעשה באמצעות חומר בונה עצם ,  שיסונתז בהנדסה גנטית .  החומר יוזרק אל העצם ויקצר באורח משמעותי את משך ההחלמה מהפציעה .  בטיפול מהפכני אחר יושתל דפיברילטור ,  מכשיר המחזיר קצב לב לפעולה סדירה על ידי שוק חשמלי ,  בחזם של ספורטאים שנמצאים בסיכון - כדי למנוע מקרים של מוות פתאומי .  רפואת הספורט העתידית תסייע לא רק במקרה של פציעות ושברים ,  ולא רק לספורטאים מקצוענים .  כך למשל ,  ייתכן שסוכריות משוכללות הן הדבר הבא בתחום תוספי המזון .  את הסוכריות ,  המכילות ריכוז גבוה של ויטמינים ומלחים ,  ייטלו ספורטאים במהלך פעילות גופנית ממושכת כמו ריצה ,  רכיבה על אופניים וטריאתלון .  הסוכריות אמורות להוות תחליף לג'לים ולמשקאות הספורט שניתנים לספורטאים כיום .  בניגוד להם ,  הסוכריות יהיו זעירות ,  ועם זאת יכילו את אותם ערכים וסגולות המצויים כיום בבקבוקי משקה עתירי ויטמינים .  גלובליזציה :  התרחבות הליגות הליגות המובילות של ענפי הספורט הפופולאריים - כדורגל ,  כדורסל ואפילו הוקי - ייהפכו לגלובליות באמת .  ליגת האלופות האירופית תמשיך לגדול ולהתרחב ועשויה - אולי לא ב-2020 אבל תוך דור - ליהפך לליגת כדורגל בינלאומית שתאסוף את הקבוצות הטובות ביותר בעולם ,  ותנקז אליה התעניינות שיא .  nba היא כבר עתה ליגה פופולארית מאוד ,  שמקיימת משחקי פתיחת עונה בסין וביפן .  בעוד עשור ויותר מכך יהיו לה קבוצות באירופה ,  במזרח הרחוק ,  בדרום אמריקה ומי יודע ,  אולי אפילו בתל אביב . " זה דבר שיכול לקרות תוך עשר שנים ",  אמר דיוויד סטרן ,  קומישנר  ( מפקח )  של ליגת ה-nba ,  בעונה שעברה . " הכדורסל פופולארי מאוד באירופה וברחבי העולם .  אנחנו כבר לא מחפשים שחקן ממדינה זו או אחרת שישחק בליגה ,  אלא מעוניינים להרחיב אותה .  צריך לזה יסודות ,  צריך טלוויזיה וצריך מודל כלכלי שיעבוד ,  אבל זה יקרה .  השאלה היא לא אם נתרחב ,  אלא מתי ולאיפה ".  השידורים :  טלוויזיה זה פאסה תשכחו מזכויות השידור הקיימות ,  מהמאבק על שידור המשחק המרכזי בליגת העל הישראלית בכדורגל ומשחקים של מכבי תל אביב בגביע אירופה בכדורסל ,  או אפילו אם המונדיאל יהיה בערוץ פתוח או בערוצים בתשלום וכמה זה יעלה לנו .  לאוהד הספורט בשנות ה-20 של המאה ה-21 יהיה קל הרבה יותר לצפות במשחקים ,  וגם לקבוצות הספורט ולהתאחדויות השונות יהיה קל יותר לספק אותם .  כבר כיום קיימים ערוצים ייעודיים לקבוצות ולמועדונים  ( מנצ'סטר יונייטד טי.וי ומילאן טי.וי בכדורגל ,  ניו יורק יאנקיס נטוורק בבייסבול )  וגם לליגות  ( nba tv בכדורסל האמריקאי ,  mlb network בבייסבול )  ,  אבל הם לא משדרים משחקים אלא תוכניות רקע - על הקבוצה ,  על הליגה ועל כוכביה - וכן תקצירי משחקים לעתים .  ב-nba מתכננים לנסות ולשדר משחקים חיים על הפלטפורמה של הערוץ הייעודי שלהם כבר בשנה הבאה .  נראה כי מדובר בתחילתה של מגמה :  כשייגמרו חוזי השידור הנוכחיים עם הרשתות הגדולות ,  יותר ויותר משחקים ישודרו על ידי הקבוצה עצמה .  כך למשל ,  אוהד מנצ'סטר יונייטד בישראל לא יהיה תלוי בערוץ שרכש את זכויות השידור למשחק הקבוצה בשבת  ( או בראשון )  .  הוא יוכל לראות את הקבוצה שלו בכל עת שירצה ,  תמורת רכישה של מנוי לערוץ .  ייתכן שהוא יוכל אפילו לצפות במשחק בחינם אם הקבוצה תחליט שהערוץ יעבוד על פרסומות ,  מה שנראה כאפשרות סבירה ביותר .  דיוויד קארד ,  סגן נשיא מכון המחקר פורסטר ואנליסט בכיר בו ,  צופה שרשתות השידור השונות ייפגעו מהמגמה המתהווה ,  אבל לא ייעלמו . " שידורי הספורט הגדולים באמת ,  למשל משחק הסופרבול באמריקה או גביע העולם בכדורגל ,  ימשיכו להיות משודרים בערוצים המסחריים המרכזיים ",  הוא צופה . " אבל ברוב הזמן ,  ייאלצו תוכניות הספורט ברשתות השידור למצוא לעצמן נישה חדשה .  פרשנות ,  סטטיסטיקה וקטעים נבחרים - כל אלה יעברו דירה ".  איך נצפה בכל המשחקים הנבחרים האלה ?  כבר כיום ברור שלא משנה באיזה ערוץ ישודר משחק הספורט ,  ב-2020 לא תראו אותו על מסך הטלוויזיה ,  אלא דרך האינטרנט .  ההתפתחות הטכנולוגית בשידורים ,  הפס הנהפך לרחב יותר והעובדה שדרך האינטרנט אפשר להגיע לכל אדם בכל מקום - יביאו את הקבוצות ,  את המועדונים ואת הליגות לשדר את המשחקים באתרי האינטרנט שלהם בערוצי שידור בעלי איכות של טלוויזיה מתקדמת .  מומחי טכנולוגיה צופים כי גם אם הצופה יישב בבית או במשרד מול מסך גדול ,  הוא יראה את המשחק דרך הרשת ,  ואם הוא חייב להגיע לפגישה תוך כדי המשחק - הוא יוכל להמשיך לראות אותו במחשב הנייד באיכות מצוינת .  הפרסום :  כל ס"מ מכוסה בעולם ממשיכים להיבנות אצטדיוני כדורגל ופוטבול ,  אולמות כדורסל והוקי ברמה גבוהה מאוד .  אבל לא רק הרמה גבוהה ,  אלא גם העלות ,  והמחירים למקומות הטובים יקרים במיוחד ומתייקרים עוד ועוד .  בקבוצות עתירות אוהדים והצלחות  ( כגון מנצ'סטר יונייטד )  ,  או במקרה של אוהדים בעלי יכולת כספית  ( ניו יורק ניקס )  - זה עובד .  אבל במקומות אחרים האוהדים לא רוצים או לא יכולים לשלם את הסכומים האלה .  קחו את העניין זה ,  צרפו אליו את העובדה שהקבוצות ושהליגות לא יקבלו מרשתות השידור את המיליארדים שהן מקבלות כיום עבור פרסומות - ותקבלו חור בהכנסות .  מה עושים ?  משכללים את הפרסומות .  הפרסום בעשור הבא ,  כך נראה ,  ישנה את פניו :  הפרסומות ימשיכו לממן את המוצר ,  אך הן יהיו בהיקפים גדולים יותר מאשר כיום . " הפרסום יעלה מדרגה ",  אומר שון מקברייד ,  מומחה עולמי לפרסום בתחום הספורט . " ההתקדמות באופן השידור ובטכנולוגיה תביא לכך שהצופה יצפה בפרסומות כל הזמן ,  דרך הטלוויזיה או האינטרנט .  השחקן במגרש ייהפך ללוח מודעות מהלך ,  ממש כפי שנהוג כיום במרוצי המכוניות ,  שם לנהג ולמכונית אין כמעט ס"מ רבוע שלא מכוסה בפרסומות ".  התחזית הזו נשמעת אולי נוראה עבור האוהד ,  אבל מקברייד נשמע מעודד : " אנשים יקבלו את זה כפי שקיבלו דברים אחרים ,  והפרסומות האלה ייהפכו לחלק מהמשחק ".  ענפי אקסטרים :  נראה אותם באולימפיאדה ככל שסף הריגוש של המין האנושי עולה ,  ככל שהספורטאי או הצופה רוצה עוד ועוד אדרנלין ,  כך מתפתח ספורט האקסטרים .  הוא כולל פעילויות כמו מרוצי מכוניות מיוחדים ,  צניחה חופשית ,  סקטבורדינג ,  גלישת גלים ,  טיפוס על הרים קפואים - ושאר ענפים שבהם יש סיכון רב יחסית ,  אלמנטים בלתי צפויים ,  ריגוש קיצוני וים של אדרנלין .  כיום נראה כי הענפים האלה תופסים עוד ועוד נתחים בפעילות ובצפייה ,  בייחוד על ידי אנשים צעירים ובני נוער . " הפופולאריות של ענפי האקסטרים ,  בעיקר בקרב בני דור ה-y ,  גבוהה והיא רק תגדל ",  אומר דיוויד סימפסון מערוץ הטלוויזיה האמריקאי אקסטרים ספורט . " הספורט הזה גם צפוי להשפיע על ענפי הספורט באולימפיאדה ".  הסימנים למגמה שעליה מדבר סימפסון ניכרים בעולם המדיה :  פיול טי וי  ( fuel tv )  ,  למשל ,  הוא ערוץ טלוויזיה של רשת פוקס האמריקאית העוסק 24 שעות ביממה ,  שבעה ימים בשבוע ,  בענפי האקסטרים .  הוא זוכה לפופולאריות גדולה בארה"ב ,  כמו גם באוסטרליה ,  בבריטניה ובפורטוגל ,  ומשודר בעוד כ-100 ארצות .  יש עוד ערוצים בסגנון הזה ,  אקסטרים ספורט לדוגמה ,  שצוברים גם הם תאוצה .  סימפסון מספר שאנשי חברת נייקי ,  המפרסמת סדרת מוצרי לבוש לעוסקים בענפי אקסטרים ,  מדווחים כי תחום המכירה של ציוד לענפים אלה הראה את שיעורי הצמיחה הגבוהים ביותר בטווח הגילים 16-34 בשנים האחרונות .  גם בוועד האולימפי הבינלאומי ,  מוסד שמרן במיוחד ,  מתחילים להבין את העניין שמגלים הצעירים באקסטרים .  באולימפיאדת החורף ,  למשל ,  הוסיפו כבר לפני עשור את ענף הסנואובורדינג  ( תחרות גלישה על שלג באמצעות קרש )  ,  ולאולימפיאדת הקיץ האחרונה בבייג'ין נכנסו מרוצי ה-bmx ,  מרוצי אופניים שמשולבים בהם פעלולים .  אם הוועד האולימפי רוצה להישאר מעודכן ורוצה להמשיך למשוך קהל ואוהדים צעירים למשחקים - עליו להסתגל למציאות הנוכחית ולהפוך עוד ועוד ענפי אקסטרים ללגיטימיים .  סמים :  ספורטאים ייהפכו לשפני ניסוי יש הטוענים כי אי אפשר להילחם בשימוש בסמים ובחומרים אסורים בספורט ,  ואילו אחרים טוענים שחייבים להיאבק בו עד חורמה .  לא ברור לאן ינשבו הרוחות בעתיד ,  אך דבר אחד ברור נכון להיום :  כל עוד ימשיך ז'אק רוג' ,  נשיא הוועד האולימפי הבינלאומי ,  לכהן בתפקידו - המלחמה בסימום הספורטיבי תימשך במלוא העוצמה וברמת תחכום גבוהה הרבה יותר .  רוג' קיצוני יותר בגישתו לעניין מקודמו ,  הספרדי חואן אנטוניו סמראנש ,  שניסה בשלהי כהונתו לדלל במקצת את הרשימה המנופחת של החומרים האסורים לשימוש בקרב ספורטאים .  קריאתו לשינוי היתה רפה מדי ומאוחרת מדי . " הסימום הספורטיבי העתידי יהיה מתוחכם יותר וכך גם טכניקות האיתור והגילוי ",  אומר אפשטיין . " השטח ימשיך להשיג את המעבדות ,  שיעשו כל מאמץ אפשרי להתחקות אחר טכנולוגיות ושיטות חדשות .  מומחים מדברים על כך שבעתיד יהיו  ? סטרואידים מעוצבים' - כאלה שנתפרים על פי מידה אישית עבור קבוצה אקסקלוסיבית של ספורטאים ".  תחזיות מהסוג הזה נשמעות מדאיגות ,  אבל הן לא משתוות לאלה שמדברות על שימוש בריפוי גנטי ,  כנראה האויב הגדול ביותר שמרחף מעל שמי הספורט הבינלאומי . " ההתקדמות הגדולה בתחום הרפואה הגנטית תזלוג תחילה אל הספורט ",  אומר אפשטיין . " ספורטאים הם כר פורה לניסויים ,  והם יהיו מוכנים לעשות הכל כדי להצליח בתחומם מבלי להיתפס .  טכנולוגיית הריפוי הגנטית כבר כאן ,  וראשי הוועדות העולמיות למניעת שימוש בסמים בספורט מודעים לכך .  פתרון עתידי למגמה הזו הוא שבב גנטי שמותאם אישית לפרופיל הספורטאי ,  שיאפשר לעקוב אחרי התערבויות גנטיות שנעשו בגופו . " אמצעי הרתעה אחר הוא הנוהל שלפיו דגימות השתן של הספורטאים נשמרות עד שמונה שנים מתום המועד שבו הן נלקחו במשחקים האולימפיים .  בכל פעם שהמעבדות יגלו חומר חדש בגוף הספורטאי ,  או בכל פעם שהן יפתחו שיטה חדשה לאיתור חומר עלום ,  הדגימות יעברו אנליזה מחודשת ".  הנוהל החדש הזה כבר הוכיח את עצמו .  באחרונה החליט הוועד האולימפי הבינלאומי לשלול את מדליית הזהב של האלוף האולימפי מבייג'ין בריצת 1,500 מטר ,  ראשיד ראמזי מבחריין .  בבדיקה חוזרת של דגימת השתן שלו התגלה חומר אסור בשימוש שלא נמצא בעת המשחקים עצמם .  הדור הזה :  כדי לצפות במשחקי ספורט ,  משלמים רבים בישראל בעבור ערוצים מיוחדים בטלוויזיה הדור הבא:מקצועות ספורט חדשים ואקסטרימיים יכבשו את העולם וייכנסו גם לאולימפיאדה .  שידורי האינטרנט וערוצים פרטיים של קבוצות ושל ליגות יורידו את רשתות השידור ממעמדן ורפואת הספורט תיהפך למתוחכמת הרבה יותר

איך ייראו הספורטאים של 2020 :  חזקים יותר ומסוממים יותר
תחילתו של דור האקסטרים - הספורט שלנו בעשור הקרוב צפוי להיראות מהיר ועצבני יותר מתמיד ■ רפואה מתקדמת תעזור לספורטאים להתגבר על פציעות במהירות ,  אבל מתאונות בתחום האקסטרים - שייהפך לענף ספורט בולט - לא בטוח שייצאו בחיים ■ הגלובליזציה תתרחב בליגות

