הכנסת אישרה :  חופשת הלידה תוארך לחצי שנה
הכנסת אישרה בקריאה שניה ושלישית את הצעת החוק של ציפי חוטובלי ודליה איציק להאריך את חופשת הלידה לחצי שנה ,  מתוכם 12 שבועות כחופשה ללא תשלום .  איציק : " תחילתה של מהפכה "
 עכשיו זה סופי :  נשים יוכלו לצאת לחצי שנת חופשת לידה ,  מתוכם כ-12 שבועות מתוכה כחופשה ללא תשלום ,  וזאת מבלי לחשוש כי יאבדו את מקום עבודתן - כך אישרה הערב מליאת הכנסת בקריאה שניה ושלישית .  
על פי החוק ,  שיזמו חברות הכנסת ציפי חוטובלי  ( ליכוד )  ודליה איציק  ( קדימה )  ,  עובדת שעבדה פחות משנה לפני הלידה תהיה זכאית ל-14 שבועות חופשת לידה בתשלום ולחופשה ללא תשלום שאורכה יהיה רבע מהתקופה בה עבדה לפני הלידה .  בתקופה זו יישמר מקום עבודתה של העובדת והיא תזכה להגנה מלאה מהחוק כך שלא ניתן יהיה להעבידה במהלך תקופה זו ולא לפטרה במהלכה או מיד לאחריה .  
בנוסף ,  העובדת תזכה לזכויות הפנסיה המגיעות לה בגין התקופה לאחר שהשלימה שנה נוספת במקום עבודתה מרגע חזרתה מהחופשה הכוללת .
 ח"כ חוטובלי הגדירה את החוק לאחר אישורו במליאה כ"צעד משמעותי בהכרה בזכותה של אם להיות עם ילדה בתקופה המשמעותית לחיזוק הקשר בינה לבין תינוקה ".  לדבריה ,  החוק יאפשר לנשים רבות ליהנות מחופשת לידה של חצי שנה ללא חשש מפיטורין ובכך לממש את האימהות שלהן ולא להימצא במרדף החזרה לעבודה . " המאבק להארכת חופשת הלידה הוא מהמאבקים החשובים ביותר למיתון המתח בין הקריירה לבין המשפחה ",  דברי חוטובלי .
 ח"כ איציק אמרה כי  " מדובר בראשיתה של מהפכה וקירוב ישראל למצב הקיים במדינות מערביות מתוקנות ,  בהן נהוגה חופשת לידה ארוכה הרבה יותר מזו הנהוגה בישראל .  מעתה ואילך ,  הנורמה תהיה חופשת לידה של חצי שנה וקיצורה יהיה יוצא הדופן ולא להיפך ,  כפי שהיה עד עתה .  הארכת חופשת הלידה הינה צעד חשוב ,  בהכרה של מדינת ישראל בזכויות הנשים העובדות ובמעמדן מול המעסיק ,  גם אם ברור שיש לנו עוד כברת דרך ללכת ותחילתה בהפיכתה של כל חופשת הלידה לחופשה בשכר ". 

הכנסת אישרה :  חופשת הלידה תוארך לחצי שנה
הכנסת אישרה בקריאה שניה ושלישית את הצעת החוק של ציפי חוטובלי ודליה איציק להאריך את חופשת הלידה לחצי שנה ,  מתוכם 12 שבועות כחופשה ללא תשלום .  איציק : " תחילתה של מהפכה "
 
