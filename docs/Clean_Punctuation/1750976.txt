ח"כ שי חרמש : " לבטל הפטור מארנונה לבעלי כביש 6 ";  החוק מגדיר את הכביש כ"רחוב "
 בבסיס החוק עמד החשש כי הטלת ארנונה על כבישי אגרה הינה בעלת משמעות כספית שהיזמים לא יוכלו לעמוד בה
יו"ר הלובי החקלאי בכנסת חבר הכנסת שי חרמש  ( קדימה )  ,  הניח על שולחן הכנסת הצעת חוק פרטית לביטול הפטור לכביש 6 מתשלום ארנונה .  ההצעה הוגשה בעקבות פנייתם של ראשי המועצות המקומיות והמועצות האזוריות החקלאיות שהקרקעות לסלילת הכביש הופקעו מתחום השיפוט של הישובים שבתחום שיפוטן  ( ביניהם הישובים :  דרום השרון ,  גזר ,  חבל מודיעין ,  נחל שורק ,  שהם ,  לב השרון ,  עמק חפר ,  מנשה ,  מגידו ואלונה ) .לטענת אותם ראשי רשויות ,  מדובר במצב בלתי נסבל שעוגן בחוק ,  לפיו בעלי ההון שהקימו את הכביש קיבלו פטור גורף מארנונה ,  פטור המהווה העדפת האינטרס הפרטי של היזמים והממנים על האינטרס הציבורי של הרשויות המוניציפאליות ותושבי הישובים שבתחומן.במסגרת חוק ההסדרים  ( 2004 )  ,  הוחלט לפטור כבישים שהנסיעה בהם כרוכה בתשלום אגרה מחיוב בארנונה .  הפטור ניתן באמצעות הגדרת כביש אגרה כרחוב .  אלא שלטענת ראשי הרשויות ,  רחוב הוא מוצר ציבורי הפתוח לכל ללא תשלום וללא מגבלות שימוש ולכן הוא זכאי לפטור שלא כן נסיעה בכביש אגרה.בבסיס החוק הזה עמד החשש כי הטלת ארנונה על כבישי אגרה הינה בעלת משמעות כספית שהיזמים לא יוכלו לעמוד בה ועלותה תגולגל על הציבור .  אלא שהמציאות הוכיחה ,  כי במהלך 7 השנים בהן פועל כביש 6 רשמו בעליו רווחיות מעל המצופה שגדלה משנה לשנה ." אי תשלום ארנונה על ידי היזמים ,  לא רק שמונעת מהרשויות שבתחומן נסלל הכביש את הכספים המגיעים להן בזכות ,  אלא גם מקבע מצב מסוכן ,  לפיו משאבי הציבור אינם משמשים לרווחת הציבור כולו אלא לרווחת בעלי ממון בודדים ",  אמר חרמש בהסברתו את הצעת החוק .
 
ח"כ שי חרמש : " לבטל הפטור מארנונה לבעלי כביש 6 ";  החוק מגדיר את הכביש כ"רחוב "
 בבסיס החוק עמד החשש כי הטלת ארנונה על כבישי אגרה הינה בעלת משמעות כספית שהיזמים לא יוכלו לעמוד בה

