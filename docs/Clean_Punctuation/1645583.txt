בלדוט : " הכי חשוב שתהיה המשכיות "
 קפטן בני יהודה מרוצה מהדרך בה קבוצתו החלה לצאת מהמשבר .  שביעות רצון מגלבאן ואדרי ,  הוארך חוזהו של רן קדוש 
" כל קבוצה כמעט עוברת תקופה לא טובה והחוכמה היא לצאת מזה כמה שיותר מהר ",  כך אמר היום קפטן בני יהודה ,  אסי בלדוט ,  לאחר נצחון קבוצתו 1:2 אמש  ( שבת )  על הפועל עכו בבלומפילד . " לפני שנכנסנו למשבר היינו במקום הרביעי כרגע אנחנו עדין במקום הרביעי מה שאומר שרק צריך להמשיך ככה ולשמור על המקום הזה ",  הוסיף הקפטן .
 בלדוט נכנס אמש כמחליף בדקה ה-60 ובדיוק כפי שהיה בנצחון החוץ נגד הפועל חיפה ,  הביא המון תנופה עם כניסתו למגרש : " גיא הכניס אותי למשחק ומי שנכנס כמחליף התפקיד שלו זה להיות טוב ולעשות שינוי .  הרגשתי טוב ואני שמח שעזרתי לקבוצה לנצח .  מן הסתם אני רוצה לפתוח בהרכב ואין אחד שלא רוצה לשחק בהרכב ,  אבל צריך לזכור שחזרתי מפציעה ויש מאמן שקובע את ההרכב אז אני עושה את המוטל עליי ומנסה להוכיח את עצמי בכדי לחזור להרכב ". 
הקפטן מתייחס להחמצות הרבות ,  אך כבר מסתכל קדימה להמשך הדרך : " היו המון החמצות ,  אבל זה גם אומר שאנחנו מגיעים למצבים וזו נקודה חיובית ומה שהכי חשוב זה שניצחנו .  היתה לנו תקופה פחות טובה שכמעט כל קבוצה עוברת את זה ואני מקווה שאתמול יצאנו לדרך חדשה ,  אחרי שניצחנו שני משחקים רצופים בליגה .  הכי חשוב שתהיה לזה המשכיות .  אמרתי גם בתקופה הפחות טובה שלנו שאנחנו צריכים נצחון אחד בכוח שיוציא אותנו מהבוץ ,  ואני שמח שזה מה שעשינו כשניצחנו את הפועל עכו בגביע ורק צריך להמשיך את זה ". 
בקבוצה החמיאו אמש לכפיר אדרי ופדרו גלבאן על משחקם הטוב נגד עכו .  אדרי היה מצוין וחרש שוב ושוב את אגף שמאל .  גלבאן היה אחראי למעשה לשני השערים שכבשה הקבוצה ,  כאשר בעיטה שלו לקורה הפכה לשער הראשון של משה ביטון ועל השער השני הוא כבר היה חתום באופן בלעדי ,  עם בעיטה חופשית נפלאה מ-25 מטרים לחיבורים של דודו גורש .
 בתוך כך הודיעה היום הנהלת הקבוצה על החתמתו של שוער המשנה רן קדוש לשלוש עונות נוספות בקבוצה .
 
בלדוט : " הכי חשוב שתהיה המשכיות "
 קפטן בני יהודה מרוצה מהדרך בה קבוצתו החלה לצאת מהמשבר .  שביעות רצון מגלבאן ואדרי ,  הוארך חוזהו של רן קדוש

