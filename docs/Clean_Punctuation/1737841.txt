ירי בבית קפה בקלנסווה :  2 הרוגים ו-3 פצועים
שני בני אדם נהרגו ושלושה נפצעו לאחר שנורו מרכב חולף כשישבו בבית קפה בקלנסווה .  אחד ההרוגים הוא אחיו של ראש העיר .  המשטרה פתחה בחיפושים אחר האחראי לחיסול
תקרית ירי בקלנסווה .  שני בני אדם נהרגו ושלושה נפצעו אמש  ( רביעי )  לאחר שנורו מרכב חולף בעת שישבו בבית קפה בעיר .  ההרוגים הם סעדי חדיג'ה בן 53 ,  אחיו של ראש עיריית קלנסווה ,  מוחמד חדיג'ה וכן ואסים נטור בן 35 .  שניהם תושבי קלנסווה .  מצבם של שלושת הפצועים קל .  
צוותים גדולים מד"א ירקון הוזעקו לזירה ופינו את הפצועים לבתי החולים מאיר בכפר סבא .  הירי בוצע על ידי חמושים שהגיעו למקום ברכב ,  ופתחו באש לעבר קבוצת אנשים ששיחקו בקלפים .  כוחות משטרה גדולים עשו את דרכם למקום ,  ופתחו בחקירת נסיבות הירי .  בני משפחתו של חדיג'ה ויתר הנפגעים מתגודדים בשעה זו בסמוך לבית הקפה ומביעים צער ותדהמה מהמקרה .  
מנהל תחנת מד"א בקלנסווה ,  חובש בכיר אחמד אבו-שאח ,  מסר לוואלה !  חדשות כי הנפגעים היו מוטלים באזורים שונים בבית הקפה ,  וכי צוותי מד"א נאלצו לקבוע את מותו של אחד הפצועים בזמן פינויו לבית החולים לניאדו בנתניה .  לאחר מכן נקבע מותו של הפצוע השני .
 אבו-שאח הוסיף כי  " הוזעקנו למקום בעקבות ירי לעבר בית קפה בכביש הראשי .  במקום היו חמישה נפגעים ,  אחד אנוש ,  אחד קשה ושלושה קל .  ככל הנראה ,  הם שיחקו קלפים והפצועים היו מוטלים על הרצפה באזורים שונים בבית הקפה ,  לאחר שניסו להימלט ".  כאמור ,  מותם של השניים נקבע מספר דקות לאחר מכן .
 עדכון ראשון :  23:15

ירי בבית קפה בקלנסווה :  2 הרוגים ו-3 פצועים
שני בני אדם נהרגו ושלושה נפצעו לאחר שנורו מרכב חולף כשישבו בבית קפה בקלנסווה .  אחד ההרוגים הוא אחיו של ראש העיר .  המשטרה פתחה בחיפושים אחר האחראי לחיסול

