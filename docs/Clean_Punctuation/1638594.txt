מו"לית העיתונות הגדולה בארה"ב חזרה לרווח רבעוני ;  נפילה של 14% בהכנסות גאנט
האטה בצניחת הכנסות מפרסום מודעות מו"לית  " USA טודיי ";  רווח רבעוני של 134 מיליון דולר
גאנט ,  מו"לית העיתונות הגדולה בארה"ב  ( סימול gci )  ,  דיווחה היום על חזרה לרווח ברבעון הרביעי של השנה על הודות להאטה בנפילת הכנסותיה ממודעות וצמצום הוצאות החברה.גאנט ,  המוציאה לאור את העיתון  " usa טודיי "  ולמעלה מ-80 עיתונים יומיים נוספים ,  רשמה ברבעון הרביעי של 2009 רווח של 133.6 מיליון דולר ,  או 56 סנט למניה ,  לעומת הפסד של 4.71 מיליארד דולר ,  או 20.65 דולר למניה ,  שרשמה בתקופה המקבילה בשנה הקודמת עקב מחיקות ענק שביצעה.בניכוי סעיפים חד פעמיים ,  רשמה החברה ברבעון הרביעי של 2009 רווח של 72 סנט למניה - מעל לתחזיות האנליסטים לרווח של 64 סנט למניה.הכנסות גאנט בתקופה המדווחת הסתכמו ב-1.49 מיליארד דולר ,  ירידה של 14% לעומת הרבעון הרביעי של שנת 2008 ,  אך מעל לתחזיות האנליסטים להכנסות של 1.46 מיליארד דולר .  הכנסות גאנט ממודעות בעיתוניה נפלו ברבעון הרביעי ב-18% - האטה לעומת נפילה של 28% ברבעון השלישי של 2009 .  בחודש דצמבר הואט קצב הירידה ל-9.8% ,  הירידה החודשית המתונה ביותר זה שנה.עיתון הדגל של גאנט , " usa טודיי ",  הודח בחודש אוקטובר מהתואר העיתון הנפוץ ביותר בארה"ב על ידי העיתון  " וול סטריט ג'ורנל ",  אשר נמצא בבעלות ענקית המדיה ניוז קורפ של רופרט מרדוק .
 
מו"לית העיתונות הגדולה בארה"ב חזרה לרווח רבעוני ;  נפילה של 14% בהכנסות גאנט
האטה בצניחת הכנסות מפרסום מודעות מו"לית  " USA טודיי ";  רווח רבעוני של 134 מיליון דולר

