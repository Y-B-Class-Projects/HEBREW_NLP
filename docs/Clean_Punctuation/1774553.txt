אבו מאזן : " נדרוש מהאו"ם שחרור מהכיבוש הישראלי "
 במהלך ביקור בברזיל טען אבו מאזן כי במידה שהמו"מ ייכשל שוקלים ברשות לבקש מהאו"ם הפיכת פלסטים ל"שטח נאמנות ".   " ישראל היא המדינה הכובשת האחרונה בעת החדשה "
 יו"ר הרשות הפלסטינית ,  אבו מאזן ,  אמר היום  ( שישי )  במהלך ביקור בברזיל ,  כי אחת האפשרויות ששוקלת ההנהגה הפלסטינית במקרה של כישלון המשא ומתן עם ישראל היא פנייה למועצת הביטחון של האו"ם ,  בו יבקש לשחרר את הרשות מהכיבוש הישראלי .
 אבו מאזן אמר את הדברים בפגישה עם 17 שגרירים ממדינות ערב בברזיל .  אחד השגרירים ביקש לדעת מה יקרה אם ארצות הברית תעשה שימוש בווטו במועצת הביטחון של האו"ם על מנת להגן על ישראל .  אבו מאזן ענה כי גם בפניו עומדות אפשרויות : " אנחנו בוחנים אפשרות לפנות למועצת הביטחון ולדרוש להפוך את פלסטין ל'שטח נאמנות' ,  כפי שעשו איי פלאו בשנת 1994 ,  וכך לשחררה מהכיבוש הישראלי .  ישראל היא המדינה הכובשת האחרונה בעת החדשה ". 
אבו מאזן גם התייחס להמשך הבנייה בהתנחלויות . " גם ארצות הברית לא הצליחה לשכנע את ישראל להפסיק את הכיבוש ".  אבו מאזן הסביר כי במידה ויחליטו להגיש את הפנייה היא תנתן בספטמבר 2011 ,  בעת תום הארכה שנתנה ארצות הברית לישראל .
 במהלך הביקור ציין אבו מאזן גם כי המהלך הדיפלומטי הנוכחי של הרשות ,  להביא לגינוי ישראל במועצת הביטחון על הבניייה בהתנחלויות ,  נועד בכדי לזכות בתמיכת ארצות הברית . " הפלסטינים מעוניינים שמועצת הביטחון תצביע בעד הצעת החלטה המגדירה את ההתנחלויות 'לא חוקיות' וכ'מכשול לשלום' ".  אבו מאזן טען כי הצעת ההחלטה עושה שימוש באותן מילים בהן התייחס בעבר הממשל האמריקאי לסוגיה .
 
אבו מאזן : " נדרוש מהאו"ם שחרור מהכיבוש הישראלי "
 במהלך ביקור בברזיל טען אבו מאזן כי במידה שהמו"מ ייכשל שוקלים ברשות לבקש מהאו"ם הפיכת פלסטים ל"שטח נאמנות ".   " ישראל היא המדינה הכובשת האחרונה בעת החדשה "
 
