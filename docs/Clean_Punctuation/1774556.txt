רוברטו אז'אלה הודיע על פרישה מכדורגל
קפטן נבחרת ארגנטינה לשעבר ,  שסיים את חוזהו בראסינג קלאב הארגנטינאית ,  לא חידש את חוזהו וסיים קריירה של 19 שנים
רוברטו אז'אלה תולה את הנעליים בגיל 37 .  בלם נבחרת ארגנטינה לשעבר ,  שכיכב בין השאר במילאן ובולנסיה ,  שיחק 16 משחקים בלבד במהלך 2010 .  אז'אלה ,  ששיחק העונה בראסינג קלאב ,  שהציעה לו לחדש את החוזה עם קיצוץ בשכרו .  אז'אלה שקל זאת אבל השיב בסופו של דבר שהוא מעוניין לפרוש .
 אז'אלה ,  שהיה הקפטן של האלביסלסטה יותר מכל שחקן אחר  ( ב-63 משחקים )  ,  החל את הקריירה המקצוענית שלו ב-1991 .  בנבחרת הוא רשם 115 הופעות והיה שותף לשלושה טורנירים של הגביע העולמי .  אחרי שאת השנים הראשונות בקריירה הוא עשה בארגנטינה בפרו קאריל אוסטה וריבר פלייט ,  עבר אז'אלה ב-1995 לנאפולי ,  כששלוש שנים לאחר מכן הוא נרכש על ידי מילאן וזכה עימה באליפות ,  כשמשם עבר לולנסיה תמורת 6.25 מיליון ליש"ט ושם שיחק במשך שבע שנים .
 במשך שהותו בולנסיה ,  סייע אז'אלה לקבוצה להעפיל לגמר ליגת האלופות ב-2001 .  באותה שנה הוא נבחר כבלם המצטיין של העונה באירופה .  שנה לאחר מכן ולנסיה זכתה באליפות איתו וב-2003/4 הוא השלים איתה זכייה נוספת בתואר ובגביע אופ"א .  התחנה הבאה בקריירה של אז'אלה הייתה סראגוסה אחרי שכבר היה חתום בויאריאל .  ב-2 בפברואר השנה הצטרף אז'אלה בהעברה חופשית לראסינג קלאב ,  אבל לא הצליח לבלוט בשורותיה .
 
רוברטו אז'אלה הודיע על פרישה מכדורגל
קפטן נבחרת ארגנטינה לשעבר ,  שסיים את חוזהו בראסינג קלאב הארגנטינאית ,  לא חידש את חוזהו וסיים קריירה של 19 שנים

