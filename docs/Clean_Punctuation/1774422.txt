לקראת צירוף אסטוניה לגוש היורו :  תורים ארוכים משתרכים מול סניפי הבנקים במדינה
למרות ההסתערות :  המרת הקרונה האסטונית תתאפשר לפחות שנה אחרי צירוף המדינה לחברה ה-17 בגוש האירופי
תורים ארוכים השתרכו היום מול סניפי בנקים ברחבי אסטוניה לאחר שאזרחים רבים במדינה חששו - שלא בצדק - כי לא יורשו עוד להשתמש עוד במטבע המקומי לאחר צירוף אסטוניה לגוש היורו ביום שבת ,  דיווחה סוכנות הידיעות afp .  אסטוניה תהפוך למדינה ה-17 החברה בגוש המטבע האירופי המשותף החל מהראשון בינואר 2011 .  עם זאת ,  בניגוד לחששות של אזרחים שהגיעו לבנקים במדינה ,  ניתן יהיה להמיר קרונות של אסטוניה ביורו בבנקים המסחריים במדינה עד סוף שנת 2011 ,  והבנק המרכזי של אסטוניה יאפשר להמיר קרונות ליורו לפרק זמן בלתי מוגבל .  קרונות בחשבונות הבנק במדינה יומרו באופן אוטומטי ליורו ביום שבת .  יתר על כן ,  המעבר ליורו אינו צפוי להיות בעל השלכות משמעותיות על הצרכנים באסטוניה ,  כיוון שהקרונה האסטונית מקובעת ליורו מאז שנת 2002 .  עשור קודם לכן ,  בשנת 1992 ,  זנחה אסטוניה את השימוש ברובל הרוסי ,  והצמידה את המטבע החדש שלה ,  הקרונה ,  למרק הגרמני ואחר כך ליורו .  אסטונים רבים בכל זאת העדיפו היום להגיע לבנקים כדי להמיר את הקרונות שברשותם ביורו . " אני ארגיש טוב יותר שיהיו לי עכשיו שטרות יורו ,  ואני רוצה את הכסף במזומן כי אני לא סומך על הבנקים ",  אמר ולדימיר ,  תושב הבירה טאלין בן 63 ,  בזמן שהמתין בתור לבנק ,  דיווחה afp . " הכל יכול להתרחש ,  אולי שער הקרונה ליורו יוחלף בהמשך ",  אמר אדם אחר שהמתין בתור .  אסטוניה ,  לשעבר רפובליקה בברית המועצות ,  הצטרפה לאיחוד האירופי כבר בשנת 2004 ,  ותצטרף לגוש היורו עם כניסת השנה החדשה .  אסטוניה ,  שאוכלוסייתה מונה 1.3 מיליון בני אדם ,  מצטרפת לארבע מדינות נוספות שהצטרפו לגוש היורו מאז שנת 2004 :  סלובניה הצטרפה ב-2007 ,  קפריסין ומלטה ב-2008 ,  וסלובקיה ב-2009 .  עם זאת ,  בארבע השנים הקרובות לא צפויות לפי ההערכות להצטרף מדינות נוספות לגוש היורו ,  מכיוון שמועמדות כמו צ'כיה ,  הונגריה ופולין סובלות מגרעונות תקציביים או אינפלציה גבוהה .  יתר על כן ,  משבר החוב באירופה מרתיע חלק מהמדינות המועמדות מלהצטרף לגוש .
 
לקראת צירוף אסטוניה לגוש היורו :  תורים ארוכים משתרכים מול סניפי הבנקים במדינה
למרות ההסתערות :  המרת הקרונה האסטונית תתאפשר לפחות שנה אחרי צירוף המדינה לחברה ה-17 בגוש האירופי

