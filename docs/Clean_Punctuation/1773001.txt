 רכיב יודיע בקרוב על שינויים בהנהלת  " מעריב "
  >  >  מקורבים לעיתון  " מעריב "  טוענים :  יו"ר החברה זקי רכיב יודיע בשבוע הבא על שינויים משמעותיים בהנהלה ,  שבמסגרתם יחליף חלק מחברי ההנהלה הנוכחית .  כפי הנראה לא מדובר במספר גדול של עובדים ,  אך בכמה פונקציות משמעותיות .  לפי המקורבים ,  כשרכיב נכנס לתפקידו הוא הודיע כי מנהלי החברה יצטרכו להוכיח את עצמם בשלושת חודשים הקרובים ,  וכעת החליט מי יישאר בחברה ומי יוחלף .  רכיב צפוי להודיע על השינויים בישיבת דירקטוריון ,  שצפויה להתקיים בשבוע הבא .  צעד ראשון ומשמעותי שערך רכיב הוא מינויו של אבי משולם לעורך החברה בתחילת החודש ,  זאת למרות שאין לו כלל ניסיון בעיתונות מודפסת .  רכיב נכנס לפני כמה חודשים כמשקיע למעריב ,  ורכש 44% מהעיתון .  על פי הסכם הרכישה עם נמרודי ,  לרכיב שגם מונה ליו"ר הדירקטוריון ,  זכות למנות או לפטר כל עובד בחברה ובחברות בת שלה ,  לרבות חברים בצוות ההנהלה - למעט דירקטורים  - " לפי שיקול דעתו הבלעדי והמוחלט ".  בנוסף ,  מקנה ההסכם לרכיב שליטה מוחלטת בשכר נושאי המשרה ,  והוא אף מורשה להמליץ על שינוי בתנאי ההעסקה של עובדים .  אם המלצותיו לא יתקבלו ,  רכיב רשאי לדרוש כינוס אסיפה של בעלי המניות .  הכשרת היישוב התחייבה לתמוך בהמלצותיו בישיבות אלה .  במעריב סירבו להגיב לדברים .
 
 רכיב יודיע בקרוב על שינויים בהנהלת  " מעריב "
 nan
