מנהיגי האיחוד האירופי ייפגשו היום בבריסל לדון בסיוע ליוון
גרמניה וצרפת הכינו את השטח לוועידת בריסל על ידי כך שבחנו אפשרויות כמו מתן עירבונות להלוואות
מנהיגי האיחוד האירופי עשויים היום להכין תוכנית עבודה עבור מתן חבילת סיוע חסרת תקדים ליוון ,  בניסיון להגן על מטבע היורו מהנעשה בשווקים ,  כך דיווחה בלומברג .  גרמניה וצרפת הכינו את השטח לוועידת בריסל על ידי כך שבחנו אפשרויות כמו מתן עירבונות להלוואות ,  כל עוד ראש ממשלת יוון יורגוס פפאנדריאו יצליח להתמודד עם המחאות ברחוב היווני ולהעמיק את הקיצוצים במטרה להקטין את הגירעון התקציבי הגדול באיחוד האירופי . " אני מנהל מספר דיונים בימים אלה כדי שנוכל להעניק תשובות שיספקו את השוק ",  אמר ראש ממשלת לוקסמבורג ז'אן קלוד יונקר ,  המכהן גם יו"ר פורום שרי האוצר של גוש היורו ,  לעיתון  " לוקסמבורג וורט ".  פגישת מנהיגי האיחוד האירופי ,  אשר תכלול גם את נשיא הבנק המרכזי של אירופה ז'אן קלוד טרישה ,  תחל ב-10:15 שעון בריסל  ( 11:15 שעון ישראל )  .  מסיבת העיתונאים הסופית בענין תתקיים ב-16:45 שעון בריסל  ( 17:45 שעון ישראל )  .  מנהיגי האיחוד האירופי ייפגשו בעקבות קריאתו של נשיא האיחוד הרמן ואן רומפוי ,  והם צפויים לעבוד על אסטרטגיה ל-10 שנים .  הפסגה הפכה למעין תרגיל לניהול משברים אשר יבחן את יכולתה של אירופה להמשיך ולהנהיג מטבע אחד ל-16 מדינות בעלות מדיניות פיסקאלית שונה ,  לפי בלומברג .  מאותה סיבה החליט האיחוד האירופי שלא לפנות לקרן המטבע הבינלאומית  ( imf )  ולבקש סיוע ליוון .  מנהיגי האיחוד הביעו חשש כי אם יפנו לגורם חיצוני הם יחשפו חוסר יכולת להתמודד עם קשיים מבית ,  כך דיווחה בלומברג .  יוון סיימה את שנת 2009 עם גירעון תקציבי בסדר גודל של 12.7% מהתמ"ג  הגירעון הגדול ב-11 שנות ההיסטוריה של גוש היורו ואשר חורג מהגבול שהציב האיחוד האירופי שעומד על 3% מהתמ"ג בלבד .
 
מנהיגי האיחוד האירופי ייפגשו היום בבריסל לדון בסיוע ליוון
גרמניה וצרפת הכינו את השטח לוועידת בריסל על ידי כך שבחנו אפשרויות כמו מתן עירבונות להלוואות

