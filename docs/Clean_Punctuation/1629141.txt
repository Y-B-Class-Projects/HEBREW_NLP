קרן בראשית תשקיע בחברת הליסינג אלדן 120 מיליון שקל
בלעדי TheMarker
 >  >  קרן המנוף בראשית עומדת להשקיע 120 מיליון שקל בחברת הליסינג אלדן ,  הנמצאת בבעלותו של יוסף דהאן .  החברה בחנה בחודשים האחרונים כמה אפשרויות להנפקה ציבורית  ( מניות או אג"ח )  ,  אך בסופו של דבר סיכמה עם קרן בראשית על המימון לו היא זקוקה .  הפרטים הכלליים של ההסכם כבר סוכמו בין שני הצדדים ,  וכעת מוחלפות טיוטות חוזה .  אלדן תעמיד כבטוחות לאשראי שתקבל מבראשית מכוניות ונדל"ן .  אלדן היא חברת הליסינג וההשכרה השנייה בגודלה בישראל ,  ולטענתה יש ברשותה 36 אלף מכוניות .  לשלמה סיקסט ,  החברה הגדולה ביותר ,  יש כ-65 אלף מכוניות .  ב-2009 ,  כששוק הליסינג קטן ב-5% ,  אלדן הצליחה להגדיל את צי הרכב שבבעלותה .  החברה ,  שהוקמה בשנות ה-60 של המאה ה-20 ,  מנוהלת בידי דני שביט ,  שניהל בעבר את חטיבת יונדאי בכלמוביל .  חוץ מהשכרה וליסינג ,  לחברה יש פעילות בנדל"ן ובמלונאות ,  וכן תוכניות להפוך ליבואנית כלי רכב .  השנה תתחיל אלדן ביבוא  " המונית הלונדונית "  שמייצרת חברת lti .  כן היא נמצאת במגעים ליבוא של טאטא ההודית ,  וכן מותגים סיניים שונים .  בראשית בניהולו של גבי פרל היא אחת משלוש קרנות המנוף שהוקמו ב-2009 בסבסוד המדינה .  מטרת הקרנות היתה להשקיע בחובות של חברות ישראליות המתקשות בגיוס כספים בשל מחנק האשראי .  לפי ההסכם של המדינה עם קרנות המנוף ,  היא תשקיע במקביל בכל חברה שבה הן ישקיעו ביחס של 1 ל-4 ,  כלומר על כל ארבעה מיליון שקל שישקיעו הקרנות המדינה תשקיע מיליון שקל .  בפועל ,  עד כה חברות המנוף ביצעו רק מספר מצומצם של השקעות - רובן בחברות שכלל אינן במצוקה תזרימית ואין להן כל קושי לגייס .  כך ,  בראשית השקיעה בחברות גילץ והום סנטר ,  וקרן kcps השקיעה בחברת הנדל"ן חנן מור .  בעקבות זאת ספגו קרנות המנוף ביקורת על כך שהן מפספסות את המטרה שלשמה הוקמו - סיוע לחברות במצוקה כשהמדינה מסבסדת את השקעותיהן ללא סיבה .  מאלדן נמסר בתגובה : " אלדן היא חברה פרטית ואינה נוהגת למסור פרטים על התנהלותה הפיננסית ". 

קרן בראשית תשקיע בחברת הליסינג אלדן 120 מיליון שקל
בלעדי TheMarker

