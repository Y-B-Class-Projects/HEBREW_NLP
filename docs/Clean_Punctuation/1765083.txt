השוטרת שתוחזר לשירות : " זה ניצחון ענק "
 השוטרת אירנה גורוחוד ,  שתוחזר לשירות לאחר שבג"ץ קבע כי פיטוריה לא היו מוצדקים ,  הביעה סיפוק מההחלטה .  בראיון לוואלה !  חדשות אמרה ,  כי היא שמחה ,  אך טרם החליטה אם תשוב למשטרה 
" זה ניצחון ענק ",  כך אמרה הערב  ( שלישי )  אירנה גורחוד ,  לאחר שבג"ץ הורה למפכ"ל להחזירה לשורות המשטרה . " אני עדיין בהלם ולא הספקתי לחשוב על זה דקה ,  כל הזמן מתקשרים אליי ",  סיפרה לוואלה !  חדשות .
 גורוחוד ,  שוטרת סיור לשעבר בת 29 מאשדוד ,  נחטפה במאי 2008 על ידי העבריין אייל פרץ ,  לאחר שהתירה את האזיקים שהיו על ידיו .  הוא השתלט על נשקה ונמלט מתחנת המשטרה בניידת ,  כשגורוחוד עמו .  הוא נורה למוות לאחר מרדף ,  שבמהלכו נפצעה גם גורוחוד .  
בעקבות האירוע היא פוטרה מהמשטרה והתחילה בלימודי ראיית חשבון באוניברסיטת בר אילן . " לא הייתה לי ברירה ,  הייתי חייבת להמשיך עם החיים ",  אמרה .  כעת ,  בעקבות החלטת בית המשפט ,  היא שוקלת את צעדיה : " אני עדין לא החלטתי מה אני עושה ,  זה לא שמחר אני שוב על מדים במשטרה .  אני צריכה לשבת עם המשפחה לראות מה עושים ,  זה לא החלטה שאני אקבל על רגל אחת ". 
העיקר ,  מבחינתה ,  הוא התחושה שלאחר מאבק ממושך נעשה עמה צדק : " חיפשו מישהו שצריך להעניש אותו ולא חשבו שאני אלחם בהם ",  היא אמרה על המניעים שלדעתה עמדו מאחורי פיטוריה . " היום קיבלתי בשורה שהצדק אתי ,  שהפיטורים שלי לא היו מוצדקים ושנעשה לי עוול בכל הסיפור הזה ",  אמרה .   פרקליטה של גורוחוד ,  עורך הדין אבי חימי ,  אמר לאחר קבלת פסק הדין ,  כי  " בית המשפט העליון קבע היום נורמות לגבי האופן שבו הרשויות יבדקו את עצמן .  תסמונת הש"ג נקברה באופן סופי על ידי נשיאת בית המשפט העליון ". 
יועץ התקשורת מאיר סוויסה ,  שליווה את גורוחוד במהלך מאבקה ,  אמר כי  " ההחלטה להשיב את אירנה למקום עבודתה היא מוסרית וצודקת ,  ובעיקר כזאת המעבירה מסר לכל השוטרים ואנשי כוחות הביטחון שאין להם סעד שיפוטי או ועד עובדים שיגן על זכויותיהם .  זוהי החלטה שרבים מכוחות הביטחון נושאים אליה עיניים בגאווה .  תרבות הש"ג הנודד יכולה לבוא לקיצה .  האחריות לא נגמרת ומתחילה בדרגי השטח ,  אלא מטפסת גבוה יותר ".  
בפסק הדין כתבה נשיאת בית המשפט ,  השופטת דורית ביניש ,  כי ההחלטה לפטר את גורוחוד  " אינה מביאה בחשבון את שירותה הקודם במשטרה ,  את עברה המשמעתי הנקי ,  את חוות הדעת התפקודיות החיוביות להן זכתה במשך תשע שנות שירותה ואת הצלחותיה המבצעיות עד ליום אירוע חטיפתה ".  היא הוסיפה כי  " יש בהתעלמות המשיבים משיקולים אלה כדי לעורר תהיות ביחס לסבירות החלטתם ולעמדתם כי העותרת אינה מתאימה עוד לשרת כשוטרת ". 

השוטרת שתוחזר לשירות : " זה ניצחון ענק "
 השוטרת אירנה גורוחוד ,  שתוחזר לשירות לאחר שבג"ץ קבע כי פיטוריה לא היו מוצדקים ,  הביעה סיפוק מההחלטה .  בראיון לוואלה !  חדשות אמרה ,  כי היא שמחה ,  אך טרם החליטה אם תשוב למשטרה

