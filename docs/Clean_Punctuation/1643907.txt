 " רוב מקרי גילוי העריות - בין אחים "
" תופעת גילוי העריות בין אחים שכיחה יותר מגילוי עריות בין הורים לילדים ",  כך חושף ד"ר גיל זלצמן ממרכז גהה .  כמחצית מהאחים שהופרדו לאחר הלידה ,  קיימו יחסי מין לאחר שנפגשו כבוגרים
62% ממקרי גילוי העריות מתרחשים בין אחים ,  כך אמר היום  ( שלישי )  מנהל חטיבת ילדים ונוער במרכז לבריאות הנפש גהה ,  ד"ר גיל זלצמן .  זלצמן הציג נתון זה במהלך כנס באר שבע לשלום הילד ,  המתקיים באוניברסיטת בן גוריון בנגב ,  וציין כי תופעת גילוי עריות בין אחים היא תופעה שכיחה יותר מגילוי עריות בין הורים לילדים .  מנכ"ל המועצה לשלום הילד ,  ד"ר יצחק קדמן ,  מסר כי בשנת 2008 דווחו 1,300 מקרים של חשד להתעללות של אחים ואחיות בתוך המשפחה .
 במהלך מושב בכנס אשר עסק בפגיעות מיניות בין אחים הוצג עוד כי כמחצית מהאחים שהופרדו לאחר הלידה ,  קיימו יחסי מין לאחר שנפגשו כבוגרים .  עוד הוצג מחקר שנערך בקרב סטודנטים לפיו ל-15% היה קשר מיני עם אח או אחות .  
שר הרווחה יצחק הרצוג אמר בתגובה כי חלק גדול מהבעיה הוא הנגישות הקלה למידע מעוות על מיניות ולפורנוגרפיה באינטרנט ולהשפעת מידע זה על התנהגותם של ילדים .  לדבריו ,  נושא נוסף בהקשר זה הוא הקושי בטיפול בילדים שנפגעו או פגעו מינית . " הבעיה טמונה במישור הבירוקרטי ",  אמר הרצוג . " לוקח פחות זמן למנות מפכ"ל משטרה מאשר לחקור ילד בהקשר זה ".  עורכת הדין טל ויסמן מפרקליטות מחוז ירושלים חיזקה את דבריו של הרצוג ואמרה כי חקירות הילדים במחוז ירושלים נמצאת בפשיטת רגל . " ילדים ממתינים חודשים ארוכים לחקירה ".  

" רוב מקרי גילוי העריות - בין אחים "
" תופעת גילוי העריות בין אחים שכיחה יותר מגילוי עריות בין הורים לילדים ",  כך חושף ד"ר גיל זלצמן ממרכז גהה .  כמחצית מהאחים שהופרדו לאחר הלידה ,  קיימו יחסי מין לאחר שנפגשו כבוגרים

