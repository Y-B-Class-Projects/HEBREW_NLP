פישר העלה את הריבית ל-1.5%
החלטתו של בנק ישראל מגיעה לאחר שנודע כי מדד המחירים לצרכן ירד בחודש פברואר ב-0.3% ,  ובסך הכל ירד המדד ב-1% מתחילת 2010
בנק ישראל החליט להעלות את הריבית ב-0.25% ל-1.5% כך הודיע הבנק המרכזי .  דעות הכלכלנים באשר לריבית היו חלוקות :  8 מתוך 14 כלכלנים שהשתתפו בסקר שערכה ספקית המידע הפיננסי בלומברג סבורים שנגיד בנק ישראל יותיר את הריבית ללא שינוי ברמה של 1.25% .  
החלטתו של בנק ישראל מגיעה לאחר שנודע כי מדד המחירים לצרכן ירד בחודש פברואר ב-0.3% ,  ובסך הכל ירד המדד ב-1% מתחילת 2010 .  הירידה תומכת בהותרת הריבית ללא שינוי ,  שכן העלאת ריבית נחשבת לצעד שמטרתו לרסן אינפלציה .  מצד שני ,  העלאת הריבית צפויה לחזק את השקל ולפגוע ביצואנים .  
הלשכה המרכזית לסטטיסטיקה פירסמה היום לקט אינדיקטורים כלכליים המצביעים על התאוששות בפעילות המשק הישראלי :  יצוא הסחורות עלה בין דצמבר 2009 לפברואר 2010 ב-8.8% בחישוב שנתי ,  רכישות כרטיסי האשראי עלו ב-4.6% ,  ומספר לינות התיירים גדל ב-8.4% .
 בבנק ישראל מנמקים את ההחלטה להעלות את הריבית בכך שמדובר בתהליך הדרגתי של החזרת הריבית לרמה  " נורמאלית ",  שנועד להחזיר את האינפלציה ולשמור אותה בתוך תחום היעד .  כמוכן היא נועדה לתרום להמשך ההתאוששות בפעילות המשק ,  תוך תמיכה ביציבות הפיננסית .  עם זאת ,  בבנק מציינים כי הריבית במשק עדיין נמוכה ,  כך שהמדיניות המוניטרית ממשיכה להיות מרחיבה .
 בנקים מרכזיים וממשלות בעולם מתחבטים מול הצורך להמשיך בתמריצים המוניטאריים והפיסקליים ,  ומהצד השני מול הגרעונות ושיעורי החוב ביחס לתוצר שהולכים ותופחים .  בישראל ,  מרבית האינדיקאטורים - ובכלל זה ממצאים ראשונים מסקר החברות של בנק ישראל - מצביעים על כך שהפעילות הריאלית במשק ממשיכה לגדול גם ברביע הראשון של 2010 ,  עם זאת ,  עדיין שוררת אי ודאות לגבי עוצמת ההתרחבות .
 גורמים נוספים שתמכו בהעלאת הריבית היא עלייה במחירי הנכסים ,  ובכללם המניות ,  וכן נכסי הנדל"ן ומחירי הדירות .  בבנק ישראל מוטרדים גם מעלייה מהירה בכמות ההנפקות של אג"ח חברות באיכות נמוכה יחסית .  יצויין כי ברבעון הראשון של 2010 לא הונפקו איגרות חוב בדירוג גבוה מ-A וגם ברבעון הרביעי של 2009 נרשמו מעט מאד הנפקות בדירוג שכזה .  הדירוג הנפוץ ביותר הוא דירוג A ,  בלבד כאשר לא מעט הנפקות הן בדירוג BBB ואיגרות אחרות מונפקות ללא דירוג כלל .  

פישר העלה את הריבית ל-1.5%
החלטתו של בנק ישראל מגיעה לאחר שנודע כי מדד המחירים לצרכן ירד בחודש פברואר ב-0.3% ,  ובסך הכל ירד המדד ב-1% מתחילת 2010

