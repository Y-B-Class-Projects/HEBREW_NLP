הריבית נותרה ללא שינוי ברמה של 1.25%
החלטתו של בנק ישראל תואמת את ציפיות הכלכלנים שהעריכו שהריבית תשאר ללא שינוי .  הסיבה העיקרית :  ירידה של 0.7% במדד המחירים לצרכן לחודש ינואר
בנק ישראל הותיר היום  ( שני )  את הריבית במשק ללא שינוי ברמה של 1.25% .  ריבית הפריים נותרה 2.75% .  החלטתו של בנק ישראל תואמת את ציפיות הכלכלנים שכמעט כולם העריכו שהריבית תשאר ללא שינוי .  
אחת הסיבות המרכזיות להחלטה היא ירידה של 0.7% במדד המחירים לצרכן לחודש ינואר :  העלאת ריבית נחשבת לתרופה ללחימה באינפלציה שכן היא מעניקה לציבור תמריץ לחסוך יותר ולצרוך פחות .  המדד הנמוך מייתר את הצורך בהעלאת ריבית בשלב זה .  
בבנק ישראל מציינים כי המגמה החיובית בפעילות הכלכלית בישראל נמשכת ומסבירים כי ההחלטה להותיר את הריבית לחודש פברואר ללא שינוי ברמה של 1.25% היא חלק מתהליך הדרגתי של החזרת הריבית לרמה  " נורמאלית "  שנועד להכניס את האינפלציה לתוך תחום היעד ,  לתרום להמשך ההתאוששות בפעילות המשק תוך תמיכה ביציבות הפיננסית .  המסלול יקבע בהתאם לסביבת האינפלציה ,  להתבססות הצמיחה במשק העולמי והישראלי ,  לקצב עליית הריבית של הבנקים המרכזיים העיקריים ובהתחשב בהתפתחות שערי החליפין של השקל .  
בבנק מציינים את הגורמים העיקריים להחלטה ומתמקדים בעיקר במדד המחירים לצרכן שהפתיע כלפי מטה זה החודש השני ברציפות בשיעור מצטבר .  מדד חודש ינואר ירד ב-0.7% לאחר שכלכלנים העריכו כי ירד רק ב-0.4% .  
כעת הציפיות לאינפלציה ל-12 החודשים הבאים ,  הנגזרות משוק ההון ואלה של החזאים ,  נמצאות בתוך היעד והן עומדות על 2.4% ו-2.2% בהתאמה .  ההערכה היא שבחודשים הקרובים ,  תיכנס האינפלציה ,  בהסתכלות ל-12 חודשים אחורנית ,  לתוך יעד האינפלציה ,  בין היתר בהשפעת הייסוף שחל לאחרונה בשקל ובהשפעת הפחתת המע"מ וביטול היטל הבצורת .  
מדובר בחדשות מעודדות ,  שכן יעד האינפלציה הממשלתי עומד על 1%-3% אך בשלוש השנים האחרונות הסתכמה האינפלציה בשיעור מצטבר של כ-11.5% כלומר כ-3.7% לשנה בממוצע .  
סיבה נוספת להחלטה היא ההתפתחויות בפעילויות הריאליות הממשיכות להיות חיוביות .  אולם ,  ישנם גורמי סיכון שממשיכים להעיב על המגמות החיוביות של הצמיחה העולמית .  
שלישית ,  ריביות הבנקים המרכזיים במשקים המובילים נמצאות ברמות נמוכות מאוד וצפויות להישאר כך גם בחודשים הבאים .  אולם ,  כמה מהבנקים המרכזיים החשובים ממשיכים לצמצם את השימוש בכלים הלא שגרתיים של ההקלה המוניטארית .
 
הריבית נותרה ללא שינוי ברמה של 1.25%
החלטתו של בנק ישראל תואמת את ציפיות הכלכלנים שהעריכו שהריבית תשאר ללא שינוי .  הסיבה העיקרית :  ירידה של 0.7% במדד המחירים לצרכן לחודש ינואר

