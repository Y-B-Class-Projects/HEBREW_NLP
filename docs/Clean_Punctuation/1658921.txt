סטארט אפ אידיאולוגי : " אני מיעוט בתוך מיעוט בתוך מיעוט וזה הכוח שלי "
 עימאד תלחמי ,  מבכירי דלתא לשעבר ,  הגיע כמעט עד תפקיד מנכ"ל החברה - אבל רק כמעט ■ אשף יחסי האנוש הערבי-ישראלי ,  שהצליח לנווט את דרכו בזכות היכולת לקרב אליו אנשים ולגרום להם לעבוד בשבילו - ספג את העלבון והחליט ללכת ■ עכשיו יש לו סטארט אפ חדש עם טוו
אנשים אחרים שהכירו את תלחמי לאורך הקריירה מעידים כי השתדל להצניע את זהותו הערבית .  את הדגש הוא שם על העניינים המקצועיים .  זה נכון ?  תלחמי : " לא עשיתי שום דבר בכוונה .  ראיתי מטרה ולשם הלכתי .  אם הייתי מקצוען כי זה מה שהביא אותי למטרה ,  אז הייתי מקצוען .  כיום ,  במבט לאחור ,  אני מודה שמכיוון שאני ערבי נעשיתי רגיש יותר ממנהלים אחרים לאלה הכפופים לי .  מנהל יהודי היה יכול להגיד למישהו 'תעוף קיבינימאט' .  אני הייתי צריך לחשוב פעמיים לפני שאני אומר דבר כזה ,  כי חשבתי שאולי אותו אדם יחשוב שאני עושה לו את זה מכיוון שהוא יהודי .  בסופו של דבר ,  המחשבה המוקדמת הזו נהפכה ליתרון .  למדתי לנהל אנשים בדרך נכונה וטובה יותר .  יכולתי לראות מהם הכפתורים שמניעים בני אדם ".  שמו של תלחמי מוכר יותר בצמרת עולם העסקים הישראלי ,  שם הוא מקושר ללא מעט אנשים ,  מאשר בציבור הרחב .  הוא הכיר רבים מחבריו כיום באמצעות דב לאוטמן - שהפגיש את תלחמי עם יזם ההיי-טק יוסי ורדי ,  ואילו ורדי תיווך בין תלחמי לבין עמוס שפירא ובכירי חברת סלקום .  תלחמי נמצא בקשרי ידידות טובים גם עם איתן ורטהיימר מחברת ישקר ,  שסייע לחברה להתמקם בגוש תפן בגליל ;  עם עידן עופר ,  שאל חתונתו היה מוזמן ;  ועם איש העסקים שי לבנת .  חלק גדול מהקשרים שבנה בשנים האחרונות הם בזכות פעילויותיו הציבוריות :  תלחמי משמש כסגן יו"ר עמותת  " קו המשווה ",  הפועלת לשוויון בתעסוקה בין יהודים לערבים ,  חבר בהנהלת קרן ירושלים ומוזמן תדיר לכינוסים כלכליים כמו הפורום הכלכלי העולמי במזרח התיכון ופורום סבן .  בכנסים אלה פגש בכירים נוספים במערכת העסקית ,  כגון יוסי בכר ,  אלי הורביץ ,  מיקי פדרמן ,  חמי פרס ואחרים . " עד לפני כמה שנים ,  היה עימאד אחד המנהלים המובילים במשק וניהל תחתיו אלפי אנשים ברחבי העולם .  אין הרבה אנשים כאלה בישראל ",  אומר יוסי ורדי . " זה שהשם שלו לא מוכר הוא משהו שאנחנו ,  כישראלים ,  צריכים לבדוק עם עצמנו .  בעיני ,  הוא סמל למשאב לאומי שלא השכלנו להביא לידי ביטוי ".  על אף פעילותו הציבורית הענפה ,  נמנע תלחמי מעשייה פוליטית של ממש . " האמנתי תמיד ששלום יבוא מעסקים ולא מפוליטיקה ",  הוא מסביר .  ובכל זאת ,  זה לא יהיה ניחוש פרוע לומר שבעתיד יחזרו אחריו מפלגות כגון קדימה או העבודה ,  שיראו בתלחמי גורם שיכול למשוך מנדטים בציבור הערבי .  תלחמי ,  כך נדמה ,  מצויד בתכונות העיקריות הנדרשות :  לא מדובר רק ביכולות הביצוע ,  הניהול והמגע עם האנשים ,  אלא גם במיומנות הגבוהה שלו בהתחמקות משאלות קשות .  תלחמי מודע היטב לענייני תדמית .  במהלך הביקור שערכנו במשרדי החברה ,  הוא גער באחד ממנהליו שעדיין לא התראיין לנו והתלבט ארוכות בנוגע לצילום .  סוגיית הפוליטיקה בלתי נמנעת גם משום שתלחמי נמצא בקשר הדוק עם אבישי ברוורמן ,  השר לענייני מיעוטים במשרד ראש הממשלה שיזם את תוכנית ההשקעה הממשלתית החדשה ,  שבה יוזרמו 800 מיליון שקל לעשרה יישובים במגזר המיעוטים ,  תוכנית שאושרה בממשלה לפני שבועיים . " אני לא עוסק בפוליטיקה ,  לא מבין בזה ,  ואני בקשר עם ברוורמן רק בגלל התפקיד שלו ",  מבהיר תלחמי .  אם יציעו לך להיכנס לפוליטיקה ,  תסכים ?   " אני לא אכנס ,  אני לא טוב בזה ".  האם בחברה הפלסטינית-ישראלית מופנות אליך טענות ,  כמי שמחובר לממסד הישראלי למרות הכיבוש והמשך הסכסוך ?   " מכיוון שאני לא מתעסק בפוליטיקה ,  זה לא קורה .  אפשר לנתק את הפוליטיקה מהעשייה ,  ואני איש של עשייה .  אני עושה משהו למען המגזר הערבי ,  למה שיבואו אלי בטענות ?  "  ביולי 2007 ,  לאחר שלאוטמן לקה במחלת ניוון השרירים als ,  מכר את חלקו בדלתא ועזב את החברה - ואילו תלחמי לא קיבל את משרת המנכ"ל - הוא החליט לעזוב יחד אתו .  במשך חודשים גילגל כמה רעיונות בראשו ,  התלבט במיוחד בנוגע למיזם של אנרגיה ירוקה יחד עם אנשי עסקים מהמפרץ הפרסי ,  אך בסופו של דבר החליט להקים חברת שירותים .  הוא התלבט עם בני משפחתו במשך כמה שבועות בנוגע לשם ,  עד שהגו את  " באבקום ",  שפירושו בערבית  " הדלת שלכם "  - שם שמתכתב עם סיומת ההיי-טק  " קום ".  תרבות של קורבנות באבקום הוקמה בהשקעה של מיליוני שקלים בודדים בלבד ולאוטמן הוא אחד מהמשקיעים בה .  תלחמי מחזיק ב-85% מהמניות ;  אליק קנטור ,  סמנכ"ל הכספים ,  ב-10% ;  והיועץ הארגוני שמוליק מרחב ,  המלווה את החברה מהימים הראשונים ,  ב-5% .  תהליך ההקמה של באבקום החל בינואר 2008 ,  כשתלחמי שכר חברת ייעוץ שתסקור בעבורו את תחום מיקור החוץ .  כעבור שנה נפתח המוקד הטלפוני ,  המעסיק כיום 250 עובדים ומהווה 22% משירות הלקוחות של חברת סלקום .  לפי התוכנית העסקית ,  החברה אמורה להתרחב גם לתחומים של שירותי תוכנה ,  תרגום ,  סקרים ומכירות .  המטרה של תלחמי היא להעסיק 5,000 עובדים ברחבי ישראל תוך חמש שנים .  מדוע בחרת דווקא בסלקום כלקוחה הראשונה של החברה ?   " אני איש עם אגו ,  שאוהב אתגרים .  סלקום היא חברה שמציבה דרישות נוקשות לנותני שירות - אולי את הדרישות הנוקשות ביותר - ורציתי להוכיח שהחברה שלי יכולה לעמוד בזה .  ידעתי גם שמותג כמו סלקום יעזור לי בהמשך הדרך ,  כשארצה לגייס חברות נוספות כלקוחות שלי .  הכרתי את זה מדלתא .  אחרי שעבדנו עם מרקס אנד ספנסר בבריטניה ,  כבר היה קל יותר לעבוד עם חברות אחרות .  עמוס שפירא ,  המנכ"ל ,  חשש בהתחלה לתת לנו את תחום שירות הלקוחות ,  שהוא הפנים של החברה .  אבל מהר מאוד הוא ואנשיו התלהבו מהחזון שהצגנו בפניהם ".  לדברי שפירא ,  על אף הגזענות הקיימת בחברה הישראלית ,  הוא מעולם לא היה מוטרד מתגובת לקוחות החברה למשמע מבטא ערבי בצד השני של הקו . " אם יש לי לקוח גזען שלא מוכן לקבל שירות רק בגלל שלנציג השירות יש מבטא ערבי ,  לא אכפת לי לוותר על הלקוח הזה ",  הוא פוסק . " את עימאד אני מכיר בתור אדם ובתור חבר .  הוא שותף לדרך ,  ושנינו לא רואים במיזם הזה עניין עסקי בלבד .  מהיכרותי אתו ,  הוא יכול היה לעשות עוד כמה דברים בחיים שלו ,  אבל יש לו חזון ברור שאותו הוא רוצה לממש ".  במרכז שירות הלקוחות של סלקום שבאבקום מתפעלת ,  עובדים עשרות צעירים בשתי משמרות ,  בוקר וערב .  הם באים מ-30 יישובים ערביים ויהודיים באזור גוש תפן ,  וממגוון עדות :  דרוזים ,  נוצרים ,  מוסלמים ויהודים .  היתרון של המוקדנים ,  ששני שלישים מהם נשים ,  הוא יכולתם לספק שירות בשתי שפות ,  ערבית ועברית .  תלחמי השקיע מחשבה רבה בתכנון כל הפרטים ,  ולו הקטנים ביותר ,  והקפיד במיוחד על סוגיות בעלות רגישות תרבותית .  כך לדוגמה ,  הוא דואג להסעות לכל עובדי החברה לא רק מתוך רצון לקדם את רווחת העובד ,  אלא גם מתוך הידיעה כי משפחות מסוימות לא יאהבו את הרעיון שהבת הצעירה נוסעת לעבודה לבד .  הוא גם נתן הוראה לנהגים להקפיד כי בסוף סיבוב ההסעות ,  לא יישארו גבר ואשה לבד בכלי הרכב .  הירידה לפרטים ניכרת גם בעיצוב .  כך לדוגמה ,  כשהגיעו שולחנות העץ של המוקדנים למבנה החברה בתפן ,  גילה תלחמי שמחיצת העץ לא מגיעה עד לרצפה ,  כך שיש אפשרות שרגל של נציג שירות תיגע ברגלה של נציגה היושבת בצד השני של השולחן .  תלחמי נתן הוראה מיידית להאריך את המחיצה - כחלק ממדיניות האוסרת על קשרים רומנטיים בין עובדים מעדות שונות . " אנחנו לא יכולים להרשות לעצמנו שבחורה דרוזית תצא עם בחור מעדה אחרת ",  מסביר תלחמי . " לפי כללי הדת ,  אם זה יקרה - יכול להיות תוהו ובוהו .  כשבחור דרוזי מתחתן עם בחורה לא דרוזית עושים עליו חרם בכפר ,  כולל ההורים שלו .  אם בחורה דרוזית הולכת עם מישהו שהוא לא דרוזי ,  היא עלולה להיות מוצאת להורג .  עם דברים כאלה לא משחקים ".  עד כמה הסוגיה הזו ,  של השילוב בין מסורת לעולם העבודה מודרני ,  תופסת מקום בתפקוד שלך כמנהל ?   " יכול להיות שמנהל אחר לא היה רגיש לדברים כאלה ,  וכשהיתה מתעוררת בעיה כזו כבר היה מאוחר מדי .  אני משתדל להיות מודרני באופן שבו אני מנהל עסקים ,  אבל אני מכיר טוב גם את התרבות ואת המסורת .  החכמה היא למצוא את האיזון הנכון בין הדברים ".  תלחמי יודע שימשיך להתמודד עם הסוגיות האלה גם בעתיד .  באחרונה ,  לדוגמה ,  פנתה אליו אחת העובדות ,  בתו של שייח' מהכפר חורפייש ,  והסבירה לו שאביה אוסר עליה לעבוד אחרי השעה 17:00 ,  ולכן לא תוכל לתת שתי משמרות ערב ,  הנמשכות עד 21:00 - כמתבקש משאר העובדים .  תלחמי מתכוון להתעקש עם העובדת ,  ולכן הזמין את האב לשיחה במשרדי החברה בימים הקרובים . " אני לא יכול לוותר בעניין הזה ,  כי ייווצר תקדים לא טוב .  אני מאמין שבשיחות שכנוע אפשר לפתור קונפליקטים מהסוג הזה ",  הוא אומר .  תצלומים :  תומר אפלבאום ,  עופר וקנין ,  דניאל בר און ורובי לבוביץ'לדברי תלחמי ,  תחום ההיי-טק צפוי להיות אחד מהיסודות החשובים של החברה .  עד סוף השנה הוא צופה שבאבקום תעסיק כ-100 מהנדסים שייתנו שירותי תוכנה לחברות היי-טק מהמרכז .  האם זה הפתרון שאתה רואה לאפליה שממנה סובלים אקדמאים ועובדי היי-טק ערבים כשהם מנסים להתקבל לעבודה במרכז ?   " בתחום הזה עמותת 'קו משווה' עושה עבודה מצוינת ,  ויש שיפור במצב .  עם זאת ,  יכול להיות שאחרי שמהנדס יצבור ניסיון אצלנו ,  ייפתחו עבורו דלתות גם במרכז .  בכל מקרה ,  הייתי מעדיף שמי שיתחיל אצלנו ,  גם ימשיך .  אנחנו מתכוונים לעבוד עם החברות הטובות ביותר בישראל ובעולם .  זה יכול להיות פתרון טוב לצעירים שגם רוצים תעסוקה טובה וגם להמשיך לגור בגליל ".  ומה עם יזמות ערבית בתחום ההיי-טק ?   " אני מקווה שבאבקום תהיה גם טריגר ליזמות היי-טק בחברה הערבית .  הרי זה בלתי נתפש שמדינת ישראל מובילה בעולם בתחום הסטארט-אפים ,  אבל המגזר הערבי - שהוא 20% מהמדינה - הוא אפס בתחום הזה .  זאת אותה המדינה ,  אותו האוויר ,  אותו משרד חינוך ,  אותם מים ואוכל ואותן אוניברסיטאות ,  איך זה יכול להיות ?  "  אולי הבעיה היא נטוורקינג .  לצעירים ערבים אין רשת קשרים חזקה כמו לבוגרי 8200 . " אין ספק שלנטוורקינג יש חלק גדול בזה ,  כי עובדה שערבים שסיימו בהצטיינות לימודים לתארים של מהנדסי מחשבים ותוכנה ,  מתחילים לעבוד כמורים בבתי ספר .  אבל יש בעיה אחרת ,  והיא בעיה של מנטליות .  כשאתה שואל מהנדס ערבי שסיים את הטכניון בהצטיינות למה הוא שואף ,  הוא יענה לך שהוא רוצה ג'וב טוב עם שכר של 15-20 אלף שקל ורכב ,  ואחרי שהוא יתחתן ויקים משפחה ,  הוא מסודר בחיים .  זה המקסימום שאליו הוא חושב שיוכל להגיע .  אם תשאל את המצטיין היהודי את אותה שאלה ,  הוא יתחיל לספר איך הוא ייסע לעבוד בעמק הסיליקון ,  יעבור מחברה לחברה ואז יקנה חברה בעצמו ,  יתאר לך מסלול שבו הוא כל הזמן מטפס גבוה יותר . " הערבים באים מתרבות של פחד ושל קורבנות .  זו תרבות של 'לא ייתנו לי ,  לא יאפשרו לי ,  ואם אצליח להגיע לג'וב אז אני צריך להגיד תודה לאל' .  זו מנטליות שחושבת קודם כל על השלילי ולא על החיובי ,  על המחסום של תקרת הזכוכית .  יש את הסיפור המפורסם על ניסוי שעשו בעכבר .  שמו לו גבינה ,  ובדרך ציירו על הרצפה שני פסים אדומים שמעליהם מתחו כבל חשמל .  במשך 21 יום ,  כשהעכבר היה מגיע לכבל הוא היה מקבל זרם ,  ולכן כל פעם היה מסתובב לאחור ונופל .  ביום ה-22 ,  כשהורידו את החוט ,  העכבר הגיע לפסים האדומים ,  אבל עדיין הסתובב לאחור ונפל . " זה מה שקורה כיום במגזר הערבי :  תקרות הזכוכית הן משהו שנבנה במוח .  אני מקווה שהחברה שהקמתי תהווה דוגמה ליזמים ערבים אחרים שיאמינו בעצמם .  אני בא ממקום שאומר 'תתחילו לפנטז ,  אין ממה לפחד' ".  מדביק בהתלהבות את היכולת לפנטז רכש תלחמי בחברת דלתא .  שם התנסה במגוון תפקידים - מנהל מתפרה ,  מנהל קו ייצור במפעל ומנהל מפעל - וטיפס למעלה .  הוא היה זה שנבחר לנהל את המפעל הראשון של החברה בחו"ל ,  בסקוטלנד ,  ב-1993 .  המפעל ייצר בגדים עבור הרשת הבריטית המפורסמת מרקס אנד ספנסר .  בהמשך דרכו ניהל את חטיבות אירופה וארה"ב של דלתא והקים את מפעלי החברה במצרים ובירדן .  בדלתא היה תלחמי ידוע כאחד שמדביק את עובדיו בהתלהבות שלו . " התכונה של תלחמי שאני הכי מתחבר אליה היא לראות את הטוב בכל דבר ",  אומר מוסא חדד . " כשעבדנו עם מרקס אנד ספנסר היו לנו שני סוגי מוצרים :  רוב ההזמנות היו של מוצרים פשוטים יחסית ,  אבל לפעמים קיבלנו הזמנות למוצרים מורכבים יותר ,  שהיו גם רווחיים יותר .  יום אחד קיבלנו הודעה מהבריטים על ביטול הזמנה של מיליון מוצרים מהקו הפשוט .  זו היתה הזמנה של המון כסף ,  אבל היה מותר להם לעשות את זה לפי החוזה .  כולם הסתובבו עם פרצוף של תשעה באב ,  ורק עימאד נכנס מחייך .  הוא אמר לנו 'אני לא מבין אתכם ,  זו אחלה הזדמנות להיכנס למוצרים המורכבים ,  כבר נתתי הוראה לאנשים שלנו בלונדון שיבדקו מה המכירות של מרקס אנד ספנסר במוצרים האלה' .  הוא צדק ,  באמת הצלחנו אז להגדיל את המכירות במוצרים ששווים יותר ".  במהלך השנים הוציאה דלתא יותר ויותר פעילות למדינות חו"ל .  בשיאה ,  העסיקה החברה 15 אלף עובדים ברחבי העולם ,  ועוד 20 אלף כקבלני משנה של החברה .  בירדן העסיקה דלתא 3,500 עובדים ואילו במצרים היא העסיקה 10,000 עובדים :  5,000 של החברה ו-5,000 נוספים של קבלני משנה .  תלחמי לקח חלק פעיל בהקמת שני המפעלים ,  והיה נוסע באופן תדיר למדינות הערביות ,  במיוחד למצרים ,  כדי לפקח על הפעילות .  חברת דלתא ,  כמו מוסדות ישראלים נוספים במצרים ,  לא תמיד התקבלה באהדה ברחוב המצרי .  איך אתה ,  כערבי-ישראלי ,  התמודדת עם תופעות של עוינות כלפי ישראל ?   " לא הותקפתי בכלל ,  היו אלי הערכה ואהדה מכל הצדדים .  במצרים הסתכלו עלי כעל האיש שמוכנים לעבוד למענו ,  וגם כאיש של דב לאוטמן .  לאוטמן היה איש שיכול לשבת עם הנשיא מובארק ועם שרים ,  וגם אני ישבתי עם שרים .  גם בירדן היה לנו קשר חזק עם השלטון .  היינו המעסיק הכי גדול שם והמלך הורה שבשום מקרה אין לחסום מעבר של משאיות דלתא המעבירות חומר גלם למפעל שלנו ".  אתה בן של בעל מתפרה ,  ומתגורר באזור שבו במשך שנים התפרנסו אלפי בני אדם ,  בעיקר נשים ,  מעבודה בענף הטקסטיל .  איך הרגשת כשהחברה שבה עבדת גזלה מאנשים את הפרנסה ?   " זה משהו שהיינו חייבים לעשות ,  זו היתה שאלה קיומית ממש .  אם היינו מתעקשים על עבודה בישראל ,  היינו נאלצים לסגור את דלתא לגמרי .  העסקה של 1,000 עובדים במצרים ,  כולל תנאים סוציאליים - עלתה לדלתא 100 אלף דולר בחודש ,  ואילו בישראל העלות היתה מיליון דולר בחודש .  הטקסטיל היה חייב לצאת החוצה ,  כי פשוט אי אפשר היה להתמודד עם התחרות .  לא רק במצרים ובירדן ,  אלא גם במזרח אירופה ובמזרח הרחוק ".  עובדי דלתא שפוטרו לא התמרמרו עליך ?   " היו עובדים ממורמרים ,  אבל דאגנו להם לחבילות פיצויים יפות .  גם אם תשאל אנשים כיום ,  הם יגידו לך שהם מעריכים את דלתא ואת מה שהיא עשתה למענם .  הכאב הגדול הוא שנוצר ואקום ,  שלא באה תעשייה ואמרה - אנחנו נכנסים לנישה הזו .  יותר מ-80% מהנשים הערביות לא מועסקות בכלל - זו בושה וחרפה .  הדבר קורה לא מכיוון שהן לא רוצות לעבוד ,  כפי שהיה פעם - הרי שיעור האקדמאיות במגזר הערבי כיום גבוה משיעור האקדמאים .  אחת המטרות של באבקום היא חיזוק מעמד האשה בחברה הערבית .  כשהאשה חלשה ,  זה מחליש את כל החברה כולה ".  על המרמור האישי שספג תלחמי בדלתא ,  הוא מעדיף לדבר פחות .  ב-2007 העדיף הבעלים החדש של החברה ,  אייזיק דבח ,  שלא לבחור בו לתפקיד המנכ"ל . " היה ברור שיהיה לעימאד קשה לקבל את התפקיד ",  אומר אליק קנטור ,  שעבד עם תלחמי בדלתא במשך 17 שנה . " המועמד השני לתפקיד היה מהשמנה וסלתה של רמת אביב ,  פרופיל קלאסי של מנהל בשוק ההון .  היו גם גורמים נוספים ,  אבל לדעתי במקרה הזה תקרת הזכוכית של תלחמי ,  מכיוון שהוא ערבי ,  השפיעה .  הוא מאוד התאכזב מכך .  היו לו הצלחות רבות לאורך השנים ,  ואז ,  דווקא בישורת האחרונה - הוא לא קיבל את התפקיד ".   " הבעלים החדש החליט שמישהו אחר מתאים לתפקיד ",  מספק תלחמי בתמציתיות את הגרסה שלו לאירועים .  איך הרגשת כשזה קרה ?   " זה היה קשה ,  אבל הבנתי שזו גם ההזדמנות שלי להמשיך הלאה ".  לאוטמן לא ניסה להתערב לטובתך ?   " ההסכם עם הבעלים החדש היה שלאוטמן לא מתערב בבחירת המנכ"ל .  אני לא יודע אם הוא ניסה לשכנע ,  אבל אני מעדיף שלא להיכנס לזה .  דב ,  בחזון שלו ,  תמיד ראה אותי כמנכ"ל דלתא .  עזבתי את החברה באותו היום שבו הוא עזב .  הוא פירגן לי ועודד אותי ללכת לדרך החדשה ". 

סטארט אפ אידיאולוגי : " אני מיעוט בתוך מיעוט בתוך מיעוט וזה הכוח שלי "
 עימאד תלחמי ,  מבכירי דלתא לשעבר ,  הגיע כמעט עד תפקיד מנכ"ל החברה - אבל רק כמעט ■ אשף יחסי האנוש הערבי-ישראלי ,  שהצליח לנווט את דרכו בזכות היכולת לקרב אליו אנשים ולגרום להם לעבוד בשבילו - ספג את העלבון והחליט ללכת ■ עכשיו יש לו סטארט אפ חדש עם טוו

