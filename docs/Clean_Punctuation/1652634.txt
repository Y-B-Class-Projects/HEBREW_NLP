הפלסטינים : " ארה"ב תערוב להפסקת הבנייה "
 הפלסטינים טוענים כי ארה"ב תעניק להם ערבויות להפסקת הבנייה במזרח ירושלים במהלך המו"מ עם ישראל .  העיתון אל-קודס אל-ערבי דיווח כי מיטשל יכריז על כך בביקורו הבא באזור 
" השליח האמריקאי למזרח התיכון ג'ורג' מיטשל הבטיח ליו"ר הרשות הפלסטינית אבו מאזן ערבויות להפסקת בניית 1,600 יחידות הדיור בשכונת רמת שלמה שבצפון-מזרח ירושלים .  זאת לאחר שהפלסטינים סרבו להסתפק בהתנצלותו של ראש הממשלה בנימין נתניהו על עיתוי ההודעה "   כך טען הבוקר  ( שבת )  גורם פלסטיני בכיר המצוטט בעיתון 'אל-קודס אל-ערבי' .
 הבכיר ציין כי אבו מאזן  " התעקש לקבל ערבויות ",  וזאת למרות בקשתו של מיטשל לראות בהתנצלות של נתניהו  " נסיגה "  מההחלטה הישראלית . " מיטשל התחייב לתת להנהגה הפלסטינית ערבויות שיבטיחו את הפסקת הבנייה בהתנחלויות במשך כל תקופת המשא ומתן ".   על פי הבכיר ,  מיטשל צפוי להכריז על מתן הערבויות לפלסטינים במהלך ביקורו בשבוע הבא באזור .  במהלך אותו ביקור צפויה הכרזה על פתיחת המשא ומתן העקיף ,  אולם הבכיר הבהיר כי עמדתה של הרשות הפלסטינית בנוגע לפתיחת המשא ומתן נותרה בעינה : " לא נחדש את המגעים העקיפים עד שיובאו לנו הערבויות ". 
 הבכיר גילה עוד כי מספר דיפלומטים אמריקאים קיימו שיחות עם בכירים ערבים כדי לבקש מהם לתמוך במשא ומתן העקיף , " שההחלטה הישראלית איימה לחסל אותו ".  אתמול אמר אבו מאזן בתום פגישתו בתוניסיה עם הנשיא זיין אל-עאבדין בן עלי כי  " המשא ומתן העקיף עם ישראל היה אמור להתחדש באופן מיידי אולם הצעדים האחרונים שנקטה ישראל בנוגע לבנייה בהתנחלויות טרפדו זאת ".  הוא הוסיף וסיפר כי דן עם עמיתו התוניסאי בצורך בגיבוש עמדה אחידה מול ישראל .
 
הפלסטינים : " ארה"ב תערוב להפסקת הבנייה "
 הפלסטינים טוענים כי ארה"ב תעניק להם ערבויות להפסקת הבנייה במזרח ירושלים במהלך המו"מ עם ישראל .  העיתון אל-קודס אל-ערבי דיווח כי מיטשל יכריז על כך בביקורו הבא באזור

