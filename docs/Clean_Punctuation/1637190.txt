משל יהודי וירוק לחג
לקראת ט"ו בשבט השנה נזכרתי בדובק ,  דב ויינשטוק ,  סייר השדות המיתולוגי של גוש עציון ,  שנפטר לפני כשנתיים .  דובק חי איתנו ,  אך למעשה הוא היה שייך לדור אחר .  הפלשתינים רצחו את בנו ,  אבל הוא העריץ את ה"צומוד "  הפלשתיני - ההיצמדות לקרקע - וראה בו דגם לחיקוי .  כשידיו הגדולות ליטפו את רגבי אדמת הארץ ופוררו אותם ,  עיניו נצצו מדמעות של התרגשות .  דובק התייחס אל האדמה כאל אישה אהובה ולא הבין כיצד כל כך הרבה ישראלים מוכנים לבגוד בה ולהמירה בנדל"ן .  
כשניסו להסביר לדובק שהחקלאות בארץ אינה כדאית מבחינה כלכלית הוא זעם ,  מכיוון שראה בה ביטוי ערכי .  לא רק כלכלי .  במובן מסוים הזכירה דמותו את זו של אברהם הרצפלד ,  שהיה פוצח ב"שורו הביטו וראו מה גדול היום הזה "  כל אימת שהיה נוכח בטקס עלייה לקרקע של יישוב חדש .  אלא שהרצפלד חי ופעל במחצית הראשונה של המאה ה ? 20 בעוד שדובק ,  שנולד אל המחצית השנייה של המאה הזאת ,  היה משוכנע שדעתו של העם הזה ,  אשר ממהר להפוך כל פיסת אדמה פנויה לנדל"ן ,  נטרפה עליו .
 דמותו של דובק רלוונטית לט"ו בשבט הזה מכיוון שבימים שבהם הרפורמה התכנונית של הממשלה ותאוות הבנייה של האזרחים עלולות להלביש את מעט השטחים הירוקים שעוד נותרו לנו בשמלת בטון ומלט ,  היא מזכירה לנו לעצור לרגע ולתהות אם אין זה מתפקידנו לדאוג גם מעבר ל"אני ",  ל"כאן "  ול"עכשיו ".  
הפילוסוף פרופ' שלום רוזנברג ציין פעם כי ט"ו בשבט הוא למעשה יום האחריות לדורות הבאים .  העצים והאילנות ,  הסביר הפילוסוף בן דורנו ,  מגלמים במהותם את האחריות האקולוגית לדורות העתידיים ,  והם הערובה לכך שלצד הרווחים והתועלת אשר טמונים בקדמה ,  נכיר גם בנזקיה .  לכן נשמור על יערות ,  כמו יער ירושלים ,  בטרם יעלו עליהם גרזני הנדל"ן .
 בתרבות ימינו ,  תרבות שבה מודדים פוליטיקאים את הצלחתם בין בחירות לבחירות במחזור של ארבע שנים ,  נשמעת האמירה הנאיבית הזאת כתלושה מן המציאות .  אבל התרבות היהודית מחייבת אותנו לדאוג גם לדורות שטרם באו לעולם .  
הגמרא ,  במסכת תענית ,  מספרת על חוני המעגל שהיה מהלך בדרך וראה אדם אחד נוטע חרוב .  אמר לו : " חרוב זה - לכמה שנים טוען פירות ?  "  
השיב חוני  " לשבעים שנה ".   
" כלום ברור לך שתחיה שבעים שנה ותאכל ממנו ?  ",  נשאל .  
השיב חוני : " אני מצאתי את העולם בחרובים .  כשם שנטעו אבותי לי ,  כך אטע אני לבני ".  
גם על אדריאנוס מספר המדרש שמצא זקן אחד מתייגע ונוטע תאנים ותהה כיצד זה הוא מתייגע עבור אחרים .  התשובה היתה : " אדוני המלך ,  הריני נוטע .  אם אזכה - אוכל מפירות נטיעותי .  ואם לאו - יאכלו בני ".  היהדות ראתה ,  אפוא ,  בנטיעת האילן חיבור בין הדור הקיים לבין הדורות הבאים .
 אלפים מתלמידי בתי הספר בגוש עציון ,  שאותם נטל דובק אל דרך האבות כדי לסכל אבנים ,  לחדש מעיינות ולטעת אילנות ,  זוכרים בוודאי את צילום המכתב המרופט שהחזיק דרך קבע בכיסו ,  מכתב ששלח המנהיג האינדיאני של שבט סוואדמיש בסיאטל ב ? 1855 לנשיא ארה"ב ,  פרנק פירס .  המכתב נשלח בתגובה לבקשת הנשיא שהשבט ימכור את אדמותיו .  אלא שהצ'יף השיב לו : " אם את השמיים וחום האדמה אפשר לקנות ,  באיזה שוק נמכור את ברק המים ורטט האוויר ?  אצלנו ,  אפילו מחטי האורן קדושות בזיכרון ". 
אצלנו הזיכרון קצר .  רק מדינה שמתמכרת לריח הנדל"ן מאפשרת לסגור מוסד כמו הפנימייה החקלאית בפרדס חנה ,  שהוקמה על ידי הברון רוטשילד לפני 76 שנה ,  ומתייחסת אל מעט החופים הפנויים שנותרו לה כאל משאב כלכלי .  
בט"ו בשבט ,  יום הולדתה של הכנסת ,  אפשר רק להתגעגע לאחד מחבריה המיתולוגיים , " מר הסביבה "  הישראלי ,  יוסף תמיר ,  שהלך לעולמו לפני חמישה חודשים ,  ולקוות שיקומו לו ולדובק ממשיכים .
 
משל יהודי וירוק לחג
nan
