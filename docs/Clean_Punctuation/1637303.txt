עידן טל יתרום 8,000 שקלים
קשר בית"ר ירושלים עמד לועדת משמעת בעקבות התנהגותו אחרי ההתמודדות המאופסת נגד הפועל פ"ת ביום שבת
בית"ר ירושלים ערכה הבוקר  ( חמישי )  ועדת משמעת לקשר הקבוצה עידן טל בטענה כי התנהג בחוסר מקצוענות .  יו"ר הקבוצה איציק קורנפיין הוא זה שקנס את השחקן מולו ומול פרקליטו מורן מאירי .
 קורנפיין טען בפני הקשר ופרקליטו כי נהג בחוסר מקצועיות בתקופה האחרונה לאחר שהפסיק את החימום במשחק מול הפועל פתח תקוה על דעת עצמו ,  ולאור מספר ציטוטים שצוטטו בשמו בתקשורת .  השחקן הכחיש כי אמר את הדברים ,  ובבית"ר החליטו להתייחס רק לדברים שראו במו עיניהם וקנסו אותו על סך 8,000 שקלים .  בנוסף ,  לאחר שקנסו את השחקן בסך של 1,000 דולרים בניגוד לתנאי חוזהו לאחר שהתעמת עם קובי מויאל לפני מספר חודשים ,  עמד הקשר לדין גם על זה ,  חודשים לאחר המקרה ,  וקורנפיין החליט להטיל עליו את אותו העונש ,  שכבר ירד משכרו .  בסך הכל נקנס טל בכ-12 אלף שקלים .
 הקשר עצמו ביקש מהמועדון כי סכום הקנס שטרם ירד משכרו ,  8,000 שקלים ,  יתרם למוסד למען הקהילה ,  והמועדון הסכים .  שחקנים בקבוצה תמהו על הסכום המופרז שקיבל הקשר ומזכירים כי שחקנים רבים אחרים בקבוצה עברו עבירת משמעת חמורות יותר והסתפקו בהזמנת הקבוצה לארוחה ,  מה שעשה גם טל יחד עם מויאל לאחר הריב ביניהם ,  אך למרות זאת השניים נקנסו ב-1,000 דולרים וכעת עידן טל ב-8,000 שקלים נוספים .  

עידן טל יתרום 8,000 שקלים
קשר בית"ר ירושלים עמד לועדת משמעת בעקבות התנהגותו אחרי ההתמודדות המאופסת נגד הפועל פ"ת ביום שבת

