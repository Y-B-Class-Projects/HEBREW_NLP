הפועל תל אביב :  דה סילבה יהיה כשיר ליום שני
בדיקה שעבר הבלם גילתה כי פציעתו אינה חמורה ,  והוא יוכל לשחק מול הפועל פ"ת .  גם בן דיין ובאדיר ישחקו ,  דה רידר בספק
הפועל תל אביב חזרה היום  ( רביעי )  להתאמן לקראת המשחק מול הפועל פתח תקוה ביום שני .  לרשותו של אלי גוטמן עמד סגל חסר מאוד ,  ללא שחקני הנבחרות שיצאו למשחק הידידות הבינלאומיים ,  אך האדומים קיבלו בשורות טובות בנוגע לדגלאס דה סילבה .  הבלם הברזילאי ,  שמתח את שריר הירך בניצחון על בני סכנין ביום ראשון ,  עבר היום בדיקת אולטסאונד שלא גילתה ממצאים חמורים ,  והוא ישוב להתאמן כבר בשבת או בראשון ,  ויהיה כשיר למשחק מול המלאבסים .
 גם דדי בן דיין ,  שלא שיחק מאז הפציעה במשחק הגביע מול הפועל חיפה לפני שלושה שבועות ,  החלים והוא יחזור ככל הנראה הישר להרכב על חשבונו של גל שיש .  ואליד באדיר ,  ששבר את אפו השבוע ,  יפתח כרגיל במרכז ההגנה .  לעומתם עשוי דניאל דה רידר ,  שעדיין סוחב פציעה מציקה בשריר הירך ,  להחמיץ את המשחק .
 
הפועל תל אביב :  דה סילבה יהיה כשיר ליום שני
בדיקה שעבר הבלם גילתה כי פציעתו אינה חמורה ,  והוא יוכל לשחק מול הפועל פ"ת .  גם בן דיין ובאדיר ישחקו ,  דה רידר בספק

