אובמה מנסה להחיות את הרפורמה בביטוח הבריאות :  
הנשיא מעוניין להגביל את יכולתן של החברות להעלות את פרמיות הביטוח .  ההצעה החדשה של אובמה ,  מגיעה ימים ספורים לפני פסגה מתוכננת בנושא הרפורמה במערכת הבריאות
בניסיון לחלץ את הרפורמה התקועה שלו בביטוח הבריאות בארה"ב ,  צפוי נשיא ארצות הברית ברק אובמה להציע צעד שיאפשר לממשלה לחסום העלאות מוגזמות של פרמיות ביטוח על ידי החברות ,  כאלה שיעלו בגדר פגיעה בצרכנים .
 ההצעה החדשה של אובמה ,  מגיעה ימים ספורים לפני פסגה מתוכננת בנושא הרפורמה במערכת הבריאות בין נציגי הממשל לבין מנהיגי הרפובליקנים והדמוקרטים בקונגרס .  ההצעה תעניק למשרד הבריאות האמריקאי את הסמכות ,  בתיאום עם הרשויות במדינות השונות של ארה"ב ,  לשלול העלאות מוגזמות של תעריפי ביטוח ,  להגביל אותם או לדרוש כי החברות יעניקו החזר לצרכנים .
 הרפורמה המקיפה של ממשל אובמה במערכת ביטוח הבריאות בארה"ב נתקעה בחודש האחרון בסנאט ,  לאחר שהמפלגה הדמוקרטית איבדה את הרוב המוחץ ממנו נהנתה עד כה .  הקונגרס והסנאט אמנם העבירו את הצעת חוק הבריאות ,  רפורמת הבריאות של אובמה ,  אך כעת שני המוסדות צריכים להגיע לנוסח שיהיה מקובל על שניהם - והדמוקרטים חוששים שאבדן הרוב המוחץ יחבל בתוכנית .
 העלאות הפרמיה שביצעו לאחרונה חברות ביטוח בריאות ,  בהן אנת'ם בלו קרוס בקליפורניה שהעלתה את פרמיית הביטוח ב-39% ,  סיפקו לממשל אובמה הזדמנות להחיות את הרפורמה במערכת הבריאות ולזכות מחדש בתמיכת הציבור .
 במסגרת הצעתו של הממשל ,  יוקם פאנל של מומחים שיבחנו את שוק ביטוח הבריאות בכל מדינה מדי שנה ,  ויחליטו על טווח מקובל של העלאת פרמיות .  הפאנל יכלול צרכנים ,  רופאים ,  כלכלנים ונציגים של חברות הביטוח .  במסגרת התוכנית ,  העלאות פרמיה שיהיו מעבר לטווח המקובל על ידי הוועדה ייפסלו על ידי שר הבריאות ,  שיוכל גם לאלץ את החברות לבטל העלאות קיימות או להעניק החזר לצרכנים ששילמו יותר מדי .
 
אובמה מנסה להחיות את הרפורמה בביטוח הבריאות :  
הנשיא מעוניין להגביל את יכולתן של החברות להעלות את פרמיות הביטוח .  ההצעה החדשה של אובמה ,  מגיעה ימים ספורים לפני פסגה מתוכננת בנושא הרפורמה במערכת הבריאות

