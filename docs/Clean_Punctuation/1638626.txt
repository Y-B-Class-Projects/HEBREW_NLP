יורוקאפ :  הפועל ירושלים ניצחה את גלאטסראיי 87:100
משחק גדול של יוגב אוחיון  ( 18 נק' ,  8 אס' ו-6 חטיפות )  סחף את הפועל ירושלים לניצחון גדול ,  87:100 על גלאטסראיי
את תחילת הערב  ( שלישי )  התחילו בהפועל ירושלים עם הידיעה כי גומא אגייאר ,  הספונסר של הקבוצה השנה ,  ככל הנראה לא יסיים אותה בארץ ,  ואמור לעזוב אותה באופן מיידי .  בירושלים לא נתנו למידע הזה להפריע להם ,  והמשיכו את היכולת הטובה שלהם בשבוע האחרון עם ניצחון נוסף במסגרת היורוקאפ ,  הפעם 87:100 על גלאטסראיי הטורקית .  שחקניו של גיא גודס נהנו מעוד תצוגה נהדרת של יוגב אוחיון ,  שלאחר ההופעה הטובה שלו מול ראשון לציון ,  המשיך לבסס את מעמדו כמנהיג בהתקפה באדום ,  עם משחק גדול של 18 נקודות ו-8 אסיסטים ,  שקירב את ירושלים אל השלב הבא .
 האדומים ידעו כי גלאטסראיי היא קבוצה חזקה ,  במיוחד בצד ההתקפי ,  ובפתיחה הם סבלו מנחת ידם ,  כשהטורקים רצו ללא הפסקה ,  והוליכו לאורך הרבע הראשון .  אלא שבדיוק כמו מול ראשון לציון ,  כניסתו של יוגב אוחיון ברבע השני הכניסה חיים בקבוצתו של גודס ,  שהצליחה לפתוח פער של 10 נקודות בסיום המחצית הראשונה .  במחצית השניה ניסו האורחים לחזור ,  אבל מלבדו של דאריוס וושינגטון הנהדר ,  לא היה להם הרבה מה למכור ,  ובערב כל כך טוב של אוחיון ,  בו הוא מפעיל את חבריו בצורה כה מוצלחת ,  קשה מאוד לנצח במלחה .  ירושלים מתבססת בראשות הבית עם שני ניצחונות משני משחקים .
 הפועל ירושלים העלתה בחמישייה את יובל נעימי ,  טרה סימונס ,  דיז'ון תומפסון ,  ליאו ליונס וברנדון האנטר .  
גלטסראיי עלתה עם אוורן בוקר ,  רדוסלב רנצ'יק ,  סימאס יסאיטיס ,  דריוס וושינגטון ומייק ווליקינסון .
 ירושלים הלכה כבר בפתיחה אל ברנדון האנטר ,  שקלע את 4 הנקודות הראשונות לקבוצתו ,  אבל ירושלים לא הקשיחה את ההגנה שלה ,  ואיפשרה לטורקים לעלות ליתרון מוקדם ,  4:8 .  סימונס ונעימי השוו ,  אבל עבירה בלתי ספורטיבית של ליונס על ווילקינסון סייעה לטורקים לשמור על היתרון .  ירושלים ניסתה שוב ושוב לטווח מחוץ לקשת אבל ללא הצלחה ,  ומנגד שלשה של וושינגטון קבעה 10:14 לאורחים .  ירושלים הוציאה את העבירה השלישית של וושינגטון ,  7 דקות מהפתיחה ,  ושלשה של סימונס העבירה אליה את היתרון .  ירושלים כבר הוליכה ב-4 ,  אבל נקודות של הטורקים עם סיום הרבע כולל שלשה גדולה של ראנצ'יק קבעה 21:24 לגלטסראיי בסיום הראשון .
 יוגב אוחיון עלה לרבע השני ובלייאפ צימק לנקודה בלבד ,  אבל האורחים שמרו על היתרון בעזרת יסאייטיס .  או אז הגיעה רציה מצויינת של המארחים ,  כשהם מנצלים את הירידה האיטית של הטורקים ,  ודאנקים של פינקני ,  אוחיון והאנטר ,  יחד עם שלשה של ג'טר קבעו 32:42 .  אוחיון המשיך להטריף את המערכת בהגנה והתקפה ,  הריץ מצויין את חבריו ,  ואסיסט לפו ג'טר קבע יתרון 12 .  הטורקים התקשו מאוד למצוא את הסל ,  אבל ג'אמפ של וושינגטון שחזר אל הפרקט ,  קבע פיגור מינימלי יחסית של האורחים ,  51:41 במחצית .
 האורחים פתחו טוב את הרבע השלישי ,  עם נקודות של וושינגטון ודאנק של יסאייטיס ,  והפער ירד ל-6 בלבד .  תומפסון ירה שלשה גדולה עבור ירושלים ,  ודאנק של ליונס קבע 47:58 .  הטורקים ניסו לחזור ,  אבל הזריקות שלהם מחוץ לקשת הלכו החוצה ,  ומנגד העניש אותם יוגב אוחיון ,  בדרך ליתרון 14 .  אוחיון המשיך להניע טוב את ההתקפה ,  אבל קוקיה וליונס החטיאו ,  ומנגד ,  ראנצ'יק לצלף מחוץ לקשת כדי לצמק את הפער ל-8 .  גודס לקח פסק זמן וחזר עם שרון ששון ,  שצלף מיד שתי שלשות ,  והמארחים חזרו ל-14 .  וושינגטון במו ידיו שוב החזיר את הטורקים ,  ובוקר כבר הוריד ל-6 ,  אבל טיפ אין של ליונס בשניה האחרונה קבע 65:73 לקראת הרבע האחרון .
 קוקיה פתח טוב את הרבע האחרון עם לייאפ ,  ושלשה גדולה של נעימי הקפיצה את הפער ל-13 .  יסאייטיס ומי אם לא ,  וושינגטון שוב החזירו את האורחים למשחק ,  אבל שלשה גדולה של אוחיון מהפינה שמרה את ירושלים מלפנים .  אוחיון המשיך ביכולת הנהדרת עם עוד חדירה טובה ,  ושלשה של נעימי כבר קבעה יתרון 77:91 .  אבל הטורקים לא אמרו נואש ,  ונקודות של וושינגטון החזירו להם את החמצן .  בפיגור 10 ,  דקה לסיום קיבל אוחיון שוב את הכדור מחוץ לקשת ,  והפציץ שלשה נוספת ,  שחרצה סופית את גורלם של הטורקים ,  והבטיח סופית את ניצחונה של ירושלים .
 קלעו לירושלים :  יוגב אוחיון 18  ( 8 מ-11 מהשדה )  ,  8 אסיסטים ,  6 חטיפות ו-5 ריבאונדים ,  יובל נעימי 14 ו-5 אסיסטים ,  דיז'ון תומפסון וליאו ליונס 13 כל אחד ,  טרה סימונס 12 ,  שרון ששון 9 ,  ברנדון האנטר ואורי קוקיה 6 כל אחד ,  פו ג'טר 5 ,  קווין פינקני 4 .  
קלעו לגלאטסראיי :  דאריוס וושינגטון 29 ו-5 אסיסטים ,  ראדוסלב ראנצ'יק 20 ו-7 ריבאונדים ,  מייק ווילקינסון 14 ,  סימאס יסאייטיס 12 ,  מוראט קאיה 6 ,  אוורן בוקר 4 ,  קאנר טופאלגולו 2 .
 
יורוקאפ :  הפועל ירושלים ניצחה את גלאטסראיי 87:100
משחק גדול של יוגב אוחיון  ( 18 נק' ,  8 אס' ו-6 חטיפות )  סחף את הפועל ירושלים לניצחון גדול ,  87:100 על גלאטסראיי

