כלל פיננסים ברוקרא'ז על אפריקה מגורים :  שנה חזקה מסתיימת בגמגום מה
רביבו : " אנו נותרים ב'תשואת יתר' למניית אפריקה מגורים ,  ובמחיר יעד של 73 שקל "
  מדווחת היום על נתוני מכירות יח"ד של החברה ל-2009 .  כשאר חברותיה לתחום ,  חותמת החברה את אחת השנים הטובות בתולדותיה עם קצב מכירות גבוה ועליות מחירים חלומיות .  עם זאת ,  הרבעון האחרון של השנה מסמן האטה משמעותית בקצב המכירות העלולה לגלוש לתוך 2010.בכלל פיננסים מעריכים כי בשנתיים הקרובות ,  ובייחוד לתוך 2011 ,  תציג החברה תוצאות חזקות על בסיס 2009 המצוינת.קצב מכירות מרשים ב-2009 .  אפריקה מגורים מדווחת כי מכרה 656 יחידות דיור  ( כולל חלק השותפים )  ב-2009 בהיקף של כ-960 מיליון שקל .  חלקה של החברה במכירות עומד על כ-620 מיליון שקל ולהערכת כלל פיננסים חלקה עומד על כ-450 יח"ד .  בהשוואה ל-2008 ,  זינקה כמות המכירות של החברה בלא פחות מ-60%.תוך העלאת מחירים רציפה .  מנכ"ל החברה מתבטא הבוקר כי מחירי המכירה עלו במהלך השנה ב-12% בממוצע .  עליית מחירים זו נעשתה על פרויקטים הממוקמים על קרקעות וותיקות יחסית וגבוהה בהרבה מקצב עליית תשומות הייצור .  יש להניח כי מרביתו של השיפור במחירים יחלחל אל השורה התחתונה של החברה כשתדווח על תוצאות מכירות אלו  ( אי שם ב-2011 ) .האצה משמעותית בקידום הפרויקטים .  החברה מדווחת כי נכון לסוף השנה מצויות 1,572 יח"ד בביצוע .  מדובר בזינוק דרמטי לעומת סופה של 2008 ,  בה דיווחה החברה על 872 יח"ד בלבד בביצוע .  להערכתנו החברה נוקטת באסטרטגיה נכונה כאשר היא בוחרת לקדם פרויקטים במהירות על מנת לנצל באופן מיטבי את הגאות בענף.אך הרבעון האחרון מספק איתות אזהרה .  מנתוני החברה עולה כי ברבעון האחרון מכרה החברה 137 יח"ד בלבד .  מדובר בירידה חדה בקצב המכירות בהשוואה לרבעון הקודם של השנה בו מכרה החברה 213 יח"ד .  למעשה ,  זוהי חזרה לקצב האנמי של הרבעון הראשון שהתבטא בקיפאון בענף ובו נמכרו 123 יח"ד .  לא ניחפז למסקנות בעקבות רבעון אחד ,  אך חשוב לעקוב.ההאטה תחלחל לתוך 2010  ?  תנאי הפתיחה ל-2010 לא פשוטים .  כשמחיר דירה שקול ל-125 משכורות ממוצעות הלקוחות נותרים מהוססים .  התחרות מקבוצות הרכישה ממשיכה להתעצם ואילו הממשלה מצידה מנסה לקרר השוק ,  בעיקר במילים . " להערכתנו ",  אומר אבירן רביבו ,  אנליסט כלל פיננסים ברוקראז' , " הביקושים האנמיים של סוף 2009 ילוו אותנו לתוך 2010 תוך בלימה ואף שחיקה מסוימת במחירי המכירה ". אפריקה מגורים צריכה להצטייד בקרקעות .  קצב הפיתוח הגבוה של החברה מדלדל במהירות את מלאי הקרקעות הזמין שלה .  כיום לחברה פחות מ-2,000 יח"ד זמינות לבנייה שאינן בביצוע ,  ולאחר הפסקה ארוכה אנו צפויים לראות אותה חוזרת לשוק הקרקעות .  הפעם בצד הרוכש .  במובן הזה ,  תוכנית משרד השיכון להאיץ את שיווק הקרקעות השנה יכולה לשחק לידיה של החברה .  לסיכום ,  שנה חזקה נסגרת בגמגום מה .  אך אפריקה מגורים עדיין מציעה חשיפה טובה לשוק המגורים המקומי ." אנו נותרים ב'תשואת יתר' למניית אפריקה מגורים ,  ובמחיר יעד של 73 שקל ",  מסכם רביבו .
 
כלל פיננסים ברוקרא'ז על אפריקה מגורים :  שנה חזקה מסתיימת בגמגום מה
רביבו : " אנו נותרים ב'תשואת יתר' למניית אפריקה מגורים ,  ובמחיר יעד של 73 שקל "
 
