צרפת :  בניגוד לאחרות ,  ליל מנצחת
מארסיי הצטרפה לקבוצות הצמרת שאיבדו נקודות עם 1:1 בטולוז .  ליל עלתה למקום הרביעי בזכות 0:1 קטן על גרנובל
הסטטוס קוו שנשמר בליגה הצרפתית בשבת בעקבות תוצאות התיקו של בורדו ,  מונפלייה ,  אוקזר וליון ,  עשה שירות נהדר לליל ,  שעלתה הערב  ( ראשון )  למקום הרביעי במרחק שתי נקודות מהפסגה ,  בזכות 0:1 קטן על גרנובל האחרונה .  מארסיי יכולה הייתה להעפיל למקום השלישי ,  אך אכזבה עם 1:1 בטולוז .  במשחק מרכז טבלה ,  ראן גברה 0:2 על ואלנסיין .  
טולוז - מארסיי 1:1 
מגמת איבוד הנקודות של קבוצות הצמרת בליג 1 לא פסחה גם על מארסיי .  החבורה של דידייה דשאן פספסה הזדמנות פז לצמצם פערים ,  אבל גם הנקודה שהשיגה משאירה אותה חזק בתמונת הצמרת הצפופה והבלתי אפשרית .  מארסיי שישית בטבלה ,  אבל רחוקה רק שלוש נקודות מבורדו .  ברנדאו כבש ראשון למארסיי בדקה ה-30 כשדחק מקרוב לרשת לאחר בישול של מתיו ולבואנה .  התשובה של טולוז הייתה מהירה .  פאולו מצ'אדו איזן בבעיטה ממרחק וקבע חלוקת נקודות בסטדיום מוניציפל .  
ליל - גרנובל 0:1
אחרי הניצחון היוקרתי על ליברפול בליגה האירופית ,  הקבוצה העייפה של רודי גרסיה עלתה בהרכב משני ובכל זאת השיגה את הנקודות מול נועלת הטבלה .  האורחים היו הרבה יותר מסוכנים במחצית הראשונה ,  אבל לא כבשו ונענשו במחצית השנייה ,  כשבדקה ה-47 הבלם הסלובני בוסטיאן ססאר כבש לשערו הוא .  ליל עולה למקום הרביעי ,  הודות להפרש שערים טוב מזה של ליון ,  והיא רחוקה רק שתי נקודות מהפסגה .
 ואלנסיין - ראן 2:0
קרב מרכז הטבלה הסתיים בניצחונה השני ברציפות של האורחת ,  שחלפה על פני יריבתה ועלתה למקום השביעי .  סילבן מארבו אחד ממצטייני העונה בליגה הצרפתית ,  העלה את ראן ליתרון בדקה ה-26 .  הגנאי אסמואה גיאן הכפיל בדקה ה-39 ,  ואילו סיאקה טיאנה הורחק משורות ואלנסיין בדקה ה-78 .
 
צרפת :  בניגוד לאחרות ,  ליל מנצחת
מארסיי הצטרפה לקבוצות הצמרת שאיבדו נקודות עם 1:1 בטולוז .  ליל עלתה למקום הרביעי בזכות 0:1 קטן על גרנובל

