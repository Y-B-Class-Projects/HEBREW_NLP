נעימי : " ממשיכים לחלום ולא רוצים להפסיק "
 הפועל ירושלים שבה ארצה אחרי ההעפלה לרבע גמר היורוקאפ והקפטן כבר חושב קדימה .  הקבוצה תעביר את ליל הסדר בברלין
צילום ועריכת וידאו :  יותם רונן
הפועל ירושלים נחתה הבוקר  ( רביעי )  בנתב"ג לאחר הניצחון הגדול אמש 98:111 על גלאטסראיי הטורקית וההעפלה לשלב רבע הגמר של היורוקאפ .  ירושלים תפגוש ברבע הגמר את אלבה ברלין בניסיון להגיע לפיינל פור של המפעל .  הבוקר נודע כי הקבוצה תארח את הגרמנים ב-24 למרץ ותתארח בגומלין שבוע לאחר מכן בגרמניה .  על מנת להתכונן למשחק בזמן תיאלץ ירושלים להמריא לגרמניה לפני חג הפסח ולהעביר את ליל הסדר בברלין ,  למרות שההחלטה על מועד יציאת הקבוצה עדיין לא נפלה סופית .  
בכניסה לישראל נראו שחקני האדומים נרגשים מהצלחתם במפעל על כה . " עוד לא התחלנו לחשוב על אלבה ברלין כי יש לנו עוד כמה משימות בדרך .  נצטרך להסתכל על כמה מהמשחקים האחרונים שלנו ,  להסתכל על כל המשחקים שיש לנו עד אז ,  ורק אז להתכונן אליהם ",  אמר גיא גודס , " נצטרך להעביר את ליל הסדר בברלין .  זו לא הפעם הראשונה שלי שאני אהיה בליל הסדר בברלין ,  גם כשחקן וגם כמאמן .  ידענו שהמשחק תלוי בנו ,  ושאסור לנו לפזול לעבר ולנסיה-קאזאן .  עשינו את זה ולא היינו תלויים באף אחד אחר .  האווירה מסביב למשחק הייתה של משחק אימון ,  הטורקים נשארו בבית אולי כי היה קר .  הכל היה רדום מסביב ,  נקלענו קצת לשינה הזאת ,  אבל ברבע הרביעי ידענו לפתוח מבערים .  זה לא קורה בכל יום ,  מדובר בהישג גדול מבחינתנו ,  אבל אנחנו לא מסתפקים בזה ".  הפורוורד ברנדון האנטר הוסיף : " האווירה בקבוצה נהדרת .  באנו למפעל הזה בניסיון בסך הכל להעפיל לשלב הראשון ,  ועכשיו אנחנו בשמונה האחרונות ומנסים להגיע לפיינל פור ,  ככה שזה נהדר .  אלבה ברלין היא קבוצה טובה ,  אבל שיחקנו עד עכשיו מול קבוצות טובות בבית טוב ,  ואנחנו מוכנים גם לפגוש אותם .  אנחנו קבוצה מצויינת ביורוקאפ ,  ואני מקווה שנלך עד הסוף ונשחק בפיינל פור בספרד ".  אחד מחתני השמחה הוא דני קליין ,  שנאבק בתחילת העונה על קיומה של הפועל ירושלים ועשוי לסיים את העונה עם עוד גביע אירופי לארון : " אירופה זו מטרה עבור הפועל ירושלים .  המטרה הייתה לעבור בית אחד ,  עברנו ,  אחרי זה רצינו לעבור גם את הבית השני ,  גם עברנו ,  ואני שמח .  עכשיו נראה מה יקרה .  עוד לא חשבנו על ליל הסדר בברלין ,  אבל לדעתי זה דבר שאין ברירה .  זה יחבר ויחזק אותנו .  הפועל ירושלים חיה וקיימת .  הפכנו להיות חלק מאירופה ,  ואירופה היא חלק מהפועל ירושלים .  נמשיך להעמיד קבוצה חזקה גם בעונה הבאה ".  המצטיין במשחק מול הטורקים ,  הקפטן יובל נעימי סיכם : " אני חושב שזה המשחק הכי טוב בקריירה שלי באירופה ,  הדברים הלכו לכיוון שלי והרגשתי טוב .  הגענו למקום שאף אחד לא חלם ,  אנחנו ממשיכים לחלום ,  ולא רוצים להפסיק .  כדי להרים את הגביע יש לעבור עוד קבוצות טובות ושחקנים טובים .  נצטרך להיות במיטב שלנו כדי להיות במצב הזה .  אי אפשר להיות שמח שקיבלנו את אלבה ברלין ,  כל קבוצה היא חזקה עם מסורת ,  ובמיוחד אלבה שעשו עונה טובה עד עכשיו .  אנחנו לא מכירים אותם בפרטים ,  אבל עד למשחק נכיר אותם מצויין ". 

נעימי : " ממשיכים לחלום ולא רוצים להפסיק "
 הפועל ירושלים שבה ארצה אחרי ההעפלה לרבע גמר היורוקאפ והקפטן כבר חושב קדימה .  הקבוצה תעביר את ליל הסדר בברלין

