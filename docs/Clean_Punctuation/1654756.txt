 " אברכים קיבלו הבטחת הכנסה במרמה "
 בדיקה יזומה של משרד החינוך בקרב 190 אברכים ,  העלתה כי יותר משליש מהם קיבלו הבטחת הכנסה ,  למרות שלא עמדו בתנאים הנחוצים לקבלתה
בדיקה יזומה של משרד החינוך בקרב 190 אברכים ,  העלתה כי יותר משליש מהם קיבלו הבטחת הכנסה ,  למרות שלא עמדו בתנאים הנחוצים לקבלתה .  הסכום שהועבר להם ב-2009 מוערך ב-825 אלף שקל .  
מאז 2003 ,  אחראי משרד החינוך על חלוקת גמלה חודשית לאברכים - בחורי ישיבות צעירים ובעלי משפחות - מעוטי יכולת ,  זאת על מנת לאפשר להם לקיים אורח חיים של  " תורתו אומנותו ".  משרד החינוך כמו כן תומך בישיבות עצמם .  נכון ל-2010 ,  מקבלים כ-11,200 תלמידי ישיבות כאלה מלגה חודשית בסך 1,040 שקל - כ-12.5 אלף שקל בשנה ,  וכ-140 מיליון שקל לשנה עבור כל האברכים .  
משרד החינוך בודק מדי שנה באמצעות חברת חקירות מדגם של אברכים ,  כדי לגלות האם הם אכן עומדים בקריטריונים לקבלת המלגה .  בשנים קודמות ,  נשללו מלגות מעשרות אברכים שלא עמדו בקריטריונים .  
 בבדיקה שנערכה ב-2009 ,  נמצא ש-66 אברכים מתוך 190 שנבדקו ,  לא היו זכאים להבטחת ההכנסה ,  ובעצם שיקרו למשרד החינוך על זכאותם .  על פי הקרטריונים שהפיץ המשרד ,  על האברך לעמוד בתנאים מסוימים ובהם :  להיות בעל משפחה ואב ל-3 ילדים לפחות ,  ללמוד בכולל הנתמך על ידי המשרד במשך יום שלם או שני חצאי יום ,  לא להחזיק בנכסים נוספים מלבד דירת מגורים ,  ולא לקבל דמי אבטלה או הבטחת הכנסה מביטוח לאומי .  
ממשרד החינוך נמסר כי כאשר נמצא בחקירה כי אברך דיווח דיווחים כוזבים זכאותו למלגה מופסקת מידית ו"תיק "  האברך עובר לוועדה להבטחת הכנסה להחלטה בדבר התקופה שבגינה הוא צריך להשיב את הכספים שקיבל שלא כדין .  במידה שאברך לא משיב את הכספים שקיבל שלא כדין ,  הוא מושעה מהמערכת עד להגשת תביעת השבה נגדו .  
הרב שלמה ברילנט ,  מנכ"ל איגוד מנהלי הישיבות אמר בתגובה  " אנחנו מגנים כל אחד שעושה מעשה רמייה ,  והוא חייב להחזיר את הכסף על פי דין ועל פי ההלכה ".   

" אברכים קיבלו הבטחת הכנסה במרמה "
 בדיקה יזומה של משרד החינוך בקרב 190 אברכים ,  העלתה כי יותר משליש מהם קיבלו הבטחת הכנסה ,  למרות שלא עמדו בתנאים הנחוצים לקבלתה

