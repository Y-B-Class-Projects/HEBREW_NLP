ההפסד הגדול של טויוטה
איבדה 21 מיליארד דולר משווי השוק שלה וצפוייה לאבד חלק נכבד מנתח השוק בארה"ב .  אלא שהבעייה האמיתית היא הפגיעה בתדמית
שווי השוק של טויוטה צנח ב-14 אחוזים בשבוע העסקים האחרון או 21 מיליארד דולרים בסך הכל ,  כך מפרסם ה'ביזניסוויק' .  הסיבה לדברי מומחים אינה קשורה באופן ישיר לדוושת התאוצה הפגומה ,  אלא לאופן בו טיפלה ועדיין מטפלת היצרנית הגדולה בעולם בתקלה מאז התגלתה בסוף חודש אוגוסט 2009 ואולי אף קודם לכן מבלי שיינתן לה היחס הראוי .  
מאז פורסם לראשונה כי ארבעה אנשים קיפחו חייהם בעקבות תאוצה לא רצונית במכונית הלקסוס שלהם ,  נמצאת יצרנית הרכב היפנית בסערה תקשורתית .  בתחילה נפל האשם על שטיח הרצפה שתקע את דוושת התאוצה ,  אחר כך היה זה מנגנון הדוושה שקושר כאחראי לתקלה .  בסך הכולל מדובר במיליוני מכוניות ולקוחות אשר במשך חודשים רבים לא ידעו מה עליהם לעשות ,  וכעת נראה כי הפגיעה בתדמית בלתי הפיכה בעיקר כשמתגלים מקרים נוספים בהם לכאורה גרמה התקלה לאבידות בנפש .  
ובמדינה כמו ארה"ב בה החלה הפרשה ,  מדובר רק בעניין של זמן עד שבתי המשפט יכנסו אף הם לתמונה .  סוכנויות הידיעות המקומיות מדווחות על שני משרדי עו"ד גדולים אשר מאחדים כוחות כדי להגיש תביעה ייצוגית כנגד היצרנית בשם  " כל מי שרכש מכוניות טויוטה משנות המודל 2005 ,  2006 ,  2007 ,  2008 ,  2009 ו/או 2010 ,  אשר קשורות לקריאת התיקון ".  התביעה מבקשת כי טויוטה תפצה את כל אותם מיליוני לקוחות על העוול שנגרם להם ועל ההפסד הכספי ,  אם בירידת הערך של המכונית או בכל דרך אחרת .
 בימים הקרובים יפורסם בארה"ב דו"ח מסירות הרכב לחודש ינואר ,  בו צפויה טויוטה להציג ירידה של 11 אחוזים ביחס לינואר 2009 שבפני עצמו היה חלש בשל המשבר הכלכלי .  אתר המחקר 'אדמונדס' צופה כי חלקה היחסי של טויוטה בשוק הרכב האמריקני אף יצנח לרמה בו היה ב-2006 ,  אז היא עוד לא החזיקה בתואר היצרנית הגדולה בעולם .  לא ברור כרגע כיצד נתונים אלה מסתדרים עם ההצהרה הטרייה של טויוטה לעלייה של שישה אחוזים בסך המסירות ב-2010 לעומת 2009 .
 את תיקון התדמית תנסה טויוטה לעשות קודם כל דרך תיקון התקלה כפי שפרסמה אמש  ( שני )  .  מרכזי השירות בארה"ב ישארו פתוחים ,  חלקם 24 שעות ,  כדי לבצע התיקון שיכלול הכנסת פיסת מתכת קטנה למנגנון הדוושה שתמנע התקעותה .  התיקון אורך כחצי שעה אולם גם לכשיסתיים עבור כל אותן מיליוני מכוניות ועל אף שלל התנצלויות בכיריה מהנשיא ועד לאחרון מנהלים המקומיים ,  ידרש לטויוטה זמן רב כדי לשפר את תדמיתה .
 
ההפסד הגדול של טויוטה
איבדה 21 מיליארד דולר משווי השוק שלה וצפוייה לאבד חלק נכבד מנתח השוק בארה"ב .  אלא שהבעייה האמיתית היא הפגיעה בתדמית

