מנהלת מועצת הפיס לתרבות פורשת מתפקידה
לאחר קדנציה בת חמש שנים ,  הודיעה אסתי דינור כי היא פורשת  . " תקוותי שאוכל להמשיך ולתרום הלאה מהידע והניסיון שלי "
 מנהלת מועצת הפיס לתרבות אסתי דינור הודיעה היום  ( ראשון )  על פרישתה לאחר חמש שנים בתפקיד . " אני מודה על ההזדמנות שניתנה לי להיות בצומת מרכזי ומשמעותי לתרבות בישראל ולסייע באמצעות מועצת הפיס לתרבות ולאמנות לפעולתם של מאות גופים ואמנים בשדה ",  אמרה דינור . " תקוותי שאוכל להמשיך ולתרום הלאה מהידע והניסיון שלי ואני מאחלת הצלחה למועצה ולמי שיוביל אותה בהמשך הדרך החשובה ".  
מנכ"ל מפעל הפיס ,  שאול סוטניק ,  אמיר כי  " מפעל הפיס מייחס חשיבות גדולה לפעולות לקידום התרבות והאמנות בישראל ובאמצעות המועצה מסייע רבות לתחום .  אנו מודים לאסתי דינור על עבודתה ומאחלים לה הצלחה בהמשך דרכה ".  
הקדנציה של דינור החלה בינואר 2005 ועל פי נתוני הפיס בתקופת כהונתה גדל ב-70 אחוזים מספר האמנים הפונים למועצה .  כמו כן ,  בתקופתה יזמה המועצה פרויקטים כמו  " מעבדתרבות ",  כנס מועצת הפיס לאמנות וחברה וכן  " מנהיגות תרבות "  המיועדת לבני נוער .  כל זאת ,  לצד פעילויות נקודתיות כמו ספר 100 שנה לבית הספר בצלאל וספר הקולנוע העלילתי בישראל ,  הנמצא בהכנה בימים אלו .
 
מנהלת מועצת הפיס לתרבות פורשת מתפקידה
לאחר קדנציה בת חמש שנים ,  הודיעה אסתי דינור כי היא פורשת  . " תקוותי שאוכל להמשיך ולתרום הלאה מהידע והניסיון שלי "
 
