סיטרואן :  אוונגארד ראוותני
החברה הצרפתית חושפת בז'נבה את הסורוולט קונספט כאבולוציה למכונית הראווה GT .  מישהו שם בונה על חזרה למסלול המירוצים ? 
 ( צילום :  קובי ליאני ,  עריכה :  בת גולן ) 
מה קורה שמערבבים דה-שבו מודרנית בפוטנציה עם מכונית GT וירטואלית ?  על פי סיטרואן אפשר שהשילוב המופרך הזה יוציא לאור מכונית ראווה שנוטשת את כל גבולות ההיגיון ,  ונכנסת לספרי הארכיון של ז'נבה כאחד הקונספטים המוטרפים ביותר שיצאו מידה של החברה הצרפתית .  מכאן והלאה השאלה לא אם תהיה גרסה סדרתית ,  כי אם מתי ולאיזה צורך ?  הכירו את הסורוולט קונספט .  
סורוולט  ( Survolt )  משמע היתוך רדיקלי בין הרוולט קונספט  ( אותה דה-שבו מודרנית לכאורה )  לבין ה-GT הווירטואלית שעלתה לבמות תערוכת פריס לפני כשנה וחצי ומאז נעלמו עיקבותיה ,  זולת הבלחות במשחקי מחשב או טיזרים לצרכי פרסום קונצרן PSA במסגרת חגיגות ה-90 למותג הצרפתי  ( גם במוזיאון הפרטי של סיטרואן בחוצות פריס היא אינה מוצגת עדיין )  .  
היא קטנה מה-GT באורכה ,  ונראה כי סיטרואן רוצה לעמת אותה מול הטסלה רודסטר במסגרת תחרותית כלשהי .  את הכוח מעבירים לגלגלים האחוריים סוללות ומנוע חשמלי המפיקים כ-268 כ"ס .  העוצמה מווסתת היטב דרך בקרה אלקטרונית ,  ומנוהלת על ידי חלוקת משקל מאוזנת היות והסוללות פזורות הן בחרטום המכונית והן באחוריה .  
את הלפיתה בקרקע סיטרואן משפרת עם כנפיים וכדומה ,  מאחר והיא מיועדת לשימוש בסדרות מירוץ חשמליות של יצרן אחד  ( one-make )  כפי שמתקיימות באירופה עשרות שנים בפורמט הבעירה המזהם .  חשוב לציין כי ברקע הרבה יצרניות שואפות למכונית 'על' חשמלית ,  וכך אין ספק שבעשור הקרוב נחווה לראשונה מכוניות מירוץ במסגרת תחרותית ,  שנכנסות לפיטס להתחבר לעמדות טעינה ואת פניהן לא מקבלים צינורות דלק כרוכים על סרבלים וקסדות ,  כי אם שטקרים מוגדלים .
 כחודש לאחר השקת ה-DS3 ,  ממשיכה סיטרואן לעבות את סדרת הפרימיום שלה עם מכוניות שאולי תגענה לייצור כבר בעתיד הקרוב .  את הדחף הייצרי היא מגרה עם ה-DS3 רייסינג ,  גרסה ספורטיבית לאותה סופר מיני יוקרתית .  גרסת ראלי ל-DS3 כבר נמצאת בשלבי ניסוי מתקדמים על ידי אלוף העולם של סיטרואן סבסטיאן לואב ,  כך שלא נתפלא אם הרייסינג הזו תגיע גם לייצור .
 המכונית הבאה בסדרת הפרימיום תהיה משפחתית קומפקטית ,  שאולי אף תצמח לכדי מיניוואן או קרוסאובר צנוע מידות .  כאן הוא זוכה לכינוי DS הייריידר ,  משהו כמו רוכב מוגבה בעברית .  מכונית הקונספט ממשיכה את הקו שהחלה האחות הקטנה במטרה לערער את מעמדן של הגרמניות היוקרתיות ,  כשעל ההנעה אמונה כמובן מערכת אקולוגית .  
ה-DS הייריידר משתמשת ביחידת ה- HYmotion4כפולת ההנעה ,  המבוססת על יחידת עזר חשמלית ומנוע טורבו-דיזל המפיקים יחדיו כ-200 כ"ס .  יחידת כוח זו הוצגה גם במכוניות הקונספט של פיג'ו ,  והיא תגיע במהלך 2010 לייצור סדרתי כשראשונה לקבלה היא הפיג'ו 3008 .  ומה בעניין החשמלי ?  כאן מסתפקת סיטרואן בגרסתה ל-iMiEV של מיצובישי .
 
סיטרואן :  אוונגארד ראוותני
החברה הצרפתית חושפת בז'נבה את הסורוולט קונספט כאבולוציה למכונית הראווה GT .  מישהו שם בונה על חזרה למסלול המירוצים ? 

