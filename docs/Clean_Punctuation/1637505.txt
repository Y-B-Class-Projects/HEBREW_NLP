הסנאט אישר העלאת תקרת החוב הלאומי של ארה"ב ל-14.3 טריליון דולר
כעת נדרש גם אישור בית הנבחרים להעלאת התקרה מרמתה הנוכחית של 12.4 טריליון דולר
הסאנט אישר היום את העלאת תקרת החוב הלאומי של ארה"ב לרמה של 14.3 טריליון דולר לעומת 12.4 טריליון דולר עד כה .  ההחלטה על העלאת תקרת החוב הקבועה בחוק ב-1.9 טריליון דולר התקבלה ברוב של 60 תומכים ו-39 מתנגדים .  כעת נדרש גם אישור בית הנבחרים להעלאת תקרת החוב .  במידה שתאושר על ידי בית הנבחרים ,  תהיה זו הפעם החמישית בתוך שנתיים בה מועלת תקרת החוב הלאומי של ארה"ב ,  וכמעט הפעם ה-100 מאז שנת 1940 .  לפי ההערכות ,  צפוי החוב הלאומי של ארה"ב לחצות את רמת 12.4 טריליון דולר עד סוף חודש פברואר .  במקרה שהחוב הלאומי יחרוג מתקרת החוב הקבועה בחוק ,  עלול הדבר להביא להפסקת פעילות זרועות הממשל בארה"ב ,  אם כי מקרה דומה שאירע בשנת 1995 ,  כאשר הממשל חרג לתקופה קצרה מתקרת החוב ,  לא הביא להשבתת פעילות הממשל .  הגירעון בתקציב הממשל ארה"ב בשנת התקציב הנוכחית המסתיימת בסוף בספטמבר ,  צפוי להסתכם ב-1.35 טריליון דולר ,  או כ-9% מהתוצר המקומי הגולמי  ( gdp )  של ארה"ב .  בשנת התקציב הקודמת הסתכם הגירעון של הממשל בשיא של 1.4 טריליון דולר .
 
הסנאט אישר העלאת תקרת החוב הלאומי של ארה"ב ל-14.3 טריליון דולר
כעת נדרש גם אישור בית הנבחרים להעלאת התקרה מרמתה הנוכחית של 12.4 טריליון דולר

