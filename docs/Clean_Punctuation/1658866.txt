משקיעי  " תשואה 10 "  יסתפקו בהרבה פחות 
מאחורי הדו"חות
 >  >  שלוש שנים עברו מאז גייס ויצמן שירי 70 מיליון שקל מהציבור בימים העליזים של 2007 באמצעות תשואה 10 .  את הכסף הוא היה אמור לקחת לסיבוב השקעות במזרח אירופה ובעיקר ברומניה - סיבוב שהסתיים השבוע עם הערת  " עסק חי "  לדו"חות הכספיים של 2009 .  הסיפור של שירי הוא רק דוגמה לכל אלה שקרסו במשבר האחרון ,  אבל הוא יכול לשמש תזכורת למה שעשוי לקרות גם לחלק מהיזמים שיגיעו לבורסה בסיבוב הנוכחי .  רגע לפני שהיזמים כיום ,  והנכשלים בעתיד ,  מגיעים בגל ההנפקות הנוכחי ,  עימתנו את הצהרותיו של שירי כפי שאמר אותן בראיון שפורסם ב-themarker ב-29 ביולי 2007 ,  לעומת מצבו כיום כפי שמשתקף בדו"חות הכספיים .  שירי ב-2007 : " בתוך כמה שנים נהיה חברה עם הכנסות של עשרות מיליוני דולרים בשנה "  - ב-2009 הסתכמו הכנסות החברה ב-1.1 מיליון שקל ,  מרביתן מנכסים בישראל שנמכרו בשנתיים האחרונות .  לחברה גירעון עצמי של 19 מיליון שקל ,  לאחר שהפסידה 33 מיליון שקל והיא ייצרה תזרים מזומנים שלילי מפעילות שוטפת של 10 מיליון שקל .  שירי ב-2007 : " אני מכיר אנשים רבים ברומניה ופעלתי שם בעבר בתור יזם .  הקונצפט הוא אותו קונצפט .  מה שהצלחתי לעשות בישראל אני אצליח לעשות גם שם "  - שלוש שנים אחרי רכישת קרקעות ברומניה המיועדות לבנייה ,  החברה עדיין לא החלה בבנייה בשל המשבר העולמי וגם על רקע קשיי מימון .  ויצמן למד בדרך הקשה ששום קשרים לא יכולים לעזור לך כשהמצב הכלכלי רע .  שירי ב-2007 : " עם כל הצניעות ,  יש לי מעט יותר ניסיון מלבייב ופישמן .  אני שאפתי הרבה את ריח הצמנט "  - שלוש שנים אחרי ,  שירי ודאי לא העלה על דעתו שחוסר הניסיון של לבייב יוביל אותו בסופו של דבר להסדר אג"ח עם המשקיעים .  את ריח הצמנט ברומניה שירי עדיין לא הריח ,  משום שמערבלי הבטון עדיין לא החלו לפעול שם .  שירי ב-2007 : " אנו מתכוונים להזרים הון לחברה או נכסים נוספים ,  וכן לגייס עוד אג"ח בתקופה הקרובה כדי לממן עסקות נוספות "  - בשנתיים האחרונות עסקה החברה בעיקר במימוש נכסים שאותם הכניסו בעלי השליטה בחברה ,  ויצמן ויונה שמש ,  בשנים שעברו כחלק מההשתלטות עליה .  ומה לגבי גיוסים ?  ב-2009 גייסה החברה אג"ח ב-10 מיליון שקל .  הפעם זה היה קשה יותר .  התשואה האפקטיבית היתה גבוהה מאוד - 36%-46% .  שירי ב-2007 : " אין לנו עלויות של מטה רחב ,  אני לא לוקח שכר מהחברה למעט מימון ההוצאות "  - ההצהרה לא החזיקה יותר מדי מעמד .  ב-2008 כבר תפרו לשירי שכר של 60 אלף שקל בחודש ורכב ,  כך שעלות שכרו בשנתיים האחרונות הסתכמה ב-1.6 מיליון שקל .  לפי דו"חות החברה ל-2009 ,  תשואה 10 הפסידה בסך הכל 43.6 מיליון שקל בשנתיים האחרונות ונוצר לה גירעון של 19 מיליון שקל בהון העצמי .  בעקבות מצבה הדביקו לה רואי החשבון אזהרת  " עסק חי ".  לחברה בסך הכל כ-1.1 מיליון שקל בקופה .  תזרים המזומנים מפעילות שוטפת היה שלילי והסתכם ב-10.1 מיליון שקל .
 
משקיעי  " תשואה 10 "  יסתפקו בהרבה פחות 
מאחורי הדו"חות

