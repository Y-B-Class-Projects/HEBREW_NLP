ראיית חשבון היא לא כמו כל מקצוע אחר 
מקצועות חופשיים
 >  >  בעלי מקצועות חופשיים שמתרשלים בביצוע עבודתם וגורמים נזק ללקוחותיהם ,  חשופים לתביעות נזיקין .  ואולם גם בתוך קבוצה זו קיימים הבדלים של יום ולילה בין אופי הנזק ,  חומרתו ,  היקפו והפיצוי בגינו .  כפי שרופא שעלול לגרום למותו של הפציינט עקב רשלנות אינו דומה לעורך דין שרשלנותו גרמה ללקוח לבלות את שארית ימיו בכלא ,  כך גם הנזק הנגרם על ידי רואה החשבון בגין רשלנותו הוא ייחודי באופיו .  עוול גדול גורם ד"ר גבריאל קלינג  ( "מדוע אין להגביל את אחריות רואה החשבון ",  themarker ,  21.2 )  למהנדסים ,  לרופאים ,  למהנדסים ובעיקר לרואי החשבון בכנסו אותם תחת מטריית אחת .  השוני בין רואי חשבון לשאר המקצועות שהוזכרו הוא רב .  ההבדל העיקרי הוא בעבודת הביקורת על הדו"חות הכספיים ,  מאחר שתפקיד זה ,  מלבד שירות ללקוח ,  מגלם בתוכו גם שירות למדינה ולכל מיליוני המשקיעים בשוק ההון .  יחד עם חובת הביקורת גלומה אחריות ציבורית שבליבתה שקיפות המידע למשקיעים .  שוק ההון מתבסס על מידע ,  והמידע המועבר על ידי החברות הציבוריות חייב על פי החוק לעבור ביקורת של רואה חשבון .  כך ,  לפי החוק ,  ממלא רואה החשבון תפקיד ציבורי חשוב מאין כמוהו :  הוא הראי המקצועי של הדיווחים הכספיים - חותם האיכות ,  האמינות והשקיפות של המידע שבדו"חות עבור הרשויות ,  המשקיע הקטן ,  המשקיע המוסדי ,  ספק האשראי וספקים נוספים של החברה המדווחת .  אין לרופא המנתח ,  לעורך הדין הפלילי ,  או לשמאי המקרקעין תפקיד ציבורי מקביל .  רק רואה החשבון ,  אם יתרשל בעבודת הביקורת ,  עלול להטעות אלפי משקיעים שיסתמכו על חוות דעתו .  בנוסף ,  הוא עלול להתרשל בסינון מידע מטעה שיגיע לנותני אשראי וספקים ,  שיעניקו הלוואות ומימון ללקוחות חדלי פירעון .  כל אלה נקראים בעגה הביטוחית נפגעי צד ג' .  הם אינם לקוחותיו של רואה החשבון ,  אלא רק מסתמכים על עבודתו .  כיום החוק מונע מרואי החשבון להתאגד וזאת בשונה מבעלי המקצועות החופשיים האחרים שיכולים להתאגד כחברות בע"מ ובכך להגן על רכושם האישי מפני תביעות צד ג' .  הנזק שעלול להיגרם למשקיעים עקב מידע מוטעה ,  יכול תיאורטית להגיע מיליארדים ויותר .  איך מאפשרים לרואה החשבון לבצע את המוטל עליו מבלי מורא שיאבד את כל נכסיו וימשכן את עתיד ילדיו ?  כיצד הדו"חות יכולים לשקף באמת את מצבו של התאגיד כשהאחראי על איכות הדיווח נמצא בסיכון מתמיד ומשמעותי כל כך ?  הבעיה מחמירה לנוכח העובדה שחוסר האפשרות להגבלה מביאה לכך שתובעים פוטנציאליים יפנו לרואה החשבון כ"כיס עמוק "  גם אם אין מדובר בפיצוי על חלקו היחסי ,  אם בכלל .  בכל העולם ניתנו לרואי החשבון אפיקים שונים כדי להגביל את חבותם .  לכן ,  מן הראוי שהעוסקים בשאלת הגבלת החבות יבינו קודם כל את מהות האחריות של רואה החשבון ,  מאיזה כוח וחוק היא נגזרת ומהו תפקידה הציבורי .  כמו שלא מתקבל על הדעת שאדם הממלא תפקיד לתועלת הציבור לא יקבל את הגנת הציבור כדי שיוכל למלא את תפקידו הציבורי באמונה ,  כך גם רואה החשבון בתפקידו כמבקר הדו"חות הכספיים .  המדינה ,  שייעדה לרואה החשבון תפקיד בחוק ,  חייבת לספק לו הגנה ראויה בבואו למלא את תפקידו .  הכותב הוא נשיא לשכת רואי חשבון

ראיית חשבון היא לא כמו כל מקצוע אחר 
מקצועות חופשיים

