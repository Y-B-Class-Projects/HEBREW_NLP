קצב הורשע בשני מעשי אונס ובביצוע מעשה מגונה בכוח
בתום ארבע שנים של מאבק משפטי תימסר הבוקר הכרעת הדין במשפטו של הנשיא לשעבר .  קצב השכים קום ,  ויתר על תפילת הבוקר ועל קריאת העיתונים ,  והגיע לבית המשפט לקראת רגע האמת
לאחר ארבע שנים ,  ניתנה הבוקר  ( חמישי )  ההכרעה במשפטו של נשיא המדינה לשעבר משה קצב :  השופטים הרשיעו אותו בביצוע שני מעשי אונס ובביצוע מעשה מגונה בכוח ובהטרדה מינית .  
אב בית הדין השופט ג'ורג' קרא אמר במהלך הכרעת הדין ,  כי  " טענות האליבי של קצב הופרכו .  אם מישהו דיבר בשני קולות זה הנאשם .  הזמן שחלף הביא ראיות חדשות שתומכות בא' ממשרד התיירות ,  אנו מקבלים את עדותה של טיפין טיפין .  האירוע בלשכה אכן התמשך ".  עוד אמר קרא ,  כי נסיגת קצב מהסדר הטיעון הייתה טעות .  מקורב לקצב ,  קרא קריאות ביניים במהלך הכרעת הדין .  המקורב התייחס לטענות שהוצגו בהכרעת הדין ואמר  " זה לא נכון ". 
קצב ,  שלפי מקורביו היה בימים האחרונים במתח רב לקראת הכרעת הדין ,  השכים לקום ויצא בשעות הבוקר המוקדמות מביתו בקריית מלאכי ונסע לבית המשפט המחוזי בתל אביב ,  שם תינתן הכרעת הדין במשפט המתנהל נגדו .  קצב סירב להתייחס לשאלות העיתונאים ,  נכנס למכונית ויצא לדרכו .  אחיו של קצב ליווה אותו לבית המשפט .  השניים הגיעו בשעה 08:55 לבית המשפט מלווים בצוות שוטרים ,  ונכנסו לאולם בית המשפט מבלי לענות לשאלות העיתונאים .
 הנשיא לשעבר בחר שלא להגיע לתפילת הבוקר בבית הכנסת הסמוך לביתו .  מול דלתו ,  שבצידה עדיין נמצאת עמדת המאבטחים המיותמת ,  נותרו עיתוני הבוקר ודברי דואר .  קצב סירב לענות לשאלות העיתונאים .  בתוך כך ,  מול בית המשפט בת"א מפגינות מספר נשים מאיגוד מרכזי הסיוע לנפגעות תקיפה מינית .  הן נושאות שלטים עליהם כתוב בין היתר : " את לא לבד ",   " אנחנו מאמינות לך ".  לדברי המפגינות ,  הן הגיעו כדי להביע סולידריות עם הנפגעות .
 עורך דינו של קצב ,  ציון אמיר ,  התייחס הבוקר להחלטה לסגת מהסדר הטיעון ,  ואמר כי  " קצב לא טעה כשהחליט לסגת מההסדר .  לא מדובר בהחלטה קפריזית .  נראה לי שמדובר בהחלטה שהתבשלה אצלו תקופה ארוכה עוד לפני הביטול .  אני לא בטוח שמלכתחילה הוא היה שלם עם ההסדר .  היה צריך לעמול קשות על מנת לשכנע אותו לשקול זאת ". 
אמיר הוסיף כי  " קצב יצא למאבק לא כדי לצאת זכאי מאונס ,  אלא כדי לצאת זכאי מכל עבירות המין שיוחסו לו .  אם היה רוצה להסתפק ממה שכונה 'פחות חמור מנשיקה' ,  הוא היה מקבל את העסקה ,  אך הוא לא יכול היה להשלים עם הטלת הדופי .  הוא יצא למאבק עד טיפת דמו האחרונה ". 

קצב הורשע בשני מעשי אונס ובביצוע מעשה מגונה בכוח
בתום ארבע שנים של מאבק משפטי תימסר הבוקר הכרעת הדין במשפטו של הנשיא לשעבר .  קצב השכים קום ,  ויתר על תפילת הבוקר ועל קריאת העיתונים ,  והגיע לבית המשפט לקראת רגע האמת

