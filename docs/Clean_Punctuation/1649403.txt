טור דה ישראל :  מחלוקת לגבי עלות האבטחה
ארבעה ימים לפני הזינוק ,  קיימים פערים בין מארגני הטור ,  שכבר פנו לשר לביטחון פנים ,  ובין המשטרה ,  שדורשת 214 אלף ש"ח
ארבעה ימים לפני יריית הזינוק למרוץ האופניים הבינלאומי ה"טור דה ישראל ",  מארגני הטור שוקלים להרים ידיים ולהודיע על ביטולו .  124 רוכבים ,  44 מהם מחו"ל ,  נרשמו לתחרות הראשונה מסוגה בישראל ,  אשר במהלכה הם עתידים לחצות את ישראל מהגבול בצפון ועד אילת ,  אך דרישות המשטרה לתשלום של 214 אלף שקלים מעמידה את המארגנים בפני קשיים שעשויים לבטל את התחרות .
 דן בזנר ,  מבעלי חברת ההפקות צימוק ,  אשר מפיקה את הטור ,  מספר : " מזה מספר שבועות שאנחנו מקיימים פגישות עם המשטרה לגבי הצירים שבהם יעבור הטור .  המשטרה היא שקובעת את מספר השוטרים בשכר שיחסמו את הצירים השונים .  על פי כל ההערכות שלנו ,  התשלום עבור שכר השוטרים אמור להיות כ-60 אלף שקלים ,  אך להפתעתנו באגף התנועה של המשטרה רוצים שנממן גם את הניידות והאופנועים ודורשים מאיתנו 214 אלף שקלים .  אני מבין את הצורך לשלם שכר לשוטר שבמקום להיות ביום חופש יוצא ליום עבודה ,  אבל למה אנחנו צריכים לממן את עלות הניידת והאופנוע שמסיעים אותו ?  הרי המשטרה לא צריכה לשכור כלי רכב מיוחדים לרגל הטור דה ישראל ". 
בזנר פנה היום בפנייה דחופה לשר לביטחון פנים ,  למפכ"ל ,  לשר התיירות ולשרת הספורט וביקש את התערבותם הדחופה כדי לשנות את הדרישות המוגזמות של המשטרה ,  תוך שהוא מציין שלמרות שיתוף הפעולה ההדוק עם המשטרה ,  רק לפני יומיים התבררה לו לראשונה הדרישה לתשלום הכבד .
 
טור דה ישראל :  מחלוקת לגבי עלות האבטחה
ארבעה ימים לפני הזינוק ,  קיימים פערים בין מארגני הטור ,  שכבר פנו לשר לביטחון פנים ,  ובין המשטרה ,  שדורשת 214 אלף ש"ח

