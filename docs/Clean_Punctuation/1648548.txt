מסתמן :  רופא מסורוקה יהיה נשיא מכללת ספיר
ועדה מיוחדת המליצה פה אחד למנות לנשיא המכללה שבדרום הארץ את פרופ' ראובן איליה ,  מנהל המערך הקרדיולוגי במרכז הרפואי סורוקה בב"ש .  מינויו עדיין טעון אישור
הוועדה לאיתור מועמדים לנשיאות המכללה האקדמית ספיר המליצה היום  ( שני )  פה אחד בפני הוועד המנהל של המכללה על בחירתו של פרופסור ראובן איליה לכהונת הנשיא הבא של המכללה האקדמית ספיר .  זאת לאחר שבחודשים האחרונים הוזכרו גם שמות של מועמדים אפשריים שונים ,  בהם גם חברת הכנסת יולי תמיר ,  שתשמש בסופו של דבר כנשיאת מכלל שנקר לעיצוב .
 איליה ,  בן 61 ,  משמש כיום כמנהל המערך הקרדיולוגי במרכז הרפואי סורוקה בבאר שבע .  הוא פרופסור מן המניין באוניברסיטת בן גוריון בנגב ,  חבר סנאט האוניברסיטה וראש הקתדרה למניעת מחלות לב באוניברסיטה .  בשנות פעילותו ,  פירסם איליה 145 פרסומים מדעיים בינלאומיים .  בנוסף ,  הוא הדריך רופאים וקרדיולוגים רבים ,  המועסקים בארץ ובעולם ,  וכן סייע בהתנדבות בהקמת שירותים קדריולוגיים ברומניה ,  קזחסטן ונפאל .  
כמו כן ,  היה פרופסור איליה בין מקימי השירות הקרדיולוגי בדרום ושימש במשך שנים כרופא מתנדב בירוחם וכקרדיולוג בקריית גת .  על פועלו הוא זכה בשנה שעברה בתואר יקיר העיר באר שבע ומונה כראש ועדת ההיגוי של  " באר שבע  עיר בריאה ". 
חיפוש המועמדים לנשיאות המכללה החל לאחר הודעתו של פרופסור זאב צחור על רצונו לסיים את תפקידו לאחר 18 שנה במכללה .  המלצת הוועדה לאיתור מועמדים תובא לאישור הוועד המנהל בישיבתו הקרובה ואם תאושר ,  יוכרז הפרופסור כנשיאה החדש של המכללה .  ועדת האיתור הורכבה מנציגים של המכללה ,  אישי ציבור ואקדמאים והיא פעלה על פי ההנחיות של המועצה להשכלה גבוהה .
 
מסתמן :  רופא מסורוקה יהיה נשיא מכללת ספיר
ועדה מיוחדת המליצה פה אחד למנות לנשיא המכללה שבדרום הארץ את פרופ' ראובן איליה ,  מנהל המערך הקרדיולוגי במרכז הרפואי סורוקה בב"ש .  מינויו עדיין טעון אישור

