פוטבול :  בינגו ,  קרוסבי
הפאקרס ניצלו 3 שערי שדה של מייסון קרוסבי וניצחו 0:9 את הג'טס .  פארב נפצע בלסת בהפסד מינסוטה 28:18 לפטריוטס
המחזור האחרון ב-NFL היה עשיר בנקודות ,  וגם הנוכחי לא קטל קנים .  את ההוכחה ההגנתית סיפקה גרין ביי ,  שהפגינה הגנה פנטסטית וגברה על ניו יורק ג'טס 0:9 .  ניו אינגלנד ניצלה זאת כדי לעלות לראש ה-AFC מזרח על חשבון הג'טס ,  עם 18:28 על מינסוטה .  ברט פארב נפצע בלסתו שבע דקות לסיום ונטש את המשחק .
 סן פרנסיסקו ניצחה בוומבלי את דנבר 16:24 ,  דאלאס המפורקת הובסה בבית 35:17 על ידי ג'קסונוויל .  בפאלו נכנסה להארכה בפעם השנייה ברציפות ושוב הפסידה ,  13:10 במשחק מכוער בקנזס סיטי .  מיאמי שמרה על מאזן משחקי חוץ מושלם כשעברה את סינסינטי 14:22 .  דטרויט הנחיתה את וושינגטון אל הקרקע עם ניצחון 25:37 וסט .  לואיס לא התקשתה ב-10:20 על קרוליינה .
 סן דייגו התאוששה מהפתיחה הגרועה שלה עם ניצחון 25:33 על טנסי .  אוקלנד ,  הלהיט של הליגה ,  הביסה בבית את סיאטל 3:33 וטמפה ביי גברה בפיניקס על אריזונה 35:38 .  ניו אורלינס נעלה את הלילה עם ניצחון 10:20 על פיטסבורג .
 סן פרנסיסקו  ( 6:2 )  - דנבר  ( 6:2 )  16:24
מה עוד אפשר להגיד על דנבר ?  הקבוצה המאכזבת הזו לא הצליחה להתמודד עם הפורטי ניינרס החלשים ,  אפילו כשאלה שיחקו עם טרוי סמית' בעמדת הקוורטרבק .  הברונקוס אולי יכולים להאשים את הג'ט לג ,  מאחר ששתי הקבוצות טסו ללונדון כדי לנהל את המשחק בוומבלי ,  אבל גם זה יהיה תירוץ קלוש שיסביר איך הצליחה דנבר לעצור את ההתקפה של סן פרנסיסקו על 3 נקודות בלבד שלושה רבעים ,  ואז קיבלה מסמית' וחבריו 21 נקודות ברבע האחרון .  סמית' סיים משחק סולידי עם 196 יארד בדרך לטאצ'דאון אחד ,  כשפרנק גור מסייע על הקרקע עם הופעה גדולה של 118 יארד וטאצ'דאון .  קייל אורטון סגר ערב התקפי עם מספרים מרשימים של 369 יארד ,  אבל גם איבד את הכדור שלוש פעמים וראה את משחק הריצה של דנבר נעצר על 59 יארד בלבד .  
סינסינטי  ( 5:2 )  - מיאמי  ( 3:4 )  22:14
בדיוק כמו במחזור הקודם מול הפאלקונס ,  הבנגאלס הוליכו לאורך מחצית מהמשחק ,  אבל אז ראו את יריבתם חוזרת וחוטפת את הניצחון ,  כשהם לא מצליחים למצוא דאון ראשון ברבע השלישי .  קרסון פאלמר היה יכול לשנות את המצב ,  אבל איבוד שלו 2:43 דקות לסיום המשחק חרץ את גורלה של סינסינטי שרשמה את הפסדה הרביעי ברציפות .  מיאמי לא ממש הבריקה במשחק ,  אבל נהנתה מחמישה שערי שדה של דן קרפנטר ,  כולל בעיטה אחת מ-54 יארד .  צ'אד הני היה רע עם 217 יארד ,  אבל ללא טאצ'דאון  ( ועם איבוד אחד )  ,  קרסון פאלמר מסר לשני טאצ'דאונים  ( ו-156 יארד ב-17 מ-38 )  אבל האיבוד הקריטי שלו עלה לקבוצתו במשחק .  
דאלאס  ( 6:1 )  - ג'קסונוויל  ( 4:4 )  35:17
אין דרך טובה יותר להתמודד עם הפסד כואב לצ'יפס מאשר להשפיל את הקאובויס המסכנים .  דאלאס חסרה את טוני רומו ,  שכפי שנראה כרגע ,  אין לו כבר שום סיבה לחזור  ( אם בכלל יוכל לחזור העונה )  ,  ובמקומו ראתה את ג'ון קיטנה זורק ארבעה אינטרספשנים .  הקאובויס היו רחוקים יארד בודד מהאנד זון לפני המחצית בפיגור 14:3 ,  אבל איבוד נוראי של קיטנה מנע מהם לחזור למשחק ,  ודייויד גרארד ניצל זאת ברבע השלישי כדי להעלות את האורחים ליתרון 3:28 ,  לפני שדאלאס העניקה משהו לאוהדים שלה ברבע האחרון .  גרארד סיים משחק גדול עם 260  ( 17 מ-21 )  יארד ,  4 טאצ'ים וללא איבודים  ( רייטינג של 157.8 )  ,  ג'ונס דרו היה טוב על הקרקע עם 135 יארד ,  וג'קסונוויל עדיין שומרת על תקוות הפלייאוף שלה .  קיטנה זרק ל-379 יארד אבל כאמור איבד 4 פעמים .
 ניו יורק ג'טס  ( 2:5 )  - גרין ביי  ( 3:5 )  9:0
הג'טס עמדו בפני ניצחון שישי ברציפות לאחר 12 שנה ,  אבל במקום זה כשלו ובגדול אל מול הקהל הביתי .  ראשי הגבינה הפצועים הציגו הגנה קשוחה שמנעה מהיריבה שלהם להשיג נקודות על הלוח ,  ומנגד נעזרו בשלושה שערי שדה של מייסון קרוסבי  ( אחד ברבע הראשון ,  שניים באחרון )  כדי להשיג את הניצחון הדחוק .  שני הקוורטרבקים התקשו מאוד וסיימו עם מאזנים רעים .  ארון רוג'רס מסר ל-170 יארד  ( 15 מ-34 )  ,  מארק סאנצ'ז הסריח עם 256 יארד אבל רק ב-16 מ-38 ,  וגם זרק לשתי חטיפות .  ג'ריקו קוצ'רי רץ ל-89 יארד בארבעה ניסיונות ,  אבל גם משחק ריצה טוב שלו ושל חבריו לא הוביל לנקודות .  
דטרויט  ( 5:2 )  - וושינגטון  ( 4:4 )  25:37
אם מישהו היה צריך שיעור נוסף מה הבעיה המרכזית של וושינגטון העונה ,  הוא קיבל אותו הערב - יציבות .  הרדסקינס שניצחו בשיקגו במחזור הקודם נחלו הפסד מביך מול הליונס כשהם חוטפים 23 נקודות ברבע האחרון .  אינטרספשן נהדר של אלפונסו סמית' שקלט מסירה של מקנאב הפך את המומנטום של המשחק ,  הוביל לטאצ'דאון מקומי ומשם דטרויט לא הביטה לאחור .  מת'יו סטאפורד חזר לשורות הליונס והוליך את חבריו עם משחק טוב של 212 יארד וחשוב יותר ,  4 טאצ'דאונים ,  שלושה מהם לקלווין ג'ונסון .  דונובן מקנאב סיים עם 210  ( 17 מ-30 )  ,  טאצ'דאון ואיבוד במשחק מאכזב במיוחד .  
קנזס סיטי  ( 2:5 )  - בפאלו  ( 7:0 )  10:13
אם לא היה קשה מספיק להיות אוהד של בפאלו ,  הבילס המשיכו השבוע לאמלל את האוהדים שלהם עם הפסד שני ברציפות בהארכה ,  הפעם מול הצ'יפס .  אחרי רבע ראשון חלש של שתי הקבוצות ,  מצא מאט קאסל את דווין בואו באנד זון כדי לעלות ליתרון .  בפתיחת הרבע האחרון עלתה קנזס סיטי ל-3:10 ,  אבל דרייב מצויין של ריאן פיצפטריק השווה את המשחק ושלח את השתיים להארכה .  הבילס לא ניצלו את ההזדמנות שניתנה להם בפתיחת ההארכה ,  ושתי הקבוצות נראו כאילו המשחק יסתיים בשיוויון ,  אבל דרייב אחרון של הצ'יפס סידר בעיטה לריאן סאקופ מ-28 יארד ,  שניצחה עבורם את המשחק .  קאסל זרק 152 יארד  ( 14 מ-26 )  ,  וקיבל תרומה גדולה מג'מאל צ'ארלס שרץ ל-177 יארד .  פיצפטריק מסר 223 ב-24 מ-48 ואיבד פעם אחת .  
סט .  לואיס  ( 4:4 )  - קרוליינה  ( 6:1 )  10:20
הראמס השיגו ניצחון על הפנתרים האומללים ,  והצליחו להגיע למאזן שווה של ניצחונות והפסדים .  המפתח של המשחק הגיע מההגנה של המארחים ,  שכפתה לא פחות מ-4 איבודים ,  בעוד סם בראדפורד המשיך למצוא את הקצב שלו והוביל את קבוצתו לניצחון .  הראמס כבר הוליכו 3:20 לפני שאיפשרו לאורחים לצמק מעט לקראת הסיום .  בראדפורד מסר ל-191 יארד  ( 25 מ-32 )  בדרך לשני טאצ'דאונים .  מאט מור רשם 194 יארד  ( 23 מ-37 )  אבל מלבד ה-TD שלו בסיום ,  מסר שלוש פעמים לקבוצה היריבה ,  בעוד קרוליינה רשמה רק 25 יארד עלובים בריצה .
 סן דייגו  ( 5:3 )  - טנסי  ( 3:5 )  25:33
הצ'ארג'רס באו ,  סופסוף ,  לעבוד ,  כשאנטוניו גייטס ופיליפ ריוורס ,  הצמד הכי פרודוקטיבי בליגה ,  משתפים פעולה לטאצ'דאון תשיעי ביניהם העונה .  הטייטאנס פתחו נאה עם סייפטי ,  אבל בהמשך הכתיבו הצ'ארג'רס את הקצב ומנעו מקרי קולינס שוויון בדרייב האחרון .  קולינס נכנס שש דקות לסיום במקום וינס יאנג ,  ששוב נפצע אחרי משחק סביר  ( 10 מ-21 ל-253 יארד ושני טאצ'דאונים )  .  305 יארד ,  שני טאצ'דאונים ואיבוד אווירי לריוורס ,  123 יארד לגייטס .  
אריזונה  ( 4:3 )  - טמפה ביי  ( 2:5 )  38:35
היו ימים שבהם טמפה ביי הייתה מנצחת דרך ההגנה ,  אבל הבאקנירס בהחלט יקנו כל ניצחון שיציב אותם בפסגת ה-NFC דרום .  טמפה ביי ראתה כיצד יתרון 21:31 נמחה על ידי הקרדינלס ,  אולם לה-גארט בלאונט חדר לאנדזון חמש דקות לסיום ,  השיב את היתרון והפיראטים שמרו על הניצחון במשחק כמעט נטול הגנות .  משחק אדיר לבלאונט ,  שסיים עם 120 יארד ושני טאצ'דאונים ואולי נפנף סופית את קארנל וויליאמס המאכזב מעמדת הרץ האחורי של הבאקס .  278 יארד וטאצ'דאון לג'וש פרימן ,  כשבאריזונה רושם לארי פיצג'רלד שני טאצ'דאונים ,  אולם הציפורים האדומות ירדו רעבות .  
ניו אינגלנד  ( 1:6 )  - מינסוטה  ( 5:2 )  18:28
אז בראד צ'ילדרס בחר לפתוח עם ברט פארב ,  אבל פארב ,  ששמר את הוויקינגים במשחק ,  פחות או יותר ,  נטש שבע דקות לסיום לאחר שספג פגיעה בלסת .  טרוואריס ג'קסון שנכנס במקומו רשם מיד טאצ'דאון והמרה לשתי נקודות ,  והוכיח שאולי כדאי לסמוך עליו יותר .  הפטריוטס לא הבריקו ,  אבל הרשימו מאוד על הקרקע ,  כשבנג'ארוויס גרין אליס נותן משחק נאה של 112 יארד ושני טאצ'דאון ודני וודהד מוסיף טאצ'דאון משלו .  240 יארד וטאצ'דאון לטום בריידי ,  כשבצד השני פארב סיים עם 259 יארד ואיבוד ללא טאצ'דאון .  104 יארד לפרסי הארווין ,  רק שמונה יארדים לרנדי מוס מול האקסית .  
אוקלנד  ( 4:4 )  - סיאטל  ( 3:4 )  3:33
טום קייבל ,  מאמן הריידרס ,  אמר לפני המשחק שקבוצתו צריכה לשמור על יציבות ,  והיא עשתה את זה .  שבוע לאחר ה-14:59 הסנסציוני בדנבר ,  אוקלנד רמסה גם את סיאטל ,  ונראה שהריידרס על אמת כדי לתת קרב במערב ,  לפחות כל עוד דארן מקפאדן בריא וההגנה נראית כמו שהיא נראית  ( שמונה הפלות קוורטרבק )  .  הרץ האחורי גמא 111 יארד ,  כשמייקל בוש מוסיף 51 יארד וטאצ'דאון .  310 יארד ושני טאצ'ים לג'ייסון קמפבל ,  דריוס הייווארד ביי רשם 105 יארד וטאצ'דאון ,  והפוטבול האמיתי בהחלט חזר לקולוסיאום .
 ניו אורלינס  ( 3:5 )  - פיטסבורג  ( 2:5 )  10:20
הסיינטס השנה לא עושים את זה דרך ההתקפה ,  אלא דרך ההגנה .  עמוק ברבע הרביעי ,  כשהיא בפיגור 13:10 ,  זכתה פיטסבורג בכדור לאחר פאמבל של דרו בריס ,  אלא שתיקול פנטסטי של מרווין מיצ'ל על הית' מילר הוציא את הכדור מידיו של הטייט אנד ,  דארן שארפר השתלט ובריס סגר עניין עם מסירה לטאצ'דאון ללאנס מור .  הוא סיים עם 305 יארד ב-34 מ-44 ,  שני טאצ'דאונים ואיבוד אווירי .  195 יארד לבן רות'לסברגר ,  71 יארד וטאצ'דאון לרשארד מנדנהול בפיטסבורג .  
אינדיאנפוליס  ( 2:4 )  - יוסטון  ( 2:4 )  - 2:30 ,  בין שני לשלישי
שתי הקבוצות נושפות בעורף של טנסי ,  כשהטקסאנס ,  ובמיוחד אריאן פוסטר ,  זוכרים לטובה את משחק פתיחת העונה מול הקולטס שהסתיים בניצחונם .  הבעיה של פייטון מאנינג היא שהוא שוב יעלה למשחק ללא דאלאס קלארק ,  שסיים את העונה ,  ואוסטין קולי ,  שייתכן שאף הוא בדרך לשם .  פייר גארסון ,  לעומת זאת ,  ישחק וכמוהו אולי גם אנתוני גונזאלס .  
התחזית :  ניצחון לקולטס

פוטבול :  בינגו ,  קרוסבי
הפאקרס ניצלו 3 שערי שדה של מייסון קרוסבי וניצחו 0:9 את הג'טס .  פארב נפצע בלסת בהפסד מינסוטה 28:18 לפטריוטס

