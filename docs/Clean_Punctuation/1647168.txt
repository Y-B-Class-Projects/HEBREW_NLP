הסדרי חוב ומה שביניהם 
למרות ההגיון בנפילת מחירי אג"ח בעקבות הודעת חברה כי אינה יכולה לעמוד בהתחייבויותיה - לא צריך למכור מיד את האג"ח .  יש לבדוק היטב את שווי נכסי החברה ואת תזרים המזומנים החזוי שלה
 >  >  אם יש משהו שנראה ברור מאליו בשוק האג"ח ,  הרי שמדובר בכך שהודעת חברה על כך שאינה יכולה לעמוד בפירעון התחייבויותיה תביא לנפילה במחירי האג"ח שלה .  אבל תסריט זה אינו אומר שצריך למכור מיד את האג"ח .  ניסיון השוק מלמד כי יש לבחון כל הסדר לגופו ולבדוק היטב את שווי נכסי החברה ואת תזרים המזומנים החזוי שלה - ולזכור כי מצבי שוק קיצוניים עשויים לעוות שווי עתידי של נכסים ושל תזרים מזומנים .  גל הנפקות האג"ח הקונצרניות מעלה שאלות רבות לגבי הבעיה המרכזית שליוותה אותנו ב-2009 ,  ותלווה אותנו גם ב-2010 - חדלות הפירעון של חברות .  בחינת שלושה הסדרי אג"ח יכולה ללמד על הדרך שבה מתמחר השוק הודעה על הסדר .  גמול - ההסדר הראשון ההסדר של חברת גמול השקעות היה הראשון שאושר בבית המשפט ושימש דוגמה להסדרים שיבואו בעקבותיו .  בדצמבר 2008 הודיעה גמול שלא תוכל לעמוד בתשלומי האג"ח הקרובים ,  והחלה לנהל מו"מ מול נציגות בעלי האג"ח .  מחיר איגרת החוב של החברה צלל עד ל-20 אגורות - ששיקף חוסר אמון מוחלט של המשקיעים לגבי יכולתה לפרוע את התחייבויותיה .  ני"ע החדשים שהתקבלו בהסדר החלו להיסחר בדצמבר 2009 .  כך נראה ההסדר בגמול :  המרת אג"ח בהיקף 450 מיליון שקל  ( כולל אג"ח לא סחירות )  לרכיב מזומן הכולל ני"ע סחירים בסכום של כ-65 מיליון שקל ;  הנפקת אג"ח חדשות בסכום של 205 מיליון שקל הנושאות ריבית צמודת מדד של 6% במח"מ של חמש שנים  ( האג"ח נסחרות כיום במחיר 84 אגורות )  ;  הנפקת שטר הון המיר למניות בסך 75 מיליון שקל בלא ריבית ובלא הצמדה  ( נסחר כיום במחיר 35 אגורות )  ,  ומניות בגמול - כ-32% מהון המניות של החברה שהשווי שלהן מסתכם כיום בכ-18 מיליון שקל .  שווי החבילה מגיע לכ-70% מערך החוב המקורי .  בנוסף ,  ניתנו שעבודים והתניות פיננסיות ,  וכן הגבלות על עסקות בעלי עניין ,  דמי ניהול והעברת השליטה בחברה .  ההתניות לא היו קיימות בתנאי האג"ח הקודמות שהוחלפו .  אפריקה - ההסדר הגדול הסדר נוסף הוא של חברת אפריקה ישראל - הסדר החוב הגדול ביותר שנוהל בישראל עד כה .  באוגוסט 2009 הודיעה אפריקה ישראל שהיא נאלצת לגבש הסדר חוב עם מחזיקי האג"ח שלה .  החשש של משקיעים לגבי הדיפולט תומחר במחיר האג"ח ,  שקרסו ל-40-45 אגורות .  הסדר החוב נוהל מול נציגות בעלי האג"ח והבנקים בחסות התקשורת .  לאחר מו"מ מתיש הגיעו הצדדים לעמק השווה .  כשאנו בוחנים את ההסדר ,  חצי שנה לאחר ההודעה הדרמטית ולקראת אישור ההסדר הסופי ,  אנו מוצאים את האג"ח של החברה נסחרות במחיר של כ-75 אגורות  ( כ-70% מערך הפארי )  .  כך נראה ההסדר שגובש בין הצדדים :  המרת אג"ח במחזור של 7.5 מיליארד שקל  ( בערכי פארי )  לרכיב מזומן - 555 מיליון שקל ,  שכשני שלישים מהם מיועדות לתשלום לבעלי האג"ח הקצרות ;  אג"ח לטווח קצר - כמיליארד שקל הנושאות ריבית של 4.5% צמוד מדד לפירעון בעוד שנתיים ;  אג"ח לטווח ארוך - כ-3.5 מיליארד שקל שנושאות ריבית ממוצעת של 7% צמוד מדד במח"מ ממוצע של כשבע שנים ;  מניות של אפריקה ישראל  ( כ-37% מהמניות )  ;  מניות של אפריקה דיוולופמנט  ( כ-18% )  ,  ומניות באפריקה נכסים  ( כ-12% מהון מניותיה )  .  הערכות החברה הן שההסדר הנוכחי יחזיר לבעלי האג"ח כ-85%-90% מערך הפארי המקורי .  ההנחות הן כי האג"ח הקצרות ייסחרו בתשואה 6%  ( במחיר 95 אגורות )  ,  וכי האג"ח הארוכות ייסחרו בתשואה של 12%  ( במחיר 75 אגורות )  .  שווי החברות הבנות לפי ערכי השוק שלהן ,  ואילו שווי אפריקה השקעות משתנה בין השווי בשוק המגיע לכ-2.4 מיליארד שקל לבין שווי החברה לפי מחיר ההחלפה בהסדר ,  כלומר לפי שווי חברה של כ-2 מיליארד שקל .  מדוע ,  אם כן ,  האג"ח נסחרות סביב 75% מערך הפארי ?  התשובה טמונה בהערכת כל משקיע לגבי הערך הכלכלי האמיתי של כל מרכיב בהסדר .  דוגמאות :  האם האג"ח הקצרות ייסחרו בתשואה של 6% או אולי 8% ;  מה יהיה שווי השוק של אפריקה ישראל לאחר ההסדר ,  ומה יהיה שווי השוק של החברות הבנות ?  כמו כן ,  כחלק מההסדר ניתנו שעבודים והתניות פיננסיות כמו מינוף מקסימלי ,  הגבלת חלוקת דיווידנד ושעבוד שלילי .  התניות אלה לא היו קיימות כחלק משטר הנאמנות של האג"ח הקודמות .  האג"ח של אפריקה ישראל ביום הודעת החברה על הסדר נסחרו במחיר של כ-55 אגורות .  סינרג'י - בלי תספורת חברה נוספת שמעוניינת להגיע בימים אלה להסדר עם בעלי האג"ח היא סינרג'י כבלים .  בניגוד לגמול ואפריקה ,  שעוסקות בתחום הנדל"ן ,  סינרג'י מייצרת ומשווקת כבלי נחושת - ונפגעה מהירידה החדה בביקושים ומשינויי מחירי חומרי הגלם .  החברה הודיעה ביוני 2009 על קושי צפוי בתשלום האג"ח ,  והאיגרות לא הגיבו בירידה חדה .  רק בנובמבר-דצמבר נרשמה צניחה במחירי האג"ח ,  למחיר של כ-40 אגורות ,  על רקע אולטימטום שהציבו בעלי האג"ח להנהלה בדבר העמדת האג"ח לפירעון מיידי .  בסופו של דבר ,  הצדדים חזרו לשולחן הדיונים והאג"ח הגיבו בעליות .  כיום הן נסחרות במחיר של כ-75 אגורות .  להלן פרטי ההסדר בסינרג'י :  המרת אג"ח בהיקף של 160 מיליון שקל לתשלום מזומן בסך 24 מיליון שקל והארכת המח"מ של האג"ח מ-1.5 ל-4 שנים .  בתמורה יעלה שיעור הריבית ב-1.8% ,  מריבית בסיסית שנתית של 5.7% ל-7.5% בהסדר המוצע .  החברה לא ביצעה תספורת בהסדר הזה למחזיקי האג"ח ,  אלא האריכה את משך חיי האג"ח ובתמורה העלתה את שיעור הריבית .  בנוסף ,  ניתנו התניות פיננסיות כמו הגבלת מכירת השליטה בחברה ,  עסקות בעלי עניין ,  הגבלת השקעות הוניות והגבלה על דמי ניהול .  התניות אלה לא היו קיימות בשטר הנאמנות של האג"ח הקיימות .  לבחון מצבים קיצוניים מהדוגמאות שהבאנו ניתן להסיק :  הסדר חוב הוא תהליך ממושך המתפרש על פני כמה חודשים ואפילו שנים - לנוכח ניגוד העניינים בין הנושים השונים ,  בעיקר הבנקים ובעלי האג"ח ;  הסדר חוב כולל נפרס על פני תקופות ארוכות והמו"מ מנוהל מול הגופים במקביל .  אין הסדר דומה למשנהו ,  אבל יש קווי יסוד דומים :  הכנסת הון מצד בעלי השליטה מראה כי בעל השליטה ממשיך להאמין בחברה ,  קבלת מניות או אופציות בחברה מאפשרת ליהנות מאפ-סייד עתידי של החברה ,  ניתן להגדיל את שיעור הריבית ,  וקבלת שעבודים או התניות פיננסיות משפרת את מצבם המשפטי של בעלי האג"ח .  חשוב לציין כי מצבי שוק קיצוניים עשויים לעוות את שווי הנכסים ואת תזרים המזומנים העתידי של החברה - ולכן חשוב לבחון את אותם נכסים ותזרימי מזומנים עתידיים לאורך זמן .  - הכותבים הם מנהלי קרנות בהראל פיא .  אין לראות במאמר שיווק השקעות או תחליף לייעוץ מס עצמאי

הסדרי חוב ומה שביניהם 
למרות ההגיון בנפילת מחירי אג"ח בעקבות הודעת חברה כי אינה יכולה לעמוד בהתחייבויותיה - לא צריך למכור מיד את האג"ח .  יש לבדוק היטב את שווי נכסי החברה ואת תזרים המזומנים החזוי שלה

