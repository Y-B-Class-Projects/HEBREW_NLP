הפניקס מאמינה במנורה :  אקסלנס החזירה את יצחק תשובה להיות בעל עניין במנורה למרות החזקתו בהפניקס
אקסלנס מחזיקה כיום ב-2.54% ממנורה - הרוב בחשבון הנוסטרו שלה והשאר בקרנות הנאמנות ובקופות הגמל
ביום שלישי השבוע רכשה אקסלנס מניות של חברת הביטוח מנורה בהיקף של 32 אלף שקל והביאה את קבוצת דלק להחזקה כוללת במנורה של יותר מ-5% .  לאור זאת ,  קבוצת דלק ושאר החברות שתחתיה - המחזיקות במניות מנורה - הפכו לבעלי עניין .  הדבר גרם לחשיפת החזקות החברות האלו במניית מנורה.אקסלנס מחזיקה כיום ב-2.54% ממנורה - הרוב בחשבון הנוסטרו שלה והשאר בקרנות הנאמנות ובקופות הגמל .  קבוצת דלק מחזיקה ישירות במנורה ב-2.14% .  הפניקס מחזיקה בפוליסות ביטוחי החיים שהיא מנהלת ובקופות הגמל שלה ב-0.34% ממניות מנורה .  בעבר החזיק יצחק תשובה ,  הבעלים של קבוצת דלק ,  בכ-10% ממניות מנורה .  לאחר מכן ,  הוא מימש אופציה שהיתה לו לעוד 5% ממניות חברת הביטוח ,  וכך הגיע להחזקות של כ-15% בחברה .  לאחר שרכש את חברת הביטוח הפניקס נאלץ תשובה - בשל דרישת הממונה על ההגבלים העסקיים - לממש את מרבית ההחזקות שלו במנורה ולרדת מתחת ל-5% .  כעת ,  לאחר ששוב עקפה הקבוצה את רף ה-5% ,  היא תיאלץ בקרוב לחזור ולממש חלק מהחזקותיה במנורה .
 
הפניקס מאמינה במנורה :  אקסלנס החזירה את יצחק תשובה להיות בעל עניין במנורה למרות החזקתו בהפניקס
אקסלנס מחזיקה כיום ב-2.54% ממנורה - הרוב בחשבון הנוסטרו שלה והשאר בקרנות הנאמנות ובקופות הגמל

