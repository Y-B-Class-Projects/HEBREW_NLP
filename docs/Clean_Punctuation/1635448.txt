אפריקה ישראל מסכמת את 2009 :  923 דירות נמכרו ;  עליית מחירים ממוצעת של 12%
החברות אפריקה מגורים ואפריקה השקעות הכניסו ממכירת דירות לקופת הקבוצה 1.4 מיליארד שקל
סיכום מכירת הדירות לשנת 2009 מצביע על שנת שיא במכירת דירות בחברה .  בצירוף המכירות של שתי חברות הבנות - ואפריקה השקעות ,  עולה כי הקבוצה מכרה 923 דירות.בנוסף החברה מחזיקה ב-22 בקשות רכישה שטרם הבשילו לחוזי מכירה סופיים .  סך ההכנסות ממכירת דירות עמד על 1.4 מיליארד שקל  ( לא כולל מע"מ וכולל הכנסות של חלק מהשותפים של החברה בפרויקטים שונים ) .מנתוני החברה עולה כי ב-2009 נרשמה עלייה ארצית ממוצעת של 12% בהשוואה של מחירי הדירות בפרויקטים בחודש ינואר 2009 ,  לעומת אותן הדירות בדצמבר 2009 .  העליות המשמעותיות ביותר היו ברחובות  ( 15% )  וכן בנתניה ובפתח תקוה .  בחינה של איזורי המכירה המבוקשים ביותר בצבר הפרויקטים של החברה מגלים כי כל דירה חמישית שמכרה החברה ב-2009 היתה בפתח תקוה .  החברה מכרה בעיר 192 דירות ב-3 פרויקטים שונים .  בנתניה מכרה החברה 88 דירות ב-2 פרויקטים שונים ;  ביהוד מכרה החברה 83 דירות ובנס ציונה מכרה החברה 79 דירות .  בתל אביב מכרה החברה 77 דירות בשני פרויקטים של החברה בצפון העיר.בחברה ציינו כי ב-2010 תתחיל החברה בשיווק של 3 פרויקטים חדשים .  בשכונת פלורנטין בתל אביב תשווק החברה 130 דירות .  כמו כן תתחיל החברה שיווקים בפרויקטים ברמת שרת בירושלים  ( 220 דירות )  ובישוב גני תקוה  ( 400 דירות ) .מנכ"ל אפריקה מגורים ,  גיל דקל ,  אמר בנוגע לתוכניות החברה ל-2010 כי  " המטרה הראשית של החברה היא לעמוד ביעדי המכירות והאיכלוס בהתאם למוגדר בתוכנית העבודה שאושרה בדירקטוריון החברה .  כחברה שחרטה על דגלה את נושא השירות ,  תעמיק החברה את ההתמקדות בשיפור שירות הלקוחות ,  איכות המוצר וחוויית הלקוח .  בנוסף ,  החברה הציבה לעצמה יעד של צמיחה במלאי הקרקעות הזמינות לבנייה וכתוצאה מכך תתמקד באיתור קרקעות באזורי הביקוש ותתמודד במכרזים השונים .  בנושא קרקעות המצויות ברשות אפריקה מגורים ,  תקצה החברה משאבים רבים לקידום ולהשבחת המקרקעין וכן בתוכניות פינוי בינוי שהיא מקדמת ". 

אפריקה ישראל מסכמת את 2009 :  923 דירות נמכרו ;  עליית מחירים ממוצעת של 12%
החברות אפריקה מגורים ואפריקה השקעות הכניסו ממכירת דירות לקופת הקבוצה 1.4 מיליארד שקל

