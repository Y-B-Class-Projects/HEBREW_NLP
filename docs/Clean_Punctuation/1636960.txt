חמש שנות מאסר נגזרו על מתחזה לרואה חשבון שביצע 41 עבירות גניבה ו-121 עבירות מע"מ
משה עשהאל שילם את המע"מ עבור לקוחות מסוימים בצ'קים שמסרו לו לקוחות אחרים ואת היתרה שילשל לכיסו
חמש שנות מאסר בפועל ,  מאסר על תנאי וקנס של 50 אלף שקל נגזרו השבוע על אדם שהתחזה לרואה חשבון ,  זייף דו"חות מע"מ של לקוחות וגנב מכספם.משה עשהאל ,  בן 55 מהוד השרון ,  למד חשבונאות וכלכלה באוניברסיטת בר-אילן אך לא סיים את לימודיו .  בשנים 2002-1988 ניהל עסק בשם  " שלהבת שירותי ניהול "  והיה רשום כעוסק מורשה .  הוא העניק שירות בתחום הנהלת החשבונות והגשת דו"חות מע"מ אף שלא היה רואה חשבון או מנהל חשבונות מוסמך.בתקופה האמורה עשהאל הציג את עצמו בפני שלושה לקוחות כרואה חשבון ,  נתן שירות וקיבל שכר במרמה .  זאת ,  באמצעות זיוף הלוגו והחתימה של רואה חשבון קרוב משפחה ,  על אישורי ניהול הפנקסים שהוציא לעצמו וללקוחותיו .  הוא נהג להטביע על האישורים את החותמת  " משה את משה רואי חשבון ". עשהאל ערך דו"חות תקופתיים כוזבים למע"מ לתשעה לקוחות באמצעות ניפוח תשומות .  כך הקטין הנאשם במרמה את החוב של הלקוחות לרשויות המס וההפרשים זרמו לכיסו .  בתיק האישי שלו במע"מ חמק מתשלום מס בסך 175 אלף שקל.הגניבה מלקוחותיו התבצעה באופן הבא :  עשהאל שילם את המע"מ עבור לקוחות מסוימים בצ'קים שמסרו לו לקוחות אחרים ואת היתרה העביר לעצמו .  הוא נהג להודיע ללקוחות מהו סכום המס שהם חייבים בו בכל תקופה ,  ואלה בתמימות הפקידו בידיו צ'קים או כסף מזומן לצורך התשלום .  בסך הכל גרם עשהאל להתחמקות ממס בסך 1.1 מיליון שקל וגנב 167 אלף שקל שהופקדו בידיו על ידי לקוחות לצורך תשלום מע"מ.שופטת בית משפט השלום בכפר סבא ,  ניצה מימון שעשוע הרשיעה את עשהאל ב-121 עבירות על חוק המע"מ ,  41 עבירות של גניבה בידי מורשה ,  עבירות של זיוף במטרה לקבל דבר בנסיבות מחמירות ,  קבלת דבר במירמה בנסיבות מחמירות ,  הדחה בחקירה ושיבוש מהלכי משפט.הנאשם להגנתו פירט בשלב הטיעונים לעונש את הטראומות שחווה במלחמות יום כיפור ושלום הגליל ,  את מסכת החיים הקשה שחווה ואת העובדה שתרם למדינה ושוחרר בדרגת רב-סרן ." הנאשם גרם נזקים כספיים גדולים ועגמת נפש רבה למתלוננים ,  שסברו כי ענייני המס שלהם מטופלים על ידי איש מקצוע רואה חשבון מוסמך ותחת זאת נפלו בפח יקוש שטמן מתחזה נוכל שגרם להם תסבוכת עם שלטונות המס ,  אובדן זמן ,  דאגות והוצאות כספיות רבות ",  קבעה השופטת בגזר הדין.את התיק ניהלה עו"ד מרלן אלוהאב מהמחלקה המשפטית מרכז ותיקים מיוחדים ברשות המסים בישראל .( ת.פ 3596/03 ) 

חמש שנות מאסר נגזרו על מתחזה לרואה חשבון שביצע 41 עבירות גניבה ו-121 עבירות מע"מ
משה עשהאל שילם את המע"מ עבור לקוחות מסוימים בצ'קים שמסרו לו לקוחות אחרים ואת היתרה שילשל לכיסו

