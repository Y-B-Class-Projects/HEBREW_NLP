מיום ראשון :  צה"ל יחסום את הפזומט לחיילים שיחרגו ממכסת הדלק 
" המטרה של תוכנית החסכון היא לשנות את הרגלי הנהיגה ;  לא צריך לשלוח ארבעה קצינים לדיון מרוחק "
 תוכנית הגבלת הדלק בצה"ל מתרחבת ,  ומיום ראשון יתחיל הצבא בחסימת מתקני הפזומט של נהגים שחרגו ממכסת הקילומטרים שהוקצתה להם.צה"ל מפעיל את התוכנית לחיסכון בדלק כבר כשנתיים ,  ובמסגרתה פותח ממסד נתונים המצליב את המרחק של כל נהג מהבסיס שלו או מיחידתו ואת צריכת הדלק של כל מכונית .  על סמך נתונים אלה ניתנת לכל נהגים הקצבה חודשית בליטרים ,  הכוללת גם כ-60 ליטר  ( מיכל דלק שלם )  לצרכים אישיים .  לכל יחידה יש קצבת דלק נוספת ,  המחולקת לפי צרכי נסיעה מיוחדים.כעת מסתיימת תקופה הניסיון והתוכנית תורחב לכ-10 אלפים משתמשי מכוניות בצה"ל .  לפי נתוני אגף הטכנולוגיה והלוגיסטיקה של צה"ל ,  הביאה התוכנית לחיסכון של 12% בצריכת הדלק של  " המכוניות הלבנות "   ( כלי הרכב הצמודים של קצינים ונגדים )  ותחסוך לצבא כ-5.5 מיליון ליטר בשנה .  במקביל ,  מפעיל צה"ל תוכנית לחיסכון בדלק גם של 2,000 כלי רכב  " חומים ",  המשמשים לצרכים מבצעיים.לפי גורם בכיר באט"ל  " המטרה של התוכנית היא לשנות את הרגלי הנהיגה .  לא צריך לשלוח ארבעה קצינים לדיון מרוחק ,  או לשלוח נהג לקרייה פעמיים באותו יום ". בצה"ל מפעילים בשנתיים האחרונות תוכנית התייעלות אנרגטית ,  הכוללת מעבר לחימום מים בגז במקום בסולר ,  מערכת חדשה לניהול הרכישה וההובלה של דלק ,  שתמנע אידוי או גניבה של דלק וגם התייעלות ברכש ורצון לעבור לכלי רכב חסכונים יותר .  לפי נתוני אט"ל ,  מדובר בחיסכון של 3.5 מיליארד שקל בשלוש שנים .
 
מיום ראשון :  צה"ל יחסום את הפזומט לחיילים שיחרגו ממכסת הדלק 
" המטרה של תוכנית החסכון היא לשנות את הרגלי הנהיגה ;  לא צריך לשלוח ארבעה קצינים לדיון מרוחק "
 
