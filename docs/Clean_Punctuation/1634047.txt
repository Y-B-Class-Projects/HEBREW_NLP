חוג הסלון
בביקור הבא שלכם בלונדון כדאי לכם לקפוץ ל-mint ,  ואולי תתקלו בפול סמית' או מרסל וונדרס מחפשים רהיטים .  מדור  " אתר בנייה "  ממשיך בשיטוטיו באתרי העיצוב השווים ברשת
שם :  mintshop.co.uk
ז'אנר :  חנות עיצוב פנים לונדונית שמציגה פריטים המשלבים עיצוב קלאסי ומהודר עם אדג' מודרני ואורבני .
 מינט הוקמה לקראת סוף העשור הקודם על ידי לינה קנאפי ,  בניסיון לאגד מאגר איכותי ,  יוקרתי ,  אלגנטי ועדכני של רהיטים שעוצבו על ידי מעצבים בינלאומיים שונים ,  בתחילת דרכם או בשיא תהילתם .  קנאפי מתגאה בטביעת ידה המסוגננת שבאה לידי ביטוי בכל אחת מהבחירות המוצגות בחנות ,  ואף ביכולתה לשכנע מעצבים לעצב פריטים בשביל החנות באופן אקסקלוסיבי .  וכמו כל דבר אקסקלוסיבי ,  הסלבס לא איחרו לבוא ,  והחנות משוויצה ברשימת ידוענים מעולם העיצוב שפוקדים את המקום באופן קבע כמו פאט מק'גראט ,  פול סמית ,  מתיו וויליאמסון ומרסל ונדרס .
 הגלישה באתר מספקת חוויה אינטראקטיבית :  הפריטים החנות מוצגים כאילו הם מרחפים בחלל החיצון ,  נטולי כוח כבידה וניתן לצפות בהם בעמוד מסוגנן שעוצב על ידי המעצב הגרפי ,  או ללחוץ על הפריט ולקבל תמונה מוגדלת של המוצר ,  עם פריטים נוספים על המעצב והחומרים מהם הוא עשוי .  מבחינת רהיטים אפשר למצוא באתר פריטים קלאסיים כמו ארון לסלון של showtime בציפוי לקה ובצבעים שונים ,  ועד פריטים פאנקיים כמו שולחן אוכל שעוצב בהשראת הטור דה פראנס שעומד על גלגלי אופניים .  בנוסף ,  החנות מציעה פריטי וינטג' של מעצבים מוכרים כמו כיסא lady ממתכת ועץ ,  שעוצב ב-1951 על מרקו זנוסו .
 אם אתם פחות בעניין של רהיטים ויותר מתעניינים בכלי בית ,  קישוטים ואביזרים ,  גלשו היישר לקטגוריית המתנות שם מוצגים פריטים קטנים יותר ,  כמו סט צלחות מחרסינה מעוטרת ,  או וואזת ספגטי מזכוכית לבנה או שחורה .  אחת האטרקציות הבולטות של החנות היא מגוון המנורות הייחודיות שהיא מציעה ;  שימו לב במיוחד לשנדלירה מקריסטלים בקטגורית המוצרים ,  שעשויה מזכוכית עבודת יד במיוחד עבור מינט ולמנורת Biluna שתתאים לבעלי טעם האורבני יותר .
 עוד שירות שכבר נחשב חובה בחנויות ברמה הזו ,  הוא רישום לחתונה .  החנות מציעה לבחור את הפריטים הרצויים ברשימת מתנות אידיאלית ולאפשר לחבריכם לקנות לכם בדיוק את מה שאתם רוצים .
 מעצבי הפנים של החנות מעניקים ללקוחות ייעוץ אישי שיעזור לכם להפיק את המיטב מקנייתכם .  המעצבים יעברו אתכם על חלל החדר ,  על המחיר ,  ועל הפריטים השונים ויעזרו לכם למצוא שילוב בין הפריטים שעין חובבנית לא בהכרח הייתה קולטת .  כל אחד יכול לקבל את השירות חינם ותמורת תשלום המעצב גם יבוא אליכם הביתה .
 טרם נמצא .
 אין .
 
חוג הסלון
בביקור הבא שלכם בלונדון כדאי לכם לקפוץ ל-mint ,  ואולי תתקלו בפול סמית' או מרסל וונדרס מחפשים רהיטים .  מדור  " אתר בנייה "  ממשיך בשיטוטיו באתרי העיצוב השווים ברשת

