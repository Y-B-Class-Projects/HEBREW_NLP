שלט לאייפון ?  אייפון הוא השלט
תוסף חדש לאייפון ולאייפוד טאץ' הופך את המכשירים לשלטים אוניברסליים עבור מכשירים עם עינית אינפרה-אדומה
רבים הם הדברים אותם האייפון יודע לעשות .  קפה ,  עם זאת ,  הוא לא אחד מהם .  וגם שליטה במכשירים ביתיים שאינם מחשב עם אייטיונס או Apple TV הוא לא משהו שאפשרי ,  נכון לעכשיו ,  בטלפון של אפל .  אך אם הקפה יישאר ,  כנראה ,  בעייתי בזמן הקרוב ,  הפיכת האייפון לשלט אוניברסלי היא עניין של זמן .  זמן משלוח של מכשיר אותו פיתחה החברה L5 ,  זאת אומרת .
 המכשיר ,  L5 Remote שמו ,  הוא עין אינפרה-אדומה עבור האייפון והאייפוד טאץ' ,  שהופכת אותם לשלטים אונברסליים עבור כל דבר שמופעל באמצעות הטכנולוגיה  ממסך הטלוויזיה ועד מזגן .  
כל מה שצריך לעשות זה לחבר את ה-L5 Remote לחיבור הרגיל של המכשיר ולהוריד מחנות האפליקציות של אפל את התוכנה שמאפשרת לכם לשלוט בעין .  השלט אף לא דורש סוללות מיוחדות ,  ומופעל ישירות מהאייפון  ( או האייפוד טאץ' )  .  הוא צפוי להיות זמין בחודש הבא ,  במחיר של 50 דולרים .  ואז יישאר רק הקפה .
 
שלט לאייפון ?  אייפון הוא השלט
תוסף חדש לאייפון ולאייפוד טאץ' הופך את המכשירים לשלטים אוניברסליים עבור מכשירים עם עינית אינפרה-אדומה

