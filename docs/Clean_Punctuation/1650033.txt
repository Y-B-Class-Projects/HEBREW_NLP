B3 יורדת לשטח
סובארו חשפה בתערוכת הרכב בז'נבה את ה-XV ,  גרסת פנאי לקומפקטית המשפחתית B3 .  לישראל היא תגיע בקיץ
לסובארו היסטוריה ארוכה עם השטח והכורכר ,  ופרט לפורסטר והאאוטבק ,  היו שניצלו את היכולת הגמישה של הפלטפורמות  ( טנדר סובארו ,  זוכרים ?  )  לחצות נחלים וגבעות כאילו היו אלה בגובה הרצפה .  סדרת ה-XV היא מוצר שאינו מוכר לנו ,  ואכן ידוע כפריט התפור לסגנון החיים בארה"ב .  יחד עם זאת ,  מתברר שהדור האחרון למשפחת הכאילו פנאי לא ישווק בשנית באמריקה ,  ומצד שני יעשה עלייה אלינו לישראל במהלך יולי-אוגוסט .  
ה-XV מבוסס על הסובארו אימפרזה  ( B3 )  בתצורת מרכב של 5 דלתות .  אין בו הבדלים בממדים המקיפים לעומת המשפחתית הקומפקטית זולת הגובה שטיפס בחמישה ס"מ לכדי 1.52 מ' לטובת מרווח הגחון .  להבדיל מכך ,  המעטפת הקוסמטית עשירה מאוד בתכנים של מכונית שטח קשוחה וכוללת רכיבים כגון קשתות גלגלים גבוהות ,  פגושים אגרסיביים ,  ספוילר אחורי ,  מסילות על הגג וחישוקים מוגדלים .  תא הנוסעים מובדל על ידי לוח מחוונים בגוון שונה ומערכת שמע משוכללת חמושה בעשרה רמקולים ,  תלוי כמובן ברמת האבזור .  
בשטח מונע ה-XV על ידי יחידת בוקסר בנפח 2.0 ל' בנזין המפיקה 150 כ"ס  ( באירופה נכלל גם דיזל )  .  השידוך הוא לתיבת הילוכים ידנית או אוטומטית עם חמישה או ארבעה הילוכים בהתאמה ,  כולל הילוך כוח וההנעה הכפולה הסימטרית  ( S-AWD )  המסורתית .  ה-XV מצוייד בסט הגנה בסיסי הכולל שש כריות אוויר ,  בקרת יציבות ,  בקרת משיכה ,  סיוע לבלימה וחיישן התראה על לחץ אוויר לא תקין בצמיגים .  
סובארו XV תשוגר לישראל בחודשי הקיץ הקרובים כאמור .  מחירה המדוייק יפורסם סמוך להשקתה או מעט מוקדם מכך ,  וזה משוער לעמוד בין 150 ל-160 אלף שקלים .
  .
 
B3 יורדת לשטח
סובארו חשפה בתערוכת הרכב בז'נבה את ה-XV ,  גרסת פנאי לקומפקטית המשפחתית B3 .  לישראל היא תגיע בקיץ

