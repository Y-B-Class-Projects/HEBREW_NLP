בקרנות הפנסיה מאמינים במניות ;  בקופות הגמל פחות
קרנות הפנסיה מבטחים ומקפת יעלו משמעותית את החשיפה למניות ;  ביטוחי המנהלים יגדילו החשיפה לאג"ח קונצרניות וקופות הגמל הגדולות יגדילו את ההשקעה באג"ח ממשלתיות .  בתי ההשקעות חושפים את תוכניותיהם ל-2010
 >  >  בשתי קרנות הפנסיה הגדולות בישראל ,  מקפת ומבטחים ,  מעריכים כי הקרנות יעלו את החשיפה למניות במשך 2010 .  בשלוש חברות הביטוח הגדולות ,  מגדל ,  כלל והראל ,  מעריכים כי החברות יעלו את חשיפתן לאג"ח קונצרניות בפוליסות המשתתפות ברווחים .  בשתי קופות הגמל הגדולות בישראל ,  גדיש ותמר ,  מסמנים כיוון סולידי ומעריכים כי הקופות יעלו את שיעור אחזקתן באג"ח ממשלתיות ויורידו את שיעור אחזקותן באג"ח קונצרניות ב-2010 .  בכל קרנות הפנסיה וביטוחי המנהלים מעריכים כי הם יורידו את שיעור האחזקות באג"ח ממשלתיות .  אתמול נכנס לתוקפו החוזר של משרד האוצר המחייב את בתי ההשקעות וחברות הביטוח המנהלים מוצרי גמל ,  פנסיה וביטוחי מנהלים ,  לפרסם באינטרנט את מדיניות השקעתם בכל מוצר בשנה הקרובה .  המדיניות אמורה לכלול פירוט לגבי שיעור החשיפה הצפוי לכל מוצר בהשקעות השונות - מניות ,  אג"ח ממשלתיות ,  אג"ח קונצרניות ומט"ח ,  נוסף על שיעורי הסטייה האפשריים מהצפוי .  מדיניות ההשקעה של הגופים עברה בכל גוף וגוף את ועדות ההשקעות השונות ופורסמה בפירוט על ידי החברות .  בקרן הפנסיה מבטחים ,  המנהלת 26 מיליארד שקל ,  מעריכים כי שיעור אחזקות הקרן במניות יעלה מ-22% בסוף 2009 ל-26% ב-2010 .  בקרן הפנסיה מקפת ,  המנהלת 18 מיליארד שקל ,  מעריכים כי שיעור אחזקות הקרן במניות יעלה מ-18.8% בסוף 2009 ל-22% ב-2010 .  בחברות הביטוח כלל ,  מגדל והראל ,  המנהלות יותר מ-60 מיליארד שקל בפוליסות המשתתפות ברווחים ,  מעריכים כי הם יעלו את שיעור האחזקות באג"ח קונצרני ,  גם אם בשיעור לא גבוה .  מהצגת הנתונים עולה כי במרבית קופות הגמל מעריכים כי הקופות יגדילו את החשיפה שלהן למט"ח בשנה הקרובה .  עם זאת ,  נראה כי החדשות העיקריות הן כי אין מגמה חד-משמעית המאחדת את כל הגופים .  מרבית בתי ההשקעות שואפים לממוצע בענף הגמל ,  שיעור חשיפה של כ-30% למניות ושיעור חשיפה של 35%-50% לאג"ח קונצרני .  כך ,  במקרה של בית ההשקעות פסגות .  שתי הקופות הגדולות ,  קופת הגמל גדיש וקרן ההשתלמות כנרת מראות מגמה הפוכה ומתכנסות לבנץ' מארק של פסגות .  כנרת תהיה מעט יותר סולידית ב-2010 ,  וגדיש - מעט יותר אגרסיווית . " הלכנו לכיוון השמרני"ממסמכי מדיניות ההשקעה שפירסמו החברות ,  עולה כי מבין קופות הגמל הגדולות ,  כלל מובילה בחשיפה למניות עם 33% חשיפה צפויה בתמר 2010 ,  הקופה השנייה בגודלה בישראל - בדומה לחשיפה בסוף 2009 .  בקצה השני נמצאות הקופות של הראל ,  עצמה ותעוז ,  עם 26% חשיפה בלבד - עלייה לעומת בסוף 2009 ,  אז הסתכמה החשיפה למניות של קופות הראל ב-23.7% .  במקביל קופות הגמל של הראל צופות את החשיפה הגבוהה ביותר לאג"ח קונצרני ב-2010 - כ-50% חשיפה ,  בדומה לחשיפתן בסוף 2009 . " בקופות שיש בהן מבוגרים רבים ,  הלכנו לכיוון היותר שמרני ",  הסביר אמיר הסל ,  מנהל ההשקעות הראשי של הראל . " נראה שיש לנו אג"ח חו"ל בהיקף גדול מהמתחרים .  זו חלק מאסטרטגיית הפיזור שאנחנו נוקטים .  עם זאת החשיפה למט"ח אצלנו קטנה עקב פעולות גידור שעשינו ".  את החשיפה הגדולה למט"ח מציגות הקופות הגדולות של פסגות ,  12% בגדיש ו-13.7% בכנרת .  לעומת זאת דש חשופה למטבע זר רק ב-8% מהנכסים שהיא מנהלת .  בקרנות הפנסיה החדשות ,  הנהנות מאג"ח מיועדות בהיקף של כ-30% ,  בחרו כמה מהגופים המנהלים לוותר על חשיפה משמעותית לאג"ח ממשלתי .  כך בחרה קרן הפנסיה של הראל להסתפק ב-3% בלבד של אג"ח ממשלתי ,  ומבטחים הסתפקה ב-5% .  מגדל ,  לעומתם ,  החליטה לא לוותר ובחרה למקפת 16% חשיפה לאג"ח ממשלתי נוסף על 30% שהיא מקבלת מהאג"ח המיועדות .  בבדיקת המצב בביטוחי המנהלים מתגלה רמת הסיכון הגבוהה ביותר מבין המוצרים - רכיב המניות מגיע עד ל-40% .  גם החשיפה למט"ח בפוליסות המשתתפות היא הגבוהה ביותר מבין שלושת המוצרים ,  כאשר כלל מובילה בה עם 17% חשיפה .  לעומת זאת ,  אחוז האג"ח הממשלתי בביטוחי מנהלים קטן ואצל כמה מהחברות הוא אפילו קטן ממה שהן בחרו לקרנות הפנסיה שבניהולן .  מגדל ,  לדוגמה ,  לקחה לפוליסות המשתתפות שלה 10% בלבד של אג"ח ממשלתי ,  כאשר לקרן הפנסיה מקפת שנהנית כבר מ-30% אג"ח מיועדות ,  היא הוסיפה עוד 16% אג"ח ממשלתי .
 
בקרנות הפנסיה מאמינים במניות ;  בקופות הגמל פחות
קרנות הפנסיה מבטחים ומקפת יעלו משמעותית את החשיפה למניות ;  ביטוחי המנהלים יגדילו החשיפה לאג"ח קונצרניות וקופות הגמל הגדולות יגדילו את ההשקעה באג"ח ממשלתיות .  בתי ההשקעות חושפים את תוכניותיהם ל-2010

