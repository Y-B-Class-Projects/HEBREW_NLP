חשד לרצח בת"א :  גופת אישה נמצאה בבית בושת
גופת אישה כבת 40 נמצאה בדירת חדר שכורה ברחוב סלומון בתל אביב ,  סמוך לתחנה המרכזית הישנה בעיר ,  כשעליה סימני אלימות .  על פי החשד ,  מדובר ביצאנית
 ( צילום :  עוז מרון ) 
חשד לרצח בתל אביב :  גופת אישה נמצאה הערב  ( שישי )  בבניין ברחוב סלומון בעיר ,  סמוך לתחנה המרכזית הישנה ,  כשעליה סימני אלימות וחנק .  כמו כן נתגלו סימני מאבק בחדר בו נמצאה .  הקורבן ,  בת 39 ,  נמצאה מוטלת ללא רוח חיים בדירה על ידי אחותה שבאה לחפשה ברחובות התחנה המרכזית לאחר שלא נוצר ביניהן קשר בשעות האחרונות .  הבניין בו נמצאה הינו בעל עשרות דירות חדר המושכרות בסכום של 50-150 שקלים ללילה .  הדירות המושכרות משמשות בעיקר את הזונות והמכורים לסמים באזור .  
על פי החשד הקורבן הינה זונה .  הדירה בה נמצאה גופתה משמשת כמכון ליווי .  צוות מד"א דן הוזעק לבית הדירות וניסה לבצע באישה החייאה ,  אך ללא הצלחה .  ככל הנראה ,  היא מתה מספר שעות טרם נמצאה .  משטרת מרחב יפתח בפיקוד ניצב משנה יורם אוחיון הגיעו לזירה ופתחו בחקירה .  בשלב זה טרם נעצרו חשודים .
 דירת החדר בה נמצאה גופת האשה הינה בעצם מכון הליווי השוכן בקומת הקרקע של הבניין  " פין 1 ".  הבניין בנוי בצורת האות  " ח "  ובו שלוש קומות .  בקומה העליונה מרוכזים כ-70 דירות ,  חדרים וכוכים שחלקם בנויים בתוך אחרים ובהם השתכנו זונות ומחוסרי בית ואילו בקומות הקרקע,ישנם עשרות דירות חדר המשמשות כמכון ליווי.על דלת הדירה בה נמצאה הלילה גופתה של היצאנית,וכמו גם על יתר הדירות הסמוכות קומת הקרקע של המבנה שזכה לכינוי  " גיהינום של מין וסמים ", ישנו שלט עליו רשום מספר פלאפון למעוניינים להשכיר חדר ,  אך המספר אינו זמין .  .לטענת גורמים במשטרה ," בעל המבנה מחתים את הזונות על חוזה שכירות חודשי כביכול ,  ואינן מוכנות להעיד נגדו .  לטענת בעל המקום הוא לא יודע מה נעשה אצלו במבנה והוא רק משכיר את החדרים ". 
לפני כשלושה חודשים סייר במקום השר לביטחון פנים יצחק אהרונוביץ' .  במהלך הסיור אמר השר כי המשטרה  " הורידה את עקומת הפשע באיזור ". 
בשנה האחרונה אירעו על פי החשד לפחות שלושה מקרי רצח באזור התחנה המרכזית הישנה בתל אביב .  בחודש מרץ השנה נרצחה אנט פרץ ,  יצאנית בת 69 מקרית גת .  פרץ נמצאה מתה בדירתה ששימשה כמכון ליווי ברחוב ארלינגר בתחנה המרכזית הישנה בתל אביב .  בני משפחתה של פרץ היו אלה שדיווחו על היעדרותה לתחנת קריית גת לאחר שלא נוצר עמה קשר .  לאחר מכן הגיעו בני משפחתה לאזור התחנה המרכזית הישנה בניסיון נואש למצוא אותה .  הם פנו לעוברי אורח והציגו תמונה של אימם .  אחד מעוברי האורח זיהה את התמונה והפנה אותם לדירתה במכון הליווי .  דלת הדירה היתה נעולה וילדיה פרצו את הדירה ומצאו את אימם ללא אורח חיים כשעל גופה סימני אלימות .
 
חשד לרצח בת"א :  גופת אישה נמצאה בבית בושת
גופת אישה כבת 40 נמצאה בדירת חדר שכורה ברחוב סלומון בתל אביב ,  סמוך לתחנה המרכזית הישנה בעיר ,  כשעליה סימני אלימות .  על פי החשד ,  מדובר ביצאנית

