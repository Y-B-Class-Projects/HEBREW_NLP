לוראנס איש חלל
מדור 'אתר בנייה' מתמוגג מהמעצב הצרפתי הנחשב נואה דושפור לוראנס ,  שהופך חללים קלאסיים למסעדות אולטרה מודרניות
שם :  neonata.fr
כתובת :  http :/ /www.neonata.fr/va/introduction.html
ז'אנר :  המדור השבוע מוקדש לאתר של מעצב הרהיטים והחללים הצרפתי הנחשב נואה דושפור לוראנס .  לוראנס עשה לעצמו שם בשנים האחרונות כמעצב אליו פונים כדי להכניס רוח מודרנית לפרויקטים שנשענים על מוטיבים היסטוריים .  הוא לוקח צורות ומבנים קלאסיים ,  והופך אותם לפרויקטים שנראים כמו המילה האחרונה בעולם העיצוב של המאה ה-21 .
 לוראנס החל לעצב רהיטים בתחילת העשור הקודם לפי הזמנה לחנויות מוכרות כמו ceccotti ,  ומיצב את עצמו כמי שמשלב בעבודותיו רפרנסים רבים לעיצובים ארכיטיפים .  עם הזמן הוא הרחיב את תחום עיסוקו לעיצוב חללים כמו מסעדות ,  חנויות ,  בתים פרטיים וחללים ציבוריים ,  ביניהם הסניף של חברת התעופה אייר פרנס בטוקיו ,  מודל שהועתק לאחרונה לעוד סניפים של החברה בשדות תעופה ברחבי עולם .  לוראנס משלב בשנים האחרונות בין עיצוב מוצר ,  עיצוב פנים ומיתוג ,  דבר שהוביל אותו לעצב השנה גם בקבוק בושם הוט קוטור carats של פאקו רבאן ,  שיצא - בהתאם לרהיטים שהוא מעצב - במהדורה מוגבלת .
 האתר מעוצב בסגנון מינימליסטי ,  בהתאם לשפה העיצובית של העבודות המוצגות בו ,  ומחולק לשלוש קטגוריות  עבודות ,  חדשות ועיתונות .  לחיצה על כל אחת מהן מובילה למסך נע של עבודות/כתבות  בהתאם לכל קטגוריה .  קטגוריית העבודות מחולקת למוצרים ,  חללים ,  ותכניות עבודה וכל תמונה בה מייצגת פרויקט ,  ומציגה את המוצר או את החלל מזוויות שונות ומרובות .  בנוסף ,  ישנו הסבר מזוקק של הרעיון העומד מאחורי כל אחד מהעיצובים ,  מקורות ההשראה וכוונת המעצב בעת יצירתו ,  דבר שמאפשר להתחבר לא רק לאסתטיקה הברורה ,  אלא גם לתהליך העבודה .
 ספקטרום היכולות הרחב של המעצב ניכר בעיקר מצפייה בחללים שהוא עיצב .  המסעדה האסייתית Maya bar שעיצב במונקו ,  מדגישה את היכולת שלו לקחת אלמנטים מוכרים כמו השימוש בעץ הדובדבן כקישוט ,  צבעים כמו אדום ,  ירוק וזהב ,  שימוש בעץ כהה ומחיצות שקופות - כמו במסעדות סיניות ויפניות רבות ,  ולשדרג אותם עם טוויסט מודרני .  עץ הדובדבן היפני המפורסם נמצא שם גם ,  אבל לורנס מצליח להימנע מקיטשיות על ידי שילוב אלמנטים מודרניים כמו כיסאות מעוגלים ומהונדסים ,  הדפסי קיר חדשניים ומחיצות שמשחקות עם זוויות האור בחדר .  
במסעדת Senequier הנמצאת בלוקיישן היסטורי בסן טרופז ,  לורנס הדגיש דווקא את הצורות הגיאומטריות המוכרות מעיצובים של דיינרים בשנות החמישים ושילב אותם עם צבעים מונוכרומאטיים שיקיים ומודרניים יותר .  שימו לב לתמונות של המקומות החדשים שהוא עיצב שמציגים מצד אחד חלל ראוותני ומהודר ,  אך עם זאת שיקי ומאופק .  נשמע סותר  אבל הוא מצליח לעשות את זה .  דוגמאות לכך ניתן לראות בחנות העיצוב Cassina Noel בפריז ובמסעדה היוקרתית Sketch בלונדון ,  שנראית כאילו עוצבה לסט של  " מסע בין כוכבים "  בשל העיצוב הנקי ,  הלבן והקפדני אשר יחד עם התאורה הקרה יוצר מראה עתידני .  עוד פיסת מידע מעניינת היא שהמסעדה נמצאת בבניין ויקטוריאני עתיק יומין ,  דבר שמעצים את אפקט ההפתעה כשנכנסים ומגלים את העולם המופלא שבתוכו .
 עיצובי הרהיטים שלו מתאפיינים בעיקר בקווים מינימליסטיים ומעוגלים ,  המושפעים מאד מעיצוב יפני .  ניתן לראות את זה בעיקר בעיצובי הוואזות שלו ,  המיועדות לעיתים להחזיק פרח אחד בלבד .  ליין הרהיטים שלו לחנות Ceccotti עשוי מעץ ועור ,  ולפי המעצב  מגדיר מחדש את היחסים בין החלל שהרהיט תופס ,  והשימושיות שלו .  בקולקציה נמצאת מיטה ,  כיסא ,  שולחנות צד ,  שולחן לסלון ,  שולחן אוכל וכיסאות משרד ,  כולם מאופיינים באותה צורה מעוגלת וחדה של המסגרת .  רהיט מעניין אחר שעיצב הוא כורסה בהשראת נפט במהדורה מוגבלת ,  שהוצגה בגלריית פייר ברג' בפריז .
 לאחרונה הוא עיצב פריט הנקרא longchamp ,  שבמבט ראשון נראה כמו רהיט לחיית מחמד ,  המכיל גם מיטה ,  וקעריות שונות לאוכל ושתייה ,  אך מכיוון שעדיין לא מופיע הסבר באתר ,  לא ברור אם לזה הוא משמש .  ייתכן וזה בכלל מצע שולחן לסושי או פונדו ,  או סתם לנוי  יש פה מהמרים ? 
אין .
 אין .
 
לוראנס איש חלל
מדור 'אתר בנייה' מתמוגג מהמעצב הצרפתי הנחשב נואה דושפור לוראנס ,  שהופך חללים קלאסיים למסעדות אולטרה מודרניות

