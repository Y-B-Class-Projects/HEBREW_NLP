הנשיא שסטה מן הדרך האמריקנית
הנשיא ברק אובאמה נראה אמש במסיבת העיתונאים שלו כמו  " דקל שפל צמרת ".  עדיין רהוט ומעורר אהדה בהתנסחותו ,  אבל כבר לא האיש עם סיסמתו המנצחת מ ? 2008  - " כן ,  אנחנו יכולים ".  ביטחונו בכך נמוג .
 העיתונאים הירשו לעצמם  " לשפד "  אותו ,  להעמידו במקומו .  אילצו אותו לסגת אל הנכונות לפשרה ,  לפנייה אל מצפון ה"ביחד "  של הרפובליקנים .  הוא נשיא תלוי .
 אובאמה הפסיד אתמול מפני שממשלו ומפלגתו סטו מן הדרך האמריקנית .  איש אינו יודע לומר בפירוט מה היא ,  אבל ביטויים כמו מסיבת התה שהתרחשה בבוסטון לפני 237 שנים נוגעים בעצב יסודי של האבות המייסדים ,  והם חסרו בממשלו של אובאמה .  על ההפסד הזה נוסף הנדבך העיקרי ,  שעסק במצבה הרעוע של הכלכלה האמריקנית והפך את חוסר הנחת לתבוסה ,  מפלה בקלפי .
 הרפובליקנים לא ימהרו לנהל מדיניות של אחדות לאומית .  הם שואפים את הריח המשכר של הבית הלבן .  בעוד שנתיים יהיו קופצים רבים על המינוי לעמוד בראשם .  לעומת זאת ,  אין הדבר ודאי כלל ועיקר שאובאמה יוביל את הדמוקרטים .  אלא שלפי שעה לא צצה חלופה מנהיגותית במפלגת השלטון שנחלה תבוסה .
 מבחינתה של ישראל דבר אינו ברור .  בית הנבחרים האמריקני הנשלט בידי הרפובליקנים אינו נדיב באישור הוצאות .  עשרים אחוזים מחבריו חדשים בתפקידם ,  והשדולה הישראלית איפא"ק תצטרך להזיע כדי לצרפם לתומכיה בתחום הסיוע הכספי .
 מבחינה מדינית לא ברור במה יעסוק הבית הלבן .  התגובה הראשונה היא שאובאמה יתמקד עתה בכלכלה .  היא גרמה לתבוסתו ,  ובלי תיקונה אין לו סיכוי לשרוד בעוד שנתיים .  הוא יזנח את ציר ירושלים ? רמאללה .  התגובה האחרת היא שבהיעדר הסכמה בענייני פנים ,  ובעוד הרפובליקנים שואפים לבטל את חוק ביטוח הבריאות - יתמקד הנשיא דווקא במשא ומתן הישראלי ? פלשתיני .
 ההערכה המקובלת בירושלים היא שהלחץ על ישראל יגבר .  אובאמה צריך להגיע להישג ויש לו התחייבות לאבו מאזן ,  והוא מאוכזב שישראל לא העניקה לו עוד הקפאה בת חודשיים .  בנימין נתניהו יבקר בשבוע הבא בארה"ב וייפגש עם ג'ון ביידן והילארי קלינטון ,  והתמונה תתבהר .  לכאן או לכאן ?  כל הימור טוב כהיפוכו .
 בירושלים לא היתה אתמול צהלה לנוכח היחלשותו של הנשיא .  גם אם תוצאות הבחירות ימתנו את הלהיטות ללחוץ על ישראל - אין למדינת היהודים עניין אסטרטגי לראות בהיחלשותה הנמשכת של ארה"ב .
 לשון האדנות וההתגרות שבה מרשות לעצמן טהרן ודמשק וביירות השיעית להתבטא לעבר וושינגטון אינה טובה לכל מה שחשוב לישראל ולדמוקרטיה העולמית .
 
הנשיא שסטה מן הדרך האמריקנית
nan
