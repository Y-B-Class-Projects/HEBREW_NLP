הפכו את הגארדן לגן ילדים
ממפיס השפילה את הסלטיקס בבוסטון ,  וניצחה 91:111 .  דאלאס הלוהטת רשמה ניצחון 13 ברציפות ,  הניקס עם עוד עונה שלילית
ממפיס הגדילה הלילה  ( חמישי )  את רצף ניצחונות החוץ שלה לשבעה ,  אחרי שהביסה את הסלטיקס בבוסטון 91:111 ,  בהפסד הביתי הכי מביך של הקבוצה בתקופה האחרונה .  הקהל בגארדן שרק בוז צורם לשחקנים בהפסקת המשחק ,  ואחרי שהסלטיקס רשמו כבר ארבעה ניצחונות רצופים ,  עכשיו הם צברו הפסד שני ברציפות ושוב מאבדים גובה .  דאלאס ממשיכה לדרוס ולחגוג ,  והלילה רשמה את ניצחונה ה-13 ברציפות ,  הפעם מול הנטס .  הניקס הבטיחו עוד עונה שלילית ,  דנבר ניצחה במינסוטה ,  מיאמי גברה על הקליפרס ,  ושארלוט השיגה ניצחון בפילדלפיה .
 כל תוצאות הלילה:פילדלפיה  ( 41:23 )  - שארלוט  ( 31:32 )  102:87בוסטון  ( 23:40 )  - ממפיס  ( 31:34 )  111:91דטרויט  ( 42:22 )  - יוטה  ( 22:42 )  115:104מיאמי  ( 32:33 )  - ל.א קליפרס  ( 40:25 )  97:108מינסוטה  ( 51:14 )  - דנבר  ( 21:43 )  110:102דאלאס  ( 21:45 )  - ניו ג'רזי  ( 57:7 )  87:96סן אנטוניו  ( 25:37 )  - ניו יורק  ( 42:22 )  87:97סקרמנטו  ( 43:22 )  - טורונטו  ( 31:32 )  90:113אוקלהומה  ( 24:39 )  - ניו אורלינס  ( 33:32 )  83:98
בוסטון  ( 23:40 )  - ממפיס  ( 31:34 )  111:91
הגריזליס רשמו ניצחון ראשון על הסלטיקס מאז 2006 ,  ואיזה ניצחון זה היה .  ממפיס הנחילה לבוסטון את הפסדה הקשה ביותר העונה ,  כשהיא קולעת ב-55 אחוז מהשדה ו-56 אחוז מהשלוש  ( 9 מ-16 )  ,  מובילה בריבאונד 29:48 ופשוט חוגגת מול הקהל ההמום בגארדן .  רודי גיי קלע 28 וקלט 8 ,  או-ג'יי מאיו הוסיף 17 ,  מרקוס וויליאמס קלע 16 וחילק 5 ,  זק ראנדולף קלע 13 וקטף 10 ,  מארק גאסול קלע 7 ,  קלט עשרה ריבאונדים וחילק 5 אסיסטים .  רייג'ון רונדו קלע 17 וחילק 8 למפסידים ,  ריי אלן קלע 17 גם הוא ,  גארנט הסתפק ב-6 נקודות עלובות ולא מורגשות  ( 3 מ-9 מהשדה )  .  בוסטון עם הפסד שני ברציפות ,  ומבחינת ענייני עומס ,  מדובר בבשורה לא מעודדת עבור דוק ריברס והסגל המזדקן שלו לקראת הפלייאוף :  הסלטיקס במאזן 6:7 כשהם משחקים לילה אחר לילה .
 סן אנטוניו  ( 25:37 )  - ניו יורק  ( 42:22 )  87:97
בעונה שעברה מאנו ג'ינובילי נפצע בשלב הזה של העונה וטוני פארקר לקח פיקוד בספרס ,  העונה הדברים הפוכים :  הארגנטינאי המשיך לבלוט בהיעדרו של הצרפתי ,  קלע 28 נקודות והצעיד את סן אנטוניו לניצחון מול הניקס האומללים ,  שבהפסד ה-42 שלהם העונה הבטיחו רצף של תשע עונות עם מאזן שלילי - שיא מועדון שלילי .  הניקס כבר צימקו פער של 15 והפכו אותו ל-4 בלבד במהלך ה5רבע הרביעי ,  אך נכנעו בסיום ,  כצפוי .  טים דאנקן קלע 18 וקלט 9 למנצחים ,  דייויד לי קלע 21 וקטף 10 למפסידים .
 דאלאס  ( 21:45 )  - ניו ג'רזי  ( 57:7 )  87:96
13 ניצחונות זה לא דבר שהולך ברגל ,  גם אם האחרון הושג מול הנטס .  הרצף כלל ניצחונות על הלייקרס ,  על אטלנטה בחוץ ,  על ההורנטס ופיניקס ,  והלילה הם קרטעו מול הנטס ופיגרו 41:23 ,  אבל התאוששו בזמן והראו שהם יכולים לאיים גם על הלייקרס שלאחרונה מקרטעים מעט .  ג'ייסון קיד קלע 20 נקודות למנצחים ,  עם 5 מ-8 מהשלוש ,  קרון באטלר קלע 16 ,  שון מריון תרם 14 נקודות ו-13 ריבאונדים ,  ועל אף שדרק נוביצקי סבל מערב קליעות מזוויע שכלל 12 נקודות ב-3 מ-16 מהשדה - המאבריקס ממשיכים לפרוח .  דווין האריס קלע 21 מול חבריו לשעבר ,  הנטס עם הפסד תשיעי מה-11 האחרונים שלהם .
 מינסוטה  ( 51:14 )  - דנבר  ( 21:43 )  110:102
מינסוטה עוד הוליכה במהלך המחצית הראשונה וירדה להפסקה עם יתרון 5 ,  אבל הרבע השלישי כבר החזיר את הטימברוולבס למציאות ,  כשדנבר קולעת 31 מול 19 ושומרת על היתרון עד הסוף ומבטיחה ניצחון רביעי ברציפות ,  גם אחרי עוד יום קליעה לא יציב של כרמלו .  צ'ונסי בילאפס קלע 25 ,  אנתוני תרם 19 ,  ננה הוסיף 17 ,  ג'יי-אר סמית הוסיף 15 וקינח עם דאנק אדיר ב-360 מעלות תוך כדי הלי הופ .  וואו .  קורי ברואר קלע 21 למפסידים .
 אוקלהומה  ( 24:39 )  - ניו אורלינס  ( 33:32 )  83:98 רק לפני יומיים ההורנטס הפגיזו 135 נקודות מול גולדן סטייט ,  אבל הלילה שחקני נ יו אורלינס נראו רע במיוחד :  דייויד ווסט אומנם קלע 33 נקודות ב-14 מ-22 מהשדה ,  אבל שאר הקבוצה מוסיפה 50 נקודות בלבד ,  כשהרוקי דארן קוליסון ,  שכל כך הרשים לאחרונה ,  נעצר על 8 נקודות בלבד  ( 3 מ-14 מהשדה ,  אך עם 9 אסיסטים )  .  הבשורה העדכנית ברשימת הפצועים :  גם סטויאקוביץ' צפוי להיעדר במשך שבועיים לפחות בגלל פכאבים בשרירי הבטן .  בת'אנדר בלט קווין דוראנט עם 29 נקודות מובנות מאליהן  ( 11 מ-19 מהשדה )  ,  וראסל ווסטברוק כבר הריח טריפל דאבל ,  אך גמר את הערב עם 17 נקודות ,  9 אסיסטים ו-8 ריבאונדים .
 דטרויט  ( 42:22 )  - יוטה  ( 22:42 )  115:104
לילה אחרי שקלייו 132 נקודות מול שיקגו ,  הפעם הג'אז הפציצו 115 בדטרויט .  דרון ווליאמס הוליך שבעה שחקנים של יוטה בספרות כפולות ,  כשקלע 18 וחילק 12 אסיסטים .  הניצחון העשירי ברציפות על דטריוט הושג אחרי 63 נקודות במחצית הראשונה ,  אבל ג'רי סלואן בעיקר התעצבן על המחצית השנייה שבה קבוצתו ספגה 61 נקודות . " אנשים ניסו להיות חמודים במקום לנצח את המשחק ",  רגז המאמן הוותיק .  מהמט אוקור קלע 18 ,  קרלוס בור קלע 11 וקטף 12 .  הפיסטונס ,  מנגד ,  ראו את צ'רלי וילאנואבה קולע 19 ,  אבל רשמו הפסד שביעי בשמונת המשחקים האחרונים .
 פילדלפיה  ( 41:23 )  - שארלוט  ( 31:32 )  102:87
הבובקאטס ממשיכים לעשות קולות של קבוצה רצינית ,  הלילה הם רשמו בפילדלפיה את ניצחונם הרביעי ברציפות ,  ומהמקום השביעי במזרח הם מריחים פלייאוף ראשון זה שש שנים .  ג'ראלד וואלאס היה נהדר עם 28 נקודות ב-9 מ-10 מהשדה ,  סטיבן ג'קסון הוסיף 24 ו-10 ,  ושארלוט עם הניצחון התשיעי שלה בלבד ב-32 משחקי החוץ .  רודני קרני הוליך את הסיקסרס עם 14 ,  איגואדלה קלע 13 .
 מיאמי  ( 32:33 )  - ל.א קליפרס  ( 40:25 )  97:108
דווין וייד קלע 27 ,  חילק 8 אסיסטים וקטף 6 ריבאונדים ,  אבל את עיקר זמנו בילה על הקו ,  שם קלע 15 מ-17 הניסיונות שלו .  ג'רמיין אוניל הוסיף 19 ו-9 ,  מייקל ביזלי 15 ,  ומיאמי רשמה ניצחון ביתי רביעי ברציפות ,  ותשחק ביום שישי מול שיקגו בקרב נוסף על המקום השמיני בפלייאוף במזרח .  כרגע במקום השישי טורונטו  ( 31:32 )  ,  אחריה שארלוט  ( 31:32 )  ,  אחריהן מיאמי  ( 32:33 )  ובמקום התשיעי שיקגו  ( 32:31 )  .  רסואל באטלר בלט עם 31 בקליפרס ,  כריס קיימן הוסיף 16 .
 
הפכו את הגארדן לגן ילדים
ממפיס השפילה את הסלטיקס בבוסטון ,  וניצחה 91:111 .  דאלאס הלוהטת רשמה ניצחון 13 ברציפות ,  הניקס עם עוד עונה שלילית

