BHP ביליטון - פוזלת לאשלג ולנפט 
 >  >  ב-2001 מוזגו החברה האוסטרלית bhp והחברה הבריטית ביליטון ויצרו את חברת הכרייה הגדולה בעולם ,  שהיא גם החברה הגדולה ביותר בבורסת סידני .  bhp ביליטון נסחרת לפי שווי של 212 מיליארד דולר ,  במכפיל רווח של 18 על בסיס רווחיה ב-12 החודשים האחרונים ובמכפיל של 15 על בסיס רווחיה הצפויים ב-12 החודשים הקרובים .  bhp ביליטון מעסיקה 42 אלף עובדים ב-100 מכרות הפרושים ב-25 מדינות ,  שבהם היא כורה אלומיניום ,  פחם ,  עפרת ברזל ,  אורניום ,  נחושת ,  ניקל ,  כסף וטיטניום .  ענקית הכרייה היא בעלת עניין גובר בנפט ,  גז ,  גז טבעי נוזלי  ( lng )  ויהלומים .  בשמונה השנים האחרונות נפלו רווחיה של bhp ביליטון פעם אחת בלבד :  התקופה שבין יוני 2008 ליוני 2009 היתה קשה לחברה ,  בשל ירידת מחירי המתכות והביקוש העולמי לסחורות ,  ורווחיה במחצית הראשונה של 2009 צנחו ב-62% .  בשנה שהסתיימה ביוני 2010 כבר נראה המצב אחרת :  הודות להתאוששות מחירי הסחורות זינק הרווח אחרי מס של החברה ליותר מפי שניים - ל-12.7 מיליארד דולר .  בשל השליטה הנרחבת במשאבי טבע רבים מתאפיין ענף הכרייה במיזוגים וברכישות ענק ,  אך מדיניות ההשקעה של bhp ביליטון נוקשה מאוד :  היא משקיעה רק במובילות שוק ,  יצואניות ,  בעלות פוטנציאל צמיחה והתאמה לתיק ההשקעות שלה .  המאבק החם במגזר כיום נסוב סביב ניסיונות לרכישת פוטאש ,  יצרנית האשלג הגדולה בעולם ,  שהיא אחת החברות היחידות העונות לקריטיונים אלה .  bhp ביליטון הגישה הצעת רכש למניות פוטאש ,  אך הנהלת פוטאש חושבת שההצעה נמוכה מדי וקוראת לבעלי המניות שלא למכור .  בינתיים מנהלת פוטאש משא ומתן עם גורמים נוספים .  מתחרה נוסף שמאיים על bhp הוא קונצרן הכימיקלים הממשלתי של סין ,  סינוכם ,  שמנסה לגבש מהלך חסימה להצעתה .
 
BHP ביליטון - פוזלת לאשלג ולנפט 
nan
