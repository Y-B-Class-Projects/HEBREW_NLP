גולדמן סאקס ביטל את מסיבת חג המולד ,  אך יוצאי בר סטרנס חגגו עם שמפניה ב-450 דולר לבקבוק
גולדמן סאקס : " בהתחשב באווירה ,  החברה אינה חשה שיהיה זה הולם לערוך או לממן מסיבות לכבוד החגים "
 בשעה שגולדמן סאקס ביטל את המסיבה השנתית זו השנה השניה ברציפות ,  וכמה מבנקאי ג'יי פי מורגן צ'ייס ערכו התכנסות צנועה בקפיטריה ,  היו אלה דווקא עובדי בר סטרנס שחגגו את חג המולד בבר יוקרתי עם בקבוקי שמפניה בעלות של 450 דולר לבקבוק .  כ-100 מיוצאי בנק ההשקעות - שקרס בשנה שעברה ונרכש על ידי ג'יי פי מורגן צ'ייס - התכנסו בשבוע שעבר בבר rm .  fifty5 שבמרכז מנהטן ,  המתואר באתר האינטרנט שלו כבר ניאו גותי באווירת  " יוקרה סוריאליסטית ".  קורטני דיקינסון ,  עובדת לשעבר בבר סטרנס שאירגנה את האירוע ,  אמרה כי מצב הרוח במסיבה היה נוסטלגי .  עובדים נוספים לשעבר בבר סטרנס נפגשו כמה שבועות קודם לכן בפאב האירי קונולי'ס ,  הנמצא במרחק קטן מהמקום בו שכן מטה החברה - כך סיפר ג'סטין ברנן ,  שעבד בחטיבת ניהול העושר של החברה במשך שלוש שנים .  באירוע נכחו כ-100 עובדים ,  אשר שילמו מכיסם על משקאותיהם . " לשם יצאנו לאחר שנמכרנו ,  לכן זה היה מקום הולם להיפגש שוב ",  אמר ברנן ,  שכיום מגייס כספים עבור קרן בני ציון . " היה מדליק .  זה היה כמו פגישת מחזור של ביה"ס התיכון ".  בניגוד ליוצאי בר סטרנס ,  שנהנו מ"פגישת המחזור ",  הבנקים שהצליחו לשרוד את המשבר נמנעו מחגיגות .  גולדמן סאקס ,  סיטי ,  מורגן סטנלי ובנק אוף אמריקה ,  לא ערכו מסיבות רשמיות לחג המולד ,  בעיקר בשל הביקורת הציבורית על הבונוסים מהם נהנו עובדיהם ,  על חשבון כספי משלמי המסים .  בג'יי פי מורגן צ'ייס ,  אשר רכש את בר סטרנס במארס 2008 ,  ערכו כ-200 מעובדי חטיבת בנקאות ההשקעות הרמת כוסית סמלית לאחר שעות העבודה ,  בקפיטריה שבמטה החברה - כך סיפרו שני עובדים בחברה שסירבו להזדהות בשמם . " הם לא צריכים לשדר לציבור בארה"ב כמה הם מצליחים באמצעות מסיבות ראוותניות ",  אמר ריצ'רד דיוקס ,  נשיא ומייסד חברת יחסי הציבור דיוקס פאבליק ריליישנס . " זהו הדבר הנכון לעשות ".  שני שלישים מהאמריקאים אינם מחזיקים בדעה חיובית על בנקאים בכירים ,  מה שהופך אותם לשנואים יותר מאשר חברי קונגרס ועורכי דין - כך עולה מסקר שערכה חברת המידע הפיננסי בלומברג בתחילת דצמבר .  גם נשיא ארה"ב ,  ברק אובמה ,  הביע החודש תסכול מהתנהגותם של בנקאי וול סטריט ובראיון לתוכנית  " 60 דקות "  כינה אותם  " חתולים שמנים ".   " בהתחשב באווירה ,  החברה אינה חשה שיהיה זה הולם לערוך או לממן מסיבות לכבוד החגים ",  אמרה דוברת גולדמן סאקס ,  ג'יה מורון .  65 חברות בניו יורק צפויות לצמצם או לבטל את מסיבות השנה החדשה ,  לפי סקר שערכו חנות המכולת המקוונת פרש דירקט הולדינגס וחברת ביזבאש מדיה ,  העוקבת אחר אירועים ומסיבות .  ראס סונייר ,  נשיא סונייר אנד קאסל ,  חברת הפקות אירועים ממנהטן ,  סיפר כי לקוחותיו - שביניהן נכללים בנקים - מקצצים במזון ,  פרחים ובידור .  אחת הלקוחות ,  חברת עורכי דין ,  הסירה מהתפריט קינוחים ועברה להגיש בכלי פלסטיק .
 
גולדמן סאקס ביטל את מסיבת חג המולד ,  אך יוצאי בר סטרנס חגגו עם שמפניה ב-450 דולר לבקבוק
גולדמן סאקס : " בהתחשב באווירה ,  החברה אינה חשה שיהיה זה הולם לערוך או לממן מסיבות לכבוד החגים "
 
