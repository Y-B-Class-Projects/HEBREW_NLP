המועמדים לאוסקר יקבלו חבילת מתנות בשווי 85 אלף דולר
בחבילה נכללים בין היתר חבילות נופש יוקרתיות ,  תיק טיולים בשווי 4,000 דולר ואביזרים לחיות מחמד
לא כולם ייצאו מנצחים מטקס האוסקר ,  אשר יתקיים הלילה בלוס אנג'לס .  אולם גם המפסידים יוכלו ליהנות משפע של מתנות ,  אשר יוענקו לכל המועמדים ,  כמיטב המסורת .  שווי חבילת המתנות  " כולם זוכים באוסקר ",  שאותה הכינה חברת השיווק distinctive assets ,  מוערך השנה ב-85 אלף דולר.המתנות שמהן ייהנו ג'ורג' קלוני ,  סנדרה בולוק וג'יימס קמרון ,  כוללות בין היתר חבילת נופש בטורקס אנד קייקוס ,  טיול ספארי באפריקה בליווי שף צמוד ,  ושהייה בת ארבעה לילות במלון במונטה קרלו .  כמו כן ,  יחולקו תיק טיולים יוקרתי מעור של ויקטורינוקס בשווי 4,000 דולר ,  סט מצעים וחבילות שוקולד גורמה .  ב-distinctive assets לא קיפחו גם את חיות המחמד של הכוכבים ,  וכללו בחבילה גם קולר מעוטר קריסטלים לחתול ,  צעצועים לכלבים ,  ועוד.מפיקי  " עג'מי "  אמנם יצעדו על השטיח האדום ,  אך הם לא יזכו ליהנות משפע המתנות ,  אשר יוענקו למועמדים בקטגוריות השחקנים ובקטגוריית הבמאי בלבד .
 
המועמדים לאוסקר יקבלו חבילת מתנות בשווי 85 אלף דולר
בחבילה נכללים בין היתר חבילות נופש יוקרתיות ,  תיק טיולים בשווי 4,000 דולר ואביזרים לחיות מחמד

