GM תשכור את שירותיו של המנכ"ל המודח ,  פריץ הנדרסון ,  כיועץ
שכרו החודשי של הנדרסון יסתכם ב-59 אלף דולר ;  שכרו של המנכ"ל החדש ויטאקר יסתכם ב-9 מיליון דולר
ענקית הרכב ג'נרל מוטורס  ( gm )  הודיעה אתמול כי שכרה את שירותיו של המנכ"ל הקודם שלה ,  פריץ הנדרסון ,  כיועץ .  כמו כן הודיעה gm כי שכרו של המנכ"ל החדש ,  אד ויטאקר ,  יסתכם ב-9 מיליון דולר.החברה תשלם להנדרסון ,  שאולץ להתפטר מתפקידו בדצמבר האחרון לאחר שמונה חודשים בתפקיד ,  שכר חודשי של 59,090 דולר ,  עבור עבודה של 20 שעות מדי חודש . " זהו הסכם שנועד לספק לחברה ייעוץ בנושאי פעילות בינלאומית ,  תחום שבו המומחיות של פריץ היא גדולה מאוד ",  אמר דובר gm ,  כריס פרויס . " זהו הבסיס להסכם ". בנוסף ,  הודיעה החברה כי תשלם לויטאקר ,  שכר של 1.7 מיליון דולר .  בתוספת מענקי מניות דחויים שיקבל ויטאקר ,  תסתכם חבילת השכר שלו ב-9 מיליון דולר .  שכרו של ויטאקר גבוה מזה שקיבל הנדרסון בעת שכיהן כמנכ"ל gm .  בשנה שעברה נאמדה חבילת השכר של הנדרסון בכ-5.5 מיליון דולר .  ויטאקר ,  אשר מונה בדצמבר למנכ"ל זמני ב-gm ,  נכנס לתפקידו באופן רשמי בינואר.במהלך השבוע האחרון כינס ויטאקר שתי פגישות עם עובדי gm ,  בהן דיבר על כך שהחברה - אשר יצאה מפשיטת רגל ביולי האחרון- אינה מסתגלת מספיק מהר לשינויים בה ,  כך מסרו שני גורמים בחברה ,  אשר ביקשו להישאר בעילום שם .  ויטאקר מנסה להשיב את gm לרווחיות השנה ,  ולערוך בה שינויים לקראת הנפקתה .  ב-16 בנובמבר דיווחה החברה על הפסד של 1.15 מיליארד דולר ברבעון השלישי.ויטאקר מדרבן את עובדי החברה לעבוד בקצב מהיר יותר ,  וכחלק ממאמציו הוא מבטל ישיבות ומפגשים ,  כדי להספיק יותר עבודה ,  לדברי שני בכירים ,  אשר מכירים את האסטרטגיה שלו .  שכרו של ויטאקר נזקק לאישור צאר השכר של הממשל האמריקאי ,  קנת פיינברג ,  בשל תלותה של gm בסיוע ממשלתי .
 
GM תשכור את שירותיו של המנכ"ל המודח ,  פריץ הנדרסון ,  כיועץ
שכרו החודשי של הנדרסון יסתכם ב-59 אלף דולר ;  שכרו של המנכ"ל החדש ויטאקר יסתכם ב-9 מיליון דולר

