איטליה :  תתחילו לספור את נאפולי
מארק האמשיק כבש  ( 25 )  וקבוצתו נדבקה ללאציו במקום השני בזכות 0:1 על גנואה .  פאלרמו חמישית אחרי 1:3 על פארמה
המחזור ה-16 בסרייה A אמנם יפגיש מחר  ( ראשון )  את לאציו ויובנטוס למשחק צמרת ,  כשגם שתי המילאנזיות ישחקו רק ביום ראשון ,  אבל היום נערכו המשחקים שפתחו את המחזור .  במוקד ,  נאפולי חזרה מגנואה עם ניצחון 0:1 ונדבקה ללאציו במקום השני עם 30 נקודות ,  שלוש פחות מהמוליכה מילאן .  
גנואה - נאפולי 1:0 
הגיע הזמן להתחיל לספור גם את נאפולי במרוץ לסקודטו .  מארק האמשיק נגח את שער הניצחון בדקה ה-25 אחרי בישול של וולטר גרגאנו ונאפולי כבר במקום השלישי עם 30 נקודות ,  בדיוק כמו ללאציו השנייה .  במחצית השנייה גנואה שכבה על השער של מורגן דה סנקטיס ,  אבל לוקה טוני ומרקו רוסי רשמו החמצות מזעזעות .  גם אחרי שמיקלה פציינצה האורח הורחק בדקה ה-85 ,  הרוסובלו לא הצליחו להשוות ופספסו הזדמנות להתקרב לחבורה המובילה .  
פאלרמו - פארמה 1:3
 הקבוצה מסיציליה מריחה אירופה ואולי אפילו מאבק על מקום בליגת האלופות והיום עלתה למקום החמישי ,  עם ניצחון רביעי בחמשת המשחקים האחרונים .  אלסנדרו לוקארלי אמנם העלה את האורחת ליתרון בדקה ה-7 ,  אבל המחצית השנייה הייתה שייכת לוורודים ,  כשמאוריסיו פינייה הצ'יליאני איזן בדקה ה-51 ופבריציו מיקולי השלים מהפך כעבור 10 דקות .  שער עצמי של כריסטיאן זקארדו בדקה ה-89 חתם את התוצאה .
 אודינזה - פיורנטינה 1:2
אחרי חבלי לידה קשים תחת ידיו של המאמן סיניסה מיכאלוביץ' ,  הויולה קיוו להשיג ניצחון שני ברציפות בפעם הראשונה העונה כשהם הוליכו דקות ארוכות משער של מריו סנטנה בדקה ה-31 ,  אבל פאבלו ארמרו השווה בדקה ה-63 ואנטוניו די נטאלה כבש שער ניצחון עבור קבוצתו בדקה ה-80 .
 
איטליה :  תתחילו לספור את נאפולי
מארק האמשיק כבש  ( 25 )  וקבוצתו נדבקה ללאציו במקום השני בזכות 0:1 על גנואה .  פאלרמו חמישית אחרי 1:3 על פארמה

