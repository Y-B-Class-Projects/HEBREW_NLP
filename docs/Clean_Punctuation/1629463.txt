עוד ערב של הפתעות בגביע הספרדי
דפורטיבו ניצחה 1:2 את סביליה ,  והשיגה מקדמה לגומלין שמינית הגמר .  רקראטיבו מהליגה השניה ניצחה את אתלטיקו 0:3
אחרי ההפסד המפתיע של ברצלונה בביתה אמש  ( שלישי )  2:1 לסביליה במסגרת המשחק הראשון בשמינית גמר גביע המלך ,  המשיכו היום בספרד את מפגשי הגביע .  ההתמודדות הראשונה שלחה את ויאריאל לבלאידוס של סלטה ויגו מהליגה השנייה ,  והשתיים נפרדו ב-1:1 שמעביר את ההכרעה למגרשה של הצוללת הצהובה .
 ארנסטו ואלוורדה ביצע שינוי קל בהרכב שסחט 1:1 מבארסה בקאמפ נואו בשבת ,  ובדקה ה-12 ראה את האיטלקי ג'וזפה רוסי כובש מ-16 מטרים אחרי בישול נפלא של קאני .  בדקה ה-38 עלה מהספסל של ויגו ארתורו הברזילאי ,  ושש דקות על המגרש הספיקו לחלוץ כדי לנגוח מצוין לרשת של דייגו לופז .  במחצית השנייה סלטה הייתה טובה יותר ,  אך לא הצליחה לבטא זאת על לוח התוצאות ותסתפק כרגע במחמאות .
 השלישית בליגה ,  ולנסיה ,  אירחה את דפורטיבו לה קורוניה ,  עימה סיימה בתיקו מאופס רק לפני כשבועיים והפסידה לה 2:1 .  שתי הקבוצות עלו בהרכבים חסרים ,  ורק בדקה ה-47 נפרצו מחסומי השערים .  אנדרס גוארדאדו המקסיקני היה זה שדחק באלגנטיות לרשת ,  אחרי עבודה טובה של המגן הימני לאורה באגף .  שמונה דקות לאחר מכן הכפיל את התוצאה פאבלו אלברז ,  וכל שנותר לדויד סילבה הוא לעלות מהספסל ולצמק בדקה ה-72 .  דפור משיגה מקדמה נאה ,  בדרך לרבע הגמר .
 ראסינג סנטאנדר ניצבה הערב מול 3,000 אוהדי אלקורקון נלהבים ,  במגרש בו השפילה הקבוצה מהליגה השלישית 0:4 את ריאל מדריד הגדולה ,  אבל בכל זאת הצליחה לנצח 2:3 .  שערים של כריסטיאן  ( 31 )  ,  אלכס גייחו  ( 47 )  ומוראטון  ( 62 )  הוציאו את האוויר מהמפרשים של המארחים ,  שהצליחו לצמק משערים של איניגו לופז  ( 57 )  ובורחה גומז  ( 87 )  ולהשאיר סיכוי קלוש לגומלין .
 ההפתעה הגדולה של הערב נרשמה בהואלבה שבדרום ספרד ,  שם הביסה רקראטיבו מהליגה השניה את אתלטיקו מדריד המגמגמת 0:3 ,  ונראה ששום דבר לא יעצור אותה בדרך לרבע הגמר .  ברונו פורנארול הפתיע כשכבש את השער הראשון למארחים כבר בדקה ה-14 ,  כשהוא נהנה ממסירת רוחב מדוייקת ובעט מקרוב לרשת .  שש דקות מאוחר יותר אתלטיקו נותרה בעשרה שחקנים בעקבות הרחקתו של הצ'כי תומאס אויפאלושי אחרי עבירה גסה שלו .  פנדל מוצלח של ג'רונימו בראלס בדקה ה-24 אחרי עבירה ברחבה קבע 0:2 לרקראטיבו .  כשנדמה היה ששני הצדדים השלימו את התוצאה ,  התעורר המחליף דניאל קנדיאס כדי לכבוש את השער שאולי יעשה את ההבדל במפגש הגומלין בבירה ,  ולקבוע ניצחון 0:3 גדול .
 
עוד ערב של הפתעות בגביע הספרדי
דפורטיבו ניצחה 1:2 את סביליה ,  והשיגה מקדמה לגומלין שמינית הגמר .  רקראטיבו מהליגה השניה ניצחה את אתלטיקו 0:3

