האם שידורה של אמריקן איידול בארה"ב בסכנה ? 
בחיפוש אחר אלטרנטיבה להכנסות היורדות מפרסום ,  מבקשת ניוזקורפ ,  המפעילה את ערוצי פוקס ,  דולר על כל מנוי לפלטפורמת הכבלים של טיים-וורנר והיא מאיימת בשבירת כלים
תאגיד התקשורת ניוזקורפ שבשליטת רופרט מרדוק מאיים להסיר את הערוצים של פוקס ממערכת הכבלים של טיים-וורנר עד סוף השבוע ,  אם חברת הכבלים לא תשלם דמי מנוי גבוהים יותר .  אתר הניו יורק טיימס מדווח כי במשא ומתן בין החברות דורשת ניוזקורפ דולר אחד לחודש מכל מנוי של טיים-וורנר ,  ועשויה ליצור תקדים לחברות הברודקאסט שממשיכות לחפש רווחים במקומות אלטרנטיבים כדי לאזן את הירידה בהכנסות מפרסום .
 על פי הדיווח ,  טיים-וורנר מקשיחה עמדות וכבר משדרת קמפיין שמטרתו להכין את הצופים לאפשרות של ינואר ללא שידורי ליגת המכללות בפוטבול או  " אמריקן איידול ".  ההסכמים בין החברות להפצת ערוצי פוקס בניו יורק ,  לוס אנג'לס ,  דאלאס ,  אורלנדו וערים נוספות יסתיימו היום ,  31 בדצמבר .  המאבקים על דמי השידור משפיעים על כל צופי הטלוויזיה ,  מאחר שהם מגיעים בסוף אל החשבונות החודשיים של המנויים .  מלינדה וויטמר ,  אחראית הפרוגרמינג הבכירה בטיים-וורנר ,  אמרה לניו יורק טיימס כי המהלך  " ללא ספק יעלה את התשלומים לצרכני חבילות הערוצים ".  חברת ניוזקורפ מפעילה 27 ערוצים .
 במהלך שני העשורים האחרונים בעלי הרשתות וויתרו על זכויות ההפצה של הערוצים בתמורה למיקום טוב בממירים .  עתה הרשתות ושותפיהן מעוניינות בתשלום ישיר עבור תכניהן .  הכנסות ערוצי כבלים כמו TNT ו-ESPN בנויות באותה צורה - הן בהכנסות מפרסום והן בחלוקה של ההכנסות מדמי המנוי .  מייק הופקינס ,  האחראי על מכירות שיתופי פעולה מסחריים ב-FOX מבית ניוזקורפ ,  אמר : " טיים-וורנר אורזת ומוכרת את הערוץ שלנו ללקוחותיה ,  ומרוויחה כסף רב בשל כך .  אנחנו בסך הכל מחפשים תשלום הוגן עבור זה ". 

האם שידורה של אמריקן איידול בארה"ב בסכנה ? 
בחיפוש אחר אלטרנטיבה להכנסות היורדות מפרסום ,  מבקשת ניוזקורפ ,  המפעילה את ערוצי פוקס ,  דולר על כל מנוי לפלטפורמת הכבלים של טיים-וורנר והיא מאיימת בשבירת כלים

