כך תעצבנו את האינטרנט
רוצים להפוך לשק חבטות עצום באינטרנט ?  ג'ודית' גריגס ,  עורכת של מגזין קולינרי קטן ,  גילתה את המתכון המושלם לכך
מגזין קולנרי גילה את המתכון הבטוח ליצרית קלקול קיבה באינטרנט .  Cooks Source ,  מגזין עם תפוצה מזערית באזור ניו אינגלנד בארה"ב ,  זוכה לכמויות אדירות של ביקורת בימים האחרונים ,  לאחר שנחשף כי העורכת הראשית שלו לא רק מעתיקה בלי רשות טקסטים מבלוגים ,  אלא גם גאה בכך .
 הסיפור התחיל כשהבלוגרית מונקה גאודיו גילתה שטקסט אותו כתבה התפרסם במגזין ,  זאת בלי שיבקשו ממנה רשות  ( הודעה על כך שכל הזכויות שמורות לה מוצגת בדף בו הטקסט פורסם )  .  כשפנתה למגזין ,  התשובה הפתיעה אותה :  העורכת הראשית ג'ודית' גריגס כתבה לה : " ובכן ,  זה היה באינטרנט ,  לא רצית שזה יפורסם ?  ".  כשגאודיו כתבה שלא ,  שמדובר בהפרת זכויות היוצרים שלה ,  והיא מבקשת הן התנצלות והן תרומה של 130 דולרים לבית הספר לעיתונות של קולומביה ,  התשובה שהיא קיבלה הייתה מפתיעה לא פחות .
"  .. .מוניקה ,  הרשת היא רשות הרבים ",  כתבה לה גריגס . " ואת צריכה להיות שמחה שלא העתקנו את הכתבה שלך ופירסמנו אותה תחת שם אחר ..  .  אם נעלבת ואת לא מרוצה ,  אני מצטערת ,  אבל כאשת מקצוע את חייבת לדעת שהכתבה שלך בה השתמשנו הייתה זקוקה נואשות לעריכה ,  ועכשיו היא הרבה יותר טובה מבמקור .  עכשיו היא תהיה טובה לפורטפוליו שלך .  מהסיבה הזו ,  יש לי בעיה עם הדרישה שלך לרווח כספי ..  .  השקענו זמן בשכתוב ,  את זו שצריכה לפצות אותי !  מעולם לא גביתי כסף מכותבים צעירים על עצה או שכתוב של כתבות שנכתבו רע ,  ויש רבים שכותבים עבורי ..  .  תמיד בחינם ".  
ואז הרשת התפוצצה .  לאחר שמספר אנשים מוכרים ,  ביניהם הסופר ניל גיימן  ( לו 1.5 מיליון עוקבים בטוויטר )  פרסמו את הסיפור ,  הפך Cooks Source ,  ובייחוד עמוד הפייסבוק שלו ,  לשק חבטות עצום .  בזמן שעבר מאז ,  אתר המגזין הספיק לקרוס ,  דף הפייסבוק שלו עבר התעללות של המון אינטרנטי זועם ותמונת הפרופיל של ג'ודית' גריגס זכתה לאינסוף עיבודי פוטושופ סרקסטיים .  ההמון הזועם אף התחיל לחפש ,  ולמצוא ,  כתבות אחרות מהמגזין שנראה כאילו הועתקו ,  כשכעת הרשימה העצומה כוללת לא רק בלוגרים אלא גם כתבות של The Food Network ושל רשת הרדיו הציבורית NPR .  בשעות האחרונות אף נוסף תו תקן נוסף לסיפור ,  כשהמגזין זכה לסרטון  " היטלר עצבני "  משלו .
 
כך תעצבנו את האינטרנט
רוצים להפוך לשק חבטות עצום באינטרנט ?  ג'ודית' גריגס ,  עורכת של מגזין קולינרי קטן ,  גילתה את המתכון המושלם לכך

