אבטחת המידע עולה ליגה 
משפט וטכנולוגיה
 >  >  טיוטת התקנות לאבטחת מידע אישי ,  שפירסמה הרשות למשפט טכנולוגיה ומידע בשבוע שעבר לצורך הערות הציבור ,  היא מהפכה זוטא ברגולציה בענף .  התקנות יחולו על כל מי שברשותו מאגר מידע אישי ,  הן במגזר הפרטי והן במגזר הציבורי .  הן מעגנות לראשונה דרישה להטמעת הפרטיות לתוך ההגדרות של מערכות המידע של הארגון  ( privacy by design )  ,  בהתאם לגישתו של ראש הרשות עו"ד יורם הכהן .  התקנות מבוססות בין היתר על תקן אבטחת מידע 27001 iso ועל נוהלי האבטחה של חברות כרטיסי האשראי .  הן בנויות באופן מודולרי ,  כך שארגונים בעלי רמת סיכון גבוהה יחויבו ליישם מנגנוני אבטחה מחמירים מאלה החלים על ארגונים ברמת סיכון בינונית ורגילה .  רמת הסיכון נקבעת על פי אופיו של בעל המאגר  ( חברה פרטית או גוף ציבורי )  ,  סוג המידע במאגר  ( למשל ,  האם יש בו מידע רפואי ,  גנטי או כלכלי )  ,  ומספר הרשומות במאגר  ( פחות או יותר מ-100 אלף )  .  בין השאר יחויב כל בעל מאגר לאמץ נוהל אבטחת מידע ולערוך רשימת מצאי שנתית של כל רכיבי המערכת ;  מאגרים ברמת סיכון גבוהה יחויבו גם בעריכת סקר שנתי של סיכוני אבטחת מידע ;  בעל מאגר יידרש להגדיר במסמך מחייב ולעדכן באופן שוטף את סוגי המידע הכלולים במאגר ,  המטרות המותרות של השימוש בו ,  פרטים בדבר העברות מידע לצדדים שלישיים והסיכונים המרכזיים לאבטחת המידע .  התרי הגישה למידע ייקבעו על בסיס הגדרת התפקיד של המבקש ,  ניסיונות הגישה למערכת יתועדו ועובדים שאינם נדרשים להשתמש בסוג מסוים של מידע ימודרו ממנו .  התקנות מכירות בצרכים המיוחדים של אבטחת מידע בסביבת עבודה מקוונת .  הגישה לרשת מקנה יתרונות גדולים לעבודתם של ארגונים ,  היכולים להפעיל עובדים וספקי שירותים - כולל שירותי מחשוב ענן - ולהתקשר עם לקוחות בכל העולם ,  אך חושפת את מערכות המידע להתקפות מבחוץ .  לפי התקנות ,  יחויבו ארגונים להפריד במידת האפשר בין מערכות המידע לבין מערכות מחשוב אחרות המחוברות לאינטרנט .  התקנות מתמודדות לראשונה עם התופעה הנפוצה של מיקור חוץ של שירותי עיבוד מידע ,  אחסון וגיבוי ,  ומרכזי שירות לקוחות .  הן מכתיבות לבעל המאגר תנאים שעליו להכניס להסכם עם ספק השירות החיצוני .  התקנות כוללות גם הוראות מהותיות באופיין ,  כגון חובת מחיקה של מידע שאינו נחוץ עוד לתפעולו השוטף של המאגר ואי-איסוף מידע עודף  " מעבר לנדרש לצורך מימוש מטרות המאגר ".  סוגיות אלה עלו באחרונה במסגרת תביעות של לקוחות נגד חברות הסלולר ,  בטענה שאלה אוגרות מידע ,  כולל נתוני תקשורת רגישים ,  מעבר לנדרש לצורך מתן השירות .  יש לקוות כי גופים גדולים בשוק הפרטי ,  כגון מוסדות פיננסיים וחברות תקשורת ,  כבר מיישמים כללים מקבילים לאלה המפורטים בטיוטת התקנות .  אחרי הכל ,  המידע האישי אודות הלקוחות הוא נכס חשוב המוחזק על ידי העסק - ויש להגן עליו בהתאם .  השפעת התקנות תורגש בעיקר בקרב חברות בינוניות וקטנות ,  וכן במגזר הציבורי ,  שנחשף פעם אחר פעם במערומיו בנוגע לסטנדרטים של אבטחת מידע .  - הכותב הוא מרצה למשפטים במסלול האקדמי - המכללה למינהל

אבטחת המידע עולה ליגה 
משפט וטכנולוגיה

