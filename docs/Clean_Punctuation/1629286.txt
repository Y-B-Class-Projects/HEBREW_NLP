בכנסת נלחמים בניסויים בבעלי חיים
הכנסת אישרה בקריאה טרומית הצעת חוק האוסרת ייבוא ושיווק מוצרי קוסמטיקה וחומרי ניקוי שבתהליך ייצורם נערכו ניסויים בבעלי החיים .  המתנגדים : " החוק הופך את היבואנים לעבריינים "
 הכנסת אישרה היום  ( רביעי )  בקריאה טרומית הצעת חוק האוסרת ייבוא ושיווק של מוצרי קוסמטיקה שאינם מוגדרים כתכשירי בריאות וכן חומרי ניקוי אשר בתהליך ייצורם נערכו ניסויים בבעלי חיים .  על פי הצעת החוק שהגישו חברי הכנסת ניצן הורוביץ  ( מרצ )  ,  איתן כבל  ( העבודה )  ודב חנין  ( חד"ש )  - האיסור יהיה רק על מוצרים שהניסויים נעשו לאחר שהחוק ייכנס לתוקף .
 הצעת החוק זכתה היום גם לתמיכת הממשלה :  שר החקלאות שלום שמחון הסביר את הדבר בכך שלדבריו  " הממשלה סבורה כי אין הצדקה מוסרית לגרימת סבל לבעלי חיים לצורך הפקה של מוצרי קוסמטיקה ומוצרי ניקיון "  והוסיף : " הצעת החוק המדוברת מהווה השלמה להצעת חוק דומה של גדעון סער מהכנסת הקודמת ,  והיא תביא לכך שלא יימכרו כלל מוצרי קוסמטיקה שנעשו לשם ייצורם ניסויים בבעלי חיים ". 
ההתנגדות לחוק המתגבש יצרה קואליציה מעניינת ונדירה בין ח"כ אריה אלדד  ( האיחוד הלאומי )  וח"כ ג'מאל זחאלקה  ( בל"ד )  :  אלדד הביע התנגדות חריפה לכלילת תכשירי ניקוי בהצעת החוק והסביר : " מי שחושב שזה לא דבר שיכול להציל חיים לא יודע על מה הוא מדבר .  כשמשתמשים בחומר חיטוי שלא עבר בדיקות על מודל בעלי חיים ,  מי שמשתמש בחומר לא יודע אם הוא לא יפתח אלרגיה בשל כך שעלולה אף להביא למותו ". 
ח"כ זחאלקה מצידו טען כי  " מאשימים את המדענים שהם חסרי מוסר :  רוב מוצרי הקוסמטיקה ורוב חומרי הניקוי המשווקים היום נכנסו לשוק על ידי כך שנוסו בבעלי חיים .  כלומר ,  אם אתה מייבא חומר מסוים שנסחר במקום בעולם זה נשען על ניסויים שנעשו לפני 10-15 שנה .  הם נכנסו לשוק אחרי שנעשו בהם ניסויים בבעלי חיים .  החוק הזה יהפוך את היבואנים לעבריינים ". 
ח"כ כבל ,  מיוזמי החוק ,  השיב לשניים ואמר כי , " הרי אנחנו מבקשים להתחבר לתקן האירופאי הקיים .  גם שם הרופאים שוטפים ידיים ומחטאים את חדרי הניתוח ,  גם שם מקפידים על סטריליזציה וניקיון .  זה חוק חשוב מהמדרגה העליונה ". 

בכנסת נלחמים בניסויים בבעלי חיים
הכנסת אישרה בקריאה טרומית הצעת חוק האוסרת ייבוא ושיווק מוצרי קוסמטיקה וחומרי ניקוי שבתהליך ייצורם נערכו ניסויים בבעלי החיים .  המתנגדים : " החוק הופך את היבואנים לעבריינים "
 
