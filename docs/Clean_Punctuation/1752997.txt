למרות ירידה של 16% בהכנסות גב ים ל-173 מיליון שקל - הרווח התפעולי עלה בכ-1%
החברה רשמה עליות בכל סעיפי הכנסות אך מימשה נכסים ברבעון המקביל בגובה 40 מילון שקל
חברת  ,  מקבוצת אי.די.בי של נוחי דנקנר ,  פירסמה היום בד"וחות הכספיים שלה לרבעון השלישי של 2010 ,  כי הכנסות החברה ירדו ברבעון הנוכחי ב-16% בהשוואה לתקופה המקבילה אשתקד והסתכמו ב-173.7 מיליון שקל .  הרווח התפעולי של החברה עלה בכ-1% לעומת הרבעון המקביל ל-159.3 מיליון שקל ,  אולם הרווח הנקי של החברה ירד ב-47% ל-92.7 מיליון שקל.הכנסות החברה ירדו למרות העלייה שחלה כמעט בכל סעיפי ההכנסות של החברה ,  הדבר נובע ממימוש חד פעמי של נכסים שהיה בשנת 2009 בגובה 40.9 מיליון שקל .  מלבד סעיף ההכנסות מהשכרת מבנים שעלה ברבעון הנוכחי ,  חלה גם עלייה מהערכות שווי לכלל הנדל"ן להשקעה של החברה .  השינוי בהערכות נובע מתשלומים שצפויים להגיע מהנכסים המושכרים של החברה בחוזים צמודי מדד ועקב ירידה ממושכת בשיעורי הריבית.ה-ebitda ,  שהוא הרווח התפעולי של החברה לפני פחת ,  הפחתות ,  שערוכים והכנסות או הוצאות חד פעמיות ,  ירד בכ-7% והסתכם ב-66 מיליון שקל .  הירידה נובעת מקיטון בהכנסות ממכירת דירות נוכח השלמת הפרויקטים למגורים של החברה משנת 2009.המזומנים נטו מפעילות שוטפת של החברה ירדו בכ-10% והסתכמו ב-72.3 מיליון שקל .  המזומנים נטו בקופת החברה פחתו בכ-80% והסתכמו ב-72 מיליון שקל ,  וסה"כ התחייבויותיה של החברה  ( ללא החברות הבנות )  בשנה הקרובה מסתכמים ב-204.8 מיליון שקל לאשראי בנקאי ,  חוץ בנקאי וכן תשלומים למחזיקי האג"ח.חברת גב ים הינה מחברות הנדל"ן הגדולות בארץ .  החברה עוסקת בעצמה ובאמצעות הבנות בתחום הנכסים המניבים ,  בתכנון ופיתוח פארקים עסקיים ותעשייתיים ,  משרדים ושטחי מסחר .  החברה גם עוסקת בתחום בניה למגורים .
 
למרות ירידה של 16% בהכנסות גב ים ל-173 מיליון שקל - הרווח התפעולי עלה בכ-1%
החברה רשמה עליות בכל סעיפי הכנסות אך מימשה נכסים ברבעון המקביל בגובה 40 מילון שקל

