ח"כ בן ארי נעלב :  נמנע ממני לצאת לאושוויץ
חבר הכנסת מהאיחוד הלאומי רוטן על כך שיו"ר הכנסת לא הזמין אותו למשלחת שתצא לאושוויץ . " ריבלין מעדיף לצרף את ח"כ ברכה שנושא בדגל של מחיקת המדינה היהודית ,  על פני ח"כ ציוני "
 חבר הכנסת מיכאל בן ארי ,  הוא היחיד מבין אנשי סיעת האיחוד הלאומי בכנסת שלא קיבל פנייה מיו"ר הכנסת ראובן ריבלין ,  להצטרף למשלחת שתצא לאושוויץ לציון היום הבינלאומי לשואה .  במערכת הפוליטית סבורים כי ריבלין חשש מעימות שעלול להתפתח בין בן ארי לבין יו"ר סיעת חדש בכנסת ,  ח"כ מוחמד ברכה ,  שצורף למשלחת .  
מלשכת יו"ר הכנסת נמסר בתגובה לדברים כי  " אין מקום להרהורי גזענות במשלחת הכנסת לאושוויץ .  חברי הכנסת נבחרים למשלחות לפי מידת ההתאמה שלהם והכישורים שלהם להשגת היעדים של המשלחת ".  גורמים בכנסת אמרו כי  " ריבלין רואה במשלחת הזאת חשיבות ממלכתית עצומה והזדמנות יוצאת דופן להציף את נושא השואה באירופה שהכחשת השואה הולכת וגוברת בה ,  והדבר האחרון שהוא היה רוצה זה להסית את תשומת הלב לכל מיני עימותים בין חברי המשלחת ".  
ח"כ בן ארי מסר בתגובה כי  " ריבלין מבקש למצוא חן בעיני חברי הכנסת הערבים כמקפצה לבית הנשיא .  רק חבל שהוא מעדיף לצרף למשלחת את ח"כ ברכה שנושא בדגל של מחיקת המדינה היהודית ,  על פני חבר כנסת ציוני ,  דוקטור ליהדות ונכה צה"ל ". 

ח"כ בן ארי נעלב :  נמנע ממני לצאת לאושוויץ
חבר הכנסת מהאיחוד הלאומי רוטן על כך שיו"ר הכנסת לא הזמין אותו למשלחת שתצא לאושוויץ . " ריבלין מעדיף לצרף את ח"כ ברכה שנושא בדגל של מחיקת המדינה היהודית ,  על פני ח"כ ציוני "
 
