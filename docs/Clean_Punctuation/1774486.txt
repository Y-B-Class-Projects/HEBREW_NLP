בזק תשדרג את שכרם של אבי גבאי וגיל שרון ותעניק לכל אחד אופציות נוספות בשווי 9 מיליון שקל
שכרם השנתי של מנכ"לי בזק ופלאפון עשוי להגיע ל-4.7 מיליון ש' ;  אושר לחלק דיבידנד חריג של 3 מיליארד ש'
חגיגת המזומנים ב נמשכת ,  כאשר הפעם נהנים ממנה לא רק בעלי המניות אלא גם המנהלים והסמנכ"לים בחברות הקבוצה .  במסגרת ישיבת הדירקטוריון שהתקיימה אתמול  ( יום חמישי )  הוחלט על שני מהלכים מהותיים שמטרתם להעשיר את בעלי המניות ומנהלי החברה .  במסגרת ההחלטה הראשונה אישר הדירקטוריון להעניק אופציות בשווי כולל של 48 מיליון שקל למנהלי החברה ,  ולשורה ארוכה של סמנכ"לים .  כמו כן הוחלט להעלות את משכורתם של שלושת המנכ"לים של חברות הקבוצה .  במסגרת ההחלטה השנייה ,  אישר הדירקטוריון לבצע הפחתת הון בהיקף של 3 מיליארד שקל ,  ולחלק סכום זה כדיבידנד לבעלי המניות.על פי החלטת הדירקטוריון ,  החל מינואר 2011 יועלה שכרם של אבי גבאי ,  מנכ"ל בזק הקווית ,  וגיל שרון ,  מנכ"ל פלאפון ,  מ-162 אלף שקל בחודש ל-175 אלף שקל .  שכרו של איציק בנבנישתי ,  מנכ"ל בזק בינלאומי יעלה מ-100 אלף שקל לחודש ל-125 אלף שקל .  שכרם של שלושת המנכ"לים יוצמד למדד .  כמו כן הוחלט לשנות את תנאי הבונוס השנתי ,  ולהעלות את הבונוס המקסימלי מ-80% ממשכורתם השנתית ל-100% .  כמו כן הוחלט כי תיקבע נוסחה לתגמול בגין ביצועי יתר בגובה של עד 125% מהשכר השנתי .  המשמעות היא כי שכרם השנתי של גבאי ושרון ,  עשוי להגיע ל-4.7 מיליון שקל בשנה ,  כל אחד .  שכרו של איציק בנבנישתי עשוי להגיע ל-3.4 מיליון שקל בשנה.אך כאן לא הסתיים התגמול של מנהלי החברה .  גבאי ושרון יקבל כל אחד במסגרת תוכנית האופציות החדשה תוספת של 3 מיליון אופציות השוות כיום לפי נוסחת בלק אנד שולס כ-8.81 מיליון שקל .  בנבנישתי יקבל 2 מיליון אופציות בשווי של 5.9 מיליון שקל .  יש לציין כי שרון וגבאי קיבלו בנובמבר 2007 במסגרת תוכנית האופציות הקודמת כ-5.25 מיליון אופציות כל אחד .  שווי אופציות אלו בעת חלוקתן עמד על 14.7 מיליון שקל .  גבאי עדיין מחזיק ביתרה של 2.84 מיליון אופציות לא ממומשות מתוכנית זו ושרון עדיין מחזיק 1.75 מיליון אופציות .  בשנת 2007 קיבל בנבנישתי 2.5 מיליון אופציות בשווי של 7 מיליון שקל .  מתוך מנה זו מחזיק עדיין בנבנישתי ב-833 אלף אופציות כאשר את היתרה ממש.מלבד שלושת המנכ"לים יקבלו 10 סמנכ"לים בבזק כ-3 מיליון אופציות במצטבר .  בן הנהנים ,  סמנכ"ל השיווק רן גוראון שיקבל אופציות בשווי של 1.2 מיליון שקל ,  סמנכ"ל הכלכלה דודו מזרחי  ( 1.2 מיליון שקל )  ,  סמנכ"ל לקוחות פרטיים איתמר הראל  ( 880 אלף שקל )  וסמנכ"ל רגולציה שרון פליישר בן יהודה  ( 880 אלף שקל )  .  יש לציין כי שורה זו של סמנכ"לים נהנתה גם מתוכניתה האופציות של שנת 2007.כאמור ,  לא רק המנהלים נהנים מחגיגת המזומנים .  הדירקטוריון החליט לחלק לבעלי המניות דיבידנד חריג של 3 מיליארד שקל .  על פי ההחלטה ,  החלוקה לא תתבצע במנה אחת ,  אלא תתחלק על פני 6 חלוקות דיבידנד חצי שנתיות בהיקף של 500 מיליון שקל כל אחת .  בזק מחלקת כיום כ-100% מהרווח שלה פעמים בשנה ,  בחודש מאי ובחודש נובמבר .  על פי ההחלטה ,  החלוקה החריגה תצטרף לחלוקה השוטפת במועדים אלו .  יש לציין כי בזק נדרשת לקבל אישור בית המשפט כדי לבצע חלוקה חריגה זו ,  שכן היא נעשית מתוך ההון של החברה ולא מתוך הרווח השוטף .  המנה הראשונה של הדיבידנד החריג תחולק בחודש מאי הקרוב ." החלטת הדירקטוריון להמליץ על אישור החלוקה המתוכננת ,  התבססה על מסקנתו כי החברה עומדת במבחן יכולת הפירעון האמור ,  וכי לא קיים חשש סביר שהחלוקה תשפיע באופן מהותי לרעה על איתנותה הפיננסית של החברה ,  על נזילותה או על פעילותה במתכונת הקיימת ",  כך הוסבר בהודעתה של החברה .
 
בזק תשדרג את שכרם של אבי גבאי וגיל שרון ותעניק לכל אחד אופציות נוספות בשווי 9 מיליון שקל
שכרם השנתי של מנכ"לי בזק ופלאפון עשוי להגיע ל-4.7 מיליון ש' ;  אושר לחלק דיבידנד חריג של 3 מיליארד ש'

