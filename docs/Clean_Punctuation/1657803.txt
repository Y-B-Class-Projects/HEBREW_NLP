אלכסנדר הבינוני
אבי אפרתי לוגם את צמד היינות החדשים של יקב אלכסנדר .  האחד מבטיח ולא מקיים ,  השני אגרסיבי ומוחצן
ליקב אלכסנדר שבבית יצחק מוניטין כיקב בוטיק ראוי המספק יינות לא רעים בכלל ,  לפרקים אף מצוינים .  שני היינות שמשגר היקב לרגל פסח הנוכחי מאכזבים .  אלכסנדר ליזה סוביניון בלאן 2008 ,  הוא יין על טהרת ענבי סוביניון בלאן .  צבעו זהוב ,  גופו בינוני ,  ניחוחו ריחני ופירותי ובמפגש הראשוני שלו עם החיך יש פיתוי לא קטן .  נראה שתיכף אנחנו עומדים לחוות לבן משמעותי ומספק .  אבל האפקט הפותח מתפוגג לפתע והיין קטן לו בהדרגה בחיך .  הפער הזה בין ההבטחה להיחלשות הופך את ליזה סוביניון בלאן 2008 של אלכסנדר ליין בינוני לכל היותר .  95 שקלים הם הרבה מידי כסף בעבורו .
 לאלכסנדר סנדרו 2008 יומרות צנועות יותר בתחומו .  הוא מתומחר ב-89 שקלים ,  הממקמים אותו בקטגוריית מחירי הביניים .  זהו בלנד רב משתתפים של 60% קברנה סוביניון ,  20% מרלו ,  10% פטיט ורדו ,  6% שיראז ו-4% סוביניון בלאן ;  כולם מכרמים באזור כרם בן זמרה .  הצבע כהה ביותר ,  הגוף בינוני הנוטה למלא ובארומה בולטים פירות יער אדומים ושחורים .  המפגש עם החיך מבליט התפרצות טעמים עזה ;  נדמה שעזה מידי .  נדמה שכל 14 חודשי ההתיישנות בחביות עץ אלון צרפתי ואמריקאי חברו להם יחדיו להתנפלות טעמים על החיך .  אישית ,  הייתי מעדיף מפגש מעודן קצת יותר ומוחצן קצת פחות .  בהמשך האפקט הזה נרגע ,  אבל נותר יין שהוא ,  לטעמי ,  מוחצן ואגרסיבי ,  אף אם בר לגימה .  לא הייתי מלווה איתו ארוחה מעודנת .  אם כבר ,  יותר מנגל של חג ,  בשלב הקבבים .
 
אלכסנדר הבינוני
אבי אפרתי לוגם את צמד היינות החדשים של יקב אלכסנדר .  האחד מבטיח ולא מקיים ,  השני אגרסיבי ומוחצן

