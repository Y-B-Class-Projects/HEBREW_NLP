למרות המיליונים ששפכו למסע הבחירות - המנכ"ליות לשעבר ויטמן ופיורינה הפסידו בבחירות
יריביהן הציגו את השתיים כמועמדות עשירות המנותקות ממעמד הפועלים
קרלי פיורינה ומג ויטמן ,  שתיהן מנכ"ליות לשעבר של חברות הייטק מצליחות ,  הפסידו במרוץ לקונגרס ולתפקיד מושל קליפורניה למרות שהשקיעו סכומים עצומים מכספן במסע הבחירות ,  ולמרות הפרופיל הגבוה שלהן.קרלי פיורינה ,  מנכ"לית hp לשעבר ,  שהתמודדה מטעם הרפובליקאים על מושב בסנאט מטעם מדינת קליפורניה ,  הפסידה לסנטורית המכהנת ברברה בוקסר ,  ככל הנראה בהפרש גדול .  מג ויטמן ,  מנכ"לית אי-ביי ,  שהתמודדה מול ג'רי בראון על תפקיד מושל המדינה ,  גם היא מטעם הרפובליקאים ,  הפסידה גם היא במרוץ .  השתיים הפסידו למרות שמפלגתן זכתה לנצחון גדול בבחירות לקונגרס ,  ולקחה את הרוב בבית הנבחרים.השתיים התמודדו במדינה שסובלת מאבטלה גואה ומשבר נדל"ן שלא מתפוגג .  כנגד הבטחותיהן לספק תעסוקה בקליפורניה ,  הציגו אותן יריביהן כמועמדות עשירות המנותקות ממעמד הפועלים .  ויטמן הוציאה סכום שיא של 140 מיליון דולר במסע הבחירות שלה ,  שבמהלכו התגלה שמנהלת משק הבית שלה היא מהגרת עבודה לא חוקית ,  בעוד שהמצע של ויטמן התמקד בהתנגדות להגירת עבודה לא חוקית .  נגד פיורינה שלפה בוקסר את קלף מיקור החוץ - והדגישה כיצד פיורינה העבירה משרות מארה"ב לחו"ל במהלך כהונתה בראש hp .
 
למרות המיליונים ששפכו למסע הבחירות - המנכ"ליות לשעבר ויטמן ופיורינה הפסידו בבחירות
יריביהן הציגו את השתיים כמועמדות עשירות המנותקות ממעמד הפועלים

