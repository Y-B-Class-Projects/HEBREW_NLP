מועדון הכדורגל מנצ'סטר יונייטד מגייס 800 מיליון דולר בהנפקת אג"ח
הכסף ישמש למימון מחדש של חובותיו ;  המועדון חזר לרווח שנתי הודות למכירת כריסטיאנו רונאלדו
מועדון הכדורגל האנגלי מנצ'סטר יונייטד ,  הנמצא בבעלות המיליארדר האמריקאי מלקולם גלייזר ,  הודיע היום על כוונתה לגייס 500 מיליון ליש"ט  ( 808 מיליון דולר )  בהנפקת אג"ח לצרוך מימון מחדש של חובותיו .  איש העסקים האמריקאי מלקולם גלייזר רכש את מנצ'סטר יונייטד תמורת 790 מיליון ליש"ט בשנת 2005 ,  ונטל הלוואות בהיקף של כמעט 700 מיליון ליש"ט לצורך מימון העסקה ,  מהם למעלה מ-500 מיליון ליש"ט שנטל באמצעות המועדון .  מנצ'סטר יונייטד דיווח היום על רווח לפני מס של 48.2 מיליון ליש"ט  ( 77.9 מיליון דולר )  בשנת הכספים שהסתיימה בסוף יוני ,  לעומת הפסד של 21.4 מיליון ליש"ט בשנת הכספים הקודמת .  עם זאת ,  הרווח כולל הכנסה בסך 80 מיליון ליש"ט ממכירת השחקן כריסטיאנו רונאלדו לריאל מדריד .  הכנסותיו השנתיות של המועדון הסתכמו ב-278.4 מיליון ליש"ט ,  לעומת 256.2 מיליון ליש"ט בשנה הקודמת .
 
מועדון הכדורגל מנצ'סטר יונייטד מגייס 800 מיליון דולר בהנפקת אג"ח
הכסף ישמש למימון מחדש של חובותיו ;  המועדון חזר לרווח שנתי הודות למכירת כריסטיאנו רונאלדו

