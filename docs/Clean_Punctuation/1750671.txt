פוטבול :  עוד לילה שבטקסס יעדיפו לשכוח
פייטון מאנינג הצעיד את הקולטס לניצחון 17:30 על יוסטון למרות הרכב חסר של קבוצתו ,  אינדיאנפוליס לבדה בראש ה-AFC דרום
אינדיאנפוליס ויוסטון הגיעו במאזן זהה  ( 2:4 )  למפגש ביניהן הלילה  ( שלישי )  ,  אך בסופו של דבר הקולטס ניצלו עוד ערב יעיל של פייטון מאנינג  ( שני טאצ'דאונים )  כדי לנצח 17:30 את הטקסאנס ,  והשלים ערב עגום לספורט בטקסס אחרי ההפסד של הריינג'רס בוורלד סירייס .  
מייק הארט רץ לשיא קריירה של 84 יארד ,  ג'ייקוב טאמה השיג טאצ'דאון ראשון בקריירה ,  ועל אף שהקולטס נאלצו להסתדר בלי דאלאס קלארק ,  אוסטון קולי וג'וסף אדאי - MVP פייטון רשם משחק של 268 יארד ב-26 מ-45 . " מי שמשחק צריך למצוא את הדרך לעשות את העבודה ",  הסביר בסיום מאנינג .
 הקווטרבק של הטקסאנס מט שאוב סיים מחצית ראשונה איומה עם 37 יארד בלבד ,  שבמהלכה נראה חסר אונים גם בגלל הרעש באיצטדיון שהקשה עליו לשמוע ולחלק הוראות ,  וגם בגלל הלחץ של הגנת הקולטס  ( שלוש הפלות )  .  במחצית השנייה הוא השתפר ,  אך הנזק כבר נעשה  ( 3:17 לקולטס בחצי )  .
 מאנינג מנגד ,  שגם רץ לדאון ראשון במהלך המשחק לראשונה זה שנתיים ,  ראה בסיום את קבוצתו מוליכה לבדה את בית ה-AFC דרום .
 
פוטבול :  עוד לילה שבטקסס יעדיפו לשכוח
פייטון מאנינג הצעיד את הקולטס לניצחון 17:30 על יוסטון למרות הרכב חסר של קבוצתו ,  אינדיאנפוליס לבדה בראש ה-AFC דרום

