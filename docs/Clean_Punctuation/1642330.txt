מתווה חדש למכירת ק.א.ל :  בעלי המניות מבקשים 5.4 מ' ד' עבור החברה שחובותיה נאמדים ב-5.6 מ' ד'
המתווה שאושר ,  יועבר בימים הקרובים למשקיע פרטי איתו ניהלו בעלי המניות משא ומתן בשבועות האחרונים
הנהלת אגודות האחזקות ההתיישבותית  " ניר שיתופי "  המחזיקה במניות הקיבוצים והמושבים בק.א.ל אישרה היום את המתווה למכירת החברה .  חברת שינוע המטענים ק.א.ל נמצאת בשליטה משותפת של הקיבוצים והמושבים .  על אישור המתווה דיווחו מקורות במגזר החקלאי .  המתווה שאושר ,  יועבר בימים הקרובים למשקיע הפרטי איתו ניהלו בעלי המניות משא ומתן בשבועות האחרונים .  על פי אותם המקורות ,  בעלי המניות מבקשים מהרוכש 5.4 מיליון דולר עבור החברה שחובותיה מסתכמים ב- 5.6 מיליון דולר .  שמו של המשקיע איתו מתנהל המו"מ לא פורסם.בשנים האחרונות הייתה ק.א.ל חברה רווחית ,  אך מאז פרץ המשבר הכלכלי העולמי חלה ירידה תלולה בהכנסותיה ,  בין היתר בשל הסבת חלק מהתעבורה האווירית העולמית מהטסת נוסעים להובלת מטענים .  בחודשים האחרונים חלה התאוששות בענף והחברה עלתה מחדש על מסלול חיובי.מזה מספר שנים מבקשים בעלי המניות למכור את החברה אך בשל מחלוקות קשות שהתעוררו ביניהם ובגין הירידה בשווי החברה מאז פרוץ המשבר ההחלטה לא בוצעה .  לדברי גורמים בהתיישבות ,  לפני כשנתיים הציע משקיע פרטי לרכוש את החברה ב-32 מיליון דולר אך חילוקי הדעות בין השותפים מנעו את המכירה .  מנכ"ל ויו"ר החברה הוא מזכ"ל תנועת המושבים איתן בן דוד .  מזכיר התנועה הקיבוצית זאב שור ,  אישר כי הושגה הסכמה מלאה בין המושבים לקיבוצים על המתווה והוא יוצג בימים הקרובים בפני הרוכש .  עוד אמר שור כי הוא מקווה שבתוך 90 יום ייחתם הסכם והמכירה תושלם .  שור סירב להתייחס לנתונים .  בחברת ק.א.ל סירבו להתייחס לידיעה .
 
מתווה חדש למכירת ק.א.ל :  בעלי המניות מבקשים 5.4 מ' ד' עבור החברה שחובותיה נאמדים ב-5.6 מ' ד'
המתווה שאושר ,  יועבר בימים הקרובים למשקיע פרטי איתו ניהלו בעלי המניות משא ומתן בשבועות האחרונים

