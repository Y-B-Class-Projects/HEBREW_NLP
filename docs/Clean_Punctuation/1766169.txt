העולים הרוויחו 4 מיליון דולר ב-4.5 שנים
ניתוח עסקה
העסקה :  בית בשכונת בקעה בירושלים נמכר ב-7.3 מיליון דולר .  ניתוח העסקה :  ב-2006 רכש עולה חדש מבריטניה בית ברחוב הרכבת בשכונת בקעה מתושב ערבי שבניגוד לתושבים ערבים אחרים בשכונה ,  לא נטש את הבית במלחמת העצמאות .  הבית ,  שהמשפחה הבריטית שילמה עבורו אז 1.85 מיליון דולר ,  היה בן מפלס אחד על 160 מ"ר בנוי ומגרש בן 450 מ"ר .  המשפחה בנתה עליו עוד שתי קומות בהתאם לתב"ע שהתירה בנייה של 500 מ"ר בנוי על שטח המגרש .  באחרונה החליטה המשפחה לרכוש בית קטן יותר בשכונה .  את הבית ברחוב הרכבת מכרה ב-7.3 מיליון דולר למשפחת עולים אחרת מבריטניה .  במקומו ,  רכשה המשפחה בית קטן יותר ברחוב ראובן הממוקם בלב בקעה ,  תמורת 1.85 מיליון דולר - אותו סכום בדיוק ששילמה ב-2006 .  שטח המגרש בבית ברחוב ראובן 372 מ"ר והוא בן מפלס אחד .  גם כאן הבית לשימור וקיימות זכויות בנייה נוספות של עד 300 מ"ר .  לדברי זכיין רי/מקס עיר שלם הפועל בשכונת בקעה ,  אבישי הרץ שליווה את המשפחה הבריטית מאז העסקה ב-2006 ואף ביצע את העסקה הנוכחית , " מדהים איך עולים חדשים חשבו נכון ,  לקחו סיכון מחושב ועם קצת מזל קנו בית לשימור עם זכויות בנייה ,  הרחיבו אותו ,  מכרו - ובסוף נשארו עם כמעט 4 מיליון דולר ביד ,  אם מביאים בחשבון את עלויות השיפוץ המוערכות ב-1.5 מיליון דולר ".  שורה תחתונה :  המשפחה עשתה עסקה מצוינת .  אם בתום שיפוץ הבית החדש שרכשה ,  שכאמור קטן יותר אך עונה על צורכיה ,  תגיע העלות לכ-3 מיליון דולר - עדיין יישאר בידיה סכום מכובד .  - סייע בניתוח העסקה :  זכיין רי/מקס עיר שלם בירושלים ,  אבישי הרץ

העולים הרוויחו 4 מיליון דולר ב-4.5 שנים
ניתוח עסקה

