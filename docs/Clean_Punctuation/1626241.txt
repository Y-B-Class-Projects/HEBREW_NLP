המשיח מעזה קורא לפיוס בין חמאס לאבו מאזן
אבו עומאר מוחסיין ,  תושב הרצועה ,  רוכב על סוס ברחבי העיר עזה ,  כשהוא נושא שלט הקורא לאחדות בין פתח לחמאס .  האם הוא יצליח במקום בו מצרים נכשלה ? 
במשך חודשים ארוכים מנסה לשווא מצרים להביא לפיוס פנים-פלסטיני בין חמאס לפתח .  כל הסבבים של שיחות הפיוס שנערכו בקהיר נכשלו ,  המעצרים ההדדיים בעזה ובגדה רק הולכים ומתגברים ,  והכבוד ההדדי מתחלף באיבה עמוקה .  אך אולי במקום שמצרים נכשלה ,  אבו עומאר מוחייסן יצליח .  מוחייסן ,  תושב עזה ,  רוכב על סוסו ברחבי העיר עזה ,  כשהוא נושא שלט הקורא לאחדות בין פתח לחמאס .
 על השלט שנושא מוחייסן מופיעות זו לצד זו תמונותיהם של יושב ראש הרשות הפלסטינית אבו מאזן וראש ממשלת חמאס ברצועת עזה איסמעיל הניה .  מתחת לתמונותיהם מופיעה תמונה של ספינה ומתחתיה נכתב : " האחדות היא ספינת ההצלה ".  
מסביב לתמונות הגדולות מופיעות גם תמונות קטנות של יו"ר הרשות לשעבר יאסר ערפאת ,  מייסד חמאס השייח' אחמד יאסין ,  ומייסד הג'יהאד האיסלמי פתחי שקאקי ,  שחוסל במלטה בשנת 1995 .
 ומה מאחל מוחייסן לתושבי רצועת עזה לקראת השנה האזרחית החדשה ?   " אני חולם על שלום וטוב לעם הפלסטיני בשנת 2010 ",  אמר לאתר הערבי-ישראלי 'פאנט' . " אני מקווה שבמקום פילוג ,  כל הפלגים הפלסטינים יתאחדו למען מולדתם ". 

המשיח מעזה קורא לפיוס בין חמאס לאבו מאזן
אבו עומאר מוחסיין ,  תושב הרצועה ,  רוכב על סוס ברחבי העיר עזה ,  כשהוא נושא שלט הקורא לאחדות בין פתח לחמאס .  האם הוא יצליח במקום בו מצרים נכשלה ? 

