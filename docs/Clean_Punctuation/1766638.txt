 " לנמני יש קבוצה לא מאומנת ב-100 מיליון שקל "
 במכבי פ"ת פותחים פה על התנהלות מכבי ת"א : " גונבי דעת קהל .  קבוצה עם עשירית תקציב ,  עושה להם בית ספר "
 במכבי פתח תקוה החליטו לצאת הבוקר  ( ראשון )  במתקפה חריפה כלפי אבי נמני ומכבי תל אביב ,  זאת לאור ההתבטאויות של המנג'ר אמש בנוגע לרמת השיפוט . " מכבי תל אביב הם גונבי דעת קהל .  כולם שם עושים מה שאבי נמני אומר .  אולי הגיע הזמן שמישהו יגיד את האמת ,  יש לו קבוצה של 100 מיליון שקל בדיבורים ,  לא במעשים .  הגיע הזמן שיראו שם קבוצה מאומנת ",  הגיבו הבוקר במועדון . " כל המשחק הם בוכים ,  מזל שהמשחק שודר בטלוויזיה וכולם ראו מי הם .  קבוצה עם עשירית מהתקציב שלהם ,  עשתה להם בית ספר ". 
על דבריו של מאור בוזגלו ,  הוסיפו במועדון : " הוא אומר שמכבי פתח תקוה לא באה לשחק כדורגל ?  אנחנו מציעים לשחקן שהעלות שלו היא ארבעה מיליון דולר ,  לא יודע לחבר פס ולא מצליח לעבור פעם אחת את דנין ,  להתרכז בעצמו ובקבוצה הלא מאומנת שלו ". 
המגן אורי אוזן ייעדר בין ארבעה לשישה שבועות .  הבוקר תתקיים שיחה בין פרדי דוד למגן ,  על מנת לערוך הערכת מצב נוספת לגביו .  ייתכן שאסי משיח יתפקד כמגן ימני במשחק הקרוב מול בני יהודה .  מורד מגמאדוב אמור לחזור השבוע לאימונים בצורה הדרגתית .  אם מגמאדוב ייעדר תקופה ארוכה מהמשוער ,  ייתכן שדוד יביא בלם בחלון ההעברות ,  אבל עדיין מוקדם לקבוע זאת .  לאור העובדה שהבלם לא מתאמן בצורה סדירה לאחרונה ,  נראה שניצן דמארי ימשיך לקבל את הקרדיט גם במחזור הקרוב .  החלוץ עומר גולן התלונן אתמול לקראת הסיום על כאבים ולכן הוחלף ,  אבל אמור להיות כשיר למשחק מול בני יהודה ,  שינעל את הסיבוב הראשון .

" לנמני יש קבוצה לא מאומנת ב-100 מיליון שקל "
 במכבי פ"ת פותחים פה על התנהלות מכבי ת"א : " גונבי דעת קהל .  קבוצה עם עשירית תקציב ,  עושה להם בית ספר "
 
