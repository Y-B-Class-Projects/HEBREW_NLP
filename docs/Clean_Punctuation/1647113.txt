אחרי 32 שנה :  הבן החטוף התאחד עם אביו
קרוב ל-33 שנים של חיפושים הגיעו לסופן :  הבן והאב התאחדו ,  לאחר שב-1977 נחטפה האם ההרה על ידי חיילים ,  נרצחה ,  והבן הועבר למשפחה אחרת .  האב : " ידעתי שאמצא את בני "
 אב מארגנטינה ,  העביר את 32 השנים האחרונות בחייו בחיפוש אחר בנו האבוד ,  שנחטף ב-1977 כאשר הוא עדיין עובר ברחם אימו .  אמש  ( רביעי )  הסתיימו החיפושים והשניים התאחדו מחדש במפגש מרגש .  
אבל מדריאגה ואשתו סילביה קווינטילה היו חברים בשנות ה-70 בארגון שמאל בארגנטינה ,  אשר נחשד בהברחת נשק .  ב-1977 נחטפה סילביה ההרה על ידי חיילים ארגנטינאיים ,  בתקופה סוערת של מאבקים פנימיים במדינה ,  במהלכה נעלמו יותר מ-400 ילדים ומתו כ- 30,000 בני אדם .  
סילביה נרצחה על ידי החיילים מיד לאחר שילדה את בנה בשבי ,  והבן נותר ערירי ונחשב כמיותם מהוריו .  הבן הועבר לחזקת משפחתו של קצין צבא ארגנטינאי ,  אשר הסתירה ממנו את זהותו האמיתית .  
במשפחה גידלו אותו כאחד הילדים והעניקו לו את השם אלחנדרו רמירו .  מדי פעם עלו בלבו חשדות בדבר מקורותיו הביולוגיים ,  שכן מראהו שונה באופן משמעותי מזה של אחיו .  בסופו של דבר אזר הבן אומץ ,  פנה אל סבתו והצליח לחשוף את זהותו האמיתית ולהתחקות אחר שם אביו .
 האב בן ה-59 סיפר בתקשורת המקומית כי הוא מעולם לא הפסיק להאמין כי ימצא את בנו ,  והשניים התאחדו אמש . " לעתים שאלתי את עצמי לשם מה אני חי .  כשחיבקתי אותו לראשונה ,  הרגשתי שהתמלא חור גדול שהיה בנשמת זמן רב ",  אמר בהתרגשות .  הבן היה מאושר אף הוא ,  והחליט לאמץ את שם המשפחה של אביו ואמו ,  מדריאגה-קווינטילה . " זו הפעם הראשונה בחיי שאני יודע מי אני ",  אמר הבן .
 
אחרי 32 שנה :  הבן החטוף התאחד עם אביו
קרוב ל-33 שנים של חיפושים הגיעו לסופן :  הבן והאב התאחדו ,  לאחר שב-1977 נחטפה האם ההרה על ידי חיילים ,  נרצחה ,  והבן הועבר למשפחה אחרת .  האב : " ידעתי שאמצא את בני "
 
