עימותים בין המשטרה למפגינים בשייח' ג'ראח
כ-15 מפגינים נעצרו לאחר שלדברי המשטרה ניסו לחדור לבתי היהודים בהפגנה הבלתי חוקית במקום .  המפגינים : " נמשיך להיות קו המגן של הדמוקרטיה מפני אלימות עמותות הימין "
 ההפגנות נגד הבנייה היהודית בשכונת שייח' ג'ראח במזרח ירושלים נמשכת :  מארגני משמרת המחאה בשכונה מסרו אחר הצהריים  ( שישי )  כי 15 מפגינים נעצרו על ידי המשטרה . " נמשיך בקיום משמרות המחאה השבועיות הבלתי אלימות בשכונת שייח' ג'ראח שהפכו לקו המגן על הדמוקרטיה הישראלית מפני אלימות עמותות הימין הקיצוני בגיבוי משטרת ירושלים ,  אשר נמנעת מלהגן על חייהם ורכושם של התושבים הפלסטינים מפני אלימות חוזרת ונשנית מצד מתנחלים קיצוניים ",  מסרו מארגני משמרת המחאה .
 מהמשטרה נמסר כי  " כ-300 מפגיני שמאל ואנרכיסטים מפגינים במקום .  במהלך ההפגנה שמתנהלת ללא רישיון ניסו כמה עשרות מהם לפרוץ לכיוון בתי היהודים בשכונה .  כוח המשטרה מנע מהם ועצר מספר מפגינים ויתר המפגינים נדרשו להתפזר ".  בין משתתפי ההפגנה היו אישי ציבור דוגמת יו"ר מרצ לשעבר יוסי שריד ויו"ר הכנסת לשעבר אברהם בורג ,  והח"כ בהווה מוחמד ברכה  ( חד"ש )  .  יוסי שריד סיפר לוואלה !  חדשות כי זו לו הפעם הראשונה שהוא משתתף בהפגנה מאז פרישתו מהפוליטיקה .  בשבוע שעבר נעצרו 17 פעילי שמאל ,  ביניהם חגי אלעד ,  מנכ"ל האגודה לזכויות האזרח ,  במהלך הפגנה במקום .
" שבועות רבים שאני רוצה להגיע לכאן להפגנות ",  סיפר שריד . " המחשבה שנכנסים לבתים של משפחות וזורקים אותם לרחוב כמו כלבים ,  ועוד עושים זאת בשם היהדות והציונות גרמה לי כיהודי וכציוני לקבל בחילה והרבה יותר נעים להקיא בחברותא מאשר בביתי הפרטי ".  שריד סיפר כי הוא קרא השבוע באמצעי התקשורת על התנהלות המשטרה נגד המפגינים במהלך ההפגנה בשבוע שעבר , " אז הבנתי שאין ברירה ,  אני צריך לחרוג ממנהגי ולהפגין ". 
פעילי השמאל אבנר ענבר ,  אחד מפעילי השמאל המפגינים במקום האשים את המשטרה בסיוע לבנייה במזרח ירושלים . " לדעתנו אי אפשר להפריד בין ההפגנה נגד ההתנחלות בשייח' ג'ארח להפגנה נגד דיכוי ההפגנות ,  משום שברור שהיחס של המשטרה להפגנות נובע מהעובדה שהמשטרה רתמה עצמה לפרויקט ההתנחלות במזרח ירושלים ",  אמר .
 המפגינים אף הגישו זר פרחים לרב פקד אבי כהן ,  האחראי על כוחות המשטרה במקום בשל מה שהם מכנים  " תרומת המשטרה "  להעלאת הנושא לסדר היום הציבורי לאחר המעצרים שבוצעו בשבוע שעבר .  
עדכון ראשון :  16:04

עימותים בין המשטרה למפגינים בשייח' ג'ראח
כ-15 מפגינים נעצרו לאחר שלדברי המשטרה ניסו לחדור לבתי היהודים בהפגנה הבלתי חוקית במקום .  המפגינים : " נמשיך להיות קו המגן של הדמוקרטיה מפני אלימות עמותות הימין "
 
