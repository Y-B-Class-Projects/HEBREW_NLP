מוזס שובר את הכלל :  קמפיין טלוויזיה ל"ידיעות אחרונות "
 הקמפיין עולה ברשת ובערוץ 10 ,  אך לא בקשת - בשל סכסוך עם הזכיינית על רקע החסות שמעניק  " ישראל היום "  ל"האח הגדול "
  >  >  הנהלת  " ידיעות אחרונות "  מעלה לאוויר קמפיין טלוויזיה .  זאת ,  לאחר שנים רבות שבהן נמנע העיתון מפרסום בטלוויזיה .  הקמפיין ,  שנועד לקדם את המותג על רקע חגיגות ה-70 לעיתון ,  משודר אצל זכיינית ערוץ 2 רשת ובערוץ 10 ,  אך לא אצל זכיינית ערוץ 2 קשת .  זאת ,  בשל הסכסוך בין העיתון הנפוץ במדינה לזכיינית הטלוויזיה החזקה בישראל .  הסכסוך נוצר לאחר ש"ישראל היום ",  המאיים על ההגמוניה של  " ידיעות אחרונות "  בעולם העיתונות ,  החל להעניק חסות לתוכנית  " האח הגדול "  שמשודרת בקשת .  שיתוף הפעולה בין קשת ל"ישראל היום "  לא נגמר בחסות לתוכנית הריאליטי ,  ומתקיים גם בזירת התוכן .  ערב עליית העונה החדשה של  " האח הגדול "  לאוויר קיבל  " ישראל היום "  את הזכות הבלעדית לבקר באתר הצילומים של התוכנית ולהביא ממנו תצלומים בלעדיים .  מתמודדים המודחים מהבית מקבלים ראיונות נרחבים ב"ישראל היום ".  גם בגיליון סוף השבוע האחרון של העיתון קיבלה  " האח הגדול "  סיקור מקיף .  מנגד , " ידיעות אחרונות "  ממעט בסיקור  " האח הגדול ",  אף שזו תוכנית הטלוויזיה הנצפית ביותר בישראל בשבועות האחרונים .  פרסום בטלוויזיה הוא צעד חריג מאין כמוהו בעבור  " ידיעות אחרונות ".  זה שנים שהעיתון נמנע מפרסום בטלוויזיה ,  כדי להעביר מסר שאין צורך בטלוויזיה לצורך קידום מותגים .  סנונית ראשונה לשינוי עמדת העיתון ביחס לטלוויזיה נראתה כבר ב-2008 ,  אז עלה לאוויר קמפיין טלוויזיה קצר בעבור מותג הלוחות של העיתון ,  winwin .  באותם ימים אמרו גורמים הקשורים בעסקה כי אין מדובר בשינוי מדיניות ,  אלא בעסקת פרסום חד-פעמית לנוכח חוזקו של אתר הלוחות יד2 והניסיון של winwin לקחת ממנו נתחי שוק .  ואכן ,  מאז לא יצאו העיתון עצמו או פעילויות אחרות שלו בקמפיין טלוויזיה .  כעת ,  התחרות עם  " ישראל היום "  גורמת לשינוי העמדות .  באחרונה הודיע  " ישראל היום "  כי יגדיל את תפוצתו בימי שישי ל-350 אלף עותקים ,  לעומת 250 אלף עד לאחרונה .  הגיליונות של החינמון מחולקים במקומות ציבוריים וכן בקניונים וברשתות שיווק ,  כמו קניוני ביג וסניפי רמי לוי .  כ-100 אלף גיליונות של מהדורת סוף השבוע מחולקים למנויים .  לפי העיתון ,  תפוצתו בימי חול היא 255 אלף עותקים .  מ"ידיעות אחרונות "  לא נמסרה תגובה לידיעה .  בקשת סירבו להגיב לדברים .
 
מוזס שובר את הכלל :  קמפיין טלוויזיה ל"ידיעות אחרונות "
 הקמפיין עולה ברשת ובערוץ 10 ,  אך לא בקשת - בשל סכסוך עם הזכיינית על רקע החסות שמעניק  " ישראל היום "  ל"האח הגדול "
 
