ראש עיריית יבנה :  נהפוך את העיר לפנינת נדל"ן עם מערכת חינוך מצטיינת ,  עורקי תחבורה ומוקדי תעסוקה 
" הממשלה מתכננת שיווק אלפי דירות ללא תכנון מוסדות ציבור - אם המצב יימשך נגביל הוצאת היתרי בנייה "
 ראש עיריית יבנה צבי גוב-ארי פעל לפני עשר שנים להגדיל את שטח השיפוט של העיר יבנה .  אחרי ארבע שנים אושר לעיר יבנה סיפוח של כ-8,000 דונם שהיו שייכים למועצה האזורית חבל יבנה .  תוספת השטחים המהותית תאפשר בנייה של כ-8,000 דירות בשלב ראשון ובהמשך כ-7,000 דירות נוספות הנמצאות בשלבי תכנון .  בשנה האחרונה שיווק מינהל מקרקעי ישראל כ-2,000 דירות במתחם .  רמות המחירים הגבוהות אותתו על הביקושים הגבוהים מצד חברות נדל"ן כגינדי השקעות ,  חברת תדהר ,  חברת הביטוח מגדל ,  וחברות נוספות כאביסרור משה ובניו ,  אלמוג כ.ד.א.י ושפיר מגורים .  לפני כשבועיים כבר החלה חברת תדהר לשווק 1,000 דירות במתחם הגדול ביורת בעיר ." לפני כ-10 שנים נוכחתי לדעת ,  עם הגיעי לתפקיד ,  שהעירייה מיצתה את יכולתה לגדול ,  לכן פעלתי להרחבת גבולות העיר .  המועצה האזורית שהעבירה את הקרקע זכתה לכ-50% מההכנסות על היטלי השבחה ואנחנו הרווחנו בנוסף לקרקע ,  כניסה של אוכלוסייה חזקה שתכפיל את מספר התושבים בעיר .  יבנה תהפוך בשנים הבאות לפנינת נדל"ן עם יתרונות רבים כמערכת חינוך הטובה ביותר באזור עם 90% הצלחה במבחני בגרות ,  עורקי תחבורה ומוקדי תעסוקה ".  כעת ,  רגע לפני שחברות נדל"ן נוספות מבקשות להיכנס לעיר ,  מאיים ראש עיריית יבנה ,  לא נוציא היתרים עד שהממשלה לא תממן הקמת מוסדות ציבור . " תכננו את השכונה הירוקה לפרטי פרטים ,  אך על הממשלה לשתף פעולה ולממן הקמת מוסדות ציבור בשכונה .  מחירי קרקע ליחידת דיור בעיר האמירו מכ- 80 אלף שקל לפני כשלוש שנים לכ-380 אלף שקל היום .  מדובר בהכנסות אדירות לקופת המדינה ,  מהן ניתן לממן הקמת מוסדות ציבור ." כיום מאושרים בשכונה הירוקה מעונות יום ,  גני ילדים ובתי ספר ,  אך דרושים גם מתנ"סים ,  מועדוני נוער ,  מרכזי ספורט ,  מקוואות ובתי כנסת .  שכונה לא יכולה להתקיים ללא שירותי ציבור בסיסיים אלה וכיום לא נמצא לזה מימון ,  קל וחומר שמדובר בשכונה יוקרתית כמו זו .  לא מעט חברות נדל"ן כבר פנו אלינו בבקשה להוציא היתרי בניה ,  אנחנו משיבים להם שנמשיך לקדם להם את התוכניות אך לא נוציא היתרי בנייה עד שנראה שהתושבים העתידיים לעיר יקבלו את מלוא השירותים ". "ממשלת ישראל החליטה להציב את יבנה כיעד אסטרטגי לאכלוס .  גם בהוראות התכנון ובנספחים של הקמת השכונה הזו נקבע כי היתרי בניה יינתנו רק לאחר הבטחה תקציבית של הקמת מוסדות ציבור .  כל עוד ההבטחות לא יקוימו אין לעיר הזו כוונה להוציא אישורי בנייה לכל דרישה עתידית שתבוא .  מהלך שכזה לא משחק לטובתו של אף אחד ". "דווחתי לאחרונה כי יש להכניס את עלויות הקמת מוסדות הציבור בהיטלים של השיווקים העתידיים .  לא יכול להיות שאתקשקש עם מינהל מקרקעי ישראל משרד השיכון ומשרד אוצר וכולם תחת קורת גג אחת שהיא ממשלת ישראל לא יפעלו בעניין .  מי שחושב שניתן לחיות אחרת הוא טועה ". 

ראש עיריית יבנה :  נהפוך את העיר לפנינת נדל"ן עם מערכת חינוך מצטיינת ,  עורקי תחבורה ומוקדי תעסוקה 
" הממשלה מתכננת שיווק אלפי דירות ללא תכנון מוסדות ציבור - אם המצב יימשך נגביל הוצאת היתרי בנייה "
 
