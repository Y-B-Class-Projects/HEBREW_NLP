חמאס :  שחרור בכיר הארגון לא קשור לשליט
בארגון מבהירים כי שחרור מייסד הזרוע הצבאית של חמאס מהכלא הישראלי וגירושו לדמשק אינם קשורים למו"מ לשחרור החייל החטוף . " המגעים לגיבוש עסקה נמצאים באותו מצב "
 על רקע דבריו אתמול של גורם בחמאס ,  לפיהם המתווך הגרמני שב לתווך במשא ומתן לגיבוש עסקת שליט בין ישראל לחמאס ,  מבהיר היום  ( חמישי )  בכיר חמאס ונציג הארגון בלבנון ,  אוסמה חמדאן ,  כי אין כל חדש במגעים לשחרור החייל החטוף גלעד שליט .  בראיון לאתר החדשות  " קודס-פרס "  הכחיש חמדאן את הדיווחים ,  לפיהם שחרור מייסד הזרוע הצבאית של חמאס סאלח עארורי מהכלא וגירושו לדמשק הם חלק מעסקת שליט .
" יש להבהיר כי אין כל חדש במגעים לגיבוש עסקת שליט ",  הוסיף חמדאן . " מי שהכשיל את המגעים היתה ישראל .  המגעים לגיבוש עסקה נמצאים באותו מצב .  מאז שישראל הכשילה את המגעים ,  לא היה שום שינוי בנושא .  המשא ומתן מוקפא ".  לפני כשבועיים שוחרר כאמור עארורי מהכלא הישראלי ואתמול גורש ,  במסגרת הסכם עם ישראל ,  ביחד עם רעייתו ואמו לדמשק .  סגן ראש הלשכה המדינית של חמאס מוסא אבו מרזוק אמר אף הוא כי  " אין כל חדש "  במגעים לגיבוש עסקה .
 אתמול גילה גורם בחמאס כי המתווך הגרמני במשא ומתן בין ישראל לחמאס לגיבוש עסקת שליט חידש את פעילותו : " אנחנו יכולים לומר שערוץ התיווך בין הצדדים לא הופסק .  המתווך הגרמני מנהל מגעים עם שני הצדדים ",  אמר לסוכנות הידיעות האיטלקית .  הוא הוסיף ואמר כי ראש הממשלה בנימין נתניהו  " חושש להיענות לתנאיו של חמאס במשא ומתן ,  משום שהדבר עלול להחליש את הקואליציה שלו "  והבהיר כי אין בכוונת חמאס לוותר על דרישותיו .
 בתוך כך ,  סגן ראש הלשכה המדינית של חמאס מוסא אבו מרזוק אמר בראיון לעיתון הסורי  " אל-ווטן "  כי ארגונו הקים ועדת חקירה לבדיקת חיסול בכיר הארגון מחמוד אל-מבחוח וכי  " בקרוב מאד תוצגנה תוצאות החקירה ".  הוא הכחיש את הטענות לפיהן ישראל חדרה לשורות חמאס והבהיר כי אירועים מסוג זה  " עלולים לקרות גם בלי חדירה ישראלית לארגון .  פירצה לשורות הארגון אינה מתקבלת על הדעת ". 

חמאס :  שחרור בכיר הארגון לא קשור לשליט
בארגון מבהירים כי שחרור מייסד הזרוע הצבאית של חמאס מהכלא הישראלי וגירושו לדמשק אינם קשורים למו"מ לשחרור החייל החטוף . " המגעים לגיבוש עסקה נמצאים באותו מצב "
 
