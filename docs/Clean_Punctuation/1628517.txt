מס נוסע היוצא לחו"ל ואגרות השירותים לחברות התעופה בנתב"ג התייקרו ב-5%
מה-1 בינואר עלה מס נוסע יוצא מטרמינל 3 בנתב"ג ל-22.99 דולר לנוסע היוצא לכל יעד
מס נוסע היוצא לחו"ל ואגרות השירותים לחברות התעופה בנתב"ג התייקרו ב-5% .  לפי לוחות עדכוני המחירים החדשים של רשות שדות התעופה  ( רש"ת )  ,  מה-1 בינואר עלה מס נוסע יוצא מטרמינל 3 בנתב"ג ל-22.99 דולר לנוסע היוצא לכל יעד .  זאת מלבד מצרים ,  שהנוסע היוצא אליה ישלם 17.60 דולר.מס נוסע היוצא בכל שדות התעופה ,  למעט טרמינל 3 בנתב"ג ,  יעמוד על 10.59 דולר לנוסע .  ההתייקרויות הן בהתאם לתיקון בתקנות האגרה של רשות שדות התעופה ,  שאישרה ועדת הכלכלה של הכנסת ועליהן חתם שר התחבורה בסוף 2008.לפי התיקון ,  האגרות לתעופה הבינלאומית הועלו בשני שלבים זהים - 5% בכל שלב - כאשר תוקפה של העלאה הראשונה היה ב-1 לינואר 2009 והשנייה ב-1 לינואר 2010 .  כמו כן ,  נקבע מקדם עדכון לאגרות התעופה הבינלאומית ,  אחת לשנה ,  החל מה-1 לינואר 2010 ,  אשר יושפע משינוי המדד ושער החליפין.האגרות לתעופה הפנים ארצית יעודכנו אחת לשנה ,  החל מה-1 לינואר 2010 ,  על פי שינוי המדד .  השער היסודי של הדולר נקבע ל-3.85 שקל לדולר .  בהתאם ללוח המחירים החדש ,  יגיע תשלום אגרת נחיתה לתעופה הבינלאומית בשדות התעופה אילת ועובדה ,  מה-1 לינואר 2010 ,  לסך של 42.83 שקל לכלי טייס במשקל של עד 1,500 ק"ג ו-63.11 שקל בכל שדה תעופה אחר ,  כמו בנתב"ג.החל ממשקל של 1,501 ק"ג ,  לכל אלף ק"ג נוספים או חלק מהם נדרשות חברות התעופה לשלם תוספת של 28.44 שקל בשדות התעופה אילת ועובדה ,  ותוספת בסך 42.15 שקל בשדה תעופה אחר .  אגרת חנייה לכלי טייס בטיסה פנים ארצית למשל ,  תעלה 3,159.13 שקל לכלי טיס במשקל עד 1,500 ק"ג וסך של 10,270.13 שקל למטוסים במשקל 1,500-3,000 ק"ג .  מעל משקל זה ,  לכל אלף ק"ג נוספים או חלק מהם נדרשות חברות התעופה לשלם תוספת של 1,983.30 שקל .
 
מס נוסע היוצא לחו"ל ואגרות השירותים לחברות התעופה בנתב"ג התייקרו ב-5%
מה-1 בינואר עלה מס נוסע יוצא מטרמינל 3 בנתב"ג ל-22.99 דולר לנוסע היוצא לכל יעד

