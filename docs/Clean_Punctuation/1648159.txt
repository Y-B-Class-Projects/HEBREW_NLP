עוף ,  בקר או מכתב פיטורים ?  
אל על תכנס למו"מ עם הוועד בנוגע לפיטוריהם של כ-550 הדיילים הזמניים בחברה .  ההנהלה סירבה לדחות את הפיטורים אך הבטיחה כי אם יגיעו להסכמות - העובדים יקלטו
ניסיון למנוע את פיטוריהם של חלק מכ-550 דיילים ודיילות זמניים באל על ,  אשר מסיימים היום את חוזה העסקתם .  ההסתדרות וועד העובדים והנהלת אל על ,  יישבו למשא ומתן מרתוני ביומיים הקרובים ,  בנסיון להגיע להסכמות ,  כדי לקלוט עובדים מפוטרים חזרה למקום העבודה .  ההסתדרות ו-וועד העובדים הציעו לדחות את הפיטורים בעוד שבועיים - עד למציאת פתרון ;  אולם ההנהלה סירבה אך הבטיחה כי אם יגיעו להסכמות - עובדים יקלטו .
 כפי שנחשף לראשונה ב-themarker ,  מדובר בדיילים ודיילות זמניים אשר סיימו ב-31 לדצמבר 2009 תקופה של חמש שנות עבודה לפחות באל על והיו צריכים לעזוב את החברה .  תקופת עבודתם הוארכה בחודשיים - עד ה-28 לפברואר ,  כדי לאפשר להנהלה ולנציגות העובדים לנסות ולהסכים על המשך העסתקם .  עפ"י התוכנית שנדונה בין הצדדים ,  עלתה האפשרות להאריך את העסתקם בעוד שנתיים ולחלק מהם להעניק קביעות .  אלא שבין ההנהלה לנציגות העובדים התגלתה מחלוקת לגבי מי יהיה זכאי לקבלת מעמד של קביעות .
 בעוד נציגות העובדים ,  בראשותו של המזכ"ל יוסי לוי ,  דרשה להעניק את המעמד לדיילים ודיילות וותיקים אשר משרתים חמש שנים לפחות בחברה ,  ההנהלה ,  בראשותו של סמנכ"ל לקוחות ,  דוד מיימון ,  ביקשה דווקא לתת את הקביעות לדיילים ודיילות צעירים יותר אשר עובדים פחות מחמש שנים .
 עפ"י נתוני רשות שדות התעופה  ( רש"ת )  אל על הטיסה כ-3.5 מיליון נוסעים ב-2009 ותפסה נתח שוק של כ-34% מכלל הנוסעים בתעופה הבינלאומית בשנה החולפת בנתב"ג .
 מחברת אל על נמסר כי  " על פי הסכם העבודה הקיבוצי של העובדים הזמניים באל על ,  157 דיילים ועובדי קרקע זמניים מסיימים את עבודתם ו-62 עובדים יקבלו מעמד של קביעות בחברה .  הסכם העבודה הקיבוצי של העובדים הזמניים קובע כי אורך תקופת ההעסקה יהיה 5 שנים או באם הוארך בהסכמה הדדית בין החברה ולנציגות העובדים וההסתדרות לפרק זמן ארוך יותר .  אל על פעלה בדיוק לפי הסכם העבודה הקיבוצי ועמדה בכל התחייבויותיה ". 

עוף ,  בקר או מכתב פיטורים ?  
אל על תכנס למו"מ עם הוועד בנוגע לפיטוריהם של כ-550 הדיילים הזמניים בחברה .  ההנהלה סירבה לדחות את הפיטורים אך הבטיחה כי אם יגיעו להסכמות - העובדים יקלטו

