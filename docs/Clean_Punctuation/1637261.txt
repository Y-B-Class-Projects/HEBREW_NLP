אישום :  השליך נעל על שופטת העליון ביניש
לאחר שזרק נעל על נשיאת בית המשפט העליון ,  השופטת דורית ביניש ,  מואשם פיני כהן בתקיפה שגורמת לחבלה ,  היזק בזדון ובזילות בית המשפט .  מעצרו של כהן הוארך בחמישה ימים
 ( צילום :  יצחק סברדלוב ,  עריכה :  דורון שטיין .  קריינות אילן שניג ) 
בבית משפט השלום בירושלים הוגש הבוקר  ( חמישי )  כתב אישום נגד פיני כהן ,  תושב העיר בן 52 ,  שהשליך אתמול נעל על נשיאת בית המשפט העליון דורית ביניש .  כהן מואשם בתקיפה שגורמת לחבלה של ממש ,  היזק בזדון ובזילות בית המשפט .  נשיאת בית משפט השלום שולמית דותן האריכה את מעצרו של כהן בחמישה ימים .  
ביניש קיבלה טיפול רפואי ראשוני בעקבות התקיפה ,  לאחר שהנעל פגעה בפניה ושברה את משקפיה ולאחר מכן טופלה מחוץ לאולם בית המשפט ,  אך לא היה צורך לפנותה לבית החולים .  
כהן סיפר בחקירתו כי ביצע את המעשה כנקמה על פסיקת בית המשפט לענייני משפחה נגדו והביע חרטה על המעשה .  בתוך כך ,  הודיעו נשיאי בתי המשפט בישראל על החלטתם לקיים מפגש חירום בעקבות תקרית השלכת הנעליים לעברה של השופטת ביניש .  המפגש יתקיים היום בבית המשפט העליון .
 לשוטרים סיפר כהן כי השופטת  " מיררה את חייו במשך זמן ממושך ולכן החליט לנקום בה ".  כשהשליך התוקף את נעליו צעק לעבר ביניש , " מושחתת של פיליפ מרכוס ",  כהן חשוד גם כי איים על השופט מרכוס ,  המכהן בבית המשפט לענייני משפחה בירושלים ודן בעבר בתיק בעניינו .
 עו"ד אריה רוזנברג ,  שייצג בעבר את פיני כהן במשפט כנגד גרושתו טען היום כי אינו מופתע מהמעשה . " מדובר בבן אדם שיש לו סף עצבים נמוך וכעסים על כל העולם .  הוא כנראה רצה לבצע פרובוקציה או פשוט רוצה להיעצר ".  רוזנברג סיפר כי לפני כארבע שנים הותקף גם הוא על ידי כהן שלא היה מרוצה מתוצאות ההליך המשפטי בעניינו : " הוא הגיע למשרדי והכה אותי בקביים ,  לאחר שהתחזה לנכה ונכנס כך למשרד .  הוא שבר לי את היד ,  הפך לי את המשרד ותמורת הדבר הזה קיבל מאסר של 9 חודשים ,  אבל כנראה זה לא הספיק כדי להרתיע אותו ". 
ראש הממשלה בנימין נתניהו התקשר מפולין לביניש ודרש בשלומה .  מלשכת ראש הממשלה נמסר כי , " ראש הממשלה הביע זעזוע עמוק על מעשה התקיפה וגינה בתוקף כל ביטוי של אלימות ".  בשיחת הטלפון עם ביניש אמר לה נתניהו : " אני מזועזע .  אסור לפגוע בבית המשפט ואין להעלות על הדעת פגיעה בנשיאת בית המשפט העליון .  אני מחזק אותך ואת כל מערכת המשפט ".  
גם נשיא המדינה שמעון פרס ,  אשר נמצא בברלין לרגל יום השואה הבינלאומי ,  התקשר לנשיאה אף הוא ושאל לשלומה .  בשיחה אמר הנשיא לביניש : " הפגיעה בך היא פגיעה במוסד קדוש של מדינת ישראל ואסור לעבור על זה לסדר היום .  תהיי חזקה ,  לבי איתך ושמרי על עצמך ".  ביניש השיבה לנשיא כי  " מאוד מרגשת אותי העובדה שהתקשרת .  תודה על הדאגה ,  אני אהיה בסדר ". 

אישום :  השליך נעל על שופטת העליון ביניש
לאחר שזרק נעל על נשיאת בית המשפט העליון ,  השופטת דורית ביניש ,  מואשם פיני כהן בתקיפה שגורמת לחבלה ,  היזק בזדון ובזילות בית המשפט .  מעצרו של כהן הוארך בחמישה ימים

