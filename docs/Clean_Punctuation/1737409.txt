S & P מזהירה :  עלויות ההצלה של בנק אנגלו אייריש עלולות להביא להורדת דירוג האשראי של אירלנד
אתמול הורידה סוכנות מודי'ס את דירוג האשראי של הבנק המולאם לדרגת  " אג"ח זבל "
 סוכנות דירוג האשראי סטנדרד אנד פור'ס  ( s & p )  הזהירה היום כי היא עלולה להוריד שוב את דירוג האשראי של אירלנד ,  בשל העלויות הגבוהות של הצלת בנק אנגלו אייריש המולאם .  עלויות אלה דוחפות את התשואות על האג"ח הממשלתיות של אירלנד לשיאים חדשים.אירלנד נאבקת כעת כדי לשכנע את המשקיעים כי היא יכולה לממן את הצלתו של המגזר הבנקאי שלה ,  אשר נמצא בקשיים ,  כמו גם לקצץ את גירעונה התקציבי ,  שהוא הגבוה ביותר מבין מדינות האיחוד האירופי ,  אך בינתיים נראה כי אינה מצליחה בכך.יום לאחר הורדת דירוג האשראי של בנק אנגלו אייריש לדרגת  " אג"ח זבל "  על ידי סוכנות דירוג האשראי מודי'ס ,  שלחה האזהרה החדשה של s & p את מרווחי האשראי של האג"ח האיריות לשיאים חדשים ,  ועלויות הביטוח נגד חדלות פירעון על האג"ח האיריות הגיעו גם הן לשיא.כל אלה מפעילים לחץ גדול על ראש ממשלת אירלנד ,  בריאן קואן .  החלק הראשון בסיוע שכבר ניתן לאנגלו אייריש ,  בסך 25 מיליארד יורו ,  עלול לדחוף את הגירעון בתקציב של אירלנד לכ-25% מהתמ"ג ,  בהשוואה ליעד של 3% שאליו שואפת הממשלה להגיע עד 2014.באוגוסט האחרון הורידה s & p את דירוג האשראי של אירלנד לטווח ארוך ברמה אחת לדרגת -aa ,  בשל חששות מכך שעלות הסיוע לבנקים תמשיך להכביד עליה .  s & p פירסמה תחזית שלילית ,  שמשמעותה היא שהחברה עלולה להוריד את דירוג האשראי של אירלנד בשנה הבאה או בתוך שנתיים.היום אמר אנליסט של s & p כי ההערכה שהעלתה הסוכנות ,  לפיה אירלנד תיאלץ להזרים 35 מיליארד יורו לאנגלו אייריש ,  נראית ריאליסטית ,  וכי כל סכום מעבר לכך עלול להוביל להורדות דירוג .
 
S & P מזהירה :  עלויות ההצלה של בנק אנגלו אייריש עלולות להביא להורדת דירוג האשראי של אירלנד
אתמול הורידה סוכנות מודי'ס את דירוג האשראי של הבנק המולאם לדרגת  " אג"ח זבל "
 
