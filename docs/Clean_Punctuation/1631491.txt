קבוצת חנן מור צופה רווח נקי כ-7.5 מ' ש' ב-2009 ;  מכרה יחידות דיור וקרקעות בהיקף של 106 מ' ש'
הקבוצה מעריכה את יתרת המלאי בכ-550 מ' ש' ;  תתרום לקהילה כ-2% מהרווחים ב-2009
קבוצת הנדל"ן מסכמת את שנת 2009 עם מכירות של 107 יחידות דיור בישראל בערך כספי של 106 מיליון שקל בנטרול מע"מ .  בעקבות פעילותה העסקית ,  צופה החברה כי תסיים את שנת 2009 עם רווח נקי של כ-7.5 מיליון שקל .  כמו כן ,  מעריכה החברה את יתרת המלאי של 404 יחידות וקרקעות הבלתי מכורות בישראל בכ-550 מיליון שקל.פרויקט הדגל של קבוצת חנן מור , " דירה במושב ",  נבנה על אדמות מושב תלמי מנשה סמוך לראשון לציון .  הפרויקט כולל 301 יחידות דיור מתוכן נמכרו עד היום כ-241 בערך כספי כולל של 214 מיליון שקל .  מנתונים שהציגה החברה ,  עולה עוד כי עד היום ,  נמכרו כ-322 יחידות דיור וקרקעות מסך 726 יחידות מלאי בפרויקטים הפעילים של החברה.כחלק ממדיניות האחריות החברתית שהתוותה הקבוצה ,  החליטה להקצות סכום בשיעור של 2% מהרווח השנתי לאחר מס של שנת 2009 לטובת תרומה וטיפוח חיי הקהילה.חנן מור ,  יו"ר ומנכ"ל הקבוצה ציין כי  " בהתאם לתקני החשבונאות ,  עד היום הכירה הקבוצה בהכנסות של 113 מיליון שקל ,  מתוך מכירות שבוצעו בהיקף כולל של 295 מיליון שקל הצפויות להוביל את הקבוצה להכיר ברווחים בעתיד .  את הניצנים הראשונים אנו צפויים לראות כבר בדו"חות הרבעון הרביעי של 2009 ". "אנו נערכים כיום לנצל את ההזדמנויות שמציעה רפורמת הקרקעות שמנהיג משרד השיכון .  הרכישות החדשות יהוו את ליבת העסקים של הקבוצה לשנים הקרובות לאחר שהפרויקטים אליהם נכנסה הקבוצה לפני כשלוש שנים הגיעו לבשלות והוכיחו רווחיות שתרמה לביסוס האיתנות הפיננסית של הקבוצה ". 

קבוצת חנן מור צופה רווח נקי כ-7.5 מ' ש' ב-2009 ;  מכרה יחידות דיור וקרקעות בהיקף של 106 מ' ש'
הקבוצה מעריכה את יתרת המלאי בכ-550 מ' ש' ;  תתרום לקהילה כ-2% מהרווחים ב-2009

