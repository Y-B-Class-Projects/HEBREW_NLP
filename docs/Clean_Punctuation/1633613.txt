ניו יורק מנסה לצמצם את הגירעון :  תעלה את המסים לתושבים ב-2,300 דולר בממוצע
הארנונה הממוצעת לבית פרטי במנהטן ,  העומדת כיום על 18,600 דולר בשנה ,  תעלה ב-971 דולר
משק הבית הממוצע בניו יורק ישלם 2,300 דולר נוספים במסים ועמלות ב-2010 ,  לעומת 2009 ,  על רקע צפי לגירעון של 4 מיליארד דולר בקופת העירייה - כך דיווח היום העיתון  " ניו יורק פוסט ". בשנת שעברה כבר ביצעה עיריית ניו יורק מספר העלאות מסים .  בין היתר ,  העלתה העירייה את המע"מ מ-4% ל-4.5% .  יחד עם המס על אנשים שעובדים בעיר ,  אך לא מתגוררים בה ,  משלמים כיום הצרכנים בניו יורק מס של 8.9% על מרבית הרכישות .  כמו כן ,  העלתה העירייה את המע"מ בחשבונות הגז והחשמל ,  צעד שיעלה למשק הבית הממוצע 28.50 דולר בחודש.הארנונה הממוצעת לבית פרטי במנהטן ,  העומדת כיום על 18,600 דולר בשנה ,  תעלה ב-971 דולר ב-2010 .  ברובעים אחרים של העיר ,  תעלה הארנונה הממוצעת ב-184 דולרים .  בעלי דירות במנהטן ישלמו 415 דולר יותר בשנה וברובעים אחרים 71 דולר .  בממוצע ,  תעלה הארנונה הממוצעת לבעלי דירות בעיר ב-276 דולרים.בסך הכל ,  העלו המחוקקים במדינת ניו יורק ,  העומדת בפני גירעון של 3 מיליארד דולר - לראשונה מזה 15 שנים - יותר מ-50 מסים ועמלות ,  כולל מס ההכנסה לזוגות נשואים המשתכרים 300 אלף דולר או יותר ,  הצפויים להניב הכנסות נוספות של 8 מיליארד דולר לקופת המדינה בשנה הקרובה .
 
ניו יורק מנסה לצמצם את הגירעון :  תעלה את המסים לתושבים ב-2,300 דולר בממוצע
הארנונה הממוצעת לבית פרטי במנהטן ,  העומדת כיום על 18,600 דולר בשנה ,  תעלה ב-971 דולר

