השרה לבנת : " נקים מרכז לאומי לתיעוד אמנויות הבמה "
 שרת התרבות והספורט הכריזה בישיבת הממשלה על חלקה בפרויקט שימור המורשת הלאומית של ישראל . " נעשה דיגיטציה של המורשת הרוחנית "
 שרת התרבות לימור לבנת הכריזה היום  ( ראשון )  בישיבת הממשלה על מהלך נרחב של משרדה למען שימור  " המורשת הרוחנית "  של נכסי תרבות ישראלים . 
" בצד הפעילות החשובה של שימור האתרים ,  התרומה הייחודית של משרד התרבות והספורט היא שימור התרבות הרוחנית של מדינת ישראל ",  אמרה השרה לבנת . " זהו נושא שנעסוק בו בכל המרץ .  כל אזרח יוכל לצפות בחנה רובינא בהצגה 'דיבוק' .  כל אדם יוכל לשמוע שירים משנותיה הראשונות של המדינה ולצפות בסרטים שצולמו בישראל בשנות ה-30 וה-40 באמצעות הפילם שהולך ונכחד .  גם סרטם של האחים לומייר ,  חלוצי הקולנוע הצרפתי ,  שצילמו את אחד הסרטים הראשונים בהיסטוריה בישראל ,  במסע מיפו לירושלים ,  יוכל להישמר בזכות הפרויקט ".   
" אנו הולכים לבצע מהלך שמעולם לא נעשה :  דיגיטציה של המורשת הרוחנית ",  אמרה השרה לבנת . " אנו נקים מרכז לאומי לתיעוד אמנויות הבמה שיכלול גם את היכל הזמר העברי .  כל השירים וההופעות יתורגמו למדיה דיגיטלית על מנת שכל אזרח בהווה ובעתיד יוכל ליהנות מהם .  זהו קרש הצלה לפני שהכל ייעלם .  מדינות העולם כבר החלו לפעול בתחום זה .  רק לפני כשבועיים נפגשתי עם שר התרבות הצרפתי שסקר בפני את פעילות צרפת בתחום שימור המורשת הרוחנית והתיעוד ".  
בישיבת הממשלה סיפרה השרה לבנת כי קיבלה לפני מספר שבועות דיסק המכיל שירים משנות ה-30 בביצוע אמה ,  שולמית לבנת ,  הנחשבת לזמרת המחתרות .  לדברי לבנת ,  השירים עברו דיגיטציה ובזכות תהליך זה ,  קל יותר לשמור על איכותם  מהלך אותו מתכננת לבנת להכיל על שירים נוספים מהרפרטואר של הזמר העברי .
 
השרה לבנת : " נקים מרכז לאומי לתיעוד אמנויות הבמה "
 שרת התרבות והספורט הכריזה בישיבת הממשלה על חלקה בפרויקט שימור המורשת הלאומית של ישראל . " נעשה דיגיטציה של המורשת הרוחנית "
 
