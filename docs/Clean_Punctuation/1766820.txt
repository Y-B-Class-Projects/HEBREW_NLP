אנגליה :  טוטנהאם וצ'לסי נפרדו ב-1:1 דרמטי
דרוגבה איזן לאחר שער של פאבליוצ'נקו ,  אך החמיץ פנדל בתוספת הזמן והכחולים החמיצו הזדמנות לעלות לפסגה
הדרבי הלונדוני בין טוטנהאם לצ'לסי עמד במוקד משחקי הערב במחזור ה-17 בפרמיירליג ,  ובצדק מוחלט .  השתיים אמנם נפרדו בתיקו 1:1 ,  אך ייצרו משחק דרמטי במיוחד בתום 90 דקות לוהטות בכפור של לונדון .  עוד לפני כן התקיימו שני משחקים נוספים .  בראשון וולבס גברה 0:1 על בירמינגהאם בקרב תחתית ,  והותירה את ווסטהאם של גרנט מסובכת .  לאחר מכן בולטון ,  ללא תמיר כהן ששוב לא נכלל בסגל ,  גברה 1:2 על בלקבורן במשחק דרמטי במיוחד .
 הכחולים של קרלו אנצ'לוטי יכלו לעלות למקום הראשון אם היו מנצחים בדרבי ,  אך בכושר בו הם נמצאים כרגע ,  נראה שהם מברכים גם על תיקו 1:1 ,  בטח לאחר שחזרו מפיגור 1:0 מוקדם .  מצד שני ,  לאחר החמצת הפנדל של דרוגבה בדקה ה-92 ,  הם גם יכולים לצאת עם תחושת החמצה .  אם יש דבר ממנו צ'לסי יכולה להתעודד זו העובדה שלמרות המשבר שעובר עליה ,  היא עדיין במאבק האליפות עם 31 נקודות ותישאר במרחק נקודה אחת בלבד ממנצ'סטר יונייטד וארסנל עד המשחק בין השתיים מחר בערב .
 בדקה ה-15 עלו התרנגולים ליתרון ,  כשמסירת עומק של גארת בייל מצאה את ג'רמיין דפו בנבדל ,  אך הקוון לא הרים את הדגל והחלוץ האנגלי העביר לרומן פאבליוצ'נקו .  החלוץ הרוסי עבר בקלות את טרי ,  הסתובב ובעט לפינה הקרובה .  מהלך גדול של פאבליוצ'נקו ,  שכבש את שערו התשיעי העונה והעלה את טוטנהאם ל-0:1 .  
צ'לסי אמנם בתקופה גרועה ולא מסוגלת לשחזר את היכולת החלומית שלה מפתיחת העונה ,  אך כנראה שמשהו ברוח הלחימה והווינריות עדיין שם .  הכחולים הצליחו לאזן בדקה ה-70 לאחר שדידייה דרוגבה ,  שנכנס כמחליף במחצית ,  ניער מעליו את מייקל דוסון  ( אחרי מה שנראה כנגיעת יד )  .  החלוץ מחוף השנהב הסתובב ובעט ברגל שמאל כדור חזק ,  גומש הדף גרוע לשערו שלו וזה 1:1 .  היה זה שער שדה ראשון לדרוגבה מאז ה-0:2 על ארסנל ב-3 באוקטובר .  
בדקה ה-78 רשמה צ'לסי אירוע מכונן נוסף כשפרנק למפארד החליף את פלורן מאלודה וחזר מפציעה שהשביתה אותו מאז המשחק מול סטוק ב-28 באוגוסט .  הדאבליסטית המעודדת נראתה אופטימית ,  ובתוספת הזמן קיבלה צ'לסי פנדל ,  ולמעשה מתנה נוספת מהשוער של התרנגולים :  גומש יצא משערו בגמלוניות ,  וביצע ברחבה עבירה מיותרת על ראמירז .  אלא שיש גבול למתנות ,  והשוער הברזילאי הצליח לחפות על השגיאות שלו בהדיפה גדולה של הפנדל והותיר את התוצאה על 1:1 בסיום .
 בולטון - בלקבורן 1:2 
תתחילו להתרגל .  בולטון של השנה היא קבוצת צמרת לכל דבר והניצחון הדרמטי העלה אותה למקום החמישי .  בדקה ה-56 איבדה בולטון את מארק דייויס שהורחק בצהוב שני .  האורחים תקפו ונגיחה של כריסטופר סמבה הורחקה מקו השער על ידי קווין דייויס .  דווקא ב-10 שחקנים הצליחה בולטון לכבוש כשפבריס מואמבה השתחרר מהשמירה ושלח כדור שטוח לרשת של פול רובינסון בדקה ה-66 .  
הדרמה הגדולה החלה בדקה ה-87 .  לחץ אדיר של בלקבורן הניב פרי עם שער שוויון של המחליף מאמה בירם דיוף .  סם אלרדייס כבר חגג נקודה מול האקסית ,  אבל בולטון מצאה שוב את הרשת תשע שניות מחידוש המשחק .  כדור ארוך נשלח מקו מחצית המגרש ,  קווין דייויס הוריד בראש וסטוארט הולדן כבש את שער הניצחון .  
וולבס - בירמינגהאם 0:1 
הזאבים  ,  שלראשונה העונה סיימו משחק עם שער נקי ,  משיגים ניצחון קריטי בקרב התחתית והותירו את ווסטהאם לבד במקום האחרון .  סטיבן האנט כבש את שער הניצחון בדקה ה-45 אחרי בישול של סילבן אוואנס-בלייק .  השליטה של המארחים נמשכה גם במחצית השנייה כשבירמינגהאם סיימה את המשחק ללא בעיטות למסגרת וראתה רצף של ארבעה משחקים ללא הפסד מגיע לסיומו .
 עדכון ראשון :  17:23

אנגליה :  טוטנהאם וצ'לסי נפרדו ב-1:1 דרמטי
דרוגבה איזן לאחר שער של פאבליוצ'נקו ,  אך החמיץ פנדל בתוספת הזמן והכחולים החמיצו הזדמנות לעלות לפסגה

