Mail.ru ,  מבעלי פייסבוק ,  הנפיקה לפי שווי של 5.7 מיליארד דולר
גייסה 912 מיליון דולר ב-IPO הגדול ביותר בבורסת לונדון מאז יולי ;  המניה מזנקת ב-27% ביום המסחר הראשון
חברת האינטרנט הרוסית mail.ru ,  אשר בבעלותה נתח בפייסבוק ,  גייסה 912 מיליון דולר בהנפקה ראשונה לציבור  ( ipo )  בבורסת לונדון - ה-ipo הגדול ביותר בלונדון מאז חודש יולי .  מניית mail.ru קופצת ב-27% בבורסת לונדון ,  לאחר שמוקדם יותר כבר נסקה ב-41% - הזינוק החד ביותר שרשמה מניה ביומה הראשון בבורסה זה לפחות שנתיים .  mail.ru ,  לשעבר דיג'יטל סקיי טכנולוגיס ,  מכרה 32.9 מיליון מניות במחיר של 27.7 דולר למניה - הקצה העליון של טווח מחיר היעד של 23.7-27.7 דולר למניה .  היקף הביקוש להנפקה היה גבוה פי 20 מההיצע ,  אמרו גורמים המקורבים להנפקה .  המניות שנמכרו מהוות נתח של 17% ממניות החברה ,  לא כולל הקצאת יתר ,  ועל כן משקפות ל-mail.ru שווי שוק של 5.7 מיליארד דולר .  שווי זה הופך אותה לחברת האינטרנט הבורסאית הגדולה באירופה במונחי שווי שוק .  mail.ru מחזיקה בבעלותה את אתר הדואר אלקטרוני והגיימינג הרוסי באותו שם ,  שהוא אתר התוכן הגדול ביותר ברוסיה עם כ-50 מיליון מבקרים ייחודיים מדי חודש .  כמו כן ,  מחזיקה החברה בחברת המסרים המיידים הישראלית icq אותה רכשה מחברת האינטרנט האמריקאית aol ,  וכן אתרי רשתות חברתיות vkontakte.ru ו-odnoklassniki.ru ומערכת התשלומים במסופים qiwi .  לחברה יש גם אחזקות קטנות באתר הרשתות החברתיות פייסבוק  ( 2.4% )  וחברת המשחקים זינגה  ( 1.5% )  .
 
Mail.ru ,  מבעלי פייסבוק ,  הנפיקה לפי שווי של 5.7 מיליארד דולר
גייסה 912 מיליון דולר ב-IPO הגדול ביותר בבורסת לונדון מאז יולי ;  המניה מזנקת ב-27% ביום המסחר הראשון

