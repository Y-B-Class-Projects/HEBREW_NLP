MENA 
ראשי תיבות של middle east and north africa - המזרח התיכון וצפון אפריקה .  את מדינות mena נהוג לכרוך יחדיו מסיבות שונות ,  והאזור זוכה להתייחסות נפרדת בסקירות של הבנק העולמי .  באזור זה - ממרוקו במערב ועד כוויית ואיראן במזרח - מתגוררים 300 מיליון איש ,  רובם ערבים מוסלמים .  לפי הבנק העולמי ,  כ-23% מתושבי מדינות אלה מתקיימים על פחות מ-2 דולרים ביום .  ישראל אמנם נמצאת גיאוגרפית באזור זה ,  אך היא רחוקה ממנו מאוד מבחינה כלכלית .  הרשות הפלסטינית ,  לעומת זאת ,  שייכת ל-mena הן גיאוגרפית והן כלכלית .  ישנם משקיעים שרואים במדינות mena הזדמנות .  רוב המדינות באזור מנסות ליישם רפורמות כלכליות ולהעלות את רמת החיים של אוכלוסייתן .  בחלק מהן ,  כמו מצרים למשל ,  נרשמה צמיחה מהירה בשנים האחרונות ,  וצמחו בהן חברות ותאגידים גדולים בתחומי האנרגיה ,  התשתיות ,  התקשורת והפיננסים .  מחפשי ההזדמנויות סבורים שהנתונים הדמוגרפיים של מדינות mena והגיל החציוני הצעיר של התושבים בהן יסייעו להן לצמוח בקצב מהיר בטווח הארוך .  על פי הערכות ,  מדינות mena מחזיקות באדמתן כ-60% מעתודות הנפט העולמיות ,  וכ-45% מעתודות הגז הטבעי .  ככל שמחירי האנרגיה מאמירים ,  כך שוויין של עתודות אלה גדל .  שמונה מתוך 12 המדינות החברות באופ"ק נמנות עם מדינות mena .  עם זאת ,  חלק מהמדינות באזור זה ,  בעיקר בצפון אפריקה ,  אינן משופעות במשאבים טבעיים רבים - וחלק עצום משטחן הוא מדבר לוהט וצחיח .  השקעה במדינות mena נחשבת עדיין למסוכנת מאוד .  במקרים רבים אלה מדינות שאינן יציבות מבחינה פוליטית ,  ויש בהן משטר טוטליטרי .  חלק ניכר מהמדינות האלה אינן מיישמות פרמטרים של שקיפות והתחשבות בזכויות אדם .  בנוסף ,  המערכת הכלכלית בחלק מהמדינות האלה סובלת מרגולציה כבדה ,  והבורסות שלהן אינן מושכות משקיעים רבים בשל סחירותן הדלה .  דרך נוחה יותר להשקיע בכלכלות mena היא לחפש מניות של חברות בודדות ממדינות אלה שמניותיהן נסחרות בבורסות המערב .  דרך נוספת היא להשקיע בקרנות נאמנות ותעודות סל המשקיעות בחברות ממדינות אלה .  ginzburg@themarker.com.ami - אופ"ק ארגון של המדינות יצואניות הנפט ,  שמשתמשות בכוחן כספקיות של כ-40% מתצרוכת הנפט העולמית .  הארגון פועל כקרטל ,  ומנסה לווסת את היצע הנפט כדי לספק לחברותיו רווחים מקסימליים

MENA 
nan
