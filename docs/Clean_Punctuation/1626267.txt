אלישע לוי : " זה היה קרב חפירות "
 מאמן מכבי חיפה יודע שכדורגל גדול לא היה בדרבי ,  אך מרוצה מהניצחון .  קטן : " עבור הקהל והיוקרה ".  לוי : " לא באנו להפריע "
 צילום ועריכת וידאו :  נועם אשל
יותר מדי דקות כדורגל נטו לא ראינו הערב  ( שני )  בקרית אליעזר .  הדרבי החיפאי התאפיין במשחק אגרסיבי ועבירות רבות ,  אך מכבי חיפה הצליחה בכל זאת לנצח 0:1 את הפועל חיפה משער של אייל גולסה המצוין  ( 33 )  ,  להגדיל את יתרונה בפסגה לתשע נקודות ולסיים סיבוב כמעט מושלם .  אחרי חמש שנים נטולות דרבי בכרמל ,  העיר חיפה קיבלה בחזרה את היריבות שלה ,  ששוב צבועה כולה ירוק .
 אלישע לוי ,  המאמן המנצח ,  אמר בסיום : " סיבוב ראשון של 42 נקודות זה לא דבר של מה בכך ,  אבל תמיד אפשר לשחק יותר טוב .  זה היה משחק של קרב חפירות ,  לא שיחקנו הרבה נטו .  אני מרוצה מהתוצאה כי דעתי שיהיה משחק קשה הם היו אגרסיביים .  אף אחד לא רוצה להפסיד בדרבי שזה משחק על הרבה יוקרה ,  ואנחנו הולכים הלאה .  אנחנו לא מזוכיסטים ויודעים שאפשר לשחק יותר טוב והרבה יותר יפה ". 
באשר לחיזוק הקבוצה במהלך חלון ההעברות הקרוב ,  אמר המאמן : " אם אמצא שחקנים שאפשר לצרף ,  נביא אותם .  ננסה לצרף שחקן חכם למרכז השדה .  הגיע קשר גאורגי  ( לבאן חמלדזה )  ונבחן אותו .  הקהל רוצה שחקנים שישדרגו אותנו ,  נגמר עידן השמות ". 
יניב קטן : " היה חשוב לנו לנצח .  המשחק הזה נעצר כל דקה ,  אבל ידענו שזה מה שיקרה .  גולסה נתן משחק גדול ,  הוא שחקן אדיר ורק שימשיך ככה .  חשוב להעריך את רצף הניצחונות שלנו ,  זה לא קל .  זה מסוג המשחקים שהם עבור הקהל ,  על היוקרה בעיר .  רצינו שהאוהדים יהיו מרוצים .  כמו שלא נכנסו להיסטריה אחרי ההפסד למכבי תל אביב ,  כך גם לא נצא מגדרנו אחרי הניצחונות ". 
מספר שחקנים במכבי חיפה לא מצאו סיבה לחגוג בסיום ,  וחדר ההלבשה היה מלא בטענות כנגד מאמן הפועל חיפה ,  שלומי דורה . " בושה שהוא אמר להם לשחק על הרגליים ,  הם לא שיחקו כדורגל ",  אמר שחקן בקבוצה . " למרות מה שהם עשו ניצחנו אותם .  אם זה לא היה דרבי היה נגמר 5:0 ".  בחיפה ציינו לטובה את בירם כיאל ,  ששוב מגלה יכולת טובה ושומר על דומיננטיות .
 יעקב שחר ואלישע לוי לא דיברו בחדר ההלבשה .  יניב קטן החמיא לשחקנים על הנחישות וחיבק את אייל גולסה .  הקשר ג'ון קולמה המשיך להתלונן גם אחרי המשחק על כאבים קרסול ,  אך זה לא מנע ממנו לשחק 90 דקות .  בחיפה יאפשרו למספר שחקנים כמו קולמה ומוחמד גדיר להגביר את האימונים רק לקראת סוף השבוע ,  על מנת שלא לסכן אותם לקראת משחק הליגה הבא .
 מאמן הפועל חיפה ,  שלומי דורה ,  אמר לאחר המשחק : " ירדנו מנוצחים כי עשינו טעות קטנה ושילמנו ביוקר .  ברור שההפסד מאכזב בכל מצב .  היה הרבה אדרנלין וכבוד על המגרש .  באנו בגישה שאם נפסיד ,  אז נפסיד והדרבי הוא בונוס .  שיבשנו להם את צורת המשחק ולא היינו בבונקר .  אני מקווה שהקהל יבוא ויתמוך כך גם במשחקים אחרים ". 
ערן לוי ,  שהגיע עם הרבה רצון להוכיח והיה מהחלשים על כר הדשא ,  אמר : " לא חושב שלא הצליח לנו היום .  לא באנו להפריע אלא לשחק את הכדורגל של הפועל חיפה .  אני לא מהסס ומפחד מאחריות ,  אבל יש משחקים שפשוט לא הולך .  לא נתנו למכבי כבוד ,  אלא תקפנו .  אני לא מתמודד לבד - זו הפועל מול מכבי ולא ערן לוי מולה ".  
כשנשאל מדוע השתיק את הקהל הירוק ,  השיב לוי : " סימנתי שקט לקהל ולא באתי להסביר להם שום דבר .  מציירים את זה כאילו ערן לוי זרק את מכבי חיפה ,  אבל זה בדיוק ההיפך ואין לי בעיה להגיד את זה ". 

אלישע לוי : " זה היה קרב חפירות "
 מאמן מכבי חיפה יודע שכדורגל גדול לא היה בדרבי ,  אך מרוצה מהניצחון .  קטן : " עבור הקהל והיוקרה ".  לוי : " לא באנו להפריע "
 
