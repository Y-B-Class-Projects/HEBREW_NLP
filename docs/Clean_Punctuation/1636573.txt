הגירעון התקציבי של ארה"ב לא צפוי לרדת ב-2010 :  יעמוד על 1.35 טריליון דולר
עד שנת 2015 ,  לפי משרד התקציב של הקונגרס ,  יקטן הגירעון האמריקאי ב-480 מיליארד דולר בלבד
הגירעון התקציבי של ארה"ב יעמוד על 1.35 טריליון דולר ב-2010 ,  כמעט זהה לגירעון התקציבי האמריקאי ב-2009 ופי יותר משלוש לעומת הגירעון התקציבי ב-2008  כך העריך היום משרד התקציב של הקונגרס  ( cbo ) .התחזית הנוכחית של ה-cbo קטנה ,  אמנם ,  במעט מהתחזית הקודמת שפרסם המשרד ,  אך עדיין מדובר בגירעון התקציבי השני בגודלו של ארה"ב מאז מלחמת העולם השנייה .  הגירעון הגדול בתולדות ארה"ב היה בשנת הכספים 2009 ,  אז עלה הגירעון ל-1.4 טריליון דולרים בעקבות חבילת התמריצים של הממשל לעידוד הצמיחה וחילוץ המגזר הפיננסי.תחזית הגירעון של ה-cbo התפרסמה שבוע לפני שנשיא ארה"ב ,  ברק אובמה ,  צפוי לחשוף את תקציבו לשנת הכספים 2011 בפני הקונגרס ב-1 בפברואר .  אובמה עומד היום בפני לחצים גוברים להקטין את הגירעון התקציבי של ארה"ב ,  על רקע חששות בנוגע לאי-יכולתה של ארה"ב להמשיך לממן את הגירעון המתרחב ולצד הצורך להמשיך להגדיל את הוצאות הממשלה כדי לעודד יצירת משרות .  בית הנבחרים כבר אישר תוכנית בסך 156 מיליארד דולר לעידוד יצירת משרות ,  בעוד שהסנאט מנסח בימים אלה הצעה נפרדת בסך 80 מיליארד דולר לעידוד יצירת משרות ,  הכוללת קיצוצי מס לחברות שיגייסו עובדים חדשים.עד שנת 2015 ,  לפי ה-cbo ,  יקטן הגירעון האמריקאי ב-480 מיליארד דולר בלבד ,  במידה שקיצוצים במס הכנסה ,  מס ההשקעות ומסי ירושה יורשו לפוג בסוף השנה .  במידה שיחודשו ,  צפוי הגירעון לגדול .  במסגרת תקציבו ל-2011 צפוי אובמה להציע הקפאה של תקציב הסוכנויות הממשלתיות בארה"ב לתקופה של שלוש שנים .  עם זאת ,  מרבית הכלכלנים מעריכים כי התוכנית לא תקטין את הגירעון בצורה משמעותית ,  מאחר שהיא מהווה חלק קטן בלבד מהתקציב הפדרלי ,  המסתכם ב-3.5 טריליון דולר .
 
הגירעון התקציבי של ארה"ב לא צפוי לרדת ב-2010 :  יעמוד על 1.35 טריליון דולר
עד שנת 2015 ,  לפי משרד התקציב של הקונגרס ,  יקטן הגירעון האמריקאי ב-480 מיליארד דולר בלבד

