השפעת אירופה על השווקים בארה"ב ,  והשפעתה של ארה"ב על ישראל
ורד דר מפסגות :  מכיוון שבעיות החוב של ישראל לא מתקרבות בכלל לבעיות באירופה  ( הן חמורות אף פחות מאלו של ארה"ב )  ,  הרי שאם תהיה בריחה לאיכות על רקע חששות מחובות של מדינות ,  אין סיבה שזה יזיק לאג"חים בישראל
סוף השבוע בשווקיםשבוע שעבר הסתיים בדרך כלל בירידות קלות בלבד ,  אבל הוא היה רצוף עליות וירידות מאוד חדות ,  אותן ניתן לתרגם כ-"זה לגמרי v ",  ולאחריהן  - " בעצם ,  זה w ". מקור הרעש היה באירופה ,  שם התחוור בצורה החדה ביותר ,  שעיקר הטיפול במשבר הזה  ( בכל העולם )  היה פשוט טאטוא של החובות של המגזר הפיננסי אל מתחת לשטיח של המגזר הציבורי .  הבעיה היא שהבליטה בשטיח שמייצרת ערימת החובות האלו ,  הולכת ותופחת עד שקשה מאוד שלא להיתקל בה בדרך לרכישת מניות או אג"ח חברות.בימים חמישי-שישי היו ירידות יפות בשוקי המניות בעולם .  מקבץ קצר :  4.2% בגרמניה ,  6.1% בצרפת ,  7.3% בהונגריה ,  6.5% בברזיל .  באירופה ובאסיה כבר עברו בדרך כלל את רף ה"תיקון "  שמוגדר כירידת מחירי המניות בלמעלה מ-10% .  בארה"ב לא - בסך הכל ירידה של 7.3% מהשיא מלפני שלושה שבועות  ( בישראל ,  3.4% ) .סיפורי החובות הבעייתיים באירופה  ( וגם בארה"ב )  אינם חדשים וגם אי אפשר לדבר על דרמה גדולה שארעה בסוף השבוע ,  ובכל זאת חזרנו לירידות עולמיות בשוקי המניות .  מה בכל זאת היה שם :  נציבות האיחוד האירופי הודיעה שתפקח באופן הדוק על התקדמות בביצוע תוכנית הייצוב של יוון ,  וגם שאם יהיה צורך תסייע לה .  זו בעצם היתה האמירה הרשמית הראשונה ממנה ניתן היה להבין שלא יתנו ליוון ליפול .  החדשות הטובות הללו תורגמו על ידי אנשים שליליים לשתי חדשות רעות:o טוב שיש מעקב הדוק על התוכנית של יוון ,  אבל מה עם פיקוח על התוכניות של פורטוגל וספרד ?  המדינות הבעייתיות כבר זכו לראשי תיבות piigs  ( פורטוגל ,  אירלנד ,  איטליה ,  יוון וספרד )  ,  שמושמעות חמש פעמים על כל פעם שמישהו עוד מזכיר את ראשי התיבות הקודמים שהיו בראש הדיונים על שוקי ההון בעולם ,  ה-bric.o טוב שיש הבטחה לסייע ליוון  ( שגודלה פחות מ-4% מהכלכלות של מרחב היורו )  ,  אבל האם האיחוד יוכל לחלץ גם את פורטוגל  ( 2% )  ואת ספרד  ( 11% )  ?  הנפקה של ממשלת פורטוגל נפלה .  ה-cds של פורטוגל בשיא של כל הזמנים .   ( אפרופו cds :  אחת מהסיבות לנפילת aig היתה ה-cds שכתבה על ליהמן וחוסר היכולת שלה לשלם אותם .  מישהו מהגופים שכתב cds על החוב של יוון או של פורטוגל יוכל לעמוד בתשלום ,  אם יתרחש אירוע ביטוחי ?  זה לא רק השוק שלא למד כלום .  נראה שגם הרגולטורים לא )  .  בעיצומה של סערת החוב ,  הכריז הבנק אוף אינגלנד שהוא משהה את תוכנית רכישות האג"ח שלו .  וזה כששמה של בריטניה מופיע מידי פעם תחת הכותרת של  " מי המדינה הבאה שהשוק ייבהל מהחובות שלה ". רוב האמריקאים לא מודעים לכך שיש עולם מחוץ לארה"ב ,  והנה מסבירים להם ששוק המניות שלהם סובל בגלל חובות של יוון .  שערורייה .  צריך היה להזכיר להם שה-cds של קליפורניה מצביע על סיכוי לחדלות פירעון גבוה יותר מאשר זה של הונגריה ורומניה ולא הרבה יותר נמוך מזה של יוון .   אז המניות בארה"ב ירדו בגלל ההכרה בכך שיכול להיות שלא כל הבעיות נגמרו ובגלל שההתאוששות הכלכלית בכל העולם אולי תהיה איטית משחשבו קודם .  אבל היא הושפעה אולי יותר מכל מהתחזקות הדולר.הסיפור הרגיל :  דולר מתחזק ,  מניות וסחורות נחלשיםחודשים אנחנו מציינים שאחת הבעיות עם הזינוק במחירי המניות ,  היא שהוא מתואם בצורה חזקה מאוד עם החלשות הדולר .  האם תוכל העלייה להימשך ,  שאלנו ,  כאשר מכל סיבה שהיא הדולר יתחזק בעולם .  בחודשים האחרונים היו לנו לא מעט הזדמנויות לבחון את התשובה ,  ובכולם היא היתה  - " לא ".  כיוון המניות מושפע מכיוון הדולר  ( ולהיפך ) .ביומיים האחרונים ראינו התחזקות של הדולר ב-1% מול סל המטבעות הרלוונטי לו ושל 2% מול היורו .  סביר שזה יהיה הכיוון כל אימת שרמת החשש העולמית תעלה - בוודאי כאשר המקור לחשש זה הוא המטבע השני בחוזקו :  היורו  ( או במילים אחרות ,  במקרה הזה ,  יותר משהדולר התחזק ,  היורו נחלש )  .  הבריחה לאיכות הזו באה לידי ביטוי לא רק בחוזקו של הדולר אלא גם בירידה בתשואות על אג"ח לעשר שנים בארה"ב מ-3.70 ל-3.55.על הקשר השלילי שבין הדולר למניות כתבנו המון .  גם על הקשר השלילי בין הדולר למחיר הנפט  ( שירד בלמעלה מ-8% בתוך שלושה ימים )  הרחבנו בשנה האחרונה .  הזהב ,  שאמור להוות מקום מפלט בעת חשש עולמי ,  לא ממלא את תפקידו ומתנהג בינתיים כמו שורט על הדולר.הטענה שהעלנו בעבר היתה שהדולר הפך למטבע המינוף החדש :  בעולם לוקחים הלוואות בדולרים ומשקיעים אותם בנכסים מסוכנים יותר מחוץ לארה"ב .  פרימה של הקרי-טרייד הזה עקב התחזקות הדולר מחייבת סגירת פוזיציות .  קרי ,  מכירת מניות ,  סחורות או כל נכס אחר שנרכש באשראי דולרי.קדימה בשוקי המניותיום המסחר הסתיים בארה"ב בעלייה קלה ,  אחרי שבמהלך היום כבר איבד המדד עוד 2% .  כל העלייה נרשמה בשעה האחרונה של המסחר .  אפשר לייחס אותה לנתון אודות האשראי הצרכני ,  שהצביע על ירידה זה החודש ה-11 ברציפות .  בהחלט חדשות רעות ,  אלא שהירידה היתה קלה יותר מהצפי  ( 1.7 מיליארד דולר לעומת צפי לירידה בת עשרה מיליארד דולר ) .תמונת המצב היום :  עצבנות ,  חשש שההתאוששות הכלכלית אינה אמיתית ,  ירידות במחזורים גבוהים ,  תיקונים חדים למטה ולמעלה  ( הדאו עלה או ירד ב-100 נקודות ומעלה במשך 10 מתוך 14 ימי המסחר האחרונים ) .מצד שני ,  אי אפשר להתעלם מכך שהריבית עדיין אפסית ותישאר כזו עוד תקופה .  מדובר בעובדה שגורמת למשקיעים לשים כסף בנכסים מסוכנים ,  גם כאשר הם מעריכים שמחירם גבוה ,  רק על בסיס התקווה שייכנסו אחריהם עוד משקיעים המתוסכלים מהריבית האלטרנטיבית הנמוכה.אנחנו מעריכים שהתנודתיות בשוקי המניות בשנה הקרובה תהיה מאוד גבוהה .  היא תאופיין בתקופות בהן המשקיעים ידברו על אפשרות לסימן שורש או ל-w ,  ועל תקופות אחרות בהן המשקיעים יחזרו להיות בטוחים שמדובר ב-v.מה כל הסיפורים הללו אומרים לגבי השווקים בישראלשוק המניות - המתאם עם השוק האמריקאי מאוד גבוה .  זו אמירה שנכונה לגבי מרבית שוקי המניות בעולם בשנים האחרונות ,  לא רק הישראלי .  העוצמות יכולות להיות שונות .  מכיוון שהמשבר אינו שלנו ,  ומכיוון שהמתאם בין השוק הישראלי לשער הדולר נמוך יותר ,  סביר להניח שהכיוונים בארה"ב ייראו גם בשוק המניות הישראלי .  סביר גם שאחרי כל העליות וכל הירידות ,  התשואה בשוק המניות הישראלי תעלה על זו של ארה"ב  ( בנטרול המטבע ) .שוק המטח - שערו של השקל מול הדולר נע בדרך כלל עם שערו של היורו מול הדולר .  זו תופעה הקיימת כבר שנים רבות והיא נובעת מכך שסיפורי ארה"ב הם הדומיננטיים בהשפעה על שער הדולר מול מטבעות בעולם ,  בהשוואה לסיפוריהם של משקים ספציפיים .  או במילים אחרות ,  בשנים האחרונות תנודות שע"ח היו בעיקר של התחזקות והחלשות הדולר ,  והרבה פחות - החלשות והתחזקות השקל.יתכן ש-2010 תהיה שונה .  יתכן שמשקל הגורמים המייחדים שווקים ספציפיים יהיה משמעותי יותר .  אם כך יהיה ,  בהחלט יכול להיות שיתנתק הקשר בין האירו לבין השקל ,  ונראה את הדולר מתחזק מול היורו ,  אך נחלש מול השקל .  זאת משום שמצבה של אירופה גרוע הרבה יותר משל ארה"ב ,  אולם מצבה של ארה"ב גרוע יותר משל ישראל  ( ושווקים מתעוררים )  .  יש לציין ,  שלפחות בשני ימי המסחר האחרונים ,  זה לא מה שקרה .  הדולר התחזק גם מול השקל  ( אבל בפחות )  .  שוק אג"ח מדינה - נסיון השנתיים האחרונות מלמד אותנו שירידת תשואות בארה"ב תומכת בירידת תשואות בישראל ,  כל עוד אין מדובר בירידת תשואות בגלל בריחה לאיכות .  כלומר ,  כאשר התשואות בארה"ב ירדו בגלל צפי להפחתת ריבית הפד ,  ראינו ירידת תשואות גם בישראל .  כאשר ,  לעומת זאת ,  התשואות ירדו בגלל בריחה מנכסים מסוכנים בכל העולם אל הנכס הבטוח ביותר :  אג"ח ממשלת ארה"ב ,  התשואות בישראל בדרך כלל לא נהנו מכך  ( במקרה הטוב .  במקרה הרע ,  הן אף עלו ) .אנו נוטים לחשוב שכמו במט"ח ,  גם כאן יש סיכוי לשינוי בשנה הקרובה .  מכיוון שבעיות החוב של ישראל לא מתקרבות בכלל לבעיות באירופה  ( הן חמורות אף פחות מאלו של ארה"ב )  ,  הרי שאם תהיה בריחה לאיכות על רקע חששות מחובות של מדינות ,  אין סיבה שזה יזיק לאג"חים בישראל .  יש לציין ,  שזה גם מה שראינו בימי המסחר האחרונים - ירידה בתשואות בישראל בצמוד לירידה בתשואות בארה"ב.הכותבת היא כלכלנית ואסטרטגית ראשית הפסגות בית השקעות .
 
השפעת אירופה על השווקים בארה"ב ,  והשפעתה של ארה"ב על ישראל
ורד דר מפסגות :  מכיוון שבעיות החוב של ישראל לא מתקרבות בכלל לבעיות באירופה  ( הן חמורות אף פחות מאלו של ארה"ב )  ,  הרי שאם תהיה בריחה לאיכות על רקע חששות מחובות של מדינות ,  אין סיבה שזה יזיק לאג"חים בישראל

