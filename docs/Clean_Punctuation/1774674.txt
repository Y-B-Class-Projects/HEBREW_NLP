ליגת העל :  הפועל ת"א הביסה 0:5 את הפועל חיפה
האלופה השיגה ניצחון רביעי ברציפות ועלתה לפסגה באופן זמני .  זהבי ,  טועמה ,  פנדל של שכטר וצמד של שהר קבעו את התוצאה
שנה חדשה ?  שבוע של פגרה ?  התוצאות הן עדיין אותן התוצאות בליגת העל .  הפועל תל אביב טיילה הערב  ( שבת )  לניצחון מהקלים שלה בשנים האחרונות ,  0:5 על הפועל חיפה ,  במסגרת המחזור ה-16 והראשון בסיבוב השני .  צמד של בן שהר ,  שהכפיל את כמות השערים שלו מתחילת העונה ,  אחד של ערן זהבי ,  פנדל מדויק של איתי שכטר המתקאמבק ועוד בעיטה חופשית נפלאה של סלים טועמה הובילו את הקבוצה של אלי גוטמן למקום הראשון באופן זמני עם 35 נקודות ,  אחת יותר ממכבי חיפה ,  שתפגוש ביום שני את מכבי תל אביב במשחק המרכזי .  מה לגבי הפועל חיפה אתם שואלים ?  עדיף שהצוות המקצועי ושחקני הקבוצה יתרכזו במשחק מול הפועל רמת גן בשבוע הבא .
 הקבוצה של אלי גוטמן אמנם לא רשמה את המשחק הכי גדול שלה העונה ,  אך שוב הוכיחה שהיעילות שלה היא הרבה מעל הכל והצליחה לכבוש ללא מאמץ מיוחד שלוש פעמים .  אם יש משהו שאמור להדאיג את הפועל תל אביב זה מרכז ההגנה של הקבוצה ,  שלמרות הרשת הריקה רשמה תצוגה בינונית במיוחד ונראתה חדירה כשרק במזל ובשל ההתקפה האנמית של הפועל חיפה שמרה על רשת נקייה .  מי שדווקא הפתיע לטובה הוא השוער המחליף גליל בן שנן ,  שמילא את מקומו של וינסנט אניימה שיצא לחתונת אחיו ,  נראה מצוין ומנע מעדן בן בסט הבינוני שלושה שערים לפחות ופנדל .  עוד משהו שאמור לעודד את גוטמן זו העובדה שאחרי החמישייה הערב ,  הקבוצה שלו היא הכי פוריה העונה ועוד בהפרש גדול מעל כל שאר הקבוצות עם 38 שערים .
 הפועל חיפה ,  שלפני היציאה לפגרה רשמה את אחד ממשחקיה החלשים העונה והפסידה 2:0 להפועל פתח תקוה ,  נראתה לא טוב גם היום כשגם מעט ההזדמנויות אליה הגיעה נגמרו בבעיטות חלשות לידיו של גליל בן שנן .  האדומים של ניצן שירזי ,  שהיום לבשו שחור ,  יהיו חייבים להתאושש כבר במחזור הבא מול הפועל רמת גן האחרונה בבית כדי שלא ייסחפו בטעות שוב למערבולת ולרצף הפסדים .  כמו שהם נראו הערב ,  ולא שיש לשפוט אותם לפי התמודדות מול הפועל תל אביב ,  יש לשירזי הרבה על מה לעבוד השבוע באימונים .  השחקן היחיד שרשם משחק חיובי היה סשה סטויאנוביץ' ,  שיזם והפעיל את חבריו להתקפה אך לא הצליח לעשות יותר מדי לבדו וכשכל שאר חבריו לא מתפקדים .
 דקה 4 :  טועמה בעט כדור חופשי מ-28 מטר ,  אך הוא חלף סמוך לקורה של עמוס .  
דקה 5 :  ורמוט הכניס מסירת עומק לתמוז ,  שחלף על פני טרטצקי ובעט חזק ושטוח החוצה .
 דקה 7 :  קרן של ורמוט הגיעה לראשו של שהר ,  שניצל יציאה רעה של עמוס ונגח למשקוף .
 דקה 10 :  סטויאנוביץ' התקדם עם הכדור באין מפריע ושיחרר בעיטה ,  בן שנן קלט בקלות .
 דקה 14 :  גול !  זהבי הכניס מסירת עומק מצוינת לשהר ,  שנותר לבד מול עמוס ,  ובעט חזק ופנימה לפינה הרחוקה לאחר שהשוער שגה ולא יצא לכדור .  0:1 להפועל תל אביב .
 דקה 23 :  בן בסט העביר מסירה לסטויאנוביץ' ,  שהמשיך לאראל ,  אך זה בעט חלש לידיו של בן שנן .
 דקה 29 :  תמוז קיבל מסירת עומק ,  ניער מעליו בקלות את ליפנייה והשאיר לשהר ,  שבעט חלש לידיו של עמוס .
 דקה 34 :  סטויאנוביץ' הכניס כדור עומק נפלא לבן בסט ,  שהסתדר עם באדיר ובעט חזק אך לאמצע ובן שנן הדף .  הכדור חזר לחלוץ ,  שבעט מעל השער .
 דקה 45 :  גול !  בעיטה חופשית נפלאה של טועמה נעצרה רק בין החיבורים של עמוס .  0:2 להפועל תל אביב .
 דקה 50 :  הרחקה של ורמוט אחרי קרן הגיעה לסטויאנוביץ' ,  שבעט חזק סמוך לקורה .
 דקה 55 :  ורד הכניס לסטויאנוביץ' ,  שיישר למרכז שם חיכה אבו ניל ,  שבעט היישר על גופו של בן שנן .
 דקה 61 :  גול !  זהבי מסר לורמוט ,  שהעביר לבן דיין באגף שמאל .  האחרון הגביה וזהבי סיים עם נגיחה מצוינת לפינה הרחוקה .  0:3 להפועל תל אביב .
 דקה 68 :  פנדל !  אבוקרט הוכשל ברחבה על ידי אבוטבול .  בן בסט בעט את הפנדל רע מאוד ובן שנן הדף .  
דקה 74 :  גול !  איבוד כדור של חרמון הגיע לורמוט ,  שטייל בתוך הרחבה והעביר לשהר ,  שמול שער ריק בעט פנימה בקלות .  0:4 להפועל תל אביב .
 דקה 84 :  פנדל !  הפועל תל אביב קיבלה פנדל לאחר נגיעת יד מפוקפקת של חרמון ברחבה .  שכטר בעט מצוין לפינה .  0:5 להפועל תל אביב .
 הפועל תל אביב :  גליל בן שנן ,  עמרי קנדה ,  וואליד באדיר ,  ביוואן פרנסמן ,  דדי בן דיין ,  שי אבוטבול ,  ערן זהבי  ( יוסי שבחון ,  75 )  ,  גילי ורמוט ,  סלים טועמה  ( אביחי ידין ,  57 )  ,  בן שהר ,  טוטו תמוז  ( איתי שכטר ,  64 )  .
 הפועל חיפה :  גד עמוס ,  עומר ורד ,  סביטי ליפנייה ,  גולן חרמון ,  אייל טרטצקי ,  אושרי רואש  ( רן אבוקרט ,  46 )  ,  יוסי דורה ,  גל אראל ,  חנן ממן  ( אמיר אבו ניל ,  46 )  ,  סשה סטויאנוביץ'  ( רועי שוקרני ,  64 )  ,  עדן בן בסט .
 
ליגת העל :  הפועל ת"א הביסה 0:5 את הפועל חיפה
האלופה השיגה ניצחון רביעי ברציפות ועלתה לפסגה באופן זמני .  זהבי ,  טועמה ,  פנדל של שכטר וצמד של שהר קבעו את התוצאה

