בכיר ברד האט העולמית : " מרכז הפיתוח ברעננה הוא סופר אסטרטגי "
 בנובמבר השיקה החברה סט פתרונות ,  המבוסס על פיתוחיה של קומראנט הישראלית ,  אותה רכשה תמורת 107 מיליון דולר . " עוד מוקדם לקבוע את מידת ההצלחה של המוצר ",  קובע סגן נשיא רד האט
 >  >  בנובמבר האחרון השיקה רד האט העולמית סט פתרונות המבוסס על פיתוחיה של קומראנט הישראלית ,  שאותה רכשה תמורת 107 מיליון דולר .  פתרונות הווירטואליזציה החדשים של רד האט עומדים במרכזה של האסטרטגיה של החברה העולמית בתחום המתפתח . " עוד מוקדם לקבוע את מידת ההצלחה של המוצר בשוק ,  מכיוון שמייד לאחר ההשקה השוק נכנס לתקופת החגים .  עם זאת ,  מבחינתנו מדובר במוצר סופר אסטרטגי ",  קבע בשיחה עם themarker it ורנר קנובליך ,  מנהל הפעילות של החברה באירופה ,  באפריקה ובמזרח התיכון . " צריך לזכור שבתחום הווירטואליזציה אנחנו נלחמים בגורילה - האחיזה של vmware בשוק חזקה מאד ",  הסביר קנובליך המבקר כעת בישראל , " נפגשתי באחרונה עם אחד מהלקוחות הגדולים של vmware באירופה ,  שהסביר כי הם הקימו ועדה ששמה הוא 'מה הלאה אחרי vmware' .  הם חוששים מאוד מהנושא של הינעלות על ספק יחיד ".  מרכזיותו של המוצר לאסטרטגיה של רד האט מורגשת גם במרכז הפיתוח .  בעקבות השקת קו המוצרים הכריז רמי תמיר ,  סמנכ"ל הנדסה במרכז הפיתוח הישראלי של החברה ,  כי המרכז מתכנן להמשיך ולהתרחב .  גידול נוסף בנציגות הישראלית של החברה יורגש עם גיוסם של אנשי מכירות נוספים למרכז המכירות של החברה בישראל ,  שהוקם באפריל 2009 .  בחודשים הקרובים ,  הצהיר קנובליך ,  יעבור מרכז הפיתוח ועמו אנשי המכירות למשרדים חדשים . " נהיה לנו צפוף במשרדים המקוריים של קומראנט ",  הסביר יניב ליבוביץ' ,  בעבר מנהל תחום הלינוקס והקוד הפתוח במטריקס וכיום מנהל סניף המכירות הישראלי של רד האט .  מהלך זה ילווה בהרחבת מעגל שותפותיה העסקיות של החברה בישראל . " באחרונה הוסמכה חברת אמת מחשוב כמשווק מרכזי למוצרי רד האט .  אנו מתכוונים לחתום חוזי שיווק נוספים עם מספר חברות במהלך החודשים הקרובים ",  קבע ליבוביץ' .
 
בכיר ברד האט העולמית : " מרכז הפיתוח ברעננה הוא סופר אסטרטגי "
 בנובמבר השיקה החברה סט פתרונות ,  המבוסס על פיתוחיה של קומראנט הישראלית ,  אותה רכשה תמורת 107 מיליון דולר . " עוד מוקדם לקבוע את מידת ההצלחה של המוצר ",  קובע סגן נשיא רד האט

