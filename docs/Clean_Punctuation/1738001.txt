עכו :  דודו גורש התעמת עם אלי כהן והתנצל 
השוער הביע זלזול כלפי הוראה של מאמנו באימון וביקש סליחה בפני כל הקבוצה .  רועי דיין ומהראן ראדי יפתחו מול הפועל חיפה
כנראה שהתחתית עושה את שלה .  בהפועל עכו התלהטו הרוחות ביממה האחרונה ,  כאשר באימון אירעה תקרית בין השוער והקפטן דודו גורש למאמן אלי כהן .  אחרי שהתבטא בזלזול כלפי הוראה של כהן במהלך האימון ,  התנצל גורש בפני כהן ובפני חבריו לקבוצה ואמר : " איך שהתנהגתי ומה שעשיתי לא היה בסדר ,  וזה לא יחזור על עצמו שוב ". 
בעכו כבר מתייחסים לתקרית בלשון עבר ומתמקדים במשחק החשוב מול הפועל חיפה בשבת .  כהן צפוי לבצע מספר שינויים במערך ,  כאשר צמד הבלמים גבע ברקאי ואיציק כהן ישובו למרכז ההגנה לאחר שהחלימו מפציעות .  השניים יתפסו את מקומם של אלי ארליך ופדליס דמקאו שפתחו בהיעדרם .
 שינוי נוסף בחוליית ההגנה יגיע בעמדת המגן הימני ,  כאשר רן קוזוך יירד לספסל לטובתו של רועי לוי .  מהראן ראדי ,  שהצטרף לקבוצה לפני כשבועיים ,  צפוי לפתוח לראשונה בהרכב על חשבונו של שחר סימן טוב .  בחלק ההתקפי יקבל רועי דיין ,  שכבש צמד בהפסד להפועל רמת גן במחזור הקודם ,  את חולצת ההרכב במקומו של אושרי גיטא .
 
עכו :  דודו גורש התעמת עם אלי כהן והתנצל 
השוער הביע זלזול כלפי הוראה של מאמנו באימון וביקש סליחה בפני כל הקבוצה .  רועי דיין ומהראן ראדי יפתחו מול הפועל חיפה

