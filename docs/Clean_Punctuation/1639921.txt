קאלה דרש הבהרות בנוגע לחוזהו בעונה הבאה
השוער למקורביו :  בהפועל ב"ש לא הודיעו על המשך דרכי עד סוף ינואר ,  כמסוכם .  גורם במועדון : " סיכמנו שיקבל תשובה עד מרץ "
 שוער הפועל באר שבע ,  טברטקו קאלה ,  דרש בימים האחרונים הבהרות בנוגע לחוזהו של בעונה הבאה .  הסיבה ,  על פי עדות שמסר למקורביו :  הנהלת הקבוצה הבטיחה להודיע לשוער ,  שחתום עד תום העונה הנוכחית ,  האם היא מאריכה את חוזהו בעונה נוספת ,  לא יאוחר מה-31 בינואר .  קאלה לא נכח במחנה האימון שקיימה הקבוצה בימים האחרונים באילות בטענה שהוא חולה ובמועדון אישרו כי זו גם הסיבה האמיתית להיעדרו .  גורם במועדון אמר : " אנחנו שוקלים את הנושא .  באופן עקרוני סיכמנו שיקבל תשובה עד חודש מרץ ועד אז יודיעו לו האם חוזהו יוארך .  יכול להיות שבסופו של דבר נחתים אותו לעונה נוספת ".  את קאלה מייצג סוכן השחקנים עובד קראוס .
 במחנה עצמו הפסידה הקבוצה 4:3 למטאליסט חראקוב ,  כאשר מהמשחק נעדר גם הבלם הברזילאי דנילו מוריירה .  קאלה ,  שחזר רק היום לאימונים מלאים ,  יהיה כשיר למשחק בסוף השבוע נגד מכבי חיפה .
 הקבוצה התאמנה היום תחת מזג אוויר סוער והצוות המקצועי הורה להעביר לשחקנים כפפות וכובעים ,  על פי הצורך .  המגן שמעון הרוש והחלוץ ברק בדש ייעדרו מהמשחק הקרוב בגלל הרחקות ומי שתורגלו במקומם בהרכב הם המגן הצעיר אופיר דוידזאדה ,  שאמור לערוך הופעת בכורה בעמדת המגן השמאלי ,  ומאור מליקסון .  אביתר אילוז צפוי להיכלל לראשונה בסגל מאז הפציעה שעבר .
 
קאלה דרש הבהרות בנוגע לחוזהו בעונה הבאה
השוער למקורביו :  בהפועל ב"ש לא הודיעו על המשך דרכי עד סוף ינואר ,  כמסוכם .  גורם במועדון : " סיכמנו שיקבל תשובה עד מרץ "
 
