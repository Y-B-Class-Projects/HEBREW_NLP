ליגה א' :  נמנעו ממעידות
הפועל הרצליה שמרה על הבכורה בדרום עם 0:2 על נתיבות ,  חדרה נשארה צמודה אליה אחרי 1:2 בערד .  סטטוס קוו גם בצפון
אחרי שבשבוע שעבר טיפסה הפועל הרצליה לפסגת טבלת ליגה א' דרום ,  שמרה היום  ( שישי )  הקבוצה מהשרון על הבכורה עם ניצחון 0:2 על עירוני נתיבות .  הפועל חדרה נשארה במרחק נקודה בודדת ממנה עם ניצחון חוץ 1:2 בערד ,  והשקמה/רמת חן סיימה בתיקו שלישי ברציפות ,  הפעם 0:0 מול הפועל כפר שלם .
 הפועל הרצליה - עירוני נתיבות 0:2
המוליכה המשיכה בדהירה לליגה הלאומית למרות משחק לא מרשים ,  ולאחר שקבוצת התחתית מנתיבות הקשתה עליה את החיים במשך 75 דקות ,  הכריע עומר פרץ את המשחק עם צמד בזק בדקות 75 ו-78 .
 הפועל ערד - עירוני חדרה 2:1
בחדרה נאלצו להסתדר ללא החלוץ שי אבוקסיס ,  שנפגע אתמול קשה באימון הקבוצה ונלקח לבית החולים .  אחרי שער יתרון של שלומי טולדו בדקה ה-39 השווה אלעזר לביא למקומיים ,  לפני ששער עצמי של גלעד צנעני חמש דקות לסיום נתן לחדרה את מלוא שלוש הנקודות .
 השקמה/רמת חן - הפועל כפר שלם 0:0
המקומיים איבדו לחלוטין את המומנטום המצוין שלהם עם תיקו שלישי ברציפות ,  שהרחיק אותם לפער של שבע נקודות מהמוליכה .  בכפר שלם ,  שלא הפסידה בשבעת משחקיה האחרונים ,  כבר יכולים להסתכל גבוה יותר לעבר מעלה הטבלה .
 שאר התוצאות :
 בית"ר כפר סבא - מכבי קרית גת 2:1לקרית גת :  ניר חזות 32 ,  90 .  לכפר סבא :  מתן אלגאווי 20 .
 צפרירים חולון - הפועל נחלת יהודה 2:2לחולון :  צחי שרון 50 ,  מאור דוז 76 .  לנחלת יהודה :  שרון מרצינו 13 ,  אור חסון 64 .
 הפועל מבשרת ציון - עמישב פתח תקוה 1:1למבשרת :  בן פישמן 37 .  לעמישב :  כפיר דהן 44 .
 עירוני כפר יונה - שמשון בני טייבה 2:2לכפר יונה :  גילי חג'ג' 7 ,  אופיר חלאווני 15 .  לטייבה :  מומה מסארווה 72 ,  85 .
 מכבי יבנה - עירוני קרית מלאכי 1:1ליבנה :  אורי קרגולה 73 .  לקרית מלאכי :  יוני רביבו 45 .
 הפועל עפולה - עירוני אום אל פאחם 2:1
אחרי התיקו מול ג'ת במחזור הקודם הגיעו יותר מאלף אוהדי עפולה כדי לתמוך בקבוצתם בניסיונה לחזור לתמונת מאבק העלייה ,  אבל אזרף סולימן כבר למוליכה בדקה ה-13 .  יובל שווט איזן בדקה ה-60 ,  אבל כעבור שלוש דקות בלבד כבש אמיר אבו את שער הניצחון .
 אסי גלבוע - עירוני ג'ת 2:1
הקבוצה של דני ניראון יצאה בשלום מהתענכים בעזרת שער מוקדם של עוז ברנדווין בדקה ה-29 ,  ואחרי שחן עזרן איזן בדקה ה-60 בבעיטה חופשית החזיר ברנדווין עם בישול לאלן טל שנגח את שער הניצחון בדקה ה-73 .
 בני טמרה - מכבי טמרה 2:2
הדרבי של טמרה היה גם קרב תחתית קשוח וסוער ,  שגם סיפק מנה נאה של שערים .  מוטי בן חמו ואניס אבו העלו את מכבי טמרה ליתרון 0:2 עד הדקה ה-20 ,  לפני שבני טמרה חזרה במחצית השנייה עם שערים של נאיף חוסין ועלי עראקי שחילקו את הנקודות .
 מכבי כפר קנא - עירוני קרית אתא 1:1
אחרי תקופה טובה שהקפיצה אותה לחלק העליון של הטבלה נבלמה קרית אתא בכפר קנא ,  כשאסף דגאש כבש ראשון למקומיים ,  ואלכסיס ויינשטיין סייע לאורחים לחלץ נקודה בשער שוויון .
 במשחק נוסף :
 מכבי צור שלום - עירוני כרמיאל/צפת 0:1לצור שלום :  אדם וייר 39 .
 בשבת ,  התקיימו שלושה משחקים נוספים במחוז הצפוני .  בתחתית ,  בני ג'דידה נחלצה מהמקום האחרון בעקבות 1:1 במשחק החוץ מול עירוני טבריה .  טירת הכרמל הפסידה 4:3 למכבי אום אל פאחם וירדה למקום האחרון .  הפועל כפר קנא הפתיעה עם ניצחון חוץ 0:1 על מכבי כפר קרע .
 
ליגה א' :  נמנעו ממעידות
הפועל הרצליה שמרה על הבכורה בדרום עם 0:2 על נתיבות ,  חדרה נשארה צמודה אליה אחרי 1:2 בערד .  סטטוס קוו גם בצפון

