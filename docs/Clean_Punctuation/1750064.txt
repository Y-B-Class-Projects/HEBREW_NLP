אנגליה :  ליברפול ניצחה את בולטון 0:1
האדומים התקשו מאוד ,  ונזקקו לשער דרמטי של מקסי  ( 86 )  כדי לברוח מהקו האדום .  ניוקאסל רקדה עם 1:5 מדהים על סנדרלנד
המחזור העשירי בפרמיירליג נמשך הערב  ( ראשון )  אחרי שלל הדרמות של אמש ,  כאשר במוקד השיגה ליברפול 0:1 דרמטי למדי על בולטון ,  ונמלטה סוף סוף מהקו האדום .  בדרבי של בירמינגהאם נפרדו בירמינגהאם ואסטון וילה גם כן ללא שערים במשחק שהבטיח הרבה אך קיים מעט מאוד ,  בעוד ה-תוצאה של היום היתה שייכת לניוקאסל .  המגפייז הנהדרים הראו כיצד לנצח דרבי ,  כאשר מחצו את סנדרלנד עם 1:5 מדהים בדרבי של צפון-אנגליה ,  בדרכם אל המקום השביעי בטבלה .  המחזור יינעל מחר ,  כאשר בלקפול תארח את ווסט ברומיץ' .
 אחרי הניצחון הקריטי על בלקבורן בשבוע שעבר ,  אנשי ליברפול בוודאי קיוו כי המועדון הכושל סוף סוף יוצא לדרך חדשה .  אותו 1:2 ביתי קטע רצף של חמישה משחקים ללא ניצחון ,  ואכן ,  הערב ,  לראשונה העונה ,  רשמו האדומים שני נצחונות ליגה רצופים - לראשונה העונה .  בנוסף ,  לראשונה מזה זמן רב ,  נמלטו סוף סוף שחקניו של רוי הודג'סון מתהומות הקו האדום ,  ופתחו ממנו פער של שלוש נקודות .
 הודג'סון חסר הערב את דירק קאוט ודניאל אגר הפצועים ,  כאשר בשבעת המשחקים האחרונים בין שתי הקבוצות יצאה ליברפול עם רגלה על העליונה ,  והערב ,  למרות שזה הלך מאוד קשה ,  היא דאגה לשמור על הסטטיסטיקה .  החמצה גדולה של פרננדו טורס בדקה השביעית מנעה מהאורחים לעלות ליתרון מוקדם ,  כאשר בהמשך הציל פפה ריינה את קבוצתו פעם אחר פעם מול הנסיונות של קווין דייויס וחבריו .  
ואז הגיעה הדקה ה-86 ,  ואיתה מקסי רודריגז ,  אחד השחקנים החלשים על כר הדשא ,  שניצל את המסירה של טורס על מנת להכניע את יוסי יאסקוליינן ,  ולקבוע את תוצאת המשחק הדרמטית ולחגוג שער ראשון העונה .  ליברפול רושמת ניצחון שני ברציפות ,  ובשבוע הבא היא חוזרת לאנפילד ,  ולמפגש ענק עם צ'לסי .  יהיה מעניין .  תמיר כהן ישב על ספסל המארחת למשך 90 הדקות .
 דיברו בשבוע האחרון הרבה על המשרה של כריס יוטון ,  מנג'ר ניוקאסל .  אמרו שהוא מועמד כמעט ודאי לאבד את המשרה שלו בזמן הקרוב ,  אז איזו תשובה טובה יותר מניצחון בדרבי ?  המגפייס הביסו היום  ( ראשון )  1:5 את סנדרלנד השנואה בדרבי של צפון אנגליה .  לניוקאסל זהו כבר ניצחון שני ברציפות ,  אחרי ה-1:2 באפטון פארק מול ווסטהאם ,  והיא עלתה למקום השביעי עם 14 נקודות אחרי 10 מחזורים .
 ניוקאסל עלתה ליתרון בדקה ה-27 קרן של ג'ואי בארטון ננגחה על ידי אנדרו קארול וקווין נולאן בעט מספרת יפהייפיה פנימה .  0:1 למגפייס .  השני של הקבוצה הביתית ושל נולאן הגיע בדקה ה-34 ,  כשהכדור הגיע לשחקן אחרי טעות קשה בהגנת האורחת וניסיון בעיטה לא מוצלח של קארולץ נולאן לא התקשה לבד מול סימון מינולה וכבש את השני שלו בדרך ל-0:2 לניוקאסל .  השער השלישי הגיע עוד לפני המחצית .  יונאס גוטיירז הוכשל ברחבה על ידי טיטוס בראמבל .  שולה אמאובי ביצע את הפנדל מצוין וקבע 0:3 שגמר את המשחק עוד לפני הירידה לחדרי ההלבשה .  
אם זה לא הספיק לסנדרלנד ,  היא גם נותרה בעשרה שחקנים בדקה ה-51 לאחר שבראמבל הכשיל את קארול מאחור וראה את הכרטיס האדום .  החגיגה לא נגמרה ובדקה ה-70 זה כבר 0:4 .  גוטיירז הכניס כדור עומק לקארול שנגח למשקוף ,  הכדור חזר לאמאובי שבעט פצצה פנימה וקבע 0:4 גדול .  ניוקאסל לא עצרה והשיגה גם את החמישי כשקרן הוסטה מראשו של אמאובי ישר לראשו של נולאן שכבש מקרוב ,  השלים שלושער וקבע 0:5 ענק .  דארן בנט עוד צימק ל-1:5 ,  אבל זה ממש לא מנחם מישהו בסנדרלנד .
 לא רק הדרבי של צפון אנגליה נערך היום ,  אלא גם הדרבי של בירמינגהם והוא היה נוצץ הרבה פחות .  אסטון וילה ,  שהגיעה למשחק עם רצף של שישה ניצחונות על היריבה השנואה במשחקי הדרבי ,  לא מצאה את הרשת ודווקא האורחת הייתה קרובה יותר לכבוש ואף קופחה כשלא קיבלה פנדל שהגיע לה מעט לפני המחצית בשל נגיעת יד של נייג'ל ריו קוקר .  שתי הקבוצות נפרדו בתיקו שהעלה את וילה למקום ה-12 עם 11 נקודות ואת בירמינגהאם ל-13 עם 10 .
 עדכון ראשון :  17:25

אנגליה :  ליברפול ניצחה את בולטון 0:1
האדומים התקשו מאוד ,  ונזקקו לשער דרמטי של מקסי  ( 86 )  כדי לברוח מהקו האדום .  ניוקאסל רקדה עם 1:5 מדהים על סנדרלנד

