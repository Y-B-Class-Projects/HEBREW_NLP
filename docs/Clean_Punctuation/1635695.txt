עובדי שירות התעסוקה חוזרים לעבודה
בתום למעלה משלושה שבועות של שביתה ,  יחזרו הבוקר עובדי שירות התעסוקה לעבודה סדירה .  זאת לאחר שהגיעו להסדר עם הנהלת המוסד ומשרד האוצר
עובדי שירות התעסוקה הודיעו אמש  ( ראשון )  כי יפסיקו החל מהבוקר את העיצומים בהם הם נוקטים ויחזרו לעבודה סדירה ,  זאת בתום למעלה משלושה שבועות של שביתה .  במסגרת ההסדר אליו הגיעו העובדים ייחתם כבר במהלך השבועיים הקרובים הסכם אשר יכלול מענק חד פעמי וכן דרגות אשר יאפשרו לעובדים לקבל תוספות שכר קבועות בהתאם לנהוג בשירות הציבורי .
 עובדי שירות התעסוקה פתחו בשביתתם על רקע החלטת הממשלה להרחיב את פעילותה של תכנית  " אורות לתעסוקה ",  הידועה גם כתכנית ויסקונסין .  לפי ההחלטה ,  התכנית תורחב לארבעה חודשים נוספים ותכלול אזורים נוספים ברחבי הארץ .  העובדים טוענים כי ההחלטה להרחיב את התכנית התקבלה ללא התחשבות בהשפעה של המהלך עליהם ,  ללא עיגון של תנאי העסקתם ומבלי שיתאפשר להם להעניק שירות מלא ויעיל לאוכלוסיית הנתמכים .
 אתמול ,  בצעד חריג ולאור פנייה של יו"ר ההסתדרות עופר עיני ,  החליטו העובדים לפתוח למספר שעות את הלשכות על מנת לאפשר רישום של מובטלים חדשים הנזקקים לסיוע של שירות התעסוקה .  בלשכות נרשם עומס רב וכן נוצר בלבול מצד אזרחים רבים שאינם עומדים בקריטריונים של נתמכים חדשים ,  ולכן לא הורשו לקבל שירות בלשכות .  
גורמים בשירות אמרו אמש לוואלה !  חדשות כי  " אין ספק שהעומס הרב ,  התלונות הרבות מצד אזרחים והעובדה כי בסופו של דבר האוכלוסיות החדשות נושאות על גבן פעם נוספת את החלטות הממשלה ,  הן אלה שהביאו להשגת ההבנות שיאפשרו את פתיחת הלשכות כרגיל החל ממחר בבוקר ". 
לאור השיבושים שנרשמו במתן השירות למחוסרי התעסוקה בלשכות בשבועות האחרונים ,  צפוי הבוקר עומס רב בלשכות שירות התעסוקה בכל רחבי הארץ עם פתיחתן בשעה 8:30 .  גורמים בועד העובדים מבקשים מהמגיעים לקחת בחשבון כי יידרש זמן המתנה רב מצד המגיעים עד לקבלת שירות מלא .
 
עובדי שירות התעסוקה חוזרים לעבודה
בתום למעלה משלושה שבועות של שביתה ,  יחזרו הבוקר עובדי שירות התעסוקה לעבודה סדירה .  זאת לאחר שהגיעו להסדר עם הנהלת המוסד ומשרד האוצר

