העבריין אבנר הררי הואשם בניסיון רצח
כתב אישום הוגש נגד העבריין אבנר הררי ושותפיו בגין ניסיון רצח .  לפי כתב האישום ,  הררי ושותפיו ניסו לחסל את אייל בליסה ,  אולם המשטרה מנעה את המהלך
 ( צילום :  עוז מרון ,  עריכה :  גדי וינסטוק ,  קריינות :  אילן שניג ) 
כתב אישום בגין ניסיון רצח וקשירת קשר לביצוע פשע הוגש היום  ( ראשון )  בבית משפט השלום בראשון לציון נגד אבנר הררי שזכה לכינוי  " מלך החיסולים "  של העולם התחתון .  הררי נעצר לפני למעלה משבועיים יחד עם חברו  עידן בן חיים ,  לאחר שחוקרי היחידה הארצית לחקירת פשעים בינלאומיים חשדו כי השניים היו בדרך לבצע חיסול בגבעת שמואל .  
מכתב האישום עולה כי הארבעה קשרו קשר לרצוח את אייל בליסה בביתו שברחוב בן יוסף בגבעת שמואל .  לשם כך ,  הררי ואחד החשודים הנוספים ,  ישראל חמדי ,  ערכו ב-20 בינואר סיור מקדים בסביבת ביתו של בליסה ברכבו של הררי ובהמשך היום יצא הררי יחד עם שני חשודים נוספים לערוך סיור רכוב ורגלי ברחובות הסמוכים לביתו של בליסה .  
לפי כתב האישום ,  ב-25 בינואר תכננו הארבעה לרצוח את בליסה ולשם כך הצטיידו באקדח בעל משתיק קול ועידן בן חיים השאיל אופנוע מסוג T-Max מאחיו ואף הרכיב עליו לוחיות זיהוי גנובות .  בן חיים והררי יצאו אחר הצהריים לכיוון גבעת שמואל לבצע את מזימתם ,  הררי ברכבו ובן חיים רכוב על האופנוע ,  כשברשותם האקדח .  השניים הגיעו סמוך לביתו של בליסה והחביאו את האקדח בתוך שקית ניילון ,  הוציאו את כרטיסי ה"סים "  ממכשירי הטלפון הסלולריים שלהם כך שלא ניתן יהיה לעקוב אחריהם ונכנסו לחצר הבית של בליסה במטרה לבדוק אם ניתן לבצע את הרצח .  
בשל החשש שהשניים יבצעו את זממם ,  קפצו בלשי המשטרה על השניים בחצר ביתו של בליסה ,  עצרו את הררי ואילו בן חיים הצליח להימלט מהחצר ,  עלה על אופנועו וניסה להימלט מהמקום אך נעצר על ידי המשטרה . " במעשיהם אלה ,  קשרו הנאשמים קשר לרצוח את בליסה ,  וניסו לרצוח אותו בפועל ",  נכתב בכתב האישום .  
הררי אמר בפתיחת הדיון כי הוא חף מפשע ושמשטרה מחפשת אותו מכיוון שזוכה בעבר מאישום של רצח ואף קיבל על כך פיצויים מהמדינה .  פרקליטו של הררי ,  עו"ד אבי עמירם אמר כי  " אין שום ראייה ישירה שקושרת את הררי לניסיון הרצח ".  לדבריו ,  הררי חשש שעומדים לפגוע בו לאחר אזהרה שקיבל מהמשטרה וניסה להימלט מרודפיו . " אני משוכנע שהתיק הזה יסתיים בזיכוי ,  כמו המקרה הקודם ",  הוסיף .
 הררי הורשע בעבר ואף ריצה עונש מאסר ממושך בפועל לאחר שהואשם בניסיון לחסל את העבריין אסי אבוטבול .  כמו כן ,  ריצה עונש מאסר בגין איום מפורש שהשמיע נגד העבריין שלום דומרני ,  אשר היה אחראי לתקיפתו בשנה שעברה .
 
העבריין אבנר הררי הואשם בניסיון רצח
כתב אישום הוגש נגד העבריין אבנר הררי ושותפיו בגין ניסיון רצח .  לפי כתב האישום ,  הררי ושותפיו ניסו לחסל את אייל בליסה ,  אולם המשטרה מנעה את המהלך

