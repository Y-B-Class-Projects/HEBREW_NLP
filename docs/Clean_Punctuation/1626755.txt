הג'וב הטוב בעולם כמעט הרג את העובד
לפני חצי שנה התחלנו לקנא בבן סאות'הול ,  אוסטרלי שנבחר מבין אלפי מועמדים להרוויח מאה אלף דולר עבור בילוי באי יפהפה .  רגע לפני תום העבודה ,  הוא נתקל במדוזה קטלנית שכמעט חיסלה אותו
תקראו לזה קארמה .  תקראו לזה הוכחה שהטבע לא אוהב שמסתובבים לו בין הרגליים .  תגידו שזה פשוט הגיע לו ,  כי לבן אדם אחד בודד לא מגיע להינות לבד מכך כך הרבה כיף ,  אבל הבחור שתפס את  " הג'וב הטוב בעולם "  היה קרוב מאוד למוות ,  שבוע בלבד לפני שהוא מסיים את העבודה הקשה שלו .
 בן סאות'הול בן ה-34 עבד בשנים האחרונות כמגייס כספים לעמותות צדקה בבריטניה .  לפני כחצי שנה הוא שרד תהליך ניפוי נוקשה ,  שכלל בין השאר ארבעה ימים של צלילות ,  ארוחות ברביקיו ומנוחה בספא ,  לצד ראיונות עומק ומבחני כתיבה וגבר על 34 אלף מועמדים אחרים בכדי לזכות במשרה שזכתה ,  כנראה בצדק ,  לתואר  " הטובה בעולם ".  סאות'הול נבחר להעביר חצי שנה של טיולים ,  צלילות וגלישה ברחבי האי המילטון שבריף האלמוגים הגדול באוסטרליה ,  ולכתוב על קסמי המקום עבור מועצת התיירות של מחוז קווינסלנד .  במסגרת התפקיד התובעני הזה הוא מרוויח כ-110 אלף דולר ומתגורר בחינם בווילה עם בריכה על שפת הים .  
ימים ספורים לפני שהוא אמור לסיים את שהותו על האי נעקץ סאות'הול על ידי מדוזה מסוג אירוקאנדג'י ,  יצור זעיר בגודל שני סנטימטרים הנחשב לאחד מהרעילים והמסוכנים בעולם .  מסתבר שסאות'הול לא ציית להוראות הכניסה לאוקיינוס ויצא לסקי מים ללא חליפת גלישה . " ברגע שירדתי מהמגלשיים חשתי מעין עקיצת דבורה בזרועי ",  כתב סאות'הול בבלוג שלו ,  שהכתיבה בו היתה אחת המטלות היחידות שהוטלו עליו .  מיד לאחר המפגש עם המדוזה ,  הארסית פי עשרה מנחש קוברה ,  הוא החל לחוש חום והזעה מוגברת בכל הגוף ונתקף בכאבי ראש ,  תעוקה בחזה ולחץ דם גבוה .  הוא פונה לבית חולים מקומי ,  שם העניקו לו הרופאים טיפול מיידי שהציל את חייו ,  והוא התאושש לאחר שנת לילה טובה .
" התחמקתי מלחטוף אגרוף מקנגורו ,  להאכל על ידי כריש או לחטוף עקיצה מעכביש או נחש ,  אבל דווקא בימי האחרונים פה בהמילטון נפלתי קורבן ליצור זעיר ומסוכן ",  סיכם סאות'הול את החוויה .  אנחנו שומעים אותו וזה נשמע לנו כמו  " אוי ,  אוי אוי ..  .  אני מבלה פה באי טרופי מדהים ועקץ אותי פה משהו .  אני מסכן ,  תרחמו עליי ". 

הג'וב הטוב בעולם כמעט הרג את העובד
לפני חצי שנה התחלנו לקנא בבן סאות'הול ,  אוסטרלי שנבחר מבין אלפי מועמדים להרוויח מאה אלף דולר עבור בילוי באי יפהפה .  רגע לפני תום העבודה ,  הוא נתקל במדוזה קטלנית שכמעט חיסלה אותו

