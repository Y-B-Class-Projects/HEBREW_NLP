ראש המוסד מאיר דגן : " אצלנו אין שביתות "
 ראש המוסד דגן ,  הממעט לדבר בפני התקשורת ,  סיפר באופן נדיר על העבודה בראש ארגון הביון של ישראל .  דגן : " צריכים לבצע את הפקודות בכל תנאי ובכל אילוץ ,  השליחות טוטאלית "
  ( צילום :  עוז מרון ,  עריכה :  עידן גוראל ) 
ראש המוסד מאיר דגן ,  התבטא היום  ( חמישי )  בהופעה פומבית נדירה על עבודת המוסד ,  במסגרת עדותו בפני ועדת גורן ,  הדנה בטיפול ובשיקום נכי צה"ל .  בחלק הראשון של דבריו ,  שהיו פתוחים לקהל הרחב ,  התייחס דגן בקצרה לפעילות המוסד . 
" הפעילות שלנו ,  מאפייניה ועיסוקיה דומה מאוד לאלו של חיילי צה"ל ",  אמר דגן , " לא אפרטם כאן ,  אך הפעילות שלנו בהרבה מקרים מתבצעת בשיתוף פעולה כתף אל כתף עם חיילי צה"ל .  המבנה הארגוני שלנו מאופיין גם כן ברמת משמעת כמו המערכת הצבאית ".   
" אנחנו עוסקים במערכת של מפקדים ואנשים שכפופים אליהם שצריכים לבצע את הפקודות בכל תנאי ובהתאם לאילוצים ",  הוסיף דגן . " בנוסף לזה ,  השירות במוסד מחייב גם תחושת שליחות וגם את הטוטאליות של העומדים במשימות .  הם אינם רשאים לשבות ,  אין סוגיות של שעות נוספות והם נקראים בכל רגע נתון ובכל שעה שצריך ".  
בהמשך דבריו התייחס ראש המוסד להבחנה בין אנשי מנהלה הפועלים במוסד לבין לוחמים . " קשה להגדיר לכך גבולות ",  העיד דגן , " נכון שלא כולם עושים את אותם תפקידים ויש כמה תפקידים מיוחדים שהם רלוונטיים לארגון שלי ,  אך אינני יכול לעשות את ההבחנה בין המשרתים ".   " האם אני יודע לומר מי תרם יותר ?  כולם משרתים את אותה תכלית והיא מורכבת מהרבה משימות וכולם יחד משרתים את הייעוד הזה .  יש פעמים שפקידה נותנת לך נתון מודיעיני שמציל לך שלושה לוחמים ,  אז התרומה שלה היא פחותה ?  ",  סיכם דגן .
 ראש השב"כ יובל דיסקין התייחס בעדותו בפני הוועדה להבחנה בין קבורת חיילי לצה"ל לקבורת אנשי שב"כ ומוסד .  בהופעה פומבית ונדירה אף היא ,  אמר דיסקין כי  " הרעיון שתהיה הבחנה בין קבורתו של איש צבא לבין קבורתו של איש שב"כ או מוסד נראית בעיני הזויה ".  
דיסקין הוסיף כי  " יהיה זה בזבוז להקים גוף נוסף שיעסוק בשיקום פצועי שב"כ ומוסד .  ברגע שאני שולח איש שב"כ למבצע משותף עם צה"ל ושניהם חס וחלילה נפגעים ,  ברגע שאחד מטופל על ידי משרד הביטחון והשני מטופל בידי המוסד לביטוח לאומי זה נראה בעיני לא ראוי .  מה זה משנה שאין לו מדים ?  שניהם היו באותו סיכון ". 

ראש המוסד מאיר דגן : " אצלנו אין שביתות "
 ראש המוסד דגן ,  הממעט לדבר בפני התקשורת ,  סיפר באופן נדיר על העבודה בראש ארגון הביון של ישראל .  דגן : " צריכים לבצע את הפקודות בכל תנאי ובכל אילוץ ,  השליחות טוטאלית "
 
