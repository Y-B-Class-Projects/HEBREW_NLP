ענקית המשכנתאות פאני מיי תבקש מהממשל בארה"ב סיוע נוסף של 15.3 מיליארד דולר
זאת לאחר שרשמה הפסד רבעוני עשירי ברצף ;  הפסידה 74.4 מיליארד דולר ב-2009
פאני מיי תבקש מהממשל בארה"ב סיוע נוסף בסך 15.3 מיליארד דולר ,  בקשה שתגדיל את היקף הסיוע הממשלתי לענקית המשכנתאות לסכום של 76.2 מיליארד דולר ,  לאחר שהחברה רשמה הפסד רבעוני עשירי ברציפות.החברה רשמה ברבעון הרביעי של 2009 הפסד נקי של 16.3 מיליארד דולר או 2.87 דולרים למניה ,  מסרה פאני מיי במסמכים שהגישה אתמול לרשות ני"ע בארה"ב  ( sec )  .  בתשעה הרבעונים הקודמים רשמה פאני הפסדים מצטברים של 120.5 מיליארד דולר .  בשנת 2009 כולה התרחבו הפסדי החברה ל-74.4 מיליארד דולר ,  לעומת הפסד שנתי של 59.8 מיליארד דולר בשנת 2008.פאני מיי ,  אשר בבעלותה או מעניקה ערבות לכ-28% משוק המשכנתאות בארה"ב שהיקפו 11.8 טריליון דולר ,  נפגעה עקב המשבר המכה בשוק הדיור האמריקאי בשלוש השנים האחרונות ,  ואשר גרר נפילה של 28% בשווי הבתים ומספר שיא של עיקולי בתים.הממשל בארה"ב השתלט בספטמבר 2008 על פאני מיי ומתחרתה פרדי מאק ,  ומחזיק ב-79.9% מהמניות הרגילות של פאני .  חילוץ שתי ענקיות המשכנתאות הופך בהדרגה לאחד המהלכים היקרים ביותר של הממשל בעקבות המשבר הפיננסי .  בעקבות בקשת הסיוע הנוספת של פאני ,  יסתכם הסיוע הכולל של הממשל לפאני ופרדי ליותר מ-126 מיליארד דולר .  מוקדם יותר השבוע ,  דיווחה פרדי מאק על הפסד שנתי של כמעט 26 מיליארד דולר .  החברה לא ביקשה סיוע ממשלתי נוסף ,  אולם העריכה כי תידרש לסיוע נוסף בהמשך השנה .  פרדי ופאני מחזיקות או ערבות ביחד לכמעט 31 מיליון משכנתאות בארה"ב בשווי של כ-5.5 טריליון דולר - מחצית מסך המשכנתאות בארה"ב .
 
ענקית המשכנתאות פאני מיי תבקש מהממשל בארה"ב סיוע נוסף של 15.3 מיליארד דולר
זאת לאחר שרשמה הפסד רבעוני עשירי ברצף ;  הפסידה 74.4 מיליארד דולר ב-2009

