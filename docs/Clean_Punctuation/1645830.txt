 " וול סטריט ג'ורנל ":  אדריכלית העסקות שסייעו ליוון להסתיר החובות - בכירה בגולדמן סאקס ממוצא יווני
אנטיגונה לודיאדיס היתה בעלת קשרים לאתונה מה שסייע לגולדמן לקדם את העסקות ולהרוויח 300 מיליון דולר
מאחורי פרשת עסקות ההחלף שבעזרתן סייע גולדמן סאקס ליוון להסתיר את חובותיה עומדת אחת הבכירות במשרדי בלונדון ,  אשר היתה בעלת קשרים חזקים ביוון - כך דיווח היום העיתון  " וול סטריט ג'ורנל ". בשבוע שעבר חשף  " ניו יורק טיימס "  כי בעזרתה של וול סטריט ,  יוון פעלה במשך עשור להתחמק ממגבלות החוב שכופה עליה האיחוד האירופי .  עסקה אחת ,  שביצע גולדמן סאקס ב-2001 ,  איפשרה להסתיר מיליארדי דולרים בחובות מהמפקחים על התקציב בנציבות האירופית בבריסל .  כעת חושף ה"ג'ורנל "  את זהותה של מי שהוא מכנה  " אדריכלית "  העסקות - אנטיגונה לודיאדיס ,  בנקאית ממוצא יווני.לודיאדיס הגיעה לגולדמן ב-1994 לאחר שעבדה בג'יי פי מורגן .  לדברי ה"ג'ורנל ",  אשר ציטט מקורבים ,  היא הרשימה מאוד את הממונים עליה ומונתה לנהל את חטיבת שיווק הנגזרים בלונדון ,  ומאוחר יותר את חטיבת ההשקעות של הבנק באירופה .  המקורבים סיפרו לעיתון כי לודיאדיס היתה בעלת קשרים טובים לאתונה ,  מה שאפשר לה למנף קשרים אלה למסחר רווחי עבור גולדמן .  בשנות ה-90 החל גולדמן ,  בהובלתה של לודיאדיס ,  בעסקות החלף מורכבות עם יוון ,  מה שהגיע לשיאו בעסקה הגדולה ב-2001 .  גולדמן גרף מעסקות אלה 300 מיליון דולר ,  לדברי מקורבים לפרשה .  גולדמן סאקס לא היה היחיד שסייע ליוון להסתיר את חובותיה .  יותר מעשרה בנקים בוול סטריט סייעו לממשלות יוון ,  איטליה ואולי מדינות נוספות להסתיר מהנציבות האירופית חובות בהיקף של מיליארדי דולרים באמצעות שוק הנגזרים .  האיחוד האירופי פתח בחקירה בנושא והודיע כי ידרוש מיוון לספק עד סוף החודש הסבר כיצד ביצעה את העסקות שנועדו ליצור רושם כאילו חובותיה נמוכים משהם בפועל .

" וול סטריט ג'ורנל ":  אדריכלית העסקות שסייעו ליוון להסתיר החובות - בכירה בגולדמן סאקס ממוצא יווני
אנטיגונה לודיאדיס היתה בעלת קשרים לאתונה מה שסייע לגולדמן לקדם את העסקות ולהרוויח 300 מיליון דולר

