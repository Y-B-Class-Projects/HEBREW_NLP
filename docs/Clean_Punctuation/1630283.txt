המאבטח שירה בחברו בקריית חיים חשוד ברצח
איליה ארטמייב ,  המאבטח שירה בחברו החייל ויקטור שברדין ,  טען כי ירה בו בשוגג במהלך  " משחק שליפות "  אך למרות זאת מייחסת לו המשטרה עברת רצח .  מעצרו הוארך בשישה ימים
 ( צילום :  אבישי גולן ,  עריכת וידאו :  עידן גוראל ) 
בית משפט השלום בחיפה האריך אמש  ( שבת )  בשישה ימים את מעצרו של איליה ארטמייב ,  בן 23 ,  המאבטח שעל פי החשד הרג את חברו בירייה מאקדחו .  המשטרה מייחסת לו עברת רצח .  שברדין יובא למנוחות בבית העלמין הצבאי בחיפה ביום חמישי ,  מאחר והמשפחה מבקשת להמתין לאימו שעתידה להגיע מרוסיה .
 פרקליטו של ארטמייב ,  יוני דנון ,  אמר לאחר הדיון כי  " לא מדובר על אדם שרצח בקור רוח ,  מדובר ברשלנות לכל היותר בלי כוונה חלילה להרוג .  מדובר בטרגדיה .  הכול כרגע נמצא בחקירה והפרטים יתבררו בהמשך ,  אך כפי שזה נראה כרגע לא מדובר ברצח ".  
ארטמייב טען כי משחק בנשק הוא זה שהוביל לפליטת הכדור שהרגה את חברו ,  החייל ויקטור שברדין בן ה-24 .  בעת שיחזור המעשה סיפר החשוד כי השניים שיחקו  " משחק שליפות "  כשארטמייב מחזיק באקדח אותו הוא נושא ברישיון כעובד חברת אבטחה ,  ואילו חברו אוחז ברובה מסוג M-16 .  החשוד סיפר כי בשלב מסוים ירה ירייה אחת בלי שזכר אם קודם לכן פרק את המחסנית .  
לאחר המעשה הוא הותיר את האקדח בדירה ,  נמלט ומיד הזעיק את כוחות המשטרה ומגן דוד אדום .  ארטמייב נלכד לאחר שעה קלה על ידי כוחות המשטרה שערכו אחריו סריקות באזור והסתייעו במוקדנית מד"א שהצליחה להבין ממנו היכן הוא ממוקם .  
חברתו של החייל ,  יוליה גודימוב ,  21 ,  אמרה בשיחה עם וואלה !  חדשות כי הם הכירו לפני ארבע שנים באולפן ללימוד עברית בשדרות .  שם גם פגש החייל את המאבטח .  לשניים שתי בנות והם ציפו לבת נוספת ,  שכן גודימוב נמצאת בחודש השישי להריונה . " אני לא יודעת מה יהיה איתי עכשיו ,  אני לא עובדת ועכשיו אגדל לבד שלושה ילדים ",  סיכמה גודימוב בעצב .
 היא סיפרה ששלשום אמר לה החייל שהוא נוסע לבלות עם חברו המאבטח ,  ולקח עמו את נשקו האישי .  היא אינה יודעת מה קרה בדירה ,  אבל לדבריה , " בין חברה למאבטח היו סכסוכים ,  אבל אלו סכסוכים בין חברים ". 

המאבטח שירה בחברו בקריית חיים חשוד ברצח
איליה ארטמייב ,  המאבטח שירה בחברו החייל ויקטור שברדין ,  טען כי ירה בו בשוגג במהלך  " משחק שליפות "  אך למרות זאת מייחסת לו המשטרה עברת רצח .  מעצרו הוארך בשישה ימים

