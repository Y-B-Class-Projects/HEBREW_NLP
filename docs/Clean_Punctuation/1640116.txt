מכבי תל אביב-הפועל רעננה :  ראלדס לא בסגל
הבלם הפצוע ייעדר משורות הצהובים .  דור מלול סובל מקרע ברצועות הקרסול ויושבת לחמישה שבועות ,  גם אילייב בחוץ
מכבי תל אביב זכתה הבוקר  ( שישי )  לכמה בשורות לא טובות .  הצהובים למדו היום שהמגן הימני דור מלול סובל מקרע ברצועות הקרסול וייעדר כחמישה שבועות מהמגרשים ,  בעוד איביצ'ה אילייב סובל מקרע חלקי במיניסקוס .  הקשר הסרבי יעבור בימים הקרובים צילום MRI שלאחריו יקבעו סופית חומרת פציעתו ותקופת ההחלמה .  השניים כמובן לא יכללו בסגל הקבוצה למשחק נגד הפועל רעננה מחר  ( שבת ,  15:00 ,  ספורט1 )  .  
שחקן נוסף שלא נכלל בסגל למשחק הוא הבלם רונאלד ראלדס ,  שנטש את האימון בשל מתיחה .  במקומו של הבוליביאני יוסט ליאור ז'אן לעמדת הבלם לצידו של ניסו קפילוטו ושרן ייני יתופקד בקישור האחורי לצד גיז'רמו ישראלביץ' .  מהמשחק מחר ייעדר כזכור אנדריי קומאץ ,  שירצה עונש הרחקה אחרי הכרטיס האדום שספג נגד הפועל עכו .  על פי התרגול היום ,  נראה שהקישור הקדמי יורכב מתמיר כחלון ,  יוסי שבחון ועמנואל מאיוקה ,  כאשר איליה יברויאן יפתח שוב כחלוץ בודד .  בעמדת המגן הימני יתפוס יובל שפונגין את מקומו של מלול .
 הצהובים מגיעים במומנטום מצוין ואחרי ארבעה ניצחונות רצופים ,  ובקבוצה ביקשו מהשחקנים שלא להוריד את הרגל מהדוושה ויחד עם זאת לא להקל ראש ביריבה מהתחתית .  
מי שהחל היום להתאמן במדי הקבוצה הוא המגן/בלם הרוסי-יהודי בוריס רוטנברג ,  שערך אימון בצידי המגרש .  רוטנברג גדל בפינלנד והוא השתייך בעבר לסגל הרחב של זניט סט .  פטרסבורג ובשנה שעברה שיחק בחימקי .  בשבוע הבא הוא צפוי להצטרף לאימונים מלאים .
 הרכב משוער מכבי :  לירן שטראובר ,  יובל שפונגין ,  ניסו קפילוטו ,  ליאור ז'אן ,  רוני גפני ,  שרן ייני  ( רונאלד ראלדס )  ,  גיז'רמו ישראלביץ' ,  תמיר כחלון ,  יוסי שבחון ,  עימנואל מאיוקה ,  איליה יברויאן
לאחר חמישה משחקים ללא ניצחון ,  אך תוך הצגת יכולת משכנעת עד למשחק האחרון מול אחי נצרת בתחילת השבוע ,  תנסה הפועל רעננה להמשיך לברוח מהתחתית דווקא מול מכבי תל אביב ,  שנמצאת בכושר נהדר . " אסור לנו לשכוח באיזה מקום אנחנו בטבלה ",  אמר אלי כהן לשחקניו באסיפה . " מכבי תל אביב מגיעה בתקופה מצויינת ,  אבל אנחנו צריכים להאמין בעצמנו .  שכל אחד יעלה בשביל לנצח וייתן מעצמו קצת יותר ,  רק ככה נצליח ". 
כהן מתכוון לעשות שינוי אחד בהרכב שסיים בתיקו 1:1 מול אחי נצרת  ,  לעבות את חוליית הקישור עם מאור זוהר שנכנס כמחליף ובישל את שער השיוויון לסטיבן כהן ,  כשהחלוץ כריסטיאנו דוס סנטוס ירד לספסל .  פרט לכך לא צפויים שינויים כששאול סמדג'ה הוותיק ימשיך בין הקורות ,  איתי טואף ואירמנטס זלמיקאס במרכז ההגנה .  איתי טואף ועמרי עטיה באגפים ,  תמיר פור ודוד דיגמלאשווילי במרכז הקישור ,  סטיבן כהן ,  מאור כהן ואבי קנפו בהתקפה ובחוד ריקארדס בניושיס
הרכב משוער :  שאול סמדג'ה ;  רועי לוי ,  איתי טואף ,  אירמנטס זלמיקאס ,  עמרי עטיה ;  תמיר פור ,  דוד דיגמלאשווילי ,  מאור זוהר ,  סטיבן כהן ,  אבי קנפו ;  ריקרדאס בניושיס .
 
מכבי תל אביב-הפועל רעננה :  ראלדס לא בסגל
הבלם הפצוע ייעדר משורות הצהובים .  דור מלול סובל מקרע ברצועות הקרסול ויושבת לחמישה שבועות ,  גם אילייב בחוץ

