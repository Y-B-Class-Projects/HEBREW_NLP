חשד :  תקף נער בביה"ס כנקמה על הכאת בנו
תושב אשדוד ואחיו חשודים כי תקפו נער בן 16 בחצר בית ספר בעיר ,  לאחר שזה היכה את בנו של אחד מהם .  שני החשודים שוחררו למעצר בית
תושב אשדוד ,  בן 38 ,  ואחיו בן ה-27 חשודים בתקיפת נער בן 16 בחצר בית ספר בעיר .  בית משפט השלום באשדוד החליט לשלוח את השניים למעצר בית ,  ומשטרת לכיש פועלת לגיבוש תשתית ראייתית נגד השניים לצורך הגשת כתב אישום .
 על פי החשד ,  שני האחים סברו כי הנער תקף את בנו של האח בן ה-38 .  השניים הגיעו ביום שישי האחרון לבית הספר  " מקיף ז "  באשדוד ונכנסו לחדרה של המנהלת .  על פי החשד ,  השניים החלו לצעוק ולאיים עליה ,  ותבעו ממנה לטפל מיד בנער שבו חשדו בתקיפה .  המנהלת ניסתה להרגיעם ,  אולם כאשר לא הצליחה ,  היא ביקשה מהם לעזוב את חדרה ואת שטח בית הספר .  
האחים יצאו מחדר המנהלת ופנו לעבר היציאה של בית הספר .  בשלב הזה ,  הצביע הנער שהותקף לטענתו ,  על הנער שתקף אותו והראה אותו לאביו ודודו .  שני הבוגרים תקפו ,  לפי החשד ,  את הנער ,  שניסה להימלט .  המנהלת ,  שהבינה כי מדובר בהתרחשות צפויה ,  הזעיקה את המשטרה מבעוד מועד .  סיירים של משטרת אשדוד הגיעו למקום ועצרו את שני התוקפים .  
המשטרה ביקשה בסוף השבוע מבית משפט השלום בעיר להאריך את מעצרם ,  אולם בקשת המשטרה נדחתה ,  והשניים שוחררו למעצר בית .  עתה פועלת המשטרה לגבש את העדויות והראיות ,  בצירוף ממצאי החקירה של שני החשודים ,  לכתב אישום נגדם .
 ממשרד החינוך נמסר בתגובה כי  " אנו מגנים ומוקיעים את מעשה האלימות של האב בתוך המוסד החינוכי ורואים את האירוע בחומרה .  בעקבות המקרה ,  הגישה מנהלת בית הספר תלונה במשטרה ,  אשר מטפלת במקרה .  יצוין כי משרד החינוך פועל נמרצות למניעת אלימות במוסדות חינוך ולהבטחת המוגנות תוך יצירת אקלים חינוכי מיטבי .  בתוך כך ,  בבית הספר תתקיים במהלך השבוע פעילות הסברתית להבהרת חומרת המקרה ולגינוי האלימות ".  

חשד :  תקף נער בביה"ס כנקמה על הכאת בנו
תושב אשדוד ואחיו חשודים כי תקפו נער בן 16 בחצר בית ספר בעיר ,  לאחר שזה היכה את בנו של אחד מהם .  שני החשודים שוחררו למעצר בית

