 " כל ניצחון הופך את המשחק הבא לחשוב "
 מאמן מכבי ת"א כבר מסתכל קדימה ,  והוסיף : " זו רק מחצית ראשונה ".  עתאמן : " ההפרש לא יספיק למכבי במשחק הבא "
 צילום ועריכת וידאו :  יותם רונן
זה לא היה פשוט ,  זה לא היה יפה במיוחד ,  אבל המטרה ללא ספק הושגה :  מכבי תל אביב שמרה על הבית ,  השיגה ניצחון שני ברציפות בשלב הטופ 16  ( 62:72 על אפס פילזן )  ,  וקירבה את עצמה אל 8 האחרונות .  שחקניו של פיני גרשון ,  שהגיעו אחרי שניצחו את ריאל מדריד ואטורה מסינה המשיכו את המומנטום ,  ובעיקר קיבלו עוד הופעה נהדרת של אלן אנדרסון ,  ששוב החזיק את הצהובים חזק בתמונה ,  והביא את הניצחון המיוחל לאוהדים שביציע .  במחזור הבא ייפגשו שתי הקבוצות פעם נוספת ,  הפעם בטורקיה ,  כשעתה גרשון יודע שניצחון חוץ הוא בהחלט בגדר משימה אפשרית .
 מאמן מכבי תל אביב ,  פיני גרשון אמר לאחר הניצחון : " תמיד אני אומר שביום שאתה קולע 72 נקודות ומאבד 18 כדורים ,  טוב שתהיה לך הגנה .  עשינו הגנה טובה וזה ניצחון חשוב ,  למרות שזו רק מחצית ראשונה ".  כשנשאל מה הוא לוקח מהמשחק ,  אמר המאמן : " מהמשחק לוקחים את זה שצריך לשמור יותר על הכדור בזמנים ובשלבים כאלו וגם להכריח את הקבוצה השנייה לאבד יותר ".  
גרשון המשיך ואמר : " שמרנו שחקנים טובים מאוד על מעט מאוד נקודות ,  אם בכלל ,  אבל יכול להיות שהיינו יכולים לשמור יותר טוב את הגבוהים שלהם ".  למרות הניצחון ,  גרשון יודע שהמשימה לא הושלמה : " לא עשינו את כל העבודה והמשחק בטורקיה יהיה משחק חשוב מאוד .  כל ניצחון כזה הופך את המשחק הבא ליותר חשוב .  אם היו שואלים אותי מראש אם אני רוצה שהמשחק יסתיים ב-10 הפרש ,  הייתי שמח ,  אז עכשיו אני שמח .  זו קבוצה טובה ,  אבל אני לא יודע איך יתפתח המשחק שם ". 
על העובדה כי אחד מכוכבי פילזן ,  איגור ראקוצ'ביץ' רשם משחק חלש מאוד ,  ואף התעמת עם עתאמן ,  אמר גרשון : " ראקוצ'ביץ' יכול בשקט לעשות במשחק הבא 25 נקודות ".  על הכוכב שלו עצמו ,  אלן אנדרסון ,  אמר גרשון : " לא הרבה שחקנים יכולים לשמור על אנדרסון 1 על 1 ,  יש לו צעד ראשון מאוד מהיר .  הקליעה שלו השתפרה .  הוא עשה שני משחקים עם ראנקינג גבוה ,  זו מוכיח שהוא הגיע לשלב הזה ואני מאוד מקווה שהוא גם ימשיך לפחות ברמה הזאת ". 
גיבור המשחק ,  אלן אנדרסון ,  שקלע 23 נקודות ,  אמר לאחר הניצחון : " שיחקנו חזק ,  שיחקנו קבוצתי והיינו אגרסיביים בהגנה .  ברגע שעשינו את זה ,  המצב שלנו היה טוב ".  על היכולת האישית שלו ,  שהובילה את הקבוצה גם במשחק הקודם מול ריאל מדריד ,  אמר אנדרסון : " אני מנסה לתרום בין אם זה לקלוע ,  לקחת ריבאונדים או למסור .  בשני המשחקים האחרונים הראנו שאנחנו רוצים לנצח ושאנחנו מאמינים .  אם נמשיך ככה ,  יהיה טוב ". 
גיא פניני ,  שפתח מצויין את המשחק ,  וקלע 10 נקודות עד למחצית ,  אמר בסיום : " היה ערב ארוך עם הרבה לחץ .  שמרנו מצוין ובהתקפה לא הלך לנו כל כך .  אבל בכל זאת ,  שיחקנו נגד קבוצה חזקה עם סגל שלא נגמר וזה ניצחון גדול ".  כשנשאל האם משהו בערב איכזב אותו ,  אמר השחקן : " אולי ההפרש היה צריך להיות קצת יותר גדול ,  אבל לא נהיה חזירים ". 
דייויד בלות'נטל ,  שסייע לאנדרסון במחצית השניה ,  אמר : " לקח לי זמן להיכנס למשחק .  החטאתי כמה זריקות שבדרך כלל נכנסות והיום זה לא עבד ,  אבל החברים שלי האמינו בי ולא הפסיקו להגיד לי את זה על המגרש ועל הספסל .  הם חיפשו אותי על המגרש ואז הזריקות גם נכנסו .  ידענו שיהיה משחק קשה עם תוצאה נמוכה ,  ידענו שהם יגיעו עם הגנה אגרסיבית ,  אבל ידענו ללחץ על הדוושה לקראת הסיום ,  לקחת את המומנטום ולהמשיך אותו עד לניצחון .  אני כל הזמן אמרתי שמכבי מסוגלת להגיע מעבר לטופ 16 ,  ואפילו מעבר לזה .  זה רק עניין של להישאר בריאים ללא פציעות ולהמשיך באותה היכולת שאפיינה אותנו עד עכשיו ". 
בצד הטורקי היו לא מעט רוחות רעות .  מאמן פילזן ,  עתאמן זעם על השיפוט ,  המזיכורת וכל מה שמסביבו .  במהלך הרבע האחרון נמנעה תקרית לא נעימה על הספסל הטורקי ,  כשאיגור ראקוצ'ביץ' זעם על עתמאן שהחליף אותו ,  קם לעברו ונראה כאילו הוא הולך להכותו ,  אלא שמריו קאסון מנע פיזית מהגארד מלהגיע את המאמן והרוחות נרגעו .  עתאמן הכעוס אמר בסיום : " היה יום רע עבורנו בהתקפה .  החטאנו הרבה זריקות חופשיות ,  החטאנו 16 זריקות מהשלוש ,  שחצי מהן היו פנויות ".  
הטורקי המשיך ואמר : " בחלק מהמשחק השתמשנו טוב בגבוהים שלנו .  אני חושב שברבע האחרון מכבי שיפרה את ההגנה שלה .  שלטנו במשחק עד סוף הרבע האחרון ,  אבל היו לנו הרבה איבודים בדקות האחרונות "  על ההפרש בו נגמר המשחק ,  אמר עתאמן : " אני לא חושב ש-10 נקודות ההפרש הן הפרש גבוה מידי .  אני חושב שבעוד שבועיים באיסטנבול תהיה לנו הזדמנות לנצח ביותר .  10 הפרש ,  זה לא מספיק למכבי למשחק הבא נגדנו ".  
המאמן אף התייחס לבית בהן נמצאות הקבוצות ,  ואמר : " אני לא יודע אם הבית יכול להסתיים בשוויון .  זה אפשרי ,  אבל כל קבוצה יכולה לנצח גם בחוץ .  אני חושב שיש סיכוי גבוה שמה שיכריע את הבית הזה יהיה הפרשי סלים .  היה קשה לשחק פה ,  אבל מכבי תמצא אוהדים אגרסיבים באיסטנבול ולא יהיה לה קל שם ".  על הכוכב הבעייתי של הקבוצה ,  איגור ראקוצ'ביץ' ,  אמר המאמן : " הוא לא שיחק בצורה שבה הוא משחק בדרך בכלל .  הוא החטיא הרבה ואיבד ".  על התקרית ביניהם ,  אמר עתאמן : " יש דברים שהם לחץ של משחק וזה בסדר ,  אבל אנחנו נמצאים ברמות הגבוהות ואנחנו מצפים מהשחקנים שלנו להתנהג בהתאם ואנחנו נראה איך נטפל בזה ".  

" כל ניצחון הופך את המשחק הבא לחשוב "
 מאמן מכבי ת"א כבר מסתכל קדימה ,  והוסיף : " זו רק מחצית ראשונה ".  עתאמן : " ההפרש לא יספיק למכבי במשחק הבא "
 
