אוסטפלד : " מודה ליואל לביא שגרם לנו למוטיבציה "
 מאמנת רמה"ש שזכתה בגביע ,  עקצה את הבעלים של רמלה : " הוא לא מאמן גדול ".  אייזנברג :"  היה חסר הגרוש ללירה "
 צילום ועריכת וידאו :  נועם אשל
לא מעט דפיקות לב היו הערב  ( שני )  על הספסל של אלקטרה רמת השרון .  קבוצתם אמנם הוליכה ב-17 יתרון בגמר גביע המדינה לנשים ,  עמוק ברבע השלישי ,  אבל אורנה אוסטפלד ושחקניותיה ידעו היטב מי עומדת מולם :  לא רק היריבה השנואה ,  אליצור רמלה ,  שגנבה להן את התואר ב-2008 ,  אלא אותה קבוצה שמחקה פיגור 18 בחצי הגמר מול נתניה .  גם הערב הצליחה קבוצתו של רועי אייזנברג למחוק את הפיגור ,  ולהגיע לשיוויון בדקות הסיום ,  אבל הפעם לא היה מדובר בנתניה ,  כי אם באלופה המכהנת ,  שהתעשתה בשניות הסיום ,  והחזיקה מעמד כדי לנצח 65:69 ולהניף את הגביע .
 מאמנת רמת השרון ,  אורנה אוסטפלד נשמעה מאושרת בסיום ,  וניצלה את הרגע כדי לעקוץ את הבעלים של רמלה : " אני רוצה להודות ליואל לביא ,  שגרם לקבוצה למוטיבציה בעקבות ההתבטאויות שלו בתקשורת .  עדיף לו שיתעסק בעירייה שלו כי הוא לא מאמן גדול .  אני מצטערת שאני צריכה להתמודד מול אליצור רמלה שיש לה שני מאמנים מצויינים שצריכה לעבור התעללות מצד ראש העיר בהתבטאויות מעליבות בעיתונים .  הוא משפיל את כל כדורסל הנשים .  היה את הציטוט שלו שאמר שהם ינצחו אותנו ב-3.5 דקות ?  אז המהלכים לא הולכים לפי מה שראש העיר אומר ".  
על הקבוצה שלה ,  אמרה אוסטפלד : " כל הכבוד לבנות ,  הן עשו עבודה נהדרת ,  למרות בעיית העבירות ,  כל אחת נתנה הכל .  אני מודה לכל הצוות .  אלקטרה רמת השרון זה ארגון למופת .  לא חששתי כשרמלה צימקו ,  לא יודעת למה ,  הייתה לי אמונה בשחקניות .  שיחקנו מול יריבה מאוד קשוחה מאומנת ומנוסה ,  אמנם לא כקבוצה ,  אבל כשחקניות כל שחקנית שמשחקת ברמלה יכולה להגיע לטופ של אירופה .  היתה לנו בעיה לא מתוכננת של עבירות ,  אבל יש לנו ספסל עמוק ,  ושחקניות מנוסות שעלו מהספסל עשו את העבודה בצורה מצויינת .  מירב גם נלחמה ,  גם עשתה עבודה מצוינת בהגנה ,  וגם קלעה סל חשוב בסיום ". 
קפטנית רמת השרון ,  מירב דורי ,  עבורה היה זה הגביע הראשון ,  היתה מאושרת בסיום : " אני חושבת שהקבוצה שהייתה טובה לאורך כל המשחק ניצחה .  הגיע לנו הגביע .  כל השנה עבדנו מאוד קשה בשביל הרגע הזה ובשביל האליפות ואני מקווה שנעשה את זה בהמשך .  רמלה שיחקו טוב ונלחמו ,  הם קבוצה מאוד טובה ,  אני שמחה שבסוף שכמה דברים הלכו לקראתנו וניצחנו את המשחק .  זה מאוד מרגש ,  הרגשה מדהימה וזה כיף .  מאוד כיף לי ברמת השרון ,  יש לנו שחקניות מדהימות .  אני מקווה שזה לא התואר האחרון שלנו העונה ובטח שלא התואר האחרון שלי ". 
מאמן אליצור רמלה ,  רועי אייזנברג ,  אמר לאחר ההפסד : " חפרנו לעצמנו בור עמוק מדי .  היה חסר לנו הגרוש ללירה .  הכל כבר הלך לכיוון שלנו ,  אבל שתי שלשות שלהן נכנסו ,  וכנראה שהיום זה הלך מלמעלה לכיוון של רמת השרון ".  על המאמץ שנתנו שחקניות רמלה ,  אמר אייזנברג : " השחקניות שלי לא נשברו .  חבל ,  אבל אין מה לעשות ". 
אייזנברג היה מאוד אמוציונאלי בסיום ,  ונזכר במות סבתו שנפטרה מוקדם יותר השבוע : " הדמעות הם שילוב של כל הדברים בימים האחרונים ,  עברנו משהו לא נעים במשפחה .  קיוויתי שהגביע יוציא אותי מהצער .  הדבר היחידי שאני מצטער עליו זה שנשארתי בלי פסקי זמן ,  25 שניות לסוף .  אני מרגיש שאולי יכולתי לשנות .  התפקשש לי איזה פסק זמן בסוף הרבע השלישי .  השחקניות ביקשו פסק זמן ,  לקחנו שלשה לא מחוייבת ,  ובסופו של דבר רמת השרון ניצלו את זה וניצחו את המשחק ". 

אוסטפלד : " מודה ליואל לביא שגרם לנו למוטיבציה "
 מאמנת רמה"ש שזכתה בגביע ,  עקצה את הבעלים של רמלה : " הוא לא מאמן גדול ".  אייזנברג :"  היה חסר הגרוש ללירה "
 
