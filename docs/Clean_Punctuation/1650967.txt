חברת הסטארט אפ הישראלית דאבל וריפיי מגייסת עשרה מיליון דולר
החברה מפתחת טכנולוגיה שמסייעת למפרסמים לעקוב אחר המודעות שמתפרסמות ברחבי רשת
חברת הסטארט אפ דאבל וריפיי  ( doubleverify )  ,  המפתחת טכנולוגיה שמסייעת למפרסמים לעקוב אחר המודעות שמתפרסמות ברחבי רשת האינטרנט ,  מגייסת עשרה מיליון דולר במסגרת סבב גיוס הון שני לפי שווי לא ידוע .  הגיוס הובל על ידי קרן הון סיכון ivp - institutional venture partners וכלל גם את המשקיעים הקיימים ,  קרן הון סיכון בלומברג קפיטל ,  פירסט ראונד קפיטל ,  קרן הון סיכון של קומקאסט - genacast ומשקיעים פרטיים נוספים .  ivp היא קרן הון סיכון שהשקיעה בעבר בקוויגו שנמכרה ל-aol עבור 363 מיליון דולר ,  וכיום מושקעת בין השאר בזינגה ,  טוויטר וקומסקור.doubleverify מספקת למפרסמים קוד תוכנה שאותם הם מצרפים לכל מודעה .  הקוד מאפשר לשרת של doubleverify לעקוב אחר מודעת הפרסום .  במקביל doubleverify מפעילה סורקים שמבקרים במיליוני אתרים ומנתחים כיצד מופיעה הפרסומת .  החברה מדווחת כי היא מנתחת 25 מיליארד מודעות פרסום ברשת האינטרנט בכל חודש .  לטענתה מדובר במספר שהוא גדול יותר מכל מתחרותיה יחדיו .  לטענתה היא הפכה לרווחית במהלך השנה החולפת ומקביל מספר העובדים בחברה צמח מ-10 ל-45 איש .  בין המתחרות של החברה הישראלית ניתן לציין את andadsafe media ו- adxpose שפועלת כל אחת בשיטה שלה גם כן בתחום ניהול וניתוח קמפיינים פרסומיים ברחבי הרשת .
 
חברת הסטארט אפ הישראלית דאבל וריפיי מגייסת עשרה מיליון דולר
החברה מפתחת טכנולוגיה שמסייעת למפרסמים לעקוב אחר המודעות שמתפרסמות ברחבי רשת

