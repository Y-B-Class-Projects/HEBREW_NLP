רצח בת"א :  עובד מסודן דקר למוות את אחיו
שני אחים מסודן התעמתו ביניהם בחנות בגדים באזור התחנה המרכזית בת"א .  אחד מהם שלף סכין ודקר ,  לפי החשד ,  את האח למוות .  מדובר ברצח השני בתוך ארבעה ימים באותו אזור
 ( צילום :  יותם רונן ,  עריכת וידאו :  רן צימט ) 
עובד זר מסודן דקר הערב  ( שני )  למוות את אחיו בתוך חנות בגדים באזור התחנה המרכזית בתל אביב .  מחקירה ראשונית של המשטרה עולה כי הדקירה בוצעה במהלך קטטה בין שני האחים .  כוחות מגן דוד אדום שהוזעקו למקום ניסו לבצע החייאה בנדקר ,  בן 37 ,  שגרונו שוסף ,  אך נאלצו לקבוע את מותו .  שוטרי מרחב יפתח עצרו את האח ,  בן ה-28 ,  החשוד בדקירה .  הרקע לוויכוח שהתגלע בין השניים עדיין לא ידוע .  
ביום חמישי שעבר אירע רצח נוסף במסעדה הסמוכה .  במקרה זה ,  נדקר למוות עובד זר כבן 30 מאריתראה ,  במהלך עימות שפרץ בינו לבין עובד מסודן .  החקירה הראשונית העלתה כי החשוד במעשה היה ככל הנראה בגילופין כשנכנס למסעדה בה עבד הנדקר .  בין השניים התפתח ויכוח ,  ובשלב מסוים שלף החשוד ברצח סכין ודקר את הגבר שהתעמת עמו בחזהו .  צוותי מגן דוד אדום שהוזעקו למקום פינו אותו במצב אנוש לבית החולים איכילוב בעיר ,  שם מת מאוחר יותר מפצעיו .  
לדברי גורמים במשטרה , " אזור נווה שאנן מרכז בתוכו בעיות רבות שהינן תוצאה של הזנחה מרובת שנים של כל הרשויות ומתאפיין בסחר בסמים וזנות .  הפליטים מסודן ,  תוך התערות בעולם התחתון המקומי ,  הפכו לחלק מגורמי הפשע באזור וגם קורבן שלו ,  כאשר רבים מהם מידרדרים לשימוש בסמים ואלכוהול ונקלעים לקטטות אלימות ".   לפני היוודע הרצח ביום חמישי ,  ביקרו באזור התחנה המרכזית בתל אביב שר הפנים אלי ישי ,  שר האוצר יובל שטייניץ וראש עיריית תל אביב רון חולדאי .  הסיור נערך בעקבות הוראת ראש הממשלה בנימין נתניהו ,  לפיה יש לקדם חקיקה בנוגע לאוכלוסיית העובדים הזרים והפליטים .  השרים נחשפו לתנאי החיים הקשים של קהילת הזרים בעיר בשכונת נווה ,  והיו עדים למחזות קשים של סחר בנשים ,  סמים ואלימות .  מחזות אלו הינם חלק מהמציאות היום-יומית בתחנה המרכזית הישנה בתל אביב .  

רצח בת"א :  עובד מסודן דקר למוות את אחיו
שני אחים מסודן התעמתו ביניהם בחנות בגדים באזור התחנה המרכזית בת"א .  אחד מהם שלף סכין ודקר ,  לפי החשד ,  את האח למוות .  מדובר ברצח השני בתוך ארבעה ימים באותו אזור

