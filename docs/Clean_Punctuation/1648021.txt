מכבי ת"א : " נראה שהראש של אילייב לא בקבוצה "
 במכבי ת"א מאוכזבים מאוד מהקשר סרבי :  הוא עסוק רק בעצמו .  מה אכפת לו ,  את הכסף הוא מקבל ".  טענות נגד משחק הקישור
צילום ועריכת וידאו :  איתי חסיד
במכבי תל אביב מאוכזבים מאוד מהתנהלותו של הקשר הסרבי הפצוע איביצ'ה אילייב .  הקשר ,  שלא שיחק בחמשת המשחקים האחרונים בגלל קרע קטן במיניסקוס ,  התאמן בשבוע שעבר בכל האימונים ורק באימון של יום שישי התלונן שוב על כאבים והוצא מהסגל למשחק אמש  ( שבת )  נגד מכבי פתח תקוה  ( 2:1 )  במסגרת המחזור ה-24 בליגת העל .
" זה נראה כאילו הראש של אילייב עסוק רק בעצמו ולא בקבוצה ",  אמר הבוקר  ( ראשון )  גורם בקרית שלום . " הוא כרגע מתעסק אך ורק בעצמו ולא בקבוצה .  לפי קביעת אורטופד הקבוצה הוא יכול להתאמן כרגיל .  מבחינת הקבוצה הוא יכול להתאמן כרגיל .  מי שעוצר את האימונים שלו זה הוא בעצמו .  יש סוג של פציעות בכדורגל שהן לא חד משמעיות ולא בהכרח מחייבות ניתוח או היעדרות ממושכת .  זו פציעה שהוא יכול לשחק איתה ולא ייגרם שם נזק .  איך שהברך נראית כרגע הוא יכול להתאמן ולשחק .  צריך להיות הוגנים ולהגיד שקשה לדעת מה הוא מרגיש ,  אבל יש סוג של התנהלות שאפשר לראות אם השחקן נתון כל כולו לקבוצה או שהוא מעדיף לקחת את הזמן ולא ממש למהר .
" הרושם המצטבר הוא שאילייב קצת בורח מהקבוצה ",  הוסיף אותו גורם . " מוזר מאוד שהוא התאמן אימונים מלאים בכל השבוע שעבר ופתאום לקראת חמישי-שישי הרגיש לא טוב .  במצב הקבוצה היום ,  מי שלא רעב ,  שלא יעלה למגרש בכלל .  אבל מה אכפת לו ?  הוא שחקן יוצא מהכלל ,  אבל את הכסף הוא מקבל בכל מקרה וזה אחד שכבר שיחק באיטליה וגרמניה .  אז אולי לא ממש בא לו להתאמץ ". 
מעבר לאילייב ,  במועדון התייחסו גם להפסד השני ברציפות של הקבוצה שהמשיך את ההדרדרות לאחר ההשפלה בדרבי . " אנחנו רכים מדי ",  אמרו במועדון . " אי אפשר לנצח משחק כדורגל בלי אגרסיביות ונחישות במרכז המגרש .  כבר שני משחקים ברציפות שאנחנו נחותים באמצע מול קישור היריבה ,  וזה לא שאתמול שיחקו מולנו נאתכו וידין .  אם הקישור לא עוזר מספיק להגנה אז אנחנו בבעיה ". 
מי ששוב פחות התרגש מההפסד הוא הבעלים של המועדון מיטש גולדהאר שנכח במשחק ,  ואמר לאנשי המועדון את מה שהוא אומר מדי שבוע על כך שמדובר רק בתחילת הדרך וצריך ללמוד מכל משחק ומשחק ,  ועל כך שאין טעם או צורך להיכנס לפאניקה מהפסד כזה או אחר .  על פי המתוכנן ,  גולדהאר צפוי לעזוב את ישראל בעוד מספר ימים .
 במהלך המשחק סונוורו מספר שחקני הקבוצה על ידי קרן לייזר שהגיעה מאחד הבניינים הסמוכים לאצטדיון בפתח תקוה .  עוד במהלך המחצית הראשונה דאגו גורמים מהנהלת המועדון ממלאבס לשלוח ניידת משטרה לדירה ממנה יצאה קרן הלייזר והאדם שסנוור את שחקני מכבי ואת אנשי תא הכבוד נעצר לחקירה כבר במהלכה של המחצית השנייה של המשחק .
 
מכבי ת"א : " נראה שהראש של אילייב לא בקבוצה "
 במכבי ת"א מאוכזבים מאוד מהקשר סרבי :  הוא עסוק רק בעצמו .  מה אכפת לו ,  את הכסף הוא מקבל ".  טענות נגד משחק הקישור

