 " כיוון הריבית הוא 3%-3.5% בסוף השנה "
 שגיא ביגאס ,  ראש תחום מניות בתמיר פישמן
 >  >   " אפיק המניות ימשיך להניב תשואה עודפת על פני האפיק הסולידי .  הריבית הנמוכה בצירוף מגמת השינוי בתשואות על אג"ח בארה"ב הופכים את השוק הסולידי למעניין פחות .  בנוסף ,  המרווחים בין האג"ח הממשלתיות לקונצרניות הצטמצמו ,  ולכן גם האג"ח הקונצרניות לא יניבו רווחי הון גדולים .  האלטרנטיבה היא להגדיל את הסיכון באפיק המנייתי . " השוק עולה בעקבות העליות בחו"ל ,  הזרמות כספי הציבור לשוק וגידול בתיאבון המשקיעים לסיכון .  בימים האחרונים רואים זאת כאשר המניות הקטנות מציגות עליות במחזורים גדולים יותר משל המניות הגדולות והמבוססות .  המניות הקטנות והתנודתיות ,  שיש להן פחות סיקור של אנליסטים ושקשה לתמחר אותן ,  נותנות תשואות עודפות .  מבחינת המניות הגדולות ,  יש עוד מקום לרווח של 10%-15% - זה לא הרבה ,  אבל זה יותר ממה שאפשר לקבל בשוק האג"ח . " כל עוד לא קורה משהו משמעותי בחו"ל ,  תימשך מגמת העלייה ,  על אף שהיא תלויה גם בקצב עליית הריבית .  מחסום פסיכולוגי שעשוי לעצור מגמה זו הוא רמת השיא של כל הזמנים - שהשוק רחוק רק כ-5% ממנה . " אני לא חושב שמתפתחת בועה .  בועות מתרחשות כאשר הריבית נמצאת ברמה ריאלית אפסית לאורך זמן ואז המשקיעים ממשיכים לקנות נכסים - לא רק מניות ,  אלא גם נדל"ן .  לדעתי לא מתפתחת בועה כי נגיד בנק ישראל 'עם היד על הדופק' .  לפי הודעת הריבית האחרונה ,  נראה כי כיוון הריבית הוא ל-3-3.5% בסוף השנה ,  כדי שלא תהיה ריבית ריאלית שלילית . " כמה טיפים למשקיעים :  מי שלא נכנס עד היום לשוק ולא נהנה מגל העליות האחרון ,  שלא יכניס הכל בבת אחת .  זו טעות נפוצה של המשקיע הישראלי .  לנסות להיכנס בשלבים ולפזר את ההשקעות גיאוגרפית .  אמנם מירב העליות מאחורינו ,  אך עדיין יש אפסייד במניות בחו"ל - בעיקר בארה"ב ובאירופה .  במניות של חברות תעשייה ,  אנרגיה ופארמה רואים אפסייד משמעותי ואפשר לקנות .  בישראל אנחנו לא משקיעים במגזר מסוים משקל עודף ביחס למשקל במדד ,  לכן אין טעם לציין מגזר כזה ".  

" כיוון הריבית הוא 3%-3.5% בסוף השנה "
 שגיא ביגאס ,  ראש תחום מניות בתמיר פישמן

