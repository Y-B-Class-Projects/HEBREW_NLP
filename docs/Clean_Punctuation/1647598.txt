פסגת טרור בדמשק :  אחמדינג'ד ,  נסראללה ואסד
לרגל ביקורו של נשיא אירן מחמוד אחמדינג'ד בדמשק החליט מזכ"ל חיזבאללה חסן נסראללה לצאת ממחבואו ולערוך פגישה משולשת עמו ועם נשיא סוריה אסד .  השלושה סיכמו כי  " בכל מלחמה שתפרוץ עם ישראל תהיה אפשרות לחסל את המדינה העברית "
  ( צילום :  רויטרס ,  עריכת וידאו
יצא מהבונקר :  מזכ"ל חיזבאללה השייח' חסן נסראללה נפגש אמש  ( חמישי )  בדמשק עם נשיא אירן מחמוד אחמדינג'ד ודן עימו ב"איומים הישראלים על לבנון וסוריה "  וכן בהתפתחויות האחרונות במזרח התיכון .  תחנת הטלוויזיה של חיזבאללה , " אל-נהאר ",  דיווחה כי בפגישה השתתפו גם בכירי חיזבאללה מוחמד יזבכ ,  איברהים אמין וחסן אל-חליל .  מהצד האירני השתתפו גם שר החוץ מנושהר מותקי ושגריר אירן בסוריה אחמד מוסאווי .
 במקביל דיווחו כלי התקשורת בסוריה כי אחמדינג'ד ונסראללה השתתפו בארוחת ערב חגיגית שקיים הנשיא אסד לכבודו של נשיא אירן .  בארוחה השתתפו גם בכירים סורים ואירנים וכן משלחת בכירי חיזבאללה .  היום צפוי אחמדינג'ד לעזוב את סוריה .  העיתון הלבנוני  " אל-אחבאר ",  המזוהה עם חיזבאללה ,  דיווח הבוקר מפי מקורות המוגדרים  " מהימנים "  כי אסד ואחמדינג'ד דנו בפגישתם בשורה של נושאים ,  ביניהם הכרזת כוננות לקראת אפשרות שישראל תתקוף ,  הידוק היחסים בין שתי המדינות ,  ודחיית הדרישה האירופאית מסוריה להפסיק לסייע לחמאס ולחיזבאללה .
" נשיא אירן חזר על הערכת ארצו כי בכל מלחמה שתפרוץ עם ישראל ,  ייתכן ותהיה אפשרות לחסל את המדינה העברית ",  מסרו המקורות . " לדבריו ,  לצורך כך יש להיכנס למלחמה עם כל היכולות האפשריות ולהבהיר כי אירן עומדת לצד כוחות ההתנגדות  ( חיזבאללה וחמאס  נ.י )  ולצד סוריה ".  המקורות מסרו עוד כי  " נשיא אירן שמע עמדות ברורות מאסד לפיהן סוריה דוחה כל ניסיון לסחוט אותה ,  מסרבת לכל פשרה עם ישראל שלא תכלול את השבת הגולן ונחושה להמשיך לתמוך בכוחות ההתנגדות בלבנון ופלסטין ". 
סגן מזכ"ל הג'יהאד האיסלמי ,  זיאד נחאלה ,  אמר היום כי הפגישה שקיימו אתמול ראשי הארגונים הפלסטינים עם אחמדינג'ד הייתה  " פורה ומוצלחת ".  בראיון לאתר חדשות פלסטינית מסר נחאלה כי הנשיא האירני הבהיר שארצו עומדת לצד העם הפלסטיני  " ולצד ההתנגדות הצודקת נגד התכניות הציוניות העושקות והתוקפניות ".  עוד דווח כי אחמדינג'ד הזמין את ראשי הארגונים לבקר בטהרן .
 
פסגת טרור בדמשק :  אחמדינג'ד ,  נסראללה ואסד
לרגל ביקורו של נשיא אירן מחמוד אחמדינג'ד בדמשק החליט מזכ"ל חיזבאללה חסן נסראללה לצאת ממחבואו ולערוך פגישה משולשת עמו ועם נשיא סוריה אסד .  השלושה סיכמו כי  " בכל מלחמה שתפרוץ עם ישראל תהיה אפשרות לחסל את המדינה העברית "
 
