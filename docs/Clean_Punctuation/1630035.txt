פאר הודחה בחצי הגמר באוקלנד
המארגנים עשו ככל שביכולתם על מנת להילחם במפגינים ,  אבל הישראלית נוצחה על ידי ויקמאייר הבלגית 6:4 ,  7:5 ,  וסיימה שבוע ספורטיבי סוער : " אולי הפעם המפגינים לא היו קולניים מספיק ".  צפו בתקציר
באדיבות ספורט2
אכזבה נרשמה הלילה לשחר פאר ,  כשהודחה בחצי גמר טורניר אוקלנד בניו זילנד  ( סך פרסים 220 אלף דולר )  על ידי הבלגית ינינה ויקמאייר  ( 16 בעולם )  אחרי שנוצחה 6:4 ,  7:5 .  פאר  ( 30 בעולם )  ,  שעברה שבוע לא פשוט שכלל תקריות מביכות עם אין ספור הפגנות מתוקשרות ומעצרים במדינה השלווה ,  יכולה לפחות להתעודד מהיכולת הלא רעה שהפגינה במהלך הטורניר .
 גם הלילה קבוצה של 25 מפגינים הורגשו מחוץ למתחם ,  כשקראו במגהפון לפרישתה של הישראלית על רקע היחס של ממשלת ישראל לפלסטינים .  פאר מתעקשת כי היא לא נבהלת מהמחאה נגדה . " תמיד אמרתי שאני נהנית לשחק כאן ",  אמרה פאר לתקשורת המקומית , " מארגני הטורניר דואגים לי היטב ,  וזו כבר הפעם הרביעית שאני כאן ,  וממש נהנית ". 
פאר כבר הודתה שההפגנות נגדה נתנו לה מוטיבציה ועוררו בה השראה ,  אך הפעם המארגנים הפעילו מוזיקה חזקה בין המשחקונים ולא נתנו למחאה להישמע .  אולי בגלל זה פאר הפסידה ?   " אולי הם לא היו קולניים מספיק ",  אמרה בחיוך פאר , " בפעמים הקודמות הם עשו יותר רעש ,  וניצחתי ".  
" אני רק בת 22 ,  ולשמוע את הקריאות האלה זה לא ממש נחמד ",  אמרה פאר ,  הפעם בנימה רצינית יותר , " אבל אני מאוד גאה בעצמי בדרך שבה התייחסתי לזה .  חבל שבנוסף לשחקניות ,  אני צריכה גם להתמודד עם פוליטיקה .  זה לא הוגן .  אין לי שום קשר לפוליטיקה ,  אני רק שחקנית טניס ". 
המשחק נפתח בשתי שבירות מהירות של הבלגית ,  אך על אף שהישראלית הגיבה בשבירה אחת משלה ,  ויקמאייר מנצחת את המערכה הראשונה בקלות .  את המערכה השנייה פאר פתחה חזק ,  אבל ויקמאייר התאוששה מהר ,  הגיבה עם שתי שבירות והשלימה ניצחון על הישראלית .  בגמר תפגוש הבלגית את פלאביה פנטה האיטלקייה  ( 12 בעולם )  ,  שגברה בחצי הגמר השני 3:6 ,  0:6 על פרנצ'סקה סקיאבונה .
 
פאר הודחה בחצי הגמר באוקלנד
המארגנים עשו ככל שביכולתם על מנת להילחם במפגינים ,  אבל הישראלית נוצחה על ידי ויקמאייר הבלגית 6:4 ,  7:5 ,  וסיימה שבוע ספורטיבי סוער : " אולי הפעם המפגינים לא היו קולניים מספיק ".  צפו בתקציר

