מסתמן :  מאבטח הרמטכ"ל יישאר במעצר
שירות המבחן ממליץ לא לשחרר למעצר בית את ארז אפרתי ,  הנאשם בניסיון אונס בנמל תל אביב .  ביהמ"ש יקיים מחר דיון בנושא ,  ולפי ההערכה יאמץ את ההמלצה
שירות המבחן המליץ היום  ( שלישי )  שלא לשחרר למעצר בית את ארז אפרתי ,  מאבטח הרמטכ"ל הנאשם בניסיון אונס .  מחר יתקיים בבית המשפט המחוזי בתל אביב דיון לגבי המשך מעצרו של אפרתי ,  ובעקבות החלטת שירות המבחן ההערכה היא שהוא יישאר במעצר עד תום ההליכים המשפטיים נגדו .  פרקליטיו של אפרתי ,  בני וקרן נהרי ,  אמרו כי הם הופתעו מההחלטה .
 בחודש שעבר נשלח אפרתי להערכה של שירות המבחן בהוראת בית המשפט במטרה לבחון את תנאי מעצרו .  זאת לאחר שפרקליטיו של אפרתי טענו כי איננו מסוכן לציבור וביקשו מבית המשפט לשחררו למעצר בית .  
אפרתי מואשם בניסיון אונס בנסיבות מחמירות ,  ניסיון למעשה סדום בנסיבות מחמירות ,  תקיפה הגורמת חבלה של ממש ותקיפה בכוונה לבצע פשע .  חוות דעת שנערכה על ידי הפסיכיאטרי המחוזי קבעה לפני כחודש כי אפרתי כשיר לעמוד לדין ,  ושאינו סובל מסטייה מינית .  כמו כן ,  קבעה חוות הדעת כי לא ניתן לשלול את האפשרות שאפרתי לא היה מודע למעשיו בעת המעשים .
 
מסתמן :  מאבטח הרמטכ"ל יישאר במעצר
שירות המבחן ממליץ לא לשחרר למעצר בית את ארז אפרתי ,  הנאשם בניסיון אונס בנמל תל אביב .  ביהמ"ש יקיים מחר דיון בנושא ,  ולפי ההערכה יאמץ את ההמלצה

