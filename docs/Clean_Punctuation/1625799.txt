רוה"מ מתכנן :  ועדה לשינוי הרגולציה בשוק ההון
בנימין נתניהו מתכוון להקים ועדת בדיקה לסוגיית הרגולציה בשווקים הפיננסיים לאחר שהמשבר הכלכלי חידד את הנושא בעולם ובישראל
ראש הממשלה בנימין נתניהו מתכוון להקים ועדת בדיקה לסוגיית הרגולציה בשווקים הפיננסיים - כך הודיע באחרונה לשר האוצר ,  יובל שטייניץ ,  לנגיד בנק ישראל ,  סטנלי פישר ,  וליו"ר הרשות לניירות ערך ,  זוהר גושן .  בכוונת נתניהו להקים ועדת בדיקה לנושא  " רגולציה בשווקים הפיננסים ". 
בסוף השבוע שעבר הודיע נתניהו לשלושת האישים בכתב כי  " כל החלטה בעניין הנדון תתקבל על בסיס מקצועי ,  ענייני ולאחר בחינה מעמיקה של הסוגיה ".  לדברי נתניהו , " חברי ועדת הבדיקה יגובשו בהתייעצות עם הגורמים השונים וימונו על ידי ראש הממשלה .  למותר לציין כי בחינה שכזו טרם נעשתה ומכאן שלא נפלו החלטות בעניין ". 
בתקופה שכיהן נתניהו כשר אוצר ,  הוא הביא להקמת ועדת בכר ,  שיזמה שינויים מבניים בשליטה ובניהול של שוק ההון בישראל .  הוועדה החדשה שנתניהו מתכנן עשויה להמליץ על שינויים מבניים ברשויות הרגולציה בארץ .
 סוגיית הרגולציה הציבורית בישראל אינה יורדת מעל סדר היום הציבורי בעשר השנים האחרונות .  ארבע רשויות הרגולציה הציבורית החשובות בישראל הן הפיקוח על שוק ההון ,  ביטוח וחיסכון שבאוצר ;  הפיקוח על הבנקים שבבנק ישראל ;  הממונה על ההגבלים העסקיים שבתמ"ת ;  והרשות לניירות ערך .
 המשבר הכלכלי הקשה חידדו את הנושא בעולם ובישראל .  נגיד בנק ישראל ,  סטנלי פישר ,  אמר בדצמבר 2008 ,  בכנס של הפדרל ריזרב בנק של קנזס ,  כי יש לרכז את כל הרגולציה בישראל בבנק ישראל ,  לפי המודל ההולנדי .
 אולם גורמים כבדי משקל בישראל מתנגדים למהלך .  לטענתם ,  במרבית המדינות המערביות קיימת הפרדה בין הגוף המפקח על הבנקים לבין הגוף הקובע את הריבית מתוך חשש לניגוד אינטרסים .  בנוסף קיימים גורמים כבדי משקל הגורסים כי בנק ישראל הוא הקובע מדי חודש את מדיניות הריבית בישראל ,  ולכן הוא לא צד אובייקטיבי - ואינו יכול לפקח על הבנקים .
 ראש הממשלה נתניהו אמר לפני כחודש לענת לוין ,  המשנה למנכ"ל חברת הביטוח מגדל ,  כי אגף הממונה על שוק ההון ,  ביטוח וחיסכון לא יוצא מהאוצר .  הוועדה החדשה שיקים נתניהו ,  בהשתתפות נציגים של משרד האוצר ,  בנק ישראל ,  משרד ראש הממשלה ובכירים באקדמיה ובשוק ההון ,  תצטרך להתמודד עם שאלת הרגולציה בישראל ,  ובראש ובראשונה עם השאלה האם יש מקום לשינוי מבנה הרגולציה ,  ואם כן לכיוון של איזה מודל .
 כיום ,  בניגוד לזמן שבו התחיל המשבר הגלובלי לפני כשנתיים ,  יש הסכמה בעולם כי אין מודל אידיאלי .  אין כל ודאות כי הוועדה שיקים נתניהו ,  אם יקים ,  תגיע למסקנות שיחייבו שינויים מבניים ברגולציה בישראל .  הוועדה אמורה להגיש את המלצותיה לראש הממשלה .
 
רוה"מ מתכנן :  ועדה לשינוי הרגולציה בשוק ההון
בנימין נתניהו מתכוון להקים ועדת בדיקה לסוגיית הרגולציה בשווקים הפיננסיים לאחר שהמשבר הכלכלי חידד את הנושא בעולם ובישראל

