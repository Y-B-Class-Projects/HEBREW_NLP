הבריטים חוזרים להתגורר בשכירות
אובססיית הבעלות על בית מתמתנת והמגורים בשכירות חוזרים לאופנה .  לפי סקר שבוצע באחרונה ,  עד 2 מיליון בעלי בתים עשויים למכור את בתיהם ולעבור להתגורר בשכירות ב-2010
גרדיאן  >  >  במשך חצי מאה השתעבדו הבריטים לנורמה של בעלות על בית ,  כשלפני ארבע שנים נרשם שיא - 71% ממשקי הבית בבריטניה החזיקו בבעלותם בית .  אבל לפי דו"ח שפורסם באחרונה ,  שכירות פרטית ארוכת טווח עתידה לרשום קאמבק במדינה .  הדו"ח צופה גם כי בעלי בתים רבים יעדיפו למכור את הנכס שברשותם ולעבור לשכירות זולה יותר .  הסקר ,  שביצע unbiased.co.uk ,  גוף המייצג את היועצים הפיננסיים העצמאים בבריטניה ,  גילה כי עד 2 מיליון בעלי בתים עשויים למכור את בתיהם ולעבור להתגורר בשכירות ב-2010 ,  וליצור בכך גל ענק של  " מוכרים ושוכרים ".  לפי הסקר ,  האפשרות לנוע בקלות רבה יותר ברחבי בריטניה היא הסיבה העיקרית למעבר למגורים בשכירות .  אחד מכל שמונה שהשתתפו בסקר אמר : " כבר איני שואף לבעלות על בית ".  בעיני רבים ,  המעבר למגורים בשכירות אינו משקף בחירה ,  אלא הכרח ,  משום שמחירי הבתים בבריטניה גבוהים מדי בעבור בוגרי הקולג' הטריים ,  שרבים מהם עדיין מחפשים עבודה .  בלא תמיכה מההורים ,  זוגות רבים מתקשים להשיג את המקדמה הנדרשת ,  בשיעור 25% משווי הבית .  רבים תולים את האשמה בכך שמחירי הבתים בבריטניה כה גבוהים בספקולנטים ,  ואינם ששים להעביר את משכורתיהם לכיסי ה"משקיעים ".  קרן ברט ,  מנכ"ליתunbiased.co.uk : " בזמן שאנו עדים למסרים מעורבים בנוגע לגל נוסף של עליות במחירי הבתים ,  ברור שקריסה בשוק הנדל"ן משפיעה במידה ניכרת על האופן שבו אנשים תופסים את הבעלות על בית .  לרבים שמחזיקים בבית משלהם ,  הפחדים והלחצים שיוצרת התנודתיות בשוק הנדל"ן גורמים לבחון מחדש את אפשרות השכירות לטווח ארוך ".  55% ממשקי הבית בבריטניה התגוררו בשכירות ב-1939 ;  עד סוף שנות ה80 ירד שיעורם ל-8% בלבד .  בעשור האחרון נרשמת שוב מגמת עלייה במספרם של אלה המתגוררים בשכירות פרטית ,  ושיעורם הגיע ל-14% ב-2008 ,  לפי נתוני ראג ,  שפורסמו בשנה שעברה .  עם זאת ,  הדרך עדיין ארוכה עד ששיעור השוכרים בבריטניה ישתווה לזה הנרשם בגרמניה - מדינה שבה כמעט שני שלישים ממשקי הבית מתגוררים בשכירות .  הסכמי השכירות לשישה חודשים ,  הנפוצים בבריטניה ,  אינם מעניקים לשוכרים ביטחון מספיק ,  והמבקרים טוענים כי יש לשנות את החקיקה כדי לשפר את מצבם . " אנו רוצים חופש לעבור לאן שנרצה ",  אומרים ג'וס רנקין והשותף שלה מייקל ,  שנהנים כמעט מכל היתרונות של בעלות על בית - שלושה חדרים עם גינה באזור טוב בלידס - בלי הטרדה או העלויות הכרוכות בכך .  דמי השכירות הם רק 650 ליש"ט לחודש ,  הרבה פחות מהעלות החודשית במקרה של רכישת נכס דומה . " שכירות זה כסף מת " " אולי ,  בעתיד הרחוק ,  אבנה בית משלי - בינתיים אני מרוצה מהמגורים בשכירות ",  מספר איאן הדסון .  הוא מכר את ביתו ב-2007 בשיא פריחתו של שוק הנדל"ן המקומי ,  ומאז הוא שוכר דירה .  הדסון לא מתכנן לחזור להיות בעליו של בית בעתיד הקרוב .  ב-1999 בגיל 25 ,  הוא קנה את הבית הראשון שלו ,  במרכז סליסבארי ,  ב-59 אלף ליש"ט ,  ומכר אותו ב-162 אלף ליש"ט ב-2007 ,  רווח של 175% . " אם תעזו לצאת נגד בעלי הבית שלכם ,  הם לא יחדשו את החוזה ",  מתלוננת פני אנדרסון המתגוררת בשכירות כבר 20 שנה .  אל תדברו איתה על גמישות ,  חופש או עלויות נמוכות .  כשמדובר בשכירות בבריטניה ,  היא אומרת ,  הכל בלוף : " מהרגע הראשון אין שום ביטחון .  אם תשאלו יותר מדי שאלות ,  תיזרקו מהבית ".  בבלוג שלה ,  rentgirl ,  מספרת אנדרסון על החיים הקשים של שוכרי הדירות מבעלים פרטיים . " שכירות היא בזבוז כסף מוחלט - זה כסף מת ",  קובע ריצ'רד בפטון ,  32 ,  שבסוף 2009 השיג את מטרתו ורכש דירה .  לפני ארבעה שבועות עברו הוא ובת זוגו לדירת שני חדרים בבריקסטון ,  דרום לונדון .  לדבריו ,  אין טעם להמשיך ולשפוך כספים על שכירות ,  בלי קשר למצבו של שוק הנדל"ן : " לא אכפת לי מה כולם אומרים - אני יודע שנישאר פה בשנים הקרובות ". 

הבריטים חוזרים להתגורר בשכירות
אובססיית הבעלות על בית מתמתנת והמגורים בשכירות חוזרים לאופנה .  לפי סקר שבוצע באחרונה ,  עד 2 מיליון בעלי בתים עשויים למכור את בתיהם ולעבור להתגורר בשכירות ב-2010

