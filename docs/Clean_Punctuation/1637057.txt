תפוקת החשמל מאנרגיית רוח בארה"ב קפצה ב-2009 ב-39% - הזינוק החד מעולם
כמעט 2% מתפוקת החשמל בארה"ב מקורה בטורבינות רוח ,  לפי דו"ח חדש
למרות המיתון ומחנק האשראי ,  רשמה תעשיית אנרגיית הרוח בארה"ב בשנת 2009 צמיחה חדה של 39% בתפוקת החשמל ,  וקרובה כעת למצב בו כמעט 2% מתפוקת החשמל של ארה"ב מקורה בטורבינות רוח .  תפוקת החשמל מאנרגיית רוח בארה"ב גדל השנה שעברה ב-9,900 מגה-וואט ,  הזינוק השנתי החד מעולם ,  לפי הדו"ח השנתי של איגוד אנרגיית הרוח האמריקאי  ( awea )  שפורסם אתמול .  הגידול בתפוקה בשנת 2009 היה גדול ב-18% מהצמיחה שנרשמה בשנת 2008 .  לפי האיגוד ,  חבילת התמריצים הכלכליים שאישר הממשל בארה"ב לפני שנה ,  אשר האריכה את תוקף החזרי המס ותמריצים נוספים למגזר ,  תרמו לצמיחה .  תפוקת החשמל של טורבינות רוח בארה"ב שווה לצריכה של 9.7 מיליון משקי בית ,  לפי הדו"ח .  מגזר אנרגיית הרוח בארה"ב רשם בשנים האחרונות צמיחה חדה .  מאז שנת 2002 ,  גדל היקף טורבינות הרוח הפעילות בארה"ב כמעט פי שבעה .  עם זאת ,  תחום אנרגיית הרוח בארה"ב עודנו מפגר אחרי זה של אירופה ,  אשר בה כ-5% מהחשמל מקורו בטורבינות רוח .
 
תפוקת החשמל מאנרגיית רוח בארה"ב קפצה ב-2009 ב-39% - הזינוק החד מעולם
כמעט 2% מתפוקת החשמל בארה"ב מקורה בטורבינות רוח ,  לפי דו"ח חדש

