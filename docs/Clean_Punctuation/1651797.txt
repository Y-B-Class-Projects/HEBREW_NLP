ואן ניסטלרוי : " רוצה להישאר עוד 3 עונות בהמבורג "
 ההולנדי בן ה-33 אופטימי לגבי המשך הקריירה שלו .  על הנבחרת : " לא אשאיר למאמן ברירה ,  אלא לזמן אותי למונדיאל "
 אמרו שהוא גמור ,  שהפציעות יכריעו אותו ,  שאף שחקן שעזב את ריאל מדריד ,  בטח ובטח בגיל 33 ,  לא חזר להיות אותו השחקן .  אז אמרו .  רוד ואן ניסטלרוי מתרגל לחיים החדשים בהמבורג ובינתיים יש לו שני שערים בשלושה משחקי הליגה הגרמנית בהם שותף .  בראיון ל"בילד "  הגרמני ,  דיבר החלוץ ההולנדי המחונן על ההתאקלמות במועדון החדש . 
" מה שקורה פה מבחינת העידוד והקהל מזכיר לי את אנגליה ואת אולד טראפורד ",  החמיא ואן ניסטלרוי . " האנשים והאוהדים מאוד ידידותיים .  הם קוראים לי 'רוד-רוד' ,  כמו במנצ'סטר .  הקהל נותן לי תחושה מצוינת ומוטיבציה גבוהה ".  להולנדי אין ספק לגבי מידת כשירותו במשחק מחר  ( חמישי )  מול אנדרלכט בליגה האירופית : " אני כשיר ומאוד רוצה לפתוח בהרכב .  אבל גם אם לא ,  אשאר רגוע .  יש לנו ארבעה משחקים בשבועיים ואני חייב לחלק את הכוח ". 
נושא הפציעות הוא אלמנט חוזר בקריירה הארוכה והמעוטרת של ואן ניסטרלוי ,  שביולי הקרוב יציין כבר 34 קייצים .  על סיום הקריירה הוא אפילו לא מוכן לחשוב . " הקריירה שלי רחוקה מלהיגמר .  יש לי הרבה אפשרויות בהמבורג ואני רוצה להישאר כאן עוד שלוש עונות ",  הפתיע ההולנדי ודיבר גם על המטרות של קבוצתו . " להמבורג יש מטרה להיות חברה קבועה בליגת האלופות .  הרבה זמן עבר מאז האליפות האחרונה  ( 1982/3 )  ואנחנו רוצים לשנות את זה ".  
לסיום ,  התייחס ואן ניסטלרוי גם לסוגיית זימונו לסגל של ברט ואן מרוויק לנבחרת הולנד לקראת המונדיאל בקיץ . " עבורי זו ההזדמנות האחרונה לזכות בתואר הזה .  כרגע ,  אני לא מתאים לשם ,  אבל אני מקווה להבקיע כמות כזו של שערים בחודשיים הקרובים ,  כך שלמאמן לא תישאר ברירה ". 

ואן ניסטלרוי : " רוצה להישאר עוד 3 עונות בהמבורג "
 ההולנדי בן ה-33 אופטימי לגבי המשך הקריירה שלו .  על הנבחרת : " לא אשאיר למאמן ברירה ,  אלא לזמן אותי למונדיאל "
 
