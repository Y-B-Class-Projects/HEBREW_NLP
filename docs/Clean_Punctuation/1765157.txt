בנק אוף אמריקה הודה בהונאה בשוק האג"ח המוניציפליות :  ישלם 137 מיליון דולר
הבנק הודה כי לקח חלק במכרזים מכורים הקשורים לנגזרי אג"ח מוניציפליות
בנק אוף אמריקה הודה כי ביצע הונאה בשוק נגזרי האג"ח המוניציפליות וישלם פיצויי נזיקין בסך 137.3 מיליון דולר לרשויות פדרליות ומקומיות בארה"ב  כך דיווח היום משרד המשפטים האמריקאי ,  בסיומה של חקירה הנוגעת לשחיתויות והפרת הגבלים עסקיים בשוק האג"ח המוניציפליות שערך המשרד.בהודעת משרד המשפטים נאמר כי בנק אוף אמריקה הודה כי לקח חלק במכרזים מכורים בשוק הנגזרים של אג"ח מוניציפליות וכי ישלם פיצויים ל-20 רשויות מקומיות שנפגעו בשל התנהגותו ,  כמו גם רשות ני"ע בארה"ב  ( sec )  ושירות המסים האמריקאי  ( irs )  .  בנק אוף אמריקה הודה כי עובדיו נהגו בניגוד לחוק והיטו מכרזים הקשורים לשיווק ומכירה של חוזי נגזרים על אג"ח מוניציפליות פטורות ממס .  בנק אוף אמריקה ,  שקיבל סיוע בסך 45 מיליארד דולר מהממשל האמריקאי בדצמבר 2009 ומאז החזיר את כולו ,  היה הראשון מבין הבנקים הגדולים בארה"ב שהודה באשמה במסגרת החקירה הממשלתית של תעשיית האג"ח המוניציפליות .
 
בנק אוף אמריקה הודה בהונאה בשוק האג"ח המוניציפליות :  ישלם 137 מיליון דולר
הבנק הודה כי לקח חלק במכרזים מכורים הקשורים לנגזרי אג"ח מוניציפליות

