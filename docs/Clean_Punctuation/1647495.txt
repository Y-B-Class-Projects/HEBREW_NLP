 " אוסטרליה הזהירה את ישראל לא לזייף דרכונים "
 בעקבות הודעת משטרת דובאי לפיה שלושה בעלי דרכונים אוסטרליים השתתפו בחיסול אל-מבחוח ,  מדווח עיתון באוסטרליה :  ישראל הוזהרה כבר בשנות התשעים לא להשתמש בדרכונים מזויפים למשימות מודיעין
 ( צילום :  רויטרס ,  עריכת וידאו :  גדי וינסטוק ) 

אוסטרליה כבר הזהירה בעבר את ממשלת ישראל שלא להשתמש בדרכונים אוסטרליים מזויפים לצורך מבצעים חשאיים .  כך דיווח היום  ( חמישי )  העיתון האוסטרלי  " The Australian ",  לאחר שרשויות דובאי טענו אתמול כי שלושה ממחסלי בכיר חמאס מחמוד אל-מבחוח השתמשו בדרכונים אוסטרליים .
 לפי הדיווח ,  במהלך שנות ה-90 פנו בחשאי הרשויות באוסטרליה לממשלת ישראל וביקשו ממנה ערבויות לכך שלא ינוצלו לרעה דרכונים של המדינה .  הפנייה האוסטרלית ,  נטען בעיתון ,  הגיעה לאחר שלרשויות נודע כי גורמי מודיעין ישראלים  " מתעניינים "  בשימוש בדרכונים של אזרחי ניו זילנד .
 בתוך כך ,  שגריר ישראל באוסטרליה זומן הלילה לשיחת הבהרה על ידי שר החוץ האוסטרלי סטיבן סמית' . " לא נהיה שקטים בנושא זה - מדובר בעניין המעורר אצלנו דאגה עמוקה .  מדובר בעניין של אמינות ובסיטואציה שבמרכזה שימוש במסמכים רשמיים לצרכים אחרים ",  אמר ראש הממשלה קווין ראד בתחנת רדיו מקומית .  במשרד החוץ בירושלים סירבו להגיב לפרסומים .
 גם שר החוץ האוסטרלי סטיבן סמית' שלח מסר תקיף לישראל בנאומו בפרלמנט .  סמית' הזהיר כי אם יתברר שישראל היתה מעורבת בזיוף דרכונים אוסטרליים או בשימוש בהם במהלך החיסול ,  אוסטרליה תפרש זאת כ"פעולה לא ידידותית ".  סמית' אמר בנוסף כי אוסטרליה מצפה מישראל לשיתוף פעולה מלא עם חקירת זיוף הדרכונים ,  לאור מערכת היחסים הידידותית ששררה עד כה בין שתי המדינות .

" אוסטרליה הזהירה את ישראל לא לזייף דרכונים "
 בעקבות הודעת משטרת דובאי לפיה שלושה בעלי דרכונים אוסטרליים השתתפו בחיסול אל-מבחוח ,  מדווח עיתון באוסטרליה :  ישראל הוזהרה כבר בשנות התשעים לא להשתמש בדרכונים מזויפים למשימות מודיעין

