חורגים מהמדף :  AM:PM תציב בסניפיה מכונות לפיתוח תצלומים מהסלולר
המהלך הוא צעד נוסף במסגרת כוונת הרשת להרחיב את שירותיה באפיקים נוספים .  זמן הדפסת תצלום :  6 שניות
 >  >  רשת am:pm תציב בסניפיה מכונות אוטומטיות לפיתוח תצלומים בשירות עצמי - כך נודע ל-themarker .  המכונות מאפשרות הדפסה מיידית של תצלומים בשירות עצמי מכל מדיה דיגיטלית ,  מטלפונים ניידים וממאגר התצלומים בפייסבוק .  הרשת תחל בפיילוט בעוד כשבוע ,  לאחריו יוצבו המכונות ב-42 סניפי הרשת .  עוד נודע כי מדובר במהלך שנולד מאסטרטגיית הרשת להרחבת שירותיה .  שירותים נוספים מסוג זה אפשר למצוא כיום למשל בחנויות נוחות ,  ביניהם משיכת מזומנים ,  שירותי תשלום ,  הטענת סלולר ואיזיפארק ושירותי אינטרנט אלחוטי .  ככל הנראה am:pm תפנה גם לכיוונים אלה בהמשך .  כבר כיום מאפשרת am:pm שירותי משיכת כספים ברוב סניפיה .  הרחבת השירותים נולדה מהרצון למצוא אפיקים נוספים להבאת לקוחות וכך להגדיל את סל הקנייה שלא באמצעות הרחבת קטגוריות קיימות .  מכונות הפיתוח ,  המיובאות לישראל על ידי חברת fotobar ,  מאפשרות הדפסת תצלומים במקום בשלושה גדלים שונים ,  ומחיר התצלום צפוי להיות בין 0.99 שקל ל-14.99 שקל ,  בהתאם לגודלו .  תצלום בגודל 10 על 15 ס"מ יעלה 0.99 שקל ,  בגודל 15 על 21 ס"מ - 4.99 שקל ובגודל 20 על 30 ס"מ - 14.99 שקל .  המערכת מאפשרת למשתמש לגלוש לפייסבוק שלו או לשלוח תצלומים למכונה דרך הבלוטות' של המכשיר הסלולרי ולהדפיס את התצלומים בתוך כשש שניות .  גם רשת סטימצקי הכניסה באחרונה שירות פיתוח תצלומים מהסלולר לסניפיה .
 
חורגים מהמדף :  AM:PM תציב בסניפיה מכונות לפיתוח תצלומים מהסלולר
המהלך הוא צעד נוסף במסגרת כוונת הרשת להרחיב את שירותיה באפיקים נוספים .  זמן הדפסת תצלום :  6 שניות

