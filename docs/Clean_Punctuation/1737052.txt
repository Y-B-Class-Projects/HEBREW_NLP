בריטניה :  בעל חברת סגוויי נהרג בתאונת סגוויי
ג'ימי הסלדון ,  בעליה של חברת כלי הרכב הדו-גלגלי סגוויי נהרג לאחר שרכב בסגוויי שלו בשטח אחוזתו בצפון בריטניה ונפל מצוק לתוך נהר .  הסלדון דורג במקום ה-295 ברשימת עשירי בריטניה
בעל החברה שמייצרת את כלי הרכב הדו-גלגלי סגוויי נהרג לאחר שנפל ממצוק לתוך לנהר בשטח אחוזתו בצפון בריטניה בזמן שרכב בסגווי שלו .  סגוויי הוא סוג של קטנוע דו גלגלי המשתמש בטכניקה ג'יירוסקופית ונשלטת על ידי תנועות הרוכב .  
ג'ימי הסלדון ,  איש עסקים מולטי מיליונר בן 62 ,  רכש את החברה ב-2009 .  דובר משטרת צפון יורקשייר מסר היום  ( שני )  כי המשטרה נקראה אתמול לאזור נהר וורף לאחר שהתקבלו דיווחים על אדם שנפל מצוק . " מותו נקבע במקום ",  אמר הדובר .
 הונו של הסלדון הוערך ב-166 מיליון ליש"ט ,  סכום שמיקם אותו במקום ה-395 ברשימת עשירי בריטניה של ה"סאנדיי טיימס ".  רק לפני שבוע הוא הפך לאחד התורמים הנדיבים ביותר במדינה ,  לאחר שהעביר 10 מיליון ליש"ט לארגון צדקה אותו הקים ב-2008 .  בעבר הוא תרם לארגון 13 מיליון ליש"ט ,  כך דיווח העיתון הבריטי  " דיילי מייל ".  
הסגוויי הושק לראשונה בארצות הברית ב-2001 ,  ורבים הכתירו אותו אז כלי הרכב של העתיד .  הוא מונע בזכות מנוע חשמלי ,  ולכן אינו מזהם את הסביבה ,  ויכול להגיע למהירות של עד כ-20 קמ"ש.לפי ה"דיילי מייל ",  בבריטניה אסור לנהוג בסגוויי על כבישים או מדרכות ,  אלא רק בשטחים פרטיים .  בארצות הברית ניתן לרכוב על הסגוויי על מדרכות ב-30 מדינות .  מספר מדינות מרשות לרכוב עליו גם בשבילי אופניים או על כבישים בהם המהירות המירבית המותרת לנסיעה היא כ-30 קמ"ש .
 
בריטניה :  בעל חברת סגוויי נהרג בתאונת סגוויי
ג'ימי הסלדון ,  בעליה של חברת כלי הרכב הדו-גלגלי סגוויי נהרג לאחר שרכב בסגוויי שלו בשטח אחוזתו בצפון בריטניה ונפל מצוק לתוך נהר .  הסלדון דורג במקום ה-295 ברשימת עשירי בריטניה

