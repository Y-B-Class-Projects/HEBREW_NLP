יוצאים לכבוש את העולם עם קרטון
חברת Krooom הישראלית מייצרת פריטי ריהוט ומוצרים לבית מקרטון ■ בעזרת שיטת ייצור חדשנית עליה רשמו שני פטנטים מגיעים המוצרים לרמה שמאפשרת תחרות עם פריטים מפלסטיק ועץ
כשחושבים על קרטון חושבים לרוב על ארגזים .  כאלו מהסוג שאורזים איתם דירות להעברה ,  או ירקות .  כשחושבים על שולחנות וכיסאות לחדרי ילדים ,  ארוניות ,  ספריות ,  או הדומים ,  חושבים בעיקר על מתכת ,  פלסטיק או עץ .  החיבור בין השניים - קרטון ופריטי ריהוט - אינו חיבור טבעי .  אך כשפוגשים במוצרים של krooom ,  חברה ישראלית המייצרת פריטי ריהוט מקרטון ,  נראה החיבור מתבקש .  הגרפיקה המודפסת על הקרטון יוצרת מגוון אפשרויות ,  ובעזרת פיתוח חדשני גם העמידות של המוצרים יכולה להתחרות עם אלו מהחומרים המקובלים ." הכיתוב קרום  ( krooom )  ",  מסביר ניצן ברטלה ,  36 ,  היזם ומקים החברה , " מופיע בשפת הקומיקס בתוך הבועה המוכרת ,  כמסמן רעש של משהו כבד שנחבט .  בעבודה עם חו"ל הבנו שהאמריקאים חושבים שזו חברה סקנדינבית ולאירופאים זה נשמע כמו מותג אמריקאי ". ברטלה הוא ארכיטקט במקצועו .  לאחר לימודיו בלונדון החל לעצב נקודות מכירה ,  שם פגש בקרטון כחומר ביצועי . " בעקבות הנסיון הזה התחלתי לשחק קצת עם החומר .  ראיתי בו פלטפורמה לעיצוב - כמו הטקסטיל באופנה .  הוא מתאים להדפסים ולטקסטורות ,  ואפשר לעשות בו החלפות על בסיס עונתי -להכניס את האופנה לתוך הבית בריהוט משני ,  ריהוט ילדים ,  קופסאות ". "במהלך הנסיונות מצאתי שיש כמה אתגרים שצריך לפתור כדי להגיע למוצר שלא יראה כמו קרטון ",  אומר ברטלה . " אתה מקבל את הקרטון שטוח ,  ואתה צריך ליצור ממנו מוצר שתפקודו יהיה זהה לפלסטיק ועץ .  מבחינת החוזק - שיהיה ניתן לשבת עליו או לאכסן בו .  ומבחינת הנראות - שלא יהיו למשל קצוות קרטון חשופים ". מלבד חוזק ונראות ,  מסביר ברטלה כי ישנם גם תקנים נוספים בהם צריך לעמוד , " כל הסטנדרטים למוצרי בית ,  כמו עמידה באש וברטיבות ".  על ידי שיטת חיבור וקיפול מסוימת הצליח ברטלה להביא את הקרטון למצב הדרוש .  זאת הוא עשה במשך השנתיים הראשונות לאחר הקמת החברה בשנת 2006 . " בשנתיים האלו נעשה כל הפיתוח ",  מספר ברטלה , " כולל רישום של שני פטנטים הנוגעים לשיטות החיבור ,  שמתאימות לחומרים נוספים ,  לא רק לקרטון .  אחת היא שיטת קיפול שנעשית על ידי מספר קיפולים מסוימים בלי שהקצוות יהיו חשופים ,  והשניה היא החיבור על ידי תיקתקים מפלסטיק ". "בסופו של דבר הלקוח קונה אריזה שטוחה לגמרי ,  קצת כמו באיקאה ",  אומר ברטלה , " אבל בשונה מאיקאה ,  ההרכבה לא מצריכה כלים כלל .  ההוראות מאוירות וכייפיות ,  ההרכבה היא כמעט משחק .  משהו שיכולים לעשות ביחד אב ובנו ".  המוצרים הם גם ירוקים . " כ-60% מהנייר שאנחנו קונים הוא נייר ממוחזר ",  אומר ברטלה , " ובמקרה שרוצים להחליף ולזרוק מוצר ישן אז התיקתקים מפלסטיק ניתנים להפרדה מהקרטון ,  וכך ניתן למחזר את שני החומרים .  אבל לפני הכל אנחנו עושים מוצרים יפים ,  שהייחוד הוא שאפשר לחדש אותם על בסיס עונתי או גיאוגרפי .  זה דומה לרעיון הטי-שרט ,  מוצר זהה שאפשר להחליף לו סגנונות .  בנוסף לזה ולא פחות חשוב זהו גם מוצר ירוק ". את ההשקעה הראשונית ,  בסדר גודל של כמיליון וחצי שקל ,  גייס ברטלה ממשקיעים פרטיים . " היינו אז כתשעה בחברה .  היה קשה למכור כי עוד לא היה לנו מוצר מוגמר אבל היה כבר צורך לקדם מכירות .  שלחנו דוגמאות לקניינים כדי לקבל פידבק שעל פיו חזרנו לשולחן העיצוב ,  כי רצינו מוצר טוב וחברה לטווח ארוך ,  לא לסגור עסקאות מהר כדי להתחיל למכור ". בינואר לפני שנה עברה החברה שינויים נרחבים וכל העובדים הוחלפו . " הבנתי שהחברה צריכה שותף פעיל שמגיע מהתחום מוצרי הצריכה ,  כי זה השוק שלנו וצריך להבין אותו טוב .  לכן הגיעו שותפים חדשים ,  עם ערך מוסף מלבד כסף ".  אחד השותפים הוא דוד ביקובסקי המייצג קבוצת משקיעים מחו"ל ששמו להם כמטרה להשקיע במוצרים ושירותים ירוקים ." נחשפתי לחברה כשהיתה בפרשת דרכים של להיות או לחדול ",  מספר ביקובסקי , " אני מגיע מתחום השיווק והמכירות ואני גם יועץ אסטרטגיה וניהול ,  וזהיתי את הפוטנציאל הגדול של החברה בתחום המוצרים לבית והמוצרים הירוקים .  למעשה זו פריצת דרך מרשימה .  יחד בנינו את החברה מחדש בסטנדרטים גבוהים יותר של תכנון המוצרים והייצור ",  הוא אומר , " השקענו כמה מאות אלפי דולרים ואנחנו מתכננים להמשיך להשקיע ,  כי לא מביאים חברה למצב של רווחיות בשנה ". "אנחנו מכוונים לחו"ל בעיקר והקמנו רשת מפיצים בינלאומית חדשה מאפס .  תחום הפעילות שלנו מחולק לשלושה :  ילדים ,  משרד ,  והבית ".  לדברי ביקובסקי החלה התעניינות בכל העולם וכבר יש הזמנות ממדינות כמו ארה"ב ,  פינלנד ,  ספרד ,  אוסטרליה וסינגפור ,  כמו גם מישראל .  את המשבר הרגישו בחברה באופן מועט , " מאחר ובדיוק באותה תקופה ירדנו למחתרת כדי לעשות את השינויים ",  מסביר ברטלה ." ההשקעה הראשונית עוד לא הוחזרה וגם לא תוחזר בזמן הקרוב ",  אומר ביקובסקי , " רק בשלב הבא ,  כשתהיה רשת מפיצים חתומה בחוזים והזמנות במינימום שלושה מילון דולר ,  נגייס משקיעים נוספים לפי שווי חברה חדש ונראה התפחתות חברה מואצת ".  כעת עומד מחזור העסק על כמה מאות אלפי דולרים בשנה ." כי אנחנו בתהליך של בניה מחדש ",  מסביר ביקובסקי.היום מונה החברה שבעה עובדים ,  ביניהם מעצבים ,  אשת שיווק ,  הנהלת חשבונות ולוגיסטיקה ,  והמנכ"ל אסף אריאל , " הוא רו"ח ובעברו עסק בייבוא וייצוא מוצרים לבית ",  אומר ברטלה .  לחברה גם שלוחה בסין . " זו נציגות שלנו שעובדת מול חלק מהמפיצים ובעיקר מול המפעלים שמתמחים בייצור המוצרים שלנו .  יש בה כשמונה עובדים ,  ביניהם עובדת ישראלית אחת ",  אומר ביקובסקי ." במכון היצוא עזרו לנו מאוד ",  אומר ברטלה . " יש לנו בעיה בריאה והיא שהדלתות לרשתות בעולם נפתחות לנו מהר .  הם מקבלים דוגמא ומתלהבים וכבר אירגנו לנו פגישה תוך שבוע בוולמארט ,  דבר שלא קורה בדרך כלל .  לכן צריך להיעזר במישהו שמבין ולהגיע עם מספיק תחמושות כדי לסגור עסקות בצורה נכונה ". "אנחנו רוצים להפוך את החברה לגדולה ,  בינלאומית ,  שתהיה מותג ,  ונוכל להדפיס אפילו דיסני על המוצרים שלנו ",  אומר ברטלה . " אני מאמין שיש כאן דבר שיכול להפוך לגדול בשוק מוצרי הצריכה מאחר והוא שוק שצמא לחידושים .  זו לא חברה המכוונת לאקזיט ,  אני לא רוצה למכור חלום ". 

יוצאים לכבוש את העולם עם קרטון
חברת Krooom הישראלית מייצרת פריטי ריהוט ומוצרים לבית מקרטון ■ בעזרת שיטת ייצור חדשנית עליה רשמו שני פטנטים מגיעים המוצרים לרמה שמאפשרת תחרות עם פריטים מפלסטיק ועץ

