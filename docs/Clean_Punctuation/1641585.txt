נמני : " עברנו אותם עם כדורגל טוב "
 מנג'ר מכבי ת"א היה מרוצה ,  למרות הרחקתו .  סעיף האישום שיירשם בדו"ח : " מחאה קולנית על שופט ",  התנאי נגדו לא יופעל
צילום ועריכת וידאו :  נועם אשל
במכבי תל אביב נשמו הערב  ( שלישי )  לרווחה אחרי שסוף סוף הם חצו את הסיבוב הראשון שבהם הם משתתפים בגביע המדינה .  הצהובים הציגו יכולת כדורגל משובחת ,  שהמשיכה את מה שהם עושים בליגה ,  וניצחו את מכבי נתניה 1:3 בדרך לשמינית הגמר .  כעת אפשר רק לנחש מה עובר לאבי נמני ,  שהורחק מהמשחק ,  בראש כשהוא מפנטז על פגישה עם הנשיא ועל זכייה אפשרית בתואר ,  דבר שחסר מאוד למועדון הצהוב .  בכל מקרה ,  נמני עשוי לעמוד בפני ועדת משמעת ,  אך עונש התנאי שספג מההרחקה הקודמת כנראה לא יופעל ,  שכן במקרה הקודם הסעיף שבו הואשם היה  " התנהגות בלתי הולמת ",  ואילו במקרה הזה השופט ירשום בדו"ח המשחק סעיף של  " מחאה קולנית על שופט ". 
אחרי 0:0 במחצית הראשונה ,  מכבי תל אביב נכנסה טוב למחצית השנייה כשעמנואל מאיוקה שובר את ההגנה של נתניה וכובש את הראשון .  החלוץ המשיך בדהירה קדימה ודקה אחרי השער הראשון הוא כבש את השני והשאיר את נתניה מתוסכלת .  איליה יברויאן ,  שהיה אף הוא במיטבו ,  הבקיע את השלישי שקירב את הצהובים לניצחון ,  אך דייויד גומז עוד הספיק לצמק את התוצאה .
 מאמן מכבי תל אביב ,  אבי נמני ,  היה מרוצה עם תום המשחק . " קיבלנו הגרלה הכי קשה ,  עברנו אותה בצורה יפה מאוד עם כדורגל טוב ,  וכל הכבוד לשחקנים ",  אמר המנג'ר . " אנחנו עם הפנים קדימה למשחק מול הפועל רמת גן בשבת ".  המאמן נשאל כמה רחוק יכולה הקבוצה שלו להגיע במפעל ,  ואמר : " ברור שיש לנו שאיפה להמשיך כמה שיותר רחוק בגביע ,  וכשיחזור נושא הגביע ,  נדון בו שוב .  לא יודע מי עלתה ואילו קבוצות יעלו מחר ,  לכדורגל שלנו טוב שהמשחקים הטובים באמת יהיו בשלבים הסופיים ".  לבסוף ,  נשאל נמני לגבי הרחקתו מהמשחק ,  ולפני שעזב את הראיון ,  אמר : " אני לא רוצה להיכנס לזה ". 
שוער מכבי תל אביב ,  לירן שטראובר ,  שיחק בעבר בנתניה ובסיום סיפר כי הוא ידע דבר או שניים על יריבתו : " היו כמה דברים ,  מבחינת המצבים הנייחים ,  שידעתי איך להתכונן אליהם .  ידענו שאם נשחק מסודר ולא ניגרר למשחק הכדורים ארוכים ,  בסוף ננצח .  השנה היא שנה חדשה לכל הקבוצה ,  יש פה הרבה שחקנים חדשים והתלכיד שיש בקבוצה זה הדבר היפה ביותר שנעשה כאן השנה .  מכבי נתניה לא קבוצה קלה ,  זו ההגרלה הכי קשה שקיבלה קבוצת ליגת על .  אסור להוריד את הרגל מהדוושה ". 
כמעט כל הכרטיסים לדרבי אזלו ונותרו עדיין כרטיסים לשער 2 ,  כשליציעים של הפועל תל אביב נותרו רק מאות בודדות של כרטיסים לשער 7 .  בנוסף ,  מכבי הוציאה מנויים לשער 11 מהמשחק הקרוב ועד לסיום העונה ,  שיעמדו אף הם למכירה .
 מאמן מכבי נתניה ,  ראובן עטר ,  שהחזיק עד הערב בתואר גביע המדינה  ( בו זכה עם בית"ר ירושלים בעונה שעברה )  ,  אמר בסיום : " שיחקנו נגד קבוצה מצוינת .  מכבי תל אביב בכושר מטורף והיה לנו קשה מאוד לעצור אותם .  אם להיות אמיתיים ,  הם היו הרבה יותר טובים מאיתנו - לא רק השחקנים שפתחו ,  אלא גם המחליפים .  זה הכדורגל ". 
באשר לטענות כנגד צוות השיפוט הערב ,  אמר עטר : " אני לא רוצה להיכנס לזה .  אני מכבד את השופט ולא רוצה לדבר על עניין השיפוט ".  לבסוף ,  בנוגע למטרות שנותרו לקבוצה כעת ,  אמר המאמן : "  אנחנו רוצים לברוח ממאבקי התחתית ,  ועכשיו חזרו הרבה שחקנים ויש לנו יותר אפשרויות עם הרוטציה .  נראה בהמשך לאן אנחנו הולכים ". 

נמני : " עברנו אותם עם כדורגל טוב "
 מנג'ר מכבי ת"א היה מרוצה ,  למרות הרחקתו .  סעיף האישום שיירשם בדו"ח : " מחאה קולנית על שופט ",  התנאי נגדו לא יופעל

