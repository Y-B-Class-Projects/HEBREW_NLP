מביא את הטחינה משכם 
טל ירושלמי מבעלי רשת חנויות הטקסטיל דארלן
את הגלשן הראשון שלו קנה טל ירושלמי בגיל 10 .  המימון הגיע מכסף שהרוויח בעבודה בדארלן ,  מפעל הטקסטיל המשפחתי . " נולדתי לתוך הטקסטיל ,  ובילדותי הייתי נוסע עם אבא למפעל ביהוד .  עמדתי שעות ליד מכונות האריגה ".  דארלן ,  שהוקמה לפני 60 שנה על ידי אביו של ירושלמי ,  זליג  ( "המשפחה בעסקי השמאטעס עוד מפולין ,  הם אכלו טקסטיל ")  ושותפו ברוך לונסקי המנוח ,  מפעילה רשת חנויות ,  עוסקת בשיווק מוסדי ומייצאת לחו"ל .  לאחר עשורים של פעילות מתמודדת דארלן ,  כמו חברות טקסטיל אחרות ,  עם הייצור הסיני הזול . " זו תחרות שמחייבת אותנו לאפס כישלונות .  ההבדל המהותי הוא איכות המוצרים ,  ולכן אנחנו לא עובדים באותה הנישה .  בדיוק כמו שהמעצב יוסף יכול להרשות לעצמו לייצר בארץ ,  כי הוא לא מתחרה בקסטרו וברנואר ".  למה אתה מבשל ?   " הבישול נותן לי את הספייס שלי עם עצמי ".  מתי אתה מבשל ?   " בעיקר בערב .  בשבילי זה סוג של תרפיה וסיום רגוע ליום העבודה .  לעתים אני מבשל גם בסופי השבוע ".  מה לקחת מבית אמא ?   " שניצלים דקים דקים דקים ,  לחם מטוגן בביצה שאני מכין לילדיי בדיוק לפי המתכון של אמי ".  מה מבשלים בבית ?   " טחינה ביתית שאשתי ואני מכורים לה ,  מרק בצל ,  צ'ילי קון קרנה ,  פסטה עם פטריות מכל הסוגים ,  עוגת אורז עם פירות יבשים וצלי בשר ביין ובצלצלי שאלוט .  זהו מתכון שקיבלתי מחמותי והוא מצריך בישול ארוך וסבלנות .  חשוב להשתמש בחומרי גלם משובחים ,  בעיקר ביין טוב ובבשר מחלקים איכותיים ,  אחרת המתכון נידון לכישלון ".  סדר יום קולינרי : " בבוקר אני מכין לילדיי טוסט גבינה ויושב לאכול אתם .  כשאני יוצא מהבית אני עובר בקפה השכונתי לה סנטרל ,  שותה קפה הפוך ואוכל כריך קטן עם סלט ביצים .  אני לא אוכל ארוחת צהריים מסודרת ,  מקסימום חוטף משהו עממי בסביבת המפעל באזור התעשייה של יהוד .  בערב אני אוכל עם אשתי וילדיי ארוחה בשרית חמה או ארוחה חלבית קלה ,  הכוללת ביצים וסלטים ".  מי עושה קניות בבית ?   " אשתי אחראית על הקניות היום-יומיות ,  ואני אמון על קניית המצרכים המיוחדים לבישולים שלי ,  כמו בשר איכותי ,  גבינות מיוחדות ויין .  אני אוהב לערוך קניות בשוק הכרמל ".  מצרכים מועדפים לקנייה : " פסטה טרייה ,  בשר אדום איכותי ,  נקניקיות חריפות ,  טחינה גולמית ".  הכי אוהב לאכול : " אני מכור לבשר אדום ולטחינה .  חברים מביאים לי טחינה משכם ומכל מיני מקומות שושואיסטיים כאלה ".  מאכלים מוקצים : " תמנון וחלזונות ".  מסעדה מועדפת : " אמורה מיו האיטלקית בתל אביב ,  כי הם עושים אוכל מאהבה ".  מהי פילוסופיית הניהול שלך ?   " אני חולה שליטה ,  אך מאמין בהענקת מרחב לעובדים .  אני אוהב להיות מעורב ברזולוציות גבוהות ,  ועם זאת נותן אמון בעובדים .  אני ביצועיסט שיודע להזיז הרים ,  ומצפה מעובדיי להיות לי לעזר בהנעת תהליכים ".  איזה מנהל אתה ?   " בעל חזון ולצד זה חבר לעובדיי .  אני אדם של יסודות ,  וכשאני מבחין שנבנו יסודות חזקים - אני משחרר .  אני משקיע בעובדים וביחס אליהם ".  רגע משמעותי בקריירה : " היצוא הראשון של מצעים ושל כלי מיטה לגרמניה ,  לפני 15 שנה ,  היה עבורי רגע משמעותי ,  מאחר שאבי ניצול שואה ".   צלי בשר ביין ובצלצלי שאלוט של טל מצרכים :  2 כפות שמן זית  ?  1 ק"ג בשר בקר כתף ,  חתוך לקוביות גדולות  ?  2 בצלים גדולים ,  קצוצים גס  ?  10 בצלצלי שאלוט קלופים  ?  צנצנת של רוטב צלי יין צרפתי  ?  מלח ופלפל שחור גרוס ,  לפי הטעם  ?  בקבוק יין אדום איכותי  ( כזה שאתם אוהבים לשתות )  אופן ההכנה :  1 .  מחממים את שמן הזית בסיר כבד .  מוסיפים בהדרגה את קוביות הבשר ומערבבים בכף עץ ,  עד שהבשר משנה את צבעו לאפור .  2 .  מוסיפים את הבצל הקצוץ ואת בצלצלי השאלוט ומטגנים 3-4 דקות ,  עד שהבצל נהפך לשקוף .  3 .  יוצקים לסיר את רוטב הצלי ,  מלח ופלפל .  מערבבים היטב ומבשלים ללא מכסה 2-3 דקות נוספות .  4 .  מוסיפים פנימה את היין ,  מערבבים ומביאים לרתיחה .  מכסים את הסיר ,  מנמיכים את הלהבה ומבשלים 3.5 שעות .  מגישים עם אורז לבן .
 
מביא את הטחינה משכם 
טל ירושלמי מבעלי רשת חנויות הטקסטיל דארלן

