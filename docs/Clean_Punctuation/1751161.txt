יורוקום תרוויח ממתחם הסיטי מאות מיליוני שקלים 
 >  >  בין מכרזי השיווק שמפרסם מינהל מקרקעי ישראל ,  יש מגרשים מורכבים יותר לבנייה בגלל שיש בהם פולשים או תושבים שצריך לפנות אותם .  במקרים אלו המינהל מדווח על הפולשים כבר במכרז ,  וההצעות שמגישים היזמים צריכות לגלם את מחיר הפינוי .  הסדר מהסוג של יורוקום ואלפרון אינו יוצא דופן במהותו ,  ואת הסכום ששולם קשה להעריך ,  מכיוון שאין מחירי שוק לפינויים ולהסכמים מעין אלה ,  שנסגרים במסגרת משא ומתן .  ככל הנראה ליורוקום השתלם לשלם לפולשים 15 מיליון שקל עבור הפינוי ,  שפתח להם את הדלת לבניית הפרויקט במתחם .  יורוקום זכתה בשלושה מגרשים במסגרת מכרזים שפירסם המינהל במתחם הסיטי של גבעתיים ,  שנמצא בין הרחובות ערבי נחל ,  שפע טל ודב פרידמן .  במגרשים שמספרם 1 ו-2 זכתה יורוקום ב-2005 תמורת כ-63 מיליון שקל .  זכויות הבנייה שהיו מאושרות בעת הזכייה אינן רלוונטיות כיום ,  כי המגרשים תוכננו מחדש .  התב"ע  ( תוכנית בנין עיר )  של מגרש מספר 1 נמצאת במצב המתקדם ביותר והיא עומדת לפני הפקדה בוועדה המחוזית לתכנון ובנייה מחוז תל אביב .  מדובר במגדל הגבוה ביותר שאושר לבנייה בישראל ,  והוא בן 72 קומות עם זכויות בנייה של 100 אלף מ"ר למשרדים .  במגרש מספר 2 ,  שאותו פינו הפולשים ,  יש זכויות בנייה לשני מגדלים למגורים ודיור מוגן ,  ובסך הכול 430 יחידות דיור - מגדל אחד בן 240 דירות והשני בן 190 דירות .  בין אם תחליט יורוקום לבנות במגרש דיור מוגן או דירות ,  בסופו של דבר היא תחלוב ממנו הכנסות בהיקף של מאות מיליוני שקלים .  לדברי מנכ"ל יורוקום ,  ראובן סגן-כהן ,  החברה התחייבה לפנות את המגרש מפולשים על חשבונה ,  ולעשות זאת באופן חוקי ובתוך כשלוש שנים מיום החתימה על חוזה הפיתוח עם המינהל ב-2007 .  אם לא היתה עומדת בתנאי זה ,  המינהל יכול היה לחלט ערבות שהפקידה החברה בסכום של כ-7 מיליון שקל .  במגרש השלישי זכתה יורוקום בתחילת 2010 תמורת כ-75 מיליון שקל .  מדובר במגרש שהוא שליש מתוך חטיבת קרקע גדולה יותר ,  ששאר חלקיה נמצאים בבעלות של חברת שטראוס עלית .  לדברי סגן-כהן ,  החברה נמצאת לפני חתימה על הסכם שיתוף עם שטראוס עלית לגבי בנייה משותפת על המגרש .
 
יורוקום תרוויח ממתחם הסיטי מאות מיליוני שקלים 
nan
