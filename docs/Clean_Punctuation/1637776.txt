מארי : " הפעם הכל הולך להיות אחרת "
 הסקוטי מוכן לגמר באוסטרליה נגד פדרר  ( א' ,  10:30 ,  יורוספורט )  ומבטיח שהתבוסה מהגמר בארה"ב לפני שנתיים לא תחזור
לא כל טניסאי יכול להתגאות בסטטיסטיקה עדיפה בקרבות ה"ראש בראש "  עם רוג'ר פדרר .  מי שבהחלט יכול לעשות זאת הוא אנדי מארי ,  שיפגוש מחר בבוקר  ( ראשון ,  10:30 ,  שעון ישראל ,  שידור ישיר ביורוספורט )  את השוויצרי ,  המדורג 1 בעולם ,  בכדי לקטוף אולי תואר גרנד סלאם ראשון בקריירה .  בלי או עם קשר לסטטיסטיקה הזו ,  השניים החלו בשליפות ציפורניים לקראת ההתמודדות ביניהם ,  מה שמרמז שאולי מבחינת ההצהרות אפשר אולי לבנות על משחק טוב בין השניים .
 פדרר הוא זה שהחל בפסיכולוגיה ההפוכה ,  כשאמר לאחר הניצחון הקליל על ג'ו-ווילפריד צונגה בחצי הגמר ,  כי  " אני יודע שמארי רוצה לזכות בתואר גרנד סלאם ראשון לבריטניה אחרי ,  כמה ?  150 אלף שנים ?  אני חושב שהוא באמת צריך את זה יותר ממני ,  כך שאני חושב שהלחץ הגדול נמצא עליו .  בכל מקרה ,  אנחנו נראה איך הוא מתמודד עם זה .  זה לא הולך להיות פשוט עבורו ,  זה מה שבטוח ". 
אז על מה בדיוק מארי בונה ?  הסקוטי ,  שהפסיד בשני המפגשים האחרונים  ( מתוך העשרה בסך הכל נגד פדרר )  ,  ניצח פעמיים ,  אך לעולם לא עשה זאת בטורניר גרנד סלאם .  פדרר שיחק כבר ב-21 גמרי גרנד סלאם ,  וניצח ב-15 מהם .  הוא זכה באליפות אוסטרליה שלוש פעמים  ( 2004 ,  2006 ,  2007 )  וסיים פעם אחת כסגן  ( בשנה שעברה )  אחרי שהפסיד בחמש מערכות לרפאל נדאל .  מארי ,  לעומתו ,  שיחק רק פעם אחת בגמר גרנד סלאם .  זה היה ב-2008 באליפות ארצות הברית הפתוחה ,  אבל במעמד הזה הוא התקשה לעשות משהו נגד פדרר ,  שהוסיף לעצמו עוד תואר .
 בכל מקרה ,  פדרר המשיך להשתחצן באותה מסיבת עיתונאים ,  ואמר : " עכשיו כשאנחנו נפגשים וכשהוא לא ניצח אותי בגמר הקודם שלנו ,  אני חושב שזה לא יעזור לו בגמר השני .  בנוסף ,  הוא משחק מולי ,  שחקן שזכה בהרבה תארי גרנד סלאם מה שמהווה עבורי יתרון ". 
מארי סיפר כי הוא התרגש מאוד מגמר הגרנד סלאם הראשון שלו ,  אבל כעת הוא מרגיש מנוסה יותר . " אז הייתי לגמרי עצבני ,  כמו שכל אחד צריך להיות .  הייתה לי ריצה מצוינת עד הגמר .  הכל הלך שם כל כך מהר ולא היה לי זמן להכין את עצמי לזה ,  בעוד הפעם ברור שהכל הולך אחרת .  אני מקווה שאני אשחק טוב יותר ,  אני בטוח שאני אשחק טוב יותר .  בכל מקרה ,  הנתונים של רוג'ר מדברים בעד עצמם ". 
כדי להגיע לגמר ,  פדרר לא נזקק ליותר מדי עבודה ,  אבל שמט כבר שתי מערכות .  בסיבוב הראשון הוא הפסיד במפתיע את המערכה הראשונה לאיגור אנדרייב וברבע הגמר הוא הפסיד בפתיחה מול ניקולאי דוידנקו ,  אבל בפעמיים הללו הוא ידע לצאת מזה כמו שצריך .  בשאר המשחקים שלו זה הלך די חלק עבורו .  גם למארי היה טורניר מצוין ,  שכן הסקוטי ,  שמדורג 4 בעולם ,  לא שמט אף מערכה עד המפגש עם מארין סיליץ' ,  משחק שהוא ניצח בארבע מערכות .  עד אז הוא התגבר בצורה חלקה על נדאלברבע הגמר וגם את ג'ון איסנר ופלורן סרה הוא לא ספר בשלבים המוקדמים יותר .
 אז עכשיו ,  כשהכל בעצם מונח על הכף ,  נותר רק לקוות שלא יהיה לנו שחזור של הגמר הקודם בפלאשינג מדו ,  שנגמר מהר מדי ,  ואולי נקבל הצגה שלא תגרום לנו להצטער שנדאל לא הגיע לגמר .
 
מארי : " הפעם הכל הולך להיות אחרת "
 הסקוטי מוכן לגמר באוסטרליה נגד פדרר  ( א' ,  10:30 ,  יורוספורט )  ומבטיח שהתבוסה מהגמר בארה"ב לפני שנתיים לא תחזור

