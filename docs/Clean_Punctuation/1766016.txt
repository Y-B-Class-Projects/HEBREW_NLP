תנועת המזרחי :  סיפורה של אנרגי קוטבוס
היא מביסה ומובסת ,  בונה על צעירים ומזינה את מכבי ת"א בשחקנים .  אנרגי קוטבוס המזרח גרמנית וסיפורה המרתק
רק שריקת הסיום באצטדיון החברו ? ת  ( Stadion der Freundschaft )  הרגיעה את קלאוס דיטר ווליץ .  המאמן של אנרגי קוטבוס ,  רתח מזעם וצרח על הסובבים אותו לא מעט במהלך המשחק נגד קרלסרוהה ,  אבל הצליח לשחרר סופסוף חיוך גדול וניגש להודות לשחקניו על המאמץ ועל האמונה .  בכל זאת ,  לא בכל יום חוזרים מפיגור של שלושה שערים .  
גם אולריך לפש ,  נשיא המועדון ,  היה חסר אוויר ואסיר תודה .  אבן נגולה מעל ליבו עם סיום המשחק שהסתיים בתוצאה 5:5 . " זה אולי היה נהדר עבור הצופים ,  אך רע מאוד עבור ליבי ",  אמר לפש בסיום המשחק שנעל את משחקי המחזור השלישי בבונדסליגה השניה .  קרלסרוהה ,  שהיתה כל כך קרובה לנצחון באותו ערב ,  הדרדרה מאז לתחתית הטבלה והפכה לקבוצת ההגנה הגרועה של הליגה .
 העיר קוטבוס ,  אחת מ-112 מחוזות עירוניים בגרמניה ,  משמשת כבירתה דה פקטו של לוסאטיה ,  טריטוריה היסטורית שנמתחה מדרום מדינת ברנדנבורג ועד למזרח פולין ושמהווה את המרכז הפוליטי והתרבותי הגדול ביותר של המיעוט הסורבי ,  עם סלאבי שהתנחל באזור במאה ה-10 ושנציגו המוכר ביותר  ( ולא בשל מוצאו הפיקנטי )  הוא מיכאל באלאק .  התמרורים ושלטי ההכוונה בעיר הסורבית החשובה הם דו לשוניים  גרמנית וסורבית .  גם קבוצת הכדורגל הבכירה בעיר מודעת למקומה ומכונה  " הלוסאטים ".  
תחת הכינוי ההיסטורי מנסה המועדון להציג כדורגל מהנה והתקפי ואולי ,  ביום מן הימים ,  לנטוע שורשים בליגה הראשונה .  למרות היותו אחד מהמועדונים המזרח גרמנים הבודדים שזמניו הטובים הגיעו אחרי איחוד גרמניה ,  אנרגי קוטבוס מעולם לא בילתה יותר משלוש עונות ברציפות באחת משתי הליגות הבכירות .  
עונת 2010/11 היא עונתה השנייה ברציפות בליגת המשנה ,  ואין לאיש מאנשיה או אוהדיה מושג אם בתום העונה תפר הקבוצה את האמנה הבלתי-כתובה בינה לבין הגורל ותחזור לליגה הבכירה מוקדם מהרגיל או שהכל מ ? כ ? תו ? ב ?  .  המפלה שהנחילה קוטבוס במחזור ה-14 למוליכת הטבלה ,  ארצגבירגה א ? ו ? ו ? ה 0:6 ,  שהייתה גם לנצחון הביתי הגדול בהיסטוריה של המועדון ,  נשכחה שבוע לאחר מכן אחרי התבוסה לאאוגסבורג 4:0 ושלח את התוהים על קנקנה לסיבוב תהיות נוסף .
 את שם הקבוצה הייחודי  " אנרגי "  העניק לה בודו קראוץ ,  משורר מקומי ,  שזכה בכבוד בתחרות שנערכה על ידי היומון  " לאוזיצסר רו ? נדשאו "  ב-1966 ושנבחר מתוך 450 הצעות .  המנון הקבוצה זכה גם הוא לעדכון  בשנת 2006 נאספו מספר להקות מקומיות תחת השם Pimp your hometown כדי לכתוב ולהלחין את  " הכדורגל כאן ",  שמושמע מאז בכל משחק עם עליית שחקני הקבוצות למשטח הדשא .  הקבוצה הצעירה זכתה בחמישה גביעי מדינת ברנדנבורג ועלתה פעמיים לבונדסליגה הבכירה ,  אך עונת 1996/7 מרובת ההישגים היא שתיזכר כמתוקה ביותר עבורה .
 את רוב שנותיה בילתה אנרגי בליגה השנייה של מזרח גרמניה ולאחר האיחוד לליגה השלישית ,  שם שהתה דרך קבע בצמרת הטבלה .  את הסיבוב הראשון של עונת 1996/7 סיימה קוטבוס עם 43 נקודות מתוך 51 אפשריות ועם 47 שערי זכות ו במהלך הסיבוב השני הציגה יכולת דומה ,  הוסיפה למאזנה 39 נקודות ,  זכתה באליפות הליגה הצפון-מזרחית בסטייל עם מאזן שערים של 17:80 ובפער של 11 נקודות מהשנייה ,  ארצגבירגה אווה .  באותה עונה לא ירדה קוטבוס מהמקום הראשון מתחילתה ועד סופה ואף ניצחה ,  לראשונה במסגרת רשמית ,  את הקבוצה המזרח-גרמנית הבכירה באותן שנים ,  דינמו דרזדן .  
במפגש הפלייאוף על העלייה לבונדסליגה השנייה פגשה קוטבוס את האנובר 96 ,  שסחררה אף יותר את הליגה הצפונית עם 83 נקודות ויחס שערים של 25:105 .  55,000 צופים ,  מספר שיא בהיסטוריה של הליגה השלישית ,  הגיעו למפגש הראשון בהאנובר שהסתיים בתיקו אפס .  המשחק השני בקוטבוס ,  הסתיים בתוצאה 1:3 לאנרגי וזו העפילה לראשונה בתולדותיה לבונסדליגה השנייה .  את הדובדבן שעל הקצפת שמרה הקבוצה למאי 1997 ,  עת העפילה לגמר הגביע הגרמני תוך הנחלת תבוסת 0:3 לקרלסרוהה בחצי הגמר ,  למרות שהאחרונה השתייכה באותה עת לבונדסליגה הראשונה והגיעה לגמר ב-1996 .  במשחק הגמר לא יכלה קוטבוס לשטוטגרט של יואכים לב והפסידה 2:0 מצמד של הברזילאי ג'ובאני אלבר .  
קשה לתאר את שנותיה של קוטבוס בליגה הבכירה כמוצלחות .  הקבוצה מעולם לא הצליחה לסיים את העונה מעבר למקום ה-13 בטבלה .  אך מצד שני סיפקה את ליטרת הבשר שלה להיסטוריה של הכדורגל הגרמני כשבשנת 2001 ,  במשחק הליגה מול וולפסבורג ,  הייתה לקבוצה הראשונה בבונדסליגה שעלתה לשחק ללא אף שחקן גרמני בהרכב .  מאז השתנו פני הדברים וכיום עולים בהרכב הראשון שמונה גרמנים .  
מסע הקניות של אנרגי לקראת העונה הנוכחית היה צנוע והתבסס ברובו על העברות חופשיות ,  כשההוצאה הגדולה ביותר היתה 800,000 אירו ששולמו על העברתו של סטיבן ריביץ' ,  שחקן הכלבו הקרואטי של קייזרסלאוטרן .  מצבו של המועדון שפיר והוא נחשב לבריא כלכלית ,  עובדה שאינה מובנת מאליה לאור מאזני הקבוצות השליליים בליגה השניה .
 הנהלת הקבוצה הבהירה לא פעם שביכולתה להשוות את תקציבה לאלו של הרטה ברלין ובוכום ,  הגבוהים בליגה  ( 33,650,000 אירו ו-24,875,000 אירו בהתאמה )  אך היא בוחרת שלא לעשות כן בטענה שאינה מוכנה לשלם יותר עבור אותה איכות .  המטרה העיקרית בטווח הקרוב היא רכישת אצטדיון החברות ,  כאשר סכום הרכישה עשוי לעמוד על כ-2 מיליון אירו  השקעה שתניב רווחים הן מתוקף הבעלות עליו והן משיווקו העצמאי העתידי .
 בהתאם לשאיפות הצנועות של המועדון בוחר מנג'ר אנרגי בשנתיים האחרונות ,  קלאוס דיטר ווליץ ,  לקדם שחקנים צעירים ומשווק את הקבוצה כמוקד להתפתחות מקצועית .  הגיל הממוצע של השחקנים המרכזיים בקבוצה הוא 23.5 ולמרות פתיחת עונה מגומגמת הצליחו הצעירים להוכיח את מקומם ואת ההסתמכות עליהם ,  כשגם את חוסר היציבות אפשר לייחס לגילם הצעיר .  נילס פטרסון ,  חלוץ הקבוצה ,  מוליך את טבלת מלך השערים של הליגה עם עשרה כיבושים ב-13 משחקים והשמועות על מעבר אפשרי לנירנברג ,  שטוטגרט ובלקבורן ,  כבר באוויר .  
המועדון הצנוע ממזרח גרמניה הוא מהבכירים והטובים בליגה השניה ואף זוכה לכבוד רב בביקוריו בליגה הבכירה .  אז נכון שעם כבוד לא קונים במכולת ,  אבל היו קבוצות ישראליות שחשבו אחרת כששכרו את שירותיהם של מספר שחקני עבר באנרגי .  בתחילת העונה הנוכחית הצטרפו למכבי תל אביב דימיטאר רנגלוב וסאבו פאביצ'ביץ' ששיחקו בקוטבוס בשנים האחרונות ובעונה שעברה היה זה איביצ'ה אילייב הסרבי ,  שבעצמו שיחק בקבוצה .  
היה גם פרנסיס קיויו ,  הגרמני ממוצא קמרוני שהבקיע שמונה שערים ,  מכריעים בחלקם ,  ובישל ארבעה נוספים בעונת העליה האחרונה של אנרגי לבונדסליגה .  קיויו הספיק לשחק 13 משחקים בלבד במכבי נתניה של לותר מתיאוס לפני שחזר לגרמניה ,  סיפר לתקשורת הגרמנית על  " הטעות הגדולה "  בניהול הקריירה שלו וביכה על עזיבתו את המועדון המזרחי הביתי והחם .
 
תנועת המזרחי :  סיפורה של אנרגי קוטבוס
היא מביסה ומובסת ,  בונה על צעירים ומזינה את מכבי ת"א בשחקנים .  אנרגי קוטבוס המזרח גרמנית וסיפורה המרתק

