מדד ת"א 25 עלה ב-0.1% והוא מרוחק רק ב-0.4% משיאו ;  אל על צנחה ב-4.1% 
מדד ת"א נדל"ן 15 התחזק ב-1% .  ת"א בנקים טיפס ב-1.1% .  לאומי הוסיפה 1.4% .  הפועלים טיפסה ב-0.7% .  אי.די.בי אחזקות עלתה ב-4%
 >  >  המסחר בורסה של תל אביב הסתיים ביציבות עם נטייה לעליות שערים לאחר שהתנהל בירידות קלות לאורך היום .  המסחר התנהל על רקע גיבוש חבילת סיוע ליוון במסגרת פגישת מנהיגי אירופה בבריסל ,  יציבות בוול סטריט שלשום והמתנה לפרסום הריבית במשק לאפריל .  לאחר המסחר הודיע נגיד בנק ישראל ,  סטנלי פישר ,  על העלאת הרבית ב-0.25% ל-1.5% .  מדד ת"א 25  ( מעו"ף )  עלה ב-0.1% ל-1,232.66 נקודות והוא מרוחק 0.4% מרמת השיא .  מדד ת"א 100 נותר ללא שינוי ברמה של 1,161 נקודות ,  מדד ת"א בנקים טיפס ב-1.1% ,  מדד ת"א נדל"ן 15 הוסיף 1% ,  מדד ביומד התחזק ב-0.9% .  מחזורי המסחר הסתכמו בכ-1.4 מיליארד שקל ,  רמה נמוכה מהממוצע השנתי ולא אופיינית לעונת הדו"חות .  בשוק הסולידי נרשמו ירידות שערים באפיק השקלי ,  הן בממשלתי הן בקונצרני ,  שהתממש לקראת פרסום שיעור הריבית לאפריל .  איגרות ממשלתיות מסוג שחר איבדו עד 0.15% ומדד תל בונד 20 איבד 0.2% .  איגרות ממשלתיות מסוג גליל הצמודות למדד רשמו תנודות לשני הכיוונים של עד 0.15% .  הראל עלתה ב-3% במחזור חריג של 55 מיליון שקל - פי חמישה מהרגיל בה .  העלייה נובעת מהשינוי הצפוי ביום רביעי הקרוב במשקל המניות במדדים .  משקלה של הראל צפוי לעלות במדד ת"א 25 מ-1.03% ל-1.43% .  במדד ת"א 100 ישתנה משקלה מ-0.67% ל-0.95% ובמדד הפיננסים מ-7.9% ל-8.6% .  בניגוד להראל ,  משקלה של מניית דש איפקס במדד תל אביב 100 צפוי להיחלש מ-0.21% ל-0.15% ,  דבר שגרם לה להשיל 4.4% .  שופרסל ,  שמשקלה צפוי לרדת במדד ת"א 100 מ-0.81% ל-0.6% ,  ירדה ב-3.7% .  בנק הפועלים עלתה ב-0.7% .  בבנק סבורים כי הדשדוש שנרשם בימים האחרונים אינו משנה את התמונה הכללית ,  ולפיה שוק המניות המקומי הוא מהטובים בעולם מאז תחילת 2010 .  לטענתם ,  הסביבה הכלכלית ממשיכה להיות חיובית הן במישור המקרו הן במישור המיקרו .  על כן ,  מעריכים בבנק כי היא תמשיך לתמוך בשוק המניות גם במבט לעתיד .  לאומי הוסיפה 1.4% .  להערכת כלכלני בנק ,  הסנטימנט החיובי בשוק המקומי יימשך לנוכח השיפור בתמונה המקרו-כלכלית והתשואות הנמוכות הצפויות באפיקים הסולידיים .  עם זאת ,  מדגישים בלאומי כי ברמת המחירים הנוכחית בשוק המניות קיימת אפשרות ממשית למימוש .  קרדן אן.וי ירדה ב-3% .  המשבר בשוק הנדל"ן במזרח אירופה דירדר את החברה להפסד של 47 מיליון יורו ברבעון הרביעי של 2009 ,  בהשוואה לרווח של 29 מיליון יורו ברבעון המקביל ב-2008 .  פעילות הנדל"ן של קבוצת קרדן הסבה לקבוצה הפסד של 44 מיליון יורו ברבעון הרביעי של 2009 ,  לעומת הפסד של 29 מיליון יורו ברבעון המקביל .  טיב טעם קפצה ב-4.9% .  הפסדי החברה הצטמצמו במידה ניכרת ברבעון הרביעי של 2009 לעומת התקופה המקבילה .  ההפסד מהפעילות השוטפת הצטמצם ל-16.5 מיליון שקל ,  לעומת הפסד של 158 מיליון שקל בתקופה המקבילה .  הכנסותיה נותרו יציבות והסתכמו ב-262.5 מיליון שקל .  אל על איבדה 4.1% .  החברה הפסידה 76 מיליון דולר ב-2009 ,  לעומת הפסד של 41.9 מיליון דולר ב-2008 .  הכנסות החברה הסתכמו ב-1.655 מיליון דולר - ירידה של 22% לעומת 2008 .  ההפסד התפעולי הסתכם ב-75 מיליון דולר ב-2009 ,  לעומת 5.6 מיליון דולר ב-2008 .  את הרבעון הרביעי סיימה אל על בהפסד של 29 מיליון דולר - כמעט פי שלושה לעומת ההפסד ברבעון המקביל .  אי.די.בי אחזקות עלתה ב-4% .  החברה סיימה את 2009 עם רווח נקי של 977 מיליון שקל ,  לעומת הפסד של 412 מיליון שקל ב-2008 .  עיקר הגידול ברווח נבע מהמימושים המוצלחים שביצעה כור תעשיות במניות בנק ההשקעות השווייצי קרדיט סוויס ,  שתרמו לרווחי אי.די.בי 1.63 מיליארד שקל 2009 וקיזזו את התוצאות החלשות של מכתשים אגן וההפרשות בגין הנדל"ן בלאס וגאס .  כור ירדה ב-1.2% ואילו מכתשים אגן עלתה ב-1.2% .  החברה הבת אי.די.בי פיתוח הרוויחה 967 מיליון שקל ב-2009 ,  בהשוואה להפסד נקי של 250 מיליון שקל ב-2008 .  את הרבעון הרביעי סיימה אי.די.בי פיתוח עם הפסד של 472 מיליון שקל ,  לעומת הפסד של 147 מיליון שקל ברבעון המקביל .
 
מדד ת"א 25 עלה ב-0.1% והוא מרוחק רק ב-0.4% משיאו ;  אל על צנחה ב-4.1% 
מדד ת"א נדל"ן 15 התחזק ב-1% .  ת"א בנקים טיפס ב-1.1% .  לאומי הוסיפה 1.4% .  הפועלים טיפסה ב-0.7% .  אי.די.בי אחזקות עלתה ב-4%

