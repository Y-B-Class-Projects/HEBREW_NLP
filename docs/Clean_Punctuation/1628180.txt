בימ"ש ישראלי יכריע למי שייך בית המריבה
ביהמ"ש קבע כי תביעת הבעלות על בית המריבה בחברון תידון בבימ"ש ישראלי ולא פלסטיני .  השופט : " ספק אם חברת ההשקעות הישראלית תזכה למשפט צדק ברשות הפלסטינית "
 בית המשפט המחוזי בירושלים קבע אתמול  ( ראשון )  שתביעת הבעלות על בית המריבה בחברון תידון בבית משפט ישראלי ולא בבית משפט פלסטיני ,  כפי שדרשו המוכרים הפלסטינים .  
לפני כחודשיים עתרו המוכרים הפלסטינים ,  באמצעות עורך הדין סאמר שחאדה ,  לבית המשפט בבקשה למחוק את התביעה שהוגשה נגדם .  זאת מכיוון שלטענתם ,  ראוי שהתביעה תתברר בבית משפט פלסטיני ,  שהוא  " הפורום הנאות והטבעי "  לצורך כך .
 מנגד ,  חברת  " טל בניה והשקעות "  שטוענת שרכשה את הבית באמצעות איש קש ,  טענה באמצעות עורך הדין זאב שרף שמהלך שכזה ייפגע בסיכוייה לבירור התביעה .  שופט המחוזי יצחק ענבר קבע כי אין לבתי המשפט הפלסטיניים סמכות לדון בשאלות בעלות הנוגעות לרכושם של ישראלים בחברון .  הוא הוסיף כי  " אפילו אניח כי לבתי המשפט הפלסטיניים שבחברון קיימת סמכות כזו ,  הרי בנסיבות העניין נראה כי מימושה אינו מעשי ". 
השופט ענבר הסביר כי לא ניתן לברר את התביעה בבית משפט בשטחי הרשות מכיוון שכניסת ישראלים לשטחים אלה כרוכה בסכנת חיים ואף נאסרה בצווים של המפקד הצבאי באזור יהודה ושומרון .
 לדבריו ,  היות שגורמי האכיפה הפלסטיניים רואים במכירת קרקעות ליהודים מעשה בגידה הראוי לגזר דין מוות ,  קיים חשש מוחשי שתביעתם של גורמים ישראליים לאכיפת הסכם רכישת מקרקעין ממוכר פלסטיני נדונה מראש לדחיה . " ספק רב אם המשיבה תזכה למשפט צדק ברשות הפלסטינית ",  סיכם השופט בהחלטתו .
 
בימ"ש ישראלי יכריע למי שייך בית המריבה
ביהמ"ש קבע כי תביעת הבעלות על בית המריבה בחברון תידון בבימ"ש ישראלי ולא פלסטיני .  השופט : " ספק אם חברת ההשקעות הישראלית תזכה למשפט צדק ברשות הפלסטינית "
 
