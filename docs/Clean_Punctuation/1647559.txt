עקבה אכילס
במשך שנים היתה אילת עיר התיירים של הים האדום .  השכנים מירדן ראו כי טוב והחליטו שעקבה תירש את הכתר  ?  בשנתיים האחרונות קרמו התוכניות עור ולבנים :  בעזרת 18 מיליארד דולר הוקמו מגרשי גולף ,  מרכזי כנסים ובתי מלון מהודרים  ?  ובאילת ?  בינתיים לא קרה דבר
 >  >  בצדי שדרת הדקלים בכניסה לעקבה מונחים צינורות סגולים .  אלה צינורות מי ביוב מטוהרים המשמשים את הגינון הציבורי .  הפרויקט הוא במימון האיחוד האירופי ,  במסגרת הסיוע למדינות מתפתחות שישראל לא נהנית ממנו ,  בהיותה מדינה מתקדמת .  אך לאחר ביקור בעקבה ובאילת בחודש שעבר לא ממש ברור מי מהן המדינה המתפתחת .  ב-2008 נסענו לעקבה כדי ללמוד על הפיתוח התיירותי הצפוי אצל השכנה המזרחית .  הירדנים דיווחו אז על פרויקטים בהשקעה של 6 מיליארד דולר ,  על אלפי חדרי מלון מתוכננים ,  על מרינות רחבות ידיים ,  לגונות כחולות ,  וילות לעשירים וגורדי שחקים - ממש דובאי ליד מטע התמרים של קיבוץ אילות .  לפני שנתיים היו אלה רק הבטחות גדולות והדמיות מחשב מרשימות אבל בינתיים קרמו אלה עור ולבנים והשכנה המזרחית של אילת ,  שהבטיחה ליהפך ליעד תיירותי מספר אחד במפרץ אילת ,  מממשת את ההבטחות בצעדי ענק .  אילת נותרה מאחור .  בין המשקיעים בפרויקטים נמנים איש העסקים הירדני סביח אל מסרי וקרנות השקעה פאן-ערביות ,  משקיעים מסעודיה ומדינות המפרץ ,  איהאב חרירי ,  אחיו של ראש ממשלת לבנון ומשקיעים לבנוניים נוספים .  הפרויקט הראשון שעומד על תלו הוא טאלא ביי ,  18 קילומטרים מדרום לעקבה לכיוון סעודיה .  מה יש שם ?  כל מה שהובטח ,  גם אם נשמע בזמנו דמיוני .  וילות נופש מהודרות מסוידות לבן ,  כולן מכורות .  הבוגנוויליות מעטרות את צדי המדרכות ,  בלגונה עוגנות יאכטות שערך אחת מהן מיליון דולר לפחות ,  מלון רדיסון סאס נפתח לפני שנה ומלון מובנפיק ,  בבנייה נמוכה ובצבע חמרה ,  נפתח רשמית על ידי המלך עבדאללה השני בבנובמבר 2009 ;  מלון הילטון מתוכנן להיפתח ב-2011 .  אבל זה לא הסוף ,  ממש לא .  תוכנית האב של עקבה מורכבת משני פרויקטים נוספים :  אילה וסאראיה  ( ראו תיבה )  .  לאור קצב המימוש המרשים בפרויקט טאלא ביי ,  אין שום סיבה לחשוב שגם הם לא יתרוממו במהרה .  אחד אפס לירדנים הפרט העצוב ביותר בסיפור התיירותי הזה הוא שכל השוואה שנערוך בין הישגי אילת לאלה של עקבה בשנתיים האחרונות ,  תסתכם בתוצאה אחת בלבד - אחד אפס לירדנים .  בעקבה נבנה מרכז כנסים גדול ומתוכננים אולמות כנסים נוספים ,  מגרשי גולף ,  פארקי מים ,  מיטב מותגי המלונאות בעולם ,  שדה התעופה ייהפך למרכז לוגיסטי ,  מסחרי ותיירותי .  נמלי הסחורות יעברו דרומה .  מה מכל זה קרה באותו זמן באילת ?  כלום .  ב-2008 היו בעקבה 2,300 חדרי מלון .  כיום יש 4,200 - תוספת של 1,900 חדרים .  וכמה נוספו באילת ?  אפס .  בעקבה נמצאים כעת 3,700 חדרים בבנייה ו-3,800 חדרים בשלב תכנון .  ובאילת ?  מבטיחים מ-2006 להוציא מכרזים ללגונה המזרחית .  אמנם באילת יש יותר בתי מלון - והתפוסה גבוהה יותר ,  אבל מומחים טוענים שזאת רק שאלה של זמן .  לאחר שנים ארוכות שבהן אילת היתה כוכבת הים האדום ,  נראה כי עקבה עומדת לקבל את הכתר .  כבר כעת מספר התיירים השנתי בערים ,  נכון ל-2009 ,  הוא כמעט זהה עם יתרון קל לעקבה :  241 אלף תיירים זרים לעומת כ-220 אלף באילת .  זה כמובן לא מקרי .  מרוץ החימוש התיירותי החל ב-2001 ,  כאשר המלך הכריז על 375 קמ"ר של העיר וסביבותיה כעל אזור כלכלי מיוחד עם מושל מקומי עצמאי .  התנאים כוללים הטבות ותמריצים כלכליים ליזמים ,  בהם מס הכנסה בשיעור 5% בלבד על הרווח ,  פטור מתשלום מס עבור דיווידנדים ורווחים ופטור מתשלום מס שנתי על הקרקע ,  אזור פטור ממכס ,  היעדר מגבלות על גובה ההון העצמי הראשוני ,  היתרי עבודה לעובדים זרים ועוד .  הירדנים צופים כי עד 2020 יעמוד מספר החדרים בעיר על כ-12,750 ומספר התיירים יגיע ל-900 אלף בשנה .  באילת אין כרגע תוכניות פיתוח ארוכות טווח והתקווה היא כי מספר התיירים יעלה בשנים הקרובות ב-25% .  אין בכך די כדי להתחרות בתוכנית הירדנית .  ההצלחה אינה רק במהירות המימוש ,  אלא גם בהיקפים :  בעוד שתוכנית האב דיברה על השקעה בהיקף של 6 מיליארד דולר עד 2020 ,  היקף ההשקעה עד 2010 הגיע כבר ל-18 מיליארד דולר ,  אומר מנהל השיווק של אזור עקבה ,  אמג'ד שטנאווי . " בזכות פעולות שיווק הגענו לפי שלושה מהמתוכנן .  עכשיו אנחנו מתחילים לשווק פרויקטים מלונאיים קטנים ובינוניים ברמה של 1-3 כוכבים ",  הוא אומר . " הדגם הכלכלי של עקבה הצליח כל כך ,  שהוא ישוכפל באזורים נוספים בירדן ,  בהם זרקא ,  אירביד ופטרה ",  אומר סמו סמוראי ,  מנהל היחידה לשיתוף פעולה אזורי בעיריית אילת .  אותו קהל יעד אחת הבעיות המרכזיות במאבק התיירותי מול עקבה הוא דווקא המחירים הגבוהים .  בניגוד למלונות סיני שמתחרים באילת על המחיר ,  המלונות בעקבה ממוצבים כמעט באותה רמת מחיר ויוקרה כמו באילת . " המלונות בעקבה וגם בצד הירדני של ים המלח הם כולם מליגה א' ",  אומר מנכ"ל לשכת מארגני התיירות הנכנסת לישראל ,  עמי אתגר . " אלה מלונות מרשתות בינלאומיות יוקרתיות כמו קמפינסקי ,  מריוט ,  מובנפיק ,  ואינטרקונטיננטל .  הם המלה האחרונה בעיצוב ובחדשנות ".  יוסי פישר ,  משנה למנכ"ל כלל תיירות ,  מציין כי המלונות בעקבה מכוונים לשוק התיירות האיכותית שאילת כיוונה אליו - כלומר מדובר בתחרות ראש בראש על אותו קהל יעד בדיוק .  שטנאווי מאשר : " המחירים הגבוהים זה האתגר שלנו .  עלות ההשקעה והתפעול במלונות מאוד גבוהים .  אנחנו מנסים לשכנע את התיירים באמצעות השירות שאנחנו נותנים ".  עבור מלונות אילת מדובר במכה שהשפעתה כבר ניכרת בחבילות התיירים . " אם בעבר ישראל היתה עיקר התוכנית וירדן היתה הנספח ,  כיום עיקר השהות היא בירדן ולישראל מגיעים לזמן קצר ",  אומר אתגר . " לפי שעה לא מורגשת תחרות מעקבה ",  חולק עליו מנכ"ל רשת מלונות פתאל ,  גדי פריבר : " מצרים היכתה בנו בגלל המחיר הנמוך ,  אבל בירדן המחירים די דומים לשלנו .  לעקבה יש עוד דרך ארוכה עד שתגיע לתשתיות שבאילת .  אם נתעורר עכשיו ,  נקים מרכז כנסים והפטור ממע"מ לתיירים יישאר - אני מאמין שידינו תהיה על העליונה ".  מנכ"ל התאחדות המלונות באילת ,  שבתאי שי מציין שגם לעקבה ישנן מגבלות : " אמנם הייחוד של אילת היה בתיירות הבינלאומית - וכעת כשהיא עיר שבה הישראלים פוגשים אחד את השני ,  זה פחות אטרקטיווי .  אבל גם בעקבה בונים על השוק הערבי ,  כמו שאנו בנינו על הישראלי .  מה יש לעשות בעקבה ?  יום אחד נוסעים לפטרה ,  ואז ?  " " צריך כסף פרטי"זה לא שלאילת אין יתרונות .  נהפוך הוא .  היתרון הגדול של אילת הוא בהיותה העיר היחידה בריביירת הים האדום עם תשתית עירונית מפותחת - להבדיל מעקבה ומסיני . " יש תיירים רבים שמחפשים מוצר כזה כמו האתרים בספרד או באנטליה ,  אבל גם בזה נכשלנו והמלונות באילת חיים כיום כמעט רק מישראלים .  האם לצורך כך השקיעה המדינה מיליארדים ?  "  טוען פישר . " אם עקבה וירדן יכולות לעשות זאת ,  כל שכן יכולה ישראל .  כל מה שדרוש זה לקבל החלטה ברמת ראש הממשלה - ולתת לה עדיפות לאומית ",  אומר ד"ר אסף מידני ,  מרצה למשפט וממשל במכללה האקדמית תל אביב-יפו ,  שחקר את הפוליטיקה של קביעת המדיניות בענף התיירות בישראל . " הבעיה היא שישראל סובלת מחוסר יכולת למשול .  מלבד זאת ,  תוואי המלונות באילת הוא צפוף ,  מין גבב של בתי מלון בלי תכנון ,  בעוד שבעקבה המלונות מותאמים לסביבה ,  בבנייה נמוכה ומרווחת ".  הפתרון הוא פיתוח המוצר התיירותי ,  אומר אתגר : " ישראל משלמת על אי הפיתוח .  יש לה אתרים בעלי כוח משיכה עצום ,  אבל אפשרויות הלינה אינן מתקדמות מספיק בירושלים ובאילת ,  ולכן תיירים רבים לא נשארים ללון ".  מי שכבר ויתר לגמרי על האופציה הציבורית ושם את כל יהבו על הכסף הפרטי הוא נשיא התאחדות המלונות ,  אלי גונן .  לדעתו אין ספק שהצלתה של אילת תלויה בהקמת קזינו עם מרכז כנסים . " אני לא רואה פתרון אחר .  אין לנו ברירה אלא שהסקטור הפרטי יביא את הכסף ".  אין זה רעיון חדש .  איש העסקים שלדון אדלסון ניסה במשך 18 שנים לקדם הקמת קזינו ומרכז כנסים באילת עד שהתייאש . " חשבו שאני עושה זאת בשביל כסף ,  אבל הצעתי זאת כדי לפתח את התיירות ואף אחד לא הקשיב לי ",  אמר בצער ב-2007 לערוץ 10 ובמקום זאת הקים את מלון הוונישיאן במקאו עם קזינו ענק ובעוד חודשיים יחנוך את המיזם החדש שלו - מרינה ביי בסינגפור ,  בהשקעה של 5.5 מיליארד דולר .  בימים אלה דיווח שר התיירות ,  סטס מיסז'ניקוב ,  כי החל בדיונים על אפשרות של הקמת קזינו ומרכז כנסים באילת .  פישר מסכים עם ההנחה שהמוצא יגיע מיזמים פרטיים : " אחד היתרונות של עקבה לעומת אילת הוא שדה התעופה ,  המאפשר נחיתת מטוסים רחבי גוף .  שדה תעופה זה נדל"ן .  שהמדינה תערוך מכרז ,  או שתחכיר או תמכור את שטח שדה התעופה ליזם שיתחייב להוציא אותו מהעיר ,  לבנות קזינו ומרכז כנסים ".  אבל מידני אינו אופטימי : " פיתוח אילת צריך להיות בין-משרדי .  בהצטרפות של ישראל ל-oecd יש אולי ניצוץ של תקווה בכך שנאלץ לתכנן תוכניות ארוכות טווח ".  תוכניות על הנייר בעיריית אילת בהחלט מודאגים .  אלי לנקרי ,  ממלא מקום ראש העיר אילת : " אפשר רק להתקנא ביכולת הביצוע בעקבה ,  בעוד שבאילת יש סטגנציה זה שנים רבות .  תיירות היא נשמת אפה של אילת .  אבל נראה שבממשלה הפנימו שחייבים לפעול ומהר ,  כי אחרת יש מקום לדאגה .  עכשיו המבחן הוא מבחן התוצאה - האם התוכניות ייצאו מהכוח אל הפועל ".  ומה מתוכנן ?  שיווק קרקעות להקמת 2,200 חדרי מלון בלגונה המזרחית ;  הקמת מגרש גולף תקני ובית מלון יוקרתי על שטח של 1,200 דונם בצפון העיר ולא הרחק משם - שכונת וילות .  בנוסף ,  מוקם פארק קרח גדול בהשקעה של 100 מיליון שקל .  אשר לפרויקט אקווריה - הפרויקט הענק של יזמים אמריקאים שאמור לכלול עיר בידור דוגמת דיסנילנד ,  פארק מים ומגרשי גולף בהשקעה של 300 מיליון דולר ,  שנמצא כבר שנים בדיונים - אומר לנקרי כי  " עדיין לא נואשנו .  יש מקום לאטרקציה מרכזית כזו באילת ".  גם במשרד התיירות מדווחים על פעולות שננקטו : " בחודש הבא תחל תוכנית פיתוח בהיקף של 60 מיליון שקל מתקציב משרדי האוצר והתיירות ועיריית אילת הכוללת ,  בין היתר ,  פיתוח החופים ,  הטיילות והמרכז התיירותי .  בנוסף ,  ב-2009 נבחרה חברה הבוחנת את מיצובה של אילת ,  וממנה ייגזרו דפוסי הפעולה ,  הן בתחום התשתיות והן מההיבט השיווקי .  אחת הפעולות שבהן מתרכז המשרד היא הבאתן של חברות תעופה לבצע טיסות ישירות לאילת ,  ובמסגרת זו יוזם המשרד שיתופי פעולה ,  שבהם ניתן לחברות סיוע רב ככל הניתן .  ב-2009 הוקצו 11 מיליון שקל לטובת מתן רשת ביטחון לטיסות שכר ישירות לאילת ".  וילות ב-2 מיליון דולר ,  מגרשי גולף ולגונות ארוכות - הפרויקטים הבאים של עקבה >  >  אילה  ( ayla )  הוא פרויקט עצום ממדים בהשקעה של 4.5 מיליארד דולר לאורך גבול ירדן ישראל .  עד 2012 ייבנו בו בתי מלון בהיקף של 2,000 חדרים ,  מגדלי מגורים ,  וילות ,  מגרש גולף ,  פארקי מים ,  אולמות קונגרסים ומסחר ובעיקר - ארבע לגונות באורך של 19 קילומטר שייתוספו לחוף ,  המשתרע על פני 27 קילומטר .  באילה ירוכז כל הספורט הימי של העיר .  סאראיה הוא פרויקט ענק במרכז עקבה ,  שנבנה בהשקעה של 1.6 מיליארד דולר .  הוא יכלול בנייה למגורים ולנופש ,  וכן חמישה מלונות ,  שניים של חברת סטארווד ושלושה של רשת ג'ומיירה היוקרתית מדובאי .  בנוסף ייבנו וילות וקוטג'ים למגורים .  מחיר דירה בפרויקט הוא כ-200 אלף דולר ומחירי הווילות מגיעים ל-2 מיליון דולר .
 
עקבה אכילס
במשך שנים היתה אילת עיר התיירים של הים האדום .  השכנים מירדן ראו כי טוב והחליטו שעקבה תירש את הכתר  ?  בשנתיים האחרונות קרמו התוכניות עור ולבנים :  בעזרת 18 מיליארד דולר הוקמו מגרשי גולף ,  מרכזי כנסים ובתי מלון מהודרים  ?  ובאילת ?  בינתיים לא קרה דבר

