שנה קשה לפישמן ולכלכלית ירושלים
הקבוצה מציגה עוד שנה קשה בשל המצב במזרח אירופה :  הפסד תפעולי של 26 מיליון שקלים והפסד נקי של 158 מיליון שקלים .  הסיבה העיקרית :  הירידה בערך הנדל"ן
קבוצת הנדל"ן כלכלית ירושלים שבשליטת אליעזר פישמן מציגה עוד שנה קשה בשל מצב הנדל"ן הקשה במזרח אירופה :  הכנסותיה של כלכלית ירושלים מדמי שכירות ,  דמי ניהול וממכירת דלקים נותרו ללא שינוי על 1.58 מיליארד שקלים .  
עם זאת ,  כלכלית מציגה הפסד תפעולי של 26 מיליון שקל  ( הפסד שגדל פי 6.5 לעומת 2008 )  .  ההפסד הנקי הסתכם ב-158 מיליון שקל לעומת הפסד של 732 מיליון שקל ב-2007 ורווח של 255.6 מיליון שקל ב-2007 .  
הסיבה העיקרית לירידה ברווח התפעולי היא ירידה של 827 מיליון שקל בערך הנדל"ן להשקעה .  בשנת 2008 ירד ערך הנדל"ן ב-724.6 מיליון שקל וב-2007 עלה ערך הנדל"ן ב-612.5 מיליון שקל .  
על פי תקני החשבונאות החדשים ,  IFRS ,  מזמינה חברת הנדל"ן שמאי שמעריך את שווי הנכסים שהיא מחזיקה .  עלייה או ירידה בערך הנדל"ן מסווגים כרווח או הפסד גם אם אינם כרוכים בתזרים מזומנים כלומר בכסף שמתקבל רק כאשר מוכרים את הנכס .  
עלות העסקתו של בעל השליטה בכלכלית ירושלים ,  אליעזר פישמן ,  הסתכמה ב-2009 ב-10 מיליון שקל ,  מתוך כך בונוס בסך 3.8 מיליון שקל ודמי ניהול של 6.2 מיליון שקל .  פישמן מכהן כיו"ר דירקטוריון כלכלית ירושלים .  
שיאני שכר אחרים בקבוצת כלכלית מגיעים דווקא מהחברה הבת ,  מירלנד הפועלת ברוסיה :  עלות העסקתו של מנכ"ל מירלנד ,  משה מורג ,  הסתכמה ב-2009 ב-5.76 מיליון שקל ועלות שכרו של סמנכ"ל הכספים במירלנד ,  רומן רוזנטל ,  הסתכמה ב-2009 ב-2.6 מיליון שקל .  עלות העסקתו של מנהל הפרויקטים של מירלנד ,  מיכאיל קריצ'בסקי ,  הסתכמה ב-2009 ב-2.12 מיליון שקל .  
עלות שכרו של מנכ"ל כלכלית עודד שמיר הסתכמה ב-2009 ב-1.43 מיליון שקל ועלות שכרו של סמנכ"ל הכספים אוהד שפירא הסתכמה ב-901 אלף שקלים .  
בנוסף ,  הוציאה כלכלית ירושלים עוד 1.67 מיליון שקל עבור תגמול הדירקטורים בחברה ,  למעט שכר היו"ר אליעזר פישמן .  אחד הדירקטורים בחברת מירלנד הוא אייל פישמן ,  בנו של אליעזר פישמן ,  ששכר הדירקטורים שלו הסתכם ב-2009 ב-319 אלף שקלים .
 
שנה קשה לפישמן ולכלכלית ירושלים
הקבוצה מציגה עוד שנה קשה בשל המצב במזרח אירופה :  הפסד תפעולי של 26 מיליון שקלים והפסד נקי של 158 מיליון שקלים .  הסיבה העיקרית :  הירידה בערך הנדל"ן

