לטעות כמו המקצוענים
ההערכה הלא נכונה של בולטימור ,  השגיאה הלא מחייבת של דוקינס וההזנחה של טנסי בכיסוי על גייטס .  אור שר מנתח
השבוע ,  לצד פעולות הגנה מוצלחות ומדהימות ,  ראינו ב-NFL טעויות שעלו בהרבה נקודות או יארדים .  אפתח בקבוצה שהיא כולה טעות מנטלית אחת גדולה - בולטימור רייבנס .  העורבים שיחקו טוב יותר מפיטסבורג ,  ואיכשהו הצליחו להפסיד את המשחק .  צריך לשים חמישה שחקנים וארבעה מאמנים  ( מתאם ההגנה ,  מאמן ההגנה ,  המאמן הראשי ומאמן ה'שומרים האחוריים' )  על כס הנאשמים .  פעמיים עבירות מיותרות  ( דחיפה בגב ,  ו'אחיזה' שהייתה גם טיפשית וגם מיותרת )  שמחקו 11 נקודות מהלוח  ( במקום שני טאצ'דאונים ,  פילד גול אחד )  ,  הפלת כדור קל של התופס דרק מייסון באנדזון  ( תמחקו עוד 7 נקודות )  ובליץ של דומיניק פוקסוורת ,  44 שניות לסיום המחצית הראשונה ,  שהשאיר את הולמס לכיסוי סייפטי שאיחר להגיע  ( תוצאה  הולמס השיג טאצ'דאון )  .
 אם פוקסוורת החליט על הבליץ בעצמו  ( אם בכלל יש דברים כאלה בליגה  קורנר עם חופשיות לבצע בליצים )  ,  הוא טעה ,  מכיוון שלא משאירים את התופס הכוכב של הקבוצה היריבה לבד ,  בטח שלא על דעת עצמך .  אם זו הייתה הוראת מאמן ,  הטעות מתחלקת לשלושה .  זו אשמת המאמן שהחליט על הבליץ ואשמת המאמן המתדרך ,  על תדרוך לקוי של הסייפטי זריקובסקי  ( שמופיע באתר הליגה ואתר הרייבנס בשם לנדרי ,  אבל אני מוכן להישבע שכתוב לו על החולצה זריקובסקי )  .  וכמובן ,  אשמת זריקובסקי  ( או לנדרי ?  )  ,  שלא רצה לחשוף את הבליץ ,  ניסה להשהות את הכיסוי על הולמס וכנראה שגם פספס את התזמון של הסנאפ .  אם כבר עושים בליץ ו'עוזבים' את התופס-כוכב של היריבה ,  יש לקרב את הסייפטי למרות הסיכון בחשיפת הבליץ .  אחרת ,  מקבלים טאצ'דאון על הראש .  
במשחק בין דנבר לפילדלפיה נרשמה טעות הגנה ,  שמונה דקות לסיום המחצית הראשונה ,  שהשאירה את ברנט סלק הטייט אנד  ( במשחק מעולה )  לבד לגמרי .  זהו אותו סלק ,  שדקה קודם לכן חילץ את מקנאב והאיגלס מסייפטי בליץ על קו השני יארד שלהם .  איך זה קרה ?  לא ברור .  בתחילת המהלך זה היה דווקא בריאן דוקינס  ( לשעבר 13 עונות באיגלס )  שהיה איתו ,  אבל עזב אותו לטובת רסיבר שרץ מסלול קצר ואף אחד לא המשיך עם סלק .  מקנאב ,  בחשיבה עם הרבה ניסיון ,  זיהה את הטייט אנד החופשי שלו .  כנראה שהייתה צריכה להגיע עזרה של סייפטי או לפחות של ליינבקר ,  שכן דוקינס מילא את תפקיד הליינבקר בכך שנשאר קרוב לקו ההתגוששות .  ייתכן שדוקינס התבלבל במשימה ההגנתית ,  וייתכן שכמו פוקסוורת מהרייבנס ,  הוא הימר ,  הימור שעלה לקבוצתו בטאצ'דאון של 50 יארד .  אמנם פילדלפיה יצרה הטעייה יפה ביציאה של סלק למהלך ,  אך זה תירוץ לא מספיק לטעות כל כך יקרה .
 וביום שישי ,  טנסי-סן דייגו ,  8:50 לסיום המחצית ,  קולין אלרד עוזב את אנטוניו גייטס ,  שקולט כדור חופשי לגמרי לטאצ'דאון של 36 יארד .  למה זה קרה ?  כי אלרד חשב שפיליפ ריברס עבר את הקו שממנו מותר לו לזרוק קדימה .  למה אני חושב שזאת טעות מנטלית ?  מכיוון שאני חושב שאלרד היה 'בהתלהבות יתר' לתקל .  הרי ריברס לא היה מגיע רחוק אם היה ממשיך לרוץ  ( היו לפחות שני טיטאנים קרובים יותר מאלרד )  ואילו גייטס ,  כמו הולמס ,  הוא יחד עם וינסנט ג'קסון התופס-כוכב של סן דייגו  ( למרות שהוא  " רק "  טייטאנד )  .  לא עוזבים את התופס-כוכב של היריבה לבד כי ..  .?  נכון ,  חוטפים טאצ'דאון על הראש .  אני חייב לציין שבמשחק הזה הייתה המון התקפה משובחת של סן דייגו ,  הצ'ארג'רס היו כנראה מנצחים גם לולא הטעות הזאת ,  בעיקר כשברשותם כל כך הרבה נשקים ומוציאים לפועל .
 
לטעות כמו המקצוענים
ההערכה הלא נכונה של בולטימור ,  השגיאה הלא מחייבת של דוקינס וההזנחה של טנסי בכיסוי על גייטס .  אור שר מנתח

