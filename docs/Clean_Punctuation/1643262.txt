חוק למען הסופרים או הגנה על החזקים ?  
ענף הספרים
 >  >  באחרונה הוצע בכנסת לחוקק חוק שיאסור על מתן הנחות בענף הספרים מעבר לרמה של כ-50% .  טענת המצדדים בחוק היא שיש צורך להגן על הסופרים ועל הוצאות הספרים מהתחרות הפרועה שנכפתה עליהם על ידי רשתות הספרים ,  מאחר שההנחות שוחקות את רווחיות ההוצאות ואת הכנסות הסופרים .  ראשית ,  כדאי להעמיד דברים על דיוקם .  רשת אגרסיבית ביותר בתחום ההנחות היא צומת ספרים - ששייכת להוצאה לאור ,  ולכן בעצם כל הרווח מההנחות שהיא נהנית ממנו חוזר לכיסה של ההוצאה .  סביר להניח שהוצאה זו לא היתה ממשיכה במבצע ההנחות אם היתה סובלת מהפסדים ומסתכנת בסגירה .  ניסיונות לאלץ ענף להסכים בחוק לתקרת מקסימום בהנחות נכשלו לאורך ההיסטוריה הן בארה"ב והן באירופה .  לא צריך להיות מומחה לשיווק כדי להבין שיש בידי הוצאות הספרים שיטות שונות לתגמל את הרשתות שעומדות על כך בכל מיני צורות .  מי שרוצה לקבל שיעור בעניין שיבדוק מה קורה בענף המזון .  שם הרשתות מקבלות בונוסים על עמידה ביעדי מכירות ,  על רישומים נכונים באספקה ומימון פעולות פרסום וקידומי מכירות .  לא קשה יהיה למנהל שיווק יצירתי ברשת ספרים להמציא ולאמץ שיטות אלה גם בענף הספרים .  כדאי לחשוב על עצם המטרה של החוק המוצע .  האם באמת מצב שבו ספר לא יעלה לצרכן 90-120 שקל אלא רק 30-40 שקל הוא מצב רע ?  כאשר ספרים עולים כ-100 שקל ,  רק קבוצה קטנה מהאוכלוסייה רוכשת אותם ,  ובוודאי לא הרבה מהם .  אם רוצים שמשפחה ממוצעת עם שלושה ילדים תוכל לקנות ספר בחודש לכל ילד ,  מחיר של 100 שקל לספר אינו המסלול הנכון .  לכן ,  במקום לקרוא ספרים רצים הילדים לראות את  " האח הגדול ".  כלל ידוע הוא שספר הנמצא בבית נקרא ,  ואילו ספר שנמצא בחנות לא נקרא ,  ומכאן שיש לעודד מכירת הרבה ספרים .  את בעיית התגמול לסופרים אפשר לפתור בשינוי שיטות התגמול .  בסופו של דבר ,  סופר מעוניין בשקלים ולא באחוזים .  מדוע צריך לתגמל אותו באחוזים מהמחיר הספר לצרכן ולא בשקלים ?  ניתן לבנות סולם שבו הסופר יזכה בסכומי כסף לפי מספר ספריו שיימכרו או לפי מחזור המכירות .  אם אכן הורדת מחירים תגביר את היקף המכירות פי שלושה ויותר ,  הסופר וההוצאה רק ירוויחו מכך .  אין שום סיבה לחשוב שהורדת מחירים משמעותית מצליחה לעודד את הציבור לקנות יותר חסה ,  ימי נופש באילת או אפילו יותר מחשבים ניידים ,  ולא תמשוך קונים נוספים לרכוש יותר ויותר ספרים .  ואולם המלחמה האמיתית של הוצאות הספרים אינה מול חנויות הספרים ,  אלא מול הטכנולוגיה .  לאחר שחברות כמו אפל וגוגל נכנסות לתחום הספרים האלקטרוניים ,  לשם יש לכוון המאמצים האמיתיים להגנה על הענף .  יש לשער כי דווקא שמירה על מחיר נמוך לספרים תאט את קצב המעבר לספרים האלקטרוניים ,  ובכך מדיניות ההנחות שומרת על הענף ולא מחריבה אותו .  הכותב הוא פרופסור בבית הספר למינהל עסקים במכללה למינהל

חוק למען הסופרים או הגנה על החזקים ?  
ענף הספרים

