אישום :  נהג המשאית הבריח 64 שב"חים
לבית המשפט ברמלה הוגש כתב אישום נגד נהג מירושלים שהסיע בשבת החולפת 64 שוהים בלתי חוקיים במשאיתו . " השב"חים עמדו בצפיפות בארגז ללא חלונות "
 לבית משפט השלום ברמלה הוגש הבוקר  ( שלישי )  כתב אישום נגד חאתם פיריאל ,  בן 27 מירושלים ,  בגין הסעת 64 שוהים בלתי חוקיים במשאיתו .  פיריאל נעצר בשבת בערב במהלך פעילות יזומה של שוטרי תחנת מודיעין נגד מסיעי שוהים בלתי חוקיים .  על פי כתב האישום שהגישה המשטרה ,  השוטרים הבחינו במשאית מסוג איסוזו כשהיא נוסעת  " בדרך נמהרת ורשלנית שיש בה כדי לסכן חיי אדם ".  
לאחר שעצרו את המשאית גילו השוטרים ש-64 בני אדם הוכנסו לארגז המשאית ,  תוך שהם נאלצים לעמוד בצפיפות רבה וללא חגורות בטיחות .  אחד השב"חים פונה לבית החולים לאחר שחש שהוא עומד להתעלף בשל חוסר חמצן .  
בבקשה להאריך את מעצרו של פיריאל עד תום ההליכים המשפטיים נגדו נכתב כי דו"חות הפעולה של השוטרים מציינים  " את התדהמה שאחזה בהם בעת שפתח המשיב את ארגז המשאית  ,  בו נראו 64 שוהים בלתי חוקיים העומדים בצפיפות אחד ליד האחר .  כשבארגז המשאית אין חלונות כלל ". 
לפיריאל אין עבר פלילי ,  אולם במשטרה ציינו שהעובדה שהסיע כמות כה גדולה של בני אדם במשאיתו  " ללא כל חשש מאימת הדין וללא כל חשש לשלומם של הנוסעים מעיד שבעתיים על חומרת הדברים ועל המסוכנות הנובעת ממעשיו ".  
חקירת המשטרה העלתה עוד כי כל אחד מהשב"חים שילם עבור הנסיעה 150 שקלים .  ברשותו של מסיע הרכב נמצאו 10 אלף שקלים .
 
אישום :  נהג המשאית הבריח 64 שב"חים
לבית המשפט ברמלה הוגש כתב אישום נגד נהג מירושלים שהסיע בשבת החולפת 64 שוהים בלתי חוקיים במשאיתו . " השב"חים עמדו בצפיפות בארגז ללא חלונות "
 
