כדורים מן העבר
הילה קריב זנחה את המיטבולס השמנמנים לתקופה אבל עושה להם קאמבק אדום ומבעבע שיכניס אתכם לפרץ נוסטלגי
בריצה המטורפת הזו אחר האוכל הבא ,  המתכון הבא ,  הניסוי הבא - נשכחים אצלי לפעמים גם מאכלים שעושים טוב בבטן ובנשמה ,  כאלו שהיו פעם בני בית .  לא פעם קורה שחברה מספרת לי שהכינה מתכון שנתתי לה לפני שנים ואני ממצמצת ואומרת  " זה ממני ,  את בטוחה ?  "  ישנם את אלו שאני בכלל לא זוכרת וישנם אלה שאני שמחה לשוב ולהזכר בהם .  אחד כזה הוא מתכון המיט בולס שלי ,  שנהגתי להכין לפני משהו כמו 7-8 שנים .  מיט בולס הן סוג של קציצות ,  ברור .  אלו הן הקציצות האלו ששוחות בתוך רוטב אדום ומלוות את הפסטה .
 בפעם באחרונה שראיתי את חברתי מיכל הקטנה ,  שמם של אלו השתרבב לשיחה .  כשהיא נסעה לה הרחק ממני ,  חשבתי לעצמי שיהיה נחמד נורא להפגש איתן שוב וגם נזכרתי במחברת המתכונים שנתתי לה במתנה ביום בו עזבה את ניו-יורק ואותי לאנחות .  כתבתי לה אימייל 'יש לך עוד את המחברת שהכנתי לך ?  צריכה משם מתכון' .
 המייל חזר אליי : " יכול להיות שביקשת ממני עכשיו לשלוח לך את המתכון של המיטבולס שלך ?  לא אסרב ..  ."  ויחד הופיע לו גם המתכון המצ'וקמק שזור במילים מדויקות כגון 'הרבה' ,  'מלאן' וגם :  'אל תשאלי אותי כמה' ! 
ועוד היא הוסיפה : " זוהי הזדמנות להודות לך על הפנקסון הזה שמשמש אותי לעיתים תכופות  ( כי תקעתי פעם בפנים איזה פתק עם מספר טלפון שאני זקוקה לו מדי פעם )  ברצינות ,  כל פעם שאני שולפת אותו אני מברכת אותך ומתגעגעת לימים בהם הייתי אקסקלוסיב במטבח שלך ..  . " 
נכנסנו יחד למטבח ,  אני והוא - כמו בימי קדם .  זרמנו לנו יחד באינטימיות ,  מהסוג שקיים רק בין חברים ותיקים מאד עם הרבה עבר משותף .  היה לנו כיף ,  היה לנו נוסטלגי וכשסיימתי ,  עמד על השיש סיר גדול ואדמוני של מיטבולס שמחים ,  מהסוג הדשן והרך .  לזכר ימים .
 מיטבולס 'אסליים' מכילים כמויות שוות של בקר ,  עגל ונו ..  .  החיה הזו שעושה אוינק אוינק אבל הרגישו חופשי לוותר על משהו או להשתמש רק בבשר בקר .
 הדבר היחיד ששיניתי מן המתכון המקורי שלי הוא שאין בצל ברוטב העגבניות .  מעדיפה בלי אבל ניתן בהחלט להוספה .
 חומרים:1 ק"ג בשר טחון 3 פרוסות עבות של חלה ,  ללא הקרום הכהה 1 בצל בינוני קצוץ דק2 שיני שום גדולות מעוכות2 ביציםצרור פטרוזיליה - עלים בלבדחופן עלי בזיליקוםמעט טימין טרי או יבשמלח ופלפל טרי1 כפית גדושה של רסק עגבניות * פירורי לחם  ( רק במידה צריך ) 
אופן ההכנה:1 .  קוצצים היטב את עשבי התיבול .  מרטיבים את פרוסות החלה ,  סוחטים מעט וקוצצים היטב .  
2 .  מעבירים הכל לקערה גדולה ,  מתבלים ולשים היטב עם הידיים לקבלת תערובת אחידה .   *  אם התערובת רכה מדי ,  מוסיפים מעט פרורי לחם .  משהים במקרר לחצי שעה .  בשלב הזה אני אוהבת לצלות חתיכה קטנה מהתערובת על מחבת קטנה וחמה ולבדוק תיבול .  
3 .  צרים כדורים ומטגנים בשמן החם משני הצדדים .
 חומרים:1/4 כוס שמן זית2-3 שיני שום קצוצות1 כפית גדושה רסק עגבניות1 קופסאת עגבניות מרוסקות = 800 גר'  ( אני משתמשת באלו שמגיעות שלמות וקלופות ומרסקת אותן ) עלי בזיליקום טרייםמעט טימין ,  מלח ופלפל טרי ,  צ'ילי פלייקס וטיפונת סוכר
אופן ההכנה:1 .  בסיר רחב מחממים מעט את השמן ומוסיפים את השום המרוסק .  מערבבים כמה שניות ,  עד שהשום מתחיל להפיץ ריח  ( לא לשרוף או להשחים )  ומוסיפים את רסק העגבניות .  מערבבים ומטגנים עוד כמה שניות ומוסיפים את העגבניות המרוסקות והתבלינים .  
2 .  מביאים לרתיחה ומכניסים בעדינות את הקציצות .  מבשלים מכוסה באופן חלקי כחצי שעה או עד אשר הרוטב מסמיך .
 הילה קריב הגיעה לניו יורק בעקבות בן זוגה והחלה ללמוד ב- French Culinary Institute .  בין היתר הספיקה לעבוד שם במקומות מוכרים ומובחרים כמו :  Balthazar bakery ,  Union Square Cafe ו-Bouchon Bakery .  כיום ,  חיה בברקלי שבקליפורניה והספיקה לעבור גם במסעדת Chez Panisse המפורסמת .
 את הבלוג  " ביסים "  החלה לכתוב בשנת 2008 .
 
כדורים מן העבר
הילה קריב זנחה את המיטבולס השמנמנים לתקופה אבל עושה להם קאמבק אדום ומבעבע שיכניס אתכם לפרץ נוסטלגי

