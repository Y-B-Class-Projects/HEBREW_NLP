קטש ושמיר ימונו לתפקיד עוזרי מאמן נבחרת ישראל
שני המאמנים הצעירים יהיו הצוות המסייע של אריק שיבק בנבחרת הבוגרת ,  אם המינוי יעבור את אישור הועדה המקצועית
עיני הכדורסל הישראלי כולן נשואות לפרייזינג ,  גרמניה ,  שם תיערך מחר  ( שבת )  הגרלת מוקדמות אליפות אירופה .  בינתיים בישראל נערכו בימים האחרונים סבבי שיחות בין המאמן הלאומי אריק שיבק ,  לראשי איגוד הכדורסל בסוגיית עוזרי המאמן של שיבק .  אחרי לא מעט התלבטויות הוחלט לשנות לגמרי את צוות המאמנים שעבד בנבחרת הבוגרת ,  ולתפקיד עוזרי המאמנים ימונו עודד קטש ,  מאמן גלבוע/גליל עליון ודן שמיר ,  מאמן בני השרון .  המינוי של השניים יאושר בישיבה הבאה של הועדה המקצועית ,  ולאחר מכן יעבור המינוי לאישור הנהלת האיגוד .  שמיר וקטש גברו בקרב על התפקיד על גיא גודס ,  רוני בוסאני וארז אדלשטיין שהיו מועמדים גם כן .
 קטש היה אמור להתמנות הקיץ לתפקיד מאמן נבחרת הנוער ,  אך המאמן דחה את האפשרות ,  וכשבאיגוד פנו אליו ועניינו אותו בתפקיד עוזר מאמן נבחרת ישראל ,  לא דחה קטש את האפשרות .  שמיר מנגד ,  שהיה עוזר המאמן של רוני בוסאני בנבחרת הקדטים ,  עזב את תפקיד מאמן הנבחרת האולימפית זמן קצר לפני היציאה לאוניברסיאדה בשנת 2007 ,  מה שגרם לאי נוחות באיגוד הכדורסל .  שמיר מוערך מאוד על ידי אנשי האיגוד ,  שמאמינים כי בתור עוזר מאמן הוא נחשב לאחד הטובים שקיימים בשוק המאמנים בישראל .
 
קטש ושמיר ימונו לתפקיד עוזרי מאמן נבחרת ישראל
שני המאמנים הצעירים יהיו הצוות המסייע של אריק שיבק בנבחרת הבוגרת ,  אם המינוי יעבור את אישור הועדה המקצועית

