הביקור החשאי של בכיר בגוגל 
חפשו אותי באחד העם
במסעדת טאפאס אחד העם של השף יונתן רושפלד בתל אביב סעדו אתמול בשעות הצהריים מאיר ברנד ,  מנכ"ל גוגל ישראל ,  וקרלו ד'אסארו ביונדו ,  סגן נשיא גוגל לדרום ומזרח אירופה ,  המזרח התיכון ואפריקה ,  שהגיע לביקור בישראל .  עמם ישב מודי כידון ,  בעליו של משרד הפרסום גיתם bbdo ויו"ר האיגוד הישראלי לפרסום .  ההחלטה של ד'אסארו ביונדו להקדיש ארוחת צהריים לבעליו של משרד פרסום גדול בישראל ודאי לא תזיק כאשר כידון יבוא להמליץ בפני לקוחותיו אם לפרסם בגוגל .  כמו כן ,  באחרונה חתמה גוגל על הסכם עם בית הספר לפרסום  " הבצפר ",  השייך לאיגוד הפרסום שכידון עומד בראשו ,  שלפיו בית הספר ילמד על שיטות הקנייה ותכנון הקמפיינים בגוגל .  רק בתחילת השבוע הודיעה גוגל ישראל על ביטול ביקורו המתוקשר של סגן נשיא החברה ,  וינט סרף .  סרף ,  המכונה  " אבי האינטרנט ",  נאלץ לבטל את הביקור בגלל תנאי מזג האוויר הקשים בוושינגטון הבירה .  לקראת ביקורו של סרף תיכננה גוגל מסיבת עיתונאים וקוקטייל מיוחד ,  אך את ביקורו של ד'אסארו ביונדו בישראל העדיפה החברה להצניע .  איילה צורף

הביקור החשאי של בכיר בגוגל 
חפשו אותי באחד העם

