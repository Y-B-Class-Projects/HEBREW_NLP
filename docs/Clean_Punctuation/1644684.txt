החשודים בחטיפת ילדים מהאיטי שבו לארה"ב
שמונה מעשרת המיסיונרים האמריקאים ,  שנעצרו בחודש שעבר בחשד שניסו לחטוף ילדים מהמדינה ,  שוחררו לארה"ב לאחר שלא נמצאו עדויות לכוונה פלילית במעשיהם
שמונה מיסיונרים אמריקאים שנעצרו בחשד שניסו לחטוף ילדים מהאיטי לארצות הברית שוחררו אמש  ( רביעי )  מבית סוהר וחזרו לארצות הברית .  שתי מיסיונריות נוספות נותרו במעצר להמשך החקירה .  
לאחר שחרורם ,  נלקחו המיסיונרים לנמל התעופה בפורט או פראנס ,  שם הם עלו על מטוס חיל האוויר האמריקאי וטסו לארצות הברית .  הקבוצה - חמישה גברים וחמש נשים - רובם חברים בכנסייה בפטיסטית באיידהו ,  נעצרו בחודש שעבר בחשד שניסו להוציא 33 ילדים בהאיטי מחוץ למדינה ללא מסמכים ,  לאחר רעידת האדמה שפקדה את האי ב-12 בינואר .  הם הכחישו את הטענות כי ניסו להבריח את הילדים לרפובליקה הדומיניקנית ,  וטענו כי לקחו את הילדים לבית יתומים .
 השופט הורה לשחררם לאחר שלא מצא עדות לכוונה פלילית במעשיהם ,  אך הורה למנהיגת הקבוצה לורה סילסבי ואישה נוספת ,  קאריסה קולטר ,  להישאר במעצר ולהיחקר על מעשיהן בביקורן הקודם בהאיטי .
 
החשודים בחטיפת ילדים מהאיטי שבו לארה"ב
שמונה מעשרת המיסיונרים האמריקאים ,  שנעצרו בחודש שעבר בחשד שניסו לחטוף ילדים מהמדינה ,  שוחררו לארה"ב לאחר שלא נמצאו עדויות לכוונה פלילית במעשיהם

