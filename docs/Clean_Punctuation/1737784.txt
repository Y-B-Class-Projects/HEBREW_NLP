שביתה כללית בספרד :  מערכת התחבורה כמעט משותקת ,  השובתים חסמו תנועת משאיות
בשביתה הכללית הראשונה מאז 2002 ,  שובתים מנעו מחקלאים לספק סחורתם לשווקים ;  מטוסים ורכבות קורקעו
ספרד שותקה היום בשל שביתה כללית להבעת מחאה נגד צעדי הצנע שנקטה הממשלה במאמציה לצמצם את גרעונותיה התקציביים .  חברות תעופה נאלצו לבטל טיסות ,  והשובתים זרקו ביצים על אוטובוסים ומשאיות ,  מהם מנעו לספק יבולים לשווקים הסיטוניים.מחסומי המשאיות שהוקמו היום היו יריית הפתיחה של יום שביתות ברחבי אירופה  עשרות אלפי מפגינים צפויים להפגין מול בנייני האיחוד האירופי בבריסל ,  ושביתות צפויות היום גם ביוון.בספרד ,  חברת התעופה איבריה הודיעה כי היא צפויה להצליח להמריא רק 35% מטיסותיה ,  על רקע הצטרפות חלק מעובדי שדות התעופה לשביתה .  ריאנאייר הודיעה כי ביטלה את כל טיסות הפנים שלה בספרד ,  ואת מרבית הטיסות אל ומחוץ למדינה .  במדריד כמעט ולא נראו אוטובוסים ,  וערימות זבל הצטברו ברחובות .  בתחילת היום נרשמה ירידה של כ-10% בצריכת החשמל ברחבי ספרד .  80% מנסיעות הרכבות המהירות של ספרד בוטלו ,  וכל הרכבות למרחקים בינוניים בוטלו .  רק 25% מהרכבות הקלות פעלו.השובתים מילאו את מרכז מדריד ,  וניסו להיכנס למשרדים עם פלאיירים המסבירים לעובדים מדוע עליהם לשבות .  באמצע היום ,  כ-100 שובתים חסמו את גראן ויה ,  מהרחובות הראשיים של העיר ,  וסוחרים סגרו את חנויותיהם עם התקרבות השובתים.זוהי השביתה הכללית הראשונה בספרד מאז 2002  .  ספרד היא אחת הכלכלות האירופאיות שנפגעו בצורה קשה במיוחד במשבר ,  ומתמודדת כעת עם שיעור אבטלה של יותר מ-20% ,  וגרעונות ענק שהובילו את הממשלה לנקוט בתכנית צנע שתצמצם את הגרעון התקציבי .  השביתה נערכת במחאה על צעדי הצנע ,  בהם קיצוצי שכר במגזר הציבורי ,  הקפאת הפנסיות ,  ורפורמות בשוק העבודה המקלות על פיטורי עובדים . " השביתה נחוצה יותר מאי פעם ",  אמר נציג אחד האיגודים ,  רוברטו טורנמירה .
 
שביתה כללית בספרד :  מערכת התחבורה כמעט משותקת ,  השובתים חסמו תנועת משאיות
בשביתה הכללית הראשונה מאז 2002 ,  שובתים מנעו מחקלאים לספק סחורתם לשווקים ;  מטוסים ורכבות קורקעו

