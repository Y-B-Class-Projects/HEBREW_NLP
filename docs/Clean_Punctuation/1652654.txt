בית"ר ירושלים ניצחה את אשדוד 0:2
פתיחה מצוינת של בן שושן  ( 3 )  ותמוז  ( 12 )  הוליכה את אמסלם והירושלמים לניצחון שלישי ברציפות .  גונזאלס הורחק  ( 85 ) 
מה נגיד ומה נאמר על דוד אמסלם .  לפני שלושה שבועות קיבל עוזר המאמן הצעיר קבוצה ירושלמית מפורקת ושבורה ,  והפלא ופלא - חלפו שלושה משחקים ,  ולזכותו של אמסלם עומדים לא רק שלושה נצחונות ,  אלא גם יכולת טובה ושמחה .  הערב  ( שבת )  דאג מאמן בית"ר ירושלים לשמור על המאזן המושלם בתפקיד עם 0:2 קליל על מ.ס .  אשדוד ,  ששוב הוכיח כי לבית"ר ירושלים תמיד היה פוטנציאל גדול .  היא רק הייתה צריכה מישהו שיעיר אותה .
 הניצחון הערב על אשדוד הוא לא עניין של מה בכך .  ערב המחזור הקדימה קבוצתו של יוסי מזרחי את מחזיקת הגביע מעיר הבירה בנקודה אחת ,  ואם לוקחים בחשבון שבסיבוב הקודם ניצחו האשדודים את המפגש בצורה משכנעת למדי ,  הרי שבית"ר בוודאי לא ציפתה לטייל הערב בטדי .  אבל במחצית הראשונה זה בדיוק מה שזה היה - טיול ערב נעים במזג האוויר החמים אל מול האין-הגנה של יוסי מזרחי ושחקניו .
 הפתיחה של בית"ר הייתה מוחצת .  בין החמצה אחת של ברק יצחקי לאחרת מצאו עמית בן שושן  ( 3 )  וטוטו תמוז  ( 12 )  את הרשת על מנת להעניק למארחת יתרון מהיר ,  כאשר בדקות הראשונות נראה היה כי כל פעם שבית"ר תעבור את החצי היא בדרך לשער .  ההגנה האשדודית פשוט לא הייתה קיימת ויוסי מזרחי ,  שקיבל הערב סגל מלא לראשונה זה זמן רב ,  פשוט לא מצא פתרונות .  משם והלאה הבית"רים הורידו הילוך או שניים ,  אבל גם זה לא הפריע להם לשמור על היתרון ולצאת עם ניצחון שלישי ברציפות ,  כשההרחקה של כריסטיאן גונזאלס בצהוב שני  ( 85 )  לא עזרה לאורחים מהדרום .
 במשחקים הבאים מחכים לאמסלם ושחקניו הפועל רעננה ,  מכבי אחי נצרת והפועל רמת גן ,  וביכולת כזאת ובמומנטום הנוכחי ,  בהחלט ניתן לראות את הירושלמים מטפסים במעלה הטבלה .  כמובן שגם רבע גמר גביע המדינה מול מכבי תל אביב בהמשך החודש יהיה משמעותי מאוד למחזיקת הגביע המכהנת ,  ובימים ורודים כאלו - עושה רושם שהעונה הזאת אולי לא אבודה לגמרי .  אין ספק ,  מישהו הדליק את האור בירושלים .
 דקה 3 - גול !  מהלך קבוצתי יפה התחיל בברק יצחקי ,  נמשך בהגבהה של אבירם ברוכיאן והסתיים ברגל של עמית בן שושן ,  שבעט היטב מהאוויר ופנימה .  0:1 לבית"ר .  
דקה 4 - יצחקי קיבל כדור ארוך נפלא ,  עבר בקלילות את סטויקיץ' ,  אך מול שער ריק בעט החוצה .  החמצה ענקית .  
דקה 5 - התקפה ראשונה של אשדוד הסתיימה במסירה יפה של מקרייב לאוחיון ,  שבעט למרכז השער .  הרוש הדף .  
דקה 12 - גול !  אלירן דנין הגביה מצוין מהאגף השמאלי וטוטו תמוז ,  שנותר בלתי מכוסה ברחבה ,  נגח היטב פנימה .  0:2 לבית"ר .  
דקה 21 - כדור שוער ארוך של אריאל הרוש בלבל את ההגנה החלשה של אשדוד ,  אלא שהבעיטה של יצחקי פגעה בסטויקיץ' וננעצה במשקוף .  
דקה 45 - בעיטה חופשית שטוחה של יצחקי הטעתה את סטויקיץ' ,  שהצליח בקושי להדוף ולהציל את קבוצתו מספיגת שער נוסף .  
דקה 56 - מבצע אישי יפה של בן שושן הסתיים בבעיטה חלשה אל הידיים של סטויקיץ' .  
דקה 61 - ברק יצחקי השאיר כדור נפלא עם העקב לבן שושן ,  אלא שזה שוב בעט חלש אל ידיו של השוער האשדודי .  
דקה 62 - דימיטאר מקרייב קיבל כדור גדול מעידן שדה ,  אך מתוך הרחבה בעט לא מדויק ,  ליד הקורה .  
דקה 72 - בן שושן הכניס כדור טוב לתמוז שבעט אל גופו של סטויקיץ' .  בן שושן הגיע ראשון אל הריבאונד ,  אך המשיך אותו בנגיעה אחת החוצה .  
דקה 93 - עידן טל מסר לחן עזריאל המחליף ,  שבעט חזק לידיו של סטויקיץ' .
 הרכב בית"ר ירושלים :  אריאל הרוש ,  איתן טיבי ,  אריק בנאדו  ( תומר בן יוסף ,  85 )  ,  שמעון גרשון ,  אלירן דנין ,  פאולו דה לה האסה ,  עידן טל ,  אבירם ברוכיאן  ( חן ערזיאל ,  81 )  ,  עמית בן שושן ,  ברק יצחקי ,  טוטו תמוז  ( סבסטיאן ואסקז ,  74 )  .
 הרכב מ.ס .  אשדוד :  דרגאן סטויקיץ' ,  מרקו פופוביץ' ,  כריסטיאן גונזאלס ,  מתן אוחיון ,  רחמים צ'קול  ( עידן שדה ,  55 )  ,  ניר ביטון ,  סטפן קינגווה  ( שי רביבו ,  72 )  ,  משה אוחיון ,  ניר נחום  ( אדיר טובול ,  29 )  ,  עידן שריקי ,  דמיטאר מקרייב .
 
בית"ר ירושלים ניצחה את אשדוד 0:2
פתיחה מצוינת של בן שושן  ( 3 )  ותמוז  ( 12 )  הוליכה את אמסלם והירושלמים לניצחון שלישי ברציפות .  גונזאלס הורחק  ( 85 ) 

