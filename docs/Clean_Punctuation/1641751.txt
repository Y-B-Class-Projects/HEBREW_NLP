פורד אדג' מתחדש
פורד חושפת מתיחת פנים מורכבת לרכב הפנאי האמריקני לקראת 2011 .  בחזית  מנועים חסכוניים יותר ותא נוסעים מעודכן
4 שנים לאחר הצגתו בתערוכת הרכב בדטרויט ,  ו-330 אלף מסירות בעולם ,  הקרוסאובר פורד אדג'  ( EDGE )  זוכה למהפכות ושינויים חיוניים להמשך מסעו בזירת הפנאי .  היצרנית האמריקנית תעלה אותו לבכורה רשמית בתערוכת הרכב בשיקגו שתפתח בעוד שעות ספורות ,  ובינתיים מגלה לנו כמה פרטים אודותיו וכן על החידושים הצפויים לו בשוק האמריקני והאירופאי .  
תמורות בהופעתו החיצונית בולטים בעיקר בשבכה הקדמית  ( מושחרת בחלק מדגמי הקצה )  ובפגושים הגדולים המשוכים כלפי מטה בדמות ניתוח אף מעודן .  המבנה המגודל והמודרני מצליח על פי הרושם הראשוני לשמר הופעה נקייה ואגרסיבית ,  אך התעגל בפינותיו ומרכך את נוכחותו על הכביש .  בחלק האחורי ,  חילוף קל בבתי התאורה והסרת מאפיינים קודמים ,  מוביל אל כלי-רכב עתיידים של פורד ,  המסתייעים בנורות אדמדמות מודגשות .  
יותר מהחיצוניות האופנתית שלו ,  תא הנוסעים מציג קפיצת דרך הן במראה והן במישור הטכנולוגי לצרכי הפעלה נוחה .  איכות החומרים על פי פורד עולה על הדגם הקודם במרקם והרכבה ,  ומערכות בקרה מתוחכמות  ( MyFord Touch )  מוטמעות בקונסולה הכללית שעברה שדרוג אף היא .  עוד עולה מדברי היצרנית כי האדג' יהיה מרווח במעט בשורה השנייה ,  אולם לא בפער עצום מהדגם הנוכחי .  
אל הפרונט המסיבי של האדג' יכנסו לשימוש מנועים מסדרת ה'אקו-בוסט' האקולוגית של היצרנית .  חדש בהיצע יהיה מנוע הבסיס ,  שמציע נפח של 2.0 ל' 4 צילינדרים טורבו ,  שמפיק כ-230 כ"ס ו-33.5 קג"מ .  גרסת האמצע הפופולארית SEL בנפח של 3.5 ל' V6מוזנקת קלות בכ-20 כ"ס אל הספק של 285 כ"ס ,  על ידי טכנולוגית תזמון משתנה לגלי-הזיזים .  נתוני צריכת הדלק יקוצצו בשיעור חד של 30 אחוזים בכל קשת המנועים ,  אולם התיבות האוטומטיות תהיינה זהות ותחלקנה 6 יחסי העברה .  
בארה"ב ,  האדג' מוצע גם בחבילות מורחבות  'ספורט' ו'לימיטד' - מכוילת על הצד הספורטיבי .  הראשונה אגב חמושה במנוע 3.7 ל' שמייצר 305 כ"ס מצוייד בתפעול ידני לתיבה האוטומטית מגלגל ההגה  ( פדלים )  וערכה קוסמטית מנופחת  חישוקי 22 אינטש .  מתיחת הפנים תעשה את דרכה אלינו לאחר ההשקה הצפויה במהלך הקיץ בארה"ב ,  אולם סביר שגרסאות הקצה תשארנה באמריקה .  טרם התקבלה תגובת היבואנית 'דלק מוטורס' על מועד שיווקו המדויק של האדג' 2011 בישראל .
  .
 
פורד אדג' מתחדש
פורד חושפת מתיחת פנים מורכבת לרכב הפנאי האמריקני לקראת 2011 .  בחזית  מנועים חסכוניים יותר ותא נוסעים מעודכן

