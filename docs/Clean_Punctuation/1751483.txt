סבסטיאן פריי נפצע וגמר את העונה
שוערה הצרפתי של פיורנטינה קרע את הרצועה וצפוי לעבור ניתוח שישביתו לכחצי שנה .  ארתור בורוץ יחליפו בין הקורות
פיורנטינה פתחה את העונה עם הידיעה על פציעתו הקשה של הכוכב הגדול שלה ,  סטבן יובטיץ' .  הקבוצה נכנסה למרה שחורה ,  התקשתה להתרומם בליגה שם היא ממוקמת במקום ה-15 המאכזב ,  ועכשיו קיבלה עוד בשורה מצערת ,  כאשר התברר כי השוער סבסטיאן פריי ייעדר קרוב לחצי שנה וככל הנראה סיים את העונה .
 הצרפתי השלים 90 דקות בתיקו המאופס מול קטאניה ביום ראשון ,  אבל לאחר מכן נפצע בברכו באימון ובבדיקה שעבר התגלה כי קרע את הרצועה . " סבסטיאן זקוק לניתוח ויעבור אותו בימים הקרובים ",  הודיע האתר הרשמי של פיורנטינה . " המועד המשוער לחזרתו הוא בין ארבעה לשישה חודשים ,  במידה שהניתוח יעבור בהצלחה ". 
פריי בן ה-30 הצטרף לפיורנטינה בקיץ 2005 והפך לאחד השחקנים המרכזיים של הוויולה .  למרות הצעות רבות ממועדונים בכירים יותר בשנתיים האחרונות הוא שמר אמונים לקבוצה מפירנצה ,  אך המזל בגד בו הפעם .  מי שיחליף אותו בחודשים הקרובים הוא הפולני ארתור בורוץ ,  שהגיע הקיץ מסלטיק ויצטרך כעת להיכנס לנעליו הגדולות של פריי .
 
סבסטיאן פריי נפצע וגמר את העונה
שוערה הצרפתי של פיורנטינה קרע את הרצועה וצפוי לעבור ניתוח שישביתו לכחצי שנה .  ארתור בורוץ יחליפו בין הקורות

