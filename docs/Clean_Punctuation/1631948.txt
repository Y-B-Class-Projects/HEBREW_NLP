משרד המשפטים רודף עובדי מדינה שהורשעו - דורש להשיב כספים שלא במסגרת ההליך הפלילי
השבוע הוגשה תביעה נגד עובדת לשכת ההוצאה לפועל שהורשעה בקבלת שוחד
במשרד המשפטים לא מסתפקים בהעמדה לדין של עובדי ציבור שסרחו .  המשרד ממשיך לרדוף אותם גם לאחר ההרשעה באמצעות תביעות אזרחיות-נזיקיות שנגררות להליך הפלילי.פרקליטות מחוז חיפה בשיתוף היחידה למיקור חוץ בפרקליטות המדינה הגישו אתמול  ( שלישי )  לבית משפט השלום בחיפה תביעה נגד אנה רקיר בסך 20 אלף שקל .  רקיר היתה מנהלת הענף של איחוד תיקים בלשכת ההוצאה לפועל .  בשנת 2005 ,  בהיותה עובדת ציבור ,  נטלה שוחד וקיבלה דבר במרמה בנסיבות מחמירות .  במסגרת הסדר טיעון נגזרו עליה חצי שנה של עבודות שירות ,  מאסר על תנאי של שנה למשך שלוש שנים וקנס של 50 אלף שקל.לטענת המדינה ,  על העובדת לפצות את המדינה בגין הרווחים שנוצרו על חשבונה ,  בנוסף לקנס של 50 אלף שקל שנקבע לה בהליך הפלילי . " זכות המדינה לתבוע מעין השבה נובעת מעצם ההתעשרות של רקיר שבוצעה תוך הפרת חובת האמון לצורך הפקת רווחים אסורה ",  נאמר בכתב התביעה .  התביעה הוגשה על ידי עו"ד שאול כהן מפרקליטות מחוז חיפה  ( אזרחי )  בשיתוף עם היחידה לתביעות ומיקור חוץ בפרקליטות המדינה.בפברואר 2009 הגישה המדינה תביעה נגררת מסוג זה בסך 2.7 מיליון שקל נגד חבר כנסת לשעבר של ש"ס ,  עופר חוגי .  חוגי הורשע בקבלת דבר במירמה בנסיבות מחמירות ,  זיוף בנסיבות מחמירות ושימוש במסמכים כוזבים בגין הוצאת כסף במירמה ,  עבור מוסדות שונים של מפלגתו .  בתביעה דורשת המדינה מחוגי להשיב כספים שלא השיב במסגרת ההליך הפלילי .
 
משרד המשפטים רודף עובדי מדינה שהורשעו - דורש להשיב כספים שלא במסגרת ההליך הפלילי
השבוע הוגשה תביעה נגד עובדת לשכת ההוצאה לפועל שהורשעה בקבלת שוחד

