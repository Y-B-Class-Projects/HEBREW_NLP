המרדף אחרי דואני - הסיפור האמיתי
לאחר יומיים של סרטוני מעקב מטרידים אחרי רוני סופרסטאר ,  חברת הליקון חושפת את הסיפור מאחורי  " משיח "  הרודף אחרי כוכבת הפופ
לאחר יומיים בהם כל המדינה תהתה מיהו אותו  " משיח "  העוקב אחרי רוני דואני ,  מורם המסך מעל הפרויקט החדש של חברת פופ ארט מבית הליקון ,  שנועד לקדם את הסינגל והקליפ החדש של דואני .  
כזכור ,  היום עלה בוואלה !  הקליפ  " לא שם ",  שיר ראשון של דואני אחרי שנתיים של שתיקה .  הקליפ נקטע לאחר מספר שניות על ידי אדם המכנה את עצמו  " משיח "  אשר לדבריו נלחם בתרבות הפופ אותה מייצגת רוני .  באמצעות האתר www.newmashiach.com הפיץ משיח את דבריו והקציב לרוני 14 ימים בכדי שתפסיק בעצמה את פעילותה בעולם הפופ  או שהוא יהיה זה שיפסיק אותה .  במקביל ,  פתח ידיד של דואני אתר הנועד לעזור לה בשם www.helproni.com שם הוא נעזר בגולשים כדי לעצור את  " משיח ".  
סרטונים אלו הם חלק ממשחק מציאות אלטרנטיבית  ( ARG - Alternative Reality Game )  ,  שיטת שיווק אינטראקטיבית העושה שימוש באמצעים הקיימים בעולם אמיתי .  במסגרת זו ,  מקובל כי השחקנים והן מפעילי המשחק יודעים כי לא מדובר במציאות ,  אולם לא מודים בכך וממשיכים במשחק עצמו .  שיטה זו נוסתה בהצלחה על ידי הפקות ענק כמו  " אבודים "  שיצאה עם המשחק  " The Lost Experience "  וסרט הקולנוע של סטיבן שפילברג A.I "   The Beast ".  
יוצר ומנהל המשחק הוא אסף גורליק ,  יזם ניו-מדיה ,  שחבר לבמאי אופיר לובל במטרה ליצור סיפור מתח מסוג חדש . " חשוב לציין שאין מדובר פה בהכלאה של ריאליטי מכל סוג שהוא ",  מבהיר גורליק . " כמו כן ,  חשוב לציין כי השחקנים מתקשרים עם הדמויות במשחק ,  כאילו היו קיימות באמת .  מדובר במשחק חוויתי בסגנון של 'חפש את המטמון' - יש חידות בעיות ורמזים .  ביחד ניתן לפתור ולהתקדם בעלילה ואפילו אפשר להשפיע עליה ".  
במהלך הימים הקרובים ימשיכו לעלות בוואלה !  וברשת סרטונים נוספים הקשורים למשחק ,  בהם נוטלת חלק גם רוני עצמה .  ביום חמישי ישוחררו הסינגל והקליפ המלא לצפייה .
 
המרדף אחרי דואני - הסיפור האמיתי
לאחר יומיים של סרטוני מעקב מטרידים אחרי רוני סופרסטאר ,  חברת הליקון חושפת את הסיפור מאחורי  " משיח "  הרודף אחרי כוכבת הפופ

