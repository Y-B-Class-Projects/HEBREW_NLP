70 אלף תיירים נוצרים וצליינים צפויים להגיע לארץ בתקופת חג המולד
שר התיירות וראש עיריית נצרת יפתחו היום את אירועי חג המולד בכנסיית הבשורה בנצרת
שר התיירות ,  סטס מיסז'ניקוב וראש עיריית נצרת ,  ראמז ג'רייסי ,  יפתחו היום את אירועי חג המולד בכנסיית הבשורה בנצרת ,  בקבלת פנים לראשי הקהילות הנוצריות בישראל ,  שגרירים ונציגים מכל העדות .  הם יפנו בקריאה משותפת לקהל המאמינים בעולם לבוא ולבקר בארץ הקודש .  לאחר קבלת הפנים תתקיים המיסה המסורתית.משרד התיירות נערך להגעתם של כ-70 אלף תיירים נוצרים וצליינים לישראל ,  במהלך ימי חג המולד  ( המצוין במהלך כשבועיים במועדים שונים על פי הכנסיות השונות )  .  התיירים צפויים לבקר באתרים ובמקומות הקדושים ברחבי הארץ ולהשתתף במיסות ההמוניות המתקיימות בבית לחם ובנצרת .  משרד התיירות יפעיל במהלך החג מערך הסעות ללא תשלום ,  שיאפשר הגעתם של עולי הרגל מירושלים לבית לחם .  ההסעות ייצאו בכל שעה עגולה מרחבת מנזר מר אליאס אל כנסיית המולד וייצאו בחזרה בכל מחצית השעה .  במעבר בית לחם יקבלו את פני התיירים עובדי משרד התיירות ויחלקו להם דברי מתיקה.השר מיסז'ניקוב אמר כי ישראל מהווה גשר לשלום ,  שגשוג ואחווה בין העמים וחג המולד הינו הזדמנות לברך את כל המאמינים בארץ ובעולם ולהמשיך לקדם יחדיו ערכים אלו .  השר קרא לכל גורמי האכיפה בישראל ,  לגלות רגישות ולכבד את עשרות אלפי המאמינים בארץ ומהעולם ,  ולהימנע בימים אלו בפעילות אכיפה הפוגעת בחופש הדת והפולחן של המאמינים . " פעילות האכיפה צריכות להתבצע ברגישות ,  תוך שיקול דעת ממלכתי ומתן כבוד למאמינים ומבלי להכתים את תדמיתה של ישראל בעולם ",  ציין השר .
 
70 אלף תיירים נוצרים וצליינים צפויים להגיע לארץ בתקופת חג המולד
שר התיירות וראש עיריית נצרת יפתחו היום את אירועי חג המולד בכנסיית הבשורה בנצרת

