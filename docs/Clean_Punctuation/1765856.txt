אוספים את השרידים
פרדו וקנלר מבית אורן חזרו לאמוד את הנזקים ולהתאבל על זיכרונות של חיים שלמים .  בימין אורד מנסים לירון ושמעון אבוחצירה להשיב לילדים את הביטחון .  מסע בעקבות האנשים ששבו לבית חרב
פרדו וקנלר ,  שוכני היערות הוותיקים והמחוספסים מבית אורן ,  מכינים קפה שחור חזק ,  ויושבים בפינת המרפסת ההרוסה והמפויחת ממש מול היער השחור ,  ששרוי עכשיו בדממת מוות מקפיאה .  תור אחת קטנה ,  שרידה אחרונה ובודדה למגוון החיות הרבות שאבדו בשריפה הגדולה ,  משמיעה ציוץ חרישי מצמרת האורן הערום בלב מה שהיה ממש לפני ימים ספורים מעבה יער צפוף .  
בני פרדו לוקח לגימה אחרונה ויורד לאתר את המקור היחיד שנותן עכשיו בכרמל סימני חיים .  השוטר הזה ,  שהיה ועודנו  " השריף "  של אזור חוף הכרמל ,  צועד לראשונה בתוך היער ,  רואה את האורנים המתים ,  הברושים שאיבדו את קומתם הזקופה ,  את אלה שנטו הצידה ,  את השרופים ,  וליבו נשבר .  ממש בלב היער ,  ליד בית העלמין שחלק ממצבותיו שחור כעת ,  ואחרי דקות ארוכות של הליכה שקטה ומכונסת מאוד ,  פרדו ,  שניצל בעצמו בנס לאחר שלא עלה למכוניתה של תת ? ניצב אהובה תומר ז"ל ,  מגיע אל התור .  הוא מתבונן בה ארוכות כשהיא נאחזת בצמרת אורן כפוף ,  ומסנן ממש לעצמו בקול מאוד שקט , " היו כאן חיים שלמים .  אזור קינון של חיוואים ,  חוגלות .  חיו כאן דורבנים ,  צבועים ,  גיריות ,  שפני סלע .  נשארה לנו תור אחת קטנה .  אחת בלבד ".  
פרדו חוזר מהיער ספוג בריח עשן לשכונת הטניס של קיבוץ בית אורן .  הבית שלו הוא הקיצוני וזה שקירות הבטון התומכים שלו ספגו להבות והמון שחור ,  אך מבנהו ויחידת הדיור שלו נשארו שלמים אך בנס .  ממש לידו גרה משפחת קנלר .  דוד ,  אב המשפחה ,  בן 53 ,  הוא מנהל המפעל הקיבוצי ,  ולפני 20 שנה הוא הגיע מעכו לקיבוץ עם אשתו מרים במסגרת גרעין מיוחד שבא להציל את  " הקיבוץ השחור וההרוס ",  לדבריו .  קנלר אומר שאז היו אלה דווקא איתני האדם שקרסו . " אשתי נורא רצתה לגור בקיבוץ .  אמרו לנו שיש קיבוץ שהתפרק ,  ציירו לנו שהכל שחור שם ,  הכל הרוס ,  גמור כלכלית ואולי גם חברתית ,  וזה הזמן לבוא לשקם את המקום .  אמרו לנו שזה קיבוץ שקם ב ? 1939 ,  שיש לו היסטוריה ,  שאסור לתת לו ליפול .  הבטיחו לנו גם שהבית שלנו יהיה ממוקם ממש בתוך הטבע ,  הירוק ,  הכרמל המשגע ,  וציינו בהתלהבות שנוף כמו שנקבל כאן ,  אי אפשר למצוא בשום מקום בארץ ",  הוא מספר .  
קנלר בנה את ביתו ממש בלב האורנים התמירים של  " גרעין המצילים ",  ואלה היטיבו את חיי משפחתו .  הם גוננו ועטפו ,  נתנו בהם מראה ואיכות חיים עוצרי נשימה ,  והיו מושא לקנאה גדולה בשל המיקום החלומי של הבית הנופי הזה . " הפכנו לשוכני יערות ,  יש לנו שלושה ילדים שהפכו מאושרים ,  אשתי פשוט חגגה כאן והתחיל להיות במשק אור גדול ,  שהחליף את החושך הכלכלי והאנושי ששרר כאן ",  הוא מספר , " הקיבוץ היה אחד הראשונים בתנועה הקיבוצית שהפך להיות מופרט ,  ביצענו כל מיני מהלכים כלכליים נכונים ,  החזרנו את החובות ועלינו על דרך המלך .  יש כאן 400 נפשות ,  התמכרנו לשקט ולכרמל שחנק אותנו ,  הקיף והציף את כולנו באהבה גדולה ".  
ביום חמישי האחרון בצהריים פרצו הלהבות הגדולות ,  והגיעו ,  בסיוע הרוח המזרחית החזקה ,  מכיוון עוספיה .  קנלר אומר שפתאום הבין שעכשיו הטבע ,  היער הטוב והאורנים התמירים מתחילים לחבוט בו ובקיבוץ בכל הכוח . " עזבנו כאן הכל ,  ולמעשה נמלטנו לקיבוץ נחשולים .  מי היה מאמין שכך הטבע יחבוט ויכה בנו .  שכל הטוב הזה יהפוך פתאום לנורא ,  רע ואכזר ,  וימית עלינו כזה אסון .  האש אכלה לנו את הבית .  היא טרפה את האקווריום הענקי שלנו ,  קוב של מים !  שהיה ממש הרהיט הבולט בסלון .  טרפה את 40 הדגים המיוחדים שהיו שם ולא פסחה על דבר .  הכל נדלק ,  הכל בער ,  פתאום בית אורן חזר הרבה שנים אחורה אבל מכיוון אחר .  הפעם הטבע הוא שהחזיר אותו להיות שחור ,  הרוס ,  מפויח ",  אומר קנלר בעצב ,  דקות אחרי שהוא חוזר לראשונה לביתו ההרוס ביום שלישי .  אחר כך הוא הולך בתוך מה שהיו פעם חדרים ,  מבין שאיבד את רכושו ,  את ציוד החשמל ,  תמונות חשובות - פיסות החיים שצברה משפחתו .  פרדו מחבק אותו .  שניהם אומרים זה לזה שנורא עצוב לראות ככה את היער הערום .  שחבל שלא קוראים לקיבוץ  " בית אלון ",  כי אלונים לא נשרפים ולא זורקים את האש והגיצים לכל עבר כמו האורנים מסביב שפעם ניצבו לצידם ,  התמזגו איתם ,  היו חלק בלתי נפרד מהם .
 לא פחות מ ? 219 נפשות נותרו למעשה חסרות בית ,  247 מבנים ניזוקו ,  74 מהם נהרסו לחלוטין .  42 בני אדם קיפחו את חייהם בסערת האש האימתנית .  גם הטבע ספג מכה אדירת ממדים ו ? 50 אלף דונם של עצים וצמחייה נלכדו באש הגדולה .  
אנחנו יורדים בצהרי יום שלישי מבית אורן ,  ומראה רכסי הכרמל השחורים ברצף בלתי נתפס משאירים אותנו כמעט משותקים .  אסנת הצלמת מבקשת לעצור לפתע ,  ומזהה תמונה אחת ששווה יותר מאלף מילים .  בגשם שוטף עומדים כמה עובדים צעירים בדיוק בנקודה שבה עלה אוטובוס הצוערים באש ,  ועכשיו הם מעלים מהיער את שרידי המתכת האחרונים שלו כעדות מצמררת לגודל הטרגדיה שאחזה שם באחת בסופת האש הנוראית .  
הדרך לכיוון כפר הנוער ימין אורד וכפר האומנים עין הוד ,  שספגו אף הם מכה קשה בלהבות ,  רצופה במראות עצובים ושותקים של הטבע .  לירון ושמעון אבוחצירה הגיעו מרמת הגולן לכפר הנוער ימין אורד לפני כשלוש שנים ,  וביקשו להיות פורצי דרך בחינוך .  שמעון ,  בן 29 ,  הוא רכז שכבת י"ב של בני הנוער בכפר ,  שהוקם כמו כפר האמנים הסמוך ב ? 1953 .  480 חניכים ,  בני נוער מברזיל ,  חבר העמים ,  אתיופיה וגם פליטים מדארפור .  בני נוער עולים שהיו זקוקים לעזרה ,  כאלה שהיו בסיכון ,  בעיקר כאלה שעבורם הכפר הזה הוא עכשיו משפחה אוהבת .  
שמעון מספר שביום חמישי האחרון הגיעו לכפר הורים רבים של חניכים למפגש מיוחד במסגרת  " יום קשר משפחתי ".  ההמולה היתה גדולה עד שלפתע החלו הלהבות שאחזו תחילה באזור בית אורן לגלוש ולעלות במעלה ההר לכיוון הכפר .  שמעון ולירון הבינו מיד שצריך לעשות מעשה ,  ומהר . " הזמנו אוטובוסים לפינוי מהיר ,  ואני עברתי חדר אחר חדר ,  בית אחר בית ,  לבדוק שאף חניך לא נשאר שם בטעות ",  משחזר שמעון , " האש טסה לכיוון שלנו .  ידעתי שאני חייב לפנות את כולם לפני שיקרה כאן אסון ענק ".  לירון ,  בתו של האלוף  ( מיל' )  אלעזר שטרן ,  התארגנה בינתיים בבית הקטן שלהם בכפר ,  אירגנה את שלושת הילדים הקטנים ,  אמרה להם שעכשיו נוסעים להורים שלה בגליל ,  ולא הספיקה לקחת כמעט דבר . 
" אני האספנית הגדולה של המשפחה .  כל רהיט ישן וסנטימנטלי נותנים לי .  היה לי שולחן אוכל של סבתא רבתא ,  מיטה משפחתית עתיקה ומיוחדת ,  ארון של דוד שלי שנהרג ,  כיסויי מיטה ,  מאות ספרים מאוד חשובים ,  מגילת אסתר שאבא של שמעון כתב ,  אינספור פריטים שחשובים ויקרים לליבנו ",  מספרת לירון ממש ברגעים הראשונים שהיא דורכת על ההרס ,  השחור והאפר של מה שהיה פעם ביתה ,  שנהרס כליל . " במוצאי שבת הבנו שהבית שלנו נשרף .  שהכל הלך .  נגמר ולא ישוב עוד .  זה עצוב .  מה שמדהים הוא הפריטים היחידים ששרדו את תופת האש .  נשארה לנו חנוכייה שעזר ויצמן ,  הנשיא לשעבר ,  נתן לנו במתנה לחתונה ,  מפה של הדלקת נרות ,  כסף וקופת צדקה ,  ומגש הכסף ששמעון נתן לי בחתונה ,  ואמר שלא כל החיים יהיו כאלה - על מגש של כסף ".  
בסך הכל נהרסו בימין אורד תשעה בתים של אנשי צוות ושני בתים של חניכים .  לירון אומרת שהכפר ממש לא נמחק ,  ושהם מאוד חזקים .  אחרי זה היא פוגשת באביה שמנסה עכשיו באמצעות קשריו לעזור לנערה פליטה מאתיופיה לקבל אזרחות ישראלית . " כל הרע נשרף ,  ועכשיו נשאר רק טוב ",  מסכמת לירון ואומרת שהם לא יעזבו את הילדים של הכפר ,  שדווקא עכשיו הם צריכים לשמש עבורם משענת חזקה עבור אלו שהשריפה הזאת שוב עירערה להם את היסודות והביטחון .
 יותר מ ? 5 מיליון עצים כילתה השריפה הגדולה ,  וגרמה לפינוי של כ ? 4,000 איש משמונת היישובים בחוף הכרמל .  משפחת קיינר גרה ממש בכניסה לכפר האמנים עין הוד .  שלושה ימים לפני השריפה הגדולה נהרג אבי המשפחה ,  ראובן קיינר ,  שהיה פקח טיסה ,  בתאונת דרכים באזור פרדס חנה .  זיוה ,  שאותה מגדירים בכפר האמנים כציירת הכי אופטימית של הכרמל ,  נפרדה מראובן לפני כ ? 20 שנה ,  וגרה בכפר עם ילדיה .  בביתה הם ישבו עליו שבעה .  מוש ,  אחד הילדים לבית קיינר ,  הוא מוסיקאי מחונן .  הוא מספר שהם ישבו בעצב תהומי על לכתו של אביהם במפתיע ,  ואז ראו איך האש הגדולה באה ומאיימת לפגוע גם בהם . " זה הגיע ,  מכה אחר מכה .  אחרי שהבנו שהאש חזקה מכל ,  שאף אחד לא מצליח להשתלט עליה ,  החלטנו להתפנות ",  מספר מוש .  אחיו ,  יובל קיינר ,  המתופף לשעבר של להקת זקני צפת ,  עוד נשאר לעזור להילחם באש , " אבל היא ניצחה הכל ",  הוא אומר . " אנחנו מאוד עצובים על הבית שנשרף ,  אבל אלה רק קירות ,  זה דבר שכבר עכשיו התחלנו לשקם ,  לחשוב איך בונים אותו מחדש .  את אבא שלנו ,  את האיש שכל כך אהבנו ,  כבר לא נוכל לראות יותר ",  הוא מסביר בעצב גדול .  
זיוה אומרת שכואב לה על הפמוטים המיוחדים שאבא שלה עוד  " סחב מהשואה ",  על כל הקריסטלים המיוחדים ,  חפצי אמנות אחרים שנשרפו כליל ,  ספרים רבים ותמונות זיכרון משפחתיות שהלכו ואינם עוד .  אחרי שהיא מבינה שגם כלי הבדולח לא שרדו את תופת האש ,  כמה דקות אחרי שהיא מתארת לאחד מהשמאים הרבים שצבאו על הכפר מה היה שם ונשרף ,  היא פתאום מחייכת ועיניה הכחולות זורחות .  היא מורידה אותנו מהבית השרוף ונכנסת לסטודיו שלה . " נס חנוכה הפרטי שלי הוא שהסטודיו שלי ,  הציורים שלי ,  נשארו שלמים .  לא יודעת איך ,  אבל האש המתעתעת אולי קצת ריחמה עלי אחרי כל המכות שספגנו השבוע והשאירה לי את נקודת האור הזאת ",  היא מספרת .  
הציורים שלה מלאים בצבעים אופטימיים ,  משדרים רעננות ,  תקווה ,  ניבט מהם יופי כפרי ופורח .  זיוה אומרת שהציור האחרון שלה הוא מלפני כמה שבועות ,  אז ציירה את ביתה בכפר ,  מלא אור ,  זורח ופורח לאחר  " שהגשם לא הגיע ולמעשה תמונת הקיץ לא חלפה מכאן ".  הבית נראה לבן ,  שביליו ברורים ,  הצמחים זקופים והמון שמחה ניבטת ממנו . " הציור הזה עכשיו מקבל משמעות גדולה .  הוא פתאום הכי רחוק מהבית השרוף שלי ,  מהאבל הגדול ,  מהשחור הזה ,  הפיח וההרס שנפל עלינו כך באחת ,  בשבוע אחד בלבד ",  מסכמת קיינר .
 בעין הוד אמרו השבוע שאולי המיזוג הכל כך חזק בין הטבע לשבילים היה להם לרועץ ,  אבל זה גם הייחוד שלהם - רוח היצירה שמטעינה ומפרה את תושביה .  בכפר הנוער התרוצצו לירון ושמעון אבוחצירה להשיג קצת משחקים ,  כמה צעצועים לילדים שלהם ,  ודאגו מאוד למאות החניכים שחלקם עדיין לא שב לכפר .  קנלר מבית אורן הלך מצידו שלשום למפעל ההלחמה של הקיבוץ ,  ופתח אותו לראשונה אחרי שבוע .  הוא ישב בצהריים במרפסת עם מרים אשתו ,  ואמר לה שעוד יהיה טוב בקיבוץ הזה .  ממש כמו לפני 20 שנה .  ¬

אוספים את השרידים
פרדו וקנלר מבית אורן חזרו לאמוד את הנזקים ולהתאבל על זיכרונות של חיים שלמים .  בימין אורד מנסים לירון ושמעון אבוחצירה להשיב לילדים את הביטחון .  מסע בעקבות האנשים ששבו לבית חרב

