רנו ,  ניסאן ו .. .GM ? 
הקונצרן הצרפתי-יפני מגשש אחר צלע שלישית .  סברה :  התלכדות עם ג'נרל-מוטורס לצורך שיתוף טכנולוגיות בעירה וחשמל
קונצרן 'רנו-ניסאן' שוקל לפתח מערכת יחסים חלקית עם ג'נרל מוטורס ב-2011 ,  כך לפחות טוען מאמר שהתפרסם לאחרונה ב'וול-סטריט ג'ורנל' .  על פי הדברים ,  נשיא התאגיד קרלוס גוהן יכול כיום להרשות לעצמו לנגוס בנתח של כעשרה אחוזים מ-GM ,  במועד בו תחזור להיות חברה פתוחה להצעות בעוד פחות מעשרה חודשים כביכול .  האם ניסאן-רנו-GM הוא ניסוי כלים ,  או שיתוף פעולה בעל ערך אמיתי ?  
השיחות שמקיימות לכאורה בין הצדדים ,  משלימות סבב ראשון שנערך לפני ארבע שנים ונחתם ללא תוצאות .  גוהן ששיקם את ניסאן מגסיסה ב-1999 ,  ביקש מ-GM דאז להביע נכונות ראשונית על הסכם אפשרי ,  תוך שהוא מכוון לרכוש כעשרים אחוזים ממניותיה .  בכירי ג'נרל מוטורס שהיו עסוקים מאחרי דלתיים בניצני המשבר לא ראו בכך תמורה גדולה ,  והחליטו לסגור את התהליך בנובמבר 2006 .  
גוהן תמיד טען בתוקף ש"סינרגיה "  היא דבר חיובי בתעשיית הרכב .  מצידה של רנו המסתייעת בכבדות במכלליה של ניסאן אין ספק שמדובר באקט מבורך התורם לה בענייני אמינות ודעת קהל .  אך מה לצרפתים וליפנים לחפש אצל אמריקה המתאוששת ממשבר כלכלי שעה שהמכירות צונחות וחטיבות הליבה בארה"ב בקושי-רב מתאוששות ?  
ספקולציות על כך יש ותהיינה לא מעט אם באמת יש אמת בדבר הפרסום .  אולם ,  מתברר בין השורות כי הנשיא שואף  ( בעיקר )  להרחיב את הפיתוחים הטכנולוגיים בין חברות הרכב השונות לצרכי קיצוץ זיהום הסביבה  ( עמידה בתקני האיחוד האירופי )  והקניית כלים מתאימים בכפוף לקווים של תנאי השוק ביעדים שונים בעולם .  אינפורמציה על מכוניות של ממש כמובן שאין ,  אבל תמיד אפשר לדמיין הכלאות מסוגים שונים שטרם נראו .
 
רנו ,  ניסאן ו .. .GM ? 
הקונצרן הצרפתי-יפני מגשש אחר צלע שלישית .  סברה :  התלכדות עם ג'נרל-מוטורס לצורך שיתוף טכנולוגיות בעירה וחשמל

