שחר פאר עלתה לגמר טורניר הובארט
הישראלית הביסה את האיטלקיה שרה אראני 2:6 ,  0:6 .  הגרלת אוסטרליה :  פאר מול הרדקה הצ'כית ,  סלע עשוי לפגוש את ורדסקו
שחר פאר ממשיכה בפתיחת העונה המצוינת שלה .  אחרי שהודחה בחצי גמר טורניר אוקלנד שבניו זילנד ,  הטניסאית הבכירה של ישראל עושה חיל ביבשת הדרומית ,  והלילה  ( בין חמישי לשישי )  היא העפילה לגמר טורניר הובארט שבטסמניה ,  אוסטרליה  ( משטח קשה ,  סך פרסים 220 אלף דולר )  .  פאר הביסה בחצי הגמר את האיטלקיה שרה אראני בתוצאה 2:6 ,  0:6 .  
פאר השלימה את המשימה תוך 80 דקות בלבד ,  תוך שהיא מפגינה משחק נמרץ ונחוש . " לא ישנתי הרבה בזמן האחרון ",  אמרה פאר בסיום ,  לאחר שהגיעה לחצי הגמר אחרי ניצחון ארוך ,  בשלוש מערכות ,  על קרלה סוארס נבארו . " המשחק היום היה מבחן אופי ,  ושחקנים גדולים חייבים להתעלות מול אתגרים כאלה ".  פאר ,  המדורגת שנייה בטורניר ,  תשחק בגמר מול האוקראינית אלונה בונדרנקו  ( מדורגת רביעית בטורניר ו-32 בעולם )  ,  שגברה היום בחצי הגמר השני על הספרדיה אנבל מדינה-גאריגס 6:4 ,  3:6 ,  4:6 .  המאזן בין השתיים הוא 2:3 לטובת הישראלית .
" המשחק היה הרבה יותר קשה ממה שזה נראה ",  אמרה פאר , " אני שמחה שהשתפרתי ככל שהמשחק התקדם ,  ועכשיו אני מקווה שאסיים את הטורניר הזה עם תואר .  מבחינתי זו פתיחה טובה לשנה ,  ואצטרך לשחק את הטניס הכי טוב שלי בשבוע הבא ,  באוסטרליה הפתוחה ". 
היום פורסמה הגרלת המשחקים באליפות אוסטרליה הפתוחה ,  ופאר ,  המדורגת 29 בטורניר ,  תפתח מול לוסי הרדקה הצ'כית ,  המדורגת 65 בעולם .  השתיים נפגשו בעבר רק פעם אחת ,  באפריל 2009 ,  בשמינית גמר טורניר קזבלנקה ,  אז ניצחה הצ'כית את פאר על משטח החימר בתוצאה 4:6 ,  1:6 .  אם תנצח פאר את הצ'כית ,  בסיבוב השני היא תפגוש את המנצחת בין גלינה בוסקבואבה הקזחית  ( 103 בעולם )  לבין טסבנטבה פירונקובה הבולגרייה  ( 100 בעולם )  .  בסיבוב השלישי עשויה פאר להיתקל כבר במשוכה מאתגרת יותר ,  בדמותה של קרולין ווז'ניאקי הדנית .
 בהגרלת הגברים ,  דודי סלע ישחק בסיבוב הראשון מול יריב שעלה המוקדמות ,  ששמו טרם פורסם ,  אך אם יעפיל לסיבוב השני הוא יפגוש את המנצח בין פרננדו ורדסקו הספרדי ,  שבשנה שעברה הגיע עד לחצי הגמר במלבורן ונמצא בכושר מצוין ,  לבין קרסטן בול האוסטרלי .
 
שחר פאר עלתה לגמר טורניר הובארט
הישראלית הביסה את האיטלקיה שרה אראני 2:6 ,  0:6 .  הגרלת אוסטרליה :  פאר מול הרדקה הצ'כית ,  סלע עשוי לפגוש את ורדסקו

