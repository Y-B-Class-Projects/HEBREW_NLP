בואם של האריה והכפיר
לקראת צאת ספרם המשותף של המאסטר בני סיידא וילד הפלא אבי ביטון תפסנו אותם לשיחה על פער דורות ומתכונים
אחרי עשרות ספרים שבני סיידא - ללא ספק כותב ספרי הבישול הפורה בישראל - הוציא לבדו ,  היום בפעם הראשונה הוא מצרף אליו כותב נוסף :  אבי ביטון ,  השף והבעלים של מסעדת אדורה .  
הספר המשותף  " בני ואבי מבשלים ",  עליו טרחו בשנתיים האחרונות ,  מכיל עשרות מתכונים שהיו או נמצאים כרגע בתפריט של אדורה ,  ובו לוקחים השניים את מתכוני המסעדה הפופולריים של אבי ומתאימים אותם למטבח הביתי הצנוע .
 סיידא : " צריכים להבין שלא כל מתכון שהוא קל להכנה במסעדה ,  הוא קל להכנה בבית ויש צורך לעשות את ההתאמות .  במטבח של מסעדה טובה ,  יש באופן תמידי שלושה סירים על הגז שמכילים ציר בקר ,  עוף ודגים ,  יש את כל סוגי עשבי התיבול לשימוש ,  אפילו אם צריך קמצוץ לתבלון .  בבית ,  לא תכין שלושה צירים ,  תרכוש ארבעה מארזים של עשבי תיבול כדי להשתמש רק בקמצוץ ולא תרכוש שתי רצועות של חזה אווז .  צריכים לפשט מתכונים ". 
אבי מצידו טוען שבלי סיידא ,  הספר לעולם לא היה יוצא לפועל . " ראית פעם מתכונים של מסעדה ?  ",  הוא שואל , " אני כותב לטבחים שלי מתכון בנוסח : " מדליונים - שתי דקות מכל צד ,  תנור ,  הוסף רוטב ,  צמצם ,  תבל בסיסי ,  קשט והגש "  והכל מובן לכל הצוות המקצועי .  לא ידעתי איך כותבים מתכונים כדי שסתם בשלנים יבינו אותם ,  באתי בגישה שצריכים לעשות התאמות ואם צריכים להחליף במתכון ציר בקר בכוס יין ,  אז בכיף ".  
" לכולם ",  הם מדגישים . " הכוונה שלנו שאת כל חומרי הגלם בספר אפשר לרכוש בסופר השכונתי בכל הארץ .  אין מתכונים שדורשים :  מחית פיסטוקים  להשיג בחנויות המקצועיות .  צריכים רק לדעת שמתכונים של דגים ובשר דורשים חומרי גלם באיכות גבוהה שלפעמים אין בכל מקום .  במקרה הזה צריכים לברר ולמצוא אטליז או סוחר דגים שמטפל בסחורה שלו היטב ,  אם תכינו את המתכון של מדליוני פילה מבשר באיכות בינונית ,  היצמדות למתכון לא תעזור ". 
סיידא : "  אני סולד מהטרנד הזה ",  ומה שקורה בשנים האחרונות קורה בעיקר בגלל התקשורת שרוצה שיהיו שפים כוכבים .  אני לא חושב שאפשר להיות כוכב אחרי שנתיים שלוש במטבח ,  כי צריך ידע תיאורטי ומעשי .  לכל הרוחות ,  במסעדה של השף רובושון בצרפת תקלף תפוחי אדמה במשך שנתיים ,  אחר כך תפתח ותנקה צדפות במשך שנתיים נוספות .  לא תהפוך לכוכב כל כך מהר ".  
" אתה מאמין באהבה ממבט ראשון ?  ",  הוא עונה , "  זה מה שקרה לי עם אבי ,  הייתי אוכל פה המון ותמיד נפעמתי מהכישרון והיצירה שלו ,  ולמרות כל מה שאמרתי על שפים אחרים ,  אבי הוא לא המקרה ,  מדובר במקצוען עם ותק של 15 שנה ,  למרות גילו הצעיר ". 
ביטון מצידו מצדיע דווקא למבוגרים ." כשהתחלתי לבשל בגיל צעיר ,  היה לי חלום להיות שף ובעל מסעדה ,  ואת ההשראה מהספרים של בני .  במשך השנים רציתי להוציא ספר משלי ,  שיהיה חותמת איכות ופרי יצירה ,  אבל לא רציתי להוציא ספר של שף ,  שנוטה להיות גבוה ומסובך מדי לבשלן הממוצע .  רציתי לכתוב ספר שאמא שלי והחברות שלה יוכלו לשאוב מתוכו רעיונות ומתכונים ".  
" היה מדהים !  ",  שניהם עונים ביחד . " לא היו מלחמות אגו ומעמדות ,  לכל אחד יש את הכישרון שיחודי לו ,  בין אם זה לדעת איך לפשט את המתכון כדי שיהיה קל הבנה ,  ובין אם לדעת בכל זאת איך לעשות אותו מפואר באופן כזה שירשים את האורחים ,  כל יום למדנו אחד מהשני ".  
ביטון מצידו מפרט על קשיים בתחילת העבודה : " הייתי צריך להתאים את עצמי לסיידא כי הוא מאוד יסודי בעבודה שלו ויודע איך צריכים לעבוד על ספר בישול בצורה האידאלית .  רק אחרי עשרים מתכונים לערך ,  הרגשתי שהעבודה נהפכה לממש קלה .  סיידא מתמוגג ומוסיף  " אבי הוא בגילאי הילדים שלי ,  והוא התקרב במשך השנתיים האחרונות אלי ואל אשתי ,  שזה אומר שיחות אישיות על דברים שהם הרבה מעבר לבישול ". 
בני סיידא ואבי ביטון מבשלים - מאת בני סיידא ואבי ביטון .  הוצאת מודן .  98 שקלים .
 מנת הדגל של מסעדת 'אדורה' כבר למעלה מארבע שנים.ניוקי רכים כמו עננים ורוטב פורצ'יני עז טעם מתקתק מעט .  אין צורך לגלגל את הניוקי - הסוד כתוב במתכון .
 חומרים ל-4 מנות:לניוקי:500 גרם תפוחי ? אדמה 30 גרם חמאה בטמפרטורת החדר4 חלמונים100 גרם קמחמלח
לרוטב:40 גרם פטריות פורצ'יני יבשות ,  שרויות  בכוס מים רותחים לחצי שעה1 כף גדושה סוכר 250 גרם  ( סלסילה )  פטריות שמפיניון ,   פרוסות2 מיכלים שמנת מתוקהמלח ופלפל שחור גרוס
גבינת פרמזן מגוררת ,  להגשה
תבנית ריבועית בגודל 25x25 ס"מ ,   מרופדת בנייר אפייה

אופן ההכנה:1 .	 להכנת הניוקי :  קולפים את תפוחיהאדמה ומבשלים במים עד שיתרככו .  מסננים ומועכים למחית חלקה .  מוסיפים את יתר המרכיבים ומערבבים לתערובת אחידה .  משטחים את התערובת בתבנית ושולחים למקפיא לשעתיים .  חותכים בעזרת סכין חדה לקוביות בגודל 2 ס"מ .
 2 .	 להכנת הרוטב :  מסננים את הפטריות  ( שומרים את מי השרייה )  וקוצצים דק .  
3 .	 שמים במחבת טפלון גדולה את הסוכר ומחממים על אש בינונית עד שהסוכר הופך לקרמל .  מוסיפים למחבת את שני סוגי הפטריות ,  מי השרייה של פטריות הפורצ'יני והשמנת המתוקה ,  מתבלים במלח ופלפל ומביאים לרתיחה .  מבשלים על אש בינונית כ-10 דקות עד שהרוטב מסמיך .  טועמים ומשפרים תיבול .
 4 .	 להשלמת המנה :  מרתיחים בסיר גדול מים עם מעט מלח ,  מוסיפים את הניוקי ומבשלים כ-3 דקות עד שהם צפים .  מוציאים את הניוקי מהמים בכף מחוררת ,  מוסיפים לרוטב שבמחבת ומחממים דקה .  מחלקים למנות ,  זורים מעל גבינת פרמזן מגוררת ומגישים .
 מנה גאונית של אבי .  זו המנה המועדפת עלי כשאני מתארח אצלו .  במקור היא עשויה מכבד אווז ,  אבל אחרי מספר ניסיונות התאים אותה אבי למטבח הישראלי והכין אותה מכבד עוף .  הגרסה הזו מוצלחת לא פחות מהגרסה עם כבד אווז .   גדולתה של המנה בפשטותה .
 חומרים ל-6 מנות:6 כפות שמן2 בצלים ,  קצוצים דק מאוד250 גרם תרד טרי ,  שטוף וקצוץ דק100 גרם  ( 1 כוס )  פיסטוקים קלופים ,  קלויים וטחונים גס1 כף שביבי קוקוס5 כפות דבשמלח ופלפל שחור גרוס500 גרם כבדי עוף טריים ,  נקיים מגידים ומופרדים לאונות12 ריבועים של בצק פילו בגודל 20x20 סמ2 כפות שמן ,  להברשהלהגשה :
 1/2 כוס דבש ,  מהול עם 2 כפות מים רותחים2 כפות שביבי קוקוס50 גרם  ( 1/2 כוס )  פיסטוקים קלופים ,  קלויים וטחונים גס

אופן ההכנה:1 .	 מחממים במחבת 3 כפות מהשמן ומטגנים את הבצל 5 דקות עד שיזהיב .  מוסיפים את התרד ,  הפיסטוקים ,  הקוקוס והדבש ,  מתבלים במלח ופלפל ומבשלים תוך בחישה מדי פעם עד שלא נשארים נוזלים במחבת .  מסירים מהאש ומצננים כשעה .
 2 .	 מתבלים את הכבדים במלח ובפלפל .  מחממים במחבת את יתר השמן ומטגנים את הכבדים כדקה מכל צד .  מצננים .  
3 .	 מחממים תנור לחום גבוה  ( 200 מעלות צ .)  .  מניחים על משטח עבודה שני ריבועים של בצק פילו זה על זה ,  שמים במרכז העלה כף גדושה מהמלית ,  מניחים מעל המלית 3-2 נתחי כבד ,  וסוגרים כמו מעטפה .  מניחים בתבנית משומנת כשהתפר כלפי מטה .  מכינים באותו אופן את כל העלים .  מורחים את העלים במעט שמן ואופים כ-10 דקות עד להזהבה .
 4 .	 להגשה :  מניחים במרכזה של צלחת אישית בקלאווה אפויה ,  יוצקים מעל מעט מהדבש ,  זורים קוקוס ופיסטוקים ומגישים .
 כמה פשוט - ככה טעים .  פיסות קטנות של דגים עם גבינת עיזים אפויים תחת קרמבל פריך וזהוב של פירורי חלה .  מגישים חם עם קרם ? פרש או שמנת של פעם .  זו אחת המנות המובילות באדורה המוגשת במסעדה בווריאציות שונות .
 חומרים ל-6 מנות:למלית:2 כפות שמן זית1 בצל קצוץ דק400 גרם פילה דג לבן טרי ,  ללא עור ועצמות  ( כמו דניס ,  לברק ,  אנטיאס )  ,  חתוך לקוביות קטנות1 גליל  ( 200 גרם )  גבינת פרומעז בטמפרטורת החדר ,  חתוכה לפיסות קטנות1 כוס עלי תרד טריים ,  שטופים וחתוכים לרצועות פלפל שחור גרוס
לקרמבל:4 פרוסות חלה או לחם לבן טרי ,  ללא הקרום ,  טחונות לפירורים50 גרם גבינת פרמזן ,  מגוררת4 כפות שמן זית1 כף עלי תימין  ( מופרדים מהגבעולים ) מלח
להגשה:2 גביעים שמנת של פעם או קרם ? פרש
6 כלים חסיני חום בנפח 200 מל ,  משומנים בחמאה

אופן ההכנה:1 .	 להכנת המלית :  מחממים במחבת 2 כפות משמן הזית ומטגנים את הבצל עד להזהבה .  מעבירים לקערה .  מוסיפים לקערה את קוביות הדג ,  הגבינה והתרד ,  מתבלים בפלפל שחור גרוס ומערבבים .  מכסים בניילון נצמד ושומרים במקרר שעה לפחות .
 2 .	 להכנת הקרמבל :  מחממים תנור לחום גבוה  ( 200 מעלות צ .)  .  מערבבים בקערה את כל המרכיבים לתערובת פירורית .
 3 .	 להכנת המנה :  מחלקים את מלית הדגים לכלים עד 3/4 מגובהם .  מפזרים מעל את תערובת הקרמבל .  מניחים את הכלים בתבנית התנור ואופים כ-20 דקות עד להזהבה .  מגישים חם ,  עם קרם ? פרש או שמנת של פעם ליד הקרמבל .
 משמשים מיובשים מבושלים ביין וקינמון ,  יחד עם פילה תפוזים מושרים ברוטב דבש ,  מוגשים עם קיימאק טורקי  ( קצפת מעורבבת עם שמנת של פעם )  -  קינוח מרשים וקל להכנה .
 חומרים ל-6-8 מנות:למשמשים:400 גרם משמשים מיובשים1/3 כוס סוכר3 מקלות קינמון2 פרוסות לימון בקליפתן1 כוס מים1 כוס יין לבן חצי יבש
לתפוזים:1/2 כוס דבש1/3 כוס סוכר1 כוס מים1 כפית קינמון טחוןמיץ וקליפה מגוררת מלימון קטן5-4 תפוזים
לקיימאק:1 מיכל שמנת מתוקה2 כפות סוכר2 גביעים שמנת של פעם
8-6 עלי נענע ,  לקישוט
8-6 גביעי זכוכית בינוניים
אופן ההכנה:1 .	 להכנת המשמשים :  שמים בסיר את כל המרכיבים ומביאים לרתיחה .  מכסים ומבשלים על אש קטנה 20-15 דקות עד שהמשמשים רכים והרוטב מסמיך .  מצננים ומקררים במקרר כמה שעות ,  רצוי למשך לילה .
 2 .	 להכנת התפוזים :  שמים בסיר אחר את הדבש ,  הסוכר ,  המים ,  הקינמון מיץ הלימון וגרידת הלימון ומבשלים כ-10 דקות עד שהרוטב מצטמצם בחצי .  
3 .	 במקביל מפלטים את התפוזים :  מסירים את החלק העליון והתחתון של כל תפוז ,  מעמידים על קרש עבודה ,  ובעזרת סכין משוננת קטנה קולפים את הקליפה הכתומה יחד עם הלבנה וחושפים את הפרי .  מחדירים את הסכין בין הקליפות הפנימיות השקופות ומחלצים את פילה הפרי - עושים זאת מעל קערה ,  כדי לנקז לתוכה את המיץ הניגר בזמן החיתוך .  יוצקים מעל פילה התפוז את רוטב הדבש ואת מיץ התפוזים שבקערה ושומרים במקרר לפחות שעתיים .
 4 .	 להכנת הקיימאק :  לפני ההגשה ,  מקציפים את השמנת המתוקה עם הסוכר לקצפת יציבה .  מערבבים את השמנת של פעם ומקפלים לתוך הקצפת .
 5 .	 להגשה :  מחלקים את המשמשים עם הרוטב לגביעי הזכוכית ,  מניחים מעל כל מנה 2 כפות גדושות קיימאק ומעל את פילה התפוזים עם הרוטב .  מקשטים בעלה של נענע ומגישים .
 
בואם של האריה והכפיר
לקראת צאת ספרם המשותף של המאסטר בני סיידא וילד הפלא אבי ביטון תפסנו אותם לשיחה על פער דורות ומתכונים

