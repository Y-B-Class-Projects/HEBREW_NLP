בדרן חרדי מואשם שהפשיט ונישק קטין
כתב אישום הוגש נגד הבדרן החרדי דוד ברוקנר בגין מעשים מגונים בנער בן 12 בבית כנסת בי-ם . " הנאשם פתח את חגורת מכנסיו של הקטין ,  הכניס את ידיו למכנסיו ונישק אותו בפניו "
 לבית משפט השלום בירושלים הוגש הבוקר  ( שלישי )  כתב אישום נגד הבדרן החרדי דוד ברוקנר ,  הנאשם בביצוע מעשים מגונים בנער בן 12 בבית כנסת בירושלים .  
על פי כתב האישום ,  שהוגש באמצעות עו"ד רוסטיסלב פסק מפרקליטות מחוז ירושלים ,  בנובמבר האחרון ברוקנר בן ה-38 ,  שעובד כבדרן ילדים ,  ניגש אל הנער וחבריו בשעה שישבו מחוץ לבית הכנסת והחל להתבדח איתם .  
בשלב מסוים ביקש מהנער להתלוות אליו ,  תוך שהוא מבטיח להעניק לו במתנה דיסק ואומר לו כי הוא רוצה  " להרגיש את המתיקות שלו ".  השניים נכנסו לבית הכנסת ,  ואז לטענת הפרקליטות החל ברוקנר ללטף את הקטין בפנים ,  נישק אותו בידיו ושאל אותו אם יוכל ללטף אותו גם בגבו .  בהמשך אמר לו כי ברצונו לפגוש אותו פעמים נוספות ולהיות לחבר שלו .
 כעבור זמן מה פגש ברוקנר את הנער בבית הכנסת וביקש ללכת עמו לבניין הסמוך ,  שם פתח את חגורת מכנסיו של הקטין ,  הכניס את ידיו למכנסיו של הנער ונישק אותו בפניו .  לאחר שיצאו מהבניין העניק לנער קלטת ואמר לו כי יפגוש אותו שוב .
 בכתב האישום נטען עוד ,  כי בתחילת החודש הגיע ברוקנר בשעות הבוקר המקודמות לביתו של הנער ,  נכנס לחדרו ,  התפשט והפשיט את הקטין .  הוא החל לנשק אותו ואמר לו : " אתה משגע אותי יותר מדי ,  אני לא יכול בלעדיך ".  הוא ביצע בו מעשה מגונה ושילם לו 200 שקל .  הפרקליטות מבקשת להאריך את מעצרו עד תום ההליכים המשפטיים נגדו .
 
בדרן חרדי מואשם שהפשיט ונישק קטין
כתב אישום הוגש נגד הבדרן החרדי דוד ברוקנר בגין מעשים מגונים בנער בן 12 בבית כנסת בי-ם . " הנאשם פתח את חגורת מכנסיו של הקטין ,  הכניס את ידיו למכנסיו ונישק אותו בפניו "
 
