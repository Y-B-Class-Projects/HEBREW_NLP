משמעת :  קנסות כבדים לחולון ואשקלון
בית הדין של האיגוד גזר על הפועל חולון ועירוני אשקלון קנסות ושני משחקי רדיוס על תנאי בעקבות התקרית במשחק ביניהן
מלבד עניינו של השופט הבינלאומי סמי בכר ,  דן הערב  ( חמישי )  בית הדין של איגוד הכדורסל בעניינם של הפועל חולון ועירוני אשקלון לאחר התקרית בין הצדדים במשחק רבע גמר גביע המדינה .  בית הדין גזר על חולון ואשקלון שני משחקי רדיוס על תנאי לכל קבוצה למשך שנתיים ,  על כל עבירה של התפרעות אוהדים .בנוסף גזר בית הדין על חולון קנס בגובה 30 אלף שקלים ועל אשקלון קנס בגובה 20 אלף שקלים ,  כשחולון מקבלת קנס גבוה יותר בעקבות היותה הקבוצה הביתית .
 כזכור בסיום המשחק שנערך ב-10 לינואר ,  אותו ניצחה אשקלון 65:72 ,  פרצה מהומה על הפרקט בין אוהדי חולון ,  אוהדי אשקלון ושחקני הקבוצה הדרומית .  במהלך המהומה טענו אנשי חולון כי שחקנה של אשקלון ברוקס סיילס הכה את אחד האוהדים של הקבוצה ,  ואף הוגשה כנגד סיילס תלונה במשטרה .  סיילס נחקר בפרשה אך לא נמצא מקום להגיש נגדו כתב אישום .  בנוסף אוהדי חולון התקהלו מחוץ לאולם ושחקן אשקלון מורן רוט יצא משטח המגרש מלווה בשוטרים .  העניין הגיע לבית הדין של איגוד הכדורסל בעקבות תלונות של הקבוצות אחת על השנייה ודוח של משטרת חולון בנושא .
 
משמעת :  קנסות כבדים לחולון ואשקלון
בית הדין של האיגוד גזר על הפועל חולון ועירוני אשקלון קנסות ושני משחקי רדיוס על תנאי בעקבות התקרית במשחק ביניהן

