גומא אגייאר אושפז בכפייה בבי"ח פסיכיאטרי
ספונסר בית"ר ירושלים גומא אגייאר נלקח לאשפוז כפוי בבי"ח פסיכיאטרי לפי בקשת משפחתו ,  זאת בעקבות טענותיו כי ביקר בעזה את גלעד שליט .  ישהה לפחות שבועיים באברבנאל ,  משפחתו : " הוא היה תחת לחצים אינטנסיביים "
 צפו בגומא אגייאר מראה לאדם במלחה את מה שצילם בעזה ,  ובשמעון גרשון מגיב לאחר חצי גמר גביע הטוטו להתפתחות האחרונה עם הספונסר .
 צילום ועריכה :  נועם אשל
הספונסר של בית"ר ירושלים ,  גומא אגייאר ,  נלקח הלילה  ( חמישי )  לאשפוז כפוי בבית החולים הפסיכיאטרי על שם אברבנאל ,  על פי צו בית משפט ופסיכיאטר מחוזי ,  על פי בקשת משפחתו .  האשפוז הכפוי מגיע לאחר שבכלי תקשורת שונים דווח בימים האחרונים כי משפחתו מודאגת ממצבו הנפשי ,  וזאת בשל טענות של אגייאר כי נפגש שלשום עם החייל החטוף גלעד שליט במקום שוביו בעזה .  
כבר בשעות הבוקר המוקדמות של יום רביעי ביקשה אשתו של אגייאר ,  ג'יימי ,  ממשטרת ירושלים ,  לאשפז את אגייאר בכפייה ,  לאחר שזה שב לטענתו מרצועת עזה ,  שם על פי דבריו ניסה להציל את גלעד שליט .  משטרת ירושלים הסבירה לגברת אגייאר כי אין הם יכולים להתערב בנושאים שכאלה ,  אלא בהוראת בית המשפט .  אז פנתה ג'יימי אגייאר לבית משפט השלום בירושלים בבקשה להוציא צו אשפוז בכפייה ,  עקב הידרדרותו הנפשית של בעלה .  בשעות הערב אישר בית המשפט את הבקשה ,  פסיכיאטר מחוזי הוציא צו ,  ואז החליט אגייאר לעזוב את ביתו בטענה שהוא שפוי וכי משפחתו אינה מבינה אותו ,  ונסע לביתם של חברים בצפון תל אביב .  משטרת תל אביב ,  באמצעות אמבולנס פרטי ומספר ניידות ,  הגיעו לדירת החברים וביקשו מאגייאר להתלוות אליהם .  על פי אנשים שנכחו במקום ,  אגייאר הסביר לשוטרים כי איננו משוגע ,  והציג להם תמונות המוכיחות כי היה בעזה .  לאחר שצפו בתמונות ,  השוטרים שוב ביקשו ממנו להתלוות אליהם ,  אגייאר סירב בתוקף ,  ואלה כפו עליו את האשפוז .  עדיין לא ברור מה מצבו הנפשי של אגייאר ,  או מתי ישתחרר מבית החולים הפסיכיאטרי .  ממשפחתו נמסרו לו איחולי החלמה מהירים .  
סימנים ראשונים על העתיד לקרות צצו ביום רביעי בערב ,  בזמן שבית"ר שיחקה בחצי גמר גביע הטוטו וניצחה את מכבי תל אביב 0:1 .  לאחר שהבטיח לבנות את בית המקדש השלישי ,  להביא את בית"ר להתמודדות שוות כוחות עם ברצלונה ועוד ,  טען פתאום גומא אגייאר כי נפגש שלשום  ( שלישי )  עם החייל החטוף גלעד שליט במקום בו הוא מוחזק ברצועת עזה וכי יביא לשחרורו . " נפגשתי עם גלעד שליט ואמרתי לו שאני מקווה לראות אותו בבית בתוך כמה ימים ",  סיפר הספונסר הראשי של בית"ר ירושלים . " גלעד ביקש ממני שאמסור למשפחתו שהוא אוהב אותם ואת ישראל ".  לטענתו ,  נסע אגייאר בלוויית אשתו ג'יימי לגבול ישראל עזה וניסה לשכנע את שוטרי הגבולות לעבור לרצועת עזה על מנת להציל את גלעד שליט .  בסופו של דבר ,  הוא טען ,  הצליח למצוא דרך לחצות את הגבול ,  שם נפגש עם שוביו של החייל החטוף ועם החייל עצמו והגיע עמם להבנות . " אני מעדיף לא להגיד עם מי דיברתי כי זה מסוכן ,  אבל דיברתי עם מי שצריך והצלתי אלפי אנשים אתמול ,  לא רק את גלעד שליט ",  סיפר לפני האשפוז .   כאשר שב לביתו ,  הוזעקה לשם משטרת ישראל בטענה כי ניסו להתנקש באגייאר .  כשהגיעו השוטרים סיפר להם אגייאר את מעלליו ברשות הפלסטינאית וכי הוא יכול להביא לחילוצו של גלעד שליט .  בסופו של דבר ,  כאמור ,  ביקשה המשפחה לאשפזו בכפייה .
" אגייאר היה נתון תחת לחצים אינטנסיביים בלתי פוסקים עקב תביעות מרושעות בבתי משפט בארה"ב בקשר עם עסקיו מהעבר שבהם מעורב דודו ",  הסבירה משפחתו של אגייאר את הסיבה לאשפוזו . " הוא היה קורבן לקמפיין של מעקבים חודרניים והאשמות שגויות שהתחברו יחדיו לטרור פסיכולוגי .  הדרישות האמוציונליות שנגרמו עקב המשפטים הצטברו יחד עם לחצים אחרים ".   מהמשפחה נמסר כי בשבועיים הקרובים לפחות יעבור אגייאר הסתכלות מקרוב על מנת לעזור לספונסר של בית"ר להתייצב . " המשפחה קוראת לאלפי חבריו ותומכיו של גומא ואוהדי בית"ר ירושלים והפועל ירושלים בכדורסל להצטרף אליהם באיחולי החלמה מהירה לגומא וחזרה מהירה שלו לתפקידו כ"אוהד מס' אחד "  של הקבוצות ". 
עדכון ראשון 21:56עדכון אחרון :  11:20

גומא אגייאר אושפז בכפייה בבי"ח פסיכיאטרי
ספונסר בית"ר ירושלים גומא אגייאר נלקח לאשפוז כפוי בבי"ח פסיכיאטרי לפי בקשת משפחתו ,  זאת בעקבות טענותיו כי ביקר בעזה את גלעד שליט .  ישהה לפחות שבועיים באברבנאל ,  משפחתו : " הוא היה תחת לחצים אינטנסיביים "
 
