כלכלנים בארה"ב :  שוק הדיור יפתיע ב-2011 - התחלות הבנייה יזנקו לשיא של 3 שנים
כלכלנים בארה"ב מעריכים כי שוק הדיור יוסיף 500 אלף משרות ב-2011 ויוריד את שיעור האבטלה
שוק הדיור בארה"ב ירשום התאוששות מפתיעה ב-2011 ,  ייצור משרות ויתרום לצמיחה האמריקאית - כך דיווחה היום סוכנות הידיעות בלומברג ,  שציטטה אנליסטים וכלכלכנים שצפו עלייה חדה בהתחלות הבנייה ." שוק הדיור בארה"ב הולך להפתיע אנשים .  ברגע שכדור השלג יתחיל לזוז ,  יהיה קל מאוד לגלגל אותו .  הדבר החשוב ביותר שהבנק הפדרלי צריך לעשות הוא לעודד יצירת משרות ,  וזה לא קל .  אך אם נראה גידול במספר המועסקים ,  שוק הדיור יהפוך לחזק מאוד ",  אמר צ'רלס ליברמן ,  סמנכ"ל ההשקעות בחברת אדווייזרס קפיטל מנג'מנט ולשעבר ראש מחלקת המחקר המוניטרי בבנק הפדרלי של ניו יורק ,  לבלומברג.ליברמן הוסיף וצפה כי שוק העבודה האמריקאי יוסיף 200 אלף משרות בשנת 2011 ,  דבר שיוריד לירידה של קרוב ל-1% בשיעור האבטלה ,  העומד כיום על 9.8% .  דיוויד קרואו ,  הכלכלן הראשי של התאחדות הקבלנים האמריקאית  ( nahb )  ,  העריך כי התחלות הבנייה יעלו ל-739 אלף ב-2011 ,  הקצב המהיר מזה 3 שנים ,  ויסייעו להפחית 0.5% משיעור האבטלה ." זה מעגל כלכלי אכזר ",  אמר קרואו לבלומברג , " אנחנו זקוקים ליצירת משרות כדי לגרום לאנשים להרגיש מספיק נוח כדי לקנות בית .  אם הם יעשו זאת ,  ניצור משרות שיחזקו את רכישת הבתים ותעודד יצירת משרות בעתיד ".  אם הבנייה תתגבר ב-2011 ,  אמר קרואו ,  תעשיית הבנייה והדיור תוסיף 500 אלף משרות ושיעור האבטלה יירד ל-9.1%.מוקדם יותר היום דיווחה סטנדרד אנד פור'ס כי מחירי הבתים בערים הגדולות בארה"ב ירדו בחודש אוקטובר בשיעור חד מהצפוי ,  סימן נוסף לכך ששוק הדיור האמריקאי ממאן להתאושש .  מדד סטנדרד אנד פור'ס/קייס-שילר למחירי הבתים ב-20 הערים הגדולות בארה"ב ירד באוקטובר ב-1% לעומת ספטמבר .  לעומת אוקטובר 2009 ,  רשם המדד גם כן ירידה של 1% .  אנליסטים צפו כי המדד יצביע על ירידה שנתית של 0.2% בלבד במחירי הבתים .
 
כלכלנים בארה"ב :  שוק הדיור יפתיע ב-2011 - התחלות הבנייה יזנקו לשיא של 3 שנים
כלכלנים בארה"ב מעריכים כי שוק הדיור יוסיף 500 אלף משרות ב-2011 ויוריד את שיעור האבטלה

