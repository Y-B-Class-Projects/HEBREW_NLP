פוטבול :  מפגשי פסגה מהסוג השני
טמפה ביי תתארח באטלנטה וקנזס סיטי באוקלנד בקרבות צמרת מפתיעים .  הקולטס בפילדלפיה ,  סן דייגו ביוסטון
כמו בכל השבועות האחרונים ,  מינסוטה שוב עמדה במרכז העניינים ,  הפעם עם הניפוי של רנדי מוס מהסגל .  בראד צ'ילדרס מנסה להחזיר את הקבוצה אליו ,  אבל המאמן ממשיך לספוג את חצי הביקורת ויש לכך סיבה טובה .  יותר מכך ,  הבעלים זיגי ווילף שקל לפטר את צ'ילדרס בגלל הסיפור הזה ,  ובכל מקרה נראה שזו העונה האחרונה של המאמן במינסוטה .  לא ברור מי אשם יותר בפיאסקו ,  ווילף או צ'ילדרס ,  מה שכן ידוע הוא ששום דבר לא הולך בקבוצה הזו כמו שצריך עוד מיוני .  
בתחום הנבואה נשארנו שוטים ,  כשעם 7 מ-13 עלה המאזן ל-60 מ-117 ,  הספק לא מרשים של 51.2 אחוז .  ועכשיו ,  בואו נראה מה מכינות לנו הרשתות  ( שימו לב ,  חזרנו לשעון חורף גם בארצות הברית )  .
 METV :  
20:00 :  דטרויט - ניו יורק ג'טס
23:15 :  פילדלפיה - אינדיאנפוליס
FOX :
 20:00 :  מינסוטה - אריזונה
23:15 :  סיאטל - ניו יורק
ESPN :
 3:15 ,  בין ראשון לשני :  גרין ביי - דאלאס
3:30 ,  בין שני לשלישי :  סינסינטי - פיטסבורג
דטרויט  ( 5:2 )  - ניו יורק ג'טס  ( 2:5 )  
אחרי שבוע החופש חזרו הג'טס חלודים וספגו מפלה ביתית שכללה 0 נקודות התקפיות מול גרין ביי .  רקס ריאן יודע שהפסד נוסף בדטרויט עלול ליצור מערבולת מסוכנת ,  מסוג אלה שמנעו בשנים האחרונות מהג'טס להגיע לפלייאוף .  מולם ,  יעמדו מת'יו סטאפורד וקלווין ג'ונסון המרגש ,  ששיתפו פעולה לשלושה טאצ'דאונים בניצחון על וושינגטון בשבוע שעבר .  צריך לקחת בחשבון שלליונס יש ממוצע של 28.2 נקודות התקפיות למשחק משבוע 2 ,  מה שמבטיח התמודדות מעניינת .  
התחזית :  ניצחון לג'טס
אטלנטה  ( 2:5 )  - טמפה ביי  ( 2:5 )  
סוכנויות ההימורים הציבו את הפאלקונס על ליין של 9.5 נקודות על הבאקס ,  מה שאומר שמבחינת לאס וגאס ,  לפחות ,  אטלנטה פייבוריטית ברורה .  שתי עובדות שעומדות לזכות ג'וש פרימן וחבריו :  האחת ,  יש להם אופי ,  והשנייה היא שהם משחקים בחוץ טוב יותר מאשר בבית .  טמפה ביי חטפה את מקס הול ודרק אנדרסון מאריזונה ארבע פעמים בשבוע שעבר ,  מול מאט ריאן זה יהיה קשה יותר .  
התחזית :  אטלנטה
קרוליינה  ( 6:1 )  - ניו אורלינס  ( 3:5 ) 
המפגש השני ב-NFC דרום יתקיים בשארלוט ,  שם תנסה ניו אורלינס לגלות יציבות לאחר הניצחון הגדול על פיטסבורג בשבוע שעבר .  רג'י בוש החל לערוך אימוני כשירות ובדרך חזרה לקבוצה ,  אם כי השבוע כנראה לא יראה עדיין סנאפים .  הבעיה הגדולה של הסיינטס השנה הייתה עד כה דווקא נגד קבוצות מהסוג של קרוליינה ,  נמושות נחותות שתפסו את הקדושים לא מוכנים .  האם מאט מור והפנת'רס יעמדו במשימה ?  
התחזית :  לא
מינסוטה  ( 5:2 )  - אריזונה  ( 4:3 ) 
שתי הקבוצות יודעות שהן בדרך לקטסטרופה ,  ואם אפשר לשים לזה סוף ,  עכשיו זה הזמן .  ברט פארב נפצע בלסתו בהפסד לפטריוטס ,  אבל הוא כבר דרוך ומוכן לעלות שוב למגרש .  ייתכן שהוא יקבל לצידו את התופס שאתו עבד בצורה מושלמת בעונה שעברה ,  סידני רייס שחוזר מפציעה ארוכה .  דרק אנדרסון יפתח בקרדינלס ,  לאחר שכמעט הוביל אותם למהפך מול טמפה ביי .
 התחזית :  הפתעה - ניצחון לאריזונה
בולטימור  ( 2:5 )  - מיאמי  ( 3:4 ) 
הרייבנס חוזרים משבוע החופש והם תמיד פייבוריטים בבית ,  אבל צריך לזכור שהדולפינס עדיין לא הפסידו העונה בחוץ ,  ובשבוע שעבר חזרו עם ניצחון נאה מסינסינטי .  הם הקבוצה החמישית בהיסטוריה שפותחת עם מאזן 0:4 בחוץ ו-0:3 בבית ,  ומעניין יהיה לראות אם ישיגו ניצחון חמישי מחוץ לפלורידה .  מעניין יהיה לראות אם צ'אד הני יצליח לגמוא את היארדים שעבר ריאן פיצפטריק לפני שבועיים בבולטימור  ( 382 )  .  הרייבנס עומדים על מאזן 1:7 לאחר שבוע חופש מאז 2002 .  
התחזית :  הוא יעזור להם גם הפעם .  ניצחון לבולטימור
בפאלו  ( 7:0 )  - שיקגו  ( 3:4 )  
הבילס עדיין ללא ניצחון ,  אבל בשבועיים האחרונים התקרבו מאוד למטרה לאחר שהפסידו בשתי הארכות ,  בבולטימור ובקנזס סיטי .  עכשיו הם מארחים את הברס ,  שהיו זקוקים לשבוע החופש כדי לעצור את המומנטום השלילי .  שון מרימן הגיע לבפאלו ביום שישי ,  אבל לא ישחק . " כל מה שאנחנו צריכים הוא להשיג ניצחון אחד ",  אמר הקוורטרבק ריאן פיצפטריק , " בשביל זה אנחנו צריכים שדברים יתחילו לפעול בכיוון שלנו ".  
התחזית :  יש מצב לניצחון ראשון של הבילס ,  אבל  ( כולם ביחד )  :  לא מהמרים על בפאלו ! 
קליבלנד  ( 5:2 )  - ניו אינגלנד  ( 1:6 ) 
בשקט-בשקט הפכו הפטריוטס לקבוצה בעלת המאזן הטוב בליגה ,  קצת מפתיע ביחס לחומר שיש להם .  ניו אינגלנד מתחילה להראות ניצוצות של הקבוצה הישנה והטובה מתחילת העשור ,  גם אם היא רחוקה משם עדיין .  ייתכן שתצטרך להסתדר ללא פאט צ'אנג ודיון בראנץ' הפצועים  ( דיון בראנץ' פצוע ?  סקופ רציני !  )  .  בבראונס ,  קולט מק'קוי יערוך פתיחה שלישית ברציפות .  
התחזית :  ניצחון לפטריוטס
יוסטון  ( 3:4 )  - סן דייגו  ( 5:3 )  
משחק חשוב ביותר לשתי הקבוצות ,  מאחר שהצ'ארג'רס חייבים ליצור לראשונה העונה רצף של שני ניצחונות ולשמור על הפער ממובילות ה-AFC מערב ,  כשהטקסאנס יודעים שבמקרה של הפסד נוסף ,  אינדיאנפוליס תתחיל לתת גז כמו תמיד .  אנטוניו גייטס בסימן שאלה גדול בסן דייגו ,  שעדיין לא תקבל בחזרה את וינסנט ג'קסון המושעה .  יוסטון חייבת להראות ריכוז ולחזור לתת את ההצגות שנתנה בתחילת העונה .
 התחזית :  ניצחון לצ'ארג'רס
סיאטל  ( 3:4 )  - ניו יורק ג'איינטס  ( 2:5 ) 
הג'איינטס פתחו רע את העונה ,  אבל למשחק הזה הם מגיעים עם מומנטום רציני ,  מאלה שדחפו אותם להגיע פעמיים לסופרבול בעשור האחרון .  בנוסף ,  הסיהוקס ייאלצו לשחק בלי מאט האסלבק ,  הסובל מזעזוע מוח ,  ויעלו את צ'רלי וייטהרסט לפתיחה הראשונה שלו בקריירה .  
התחזית :  ניצחון לג'איינטס
אוקלנד  ( 4:4 )  - קנזס סיטי  ( 2:5 ) 
שניים מהלהיטים הגדולים של הליגה ייפגשו בקולוסיאום .  הריידרס מגיעים אחרי שתי תצוגות מרשימות משני עברי הכדור ,  כשהצ'יפס גילו אופי ונזקקו להרבה מזל כדי לנצח את בפאלו ,  מה שלא מפחית מגודל ההישג שלהם עד כה העונה .  לא משנה מה תהיה התוצאה ,  זו התמודדות מרתקת שתוכרע בעיקר על הקרקע ,  בקרב בין דארן מקפאדן ומייקל בוש מאוקלנד לג'מאל צ'רלס ותומאס ג'ונס מקנזס סיטי .  ג'ייסון קמפבל ,  ששיחק היטב במשחקים האחרונים ,  יפתח בריידרס בעמדת הקוורטרבק .  
התחזית :  אוקלנד ראויה לקרדיט .  ניצחון לריידרס
פילדלפיה  ( 3:4 )  - אינדיאנפוליס  ( 2:5 ) 
אחרי פתיחה מגומגמת משהו ,  הקולטס נראים בדרך לעוד עונה של 12 ניצחונות פלוס .  כדי שזה יקרה ,  הם יצטרכו ,  בין היתר ,  לנצח בעיר האחווה .  מייקל ויק הבריא לחלוטין ,  וצפוי לפתוח במקום קווין קולב .  דשון ג'קסון חוזר גם הוא לפילי ,  עם קסדה מיוחדת שנועדה למנוע זעזועי מוח .  בשלב זה ,  לא ברור כמה זמן ,  אם בכלל ,  ישחק .  באינדי ,  למרות הצלחתו של מייק הארט יקבל דונלד בראון לא מעט נשיאות .  פייטון מאנינג ינסה לתפעל את ההתקפה למרות חסרונם של לא מעט שחקני מפתח ,  בהם אנתוני גונזאלס ,  שחזר למשחק אחד ,  נפצע בברך ויחמיץ את כל העונה .  עד כה ,  הוא עשה זאת בהצלחה ,  אולי משום שהוא פייטון מאנינג .  
התחזית :  ניצחון לאיגלס
גרין ביי  ( 3:5 )  - דאלאס  ( 6:1 )  - 3:15 ,  בין ראשון לשני
לאחר הניצחון הגדול במדולנדס ,  חוזרים הפאקרס הביתה למפגש עם הקאובויס החבולים .  ארון רוג'רס לא ניפק טאצ'דאון בשבוע שעבר ,  ובבית בלמבו פילד ינסה להפיק יותר יחד עם גרג ג'נינגס ,  התופס המרכזי שלו .  הקאובויס הולכים מדחי לדחי ,  וינסו להימנע מהפסד נוסף וצניחה למאזן 7:1 .  רק תזכורת ,  הם היו מועמדים להגיע עד הסוף העונה .  ג'ון קיטנה ימשיך להוביל את הבוקרים ,  השאלה הגדולה היא איך תתפקד ההגנה שספגה 35 נקודות מג'קסונוויל בבית .  
התחזית :  לא טוב .  ניצחון לפאקרס
סינסינטי  ( 5:2 )  - פיטסבורג  ( 2:5 )  - 3:30 ,  בין שני לשלישי
הבנגאלס הפסידו ארבעה משחקים ברציפות ונראים רע מאוד ,  למרות תפוקה התקפית טובה של קרסון פאלמר וטרל אואנס . " אני לא יודע אם יש הרגשה גרועה מזו ,  להפסיד ככה ארבעה משחקים ",  אמר קרסון פאלמר על העובדה שבכולם ההפרש עמד על פוזשן אחד בלבד .  פיטסבורג מגיעה כועסת לאחר ההפסד בניו אורלינס והקנס שספג ג'יימס הריסון מהליגה על פגיעה בדרו בריס .  השאלה היא כיצד יתועל הכעס הזה .  
התחזית :  ניצחון לסטילרס

פוטבול :  מפגשי פסגה מהסוג השני
טמפה ביי תתארח באטלנטה וקנזס סיטי באוקלנד בקרבות צמרת מפתיעים .  הקולטס בפילדלפיה ,  סן דייגו ביוסטון

