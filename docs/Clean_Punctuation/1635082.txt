טויוטה תחזיר 2.3 מיליון מכוניות בארה"ב למוסכים בשל כשל פוטנציאלי בדוושת הגז
זוהי הפעם השניה בתקופה של חודשים בודדים שטויוטה מחזירה למוסכים בארה"ב מספר גדול של מכוניות
טויוטה מוטור ,  יצרנית המכוניות הגדולה ביפן ,  הודיעה אתמול על החזרתן למוסכים של 2.3 מיליון מכוניות בארה"ב כדי לתקן כשל בדוושת הגז אשר עלול לגרום לה להיתקע .  זו הפעם השנייה בתקופה של חודשים בודדים שהחברה מבצעת השבה גדולה של מכוניות בארה"ב למוסכים בעקבות בעיות עם דוושת הגז .  מטרת ההחזרה הקודמת היתה לתקן כשל בשטיח שמתחת לדוושה ,  אשר גרם מספר פעמים לדוושה להיתקע והביא להאצה של המכונית .  בעיה זו היתה הגורם של מספר תאונות בארה"ב .  טויוטה דיווחה כי השבת המכוניות למוסכים מגיעה בעקבות הסיכון שדוושת הגז תיתקע גם אם לרכב אין שטיח מתחת לדוושה .  טויוטה הודיעה כי במקרים נדירים המכניקה של הדוושה נשחקת וגורמת לדוושת הגז להיות קשה יותר ללחיצה ,  להאטה ,  לשוב למקום ולעתים אפילו פשוט להיתקע במקום .  השבת המכוניות למוסכים מתייחסת למכוניות בארה"ב מדגמי rav4 2009-2010 ,  קורולה 2009-2010 ,  מטריקס 2009-2010 ,  אבאלון 2005-2010 ,  קאמרי 2007-2010 ,  היילנדר 2010 ,  טונדרה 2007-2010 וסקויה 2008-2010 .
 
טויוטה תחזיר 2.3 מיליון מכוניות בארה"ב למוסכים בשל כשל פוטנציאלי בדוושת הגז
זוהי הפעם השניה בתקופה של חודשים בודדים שטויוטה מחזירה למוסכים בארה"ב מספר גדול של מכוניות

