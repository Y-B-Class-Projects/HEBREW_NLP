כך צפויה להשפיע העלאת הריבית על האפיקים השונים 
מק"מ המק"מים ,  בדומה לאג"ח ,  אמורים להיפגע מעליית הריבית .  אלא שהתשואה במק"מ לשנה כבר עלתה בתקופה האחרונה מ-2.25% ל-2.5% ,  כלומר השוק צופה עוד עליות ריבית בשנה הקרובה .  גיל חן מאי.בי.אי : " התשואה הזאת היא בסדר יחסית .  המק"מ כבר חטף את העלאת הריבית האחרונה ".  מדדי המניות בתל אביב שוק המניות אינו אוהב עליות ריבית ,  שמעלות את האטרקטיביות של אפיקים מסוכנים פחות .  העלאת הריבית גם פוגעת בשוויין של החברות ,  שנגזר מהיוון של תזרים המזומנים העתידי שלהן .  כשהריבית גבוהה יותר ,  התזרים העתידי המהוון נמוך יותר .  אלא שהבורסה היא משחק של היצע וביקוש ,  וכל עוד הריבית נמוכה יחסית ,  היא יכולה להתמודד היטב עם עליות ריבית נוספות .  כמו כן ,  על עליית הריבית יכול לפצות המצב הכלכלי המשתפר .  כלכלת ישראל צומחת ,  ולכן גם רווחי החברות צפויים לעלות .  היסטורית ,  הבורסה הגיעה לשיאים גם בריביות של 4% .  מניות הבנקים מניות הבנקים עשויות ליהנות מעליות ריבית .  הבנקים מתפרנסים בין השאר מהפער בין הריבית שהם גובים על הלוואות לריבית שהם מעניקים לחוסכים ולריבית שהם משלמים לבנק ישראל .  במקרה של ריבית נמוכה גם הפער הזה נמוך .  אין לבנק הרבה אפשרויות לשחק עם הריביות שהוא מעניק ללווה ולמלווה .  מבחינת המחירים ,  אזולאי מעריך כי מניות הבנקים בישראל נסחרות  " בתמחור הוגן ".  מניות בחו"ל הרווחים הגדולים יותר למשקייעים יהיו ,  לדברי אזולאי ,  בשוקי המניות בארה"ב ובחלק משוקי אירופה . " חברות טכנולוגיה בחו"ל נסחרות במחירי מציאה ",  אומר אזולאי . " חברה כמו אפל נסחרות במכפיל רווח של 18 בלבד ,  שהוא נמוך יחסית לקצב הצמיחה המהיר הצפוי לה .  מיקרוסופט נסחרת במכפיל של 11-12 ,  ובעבר היא נסחרה במכפיל ממוצע של 15-20 .  אפילו ענקית הקמעונות וול-מארט ראתה מכפילים גבוהים יותר של 16-17 ,  לעומת 13 על רווחיה בשנה שעברה .  גם חברות נפט גדולות הן זולות להשקעה ".  יצואניות ישראליות שמעון אוליאל ,  מנהל מחלקת המחקר באנליסט ,  ממליץ להתרחק ממניות של היצואניות הישראליות שייפגעו מהעלאת הריבית . " הנגיד רוצה לצנן את הביקוש לנדל"ן ולכן מעלה את הריבית ,  אבל העלאת הריבית מחלישה את הדולר ",  הוא מסביר . " היצואניות נפגעות כי ההכנסות שלהן הן בדולרים ,  והן מקבלות פחות שקלים וצריכות להתמודד מול חברות עולמיות אחרות ,  שסביבת הריבית שלהן נמוכה יותר ".  חברות נדל"ן חברות ייזום המגורים נפגעות בדרך כלל מהעלאת הריבית ,  אך לדברי אוליאל הפעם זה לא יקרה : " העלאת ריבית אמורה ליצור מצב שבו ייקחו פחות משכנתאות ותהיה ירידה בביקושים לדירות .  אלא שבגלל ה-ifrs חברות הנדל"ן מכירות בהכנסות רק בעקבות מסירת הדירות ,  כך שהגידול בהכנסות שנרשם כיום הוא בעקבות מכירת דירות מלפני שנתיים שנמסרות עכשיו .  לכן ,  ברבעון הקרוב והבא אחריו לא נראה כל השפעה של הריבית על ביצועי החברות האלה ".  - מכפיל רווח פרמטר להשוואה בין מחירי מניות דומות המחושב על ידי חלוקה של מחיר המניה ברווח למניה .  ככל שהמכפיל גבוה יותר ,  כך המניה  " יקרה "  יותר - אבל ייתכן שליוקר הזה ישנה הצדקה - ifrs תקן חשבונאי בינלאומי שמחייב את החברות בישראל החל ב-2008 ומשפיע על אופן הצגת ביצועיהן בדו"חות הכספיים שהן מפרסמות

כך צפויה להשפיע העלאת הריבית על האפיקים השונים 
nan
