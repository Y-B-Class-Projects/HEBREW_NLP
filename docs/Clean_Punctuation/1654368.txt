מישהו מישראל ? 
יונתן עשה כיף חיים בווילס ,  ראה רקפות וחילק בזוקות .  איזה כיף אי שם מעבר לקשת
שבוע פרויקטים נגמר ואחריו גם החופשה ועכשיו חוזרים לשבועיים וחצי של לימודים לפני חופשה קצרה נוספת בה אני מתכנן לראות את לונדון שוב עם אמא וענבל ,  אחותי .  
פרויקט ווילס היה מוצלח ביותר .  נסענו לקארדיף ,  עיר הבירה ,  כדי לראות את האופרה טוסקה בהיכל המילניום החדש .  היה לנו גם זמן חופשי כדי לעשות קצת קניות אז קניתי נעליים עם נאסר ,  השותף הפלסטיני שלי לבית .
 היינו במוזיאון בקארדיף לטבע ואמנות וולשית מתקופות שונות .  אפילו היה ציור דרמטי של טירת סנט דונאטס ,  איפה שאני לומד פוליטיקה ביום שני ואוכל ארוחת צהריים .  זה היה מוזר .  בווילס מפלגת הפועלים עדיין קיימת והיא אפילו החזקה ביותר ,  אז נציגה מהמפלגה ערכה לנו סיור בבניין הפרלמנט החדש .
 מכרות פחם היו חשובים לכלכלה הוולשית ,  אז לקחו אותנו למכרה פחם ישן שהיה בעצם מערכת תעלות תת קרקעית ממש מסריחה .  חוץ מגברים נשים וסוסים ,  העסיקו בתחילת המאה הקודמת גם ילדים בני שש שהיו קשורים לדלת ענקית במשך שנים-עשר שעות ביום כדי לאפשר זרימת אוויר מבוקרת מתחת לאדמה .  חושך מוחלט הפחיד את הילדים אז קשרו אותם לדלתות ,  כמובן .
 היו להם גם בעיות רציניות עם הראייה כשהם יצאו משם כל יום .  סיקרן אותי לדעת מה הם אכלו שם למטה אז המדריך אמר שהם לקחו איתם לחם ,  אכלו את החלק הרך מבפנים וזורקים את הקשה המלוכלך מהאצבעות לרצפה של התעלות .  העכברים היו אוכלים את השאריות ,  והכלבים היו הורגים את העכברים ובמשך הרבה שנים עולם שלם היה מתנהל מתחת לאדמה בסירחון וסכנת חיים בווילס .  אבל עכשיו זה ממש לא ככה  ( בווילס )  .  
לקחו אותנו לעוד כמה מוזיאונים של היסטוריה וולשית ,  הריסות מעיירה רומאית עתיקה שהייתה בווילס ,  כמה טירות נחמדות ולהיי און ויי- עיירה קטנה על הגבול בין אנגליה לווילס שהצטברו בה כמויות אדירות של ספרים ,  שכיום נמכרים ביותר משלושים חנויות ספרים .  אחת מחנויות הספרים היא בית קולנוע ישן שהחליטו להפוך אותו גם לחנות ספרים ,  כדי לגוון .  כל שנה מגיעים למקום אלפי מבקרים לפסטיבל ספרים חגיגי .  מסתבר שהיי או ויי הוא המקום עם צפיפות הספרים הגבוהה ביותר בעולם.ביום האחרון לפרויקט היינו בגנים הבוטאניים של ויילס .
 המקום היה עצום והייתה חממה עם צמחים מאזורים שונים בעולם .  ראיתי את הנרקיסים והרקפות באזור של המזרח התיכון וזה ממש גרם לי להתגעגע הביתה .  דבר כל כך פשוט שבחיים לא הערכתי בפני עצמו ,  אבל הוא החזיר אותי באופן כל כך מושלם לרגשות מהתקופה של הגן שיש לי לישראל .  כשהתלמידים מהפרויקט של ישראל ופלסטין חזרו ,  מה שהם סיפרו לי על המצב בשטחים העלה בי רגשות מסוג קצת אחר .
 
מישהו מישראל ? 
יונתן עשה כיף חיים בווילס ,  ראה רקפות וחילק בזוקות .  איזה כיף אי שם מעבר לקשת

