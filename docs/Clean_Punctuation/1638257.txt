ראש אגף התקציבים :  יש אצלנו אנשי עסקים חזקים מידי ;  צריך לשנות את השיווי משקל הזה
בראיון ראשון מאז כניסתו לתפקיד מצביע אודי ניסן על שוק הסלולר כביטוי לכשל שוק 
" אני מניח שיש אצלנו אנשי עסקים חזקים מדי .  הבעיה קיימת משום שאנו משק קטן .  זה בלתי נמנע ,  אבל זה מחייב המשך טיפול כדי לנסות ולשנות את שיווי המשקל הזה "  - כך אומר אודי ניסן ,  ראש אגף התקציבים במשרד האוצר בראיון מיוחד ל-themarker .  הראיון המלא - מחר ב-themarker בראיון הראשון מאז נכנס לתפקיד אומר ניסן : " שוק הסלולר הוא ביטוי לכשל שוק .  זה נראה כמו שוק שאין בו מספיק תחרות ,  ושרמת הרווחיות בו גבוהה מאוד .  בנוסף ,  יש כאן גם עומס כבד על הצרכן ,  לרבות הצרכנים בעשירונים התחתונים .  ההוצאה של העשירונים הנמוכים על הסלולר זהה להוצאה שלהם על חשמל - הסלולר הוא כבר ממש לא מוצר מותרות .  לכן יש חשיבות עצומה לפיקוח על הסלולר ,  בעיקר בעשירונים הנמוכים ". "העידן שאגף התקציבים היה בא ומנחית רפורמות נגמר ",  מפתיע ניסן בראיון . " רפורמות הבזק מיצו את עצמן .  היום צריך לעודד עבודה מסודרת ,  תוך שיתוף פעולה מלא עם משרדי הממשלה האחרים ,  עם הפקת לקחים ,  וגם עם ליווי ובקרה תוך כדי תהליך ,  כפי שעשו בפיילוט של תוכנית ויסקונסין ". "הצלחנו כבר להעביר החלטה שמעבירה תקציבים למועצות דתיות מרשויות חזקות לרשויות חלשות .  אנחנו נעשה את זה גם ברווחה וגם בחינוך ,  נקטין תקציבים במרכז הארץ ונגדיל אותם בפריפריה ".  בהתייחסו לסל התרופות ,  אומר ראש אגף התקציבים באוצר כי אין לו ספק  " שניתן להפחית בתרופות הרגילות בסל ולהשקיע הרבה יותר בבריאות השן ובריאות הנפש .  צריך להרחיב שם גם את הגילאים ,  וגם את היקף הטיפולים ,  על חשבון הסל הרגיל .  הסל הרגיל שלנו הוא מספיק רחב גם כך ". 

ראש אגף התקציבים :  יש אצלנו אנשי עסקים חזקים מידי ;  צריך לשנות את השיווי משקל הזה
בראיון ראשון מאז כניסתו לתפקיד מצביע אודי ניסן על שוק הסלולר כביטוי לכשל שוק

