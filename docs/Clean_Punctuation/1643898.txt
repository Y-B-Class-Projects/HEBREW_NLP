גליה מאור בדיון עם גולשים בבלוג שלה : " טובת הבנק מדריכה אותי "
 מאור עונה גם לשאלות קשות : " האם את מתחרטת על הניסיון להיות דירטורית "
 אחרי שהודיעה על פרישתה מהמירוץ לראשות דירקטוריון בנק באמצעות הבלוג הפרטי שלה ,  ממשיכה גליה מאור לקיים דיאלוג בלתי אמצעי עם הציבור על גבי אותה פלטפורמה .  מנכ"לית בנק לאומי משיבה הבוקר בבלוג שלה על כמה מתגובות הגולשים לפוסט שפירסמה אתמול ." כפי שציינתי בפוסט ,  אני ממשיכה בתפקידי כמנכ"ל ואמשיך לעשות זאת באחריות ,  בנאמנות ובמקצועיות ",  היא עונה למגיב בשם שמואל . " אני מאמינה שלתפקיד יו"ר הדירקטוריון ייבחר האדם המתאים ביותר ושכל המעורבים בדבר יפעלו אך ורק כשטובת הבנק לנגד עיניהם .  מסורת היא בלאומי שיו"ר הבנק והמנכ"ל פועלים מתוך ראייה זו ,  ואני משוכנעת שכך יהיה גם בעתיד .  לגבי השימוש באתר הבלוגים של לאומי ,  כאשר השקתי אותו ציינתי בדברי שמדובר בבמה פתוחה לדיאלוג .  כך אני מאמינה וכך אנהג בעתיד ". מאור לא מהססת גם להתעמת עם שאלות קשות ובתגובה לשאלה האם היא מתחרטת על הניסיון להיות דירקטורית משיבה מאור : " טובת הבנק היא שמדריכה אותי .  קיימות חוות דעת מלומדות משני הכיוונים ואם קיימת מחלוקת על פרשנות משפטית ,  הרי שבית המשפט הוא המקום הראוי לבירורה .  תמיד נהגתי על פי החוק ,  וברוח החוק וכפי שציינתי ,  לא אעשה דבר שיש בו ולו צל של ספק של הפרת חוק או תקנה כלשהי ". 

גליה מאור בדיון עם גולשים בבלוג שלה : " טובת הבנק מדריכה אותי "
 מאור עונה גם לשאלות קשות : " האם את מתחרטת על הניסיון להיות דירטורית "
 
