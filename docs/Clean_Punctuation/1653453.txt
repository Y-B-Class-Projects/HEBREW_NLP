אהוד ברק יפרוש אם לא יהיה מו"מ מדיני ? 
שר הביטחון אהוד ברק אמר בישיבת סיעת העבודה כי הוא פועל להרגעת המשבר עם ארצות הברית ,  וכי התהליך המדיני הוא אחד הסיבות להישארות העבודה בממשלה
 ( באדיבות ערוץ הכנסת ) 
שר הביטחון אהוד ברק התייחס היום  ( שני )  בפתיחת ישיבת סיעת העבודה למשבר המדיני עם ארה"ב .  ברק פירט על מהלכיו להרגעת המשבר ואמר : " נפגשתי כעת בכנסת ,  עם עוזרו של השליח המיוחד מיטשל ,  פרד הוף ,  דיפלומט אמריקאי שעוסק עימנו שנים רבות בנושאים המדיניים ,  ועם השגריר האמריקאי בישראל ,  ג'יימס קאנינגהם .  שוחחתי איתם על הצעדים הנדרשים והדרכים שאפשר לפעול בהן להפגת המתיחות שנוצרה בימים האחרונים ולחידוש המו"מ עם הפלסטינים ". 
ברק הוסיף כי  " המו"מ המדיני הוא צורך ממדרגה עליונה של ישראל ושל האזור כולו .  הוא אינטרס חשוב מאוד של המדינה והוא נושא שמפלגת העבודה מאמינה בו ,  והוא אחד העוגנים והסיבות לשהייתנו בממשלה ולפעילותנו בתוכה .  אנו צריכים להמשיך לפעול לכך ,  והממשלה צריכה להמשיך לפעול לכך ,  שהמשבר יישכח והמשך השיחות הישירות ושיחות הקירבה יחזרו למסלול הנכון ". 
עוד הוסיף ברק כי הוא  " טס הערב לביקור רשמי של יממה אחת לספרד ,  שהיא נשיאת האיחוד האירופאי ,  שם אפגש עם ראש הממשלה ,  עם הקולגה שלי ,  שרת ההגנה ,  ועם שר החוץ מורטינוס ,  שגם אותו אנחנו זוכרים מהרבה שנים של עשייה ומגעים מדיניים .  גם ספרד כנשיאת האיחוד ,  היא חלק מהשיח הבין-לאומי הרחב שמתפתח עכשיו על הצורך להחזיר את המו"מ אל הפסים ואנסה גם שם לתרום לעניין ". 
במהלך הישיבה דרשו מורדי העבודה לשעבר חברי הכנסת עמיר פרץ ,  איתן כבל ודניאל בן סימון דרשו להקפיא את הבנייה גם בשכונות היהודיות שמעבר לקו הירוק כדוגמת שכונת גילה ודומיה ,  מקומות שסיעת העבודה תמכה בבנייה בהן עד היום .  בהצעת ההחלטה שהגישו החברים בישיבת סיעת העבודה כתבו חברי הכנסת כי  " בעקבות המשבר המדיני שפרץ בשבוע האחרון סיעת העבודה מחליטה לנקוט ביוזמה מדינית שתחזיר את הצדדים לשולחן המשא ומתן ".  
בין הדרישות המפורטות של חברי הכנסת נאמר כי  " ממשלת ישראל מחליטה להקפיא את כל פעולות הבנייה מעבר לקו הירוק לתקופת המשא ומתן ,  ייפתח משא ומתן ישיר בין ישראל לרשות הפלסטינית ללא תנאים מוקדמים ועל בסיס מפת הדרכים והחלטות בינלאומיות קודמות שממשלת ישראל קיבלה .  כל עוד מתקיים המשא ומתן תימשך ההקפאה .  נושאי ירושלים וגושי ההתיישבות יפתרו במשא ומתן ויהיו חלק מהסדר הקבע .  יש להמשיך ולפעול בתיאום עם ארה"ב והקהילה הבינלאומית כדי למנוע בכל מקרה אירן גרעינית ".  המורדים הציעו כי במידה שהצעות אלו ידחו על ידי הממשלה ,  הסיעה תשקול את המשך ישיבתה בממשלה .
 
אהוד ברק יפרוש אם לא יהיה מו"מ מדיני ? 
שר הביטחון אהוד ברק אמר בישיבת סיעת העבודה כי הוא פועל להרגעת המשבר עם ארצות הברית ,  וכי התהליך המדיני הוא אחד הסיבות להישארות העבודה בממשלה

