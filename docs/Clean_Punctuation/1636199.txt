הפורום הכלכלי העולמי :  הסיכון הגדול של 2010 - פשיטת רגל של מדינות 
גירעונות הענק של המדינות המפותחות עשויים להוביל לחדלות פירעון של כלכלה מרכזית ולהביא למשבר כלכלי עולמי נוסף
 >  >  הסכנה כי גירעונות ממשלתיים ההולכים וגדלים ידחפו כלכלות אל עבר משבר אשראי רחב היקף נמצא בראש רשימת האיומים על הכלכלה העולמית ב-2010 - כך עולה מדו"ח של הפורום הכלכלי העולמי  ( wef )  .  רבות מהכלכלות המובילות בעולם הגיבו למשבר הפיננסי בחבילות תמריצים ובחיתום אג"ח ,  שהובילו להתנפחות הגירעונות .  ייתכן כי הדבר סייע למנוע מיתון ,  אך החוב הגבוה היה לחשש הולך וגובר בשווקים הפיננסיים .  הסיכון גבוה במיוחד עבור מדינות מפותחות מכיוון שכלכלות מתעוררות רבות ,  בייחוד באמריקה הלטינית ,  כבר נאלצו להסדיר את ענייניהן הפיננסיים ,  לפי הדו"ח ,  המתפרסם לקראת הוועידה השנתית של הפורום בדאבוס ביום רביעי . " בניסיונן של ממשלות לעורר את כלכלותיהן ולהיאבק במיתון ,  הן בונות לעצמן רמות חסרות תקדים של חובות ,  ולכן יש סיכוי גובר לחדלות פירעון ",  אומר ג'ון דרזיק ,  מנכ"ל חברת הייעוץ אוליבר ויימן ,  שהיה אחד ממחברי הדו"ח .  לדבריו ,  הדבר יגרור רמות אבטלה גבוהות ,  הטומנות בחובן סכנות חברתיות ופוליטיות .  הדו"ח הציב את רמות האג"ח הבלתי ניתנות לקיום ,  והאיום של משבר פיננסי בין שלושת הסיכונים הגדולים ביותר לכלכלה העולמית ,  לצד תת-השקעה בתשתיות ,  ומחלות כרוניות כמו אלצהיימר וסכרת המכבידות על עלויות הבריאות ופוגעות בצמיחה .  איומים נוספים כוללים את סכנת התמוטטות מחירי הנכסים ,  סיכונים הקשורים באפגניסטאן והאטה אפשרית בצמיחה הסינית ,  שעשויה לפגוע בתעסוקה ,  לעורר חוסר נחת חברתי ולפגוע ביצוא בסין ומחוצה לה . " חובות בסך 100% מהתמ"ג"הדו"ח ,  המדגיש את הסכנה כי מדינות מפותחות יגדילו את רמות החוב לרמות שאינן ניתנות לתחזוק ,  טוען כי משברי אשראי בהיקף רחב יובילו להשלכות חברתיות ופוליטיות בלתי נמנעות ,  ובראשן עלייה בשיעור האבטלה . " חובות בסך 100% מהתמ"ג ויותר מכך - שזהו הכיוון שאליו מתקדמות ארה"ב ובריטניה - פשוט אינם ניתנים לקיום ",  אמר דניאל הופמן ,  כלכלן ראשי בחברת ציריך פייננשל סרוויסס ,  שסייעה בחיבור הדו"ח . " יש סכנה כי המשקיעים ייבהלו ויטילו ספק ביכולות המדינות לקיים חובות אלה ,  והתוצאה תהיה משבר אג"ח ממשלתיות ,  וחדלות פירעון .  דובאי ויוון היו רק אזהרות מוקדמות שיש לקחת לתשומת לבנו ",  אמר בוועידת עיתונאים .  לפי הדו"ח ,  ארה"ב ובריטניה ניצבות בפני החלטות קשות בחודשים הקרובים ,  בעודן מנסות לתזמן נכונה את נסיגתן מתוכניות התמריצים כך שההתאוששות בכלכלותיהן תישמר ,  אך הן יוכלו להימנע מיצירת משבר חובות .  הדו"ח גם הדגיש את הפער בין הלחצים המיידיים על ממשלות ועסקים לבין הצורך בקבלת החלטות לטווח הארוך ,  בין היתר ,  בנוגע לרפורמות במערכות הבריאות והפנסיה וכן בנושאים אקלימיים .  לפי הדו"ח ,  אין מספיק ניסיון להתמודד עם תת-ההשקעה בתשתיות ,  והדבר עלול לפגוע ביציבות אפקת האנרגיה והמזון .  הבנק העולמי מעריך את צורכי ההשקעה בתשתיות בעולם בהיקף של 35 טריליון דולר ב-20 השנים הבאות .
 
הפורום הכלכלי העולמי :  הסיכון הגדול של 2010 - פשיטת רגל של מדינות 
גירעונות הענק של המדינות המפותחות עשויים להוביל לחדלות פירעון של כלכלה מרכזית ולהביא למשבר כלכלי עולמי נוסף

