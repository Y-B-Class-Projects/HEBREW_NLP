הראל פיננסים :  רצף ההתפתחויות צפוי לגרום לבנק ישראל לקחת פסק זמן בהעלאות הריבית
בין הגורמים :  מדד המחירים הנמוך מהצפי ,  התחזקות השקל בחודשיים האחרונים ,  הירידה בכמות אמצעי התשלום ונתוני התעסוקה הגרועים בארה"ב  ( הצפויים לעכב את העלאת הריבית שם ) 
ישראלמדד המחירים לצרכן נותר בדצמבר ללא שינוי .  הצפי של כלכלני הראל פיננסים היה לעלייה של 0.2 אחוז ורוב הכלכלנים צפו עלייה של 0.3 אחוז .  ההפתעה כלפי מטה נבעה בעיקר מסעיף הדיור ,  אשר ירד ב-0.6 אחוז .  לעומת זאת ,  על פי הסקר האחרון של הלמ"ס ,  מחירי הדירות בבעלות המשיכו לעלות .  מחירי הדירות לא נכללים במדד המחירים לצרכן והנתון לגביהם מתפרסם בפיגור של חודש לעומת סעיף הדיור המשקף בעיקר את מחירי השכירות.מדד המחירים הנמוך מהצפי ,  התחזקות השקל בחודשיים האחרונים ,  הירידה בכמות אמצעי התשלום ונתוני התעסוקה הגרועים בארה"ב  ( הצפויים לעכב את העלאת הריבית שם )  מייצרים רצף התפתחויות הצפוי לגרום לבנק ישראל לקחת פסק זמן בהעלאות הריבית .  סביר להניח שהבנק יחכה לפחות חודש נוסף ,  ואולי אף יותר ,  לפני שימשיך במגמת העלאות הריבית.הכנסות המדינה ממסים הסתכמו בדצמבר ב-14.8 מיליארד שקל ובכל 2009 ב-177.7 מיליארד שקל ,  כלומר 0.6 אחוז תוצר מעל לתכנון התקציבי .  הצפי של הראל בחודשים האחרונים היה לעודף של כ-0.5 אחוז תוצר.הגירעון התקציבי הסתכם ב-5.15 אחוזי תוצר ,  לעומת תכנון תקציבי של 6.0 אחוזי תוצר ,  בעקבות הכנסות ממיסים גבוהות מהתכנון המקורי בתקציב .  נראה שבחודש דצמבר ההוצאה הממשלתית הוגדלה במידה ניכרת ,  תוך הקדמת הוצאות מ-2011 ל-2010.על פי הערכת כלכלני הראל פיננסים ,  הגירעון ב-2010 יעמוד על כ-4.5 אחוזים ,  כ-1 אחוז תוצר פחות מהיעד בתקציב המדינה .  הממשלה הכריזה על יעד גירעון תקציבי של 3.0 אחוזים ב-2011 ,  כאשר על פי המתווה הנוכחי של ההוצאה הממשלתית  ( עלייה ריאלית של 1.7 אחוזים )  וההכנסות הצפויות  ( כולל ההפחתה העתידית במיסים )  הגירעון צפוי להיות גבוה יותר  ( בסביבות 4.5 אחוזים ) .דיוני התקציב צפויים להתחיל בקרוב ועל מנת לעמוד ביעד הגירעון הממשלה תצטרך לבצע קיצוץ בתקציב המדינה ל-2011  ( גידול של פחות מ 1.7 אחוזים בהוצאה )  ו\או לדחות את הפחתות המסים המתוכננות .  אפשרות שלישית היא להעלות את יעד הגירעון ,  אם כי בהראל פיננסים סבורים כי אין לכך היגיון כלכלי .  אפשרות רביעית ,  הגרועה ביותר מבחינת המדיניות הרצויה ,  היא להציג תחזית הכנסות לא מציאותית כך שהגירעון החזוי יעמוד ביעד ולא יידרשו צעדי מדיניות.כניסת התיירים בדרך האוויר קטנה ב-12 אחוזים בדצמבר .  במהלך 2009 נרשמה ירידה של 7 אחוזים בכניסות תיירים לישראל בדרך האוויר .  המיתון העולמי יחד עם המבצע בעזה בסוף 2008 תרמו לירידה בכניסות תיירים .  בהשוואה בינלאומית שמרה ישראל בקירוב על חלקה היחסי בתיירות העולמית.יצוא הסחורות  ( ללא יהלומים ,  אוניות ומטוסים ,  במונחים דולריים )  גדל ב-7 אחוזים בדצמבר וב-14 אחוזים ב-12 החודשים האחרונים .  יבוא הסחורות גדל ב-2 אחוזים בדצמבר וב-12 אחוזים ב-12 החודשים האחרונים.על פי העדכון האחרון של הלמ"ס ,  הצמיחה ברבעון השלישי עמדה על שיעור שנתי של 3.0 אחוזים ,  בדומה לאומדן הקודם.הציפיות לאינפלציה ,  על פי חישובי בנק ישראל ,  עמדו בממוצע בין אמצע דצמבר לאמצע ינואר על 2.5 אחוזים לשנה הראשונה ,  3.1 אחוזים בשנה השנייה ו-2.5 אחוזים בשנה השלישית ואילך ,  בדומה לחודש הקודם .  כמות אמצעי התשלום הצטמצמה בדצמבר ב 1.2 אחוזים ושיעור הגידול השנתי ירד ל-51 אחוזים .  זהו שיעור גידול גבוה בהשוואה לשנים קודמות ,  אך נמוך במידה משמעותית לעומת השיא של 65 אחוזים שנרשם באוגוסט 2009.ארה"בהמכירות הקמעונאיות רשמו ירידה מפתיעה של 0.3 אחוז בדצמבר .  ב-12 החודשים האחרונים עלו המכירות ב-5.4 אחוזים.האינפלציה עמדה על 2.7 אחוזים בדצמבר ואינפלציית הליבה עמדה על 1.8 אחוזים ,  תוך עלייה של 0.1 אחוז במדד הליבה ,  בדומה לצפי .
 
הראל פיננסים :  רצף ההתפתחויות צפוי לגרום לבנק ישראל לקחת פסק זמן בהעלאות הריבית
בין הגורמים :  מדד המחירים הנמוך מהצפי ,  התחזקות השקל בחודשיים האחרונים ,  הירידה בכמות אמצעי התשלום ונתוני התעסוקה הגרועים בארה"ב  ( הצפויים לעכב את העלאת הריבית שם ) 

