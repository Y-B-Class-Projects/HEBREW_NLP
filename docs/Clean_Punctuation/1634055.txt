חוות דעת :  מאבטח הרמטכ"ל כשיר לעמוד לדין
לבית המשפט הוגשה חוות דעת של הפסיכיאטר המחוזי הקובעת כי סרן ארז אפרתי המואשם בניסיון אונס של צעירה בת"א ,  כשיר לעמוד לדין .  בנוסף נקבע כי קיימת אפשרות שלא היה מודע למעשיו
סרן ארז אפרתי ,  מאבטח הרמטכ"ל המואשם בניסיון אונס של צעירה בנמל תל אביב כשיר לעמוד לדין ,  כך קובעת חוות דעת של הפסיכיאטר המחוזי שהוגשה היום  ( שלישי )  לבית המשפט המחוזי בתל אביב .  חוות הדעת קובעת גם שאפרתי אינו סובל מסטייה מינית ולא שוללת את האפשרות שבליל המעשה לא היה מודע למעשיו .  פרקליטיו ,  עורכי הדין בני וקרן נהרי אמרו כי הם מקווים שבעקבות חוות הדעת בית המשפט יורה ביום חמישי הקרוב על שחרורו ממעצר .
 זו הבדיקה הפסיכיאטרית השנייה אותה עובר אפרתי .  כשבוע לאחר מעצרו נשלח מאבטח הרמטכ"ל לבדיקה הראשונה שקבעה שאינו סובל מנטיות אובדניות .  עם קבלת חוות הדעת הראשונה הוארך מעצרו של אפרתי ,  ועל פי בקשת הפרקליטות הוא נשלח לבדיקה נוספת שתוצאותיה הגיעו כאמור היום .
 אפרתי מואשם בניסיון אונס בנסיבות מחמירות ,  ניסיון למעשה סדום בנסיבות מחמירות ,  תקיפה הגורמת חבלה של ממש ותקיפה בכוונה לבצע פשע .  כתב האישום נגדו הוגש בחודש שעבר על ידי עו"ד ורד אנוך מפרקליטות מחוז תל אביב .
 בתחילת חודש דצמבר ,  סמוך לשעה 5:00 לפנות בוקר ,  הגיעה המתלוננת לחניון רידינג סמוך לנמל ת"א ,  שם הבחינה שאפרתי ,  בן 30 מעפולה ,  עוקב אחריה .  היא ניסתה להיכנס למכוניתה ולהימלט ,  אולם הוא פתח את דלת הנהג וגרר אותה לעבר הירקון .  הוא איים עליה שאם תצעק ,  הוא יהרוג אותה .  לאחר מכן ,  נטען ,  הוא השכיב אותה בכוח בין שיחים שעל גדות הירקון וחנק אותה .
 
חוות דעת :  מאבטח הרמטכ"ל כשיר לעמוד לדין
לבית המשפט הוגשה חוות דעת של הפסיכיאטר המחוזי הקובעת כי סרן ארז אפרתי המואשם בניסיון אונס של צעירה בת"א ,  כשיר לעמוד לדין .  בנוסף נקבע כי קיימת אפשרות שלא היה מודע למעשיו

