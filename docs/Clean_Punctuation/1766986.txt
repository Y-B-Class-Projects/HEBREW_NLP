 " מחירי הדיור ימשיכו לעלות "
 הם חלוקים בדעתם לגבי הצמיחה הצפויה בכלכלה העולמית ,  אבל שניהם מסכימים שהמרכיב הספקולטיבי בגאות של ענף הנדל"ן המקומי נמוך יחסית .  הכלכלנים הראשיים של בנק הפועלים ובנק לאומי ,  פרופ' ליאו ליידרמן וד"ר גיל בפמן ,  מדברים על התחזיות שלהם לשנה שבפתח
 >  >  בשבועות האחרונים לקחו הנהלות הבנקים הגדולים הפסקה מהעבודה השוטפת והתכנסו כדי לדון בתוכניות האסטרטגיות ל-2011 .  בבסיס התוכניות עומדות תחזיות המקרו של שני הכלכלנים הראשיים :  פרופ' ליאו ליידרמן מבנק הפועלים וד"ר גיל בפמן מבנק לאומי .  בעולם שלאחר המשבר ,  שני הכלכלנים זהירים ומסויגים : " מובן שהמשבר לימד אותנו שחייבים להיות צנועים במידת הביטחון העצמי של התחזיות ,  שהרי צצו כל מיני ברבורים שחורים שלפחות 99.9% מהחזאים לא דימיינו .  אין מנוס מלבדוק את עצמנו כל הזמן ,  שהרי העולם הכלכלי רחוק ממצב של יציבות ,  ובוודאי שיהיו עוד הפתעות רבות ומגוונות ",  מציין ליידרמן .  לגבי 2011 ,  הכלכלנים אינם מפגינים אופטימיות .  שניהם מדברים על צמיחה נמוכה לצד בעיות שעדיין לא חלפו .  התחזיות שלהם לישראל דומות - צמיחה של 3.5%  ( ליידרמן )  ו-3.6%  ( בפמן )  .  בראייה עולמית השניים חלוקים :  ליידרמן אופטימי יותר ,  וצופה צמיחה של 2.7% בארה"ב  ( לעומת בפמן שצופה צמיחה של 1.5% )  ו-1.7% באירופה  ( לעומת בפמן שצופה 0.8% )  .  התחזית שלהם לגבי שוק הדיור בישראל זהה - המחירים ימשיכו לעלות .  ליידרמן : " בעולם עדיין עוסקים בעצירת הדימום"העולם ב-2011  " 2011 תהיה מעט פחות טובה מ-2010 .  יהיה המשך צמיחה בקצב נמוך יותר ,  מכיוון שחלק מהבעיות נדחות למועד מאוחר יותר והצמיחה נובעת ממדיניות אגרסיבית מאוד של הבנקים המרכזיים ומשרדי האוצר .  בעולם למעשה עדיין עוסקים בעצירת הדימום .  הדימום הרבה יותר בולט באירופה ,  ובארה"ב הוא מתבטא בעיקר בשוק העבודה . " אין כיום לשווקים עוצמה בצמיחה שיכולה לפתור את הבעיות בשוק העבודה .  בכל פעם צצות בעיות חדשות ,  וברור שבמערכת הפוליטית לא יכול להיות שקט עם רמת אבטלה גבוהה - ולכן רואים עוד ועוד התערבויות .  אבל ההתערבות כאן היא כמו התערבות ברפואה - קודם כל מנסים לעצור את הדימום ולתת תרופות במינונים גבוהים ,  גם אם השפעות הלוואי יבואו לאחר מכן .  התחזית לצמיחה בארה"ב היא 2.7% ,  ובאירופה היא 1.7% ,  והעלאת ריביות על ידי הבנקים המרכזיים באירופה ובארה"ב לא תקרה ב-2011 .  ישראל  " אני צופה צמיחה של 3.5% - המשק הישראלי ממשיך להפתיע לטובה .  הצירוף של צמיחה בקצב של כ-4% ,  עודף בחשבון השוטף ,  שמירה על משמעת פיסקלית ומוניטרית ,  אינפלציה נמוכה ויציבה ,  איתנות במערכת הבנקים ויציבות פיננסית - כל אלה ,  בתוספת העובדה שנותרנו בין המשקים שהושפעו הכי פחות מהמשבר הגלובלי ,  משקפים משק חזק עם עוצמות כלכליות שלא היו לו אף פעם ב-62 שנות קיומו .  ועם זאת ,  יש סיבות לדאגה ,  לא במיוחד בטווח הקצר אלא בטווח הבינוני והארוך ,  נגיד לעשור או שני העשורים הקרובים . " במישור הכלכלי ,  מדאיג הסיכון של אובדן תחרותיות או יתרון יחסי בענפי הטכנולוגיה לטובת מדינות באסיה כמו הודו ,  סין וסינגפור .  אם ניקח את המצב הרעוע של מערכת החינוך אצלנו מול ההישגים הגדולים במערכות החינוך באסיה ,  בתוספת ההשקעות הממשלתיות הענקיות שם במחקר ופיתוח ,  הרי שהתוצאה ידועה מראש :  הקטנה הדרגתית לאורך זמן של פערי הטכנולוגיה בינינו לבינם . " במישור החברתי מדאיג הגידול באי השוויון ובפערים החברתיים ,  שבמוקדם או במאוחר עלולים לערער את היציבות החברתית בישראל .  ברמה הפוליטית ,  ברור שקשה יהיה לשמור על האופטימיות ללא מציאת פתרון של שלום . " בטווח הקצר ,  צמיחת המשק תהיה לפחות בקצב של 3.5% ב-2011 ,  ותחזור לרמה של לפחות 4% ב-2012 .  שיעור האבטלה צפוי להגיע ל-6.3% בממוצע שנתי ב-2011 ,  עם שיעור אינפלציה של 2.5% .  תהיה התמתנות מסוימת של הגידול ביצוא הסחורות והשירותים ,  לשיעור של כ-6%  ( מרמה של כ-9% השנה )  .  בנק ישראל צפוי להמשיך להעלות את הריבית באופן מדוד והדרגתי ,  והיא צפויה להגיע ל-3% בסוף 2011 .  באשר לשוק האג"ח ,  התשואה לפדיון של אג"ח ממשלתיות לא צמודות במח"מ של עשר שנים צפויה להגיע ל-5% בסוף 2011 ,  ותשואת האג"ח הצמודות תגיע ל-2% באותה עת ".  דיור למגורים בישראל  " עליות המחירים בשנתיים האחרונות נובעות מגורמים מבניים :  היצע נמוך וירידה בהתחלות הבנייה בשנים האחרונות וביקוש גבוה על רקע גידול האוכלוסייה .  נוסף לכך ,  הרמה הנמוכה של הריבית הגדילה את הכדאיות של רכישת נכסים כמו דירות ,  והיתה גם הסטה בתיקי הנכסים של המשקיעים מניירות ערך לנכסים ריאליים בעקבות המשבר .  עודף הביקוש עדיין חי וקיים ,  ועדיין לא ניכרים סימנים להתמתנות של ממש במחירי הדיור . " קשה לקבוע איזה חלק מעליית מחירי הדיור משקף גורם ספקולטיבי או בועתי ,  אבל נראה שלכל היותר כ-20% מעליית מחירי הדיור המצטברת בשנתיים וחצי האחרונות הם בועתיים או ספקולטיביים - כלומר החלק המכריע של העליות משקף את הגורמים המבניים ,  ובראשם את המחסור בהיצע . " הטיפול האמיתי במרכיב הספקולטיבי של שוק הדיור הוא במגרש של מדיניות שחרור הקרקעות לבנייה ובמגרש המדיניות הפיסקלית .  להגדלת היצע הקרקעות לבנייה ולהטלת מסים על רכישת דירה שנייה או שלישית פוטנציאל השפעה הרבה יותר גדול מאשר להעמקת הצעדים המוניטריים של בנק ישראל ".  ארה"ב  " האינדיקטורים הכלכליים האחרונים מצביעים על צמיחה סבירה יחסית של ארה"ב ,  והם צפויים להביא לתיקון כלפי מעלה בתחזיות הצמיחה ל-2011 ,  לשיעור של מעט מתחת ל-3% - בין היתר הדבר נובע מהתאוששות מסוימת בצריכה הפרטית ,  שהיא כידוע הרכיב העיקרי בביקושים לתוצר .  אמנם היה נראה לפני כמה חודשים שלקראת אמצע 2011 נתחיל לראות תחילת - exit יציאה מהמדיניות הפיסקלית והמוניטרית הכל כך מרחיבה בארה"ב - אך ההתפתחויות בשבועיים האחרונים מרמזות על המשך והעמקת המדיניות המרחיבה . " הדפסת הכסף על ידי הבנק הפדרלי האמריקאי ,  הפחתות המסים והגידול בהוצאות הממשלה ,  כל אלה צפויים להימשך ב-2011 .  הסיבה העיקרית לכך היא שוק העבודה - שיעור האבטלה נמצא כעת במגמת עלייה ,  ולא מן הנמנע שיגיע בקרוב שוב לרמה של 10% .  הצמיחה לא מספיק עוצמתית כדי ליצור גידול בביקוש לעובדים שיבטיח תחילת מגמה מבורכת של הקטנת שיעור האבטלה .  נכון ,  בטווח הבינוני קיים סיכון אינפלציוני ,  וייתכן שבקרוב נראה תהליך של עלייה הדרגתית בתשואות על אג"ח בינוניות וארוכות עקב עלייה בציפיות לאינפלציה ,  אולם כיום ,  כששיעור האבטלה מתקרב ל-10% ,  עדיין לא רואים סימנים לעליות מחירים ".  אירופה  " גוש היורו ממש בבעיה ,  עם תהליך של הזדקנות מהירה של האוכלוסייה ,  בעיות פוליטיות ומדיניות פיסקלית לא אמינה ,  עם גירעונות גדולים שלא ניתן יהיה להתמיד בהם לאורך זמן .  גם כאן שיעור האבטלה באזור ה-10% ,  ושיעור הצמיחה הצפוי ל-2011 הוא כ-1.5% .  בולט במיוחד השוני בין מדינות המרכז בגוש היורו - כמו גרמניה ,  שמצבה משתפר מהר יחסית - לבין מדינות הפריפריה ,  כמו יוון ,  אירלנד ופורטוגל ,  שבהן יש קיפאון של הפעילות הכלכלית וחשש למשבר כלכלי ופיננסי . " עדיין מוקדם להספיד את היורו כאחד מהמטבעות המובילים בעולם ,  וכיום אין לאף מדינה בגוש אינטרס פוליטי לפרק אותו .  האינטרס הפוליטי הוא לנסות לבלום את הידרדרות המצב בטווח הקצר ,  בעיקר על ידי הזרמות נזילות ופרישת רשתות ביטחון למיניהן ,  גם אם הדבר יחריף את הבעיות בטווח הארוך - כולל האפשרות של היווצרות אינפלציה בעתיד ".  בפמן : " ההרחבה המוניטרית שמבצע הפד לא עובדת"העולם ב-2011  " 2010 היתה שנת ריבאונד ,  השנה שבה היה תיקון אחרי 2008-2009 .  הצמיחה שהראו השווקים נבעה לעתים מדברים טכניים כמו חידוש מלאים לאחר הצמצום של תקופת המשבר .  2011 היא השנה שבה נחזור למציאות הנורמלית ,  שהיא צמיחה אבל אטית מאוד .  אטית יותר מהממוצע ארוך הטווח ,  אטית יותר מהפוטנציאל .  אנחנו בנפילה ,  אבל המצנח נפתח ,  זו לא צניחה חופשית .  שיעור הצמיחה הריאלי בתל"ג בארה"ב יהיה 1.5% ,  השיעור במדינות oecd יהיה 1.6% והשיעור באירופה ,  שעדיין נאבקת עם משבר החובות ,  יהיה 0.8% .  אין תחזית לעליות ריביות ,  לא באירופה ,  לא ביפן ולא בארה"ב בשנה הקרובה ".  ישראל  " אני צופה צמיחה של 3.6% .  עם זאת ,  ב-2011 יהיה שינוי במרכיבים שמשפיעים על שיעור הצמיחה בתוצר בישראל .  היצוא לא ישפיע באופן דומיננטי על הצמיחה בשנה הבאה ,  ומה שיתפוס את מקומו הוא הביקושים המקומיים מהצריכה הפרטית ,  ששמרה על עוצמה בעת המשבר .  ביקושים ריאליים לבנייה ,  למגורים ולא למגורים ,  והשקעה בציוד ובמכונות ייתנו פיצוי על החולשה ביצוא . " ביחס לשער החליפין אנחנו רואים הרבה כסף של משקיעים זרים זורם להשקעות במק"מ .  אחת הסיבות היא התשואות העודפות של המק"מ על פני מכשירי השקעה דומים במדינות המערב ,  אבל הסיבה שהכסף מגיע לכאן היא שבגלל התערבות בנק ישראל במסחר במט"ח ,  המשקיעים מרגישים בטוחים ששער החליפין יהיה יציב ולא יזוז . " הבעיה היא שזה כסף שלא משמש לצמיחה ,  וברגע אחד הוא יכול לצאת מכאן .  יהיו לזה השלכות גם על שער החליפין וגם על הריבית לטווח הקצר .  ב-2011 התנודתיות של שער החליפין תגבר ,  רואים את זה כבר עכשיו בשוק האופציות בסטיות התקן הגלומות בהן .  אם משווים את סטיית התקן הגלומה באופציות שקל-דולר אל מול יורו-דולר רואים שהתרחקנו מהעולם - הפער הזה יהיה חייב להיסגר . " ריבית בנק ישראל תעלה ,  אך לא ברור באיזה קצב .  שוק המק"מ ובנק ישראל מצביעים על עלייה לריבית של 3% ,  אבל ברור שהמצב שבו יש למעשה ריבית ריאלית שלילית של 2% לא תואם את הנתונים של המשק הישראלי  ( אינפלציה של 3% וצמיחה של כ-4% )  - במדינות שנראות כמונו ,  כמו אוסטרליה ,  הריבית גבוהה יותר  ( 4.75% )  .  המצב הזה לא משרת את המשק ומלבה לחצים אינפלציוניים .  עם זאת ,  החזרה לריבית נורמלית תהיה תהליך ממושך .  הגירעון הממשלתי צפוי להיות תחת שליטה ברמה של 3.7% ,  שזה אומר שהיקפי גיוס ההון של הממשלה ב-2011 יהיו דומים לאלה של 2010 ".  דיור למגורים בישראל  " מחירי הדירות חזרו לרמתם הריאלית ב-2002 .  בעצם בעשור האחרון ראינו השפעה משולבת על השוק ,  גם של גורמי היצע וגם של גורמי ביקוש .  בעליית המחירים בשנה האחרונה סגרנו מעגל עם 2002 .  אני לא יודע אם יש בועה בשוק הנדל"ן לדיור ,  אבל ברור שחלק מהביקושים הם אמיתיים ,  לא הכל זה קניות של דירות שנובעות מזה שהכסף קל .  אם נשווה זאת לעליות המחירים באירלנד ,  בספרד ובארה"ב ,  שם מדברים על עליות מחירים ריאליות של יותר מ-100% ,  זה לא המצב בישראל .  עם זאת ,  בשנה הקרובה מחירי הדיור ימשיכו לעלות . " אנחנו מסתכלים על נתון ששמו מספר חודשי מלאי ,  כלומר אם ייעצרו כל התחלות הבנייה ,  בקצב הביקוש המקומי ,  תוך כמה חודשים ייגמר המלאי הקיים .  כאשר מדובר על יותר מ-11 חודשי מלאי ,  כמו שהיה עד סוף 2006 ,  יש לחץ לירידת מחירים .  בטווח שבין 9 ל-11 חודשי היצע אין לחץ ,  לא לעליית מחירים ולא לירידת מחירים .  מתחת לרמה הזאת יש לחץ לעליית מחירים .  באוקטובר מספר חודשי המלאי היה 5.3 ,  כלומר הלחץ עליית המחירים יימשך - השאלה היא אם מהירות העלייה תתמתן ובכמה .  גם אם מסתכלים על התחלות הבנייה ,  לא רואים מגמה רציפה של עלייה ברבעונים האחרונים ,  כך שלא נראה שצפויה עלייה משמעותית במספר חודשי המלאי ".  ארה"ב  " בארה"ב נראה צמיחה אטית - אך לא מיתון .  האינדיקציה לכך היא התוספת של מקומות העבודה בסקטור הפרטי שאנו רואים בחודשים האחרונים .  ב-2008-2009 איבד הסקטור הפרטי כ-500 אלף מקומות עבודה בחודש .  מראשית השנה יש צמיחה של 100 אלף מקומות עבודה בחודש .  זה לא מספיק כדי לתמוך בצמיחה ובהורדת שיעור האבטלה ,  אך זה מספיק כדי לשמור את המשק האמריקאי היכן שהוא נמצא כיום . " אחת הבעיות של השוק האמריקאי היא שההרחבה המוניטרית שמבצע הבנק הפדרלי לא עובדת .  הבנקים שמקבלים את הכסף משתמשים בו לחיזוק בסיס ההון שלהם וליצירת רזרבות ,  ולא נותנים אותו הלאה כאשראי .  אחד המדדים שמראים את זה באופן מובהק הוא המכפיל הבנקאי - על כל דולר שהבנק המרכזי מדפיס ,  כמה דולרים נותנים הבנקים כאשראי .  אם בשנת 2000 המכפיל היה כמעט 2  ( על כל דולר שהבנק המרכזי הדפיס ,  הבנקים נתנו שני דולרים כאשראי - א"א )  כיום הוא ברמה של 0.9 . " שיעור הצמיחה באשראי למגזרים הלא פיננסיים ב-2010 הוא אפס ,  כלומר ברננקי יכול להדפיס כמה כסף שירצה ,  אבל מכאן ועד יצירת מקומות עבודה הדרך עוד ארוכה .  לכן יהיה עוד סיבוב של צעדים מרחיבים . " אחד הסעיפים שדווקא נראים טוב בארה"ב ושרלוונטי ליצוא הישראלי ,  הוא התאוששות מגזר ההיי-טק - הרבה חברות משקיעות בתוכנה ובציוד .  בארה"ב מתפרסם מדד משולב למגזר ההיי-טק שלפיו ב-2010 עלתה הצמיחה בענף ל-20% ,  ובינתיים היא נראית יציבה ".  המדינות המתפתחות  " הצמיחה המהירה במדינות המתפתחות תוביל לכך שמשקל התמ"ג של מדינות bric  ( ברזיל ,  רוסיה ,  הודו וסין )  מתוך התמ"ג העולמי יעבור בשנים הקרובות את המשקל של מדינות אירופה .  בעוד ששיעור הצמיחה בנפח הסחר העולמי ב-2011 צפוי להיות 3.9% ,  במדינות המפותחות הוא יהיה 8% . " היצואן הישראלי חייב להיות מודע לנתונים האלה ,  לרדת מהגל היורד  ( ארה"ב ואירופה )  ולעבור לגל העולה .  צריך כיעד לאומי לא לתת ליצואנים לפגר אחר המגמה .  צריך לסייע ליצואנים להגדיל נתח שוק במדינות המתפתחות - הגדולים יסתדרו ,  אבל לא בטוח שלחברות של 30-50 עובדים יש כוחות לצאת למסע כיבושים במזרח ".  

" מחירי הדיור ימשיכו לעלות "
 הם חלוקים בדעתם לגבי הצמיחה הצפויה בכלכלה העולמית ,  אבל שניהם מסכימים שהמרכיב הספקולטיבי בגאות של ענף הנדל"ן המקומי נמוך יחסית .  הכלכלנים הראשיים של בנק הפועלים ובנק לאומי ,  פרופ' ליאו ליידרמן וד"ר גיל בפמן ,  מדברים על התחזיות שלהם לשנה שבפתח

