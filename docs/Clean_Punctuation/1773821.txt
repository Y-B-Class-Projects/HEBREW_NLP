גדעון סער : " הרפורמה בתיכונים תביא לשיפור באיכות המורים ובאיכות ההוראה "
 היום חתמו ארגון המורים ומשרד החינוך על המתווה לרפורמת  " עוז לתמורה "  במסגרתה שכר המורים יעלה ב-50%
שר החינוך ,  גדעון סער ,  מעריך כי מתווה הרפורמה שנחתם היום עם ארגון המורים העל יסודיים ,  יביא לשיפור באיכות המורים ואיכות ההוראה .  סער מבסס את ההערכה שלו על הצלחות שנרשמו כבר בתחום הביקוש להוראה ,  וזאת בעקבות ישום הרפורמה בבתי הספר היסודיים - רפורמת  " אופק חדש ". לדברי סער ,  בעקבות  " אופק חדש "  נרשם גידול בביקוש ללימודי הוראה ,  וכן גידול של 30% בהסבת אקדמאיים להוראה - לרבות הסבת אקדמאיים מצטיינים למסלולי הוראה מיוחדים .  סער מעריך כי המכללות להוראה נמצאות בדרכן לכך  " שיהיה יותר ביקוש ללימודים מהיצע - דבר שיאפשר לבחור את המועמדים הטובים ביותר להוראה ". רפורמת עוז לתמורה ,  שהמתווה שלה נחתם היום על ידי משרד החינוך ,  ועל ידי ארגון המורים העל יסודיים בראשותו של רן ארז ,  כוללת הגדלה של שעות השהייה של מורים בבתי הספר התיכוניים ,  בתמורה לגידול ניכר בשכרם .  פורמלית ,  שבוע העבודה של מורים יגדל מ-24 שעות לימוד בכיתות  ( בפועל ,  ממוצע שעות הלימוד בכיתות הוא רק 18 שעות )  ,  ל-40 שעות ,  במבנה של יום עבודה מלא .  המשרה תתחלק בין שעות הוראה בכיתות ,  שיוותרו ללא שינוי על 24-18 שעות שבועיות ,  עוד 6 שעות לימוד פרטניות בקבוצות קטנות ועוד 16-10 שעות שהייה בבית הספר .  בתמורה יקבלו המורים תוספת של 42% לשכרם ,  אשר יחד עם הסכם השכר שנחתם לאחרונה במגזר הציבורי יגיע לתוספת של כמעט 50% לשכרם.לדברי סער  " יכולנו לבחור בכל מיני אופציות של רפורמות ,  כמות רפורמה של הקטנת מספר התלמידים בכיתות או רפורמה של מיזוג חטיבות הביניים עם החטיבות העליונות .  רק שכל ההצעות הללו כרוכות בהשקעה משאבים עצומים בבינוי .  במקום לשים כסף על בניית כיתות ,  העדפנו למקד את המשאבים בשיפור איכות המורים ,  ולשם כך צריך שכר הולם .  זה בדיוק מה שעוז לתמורה עושה ". הרפורמה תכלול גם רכיבים של הצטיינות למורים ומנהלים - הערכת מורים ומנהלים ,  לרבות מתן שכר דיפרנציאלי על בסיס ההערכות .  לדברי סער  " כל המרכיבים יחדיו - הערכת מורים ,  שכר דינפרנצילי ,  ליווי מורים לפני קבלת הקביעות ,  שיפור הכשרה של המורים - מצטרפים כדי להביא לשיפור חשוב באיכות מקצוע ההוראה בישראל ". רפורמת עוז לתמורה תיושם על פני ארבע שנים - בכל שנה יתווספו עוד שעות הוראה ועוד שעות לימוד ,  באופן יחסי .  היישום המלא של הרפורמה יהיה רק לאחר שבתי הספר יותאמו לשהייה של המורים שעות ארוכות בתוכם - דבר המחייב בניית פינות עבודה עבור המורים .  במספר בתי ספר ,  בהם קיימים תנאים פיזיים מתאימים ,  תיושם הרפורמה במלואה כבר מהשנה הראשונה.לדברי סער ,  משרד החינוך וארגון המורים ימשיכו עתה במו"מ אינטנסיבי עד לפברואר ,  במטרה להגיע לסיכום סופי של פרטי הרפורמה - כך שניתן יהיה להתחיל וליישם את הפעימה הראשונה שלה כבר בשנת הלימודים הבאה ,  תשע"ב .  במידה והרפורמה תקלט היטב ,  יעשו מאמצים בעתיד לשלב גם את חטיבות הביניים בתוכה.סער ביקש לשבח את עבודת הצוות המשותפת שהביאה להסכם ,  גם מצד מנכ"ל המשרד שמשון שושני ,  יו"ר ארגון המורים רן ארז ,  וכן משרד האוצר ,  שהסכים להעמיד את התקציבים לביצוע הרפורמה.ביישום מלא ,  הרפורמה תוסיף לבסיס תקציב החינוך 2.2 מיליארד שקל בשנה ,  לא כולל הגדלה נוספת של תקציב הבינוי של בתי הספר .
 
גדעון סער : " הרפורמה בתיכונים תביא לשיפור באיכות המורים ובאיכות ההוראה "
 היום חתמו ארגון המורים ומשרד החינוך על המתווה לרפורמת  " עוז לתמורה "  במסגרתה שכר המורים יעלה ב-50%

