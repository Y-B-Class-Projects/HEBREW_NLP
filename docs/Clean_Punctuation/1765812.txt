יבנה לעשירים בלבד ?  מחירי הדירות מטפסים
מחירי הדירות ביבנה ממשיכים לזנק :  במכרז של המינהל בעיר זכו גיא ודורון לוי בקרקע לבניית 117 דירות ב-46 מיליון שקל לפי 400 אלף שקל ליחידת דיור - עלייה של 14% במחירים 
המחירים ביבנה ממשיכים לעלות .  חברת גיא ודורן לוי הנדסה ובנייה זכתה במכרז של מינהל מקרקעי ישראל לחכירת קרקע בשטח של כ-9.5 דונם לבניית 117 דירות בשכונת יבנה הירוקה תמורת 46.5 מיליון שקל כולל פיתוח .  
החברה זכתה במכרז בתחשיב של כ-400 אלף שקל לקרקע ,  עלייה בשיעור של 14% בממוצע ממכרזי מינהל מקרקעי ישראל שיצאו ביולי השנה .  
העסקה מסמנת את המשך הביקושים לשכונת יבנה הירוקה ,  לאחר שבשנה האחרונה נכנסו לשכונה לא מעט חברות ובהן חברת אביסרור משה ובניו ,  קבוצת ב.ס.ר ,  קלוד נחמיאס ,  אלמוג כ.ד.א.י ,  שפיר מגורים ,  רמי שבירו ,  פרץ בוני הנגב ,  צ .  לנדאו ,  קרן פז וחברת תדהר .  
רוב החברות כבר החלו את השיווק על הקרקע .  דירות ארבעה חדרים שנמכרו ב-2008 בכ-950 אלף שקל עלו בהדרגה למיליון שקל וכיום הדירות נמכרות בכ-1.2 מיליון שקל והערכות הן כי המחירים ימשיכו לעלות .  
אם במהלך 2008 זכו החברות במכרזים לפי כ-174 אלף שקל לקרקע ליחידת דיור ,  במהלך 2009 עלו המחירים לכ-203 אלף שקל לקרקע ליחידת דיור ובדצמבר 2009 האמירו המחירים לכ-320 אלף שקל לקרקע ליחידת דיור .  במכרזים ביולי 2010 קפצו המחירים לכ-350 אלף שקל ליחידת דיור בממוצע ,  ובמכרז האחרון מדובר על קפיצה נוספת של כ-400 אלף שקל לקרקע ליחידת דיור ,  כאמור .  
למכרז הנוכחי ניגשו 10 מציעים וההצעה השנייה היתה 27.8 מיליון שקל .  גיא ודורון לוי רכשו קרקע בשכונה במרס 2010 לבניית 104 דירות על שטח של כ-4.3 דונם בתחשיב של כ-337 אלף שקל קרקע ליחידת דיור .  
בשכונת יבנה הירוקה יבנו למעלה מ-2,000 דירות ,  חברת תדהר תבנה על הקרקע כ-1,000 דירות ,  למעלה מ-500 דירות כבר שווקו לעמיתי חבר במחירים הנמוכים בלמעלה מ-20 אחזו מרמות המחירים בשכונה .  

יבנה לעשירים בלבד ?  מחירי הדירות מטפסים
מחירי הדירות ביבנה ממשיכים לזנק :  במכרז של המינהל בעיר זכו גיא ודורון לוי בקרקע לבניית 117 דירות ב-46 מיליון שקל לפי 400 אלף שקל ליחידת דיור - עלייה של 14% במחירים 

