יו"ר ועד עובדי ארקיע :  כניסת אל על לקו לאילת יוביל לפיטורי 150 מעובדי ארקיע
יגאל כהן מותח ביקורת חריפה על תמיכת ראש עיריית אילת במהלך - שייפגע לטענתו בעובדי החברה תושבי העיר
בחברת ארקיע מתריעים מפני פיטוריהם של כ-150 מעובדי החברה עקב כניסתה של חברת בקו התעופה הפנים ארצי לאילת ,  ומותחים ביקורת חריפה על עיריית אילת שתמכה במהלך - שייפגע לטענתה בעובדי החברה תושבי העיר.מכתב לראש עיריית אילת ,  מאיר יצחק הלוי ,  ששיגר היום  ( א' )  יו"ר הוועד הארצי של עובדי ארקיע ,  יגאל כהן ,  בכותרת  " פיטורי מאות מתושבי העיר אילת ",  פתח ואמר : " הצלחת !  במשך חודשים ארוכים דחפת ונתת רוח גבית לשר התחבורה לאשר לענקית התעופה אל על לבצע טיסות לאילת .  סיועך ודחיפתך לווה בקמפיין תקשורתי מאסיבי ביותר שהובלת מצידך ". המכתב ,  שהגיע ל-themarker ,  ממשיך ואומר : " ידוע לך היטב כי כבר כיום יכולה אל על להפעיל טיסות לתיירים לאילת ,  והיא בוחרת שלא לעשות כן .  ידוע לך היטב גם שכניסת אל על לקו זה לא באמת תביא להגדלת כמות התיירים לישראל ,  אלא לריסוקה של חברת ארקיע ,  אולם בחרת במודע לתמוך בענקית התעופה אל על .  הקמפיין שלך הצליח ומשמעותו כעת הינה פיטורי מאות עובדים של חברות ארקיע וישראייר ,  מרביתם ככולם תושבי אילת והדרום ". לטענת כהן  " ידעת זאת מראש ועדיין החלטתך להוביל קמפיין כזה על גבם של תושבי עירך .  ידעת כי כניסת אל על תוביל לפיטורי עשרות מתושבי עירך ,  אולם כנראה אינך מאמין בביטוי 'עניי עירך קודמים' ,  ובחרת לתת גיבוי ללא סייג לענקית התעופה המגלגלת מאות מיליוני שקל בשנה ,  במקום לתמוך במאות מתושבי עירך שיהפכו עכשיו לפושטי יד .  החלטת בצורה מודעת לפגוע בפרנסתם ובכבודם של מאות מתושבך ,  אשר בחרו בך לנהל את העיר אילת ובטחו בך שתעמוד לצידם לאורך כל הדרך ". "לפחות דבר אחד משותף לשנינו ,  גם אני וגם אתה נצטרך להתמודד עם תוצאות ההחלטה של שר התחבורה .  אני כיו"ר הוועד הארצי של עובדי ארקיע שנדרש לשמור על מקומות העבודה של תושבי עירך ואתה ,  שתצטרך כעת למצוא תעסוקה למאות תושבי אילת שיאבדו את מקום פרנסתם ,  בשל ההחלטה שאתה דחפת וקידמת ". 

יו"ר ועד עובדי ארקיע :  כניסת אל על לקו לאילת יוביל לפיטורי 150 מעובדי ארקיע
יגאל כהן מותח ביקורת חריפה על תמיכת ראש עיריית אילת במהלך - שייפגע לטענתו בעובדי החברה תושבי העיר

