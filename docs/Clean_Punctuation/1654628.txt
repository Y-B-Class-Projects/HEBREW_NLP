במגדל שוקי הון מאוכזבים מתוצאות הרבעון של מליסרון שהושפעו משינויי סיווג והיו מתחת לתחזיות
עציוני :  ממליצים על מליסרון בהמלצת החזק עם מחיר יעד של 92.5 שקל 
" מליסרון פרסמה דו"חות פושרים לסיכום שנת 2009 ,  כאשר גם ברמת ה-noi וגם ברמת ה-ffo הנתונים בפועל היו למטה מתחזיותינו ",  כך אומר היום אדר עציוני ממגדל שוקי הון .  ברמה השנתית ,  החברה הציגה גידול של כ-35% בהכנסות משכר דירה ודמי ניהול  ( בעיקר עקב תוספת הכנסות מרכישת קניון רמת אביב וקניון סביונים ,  עליית מדד המחירים לצרכן וחידושי חוזים במחירים גבוהים יותר- בעיקר ברמת אביב ורננים )  .  ברמה הרבעונית ,  חל גידול של כ-66% בהכנסות שכר הדירה ודמי הניהול לעומת ברבעון המקביל אך ירידה של כ-1.65% לעומת רבעון קודם.ה-noi השנתי של החברה עלה בכ-36% לעומת התקופה המקבילה לכ-289 מיליון ופספס את תחזיות מגדל לרמה של כ-302 מיליון בעיקר בשל של ירידה בתוצאות הרבעון הרביעי .  ברמה הרבעונית ,  חל גידול של כ-50% לעומת הרבעון המקביל וגידול של כ-2% לעומת הרבעון הקודם .  יש לציין כי עליית ה-noi בין הרבעון השלישי לרביעי היא רק בשל שינוי סיווג של הוצאות מסעיף  " עלות ההוצאות "  לסעיף  " הוצאות הנה"כ ",  שאם לא כן הייתה מוצגת ירידה של כ-3.2% לעומת הרבעון הקודם.השווי ההוגן של הנדל"ן להשקעה עלה במהלך שנת 2009 בכ-120 מיליון שקל ,  בעיקר עקב שערוכים מעלה של שלושת הקניונים המרכזיים של החברה :  רמת אביב ,  הקריון ורננים .  אולם ,  ברמה הרבעונית חל קיטון של כ-30 מיליון שקל בשווי הנכסים בעיקר עקב ירידת שווי של כ-34 מיליון שקל בקריון וכן בקניון סביונים.ה-ffo השנתי של החברה עלה בכ-36% לעומת שנת 2008 והסתכם ל-175 מיליון שקל ,  כ-3 מיליון שקל מתחת לציפיות מגדל שוקי הון כאשר הסיבה העיקרית לפספוס הינה ffo נמוך מהחזוי ברבעון הרביעי  ( 52 מיליון שקל בפועל לעומת צפי לכ- 56 מיליון ) .הרווח הנקי של החברה הסתכם לכ-430 מיליון שקל בשנת 2009 כולה ,  וכ-15 מיליון שקל בלבד ברבעון הרביעי.החברה הודיעה על חלוקת דיבידנד של 30 מיליון שקל שישולם ביום 7.4.10 וזאת בהתאם למדיניותה לחלוקת דיבידנדים בסך של כ-120 מיליון שקל בשנת 2010 .  תשואת דיבידנד נוכחית של כ-5.57%.לסיכום ,  מליסרון ניצלה את המשבר בשנת 2009 להרחבה מאסיבית של עסקיה עם רכישת קניון רמת אביב וקניון סביונים מידי אפריקה ישראל ,  והפכה מחברת נישה לשחקן בשוק הקניונים הישראלי .  כמו כן ,  הגדלת חלקה במתחם חוצות המפרץ ל-50% והדיווחים על כוונתה  ( שלא צלחה לבסוף )  לרכישת 50% בקניון באר שבע ,  מעידים כי החברה שינתה את פניה והפכה אקטיבית יותר בפיתוח עסקיה.אולם ,  בטרם מרחיבים את העסקים ,  יש לדאוג לקיימים . " תוצאות הרבעון הרביעי היו למטה מתחזיותינו ונמוכות מהרבעון השלישי ,  שכן ללא השינוי בסיווג ההוצאות הייתה מושגת ירידה קלה בכל שלושת הפרמטרים המרכזיים לחברות נדל"ן מניב- הכנסות ,  noi ו-ffo ",  אומר עציוני , " אנו מאוכזבים מחוסר הפירוט המספק בדו"ח הדירקטוריון ברמה הרבעונית ,  באופן שאינו מספק להסיק על הגורמים המדויקים לירידה בתוצאות לעומת הרבעון הקודם ." לסיכום ,  במגדל שוקי הון ממליצים על בהמלצת  " החזק "  עם מחיר יעד של 92.5 שקל .
 
במגדל שוקי הון מאוכזבים מתוצאות הרבעון של מליסרון שהושפעו משינויי סיווג והיו מתחת לתחזיות
עציוני :  ממליצים על מליסרון בהמלצת החזק עם מחיר יעד של 92.5 שקל

