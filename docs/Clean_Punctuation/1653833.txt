קומברס מחלקת בונוסים לבכירים :  סמנכ"ל הכספים יקבל 275 אלף דולר על 2009
בנוסף יקבל סטפן סוואד כ-150 אלף מניות ;  לפני חודשיים קיצצו שמונת בכירי החברה את שכרם ל-2010
רק לפני חודשיים הסכימו שמונת חברי ההנהלה הבכירה של לחתוך את שכרם ב-10% לחצי השנה הראשונה של 2010 ,  אך מסתמן שאת הפיצוי על הקיצוץ יקבלו חלק מהבכירים כבונוס על שנת 2009 .  דירקטוריון החברה החליט להעניק בונוס של 80 אלף דולר לדרור בין ,  סגן נשיא ומנהל המכירות הבינלאומיות ,  ובונוס של 65 אלף דולר לגבריאל מצליח ,  סגן נשיא למוצרים ותפעול בחברה .  בנוסף ,  החליט הדירקטוריון להעניק לסטפן סוואד ,  סמנכ"ל הכספים ,  בונוס של 275 אלף דולר על שנת 2009.כך ,  על פי דיווח החברה לרשות ניירות ערך האמריקאית.במקביל ,  המליץ הדירקטוריון להעניק לסוואד 150 אלף יחידות מניה ולמצליח 90 אלף יחידות מניה שיתממשו במשך שלוש שנים ,  כאשר בשנה הראשונה 40% יתממשו ובשתי השנים הבאות יתממשו 30% מהמניות כל שנה.לפני חודשיים החליטו חברה ההנהלה הבכירה לקצץ את שכרם לששת החודשים שבין 11 בינואר ל-11 ביולי .  אנדרי דהן ,  מנכ"ל קומברס ,  חתך את שכרו ממיליון דולר ל-800 אלף דולר ,  ושכרו של סוואד נחתך מ-625 אלף דולר ל-562.5 אלף דולר .  יתר הבכירים ,  ביניהם דרור בין ,  גבריאל מצליח ,  הווארד וולף ,  סמנכ"ל שירותים ,  שפלי שאח ,  היועץ המשפטי ,  לורן רייט ,  סמנכ"ל התפעול וג'ון באניין ,  סמנכ"ל השיווק ,  חתכו את שכרם ב-10% גם הם.קומברס ,  שלא פירסמה דו"חות כספיים מבוקרים מאז מארס 2006 ,  בשל פרשת התיארוך לאחור של האופציות ,  בעקבותיה נמלט קובי אלכסנדר מנכ"ל החברה לנמיביה ,  הודיעה לפני כחודש על פיטורי 5% מעובדי החברה ,  כ-225 איש ,  מביניהם עשרות עובדים בישראל .  החברה הגישה מספר נתונים כספיים מצומצם כאשר הכנסותיה בשנת 2009 הסתכמו ב-750-800 מיליון דולר לעומת הכנסות של 960 מיליון דולר שנה קודם לכן .  קומברס צפויה להגיש חלק מהנתונים הכספיים המלאים עד סוף אפריל ,  ואת היתרה עד סוף יוני .  ב-12 החודשים שהסתיימו בינואר האחרון ,  רשמה החברה הוצאות של 165 מיליון דולר על תיקון הדו"חות ועלויות משפטיות .
 
קומברס מחלקת בונוסים לבכירים :  סמנכ"ל הכספים יקבל 275 אלף דולר על 2009
בנוסף יקבל סטפן סוואד כ-150 אלף מניות ;  לפני חודשיים קיצצו שמונת בכירי החברה את שכרם ל-2010

