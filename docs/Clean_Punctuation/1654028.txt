גם הדרום מתחמם :  2 רקטות קסאם נפלו בנגב
שתי רקטות נפלו באזור המועצה האזורית שער הנגב והתפוצצו בשטחים פתוחים .  לא היו נפגעים ולא נגרם נזק .  בחמאס הזהירו היום כי  " אירועי י-ם יתפוצצו לישראל בפנים "
 לצד ההסלמה בהתפרעויות הפלסטינים במזרח ירושלים ,  נראה שגם הגזרה הדרומית מתחממת .  שתי רקטות קסאם נורו הערב  ( שלישי )  מרצועת עזה לעבר מערב הנגב .  הרקטות התפוצצו בשטחים פתוחים באזור המועצה האזורית שער הנגב .  לא נמסר על נפגעים או על נזק .  כוחות הביטחון סורקים כעת את האזור כדי לאתר את מקום נפילת הרקטה .  לא נשמעה התרעת צבע אדום ביישובים באזור הנפילה .  מוקדם יותר היום הזהירו בחמאס כי  " אירועי ירושלים יתפוצצו לישראל בפנים ". 
לפני שלושה ימים התפוצצה רקטת קסאם בשטח פתוח במועצה האזורית אשכול שבמערב הנגב .  התרעת צבע אדום הושמעה ביישובים הסמוכים למקום נפילת הרקטה .  גם באירוע זה לא היו נפגעים ולא נגרם נזק .  
ביום חמישי שעבר ,  במהלך ביקורו באזור של סגן נשיא ארצות הברית ג'ו ביידן ,  שוגרה רקטת קסאם מרצועת עזה לעבר המועצה האזורית אשכול .  הרקטה פגעה במבנה במקום אך לא היו נפגעים .  אזעקת צבע אדום נשמעה לפני נפילת הרקטה .
 
גם הדרום מתחמם :  2 רקטות קסאם נפלו בנגב
שתי רקטות נפלו באזור המועצה האזורית שער הנגב והתפוצצו בשטחים פתוחים .  לא היו נפגעים ולא נגרם נזק .  בחמאס הזהירו היום כי  " אירועי י-ם יתפוצצו לישראל בפנים "
 
