בין המשקיעים הפוטנציאליים ברוסאל :  נתנאל רוטשילד ,  ג'ון פולסון ובלאקרוק
בשבוע שעבר אושרה הנפקתה הצפויה של ענקית האלומיניום שבשליטת אולג דריפסקה בבורסת הונג קונג
חברת ההשקעה הפרטית של נתנאל רוטשילד עשויה להיות משקיעה עיקרית ברוסאל ,  חברת האלומיניום שמעוניינת לגייס 2 מיליארד דולר בהנפקה ראשונה לציבור בבורסת הונג קונג ,  כך דיווחה סוכנות הידיעות בלומברג ,  על פי מקורבים לחברה .  על פי המקורבים ,  פולסון אנד קו ,  קרן הגידור של המיליארדר ג'ון פולסון ,  ובנק ונשקונומבנק הרוסי נמצאים גם הם בין המשקיעים שהובטחו להם מניות בהנפקה ,  בתמורה להבטחה כי לא ימכרו אותן מספר חודשים לאחר ההנפקה .  בלאקרוק ,  קרן ניהול הנכסים הגדולה בעולם ,  הביעה עניין ברכישת מניות בהנפקה.דירקטוריון רוסאל אישר את טווח המחירים להנפקה ,  אשר מעריך את החברה בשווי של בין 16 ל-22 מיליארד דולר ,  אמרו המקורבים ,  אך סירבו לנקוב במחיר למניה .  חברת האלומיניום הגדולה בעולם ,  הנמצאת בשליטת המיליארדר אולג דריפסקה תתחיל לגייס משקיעים ב-4 בינואר ,  מספרים המקורות .  רשות ניירות ערך בהונג קונג אישרה את הנפקתה של רוסאל בבורסה בשבוע שעבר ,  וסללה בכך את הדרך להפיכתה של החברה לחברה הרוסית הראשונה שמונפקת בהונג קונג .  עם זאת ,  החברה לא תוכל להציע מניות למשקיעים קמעוניים .
 
בין המשקיעים הפוטנציאליים ברוסאל :  נתנאל רוטשילד ,  ג'ון פולסון ובלאקרוק
בשבוע שעבר אושרה הנפקתה הצפויה של ענקית האלומיניום שבשליטת אולג דריפסקה בבורסת הונג קונג

