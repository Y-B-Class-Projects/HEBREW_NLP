א-זהאר באזהרה למערב : " אל תסייעו לישראל "
 בכיר חמאס מחמוד א-זהאר אמר כי חמאס יתעמת עם מדינות המערב אשר יאפשרו לישראל להשתמש בשטחן כדי לצאת מתוכן לחיסולים .  א-זהאר אמר עוד כי חמאס מסוגל להגיב על חיסול מבחוח בכל רגע נתון
בכיר חמאס מחמוד א-זהאר הזהיר את המערב שלא לסייע לישראל .  במהלך דרשה שנשא אמש  ( שישי )  במסגד ברצועת עזה אמר א-זהאר כי אם ישראל תשתמש בשטחן של מדינות המערב כדי לצאת מתוכן לחיסולים ,  חמאס יתעמת גם עימן . " המערב ,  שנלחם באיסלם ומשתף פעולה עם ישראל בחיסול אנשי ה'התנגדות' בחו"ל ,  מנסה להעביר את המערכה מחוץ לפלסטין .  אנחנו מוכנים לכך ",  אמר .
 א-זהאר הוסיף ואמר כי חמאס מסוגל להגיב על חיסול בכיר הארגון מחמוד אל-מבחוח בכל רגע נתון . " חמאס הקפיד על כך שההתנגדות תתבצע בתוך פלסטין אולם המערב וישראל מנסות להעביר את העימות לחו"ל .  אם זה יקרה ,  הם יהיו המפסידים ".  הוא תקף עוד את מדינות המערב בפגיעה במוסלמים ,  במסגדים ובמאמינים בפקיסטן ,  באפגניסטן ובמקומות אחרים .
 אתמול האשים באופן רשמי מפקד משטרת דובאי ,  דאחי חלפאן את ישראל בחיסולו של אל-מבחוח . " החקירה שלנו גילתה כי המוסד מעורב ברצח אל-מבחוח .  מדובר בסבירות של 99% ,  אם לא 100% כי המוסד עומד מאחורי הרצח ",  אמר .  בתוך כך ,  מפקד משטרת דובאי אמר כי האינטרפול צריך להוציא צו מעצר נגד ראש המוסד מאיר דגן ,  אם יתגלה שהארגון עומד מאחורי חיסול בכיר חמאס מחמוד אל מבחוח .
 ביום חמישי פרסם האינטרפול ,  הארגון המשטרתי הבינלאומי ,  את רשימת המבוקשים הרשמית של הארגון ובה נכללים גם 11 חברי החוליה החשודים בחיסול בכיר חמאס מחמוד אל מבחוח בדובאי .  הפרסום מגיע יומיים לאחר שמשטרת דובאי הגישה בקשה רשמית להוצאת צווי מעצר נגד החשודים .  
לפי הדיווח בעיתון הבריטי ה"גרדיאן ",  ה-11 מבוקשים בחשד של  " פשעים נגד חיים ובריאות ".  עד עתה לא הוצא נגד ה-11 צו מעצר בינלאומי והם נכללים ברשימת  " פרסום אדום "  של מבוקשים .  המשמעות של  " צו אדום "  היא סיוע למשטרות מקומיות ,  שמאפשר לפרסם ברחבי העולם את פרטי החשוד עם בקשה שהמבוקש ייעצר ויוסגר .
 
א-זהאר באזהרה למערב : " אל תסייעו לישראל "
 בכיר חמאס מחמוד א-זהאר אמר כי חמאס יתעמת עם מדינות המערב אשר יאפשרו לישראל להשתמש בשטחן כדי לצאת מתוכן לחיסולים .  א-זהאר אמר עוד כי חמאס מסוגל להגיב על חיסול מבחוח בכל רגע נתון

