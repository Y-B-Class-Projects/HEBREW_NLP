חזקיהו :  אין הצדקה לבונוס של 20 מיליון שקל
המפקח על הבנקים מתכוון להגביל את הבונוסים במערכת הבנקאות .  חזקיהו חושש ממצנחי זהב - לדבריו צריך לבדוק מדוע מנהל פוטר ולא להעניק מצנח באופן אוטומטי
 >  >  חודש לפני פרסום הדו"חות הכספיים השנתיים ,  ובמערכת הבנקאות עובדים במרץ על סגירת תוכניות התגמול והבונוסים שיחולקו על ביצועי 2009 .  גם המפקח על הבנקים ,  רוני חזקיהו ,  מתכונן לעונת הדו"חות ,  ושלשום בכינוס שהתקיים באוניברסיטת תל אביב הוא ציין כי בכוונתו להגדיל את הפיקוח על הבונוסים במערכת הבנקאות .  חזקיהו ציין כי יש להגביל את התגמול כדי לשמור על ניהול סיכונים נכון בבנק ,  וכי אין זה נכון שמנהל יקבל שכר שנתי של מיליון שקל ובונוס בגובה של 5 מיליון שקל ,  וגם אם הבנק עמד בכל יעדיו ,  אין הצדקה לבונוס של 20 מיליון שקל .  לדבריו ,  התגמול צריך להיות סביר ובפרופורציה .  חזקיהו כבר ביצע שינוי במדיניות בנק ישראל לגבי תגמול במערכת הבנקאות .  הוא שלח בתחילת 2009 מכתב למערכת הבנקאות ,  ובו דרש מהבנקים לקיים דיון מקיף בנושא התגמול .  חזקיהו קבע אז כמה קריטריונים שצריכים להנחות את מדיניות התגמול ,  למשל התאמה לתוצאות הבנק לאורך זמן ,  עמידה ביעדי סיכון ,  תגמול לא על סמך ביצועי יחידה מסוימת בבנק ,  מתודולוגיה שקופה לקביעת התגמול ,  וכן מנגנון בונוסים שלא יעודד לקיחת סיכונים .  אתמול ציינו במערכת הבנקאות כי חזקיהו החליט להתייחס לצד אחר של המשוואה ,  והוא הגובה הכולל : " עד עכשיו חזקיהו דיבר על כך שצריך להתאים את הבונוסים לביצועים לטווח ארוך ,  אבל ייתכן שבניית הפונקציה של מנגנון התגמול לטווח ארוך בסופו של דבר תוביל לתוצאה שבה הבונוס יהיה מאוד גבוה .  במקום לקבל 10 מיליון שקל בשנה ,  יקבלו 40 מיליון שקל על ביצועים לשלוש שנים .  המפקח אומר למעשה שעל אף שהתגמול מבוסס לטווח ארוך ,  צריך להיות לו גם גג הגיוני ,  וצריך עכשיו להבין מה זה הגיוני ".  בנוסף ,  התייחס חזקיהו למצנחי זהב שניתנים במערכת בעת פרישה של בכירים ,  וציין כי לטעמו מי שפורש צריך לבדוק למה הוא פורש ,  ולא לרפד אותו כי כך קובע ההסכם .  אם לא מגיע דבר למנהל ,  לא צריך לתת לו דבר .  בבנקים בונים כעת תוכניות תגמול מותאמות לדרישות בנק ישראל .  כך ,  לדוגמה ,  בנק הפועלים שהביא באחרונה לאישור את תנאי שכרם של היו"ר והמנכ"ל החדשים ,  לא ציין מה יהיה הבונוס השנתי שלהם ,  מכיוון שהכנת תוכנית התגמול הכוללת לא הושלמה .  דירקטוריון הפועלים דן בדני דנקנר לקראת פרסום הדו"חות הכספיים הנושא שעולה בפני דירקטוריון בנק הפועלים הוא תגמול היו"ר היוצא ,  דני דנקנר ,  ל-2009 .  ככל הידוע בפני הדירקטוריון ניצבת כעת השאלה אם מגיעים לדנקנר .  תנאי פרישה כאילו התפטר או כאילו פוטר .  ככל הידוע יבקשו הדירקטורים חוות דעת משפטית נוספת בעניין .  לפי חוזה העסקתו של דנקנר ,  אם הפסקת כהונתו תהיה ביוזמתו תינתן לו הודעה מוקדמת של ששה חודשים ,  שבה יהיה זכאי למלוא התגמול שלו ,  בנוסף לתקופת צינון בת ששה חודשים ,  ובסך הכל שנה של משכורת .  אם הפסקת כהונתו כיו"ר הבנק תהיה ביוזמת הבנק ,  דנקנר יהיה זכאי ל-18 חודשי תגמול מלא בסך הכל בגין הודעה מוקדמת ותקופת צינון .  לפי תנאי העסקתו דנקנר יהיה זכאי לתשלומים בגין פרישה ודמי הסתגלות על תפקידו כיו"ר פועלים שוקי הון ,  שכן אם הוא לא עזב את פועלים שוקי הון ביוזמתו הוא זכאי לקבל כפל סכום על דמי ההסתגלות .  בבנק הפועלים סירבו להגיב .
 
חזקיהו :  אין הצדקה לבונוס של 20 מיליון שקל
המפקח על הבנקים מתכוון להגביל את הבונוסים במערכת הבנקאות .  חזקיהו חושש ממצנחי זהב - לדבריו צריך לבדוק מדוע מנהל פוטר ולא להעניק מצנח באופן אוטומטי

