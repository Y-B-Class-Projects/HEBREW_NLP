מרקסטון תשלם 18 מיליון דולר ותוכל להמשיך לפעול
הסכום יועבר לתובע הכללי של ניו יורק ,  בעקבות השוחד ששילם אליוט ברודי כדי לגייס כ-200 מיליון דולר מכספי קרן הפנסיה של עובדי מדינת ניו יורק
מרקסטון תשלם 18 מיליון דולר לתובע הכללי של ניו יורק ותוכל להמשיך לפעול - זו הפשרה שהושגה במגעים שהתנהלו בחודשים האחרונים בעקבות החשיפה כי בעל השליטה המוביל במרקסטון ,  אליוט ברודי ,  שילם שוחד כדי לגייס כ-200 מיליון דולר מכספי קרן הפנסיה של עובדי מדינת ניו יורק .  התובע הכללי ציין היום  ( שני| )  כי לובש וקס לא היו מעורבים במתן השוחד ,  אלא רק ברוידי .  את הקנס הם ישלמו במשך 3 וחצי שנים .  
מרקסטון תשלם מקרן הניהול על פי החחלוקה הבאה :  ברוידי ישלם 9 מיליון דולר בנוסף ל-18 מיליון דולר שכבר התחייב לשלם .  אמיר קס ורון לובש ישלמו ,  כל אחד ,  4.5 מיליון דולר .  
לפני כמה חודשים הודה ברוידי ,  השותף הבכיר במרקסטון ,  כי שיחד ארבעה בכירים בקרן הפנסיה של עובדי מדינת ניו יורק ובתמורה השקיעה הקרן 250 מיליון דולר בקרן מרקסטון .  לובש וקס מיהרו להבהיר ,  כי כלל לא ידעו על השוחד .  
בעסקה ,  שגובשה בין ברוידי למשרד התובע הכללי ,  הסכים ברוידי להחזיר 18 מיליון דולר מדמי הניהול שקיבל מהקרן בשנים האחרונות .  הקרן שגייסה 800 מיליון דולר ושילמה למנהליה 2% דמי ניהול בשנה ,  ששימשו למשכורות ולהוצאות הכרוכות בניהול הקרן .  לפי חשבון זה ,  בחמש השנים האחרונות שילמה הקרן כ-80 מיליון דולר ,  מחציתם לברוידי .  המחצית השנייה שולמה לקס וללובש ולחשבון ההוצאות של הקרן .  
באחרונה מינו לובש וקס את דני גילרמן ליו"ר הקרן ,  כדי להרגיע את המשקיעים ואת הרשויות בארצות הברית .  גילרמן סיים לפני כן כהונה מוצלחת ביותר כשגריר ישראל באו"ם ונחשב מקובל בקרב גורמים בעלי השפעה בארצות הברית .  

מרקסטון תשלם 18 מיליון דולר ותוכל להמשיך לפעול
הסכום יועבר לתובע הכללי של ניו יורק ,  בעקבות השוחד ששילם אליוט ברודי כדי לגייס כ-200 מיליון דולר מכספי קרן הפנסיה של עובדי מדינת ניו יורק

