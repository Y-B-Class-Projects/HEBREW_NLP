מגזר השירותים בארה"ב חזר לצמיחה :  מדד ISM עלה בינואר לרמה של 50.5 נקודות
המגזר חזר לצמוח כבר בסתיו ,  אך הפעילות בו שבה והתכווצה בחודשיים האחרונים
מדד מנהלי הרכש למגזר השירותים בארה"ב עלה בחודש ינואר לרמה של 50.5 נקודות לעומת 49.8 נקודות בדצמבר ,  מסרה היום חברת המחקר ism .  תחזית הכלכלנים היתה לעלייה חדה מעט יותר של המדד לרמה של 51 נקודות .  קריאה של המדד מעל לרמה של 50 נקודות מצביעה על צמיחה בפעילות הכלכלית במגזר ,  ואילו מדד מתחת לרמה זו משקף ירידה בפעילות .  המדד אשר ירד במהלך המיתון בארה"ב אל מתחת לרמה של 50 נקודות ,  שב והתאושש בקיץ ועלה מעל לרמה זו למשך חודשיים ,  בטרם שב וירד מתחתיה בחודשים נובמבר ודצמבר.רכיב התעסוקה במדד מנהלי הרכש עלה לרמה של 44.6 נקודות לעומת 43.6 נקודות .  רכיב התעסוקה במדד נמצא מתחת לרמה של 50 נקודות מאז דצמבר 2007 ,  ובנובמבר 2008 נפל לשפל של 31.1 נקודות .
 
מגזר השירותים בארה"ב חזר לצמיחה :  מדד ISM עלה בינואר לרמה של 50.5 נקודות
המגזר חזר לצמוח כבר בסתיו ,  אך הפעילות בו שבה והתכווצה בחודשיים האחרונים

