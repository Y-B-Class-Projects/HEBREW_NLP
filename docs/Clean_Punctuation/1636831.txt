דיווח :  קלינגר דחה הצעה להמשיך בסלאמינה
נועלת הטבלה הקפריסאית הציעה למאמן להמשיך בקבוצה גם בעונה הבאה ,  אך קלינגר מעדיף בשלב זה לחזור לישראל 
ראשי נאה סלאמינה הקפריסאית פנו לאחרונה למאמן ניר קלינגר והציעו לו להמשיך בקבוצה גם בעונה הבאה ,  אך הישראלי מסרב בשלב זה בשל רצונו לחזור בעונה הבאה לאמן בליגת העל .  כך מדווחים הבוקר  ( רביעי )  כלי תקשורת באי השכן .  ההצעה לקלינגר הגיעה למרות שהקבוצה נמצאת בדרך הבטוחה חזרה לליגה השניה .  על פי הדיווחים ,  בסלאמינה ,  בשורותיה חתם לאחרונה גם ברוך דגו ,  ימשיכו בניסיונות לשכנע את קלינגר להמשיך ולא לחזור לישראל .
 קלינגר מונה למאמן הקבוצה הקטנה של פמגוסטה לפני כחודש ,  מיד אחרי פיטוריו מא.א.ל לימסול .  תחת הדרכתו הפסידה סלאמינה בארבעת המשחקים האחרונים ,  ביניהם פעמיים משערים בתוספת הזמן .  סלאמינה שקועה עמוק במקום האחרון עם חמש נקודות וללא ניצחון ליגה וסיכוייה לשרוד נראים קלושים .  למרות זאת ,  ראשי המועדון מעריכים את עבודתו של קלינגר ורוצים שימשיך .  יש לציין כי מלכתחילה חתם קלינגר על חוזה עד תום העונה במטרה לחזור לאמן בישראל בקיץ .  

דיווח :  קלינגר דחה הצעה להמשיך בסלאמינה
נועלת הטבלה הקפריסאית הציעה למאמן להמשיך בקבוצה גם בעונה הבאה ,  אך קלינגר מעדיף בשלב זה לחזור לישראל 

