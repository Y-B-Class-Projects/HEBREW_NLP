בצפון קוריאה מחסלים את מי שמפשל
בכיר בשלטון הדיקטטורי במדינה הוצא להורג ,  בשל הכישלון שנחלה הרפורמה הכלכלית שיזם .  גורמים בצפון קוריאה טוענים :  הבכיר היה  " שעיר לעזאזל ",  שנועד לכסות על כישלון קים ז'ונג איל
בכיר בממשל בצפון קוריאה הוצא להורג בשבוע שעבר בשל כשלון רפורמה כלכלית שיזם במטבע המקומי .  הרפורמה הכושלת הובילה לזינוק באינפלציה ואיימה ליצור משבר מזון נוסף במדינה .  העיתון  " הטיימס "  הלונדוני דיווח היום  ( חמישי )  כי הבכיר כיהן כראש המחלקה לפיתוח ולפיננסים והוצא להורג בפיונגיאנג מול כיתת יורים .  בין סעיפי האישום נגדו : " חבלה מכוונת בכלכלה הלאומית ".  עם זאת ,  רבים בשלטון ובקרב אזרחי צפון קוריאה מאמינים כי הבכיר ,  פק נם-קי בן ה-77 ,  שימש כשעיר לעזאזל עבור השלטון .  בין השאר ,  גורמים בציבור הצפון קוריאני טוענים שמנהיג המדינה קים ז'ונג איל הטיל את האחריות על המשבר על גורם חיצוני ,  כדי לאפשר את העברת סמכות ההנהגה באופן חלק לבנו הצעיר . " מצב הרוח של ההנהגה הביא לחיפוש אחר שעיר לעזאזל ",  אמר גורם בכיר .
 במסגרת הרפורמה ,  השלטון הודיע על שינויים דרסטיים בערך המטבע המקומי ,  במטרה לרסן את ההתפתחות של השוק החופשי המקומי .  
הדבר הוביל לסכנת שחיקה בכספם של כל בעלי הנכסים והחסכונות .  האינפלציה ,  לצד השלכות נוספות על שוק המזון וסגירה ממושכת של החנויות והשווקים ,  הובילו את בנו של מנהיג המדינה ,  קים ,  להודות בפומבי שמשנת אביו לכלכלה משגשגת לא התממשה . " לבי יוצא ומדמם על גורלם של אנשינו שעדיין נאלצים לאכול רק תירס ",  אמר .  כך ,  בחודש ינואר פק הושפל באופן פומבי ,  נאסר והוכרז כ-"בוגד "  על ידי השלטון .  
בבירת המדינה נפתחו אמש לעסקים מספר מסעדות וחנויות המיועדות לשכבות העליונות בחברה הצפון קוריאנית .  אותם עסקים הורשו לסחור רק במטבע זר ,  שמרבית האוכלוסייה אינה מחזיקה בלאו הכי .  יתר העסקים נותרו סגורים ,  וצפויים להיפתח מחדש בתחילת השבוע הבא ,  לכשישוערך המטבע המקומי ,  הוון הצפון קוריאני .
 
בצפון קוריאה מחסלים את מי שמפשל
בכיר בשלטון הדיקטטורי במדינה הוצא להורג ,  בשל הכישלון שנחלה הרפורמה הכלכלית שיזם .  גורמים בצפון קוריאה טוענים :  הבכיר היה  " שעיר לעזאזל ",  שנועד לכסות על כישלון קים ז'ונג איל

