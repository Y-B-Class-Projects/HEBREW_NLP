טרטצקי : " מקומות 1-8 בהחלט יספקו אותנו "
 קפטן הפועל חיפה חושב קדימה אחרי התיקו עם מכבי תל אביב : " עברנו תקופה לא קלה ,  שמח שהשארנו את הבעיות מאחור "
 ביום שלאחר התיקו אמש  ( שני )  מול מכבי תל אביב ,  בהפועל חיפה בסך הכל מרוצים מהמשחק שהציגה הקבוצה למרות האכזבה הקלה מכך שלא יצאה אתמול עם ניצחון .  לאחר שנבלמה שרשרת הפסדים של הקבוצה ובשני המשחקים האחרונים סיימה הקבוצה בתיקו ,  מקווים אצל האדומים שיצאו לדרך חדשה . 
" אם לירו שטראובר יצא המצטיין אתמול מהמגרש אז בטח שאנחנו יכולים להיות מרוצים ,  אבל גם קצת מאוכזבים שלא יצאנו עם הניצחון ",  אמר היום קפטן הקבוצה אייל טרטצקי ל'וואלה !  ספורט' . " קשה לי להסביר למה מול הקבוצות הגדולות אנחנו משחקים יותר טוב .  ברור לי שהקבוצות שהן בסדר הגודל שלנו או נחותות מאיתנו רואות במשחקים איתנו סוג של אתגר ומתאמצות הרבה יותר וסוגרות את המשחק ,  כך שלנו יותר קשה לבוא לידי ביטוי .  בשלושת המשחקים שהפסדנו גם ספגנו מוקדם ונאלצנו לרדוף אחרי הקבוצות האחרות .  אני מקווה שנחזור למסלול הניצחונות כמה שיותר מהר ". 
טרטצקי התייחס גם לפרשת המים והדברים הלא קשורים לכדורגל שעברו על הקבוצה . " עברה עלינו תקופה לא הכי סימפטית גם מבחינה מקצועית וגם מסביב לקבוצה .  אני שמח שידענו לעשות את ההפרדה במגרש אתמול ואני מקווה שהשארנו את כל הבעיות מאחור גם במגרש וגם מחוצה לו .  בסך הכל אני מאמין שיש לנו קבוצה טובה והמטרה שלנו לעשות עונה טובה יותר מהעונה הקודמת ",  המשיך הקפטן . " אני חושב שמקומות 1-8 בהחלט יספקו אותנו וזה ייחשב להצלחה .  אני בהחלט מאמין שאנחנו יכולים לעשות זאת ". 
מעבר לכך בחיפה מודעים לבעיות ההתקפה שלהם .  כבר בסיום המשחק אתמול ניצן שירזי אמר שבינואר הקרוב יחפשו חלוץ נוסף להתקפה .  בחיפה מקווים גם שהקשר סשה סטויאנוביץ' שעלה לשחק אתמול לא לגמרי כשיר ,  יחלים עד המשחק מול מכבי פתח תקווה .  אם יעמוד לרשות שירזי כל הסגל לא צפויים שינויים בהרכב חיפה לקראת המשחק בשבת . 
" מכבי פתח תקווה הוכיחה השנה שהיא אחת הקבוצות הטובות בליגה ",  הוסיף טרטצקי לקראת המפגש מול חניכיו של פרדי דוד . " יש התקפה מצוינת וצפוי לנו משחק מאוד קשה .  לא יודע אם אני קונה תיקו במשחק הזה ,  אבל כל נקודה שנצליח להביא ממשחק חוץ היא נקודה חשובה ".  

טרטצקי : " מקומות 1-8 בהחלט יספקו אותנו "
 קפטן הפועל חיפה חושב קדימה אחרי התיקו עם מכבי תל אביב : " עברנו תקופה לא קלה ,  שמח שהשארנו את הבעיות מאחור "
 
