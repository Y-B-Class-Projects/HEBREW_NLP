בנק ישראל :  עודף כושר הייצור מצטמצם והשפעתו המרסנת על האינפלציה פוחתת
על פי הבנק ,  הצמיחה הכלכלית בעולם נסמכת אך ורק על ההרחבות המוניטריות ותכניות התמריצים
מלבד ההתייחסות לרמות האינפלציה ומחירי הדיור ,  בנק ישראל עסק בדו"ח האינפלציה גם בפעילות הריאלית של המשק .  בתחום זה מציין הבנק את הנתונים של הרביע השני בלבד :  ברבעון זה התאפיין המשק הישראלי בצמיחה ,  עלייה ביצוא ,  עלייה בצריכה הפרטית ,  גידול בהשקעה בנכסים קבועים וירידה באבטלה .  אינדיקטורים ראשוניים לגבי הרבעון השלישי מצביעים על המשך התרחבות הפעילות הריאלית ,  אם כי בקצב קטן יותר בעקבות התמתנות היצוא .  התרחבות הביקושים ,  הן של השוק המקומי והן ביצוא ,  מביאים לסגירתו של עודף כושר הייצור של המשק הישראלי .  לאור נתון זה הבנק מביע דאגה לגבי קצב האינפלציה בחודשים הקרובים : " מכלול ההתפתחויות מלמד שעודף כושר היצור הולך ונסגר ,  כך שהשפעתו המרסנת על האינפלציה פוחתת "  כותבים בבנק .  כל עוד קיים עודף כושר ייצור המחירים נשארים קבועים .  מרגע שרמות הביקושים ידביקו את יכולת ההיצע של המשק ,  מחירי התוצרת צפויים לעלות .  התערבות בנק ישראל במסחר במט"ח זכתה אף היא להתייחסות בדו"ח .  חוזקו של היצוא הישראלי ורמת ריבית גבוהה יחסית לעולם ,  פעלו לייסוף המטבע ,  כותבים בבנק .  מטרת רכישות מטבע החוץ של בנק ישראל נועדו למתן כוחות אלה .  עוד כותבים בבנק כי  " צמיחת הכלכלה העולמית ברביע השני של 2010 נשענה כמעט אך ורק על ההרחבה המוניטרית יוצאת הדופן ,  תכניות ההמרצה הפיסקליות וההשקעה במלאים ". אלה השפיעו כמובן אף הם על ייסוף השקל .  ברביע השלישי ,  כותבים בבנק ,  נבלמה מגמת הייסוף הריאלי המאפיינת את המשק מהאז הרביע השני של 2009 .
 
בנק ישראל :  עודף כושר הייצור מצטמצם והשפעתו המרסנת על האינפלציה פוחתת
על פי הבנק ,  הצמיחה הכלכלית בעולם נסמכת אך ורק על ההרחבות המוניטריות ותכניות התמריצים

