אלרון וקרדן במו"מ למכירת טלדטה לפי 50 מיליון דולר 
 >  >  חברת אלרון שבשליטת קבוצת אי.די.בי ממשיכה למכור את אחזקותיה ולצמצם את פעילותה .  לאחר שמכרה את אחזקתה בנטוויז'ן לכלל תעשיות ולדיסקונט השקעות תמורת 61 מיליון דולר ונכנסה למו"מ ,  כנראה עם חברת רוש ,  למכירת אחזקתה בחברת מדינגו - אלרון וחברת קרדן ישראל מנהלות מו"מ למכור את כל אחזקותיהן בחברת טלדטה  ( 21% ו-37% בהתאמה )  .  זאת כחלק מעסקה למיזוגה של טלדטה עם חברה זרה .  העסקה צפויה להתבצע לפי שווי חברה של 50 מיליון דולר לטלדטה .  אלרון וקרדן ישראל יקבלו את התמורה במזומן ,  באיגרות החוב להמרה למניותיה של החברה הרוכשת ובמניותיה של החברה הרוכשת .  העסקה כפופה לביצוע בדיקת נאותות לטלדטה והשלמת המו"מ .  טלדטה היא עוד אחת מהשקעותיה הכושלות הרבות של אלרון .  קבוצת ההיי-טק של אי.די.בי רכשה 25% ממניותיה של טלדטה תמורת 19 מיליון דולר ,  כלומר לפי שווי חברה של 76 מיליון דולר ,  במאי 2005 .  החברה מפתחת ,  מייצרת ומשווקת מערכות תקשורת טלפוניות שמקשרות בין ארון הסעף ברחוב ללקוח הסופי .  על אף שהחברה הוקמה לפני כמעט שני עשורים ,  היא נדרשה ב-2008 להלוואות בעלים בסכום של 5.2 מיליון דולר לצורך מימון פעילותה השוטפת .
 
אלרון וקרדן במו"מ למכירת טלדטה לפי 50 מיליון דולר 
nan
