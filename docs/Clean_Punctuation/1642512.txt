הגיע הזמן שהממשלה תשקיע בנו 
מס הכנסה שלילי ,  שהיה אמור להיות אחד המהלכים החשובים בישראל ,  התברר כאחיזת עיניים :  דו"ח ה-OECD גילה כי התקציב כל כך נמוך עד שכמעט אינו משפיע על ההכנסה המשפחתית .  לאחר 25 שנה של מלחמה מוצלחת בגירעון ,  הגיע הזמן לחשוב איך לסגור כאן את הפערים
 >  >  לאחר ויכוחים רבים ,  נקטה לפני שנתיים מדינת ישראל באחד המהלכים החברתיים-כלכליים החשובים ביותר שלה :  היא החלה בתשלום מס הכנסה שלילי לעובדים עניים .  ואולם דו"ח ה-oecd על מצבה הכלכלי-חברתי של ישראל שדן במהלך הזה של המדינה ,  חושף אותו במערומיו :  מה שאמור היה להיות כלי מרכזי לסיוע לעובדים עניים ולעידוד יציאה לעבודה - הוא לא יותר מאשר אחיזת עיניים .  מדוע ?  כי הסכום שמשרד האוצר הסכים להקצות למס הכנסה שלילי הוא פשוט מגוחך .  לפי נתוני בנק ישראל ,  ב-2009 התשלום הממוצע היה 2,600 שקל למשפחה - כ-217 שקל תוספת הכנסה למשפחה בחודש  ( במקרים יוצאי דופן ,  שבהם שני ההורים עובדים ,  הסיוע מגיע ל-434 שקל בממוצע )  .  מדובר בסיוע שהוא בשיעור של שליש או רבע ביחס לשכר הממוצע באותן מדינות ,  לעומת זה המשולם בבריטניה או בארה"ב .  דו"ח ה-oecd קובע כי מס ההכנסה השלילי הוא כל כך נמוך ,  עד שבפועל הוא כמעט שאינו משפיע על ההכנסה המשפחתית ,  על ההיחלצות מעוני ,  ואינו מהווה תמריץ משמעותי ליציאה לעבודה .  בקיצור ,  בתקציב הנוכחי מס הכנסה שלילי הוא ברכה לבטלה .  יש מי שחושדים כי מדובר במניפולציה מכוונת של משרד האוצר - שמלכתחילה לא רצה במס הכנסה שלילי ,  וכך הוא יכול להבטיח מראש את כישלונו של הכלי .  באוצר ,  כמובן ,  מתגוננים וטוענים כי מדובר באילוצי תקציב .  בכל מקרה ,  מס הכנסה שלילי הוא עוד המחשה לפיגור העמוק של השירותים החברתיים-כלכליים בישראל ,  בהשוואה לאותם שירותים במדינות oecd .  לפי ה-oecd ,  ישראל מוציאה רק 16% מהתוצר שלה על שירותי רווחה - לעומת ממוצע של 21% במדינותoecd ,  וזאת למרות שישראל היא המדינה עם שיעורי העוני הגבוהים ביותר מקרב המדינות המפותחות .  מלחמה על הפערים החברתיים השירותים החברתיים הם רק היבט אחד של ההוצאה הממשלתית המתכווצת בישראל .  מאז 1985 ,  כאשר ישראל עמדה על סף פשיטת רגל ורק תוכנית הייצוב הצילה אותה מעברי פי פחת ,  המדיניות הכלכלית של ישראל התנהלה על פי שלושה עקרונות :  להקטין את הגירעונות הממשלתיים ,  להקטין את החובות ולהדביר את האינפלציה .  שניים וחצי עשורים של מלחמה עיקשת ,  של משרד האוצר ובנק ישראל גם יחד ,  הביאו לניצחון סוחף בכל החזיתות .  הגירעון של ממשלת ישראל נהפך בשנים האחרונות לעודף  ( ורק המשבר הפיננסי הגדיל אותו מחדש ,  ככל הנראה באופן זמני )  .  שיעור החובות של ישראל פחת ל-78% מהתוצר - שליש מזה שהיה ב-1985 ,  ושיעור חובות שקרוב כיום לממוצע של ה-oecd .  ומהאינפלציה שכחנו כבר מזמן .  ההצלחה של משרד האוצר בניהול מסגרת תקציב המדינה הביאה לכך שחלקה של הממשלה בתוצר פחת מ-59% ב-1987 ל-42% בלבד כיום .  מדובר במהפך דרמטי בניהולה של מדינת ישראל ,  וללא ספק מהפך שאת פירותיו קצרנו במשבר הפיננסי הנוכחי :  ישראל הוכיחה את עצמה כאחת המדינות האחראיות ביותר בעולם בתחום המאקרו-כלכלי ,  ובזכות האחריות הזאת ישראל נחלצה מהמשבר בשלום .  ההצלחה המאקרו-כלכלית של האוצר ,  ביחד עם בנק ישראל ,  היא כה גדולה - שהגיע הזמן לשאול אם לא קצת הגזמנו .  המלחמה של 1985 הסתיימה בניצחון מוחלט ,  ועכשיו עומדת בפתחנו מלחמה אחרת המחייבת כלים אחרים :  המלחמה על הפערים החברתיים ועל טיב השירותים שהממשלה מגישה לאזרחיה .  עם הוצאה ממשלתית של 42% מהתוצר ,  ישראל נמצאת כיום קרוב מאוד לממוצע ההוצאה של מדינות oecd .  רק שבנתון הזה כלולה ההוצאה הגבוהה יחסית של ישראל על ביטחון ועל תשלומי ריבית על חובותיה .  אם מנכים את שתי ההוצאות הללו ,  מתברר שממשלת ישראל מוציאה רק 31% מהתוצר על שירותים לאזרחיה - הרבה פחות מממוצע ה-oecd - 40% .  במלים אחרות ,  טיב השירותים שמעניקה ממשלת ישראל לאזרחיה נחות ברבע מזה שמקבל כל אזרח אחד במדינות המפותחות .  אין ספק ,  הפיגור של ישראל בשירותים הממשלתיים צריך להתחיל לעורר שאלות .  למעשה ,  אפילו משרד האוצר כבר מודה בכך .  ראש אגף התקציבים ,  אודי ניסן ,  אמר בראיון ל-themarker כי יש בעיה עם תוכנית הפחתת המסים ,  וכי להפחתה נוספת במסים יהיה מחיר  " באספקת השירותים הציבוריים ".  באופן ספציפי ,  ניסן הודה כי יש חוסר בתקציבים בתחומי החינוך בכלל ,  וההשכלה הגבוהה בפרט .  כבר 25 שנה לא שמענו את ראש אגף התקציבים באוצר מודה כי הגיע הזמן להתחיל להגדיל את תקציב הממשלה .  ניסן אמנם אמד זאת בזהירות רבה ,  מכיוון שהוא אינו רוצה לתת גושפנקא לפוליטיקאים להתחיל ולהשתולל עם גידול בתקציב ובכך לסכן את ההישגים המאקרו-כלכליים החשובים בתחום הגירעון ,  החובות והאינפלציה .  עם זאת ,  אין ספק שגם משרד האוצר כבר מבין שהגיע הזמן להחליף דיסקט ,  ולהתחיל לפעול על שיפור ההוצאה הממשלתית - ולא רק על הקטנתה .
 
הגיע הזמן שהממשלה תשקיע בנו 
מס הכנסה שלילי ,  שהיה אמור להיות אחד המהלכים החשובים בישראל ,  התברר כאחיזת עיניים :  דו"ח ה-OECD גילה כי התקציב כל כך נמוך עד שכמעט אינו משפיע על ההכנסה המשפחתית .  לאחר 25 שנה של מלחמה מוצלחת בגירעון ,  הגיע הזמן לחשוב איך לסגור כאן את הפערים

