נכשלת ?  אל תסתיר ,  חלוק את המסקנות עם עמיתיך
חשוב לחלוק כישלונות ואת הלקחים שנלמדו מהם - ולא לקבור אותם
 >  >  כישלון חיובי .  האם זה לא אוקסימורון ?  מה יכול להיות חיובי בכישלון ?  התשובה ,  מתברר ,  היא דברים רבים .  בפאנל של מנהיגי ארגונים מהמגזר השלישי שהתקיים באחרונה ונשא את השם  " אז רצית להוביל ארגון ללא כוונת רווח ",  חלקו כמה מהמשתתפים עם הקהל כישלון שממנו למדו לקח חשוב .  בן מאנקה ,  סמנכ"ל הכספים של ארגון פיתוח תוכניות החינוך facing history and ourselves ,  תיאר מצב בו הנטייה שלו לקדם את הפתרון המועדף עליו ,  דחקה אחרים אל מחוץ לדיון .  אמנדה פרננדז ,  סגנית נשיא לנושאי גיוון והחלה בארגון teach for america ,  המשלב סטודנטים מצטיינים במערכת החינוך הציבורי בארה"ב ,  אמרה כי הצטרפה לארגון בשלב מוקדם בקריירה שלה ,  מבלי לבחון את התרבות הארגונית שלו או אם הוא מתאים לערכיה - רק כדי לגלות מאוחר יותר שהוא לא .  כישלון הוא לעתים קרובות נושא שלא מדברים עליו .  מרבית הארגונים ללא כוונת רווח אינם דנים בכישלונות אישיים או קבוצתיים ,  ייתכן כי בשל החשש לאובדן מימון .  כשאנו נמנעים מדיון בכישלונות ,  אנו מונעים מעצמנו ומעמיתינו את הלקחים שלמדנו מהם .  פרננדז למדה לקח חשוב בנוגע לדברים שיש לבדוק בעת חיפוש עבודה .  לאחר מכן ,  היא דאגה לבחון היטב את הערכים הארגוניים ב-teach for america .  מאנקה למד את החשיבות בבניית מערכות יחסים ,  ולא תמיד להיות צודק .  לא משנה מה ההשלכות ,  הלקחים הכואבים שנלמדו ,  אם חולקים אותם כראוי ,  יכולים לתרום לחברים ולעמיתים .  לפעמים מאתגר לחלוק סיפורים שהסוף שלהם אינו טוב .  אך כשעושים זאת ,  ניתן לעזור לאחרים .  הכותב הוא שותף בחברת הייעוץ ברידג'ספאן גרופ ,  ועומד בראש מיזם המנהיגות והקריירה של החברה  *  *  *  הסוגיה :  האם כדאי לשתף אחרים בכישלונותינו ?  הפתרון :  חשוב מאוד לעשות זאת הדרך :  כשאנו נמנעים מדיון בכישלונות ,  אנו מונעים מעצמנו ומעמיתינו את הלקחים שלמדנו מהם harvard business monday morning מפרסומי בית הספר למינהל עסקים של אוניברסיטת הרווארד

נכשלת ?  אל תסתיר ,  חלוק את המסקנות עם עמיתיך
חשוב לחלוק כישלונות ואת הלקחים שנלמדו מהם - ולא לקבור אותם

