שותפות גורל :  ארבעה יישובים שריפה אחת 
בכפר האמנים עין הוד נהרסו חפצי האמנות בלהבות  ?  בפנימיית ימין אורד דואגים לילדים ומחפשים תרומות  ?  במושב הדתי ניר עציון בטוחים שהעובדה שמדובר ביישוב שיתופי הפכה את ההתארגנות למהירה ויעילה  ?  ובכפר הערבי עין חוד מאוכזבים מהמדינה  ?  מיקרוקוסמוס ישראלי ברדיוס של
 >  >  מחלון המסעדה ביישוב הערבי עין חוד שבכרמל אפשר לראות את הים - כחול ושקט כמו עיניו של בעל הבית ,  מובארק מוחמד אבו אל-היג'א ,  שהוא גם ראש הכפר .  בין הים למסעדה מפריד ואדי מכוסה חורש ירוק ,  שגם אחרי שריפת הענק שכילתה כ-50 אלף דונם של יער ,  נותרה רעננה כבעבר .  קשה לדמיין ניגוד חד יותר לשאריות השריפה ביערות רק כמה קילומטרים מכאן . " הפעם האש דילגה על הכפר ",  אומר מובארק ומדליק עוד סיגריית טיים . " לא כמו בשריפה ב-1998 ,  אז האש אכלה לנו הכל .  מהחלון יכולת לראות רק שחור ".  לא רק האש דילגה בשבוע האחרון על עין חוד - כך גם התקשורת והממשלה . " היינו צריכים להישאר פה ולדאוג ליישוב בעצמנו ",  אומר מובארק . " אפילו מטף כיבוי אחד לא היה בכפר .  אף אחד לא כתב עלינו כשהיינו צריכים לפנות מפה 200 ילדים ,  נשים וזקנים ,  ואף אחד לא שלח לנו עזרה .  אבל אתה יודע מה ,  השר לעינייני מיעוטים ,  ברוורמן ,  התקשר ושאל אם צריך משהו .  אמרתי לו 'לא תודה' ".  העיניים של מובארק ,  טון דיבורו השקט וקולו העמוק ,  רווי הסיגריות ,  יכולים להטעות .  המשפטים שלו ,  בעברית מנוסחת לעילא ,  טבולים בציניות . " הפעם היחידה ששמעתי התייחסות אלינו בתקשורת היתה כשבאחד הערוצים הכריזו ש'עין חוד עולה בלהבות' .  ישבתי מול הטלוויזיה ולא הבנתי על מה הם מדברים .  יצאתי החוצה וראיתי שהאש בכלל שינתה כיוון .  אז אם לא נשרפנו ,  כנראה שאנחנו לא מעניינים ".  עין חוד הוא אחד מארבעה יישובים במעלה כביש 7111 ,  שעולה מכביש חיפה-תל אביב הישן ומתפתל במעלה הכרמל .  לצדו כפר האמנים עין הוד ,  המושב השיתופי-דתי ניר עציון וכפר הנוער ימין אורד .  מיקרוקוסמוס ישראלי ברדיוס של כ-5 ק"מ :  יהודים ,  ערבים ,  דתיים וחילונים ,  אנשי אדמה לצד אנשי חינוך ,  אמנים ובעלי מקצועות חופשיים ,  שחיים בדרך כלל בשגרת חיים פריפריאלית ושקטה ,  הרחק מאור הזרקורים .  השבוע ,  בעל כורחם ,  הם עברו לקדמת הבמה .  אזרחים סוג ב'תושבי ארבעת היישובים חיים יחד ולחוד .  בכל אחד מהם מתגוררת קהילה מאוחדת ובעלת אופי משלה ,  אך העירוב הוא יומיומי :  אנשי עין חוד עובדים ביישובים הסמוכים וחלק מתושבי ניר עציון משמשים בתפקידים שונים בימין אורד .  לאור גל ההתחזקות שעובר על האמנים של עין הוד ,  תושבי ניר עציון מהווים בשנים האחרונות מעין  " מצפן יהודי "  עבור שכניהם .  הנערים של ימין אורד מארחים את ילדי עין חוד לקייטנה מדי קיץ ובעצמם הולכים לחוגים בעין הוד ,  ויש עוד אינספור דוגמאות ליחסי השכנות הסמיכים בין היישובים .  מה שאיחד אותם השבוע הוא סכנת הדליקה .  חלקם ,  בעיקר עין הוד וימין אורד ,  ספגו פגיעות קשות .  ואולם תשומת הלב הציבורית והממשלתית לא התחלקה שווה בשווה ,  ולא בפעם הראשונה .  לדברי מובארק ,  הוא רגיל שמתייחסים אליו כאל אזרח סוג ב' .  הוא מזכיר שאת הכביש המוביל לכפר סללו רק לפני שנה ,  קצת אחרי שחיברו את הכפר לרשת החשמל . " עד 2006 הכפר לא הוכר רשמית על ידי המדינה והיחס לתושבים היה בהתאם ",  הוא אומר . " בימי השריפה הרגשנו שעדיין מתייחסים אלינו כאזרחים סוג ב' .  היתה הזנחה של התושבים במהלך האסון .  אנחנו היינו בפאניקה ולא היה אחד ששאל עלינו במוסדות המדינה .  רק הלקוחות שלנו  ( של המסעדה ,  ע.ס )  ,  בהם הרבה יהודים ,  החזירו לנו את האמון באנשים .  הם התקשרו במאות וביקשו לעזור ".  למובארק חשוב להדגיש שעיקר הטענות מופנות לממשלה ,  ולא לתושבי היישובים הסמוכים . " יש בינינו יחסי שלום שקטים ",  הוא אומר .  עוד מובארק מספר על ההזנחה השלטונית ,  ובפתח המסעדה מופיעים נציגי משרד ממשלתי .  פקחים של משרד הבריאות .  לא ,  הם לא באו לבדוק את נזקי השריפה .  הם מבקשים ממנו להתלוות אליהם כדי לוודא שכל הבשר שאופסן במקררים בימי השריפה - הושמד . " מה הם חושבים ,  שאני אשאיר את הבשר להסריח כאן ?  ",  הוא שואל אותנו . " נאלצנו לזרוק כמויות אדירות של אוכל .  אף אחד לא אמר מי יפצה אותנו על זה ,  העיקר שממשרד הבריאות בודקים שהמקרר נשאר נקי ".  הברנז'ה מחפשת את עין הוד מי שסבל מהבעיה ההפוכה במהלך ימי השריפה ולאחריה היה כפר האמנים עין הוד ,  שהוקם על חורבות הכפר הערבי עין חוד ,  שתושביו ברחו במלחמת העצמאות והתמקמו מחדש כמה קילומטרים ממערב לו .  סיבות לסיקור הנרחב לא חסרות ,  והן לאו דווקא קשורות להיקף הנזק - כ-14 בתים נהרסו כליל ועוד כ-20 נפגעו .  לא מעט ידוענים מתגוררים בכפר ,  בהם שלמה ארצי ודן חמיצר - שרואיינו וצולמו על ידי אמצעי התקשורת .  כתבות אחרות התמקדו ביצירות האמנות שנהרסו בלהבות .  אנשי התקשורת התל אביבים מרגישים קרובים יותר לתושבי עין הוד מאשר לדתיים ,  לערבים או לחניכי פנימייה ,  הסביר אחד מתושבי האזור .  זו אותה ברנז'ה ,  הוא אומר .  רוב תושבי עין הוד הם אנשים מבוססים וערך השטחים ביישוב גבוה .  לפני כשנה וחצי ,  למשל ,  נמכרו 11 מגרשים בעין הוד ,  במחיר שנע בין 784 אלף שקל לכחצי דונם ל-1.45 מיליון שקל לכדונם .  לפי תקנון היישוב ,  רק אמנים יכולים להתקבל כחברים באגודה שמנהלת אותו ,  אך יש במקום גם תושבים שאינם חברי אגודה ,  ולמעשה כל אדם יכול לנסות להתקבל לכפר .  ביום שני ,  לצד צוותי חברת החשמל ,  השמאים והקבלנים ,  לא פסק גם הזרם של כלי התקשורת ושל סקרנים .  מצד אחד ,  צוותי צילום מקצועיים ומהעבר השני גדודי הורים עם ילדיהם ,  חמושים במצלמות המתעדות את ההרס .  בחצר אחד הבתים הסמוכים לכביש אנו פוגשים את ניר מלמד ,  48 ,  עו"ד תל אביבי ,  שאמו ,  הפסלת יעל טאוב היא ממייסדי הכפר .  סביבנו עדויות אילמות לדרמת האש .  במרכז החצר עץ הפיקוס הגדול ששתלה יעל לפני יותר מ-50 שנה ,  במקביל לבניית הבית והגלריה .  ניר מסתכל על הגזע השרוף והענפים החרוכים ותוהה אם מתחת למעטה הפיח הצליח העץ לשרוד .  הוא זוכר איך טיפס עליו כילד ומנסה לתאר לנו את בית העץ המפואר שבנה בצמרתו לילדיו ,  נכדיה של יעל .  טאוב ,  78 ,  נולדה בפאריס ,  עלתה לישראל ב-1950 ובנתה את ביתה בעין הוד .  בסמוך לו הקימה את הסטודיו שבו יצרה במשך כ-50 שנה פסלי אבן ,  עץ ,  חימר וגבס .  היא נישאה לתושב ניר עציון ,  ח"כ לשעבר מטעם המפד"ל אברהם מלמד המנוח ,  עברה להתגורר עמו ביישוב הסמוך ,  אך המשיכה להגיע מדי יום לביתה בכפר .  לפני שנה לקתה טאוב בלבה והיא עדיין מתאוששת מהאירוע ,  כך שגם ביקורים אלה פחתו .  באחרונה החליט ניר לחלק את זמנו בין ביתו בתל אביב לבית הישן של אמו ,  כדי להיות יותר קרוב אליה .  כעת נראה שיצטרך לשהות במקום גם כדי לפקח על עבודת השיקום .  בינתיים הספיק ניר להפעיל את חברת הביטוח ,  שפעלה במהירות וביעילות וכבר שלחה שמאים לבית ,  וכעת הוא מחכה לדו"ח השמאות כדי להתחיל להזמין אנשי מקצוע .  הסטודיו של טאוב ניזוק באופן מינורי ,  אך המחסן הצמוד אליו ,  שהכיל דגמים ופסלים בעבודה ,  נשרף כליל .  בבית המשפחה הסמוך פגעה האש בחזית המבנה ושרפה את ריהוט הגינה והפרגולה שסככה עליו .  למרבה המזל ,  פנים הבית לא נפגע משמעותית . " נלחמנו על הבית ולשמחתי ניצחנו .  בעיקר הזיכרונות נשרפו ועץ הפיקוס חטף טראומה .  למרות האופי האינדיווידואליסטי של תושבי הכפר ,  בעת האסון הם איחדו כוחות כדי להילחם באש ולא פחות מכך - בכוחות המשטרה וכיבוי האש שכל הזמן ניסו לפנות אותנו מכאן ".  גם ניר חושב שהכפר קיבל מנת תקשורת גדולה מדי .  למעשה ,  הוא עצמו תשוש משרשרת הראיונות שעבר מאז שעות הבוקר ,  אבל הוא משוכנע שבעוד כמה שעות כולם ייעלמו . " אני בספק אם נעניין מישהו בעוד חודש .  בשביל התקשורת סיפור השריפה נגמר ,  אבל בשבילנו השיקום רק מתחיל ".   " צריך לחזור לשגרה כמה שיותר מהר"את כפר הנוער ימין אורד תפסה האש ביום חמישי בעיצומו של יום הורים בבית הספר .  כשהגיעה דרישת המשטרה לפנות את האזור ,  התרוקן הכפר במהירות מיושביו - בני נוער ,  הורים ואנשי צוות כאחד .  שמולי בינג ,  מנהל בית הספר ,  לא הספיק לארוז דבר .  הוא דחס את אשתו וארבע בנותיו למכונית המשפחתית ונסע ,  ללא חפצים או אלבומי תמונות . " היינו אופטימיים ",  הוא אומר . " לא חשבנו שהאש תגיע לכפר .  לקחנו את הילדים וקצת בגדים ,  זהו ".  בינג טעה .  ימין אורד ,  כפר חינוכי לילדים בסיכון - חלקם יתומים ורובם מרקע סוציו-אקונומי קשה - הוא אחד המקומות שנפגעו באופן הקשה ביותר .  בין השאר ,  עשרה בתי חניכים נהרסו כליל ולעשרה מבני עזר נגרם נזק חלקי ,  בהם הספרייה .  בנוסף ,  יידרשו עבודות לשיקום תשתיות החשמל ,  התקשורת והטבע .  על פי הערכות ראשוניות ,  היקף הנזקים במקום מוערך ב-28.3 מיליון שקל .  בכפר ,  שהוקם ב-1953 ,  גרים כ-470 ילדים ובני נוער ,  שלומדים וגרים יחד עם כ-130 עובדים ובני משפחותיהם .  כ-250 מתוך התלמידים בכפר הם יוצאי אתיופיה ,  כ-150 הם יוצאי חבר העמים ,  כ-50 מברזיל ,  קבוצה קטנה של נוער בסיכון ילידי המדינה ושמונה פליטים מדארפור .  מבחינה כלכלית ,  מבין כל היישובים ימין אורד הוא החלש ביותר והכנסתו מבוססת על שני שלישים ממשרד החינוך וכשליש מתרומות .  אחת מאבני היסוד של התורה החינוכית של ימין אורד היא המחויבות כלפי בוגריו .  בכפר קיים בית בוגרים וצוות מיוחד של מדריכים ועובדים סוציאליים המטפלים בהם תוך שמירה על קשר רצוף עמם ,  מתוך רצון להפוך את הכפר לבית עבורם גם בבגרותם .  בינג עבר לגור בכפר רק לפני כשנה .  כשפגשנו אותו השבוע ,  כל מה שנותר מביתו ,  שעמד בקו הראשון לנוף היערות ,  היו קירות מפויחים וערימות אפר .  גג הרעפים קרס ושאריות ממנו ריצפו את מה שפעם היה סלון ביתו .  מהטלוויזיה נשארה רק מסגרת אלומיניום ,  המקרר נראה כאילו התפוצץ מבפנים ,  וחוץ מחנוכייה שהכינה אחת מבנותיו לא נשאר זכר לרכוש המשפחה . " היחידים שפנו אלינו לעזרה היו הנהלת הכפר .  ברמה של רשות או מדינה עוד לא פנו - היינו צריכים לדאוג לעצמנו ",  מספר בינג . " אם לא הייתי מגובה במשפחה ,  לא היה לי לאן ללכת ".  למזלם של בני הנוער בכפר ,  מתנדבים לא חסרו : " בשגרה אנחנו מאוד מעודדים את בני הנוער להיות מעורבים בסביבה ,  כי אנחנו מאמינים שלא צריך להיות עסוקים רק בעצמנו ",  אומר ד"ר בני פישר ,  מנהל הכפר . " הם מתנדבים בבתי אבות ,  בבית חולים ,  בשיקום אתרים היסטוריים ;  מדי קיץ מגיעים לכאן ילדי עין חוד לקייטנה ,  והילדים שלנו הולכים לחוגי יצירה בעין הוד .  היה מחמם את הלב לראות את התושבים מחזירים לנו אהבה ודואגים לכפר שננטש ברובו ".  בית הספר ,  לרווחת כולם ,  לא נפגע ופישר כבר הודיע כי בתום חופשת החנוכה יתחדשו הלימודים במקום . " המסר שלנו הוא שאסור לנו לעזוב את ההר וצריך לחזור לשגרה כמה שיותר מהר ",  אמר . " בשלב ראשון התלמידים יגורו במתקן של האגודה למען החייל בגבעת אולגה ,  ואנחנו מקווים שבתוך כמה ימים נוכל להחזיר אותם לבתים .  אנשי צוות שביתם נשרף יופנו לדיור חלופי ובהמשך יקבלו קראווילות ".   " יש לנו עם נפלא ,  אבל חשוב לי להגיד שאנחנו לא צריכים יותר בגדים ,  תודה .  עכשיו נשמח לקבל עזרה כספית לטובת השיקום .  המדינה והמועצה אמנם נרתמים ,  אבל תמיד אפשר לעשות יותר "  בניר עציון רגילים לשריפות מימין אורד אנחנו ממשיכים לניר עציון ,  מושב שיתופי-דתי שהוקם בתחילת שנות ה-50 על ידי פליטי היישוב כפר עציון שבגוש עציון וחברי קבוצות אחדות ומכורה ,  גופים חלוציים דתיים של ניצולי שואה .  ביישוב מתגוררות כ-85 משפחות וכלכלת המשק מבוססת בעיקר על חקלאות - בננות ,  רפת ,  לול ויש גם מפעל מזון ,  מלון ,  נגריה ועבודת חוץ של התושבים .  האש כילתה את מטע הבננות ,  אך לא פגעה ביישוב עצמו ,  להבדיל מבשריפה לפני 12 שנה ,  אז נפגע קשה מחצית מבית המלון ,  שהושבת למשך שנתיים וכן נפגעו בתים פרטיים .  כמו שכניהם ביישובים הסמוכים ,  תושבי ניר עציון פינו את הכפר ,  אבל השאירו קבוצה של כ-30 צעירים לשמור עליו ועל בעלי החיים במשק בימי השריפה .  בני משפחת בן סירא - מאיר ודפנה וששת ילדיהם  ( בהם שני תאומים אסקימוסים שאימצו לפני כ-17 שנה במהלך שהותם באלסקה )  ,  קיבלו דיווחים על התקדמות האש ממקור ראשון .  מאיר ,  צלם בהכשרתו ,  משמש גם סגן קב"ט המועצה ורכז הביטחון של היישוב ,  והיה ברוב ימי השריפה בקו האש ,  תרתי משמע .  הוא סייע למהלכי הפינוי והכיבוי ביישובי המועצה ,  ישן כשעתיים בלילה ושב לכוחות בשטח .  הדאגה של בני הבית היתה כפולה :  לגורל הרכוש ולגורלו של אב המשפחה .  הדבר היחיד שמאיר ארז לפני הפינוי היה ארגז עם כל הנגטיבים שצילם מאז ילדותו ,  ודיסקים צרובים עם תמונות מהעידן הדיגיטלי .  הילדות לקחו צעצועים וילקוטים עמוסים בספרי לימוד ואת תמונת הסב מהסלון .  דפנה זכרה לקחת גם את הדרכון האמריקאי שיש ברשותה .  דפנה והבנות השאירו מאחוריהן את הבית וארבע חתולות .  מאיר ,  לעומת זאת ,  המשיך להתרוצץ בין המוקדים השונים . " העובדה שאנו יישוב שיתופי הופכת את ההתארגנות למהירה ויעילה יחסית ",  הוא אומר . " התפקידים ברורים ,  כולם יודעים מה לעשות ,  ולצערנו כבר חווינו שריפות .  הארגון בניר עציון עבד וצריך להנחיל את זה ביישובים הסמוכים ".  המשפחה נטועה בכרמל .  דפנה גדלה בעין הוד ומאיר נולד בניר עציון .  כמו כל תושבי ניר עציון ,  משפחת בן סירא דתית ומקיימת מצוות .  גם הם הופתעו מעיתוי דבריו של הרב עובדיה שהסיבה לשריפה היא באי שמירת שבת ,  אבל הם גם מבינים את ההקשר ומוכנים להגן על עמדתו .  לעומת זאת ,  מאיר דוחה בתוקף האשמות לאפליה של תושבי עין חוד הערבים . " אם האש היתה מגיעה אליהם היינו מתגייסים לעזרתם באותה מידה ",  הוא אומר . " אני מבין את התסכול שלהם ,  אבל הוא מופנה בעיקר כלפי הממשלה .  בין התושבים יש יחסי שכנות יפים לאורך שנים .  במשך שנים סיפקנו להם מים ,  הילדים שלהם לומדים עם הילדים שלנו בתיכון של ימין אורד והמבוגרים עובדים אצלנו בכל היישובים ,  באים למרפאה והם תמיד רצויים ".  בעיני מאיר ,  המפתח להתמודדות עם אירוע דומה בעתיד היא המוכנות - ברמה הממשלתית ,  אבל גם בתוך היישובים עצמם . " קשה להתמודד עם הטבע ,  אבל הרשויות צריכות להיות מוכנות מראש .  לגבי התושבים כאן בניר עציון אני לא דואג .  אלה אנשים חזקים ".  משפחת אבו אל היג'אהמשפחה :  מימין למטה :  הנכדות שרה ,  5 ,  וראווא ,  3 ;  עומדים מאחור  ( מימין )  :  האם ספיה ,  לינה ,  20 ,  נסרין ,  26 ,  מובראק ,  הבעלים וראש הכפר ,  סרין ,  24 ,  שאדי ,  23 ,  עובד באינטל  ( ארוס של לינה )  ,  עמאר ,  28 ,  עדן ,  9 ,  ואמיר ,  22 .  כל הילדים עובדים במסעדה של המשפחה עין חוד נוסד :  1948 אופי היישוב :  כפר ערבי מייסדים :  פליטי עין חוד המקורי ,  שעל אדמותיו הוקם עין הוד מקורות הכנסה :  עבודות חוץ ותיירות מספר בתים :  55 מספר תושבים :  250 הערכת הנזק :  לא נגרם נזק לרכוש משפחת טאוב-מלמד המשפחה :  יעל טאוב ,  78 ,  פסלת ;  ניר מלמד 48 ,  עורך דין  ( לא מצולם )  ;  נטע מלמד ,  19 ,  חיילת הבית :  40 מ"ר ,  הסטודיו - 50 מ"ר הערכת הנזק בשקלים :  עדיין אין הערכה צפי לשיקום :  כחודש האם קיבלתם 2,500 שקל מהמדינה :  התקבלה הודעה במזכירות המושב שהכסף זמין לשימוש עין הוד נוסד :  1953 אופי היישוב :  כפר אמנים ,  אגודה שיתופית להתיישבות מייסדים :  קבוצת אמנים בראשות מרסל ינקו מקורות הכנסה :  גלריות ,  סדנאות ,  אמפיתיאטרון ,  מוזיאון ינקו דאדא ,  מסעדות ותיירות בתים :  165 תושבים :  502 הערכת הנזק :  14.5 מיליון שקל - עלות תיקון התשתיות והטבע בלבד  ( להבדיל מיישובים אחרים ,  בעין הוד החישוב אינו כולל את שווי הרכוש בבתים ,  בשל הקושי להעריך את שווי יצירות האמנות שאבדו בשריפה )  צפי לשיקום :  3-4 חודשים משפחת בן-סירא המשפחה :  מימין :  מאיר ,  49 ,  רכז הביטחון ,  של היישוב וסגן הקב"ט האזורי של המועצה ,  דפנה ,  45 ,  הומאופטית ,  דליה ,  17 ,  תלמידת תיכון י"א באולפנה .  בחזית מימין :  בת שבע ,  8 ,  הילה ,  7 ,  יעל ,  5 ניר עציון נוסד :  1950 אופי היישוב :  מושב שיתופי דתי מייסדים :  פליטי היישוב היהודי כפר עציון וחברי קבוצות אחדות ומכורה ,  גופים חלוציים דתיים ששרדו את השואה מקורות הכנסה :  גידולי שדה  ( בעיקר בננות )  ,  רפת ,  לול ,  מפעל מזון ,  מלון ,  נגריה ועבודת חוץ של התושבים בתים :  90 תושבים :  400 הערכת הנזק :  האש כילתה את מטע הבננות ,  אך לא נגרם נזק לבתים משפחת בינג המשפחה :  שמולי ,  32 ,  מנהל בית הספר ;  בתיה ,  33 ,  מחנכת בתיכון ;  אוריה ,  4.5 ;  נווה ,  3 ;  ורעי וכרמל ,  תאומים בני 11 חודשים הבית :  95 מ"ר הערכת הנזק :  עדיין אין צפי לשיקום :  בעוד כחודשיים עוברים לקראווילה ,  תקופת השיקום אינה ידועה האם קיבלתם 2,500 שקל מהמדינה :  קיבלו הודעה לגשת לעובדת הסוציאלית של המועצה המקומית .  נאמר שהם זכאים ל-2,500 שקל כפול שש נפשות ימין אורד נוסד :  1953 סוג היישוב :  כפר נוער מייסדים :  תנועת הקיבוץ הדתי מקורות הכנסה :  משרד החינוך ותרומות בתים :  20 בתי משפחות ו-23 שיכונים שבהם חיים 450 ילדים תושבים :  600  ( 470 בני נוער ו-130 אנשי צוות )  הערכת הנזק :  28.3 מיליון שקל צפי לשיקום :  3-4 חודשים

שותפות גורל :  ארבעה יישובים שריפה אחת 
בכפר האמנים עין הוד נהרסו חפצי האמנות בלהבות  ?  בפנימיית ימין אורד דואגים לילדים ומחפשים תרומות  ?  במושב הדתי ניר עציון בטוחים שהעובדה שמדובר ביישוב שיתופי הפכה את ההתארגנות למהירה ויעילה  ?  ובכפר הערבי עין חוד מאוכזבים מהמדינה  ?  מיקרוקוסמוס ישראלי ברדיוס של

