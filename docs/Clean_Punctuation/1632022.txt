עלייה של 100% במחיר הקרקע בשכונת בוכמן במודיעין :  פרשובסקי תשלם 53 מיליון שקל תמורת 22 דונם
החברה זכתה במכרז ותבנה במקום 86 יחידות דיור וצמודי קרקע ;  מחיר קוטג' - 2.5 מיליון שקל
עליות מחירים בשיעור של 100 אחוזים בשכונת בוכמן במודיעין .  חברת הנדל"ן פרשקובסקי חברה לבניין זכתה במכרז של מינהל מקרקעי ישראל לרכישת קרקע בשטח של כ-22 דונם תמורת כ-53 מיליון שקל .  החברה תבנה במקום 86 יחידות דיור וצמודי קרקע.מחיר הקרקע ליחידת דיור לפי המכרז מגיע לכ-616 אלף שקל זאת לעומת כ-300 אלף שקל בלבד קרקע ליחידת דיור במכרז שזכתה חברת יורו ישראל בפברואר השנה באותה שכונה .  החברה רכשה בזמנו קרקע בשטח של 19.5 דונם תמורת 28.7 מיליון שקל בלבד לבניית 96 יחידות דיור וצמודי קרקע .  מכרזים קודמים שהתקיימו בשכונת ציפורי נמכרו קרקע ליחידת דיור בכ-200 אלף שקל בממוצע .  מחיר הקרקע ללא פיתוח שהגישה פרשקובסקי הוא 35.7 מיליון שקל .  יתר ההצעות שהוגשו לא היו רחוקות מהצעת פרשקובסקי ואלה עמדו על 35.18 מיליון שקל ו-34.1 מיליון שקל ,  ללא פיתוח .  בשנתיים האחרונות עלו מחירי הדירות במודיעין בצורה חדה ,  עובדה שהביאה לביקושים ערים מצידם של קבלנים לקרקעות לבנייה בעיר .  שכונת בוכמן במודיעין היא השכונה היוקרתית ביותר בעיר המאוכלסת בעיקר בציבור חזק מהעשירון העליון של המגזר הדתי - לאומי .  לדברי יואב שני מחברת שיווק נדלן מישורי נדלן בע"מ  " מי שמכיר את שכונת בוכמן יודע שיש שם קהילה דתית מאד מגובשת וחשוב להם לגור יחד גם אם הם יצטרכו לשלם על התענוג הזה מחיר שעל פניו נראה לא הגיוני ".  להערכת שני ,  קוטג'ים בפרויקט ימכרו בין 2.4-2.5 מיליון שקל ,  דירות פנטהאוז ימכרו בסביבות 1.9 מיליון שקל ודירות חמישה חדרים בין 1.7-1.8 מיליון שקל .  לפני כשנה ,  לדברי שני ,  המחירים היו נמוכים בכ-30 אחוז .
 
עלייה של 100% במחיר הקרקע בשכונת בוכמן במודיעין :  פרשובסקי תשלם 53 מיליון שקל תמורת 22 דונם
החברה זכתה במכרז ותבנה במקום 86 יחידות דיור וצמודי קרקע ;  מחיר קוטג' - 2.5 מיליון שקל

