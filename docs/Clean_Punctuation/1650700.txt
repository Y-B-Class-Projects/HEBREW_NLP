שיכון ובינוי מכרה 18 מגרשים בקרית אונו ב-1.9 מ' שקל למגרש 
 >  >  חברת שיכון ובינוי נדל"ן מכרה בחודש שעבר 18 מגרשים לבנייה עצמית בפרויקט  " חלומות קרית אונו ",  הנמצא ברחוב הכפר ,  סמוך לקריה האקדמית בקרית אונו .  החברה פירסמה בינואר הזמנה לקבלת הצעות לרכישת 20 מגרשים מתוך 50 שבבעלות החברה המיועדים לבנייה עצמית של יחידת דיור בבית דו-משפחתי .  המגרשים ,  בני 300 מ"ר ,  הוצעו במחיר מינימום של 1.7 מיליון שקל ,  המשקף מחיר של 5,660 שקל למ"ר .  השבוע הודיעה החברה כי מכרה 18 מהמגרשים במחיר ממוצע של 1.965 מיליון שקל למגרש לרוכשים פרטיים - מחיר המשקף 6,550 שקל למ"ר .  דורית סדן ,  סמנכ"ל השיווק של שיכון ובינוי נדל"ן ,  מסרה שמחיר זה משקף את אטרקטיביות השכונה בכל אזור בקעת אונו ,  ובעיקר את הביקוש לבתים פרטיים בשכונה .  המגרשים גובלים בשכונת הווילות הוותיקה של קרית אונו ,  פארק רייספלד .  במרכז הפרויקט ,  שבו מכרה החברה מאות דירות חדשות ,  נמצא פארק של 40 דונם .
 
שיכון ובינוי מכרה 18 מגרשים בקרית אונו ב-1.9 מ' שקל למגרש 
nan
