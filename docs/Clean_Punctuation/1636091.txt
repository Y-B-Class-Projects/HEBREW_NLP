מכירות בתים קיימים בארה"ב צללו ב-16.7% בדצמבר - הנפילה החדה ביותר זה למעלה מ-40 שנה
איגוד סוכני הנדל"ן בארה"ב :  המחיר החציוני של בתים קיימים עלה בראשונה מאז קיץ 2007
מכירות בתים קיימים בארה"ב צללו בחודש דצמבר ב-16.7% לעומת נובמבר - הנפילה החדה ביותר מאז החל איגוד סוכני הנדל"ן בארה"ב  ( nar )  לפרסם נתון זה בשנת 1968 ,  ומעל לתחזיות הכלכלנים.מכירות הבתים בארה"ב ירדו בחודש שעבר לקצב שנתי של 5.45 מיליון יחידות לעומת 6.54 מיליון בתים בנובמבר - ירידה ראשונה זה ארבעה חודשים .  הירידה היתה חדה בשיעור ניכר מתחזיות הכלכלנים ,  אשר צפו ירידה של 7.3% במכירות לקצב שנתי של 6.06 מיליון יחידות.מכירות הבתים הקיימים ירדו בדצמבר ב-15% ביחס לדצמבר 2008 .  המחיר החציוני של בתים קיימים עלה בדצמבר לכ-178 דולר ,  עלייה של 1.5% לעומת החודש המקביל ב-2008 ,  ועלייה ראשונה מאז אוגוסט 2007 .  בסיכום שנתי ,  גדלו מכירות בתים קיימים ב-4.9% בשנת 2009 לעומת 2008 ,  והמחיר החציוני של בתים קיימים נפל ב-12.5% בשנת 2009.מכירות בתים קיימים בארה"ב נסקו בכ-40% בין החודשים יוני לנובמבר 2009 ,  בעקבות תוכנית הממשל שהעניקה החזרי מס לרוכשי בתים ראשונים .  התוכנית היתה אמורה להסתיים בסוף נובמבר ,  אולם הוארכה בסופו של דבר עד חודש יוני והורחבה גם לרכישות בתים שאינם ראשונים .
 
מכירות בתים קיימים בארה"ב צללו ב-16.7% בדצמבר - הנפילה החדה ביותר זה למעלה מ-40 שנה
איגוד סוכני הנדל"ן בארה"ב :  המחיר החציוני של בתים קיימים עלה בראשונה מאז קיץ 2007

