לקראת חצות :  כל מה שרציתם לדעת על נשיקות
בני אדם ברחבי העולם כבר מכינים את השפתיים ואת בן או בת הזוג לקראת הנשיקה המפורסמת של ערב השנה החדשה .  אבל מה אתם באמת יודעים על המנהג המפורסם ביותר של הסילבסטר ? 
לקראת הסילבסטר ,  כל מה שרציתם לדעת על הנשיקה ולא העזתם לשאול :  פרופסור עודד נחליאלי ,  מנהל השירות לאנדוסקופיות של בלוטות הרוק בבית החולים  " אסותא "  ברמת החייל ומנהל היחידה לכירורגיית הפה והלסתות במרכז הרפואי ברזילי באשקלון ,  הסביר לוואלה !  חדשות על האפקטים הבריאותיים שבנשיקה .  
על פי ההגדרה ,  נשיקה היא מחווה גופנית של אהבה ,  אהדה ,  קירבה או הערצה ,  שביטויה הוא מגע של השפתיים ,  לעתים תוך יניקה קלה .  כיום ניתן למנות כ-20 סוגים של נשיקות ביניהן :  נשיקה צרפתית הכוללת מגע של לשון וידועה בקרב זוגות אוהבים ,  נשיקה שוודית הכוללת מגע של שפתיים בלבד ומיועדת להצגת מחווה של אהבה ,  נשיקה אנגלית המשמשת כמחווה של שלום ונשיקת פרידה שהינה נשיקה בעת מפגש או פרידה מאדם אחר .  
פרופסור נחליאלי הסביר ,  כי ישנם מספר יתרונות לפעולת הנשיקה : " נשיקה מרזה .  כתוצאה מהפעלה ותרגול של 34 משרירי הפנים בזמן הנשיקה ,  הגוף צורך כשתי קלוריות בדקה .  לשם ההשוואה ,  בדקת ריצה הגוף צורך 11 קלוריות ".  
לדברי פרופסור נחליאלי , " הנשיקה גם מגינה על שרירי הפה על ידי הפרשת רוק מוגברת .  יש הגנה על השיניים וריריות הפה .  גם הפרשת אדרנלין דופאמין וכן אנדורפינים ,  מסייעת בכך שהם מרגיעים ומשככים כאב .  הרוק מכיל מרכיבים רבים ,  ביניהם נוגדנים .  מטרתם להגן עלינו ".  
עם זאת ,  לנשיקה יש גם מספר חסרונות :  בתוך נוזלי הרוק נמצאים גם חיידקים ווירוסים מסוגים שונים כגון :  וירוס ההרפס ,  סימלקס . " הנשיקה לא בהכרח תגרום להידבקות בשפעת ,  הסיכוי להידבק הוא קלוש .  גם הסיכון להידבק באיידס או צהבת נגיפית מנשיקה הוא כמעט אפסי ",  הסביר פרופסור נחליאלי .  
עם זאת ,  ישנו סיכון להידבק במחלת הנשיקה על ידי הוירוס שנמצא ברוק .  מחלת הנשיקה היא מחלה זיהומית ויראלית העלולה לעבור בנשיקה ,  בשתייה מאותה הכוס ,  נגיסה במזון שמישהו כבר נגס בו ,  או דרך שימוש באותה מברשת שיניים .  ולכן מומלץ לשמור ולדעת עם מי מתנשקים ",  סיכם פרופסור נחליאלי .
 
לקראת חצות :  כל מה שרציתם לדעת על נשיקות
בני אדם ברחבי העולם כבר מכינים את השפתיים ואת בן או בת הזוג לקראת הנשיקה המפורסמת של ערב השנה החדשה .  אבל מה אתם באמת יודעים על המנהג המפורסם ביותר של הסילבסטר ? 

