חשש למהומות של פלסטינים בחברון
צה"ל נערך לאפשרות שהפלסטינים יחלו בעימותים עם כוחות הביטחון בחברון זה היום החמישי .  זאת על רקע ההכרזה על מערת המכפלה כאתר מורשת לאומי .  גורם ביטחוני : " אין שום כוונה להיכנס לעימות אך ישנם גורמים אינטרסנטים באזור שמנסים לחמם את השטח "
 כוננות שיא היום  ( שישי )  בחברון מחשש למהומות ולעימותים של פלסטינים עם כוחות הביטחון על רקע ההכרזה על מערת המכפלה כאתר מורשת לאומי .  עיקר החשש הוא מעליית מדרגה בעימותים של הפלסטינים עם כוחות הביטחון לאחר תום תפילות יום השישי בחברון ויציאתם של אלפי מתפללים מהמסגדים .
 לקראת התפילות נערכים בצה"ל ומג"ב לאפשרות שהפלסטינים יחלו בעימותים מול הכוחות ,  וימשיכו רצף של חמישה ימים בהם נרשמו עימותים אלימים בין הצדדים .  למרות זאת במערכת הביטחון מנסים להרגיע את הרוחות .  לדברי גורם ביטחוני ,  עד כה לא מדובר בעימותים מקיפים וכי אין כוונה להסלים את המצב בעיר ,  בו מרקם היחסים בין צה"ל הפלסטינים והמתנחלים ביישוב היהודי בעיר רגישים בלאו הכי . " אין שום כוונה להיכנס לעימות אבל ישנם גורמים אינטרסנטים באזור שמנסים לחמם את השטח ",  אמר גורם ביטחוני .  
בתוך כך גוש המדינות האסלמיות באו"ם קרא אמש לפעולה בינלאומית שתכריח את ישראל לבטל את החלטתה לשקם את מערת המכפלה וקבר רחל במסגרת צירופם לרשימת אתרי המורשת הלאומיים .  
שגריר סוריה באו"ם בשאר ג'עפרי ,  אשר דיבר בשם ארגון המדינות האסלמיות  ( OIC )  גינה את החלטת ישראל וכינה אותה  " לא חוקית ולא לגיטימית "  והוסיף כי  " אינה תקפה ".  הארגון קרא לכל גופי האו"ם הרלוונטיים  " לנקוט בצעדים הדחופים והנחוצים על מנת להכריח את ישראל לבטל החלטה זו ".  הארגון גם קרא למועצת הביטחון של האו"ם ולמזכ"ל האו"ם באן קי מון לפעול בנושא .
 
חשש למהומות של פלסטינים בחברון
צה"ל נערך לאפשרות שהפלסטינים יחלו בעימותים עם כוחות הביטחון בחברון זה היום החמישי .  זאת על רקע ההכרזה על מערת המכפלה כאתר מורשת לאומי .  גורם ביטחוני : " אין שום כוונה להיכנס לעימות אך ישנם גורמים אינטרסנטים באזור שמנסים לחמם את השטח "
 
