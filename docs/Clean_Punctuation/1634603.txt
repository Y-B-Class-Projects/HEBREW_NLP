שיעור האבטלה ירד בנובמבר ל-7.4% 
חברות השמה מדווחות על גידול בהיקף הביקוש לעובדים חדשים ,  ושירות התעסוקה מסר באחרונה על מגמת התמתנות במספר המפוטרים
 >  >  נתוני האבטלה בנובמבר האחרון ,  שפורסמו אתמול על ידי הלשכה המרכזית לסטטיסטיקה ,  הפתיעו לטובה :  רק 7.4% מכוח העבודה האזרחי ,  243.6 אלף אזרחים ,  היו מובטלים לפני חודשיים ,  בהשוואה לאבטלה של 7.5% בספטמבר ובאוקטובר .  בנובמבר 2008 נרשמה אבטלה של 6.6% ,  בנובמבר 2007 אבטלה של 6.9% ובנובמבר 2006 אבטלה של 8.1% .  שיא האבטלה בישראל בשנתיים וחצי האחרונות נרשם במאי 2009 - אבטלה של 7.9% .  ההערכות המוקדמות של החזאים המקרו-כלכליים ,  כולל באוצר ובבנק ישראל ,  צפו כי המשבר הכלכלי העולמי יביא את האבטלה בישראל בסוף 2009 לאזור ה-9% .  בפועל לא עברה האבטלה את גבול ה-8% ב-2009 .  ההערכות של אותם חזאים דיברו על ירידה אטית מאוד ברמת האבטלה במשק ב-2010 ,  חרף הערכות להתאוששות המשק ולצמיחה של 3.5% ב-2010 .  בפועל הירידה באבטלה בסוף 2009 היתה מהירה למדי ,  בשל עלייה מעודדת בביקושים לעובדים ,  ונראה כי גם נתוני 2010 יפתיעו לטובה .  במקביל לירידה במספר הבלתי מועסקים מדווחות חברות השמה על גידול בהיקף הביקוש לעובדים חדשים במשק ,  בעוד שירות התעסוקה מסר באחרונה על מגמת התמתנות במספר המפוטרים ממקומות העבודה בחודשים האחרונים .  בלתי מועסקים הם אנשים שלא עבדו אפילו שעה אחת בשבוע שבו נערך הסקר וחיפשו עבודה באופן פעיל בארבעת השבועות האחרונים שקדמו לו ,  בדרכים שונות - כגון התייצבות בלשכת העבודה ,  היענות למודעת דרושים בכלי התקשורת הכתובים והאלקטרוניים או פנייה יזומה למעסיקים - והיה באפשרותם להתחיל לעבוד בשבוע הקובע לו הוצעה להם עבודה מתאימה .
 
שיעור האבטלה ירד בנובמבר ל-7.4% 
חברות השמה מדווחות על גידול בהיקף הביקוש לעובדים חדשים ,  ושירות התעסוקה מסר באחרונה על מגמת התמתנות במספר המפוטרים

