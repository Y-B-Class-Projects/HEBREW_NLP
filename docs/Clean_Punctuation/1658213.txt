היה משבר ?  מלונות ת"א בתפוסה מלאה
לא פחות מאלף איש שילמו 1,100 שקל לאדם ואף יותר עבור ליל הסדר במלון הילטון ת"א .  לצד התפוסה המלאה ,  מתקיימים גם 23 סדרים פרטיים שבהם מחירי המנות בתפריט מטפסים עוד יותר
לא פחות מאלף איש שילמו 1,100 שקל לאדם ואף יותר ,  כדי להסב לליל הסדר במלון הילטון תל אביב .  לצד היות המלון בתפוסה מלאה ,  מתקיימים גם 23 סדרים פרטיים ,  שבהם מחירי המנות בתפריט מטפסים עוד יותר .  כמו כן ,  נרכשו 5,000 מנות לאכילה מחוץ למלון ,  פי חמישה יותר מאשר בשנה שעברה .
 גם במלון שרתון תל אביב התפוסה בחדרים היא כ-90% וכ-350 איש חוגגים את ליל הסדר באולמות השונים .  גם כאן נראה שהכסף לא מהווה בעיה .  סדר פסח עם חזן ו-5 מנות בהגשה עולים 990 שקל לאדם ,  ואין מקום פנוי .  לסדר ללא חזן המחיר יורד ל-700 שקל .
 מלון דן תל אביב אף הוא בתפוסה כמעט מלאה וכך גם ארוחות ליל הסדר .  במלון נפתח האולם הגדול אחרי שיפוץ וסדרים נוספים מתקיימים באולמות השונים במחיר 1,050 שקל למבוגר ו-790 שקל לילד .
 במלון קרלטון תל אביב התפוסה עומדת על 75% ולסדר יסבו 500 סועדים ,  מתוכם 350 אורחי המלון ו-150 אורחים חיצוניים .  חלק מהסדרים הם עם חזן בהגשה  ( 870 שקל )  ואחרים עם מזנון וסדרים פרטיים בלי חזן  ( 450 שקל )  .
 ומה יאכלו ?  במלון דן תל אביב ,  למשל ,  יוגש אחרי המרק והקניידלעך פילה דג ים בעגבניות פלפל צ'ומה וכוסברה על קטיפת ארטישוק ,  פילה בקר צלוי בציר טבעי ,  סלט תפוחי אדמה ושמן כמהין על ירקות אביב .  בקרלטון יכלול התפריט - בנוסף לגפילטע פיש - מעדן כבד עוף בליווי ריבת תאנים ,  דואט צלעות עגל חלב ושוק אווז ברוטב טבעי וטרילוגיית סלט תותים ,  סופלה שוקולד ומוס הדרים לקינוח .
 בתאבון .
 
היה משבר ?  מלונות ת"א בתפוסה מלאה
לא פחות מאלף איש שילמו 1,100 שקל לאדם ואף יותר עבור ליל הסדר במלון הילטון ת"א .  לצד התפוסה המלאה ,  מתקיימים גם 23 סדרים פרטיים שבהם מחירי המנות בתפריט מטפסים עוד יותר

