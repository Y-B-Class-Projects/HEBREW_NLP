43 אלף משרות נוספו למגזר הפרטי בארה"ב באוקטובר  פי שניים מהתחזיות
העלייה באוקטובר היתה לאחר ירידה של 2,000 משרות בספטמבר  לפי נתוני חברת ההשמה ADP
חברות במגזר הפרטי בארה"ב גייסו יותר עובדים מהצפוי באוקטובר ,  כך עולה מדו"ח שפרסמה היום חברת ההשמה adp .  מספר המשרות במגזר הפרטי גדל בחודש שעבר ב-43 אלף לאחר שבספטמבר נרשמה ירידה של 2,000 משרות ,  על פי הנתון המתוקן שפורסם היום .  העלייה באוקטובר היתה חדה מתחזיות אנליסטים ,  שצפו כי תסתכם ב-20 אלף משרות .  ביום שישי יפרסם משרד העבודה האמריקאי את דו"ח התעסוקה .  אנליסטים צופים כי הדו"ח יצביע על כך שבחודש אוקטובר נוספו לשוק 80 אלף משרות ,  וכי שיעור האבטלה נותר ללא שינוי - 9.6% .  חששות מכך שהצמיחה בארה"ב איטית מכדי לצמצם את האבטלה הובילו את הבנק הפדרלי להחליט על סבב נוסף של רכישות אג"ח ,  עליו הוא צפוי להודיע היום בערב .  אנליסטים מעריכים כי מדובר ברכישות בהיקף של 500 מיליארד דולר לפחות . " הכלכלה פשוט לא יוצרת משרות מספיק מהר על מנת לצמצם את שיעור האבטלה ,  וזוהי הדאגה העיקרית של הבנק הפדרלי בנקודה זו ",  אמר סאל גואטיירי ,  כלכלן בכיר ב-bmo קפיטל מרקטס לבלומברג .
 
43 אלף משרות נוספו למגזר הפרטי בארה"ב באוקטובר  פי שניים מהתחזיות
העלייה באוקטובר היתה לאחר ירידה של 2,000 משרות בספטמבר  לפי נתוני חברת ההשמה ADP

