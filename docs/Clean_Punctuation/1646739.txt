כאילו מעולם לא עזבת
כבר במשחקו הראשון בחזרתו מהפציעה השחיל בריאנט שלשת ניצחון ,  לייקרס ניצחו בממפיס 98:99 .  פיניקס עצרה את הת'אנדר
קובי בריאנט ,  היית חסר .  אחרי חמישה משחקים מהם נעדר בגלל פציעה בקרסול ,  חזר הלילה  ( רביעי )  הממבה למדי האלופה ,  וכבר במשחקו הראשון השחיל שלשת ניצחון ענקית שהעניקה ללייקרס ניצחון לא פשוט בממפיס על הגריזליס .  בכלל ,  היה זה לילה סוער ברחבי הליגה ,  כשגם בוסטון ,  בלי פירס ,  הצליחה לגבור בקושי על ניו יורק בבית ,  במפגש פיקנטי של נייט רובינסון ואדי האוס מול קבוצותיהם לשעבר .  הקאבס הסתדרו בבית מול ההורנטס למרות רבע שני אדיר של מרכוס ת'ורנתון  ( 23 נק' )  ,  ופיניקס עצרה את רצף תשעת הניצחונות הרצופים של אוקלוהומה בזכות סל ענק של ג'ייסון ריצ'רדסון עם 0.7 שניות לסיום .  בוקר טוב .
 תוצאות הלילה:בוסטון  ( 19:36 )  - ניו יורק  ( 37:19 )  106:110קליבלנד  ( 14:44 )  - ניו אורלינס  ( 27:30 )  95:105ניו ג'רזי  ( 52:5 )  - פורטלנד  ( 26:33 )  102:93מיאמי  ( 29:29 )  - מינסוטה  ( 44:14 )  91:88ממפיס  ( 28:28 )  - לייקרס  ( 14:43 )  99:98אוקלוהומה  ( 22:33 )  - פיניקס  ( 23:35 )  104:102גולדן סטייט  ( 40:16 )  - פילדלפיה  ( 34:22 )  110:102סקרמנטו  ( 39:18 )  - דטרויט  ( 35:21 )  101:89
ממפיס  ( 28:28 )  - לייקרס  ( 14:43 )  99:98
זה באמת לא ייאמן .  אחרי חמישה משחקים בחוץ ,  קובי חזר חד מתמיד .  או שבעצם הוא תמיד היה כזה חד ,  מי יודע .  4.3 שניות לסיום הגריזליס עוד חלמו על ניצחון ,  אבל אז בריאנט קיבל כדור מעבר לקשת ,  התרומם מעט ,  והשחיל אותו פנימה ,  בנון שלנטיות .  בסופו של דבר קובי קלע את 9 הנקודות האחרונות של הלייקרס ,  כולל שלשה גדולה אחרת שהשוותה ל-96:96 ,  והאלופה השלימה חזרה מפיגור אחרי שכבר פיגרה ב-9 הפרש ברבע האחרון .  בריאנט סיים עם 32 ,  כאמור ,  אך באחוזים מצוינים :  13 מ-19 מהשדה  ( 3 מ-4 מעבר לקשת ,  3 מ-3 מהקו )  ,  כולל 7 ריבאונדים ,  6 אסיסטים ו-3 חטיפות  ( אם תרצו ,  אז גם שני גגות )  .  פאו גאסול קלע 22 וקטף 13  ( עם 5 אסיסטים )  ,  אנדרו ביינום הוסיף 15 .  בגריזליס בלט או-ג'יי מאיו עם 25 ,  אבל עם שתי החטאות מכריעות מהקו בדקה האחרונה .  זק רנדולף הוסיף 20 ו-14 ,  רודי גיי קלע 17 .
 אוקלוהומה  ( 22:33 )  - פיניקס  ( 23:35 )  104:102
הת'אנדר עוד הוליכו ב-5 הפרש דקה לסיום ודמיינו את הניצחון העשירי ברציפות ,  אבל אז הכל התפרק .  פיניקס חזרה למשחק ,  ובשניות הסיום ג'ייסון ריצ'רדסון חדר פנימה ושלח קליעה קשתית ומדויקת שצללה פנימה עם 0.7 שניות על השעון ,  בסל ניצחון נהדר .  אמארה סטודמאייר ,  שאולי יירגע קצת מהשמועות ויחזור להתעסק בכדורסל ,  קלע 30 נקודות גדולות ,  אבל ריצ'רדסון ,  שהסאנס במאזן 2:17 כשהוא קולע 20 ומעלה ,  סיים הלילה ככוכב המשחק עם דאבל דאבל ראשון העונה :  20 ו-13 .  גרנט היל סיים עם 21 ו-9 וגוראן דראגיץ' הוסיף 16 לסאנס ,  ששיחקו בלי נאש הפצוע .  קווין דוראנט סיים עם 36 נקודות  ( 13 מ-24 מהשדה )  ו-8 ריבאונדים ,  במשחק ה-29 ברציפות שהוא קולע 25 ומעלה .
 בוסטון  ( 19:36 )  - ניו יורק  ( 37:19 )  106:110
פול פירס נשאר בבית עם שפעת ,  ומי שנאלץ לקחת פיקוד היה ריי אלן .  זה לא רק 24 הנקודות שלו ,  עם 9 מ-14 מהשדה ,  זה בעיקר גג גדול על ווילסון צ'נדלר בדקה האחרונה ,  שעזר לבוסטון לנצח בשיניים .  נייט רובינסון ,  מול קבוצתו לשעבר ,  שיחק 16 דקות ,  בהן קלע רק 2 מ-7 מהשדה ,  כך שהסלטיקס שוב נאלצו לסמוך על הכוכבים הרגילים :  אלן  ( 24 )  ,  רונדו  ( 15 נקודות ,  16 אסיסטים )  ,  גארנט  ( 16 נקודות ,  8 ריבאונדים )  ,  מארקיז דניאלס  ( 14 )  ,  פרקינס  ( 12 )  .  אדי האוס זכה לתשואות מהאוהדים להם הביא אליפות מתוקה לפני שנתיים ,  אך הסתפק גם הוא ב-4 נקודות  ( ו-5 אסיסטים )  .  טרייסי מגריידי קלע 6 בלבד ב-27 דקות  ( 3 מ-8 מהשדה )  ,  כולל החטאה של שלשה שיכלה להשוות בסיום ,  דייויד לי קלע 28 וקטף 15 .
 קליבלנד  ( 14:44 )  - ניו אורלינס  ( 27:30 )  95:105
לקליבלנד כבר נהיה לא נעים בשביל אנטואן ג'יימיסון ,  שעדיין לא זכה לטעום את טעמו של ניצחון במדי קבוצתו החדשה ,  והלילה הקאבס גברו על ההורנטס ,  כשג'יימיסון קולע 18 במשחקו הראשון בחמישייה .  לברון ג'יימס ,  שאחראי על עשר הנקודות האחרונות של קבוצתו  ( נקודות ואסיסטים )  ,  סיים עם 20 נקודות ו-13 אסיסטים ,  וקבוצתו העונה במאזן 2:31 כשהיא קולעת 100 ומעלה .  רבע שני גדול של ההורנטס  ( 25:40 )  איפשר להם לרדת להפסקה ביתרון שתיים ,  כשמרכוס ת'ורנתון הרוקי קולע 23 מתוך ה-37 שלו  ( שיא קריירה ,  כמובן )  ,  אך בסופו של דבר לברון ,  שאקיל אוניל  ( 20 נקודות )  ,  ג'יימיסון ,  ורז'או  ( 14 ו-7 )  ואנתוני פארקר  ( 13 נקודות ,  3 מ-6 מהשלוש )  הבטיחו הניצחון למארחת .
 מיאמי  ( 29:29 )  - מינסוטה  ( 44:14 )  91:88
ההיט בלי דווין וויד היא חצי קבוצה ,  כזו שמאפשרת למינסוטה  ( בעלת המאזן הגרוע במערב )  לנצח אצלה בבית ,  והלילה קווין לאב קלע 17 וקלט 12 כדי להעניק לטימברוולבס ניצחון חוץ חמישי בלבד העונה .  ג'וני פלין קלע 16 ,  ועזר למינסוטה לעצור רצף של שישה הפסדים ,  אחרי שהיו במאזן חוץ 12:1 ב-13 האחרונים שלהם בדרכים .  דורל רייט קלע עבור ההיט שיא קריירה של 26 מהספסל ,  ג'רמיין אוניל הוסיף 18 .
 ניו ג'רזי  ( 52:5 )  - פורטלנד  ( 26:33 )  102:93
פורטלנד בתקופה לא קלה ,  ואחרי שני הפסדים רצופים ,  כשבאחרון שבהם איבדה יתרון גדול ,  הפעם הם לא אפשרו לנטס להפריע להם לפתוח פער של שני ניצחונות מההורנטס בקרב על המקום השמיני במערב .  למרקוס אולדרידג' קלע 27 ואנדרה מילר הוסיף 20 לבליייזרס ,  שרשמו ניצחון שישי בלבד ב-14 האחרונים שלהם ,  אך איבדו את מרקוס קאמבי ,  שעיקם את הקרסול ויעבור בדיקות .  קורטני לי ודווין האריס קלעו 28 כל אחד לנטס .
 גולדן סטייט  ( 40:16 )  - פילדלפיה  ( 34:22 )  110:102
איש המשפחה אלן אייברסון לקח חופשה לזמן לא מוגבל כדי להיות עם בתו החולה ,  אבל הסיקסרס הצליחו לנצח הלילה בלעדיו ,  כשלו וויליאמס קולע 26 ,  כולל חמש שלשות  ( אחת מהן מכריעה ,  14 שניות לסיום ,  שסגרה את הסיפור )  .  אנדדה איגואדלה הוסיף 22 למנצחים ,  מונטה אליס קלע 20 למפסידים ,  שכבר צימקו ל-105:102 39 שניות לסיום ,  לפני שנכנעו לוויליאמס .
 
כאילו מעולם לא עזבת
כבר במשחקו הראשון בחזרתו מהפציעה השחיל בריאנט שלשת ניצחון ,  לייקרס ניצחו בממפיס 98:99 .  פיניקס עצרה את הת'אנדר

