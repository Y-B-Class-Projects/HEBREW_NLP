רוביני : " לכלכלות המפותחות בעולם צפויה צמיחה אנמית ;  יפן - תאונה בלתי נמנעת "
 רוביני צופה :  רוב הבנקים המרכזיים בשווקים המפותחים עשויים לנקוט בסבב נוסף של הרחבה כמותית
הכלכלן נוריאל רוביני מאוניברסיטת ניו יורק ,  אשר היה בין הראשונים לצפות את המשבר הכלכלי העולמי ,  אמר היום כי הכלכלות המפותחות בעולם ניצבות בפני צמיחה  " אנמית ",  בעוד שיפן היא  " תאונה בלתי נמנעת ".  מחירי הבתים בארה"ב צפויים להמשיך וליפול ,  והצמיחה עשויה להאט ל-1% עד סוף השנה ,  אמר רוביני בכנס שנערך היום בקייפטאון שבדרום אפריקה .  על רקע הבחירות לקונגרס הנערכות היום בארה"ב ,  אמר רוביני כי אם יתממשו התחזיות והרפובליקאים יזכו בשליטה בבית הנבחרים ,  לא יהיו ככל הנראה תמריצים פיסקליים נוספים . " ההתאוששות הכלכלית תהיה בצורת u ",  אמר רוביני . " השנה הבאה תהיה תהליך כואב של הקטנת מינוף ,  הן במגזר הפרטי והן המגזר הציבורי ,  של צריכה חלשה ,  מעט הוצאות ,  צמצום גירעונות ,  יותר חיסכון ,  והקטנת החובות .  כל אלה מצביעים על התאוששות אנמית ".   " רוב הבנקים המרכזיים בשווקים המפותחים עשויים לנקוט בסבב נוסף של הרחבה כמותית ",  אמר רוביני .  אף כי לא סביר שתהיה לכך השפעה גדולה על הצמיחה ,  זה יסייע לכלכלות להימנע מחזרה למיתון ",  הוסיף .  הצמיחה הכלכלית ביפן היא נמוכה ,  בשל הדמוגרפיה והיצרנות הנמוכה ,  והאוכלוסיה המזדקנות מצביעה על  " הרבה התחייבויות לא ממומנות "  במגזר הציבורי ,  אמר רוביני . " כלכלת יפן לא ביצעה רפורמות מבניות שנחוצות לאחר 15 שנים של סף מיתון ,  ומבחינה פוליטית היא הגיעה למבוי סתום .  יפן היא תאונה בלתי נמנעת ". 

רוביני : " לכלכלות המפותחות בעולם צפויה צמיחה אנמית ;  יפן - תאונה בלתי נמנעת "
 רוביני צופה :  רוב הבנקים המרכזיים בשווקים המפותחים עשויים לנקוט בסבב נוסף של הרחבה כמותית

