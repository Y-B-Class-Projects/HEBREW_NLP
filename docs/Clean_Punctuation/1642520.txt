אוהבים גורמה
חג האהבה הוא תמיד תירוץ טוב לחגוג ,  גם אם מדובר באירוע שמיובא מחו"ל .  אספנו את עשר המסעדות שיעזרו לכם להעביר ערב רומנטי לאור נרות עם נוף מדהים ,  אינטימיות ומטבח איכותי
מל ומישל :  באהבה מאיטליה מסעדה איטלקית שכונתית שהצליחה למצב את עצמה בשורה הראשונה של עולם הפסטה התל אביבי .  תחת מעטה שלו עם ניחוח כפרי מציעים במל ומישל מספר מצומצם של שולחנות ,  עיצוב עץ חמים וייחודי והמון אהבה לאיטליה .  אל תפספסו :  ניוקי פריזאי עשיר בגבינה ,  מוגש בציר פורצ'יני וסלסת כמהין .  מחיר :  76 שקל מיוחד לוולנטיין :  צלחת תותים טריים וקנטוצ'יני  ( ביסקוויטים טוסקניים עם אגוזים )  לקינוח על חשבון הבית מחיר ממוצע לזוג :  400 שקל כתובת :  בן יהודה 155 ,  תל אביב אדורה :  טעם ביתי משודרג המטבח של אבי ביטון הופך את טעמי הבית הפשוטים למיוחדים ,  וזו גם למעשה השורה התחתונה של כל מה שרומנטי .  המפות הלבנות ,  כוסות היין המלאות והאווירה הקלאסית עושים את האווירה של המקום .  אל תפספסו :  פלאפל חצילים שרופים בפרמזן - פלאפל ממולא בבשר חצילים שרופים ,  עשבי תיבול וגבינת פרמזן ,  מוגש בליווי סלט נבטי חמנייה .  מחיר :  37 שקל מיוחד לוולנטיין :  לראשונה תיפתח אדורה גם ביום ראשון ,  וביטון מבטיח מנות חגיגיות כמו קוקי סן ז'אק מדנמרק ,  בציר פירות ים ,  פילה דג עם רסק לימון כבוש וראגו פטריות כמהין על פולנטה רכה מחיר ממוצע לזוג :  300-350 שקל כתובת :  בן יהודה 226 ,  תל אביב שלו ביער :  חודש של חגיגות המסעדה הצרפתית שבקרית טבעון שוכנת במבנה שבעבר שימש את אגודת השומרים ,  וטומן בין אבניו סיפורי אהבה וגבורה של פעם .  נתחי בשר מיושנים ,  מפות צחורות ואח מבערת תורמים לערב שכולו רומנטיקה .  אל תפספסו :  מאפה טלה - מעטפת קדאיף על מצע סלט עדשים קר ברוטב סלק ונענע .  מחיר :  38 שקל מיוחד לוולנטיין :  בשלו ביער מרחיבים את החגיגות ומקיימים חודש לאוהבים .  במהלך פברואר יוגש ,  בנוסף לתפריט הרגיל ,  גם תפריט  " תותים ,  יין ואהבה "  שיכלול את מיטב מנות המסעדה .  מחיר :  99 שקל לסועד עבור מנה בסיסית מחיר ממוצע לזוג :  250 שקל כתובת :  השומרים 1 ,  קרית טבעון קוצ'ה :  קפיצה למזרח אירופה רמת הגולן בחורף היא יעד מבוקש על ידי זוגות ,  ומה טוב יותר משילוב של צימר ומסעדה ?  במושב הפסטורלי שעל נמצא הבית של משפחת גבאי ובמרכזו מסעדה ביתית ורומנטית .  המסעדה נמצאת בתוך חלל מחופה עץ שבמרכזו אח בוערת ,  והיא עמוסה פריטי קיטש דקורטיביים .  המסעדה מגישה אוכל סרבי אותנטי .  אם תרצו לטעום מעט מהמטבח המזרח אירופי עליכם להתקשר מבעוד מועד ולהודיע על בואכם .  אל תפספסו :  בארוחה בקוצ'ה אין יותר מדי סיבות להתלבט .  התפריט המובנה כולל מרק צ'ורבה על בסיס עגבניות ,  מנת ביניים של חזה עוף מעושן ,  מגוון סלטים ולחם ביתי .  לעיקרית תזכו בשניצל עגל מגולגל וממולא בבשר עגל טחון ,  תוספות שונות ולקינוח - גומבוטה  ( כופתאה ממולאת פרי )  .  מחיר :  350 שקל ,  כולל שתייה חמה וקלה ,  כוס יין וראקיה - המשקה הסרבי הלאומי .  מיוחד לוולנטיין :  המקום והאווירה מחיר ממוצע לזוג :  350 שקל כתובת :  מושב שעל ,  רמת הגולן בית שלום :  מתכונים מדור לדור המסעדה ממוקמת במבנה עתיק מימיה הראשונים של המושבה הצפונית מטולה .  בעלי המקום שימרו ושיפצו אותו ויצרו מטבח חלבי-צמחוני שכולל מרקים ,  סלטים ,  פסטות ודגים מחומרי הגלם שמיוצרים במקום ,  החל בגבינות ועד לעוגות שמתכוניהן עוברים מדור לדור .  עם משב של היסטוריה ,  קמין עצים ענק שניצב במרכז החלל ופסנתר שמנגן בסופי שבוע ,  תוכלו ליהנות מערב אינטימי .  אל תפספסו :  סטייק פילה טונה - מוגש ברוטב הבית לצד תוספת אורז בר חום וסלט אישי .  מחיר :  89 שקל מיוחד לוולנטיין :  אין תפריט מיוחד ,  אבל ארוחה במטולה המורכבת ממגוון המנות של המסעדה ליד קמין בוער היא דרך מצוינת לחגיגה רומנטית .  מחיר ממוצע לזוג :  250-300 שקל כתובת :  הראשונים 28 ,  מטולה דלאל :  שתי ציפורים במכה על חורבותיהם של שלושה בתים בשכונה ההיסטורית נווה צדק קמה המסעדה ,  ולצדה קונדיטוריה .  לא ברור מי מהשתיים ידועה יותר ,  אך עבור רומנטיקה נטו מומלץ להיכנס אל החצר הפנימית של המסעדה וליהנות ממנות איכותיות ,  טעמים ים תיכוניים ואווירה שקשה למצוא .  אל תפספסו :  שווארמה טלה עם מסבחה שעועית לבנה וסלט עגבניות חריף .  מחיר :  88 שקל מיוחד לוולנטיין :  תפריט זוגי מיוחד לאירוע ,  הכולל גם קלמארי צרוב בחמאת עגבניות ,  מנת אנטריקוט 450 גרם עם ירקות שורש צלויים וקינוח זוגי מהקונדיטוריה הביתית .  מחיר :  210 שקל לסועד מחיר ממוצע לזוג :  300 שקל כתובת :  שבזי 10 ,  תל אביב שירי ביסטרו :  זוגי כפול שבע מתחם פינה בראש שבראש פינה העתיקה כולל חדרי אירוח ,  בר יין עשיר וביסטרו צרפתי כפרי שכדאי לבדוק :  שולחנות פסיפס ,  נוף ירוק ,  מרפסת חיצונית מקורה ומנות פשוטות מחומרי גלם איכותיים .  זהו אחד המקומות האידאליים בצפון לרגע זוגי של נחת ,  במיוחד אם החרמון מכוסה שלג והגשם מטפטף בחוץ .  אל תפספסו :  אספרגוס פורטבלו וערמונים ,  פטריות פורטבלו עם אספרגוס וערמונים ברוטב שמנת .  מחיר :  50 שקל מיוחד לוולנטיין :  אמנם ארוחת הטעימות מוגשת במסעדה בכל יום ,  אבל ערב הוולנטיין הוא זמן מצוין לחלוק שבע מנות זוגיות ,  בהן לביבות ,  דבלים במילוי גבינות צאן ,  פרוסות אנטריקוט וחזה עוף ממולא .  מחיר :  220 שקל לזוג מחיר ממוצע לזוג :  200-250 שקל כתובת :  החלוצים 8 ,  ראש פינה העתיקה קבלייר :  אווירה ירושלמית בנחלת שבעה ממתינה לזוגות מסעדה קטנה ואינטימית שמנהלת מטבח צרפתי מעודכן .  דגים ,  פירות ים ובשרים במנות מוקפדות סביב שולחנות עגולים עטויי מפה צחורה ,  בר ישיבה נעים ואווירה ירושלמית לילית .  אל תפספסו :  טורנדו רוסיני - פילה עגל ואסקלופ כבד אווז ברוטב מדירה ושמן כמהין .  מחיר :  168 שקל מיוחד לוולנטיין :  כוס שמפניה על חשבון הבית מחיר ממוצע לזוג :  500-550 שקל כתובת :  בן סירא 1 ,  ירושלים קדירת המכשפה והחלבן :  צלע עגל על צלע ההר אם עברתם את הכביש המפותל והמושלג לעתים ,  שחוצה מטעי תפוחים ודובדבנים ומגיע לבסוף לנח"ל נמרוד ,  אין ספק שאתם טיפוסים רומנטיים .  על צלע הר המשקיף אל עמק החולה ,  הרי הלבנון וצפון רמת הגולן ,  ממוקמת בקתת עץ שכאילו לקוחה מעולם אחר .  הקדירות עומדות כאן במרכז התפריט ,  ויחד עם גבינות טובות ויין מרכיבות מתכון לערב זוגי מוצלח .  אל תפספסו : " הקדירה של מכשפת ליבת ההר "  - אוסובוקו עגל מבושל בבירה וצמחי תבלין מהגינה ,  מוגש על מצע פירה עם שעועית ירוקה ופלפל אדום קלוי .  מחיר :  105 שקל מיוחד לוולנטיין :  אין במסעדה תפריט מיוחד ,  אבל הנוף המדהים הוא בהחלט לא דבר שחווים בכל יום .  מחיר ממוצע לזוג :  250-300 שקל כתובת :  נמרוד ,  רמת הגולן זוני :  ריזוטו במרפסת כמעט כל ירושלמי מכיר את המרפסות הזוגיות של זוני ,  שמושכת מבקרים 24 שעות ביממה .  העיצוב נקי ועוטה גווני עץ ושמנת נעימים ,  תפריט היינות מרשים ,  מגוון המנות רחב וקשה שלא להתפתות להתיישב בשולחן קטן במרפסת .  יש מי שהקור הירושלמי מעצים לו את החוויה .  אל תפספסו :  250 ג"ר פילה בקר בברנדי פורטובלו וציר בקר .  מחיר :  129 שקל מיוחד לוולנטיין :  תפריט ספיישלים שיכלול מנות זוגיות ומבחר קינוחים מהקונדיטוריה המקומית מחיר ממוצע לזוג :  260 שקל כתובת :  יואל משה סלומון 15 ,  ירושלים

אוהבים גורמה
חג האהבה הוא תמיד תירוץ טוב לחגוג ,  גם אם מדובר באירוע שמיובא מחו"ל .  אספנו את עשר המסעדות שיעזרו לכם להעביר ערב רומנטי לאור נרות עם נוף מדהים ,  אינטימיות ומטבח איכותי

