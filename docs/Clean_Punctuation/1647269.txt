אלביט מערכות בודקת אפשרות לרכישת החטיבה הביטחונית של ורינט
החטיבה הבטחונית של ורינט עוסקת בפיתוח מוצרי וידיאו ואודיו להקלטה וניטור עבור ארגונים ממשלתיים
חברת אלביט מערכות ,  שבשליטת מיקי פדרמן ,  בוחנת יעדי רכישה במקביל להיערכות להנפקת איגרות חוב בהיקף של מיליארד שקל.החברה בוחנת את רכישת החטיבה הביטחונית של חברת ורינט ,  העוסקת בפיתוח מוצרי וידיאו ואודיו להקלטה ,  אחזור וניטור המידע עבור ארגונים ממשלתיים כמו סוכנויות ביון ,  מעקב ומודיעין ;  וכן בפיתוח מוצרים לניטור תעבורת רשת עבור חברות תקשורת ובפיתוח מוצרי וידיאו לפעילות ביטחון פנים במתקנים ציבוריים כמו נמלי תעופה ,  תחנות רכבת ובנקים .  ורינט נשלטת על ידי חברת קומברס  ( 56% ו-65% בדילול מלא )  ,  שעל פי הערכות מתכוונת למכור חלקים מפעילותה במטרה לשפר את האיתנות הפיננסית שלה שנפגעה קשות במהלך פרשת הבקדייטינג .  ורינט נסחרת מעבר לדלפק בשווי של 760 מיליון דולר ,  לאחר עלייה של 22% מתחילת 2010 .  ורינט ,  שמעסיקה 1,200 עובדים ,  נחשבת אחד הנכסים המובחרים של קבוצת קומברס .  החברה פירסמה לפני שלושה שבועות את הנתונים הכספיים הראשוניים ל-2009 .  החברה הציגה רווח תפעולי של 49-85 מיליון דולר במחזור של 680-710 מיליון דולר ב-12 החודשים שהסתיימו בינואר 2010 ,  זאת בהשוואה להפסד תפעולי של 10-42 מיליון דולר במחזור של 664 מיליון דולר בתקופה המקבילה אשתקד .  ורינט עדיין לא פירסמה דו"חות כספיים מלאים ,  כך שלא ניתן לקבוע בוודאות את ההפסד התפעולי שלה בשנה זו .  דניאל מירון ,  אנליסט ב-rbc ,  העריך שלא מדובר במהלך הטבעי והמתבקש ביותר לאלביט מערכות ,  משום שחברות לקוחות שונים והבדלים בהיקפי העסקות .  מאלביט מערכות נמסר בתגובה שהחברה עוסקת באופן קבוע בבחינת יעדי רכישה אפשריים אולם אינה מנהלת מו"מ לרכישת ורינט .
 
אלביט מערכות בודקת אפשרות לרכישת החטיבה הביטחונית של ורינט
החטיבה הבטחונית של ורינט עוסקת בפיתוח מוצרי וידיאו ואודיו להקלטה וניטור עבור ארגונים ממשלתיים

