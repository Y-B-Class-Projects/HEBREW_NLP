גרשון : " הצלחנו ברוב המלחמות ,  חוץ מאשר לנצח "
 מאמן מכבי תל אביב הצביע על האיבודים והחטאות העונשין כגורמים להפסד בסיינה והוסיף : " גם משחקי הבית לא בטוחים "
 מכבי תל אביב רשמה הערב  ( חמישי )  את אחד ממשחקיה הטובים ביותר העונה ,  אך נותרה מאוכזבת בסיום עם הפסד 76:72 בסיינה במשחק הראשון של שלב הטופ 16 .  הצהובים היקשו על המארחים יותר מהצפוי ונשארו בתמונה עד הדקה האחרונה ,  אבל לא הצליחו להשלים את ההפתעה ,  והפכו את המשחק הביתי מול ריאל מדריד בשבוע הבא למכריע במיוחד .
 פיני גרשון שוב נראה מחויך לאחר ההפסד ,  ואמר : " הצלחנו ברוב המלחמות ,  חוץ מאשר לנצח את המשחק .  הורדנו אותם לאחוזים גרועים בבית מהשלוש ושמרנו טוב .  כמו שאני תמיד אומר משחקים כאלה נגמרים על הדברים הקטנים .  איבדנו 14 נקודות במחצית הראשונה ודומרקאנט קלע 12 ברבע האחרון .  הצלחנו לשמור על קבוצה טובה ,  שלטנו בריבאונד ,  אבל החטאנו עונשין ואיבדנו כדורים שלא היינו צריכים לאבד .  אנדרסון היחיד שלא שיחק ביום ראשון והוא היה הכי טוב ".  
לגבי המשך המשחקים בטופ 16 אמר גרשון : " גם משחקי הבית לא בטוחים .  אני לא רוצה להעריך מכיוון שהמשחק אתמול בין פילזן לריאל לא נותן שום הערכה .  ריאל זה ריאל ,  מה שהם לא יביאו מהספסל זה לא פחות ואולי יותר טוב ממה שיש לנו על הספסל .  אלה משחקים מעניינים .  היום אני צריך לקוות שיהיה בית בלי ניצחונות חוץ כי סיינה הייתה פייבוריטית .  יש לנו שני משחקי בית לא קלים ואין מה ללכת יותר מדי קדימה ".  לשאלה האם יגיע חיזוק לקבוצה ענה המאמן : " שיחקנו טוב עם ההרכב הזה .  לפעמים ,  פחות שחקן זה יותר טוב ". 
דייויד בלות'נטאל ,  שקלע שבע נקודות וקטף שבעה ריבאונדים ,  אמר : " אומנם הפסדנו ,  אבל אנחנו מרגישים טוב עם היכולת שלנו והמאמץ שהשקענו .  האמנו בעצמנו עד השנייה האחרונה של המשחק ,  הדרך שבה שיחקנו ,  הביטחון שהפגנו וההפרש הנמוך ,  משיבים אותנו מעודדים לקראת המפגש הביתי שיהיה לנו מול סיינה .  אין ספק שלאור המשחק הערב נוכל לנצח בנוקיה את סיינה ביותר מחמש נקודות ". 
המאמן המנצח ,  סימונה פיאניג'אני ,  אמר לאחר המשחק : " היה משחק קשה ,  זה ניצחון מאוד חשוב עבורנו ,  הצלחנו לנצח עם הרבה כוח מנטלי ופיזי ,  יש לנו פוטנציאל גדול ,  אבל זה בית קשה שהכל יכול לקרות בו .  עשינו כמה טעויות במשחק ,  אבל בסך הכל שמרנו מצוין ועשינו את המוטל עלינו ". 

גרשון : " הצלחנו ברוב המלחמות ,  חוץ מאשר לנצח "
 מאמן מכבי תל אביב הצביע על האיבודים והחטאות העונשין כגורמים להפסד בסיינה והוסיף : " גם משחקי הבית לא בטוחים "
 
