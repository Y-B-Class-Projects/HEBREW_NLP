נחתמה העסקה :  המשביר לצרכן תרכוש את אופיס דיפו ישראל תמורת 178.6 מיליון שקל
הקבוצה תשלם תמלוגים של 1.35% לאופיס דיפו העולמית - שיעמדו על מחיר מינימלי של 13.5 מ' ש' מ-2015
אחרי שהכריזה בחודש שעבר כי בכוונתה לרכוש את אופיס דיפו ישראל ,  מודיעה היום קבוצת כי חתמה על העסקה לרכישת רשת הציוד המשרדי וכי זו תושלם בדצמבר .  המשביר תרכוש 100% מאופיס דיפו ישראל מידיה של אופיס דיפו העולמית ,  לפי שווי חברה של 178.6 מיליון שקל .  לפני כחודש ,  הודיעה קבוצת המשביר כי תשלם 47 מיליון דולר  ( 169 מיליון שקל ) .בנוסף ל-178.6 מיליון שקל  ( בניכוי התחייבויות הרשת הישראלית לבנקים )  ,  תשלם קבוצת המשביר לאופיס דיפו העולמית סכום השקול לזה הנמצא כעת בקופת אופיס דיפו ישראל .  את העסקה מתכוונת קבוצת המשביר לממן באמצעות הלוואה בנקאית ,  והיא נמצאת כעת במו"מ עם בנק ישראלי לגבי מימון העסקה.קבוצת המשביר לצרכן תרכוש את הזכות להמשיך ולהשתמש בשם  " אופיס דיפו ",  בתמורה לתמלוגים של 1.35% מהכנסות הרשת שיועברו לרשת העולמית בסוף כל רבעון .  משנת 2015 תצטרך קבוצת המשביר לעמוד בתשלום מינימלי של 13.5 מיליון שקל בשנה ,  על בסיס הערכות כי הכנסות אופיס דיפו ישראל יגיעו לכמיליארד שקל.אופיס דיפו ישראל הינה רשת חנויות ציוד משרדי המפעילה 46 חנויות ,  מתוכן שש חנויות דיונון .  סך נכסיה של אופיס דיפו ישראל ,  נכון לסוף 2009 עמד על 308.6 מיליון שקל ,  והתחייבויותיה על 239.8 מיליון שקל.היקף המכירות השנתי של הרשת בשנת 2009 עמד על 602 מיליון שקל - קיטון של 4% לעומת ההכנסות ב-2008 .  ה-ebitda  ( רווח תפעולי תזרימי )  הסתכם ב-10.3 מיליון שקל - זינוק של 47%.בחודש מאי האחרון חתמה מועדון 365 מקבוצת המשביר לצרכן על הסכם שיתוף פעולה עם רשת אופיס דיפו ,  במסגרתו הצטרפה אופיס דיפו אל רשימת החברות המעניקות הטבות לחברי המועדון.רמי שביט ,  מנכ"ל קבוצת המשביר לצרכן ,  אמר כי  " כוונתנו להמשיך לפתח את פעילותה של אופיס דיפו ישראל הן בתחום הקמעונאי והן בתחום המכירה לעסקים ואנו מעריכים כי ההכנסות יגדלו תוך חמש שנים לכמיליארד שקל .  אנו נמשיך ונפעל להעמקת שיתופי הפעולה עם מועדון הלקוחות של הקבוצה  " קלאב 365 "  הכולל כיום גם את קהילת הסטודנטים בישראל ". 

נחתמה העסקה :  המשביר לצרכן תרכוש את אופיס דיפו ישראל תמורת 178.6 מיליון שקל
הקבוצה תשלם תמלוגים של 1.35% לאופיס דיפו העולמית - שיעמדו על מחיר מינימלי של 13.5 מ' ש' מ-2015

