עושים Ctrl Z
הגולש האנונימי היה עושה הכל כדי לשכוח ערב של שכרות בו פגע באהובתו ,  או כדי להחזיר את הגלגל אחורה
כשאני שוכב כאן ומסתכל עלייך ישנה ,  אני צובט את עצמי כדי לראות שזה אמיתי .  שאת שלי ושאת פה .  
ואני צובט את עצמי שוב כדי להתחיל ולנסות להרגיש את הכאב שגרמתי לך .  שאני גרמתי לך .  
וכשאני שואל את עצמי איך ,  איך יכולתי ,  אני פשוט לא מוצא תשובה ,  אהובה שלי .  
אני רוצה למחוק את הדמעות שבכית בגללי .  אני רוצה למחוק את הרגעים שהדפת אותי מלחבק אותך כי כל כך כעסת  ובצדק !  שלא החזרת לי צלצול ,  מבט ,  נשיקה .  שלא היית שם ,  שלא היית שלי .  
אני לא זוכר את הפנים שלה ,  הייתי כל כך שיכור שאני אפילו לא זוכר את השפתיים שלה או את הקול שלה .  אני רק זוכר שקמתי בבוקר והבנתי איך זה להרגיש בוגד .  ושהתקשרת לשאול אם נהניתי עם החבר'ה פשוט נחנקתי כי אני ידעתי ואת עוד חיית באשליה שאני מישהו מיוחד ,  אחד שלא יעשה לך את זה .  הוכחתי לך אחרת - טעית .  אני רוצה למחוק את כל הרגעים שלא ניצלתי ואמרתי לך שאני אוהב אותך ,  שלא קניתי לך מספיק פרחים ,  ושלא עניתי לך אפילו כשלא יכולתי .  שלא הוכחתי לך יותר שאני לא אני בלעדיך .  אני אוהב אותך ,  קטנה שלי .  אני מחכה שתקומי ואני אנשק אותך ותביני שהפעם  זה לתמיד .  
נכון שבכל פעם שאתם לוחצים CTRL+Z אתם ממש מתבאסים שאי אפשר לעשות גם בחיים האמיתיים את אותה הפעולה ?  כמה מאושרים יותר היינו כולנו אם היה אפשר ,  בלחיצה אחת ,  לבטל ולמחוק את כל הדברים הנוראים שעשינו ושעשו לנו .  
זאת הבמה שלכם - שלחנו לנו סיפורים ,  שירים ,  ציורים ,  תמונות או כל מה שיצרתם ,  שמספר על רגע בחיים שלכם שהייתם מתים למחוק .  אנחנו נעלה את המוצלחים ביותר לאתר ,  ויש לנו גם פרסים !  בכל חודש ,  בחצי השנה הקרובה ,  היצירה ששמערכת וואלה !  zone הכי תאהב ,  תזכה את השולח באייפוד שאפל מתנה .
 
עושים Ctrl Z
הגולש האנונימי היה עושה הכל כדי לשכוח ערב של שכרות בו פגע באהובתו ,  או כדי להחזיר את הגלגל אחורה

