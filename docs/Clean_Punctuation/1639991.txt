אמא הלכה לעבודה - חלק א'
השילוב בין אמהות וקריירה ,  כשני תחומים החשובים לנשים המעוניינות במימוש עצמי במקביל להורות בריאה ,  הנו אתגר אמיתי עמו מתמודדות נשים עובדות מידי יום
כמחצית מהנשים העובדות בישראל  ( 40% )  מצאו את הפתרון בכך שהן עובדות במשרה חלקית ורובן עושות זאת מרצון  ( 80% )  -מתוך מחקר שערך בנק ישראל .
 המבנה התרבותי הפטריאכלי של שליטה גברית ,  יצר מיתוס לגבי הנשים כמין החלש .  המהפכה הפמיניסטית שנלחמה במיתוס זה ,  עודדה נשים להוכיח שהן יכולות להסתדר גם בלי הגברים ,  ושהן לא פחות מהגבר ,  אם לא יותר .  נתוני שירות התעסוקה ,  כפי שמדווח THEMARKER מראים כי היד עוד נטויה - מאז פרוץ המשבר הכלכלי חל מהפך ביחס בין פיטורי נשים לפיטורי גברים בישראל .  עד ספטמבר 2008 פוטרו יותר נשים מגברים ,  אך מאז אוקטובר 2008 פוטרו יותר גברים מנשים .
 רבות דובר על כך שהמהפכה הפמיניסטית נעצרה באמצע הדרך ,  מעודדת את המין הנשי להתמודד בשוק העבודה ,  במקביל לשמירת מרכז הכובד בניהול משק הבית.בכתבה זו נתמקד במחיר שבמעבר ממיתוס המין החלש למלכודת המין החולש .
 הצורך של נשים להוכיח ,  שהן יכולות - כמו בפרסומות ,  להיות גם וגם ובמיטבן ,  הנו צורך ממלכד .
 תחושת הצורך להוכיח נובעת מחוויה פנימית של חוסר ,  מניעה לתחרות השוואתית ,  ובכך יוצרת מצב של גול עצמי ושיתוף פעולה עם הגישה של פרויד שעשה עוול לנשים .  פרויד חיבר פוטנטיות גברית לאנטומיה ,  וראה את גוף האישה כחסר ,  ולא כפי שהוא - אחר ,  כך שלא משנה מה האישה תעשה ,  תמיד אפשר טוב יותר .  
המלכוד הוא כאשר נשים בוחנות הצלחתן בזיקה תחרותית ,  ביחס לסביבה  לגברים או נשים אחרות ,  הן נכנסות למירוץ שלא ניתן לנצח בו .  זאת משום שתמיד יהיו מודלים שיראו לנו מוצלחים יותר והצלחה של אחרים תמיד נראית לנו קלה יותר .
 במקום זה ,  מוטיבציה להצלחה הנובעת מצורך למימוש עצמי ,  יוצרת תחושת ערך ומשמעות.מוטיבציה זו קשורה לתחושה פנימית של צמיחה והתפתחות ,  ביחס לעצמי ,  ושואבת סיפוק מאינטראקציות ,  במקום מקור לתסכול והשוואה .  נמחיש את ההבדל בין מוטיבציות אלה סביב האימהות.אישה שניגשת לאמהות ,  עם צורך להוכיח שהיא אמא טובה ,  הופכת את האימהות לשלילת המהות שלה עצמה .  כלומר  אי-מהות מלבד האמהות .  זאת משום שתמיד אפשר יהיה לתת יותר ,  ובהינתן משאבים מוגבלים ,  זה צריך לבוא על חשבון דברים אחרים  ובד"כ על חשבון עצמה .  
לעומת זאת אישה שניגשת לאמהות מתוך מוטיבציה למימוש עצמי ,  יכולה למצוא באמהות משמעות מתוך הקשר ,  ובכך להפוך את האימהות ל-אי של מהות .
 יום האישה מאפשר לנו לעצור רגע ולחשוב מה אנו באמת רוצות ,  לא ביחס לנשים אחרות ולא ביחס לגברים ,  אלה כל אישה ביחס לעצמה .  מתוך לגיטימציה לפלורליזם ,  והכרה שיש סגנונות שונים של חוויית מימוש וכולן לגיטימיות כי מתחברות לאדם עצמו ומה שנכון עבורו .
 יש נשים שרוצות להיות אמהות במשרה מלאה ,  יש שישלבו בין קריירה לאמהות ויעצימו את ילדיהן בזמן איכות ממוקד ויש נשים שהקריירה שלהן היא האי של המהות עבורן ,  וזוגיות ,  משפחה ילדים  לא בראש מעייניהן .
 
אמא הלכה לעבודה - חלק א'
השילוב בין אמהות וקריירה ,  כשני תחומים החשובים לנשים המעוניינות במימוש עצמי במקביל להורות בריאה ,  הנו אתגר אמיתי עמו מתמודדות נשים עובדות מידי יום

