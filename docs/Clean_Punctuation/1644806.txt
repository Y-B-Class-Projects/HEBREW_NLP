לשחק פלייסטיישן בחלונות
הגר Xbox עם פלייסטיישן ?  בכיר במיקרוסופט מצהיר כי לחברה אין כוונה לחסום את פלטפורמת Windows Phone 7 למתחרים
מיקרוסופט אינה פוסלת את האפשרות כי תאפשר לפלטפורמות משחקים מתחרות לקחת חלק במערכת ההפעלה הסלולרית של מכשיר ה-Windows Phone 7 ,  הצפוי לצאת במהלך השנה .  מייקל צ'אנג ,  מנהל מוצר בכיר בקבוצת הסלולר של החברה אמר בראיון כי היסטורית ,  מיקרוסופט לא חסמה גישה לפלטפורמות שהיא מפתחת ושאין כוונה לעשות זאת .
" אני חושב שגישת הפתיחות שלנו לשותפים כללה פעמים רבות גם את מתחרינו ",  אמר צ'אנג ,  וציין כי למרות הדומיננטיות של מוצרי מיקרוסופט כ-Xbox ו-Zune ,  אין הכרח כי אלו יהיו השחקנים היחידים על פלטפורמת הסלולר של החברה .  משמעות הדבר היא שיתכן שמשתמשי Windows Phone 7 יוכלו להפעיל בסלולרי שלהם גם מוצרים של חברות המתחרות ראש בראש עם מיקרוסופט בתחומים שונים ,  למשל סוני ,  יצרנית הפלייסטיישן .
 הסלולרי החדש מבית מיקרוסופט צפוי לצאת רק בעוד מספר חודשים ,  אך מעורר כבר עכשיו ציפיה רבה ,  גורף ביקורות חיוביות ואף נחשב למתחרה ריאלי לאייפון .  בדומה לאפל ,  ששילבה את מאפייני האייפוד באייפון ,  גם מיקרוסופט מתכוונת לשלב במכשירה את מאפייני הנגן שלה ,  Zune ,  ולאפשר תקשורת איתו והעברת קבצים ממנו .  בין התכונות הצפויות בטלפון החדש :  מערכת ההפעלה שלומדת את הרגלי המשתמש ומייצרת מהם פרופיל לשימוש נוח יותר ,  תמיכה במולטי-טאץ' ו-GPS מובנה .
 
לשחק פלייסטיישן בחלונות
הגר Xbox עם פלייסטיישן ?  בכיר במיקרוסופט מצהיר כי לחברה אין כוונה לחסום את פלטפורמת Windows Phone 7 למתחרים

