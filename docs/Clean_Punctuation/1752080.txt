דירה בבניין באוהאוס בלב תל אביב 
בתנועה
שם :  דוד שוראקי  ( 45 )  עיסוק :  מנהל בחברת אינטרנט מצב משפחתי :  נשוי פלוס 3 איזו דירה אתה מוכר ?   " אני מוכר דירת גן ברחוב אחד העם 92  ( בין הרחובות שנקין לבלפור )  בתל אביב ,  בשטח של 86 מ"ר עם גינה של כ-30 מ"ר ומרפסת נוספת בחזית הבניין .  הבניין :  מדובר בבניין בן ארבע קומות בסגנון באוהאוס משנות ה-30 של המאה הקודמת ,  במבנה ייחודי בצורת האות  " ח ",  ששופץ במסגרת תוכנית לשימור מבני באוהאוס ותמ"א 38 .  הבניין שופץ תוך שמירה מחמירה על כל האלמנטים של הבניין המקורי ,  כמו תריסי עץ ,  חלונות גבוהים ,  דלתות ותקרות גבוהות  ( כארבעה מטרים )  וריצוף חדר המדרגות במרצפות התקופה .  במסגרת השיפוץ נוספו לבניין שתי קומות ומעלית .  הבניין אוכלס בתחילת 2010 . " גם הדירה משופצת בסטנדרד גבוה והיא כוללת שני חדרי שינה ,  אמבטיה עם שירותים ושירותים נוספים לאורחים .  כמו כן יש מטבח מודרני ,  פינת אוכל ופינת עבודה .  בדירה מזגן מרכזי עם שליטה נפרדת לכל חדר .  לדירה אין חניה צמודה ,  אך ניתן לשכור חנייה סמוכה ב-500-600 שקל לחודש ".  השכונה : " הדירה ממוקמת על רחוב אחד העם ,  ובין הרחובות רוטשילד ,  בלפור ושנקין .  האזור מרכזי ושוקק חיים בתל אביב ,  במרכז התרבותי והפיננסי של העיר .  השילוב של המיקום בלב העיר הלבנה ,  יחד עם מבנה באוהאוס ודירה מודרנית ונוחה ,  הופכים את הדירה לייחודית באזור ".  מחיר מבוקש :  2.95 מיליון שקל איך קבעת את המחיר ?   " לפי מחיר למ"ר של נכסים דומים שנמכרו באזור ".  למה החלטתם למכור את הנכס ?   " הנכס נרכש למטרות השקעה לפני כשנתיים כשהבניין היה בתחילת השיפוץ שלו והחלטנו להשכירו או למוכרו .  השכרנו את הנכס לכמה חודשים תמורת כ-8,000 שקל לחודש ".  איך התנהגות הרוכשים ?   " הדירה מוצעת למכירה מזה כשבועיים ויש כמה מתעניינים .  באחרונה קיבלתי הצעה קונקרטית הנמוכה ב-10% מהמחיר המבוקש ".  למי מתאים הנכס ?  הנכס עשוי להתאים למשפחה צעירה עם ילד או שניים ,  אך גם לרווקים ,  גרושים או פנסיונרים שאוהבים את לב תל אביב .  הדירה יכולה להתאים גם לאנשי עסקים שמעוניינים להחזיק דירה בקרבת המשרד לעמיתים ואורחים מחו"ל ".  כמה זמן אתה מציע את הבית ואיך ?   " הבית הועמד למכירה לפני כשבועיים ואני מציע אותו למכירה באמצעות סוכנות תיווך ופרסום באתרי האינטרנט ".  תחבורה ומדד הפקקים : " המיקום הוא לב ת"א - הדרכים פנויות בגלל הנסיעה בכיוון ההפוך לכיוון הפקקים ". 

דירה בבניין באוהאוס בלב תל אביב 
בתנועה

