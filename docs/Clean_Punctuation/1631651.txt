ארומה הצליחה להפחית חיוב הארנונה על מקומות ישיבה מחוץ לסניף בקניון אבנת 
עיריית פתח תקוה הפחיתה החיוב ב-50 אלף שקל בשנה ,  לאחר שהרשת טענה ששטח השולחנות החיצוני משמש את כל באי הקניון
 >  >  ועדת הערר העירונית לענייני ארנונה בפתח תקוה הפחיתה את חיובי הארנונה של סניף ארומה בקניון אבנת ב-50 אלף שקל בשנה .  זאת לאחר שהרשת הוכיחה כי הכיסאות והשולחנות של בית הקפה ,  שנמצאים בשטחי המעבר בקניון ,  לא שייכים לה באופן בלעדי .  עיריית פתח תקוה חייבה את רשת ארומה ישראל וזכייני ארומה בקניון אבנת בפתח תקוה  ( הקניון הגדול )  בתשלום ארנונה של 65 אלף שקל בשנה .  הרשת והזכיין הגישו ערר לוועדת הערר העירונית לענייני ארנונה ,  באמצעות עו"ד ישראל בודה .  בדיון לא הסכימה ארומה לקבל חיוב של כ-65 אלף שקל בשנה ששלח לה מינהל הארנונה בעיריית פתח תקוה .  השאלה שעלתה במהלך הערר היא :  האם השולחנות והכיסאות שמוציא בית הקפה אל שטחי המעבר של הקניון נחשבים לשטח משותף ,  רחבה ציבורית ,  או שמדובר בשטח בלעדי של המסעדה .  העירייה גרסה ,  שמדובר ברחבה ששייכת לארומה .  כראיה ציינה את העובדה ששטח המעבר בקניון ,  שמשמש את סועדי ארומה ,  מרוצף בפרקט ומשמש רק את לקוחותיו .  לפיכך דרשה להחיל על השטח תשלומי ארנונה מלאים .  ארומה הצליחה להוכיח שהשטח משותף ומשמש למעבר של עוברי אורח - לאור העובדה שבית הקפה הוא הכניסה היחידה לקומה ,  ומבקרים מחויבים לעבור בו גם אם הם לא קונים בארומה .  ועדת הערר קיבלה את עמדתה של ארומה ,  והחיוב של ארומה עבור השימוש בשטחי המעבר קוצץ .  הרשת תשלם על שטחים אלה ארנונה בסך 15 אלף שקל במקום 65 אלף שקל לשנה .
 
ארומה הצליחה להפחית חיוב הארנונה על מקומות ישיבה מחוץ לסניף בקניון אבנת 
עיריית פתח תקוה הפחיתה החיוב ב-50 אלף שקל בשנה ,  לאחר שהרשת טענה ששטח השולחנות החיצוני משמש את כל באי הקניון

