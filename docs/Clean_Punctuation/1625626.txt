תמונות השנה בעולם
טובי הצלמים בעולם הצליחו לתעד בעדשתם את הסצינות הכי מרהיבות של 2009 ,  שחושפות את עולם הספורט מזווית מעט אחרת .  חלק ראשון
לברון ג'יימס קלע בפלייאוף מול אורלנדו את אחד הסלים המדהימים של השנה ,  אבל אנחנו לא שוכחים שבסופו של דבר זה לא הועיל לו ולקליבלנד להעפיל לשלב הבא ,  והכוכב הגדול אפילו לא טרח ללחוץ את ידי המנצחים
אחד הכוכבים הגדולים של השנה שעברה היה בכלל האיש על הקווים ,  פפ גווארדיולה ,  שהעמיד את אחת מקבוצות הכדורגל המדהימות ביותר בהיסטוריה של הכדורגל .  ככה ייעשה לאיש שהשמים רוצים ביקרו
עם כל הכבוד למשחקי הכדור ,  אין ספק שגם הענפים המוטוריים יכולים לספק סצינות מטורפות ספוגות באדרנלין .  לרוכב שלום ,  אין מה לדאוג
מישהו רוצה להיכנס עם האיש הזה לזירה סגורה ,  כשכל מטרתו ושאיפתו היא לרתק אתכם ,  להכניע אתכם ,  לגרום לכם להתחרט על שבכלל העזתם לקרוא עליו תיגר ?  הכירו את דן הארדי ,  מתאבק ב-UFC .  נעים מאוד
על אחד השערים המוזרים של 2009 חתום דארן בנט מסנדרלנד ,  שכבש בעזרת כדור/בלון ים שנזרק מהקהל והטעה את פפה ריינה ,  הרס לליברפול את הסיכוי לאליפות ונתן השראה ללעג לכל שונאיה של הקבוצה האומללה ממרסיסייד
לפעמים אין צורך להרחיב במילים ,  ופשוט להביט בנהג הראלי ג'רי דוהרטי ,  שמגלה שמשהו השתבש לו בדרך
איך אנחנו אוהבים את האינטנסיביות של הכדורגל ,  את התשוקה למשחק ,  את האמוציות של השחקנים ,  את ההתרגשות המטורפת .  תמונה אחת של מיכאל באלאק משקפת את זה במדויק
ג'נסון באטון זכה באליפות הפורמולה 1 באחת העונות המוזרות והמשונות שזכורות בסבב .  הפרצוף השמח של אביו ממחיש זאת היטב
אם מישהו רוצה להבין את הטירוף העולמי סביב הכדורגל ,  מספיק שיביט בסנטיאגו ברנבאו המפוצץ בזמן שכריסטיאנו רונאלדו מוצג רשמית בריאל .  מי שמצליח לעשות דבר כזה עוד לפני שבכלל כבש אחד רשמי ,  כנראה שווה 100 מיליון יורו
בגיל 38 חזר השנה לאנס ארמסטרונג לטור דה פראנס ,  תחרות הספורט המפרכת ביותר בעולם ,  אתגר שצעירים וחזקים ממנו קרסו במהלכו .  בגיל 38 ,  הוא סיים שלישי .  בגיל 38 ,  הוא עדיין נחוש כמו ילד במירוץ הבכורה שלו
אנחנו תמיד ידענו שאין מראה מרגש יותר מאשר שחקני כדורגל עולים לכר הדשא ,  אך מתברר שקשת בענן מצליחה לתת מראה אפילו פסטורלי יותר לאירוע
רוג'ר פדרר שבר השנה את שיא הזכיות בטורנירי גראנד סלאם והבטיח את מקומו בספרי ההיסטוריה של הטניס .  הזכייה ה-15 ,  כזכור ,  הגיעה אחרי ניצחון על אנדי רודיק בגמר ווימבלדון ,  בתום מערכה חמישית מטורפת .  פלא שהוא מנשק את הגביע בכזו חושניות ? 
ארסנל וליברפול סיפקו בסיום העונה שעברה את אחד ממשחקי הכדורגל המרגשים של השנה ,  עם 4:4 מטורף .  בניון אומנם כבש צמד נהדר ,  אבל כוכב המשחק היה אנדריי ארשבין ,  שכבש רביעייה מדהימה בהצהרת כוונות שלא משתמעת לשתי פנים
דווין צ'יימברס חזר למסלול אחרי שהושעה .  נחישות ורצון לא חסרים לו ,  מהירות דווקא כן
והנה אחד מכוכבי השנה ,  האיש שתדמיתו התנפצה לעיני כל העולם ,  מתועד ברגעים האחרונים בהם עוד הוגדר כשחקן גולף מצוין ,  ותו לא

תמונות השנה בעולם
טובי הצלמים בעולם הצליחו לתעד בעדשתם את הסצינות הכי מרהיבות של 2009 ,  שחושפות את עולם הספורט מזווית מעט אחרת .  חלק ראשון

