יונייטד רוסאל גייסה 2.2 מיליארד דולר בהנפקה הראשונה של חברה רוסית בהונג קונג
החברה מכרה 10.6% ממניותיה ;  רוסאל של אולג דריפסקה תשתמש בכספים שגייסה להתמודד עם חובותיה
יונייטד רוסאל ,  יצרנית האלומיניום הגדולה בעולם הנמצאת בבעלות האוליגרך הרוסי אולג דריפסקה ,  גייסה 17.4 מיליארד דולר הונג קונג  ( 2.2 מיליארד דולר )  בהנפקה ראשונה לציבור  ( ipo )  של חברה רוסית בבורסת הונג קונג - כך אמרו מקורבים לחברה לבלומברג .  מניית רוסאל תתחיל להיסחר בבורסת הונג קונג ב-27 בינואר.החברה מכרה 1.61 מיליארד מניות חדשות או נתח של 10.6% מהחברה במחיר של 10.8 דולר הונג קונג ,  לפי המקורבים .  התמחור העדכני מעניק לרוסאל שווי שוק של 21 מיליארד דולר - 12% פחות מחברת אלומינום קורפ הסינית .  רוסאל הציע מחיר של 12.5-9.1 דולר הונג קונג למניות.הנפקת המניות ,  אשר נדחתה פעמיים על ידי הרגולטורים בשל החששות מפני חובותיה של רוסאל ,  מגיע פחות מחודשיים לאחר שהחברה ,  המבוססת במסקווה ,  השלימה את הארגון הגדול ביותר בחובותיה של חברה רוסית .  דריפסקה ,  המכהן גם כמנכ"ל החברה ,  שיכנע את המיליארדר ההונג קונגי לי קה-שינג ,  רוברט קוק ממלזיה ואת קרן הגידור פולסון הניו יורקית להשקיע בחברה שלו.הרשות לניירות ערך בהונג קונג אישרה את הנפקת רוסאל בבורסה המקומית ,  אך קבעה כי החברה לא תוכל להנפיק מניות למשקיעים קמעוניים באזור .  רוסאל מכרה מניות למוסדות בינלאומיים ,  למשקיעים מקצועיים ולמשקיעים בודדים אמידים .  הנחיית הרשות לניירות ערך היתה כי על המשקיעים לרכוש מניות בסך מיליון דולר הונג קונג לפחות כל אחד .  הכספים שגויסו מההנפקה יוכלו לסייע לרוסאל להתמודד עם חובותיה .  החברה הצליחה להוריד חובותיה לרמה של 14.9 מיליארד דולר .  רוסאל רשמה הפסד של 868 מיליון דולר במחצית הראשונה של שנת 2009 לעומת רווח נקי של 1.4 מיליארד דולר ברבעון המקביל ב-2008 .  רווחי החברה לא יהיו פחות מ-434 מיליון דולר לשנת 2009 כולה ,  לפי הודעת החברה.חברות רוסיות נוספות עשויות לשקול הנפקת מניות בהונג קונג .  זאת לאחר שהבורסה המקומית רשמה עלייה של 52% בשנה שעברה בעקבות התאוששות הכלכלה המקומית מהמשבר הפיננסי .
 
יונייטד רוסאל גייסה 2.2 מיליארד דולר בהנפקה הראשונה של חברה רוסית בהונג קונג
החברה מכרה 10.6% ממניותיה ;  רוסאל של אולג דריפסקה תשתמש בכספים שגייסה להתמודד עם חובותיה

