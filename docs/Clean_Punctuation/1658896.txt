ילון הכט ללשכת עורכי הדין : " הניחו לי לנפשי "
 הכט ,  שהושעה מהלשכה בעקבות תלונה של השופט עודד מודריק ,  מבקש מהלשכה לוותר לו על האישומים המשמעתיים נגדו .  במכתב לבית הדין המשמעתי הוא מאשים את הדיינים בשחיתות וכותב : " נכון ,  הייתי קוץ בתחת כסניגור לוחם .  אין חלקי עמכם עוד "
  >  >  בנובמבר 2009 פרש עו"ד ילון הכט מלשכת עורכי הדין .  חרף פרישתו הוא ממשיך להתמודד עם דיונים משמעתיים בלשכת עורכי הדין .  באחרונה התקבלו שתי החלטות נגדו בבית הדין המשמעתי של מחוז תל אביב .  פעם אחת הוא הושעה לחצי שנה ,  ובאחרת לתשעה חודשים .  ההרשעות האלה ייכנסו לתוקף רק אם הכט יחזור בו מפרישתו .  להכט ,  שעבר לתחום העסקי ,  נמאס לקבל זימונים לבית הדין המשמעתי של הלשכה .  הכט ,  שלפני עשור נמלט מישראל בשל חובות כספיים ומאז שב לישראל ,  פורש במכתב ששלח לבית הדין הארצי של לשכת עורכי הדין ולבית הדין המשמעתי המחוזי את תפישת עולמו בנוגע למערכת המשפטית בישראל . " מובן כי כולכם  ( ציבור עורכי הדין ,  עב"א )  תמשיכו לחיות ולנהל את חייכם כתמיד ,  תצדיקו באותות ובמופתים את מעשיכם ,  ותמשיכו להיות חלק מהמערכת המסואבת והמתפוררת של מה שפעם היה קיים בישראל ואינו עוד - מערכת עשיית צדק נאורה ,  הפועלת ומונעת על בסיס של צדק וזכויות אדם בסיסיות ".  קצפו של הכט יצא על ההשעיה השנייה הקשורה ליחסים הטעונים ששררו בין הכט לשופט בית המשפט המחוזי בתל אביב ,  עודד מודריק ,  במהלך משפטו של גיא ויסמן .  הכט ייצג את וסרמן בהליך הפלילי בו הוא מואשם בביצוע מעילה בסך 123 מיליון שקל בהיותו משנה למנכ"ל הראל בית השקעות .  הכט התעמת לא פעם עם מודריק ,  עד שהודיע על פרישה בטרם הסתיימה פרשת התביעה .  במשפט הוא ענה לטלפון הנייד בדיון ויצא מהאולם ,  נעדר מדיונים ללא התראה ושיסע ללא הרף את התובעת עו"ד אסתי שלאין . " את יכולה לעשות דיבוב לדונלד דאק ",  זרק לה פעם תוך כדי ויכוח .  באחד המקרים ניסה השופט מודריק לרסן את הכט באמצעות הטלת הוצאות אישיות בסך 15 אלף שקל .  הכט הצהיר בעבר כי הוא מסרב לשלם את הקנס אף שנשלחו לו כבר הודעות לפני עיקול .  באחד הדיונים בסוף 2008 הוגדשה הסאה מבחינת מודריק :  הכט צעק על אחד העדים .  כשמודריק ביקש ממנו לחדול תלש הכט את המיקרופון ,  הסיר את הגלימה ויצא מהאולם .  מודריק הגיש תלונה נגד הכט וזה הורשע בבית הדין המשמעתי של הלשכה בעבירות של היעדר יחס של כבוד ופגיעה בבית המשפט ,  הפרת חובת נאמנות ללקוח ,  מעשים הפוגעים בכבוד מקצוע עריכת הדין והתנהגות שאינה הולמת את המקצוע .  הדיין עו"ד אבי אודיז ,  סניגור ותיק בעצמו ,  העיר בגזר הדין כי  " מקרה זה ,  לאור חריגותו ,  מהווה סמן קיצוני של התנהגות בלתי אתית .  על עורך הדין להרכין ראשו ולהכיר במנהיגותו הבלעדית של בית המשפט על ההליך המשפטי שעליו הוא מופקד .  כל אימת שעורך דין עושה דין לעצמו ,  הוא פוגע באפשרות של בית המשפט לעשות משפט ,  וכן פוגע בנאשם עצמו המעוניין לקיים את ההליך המשפטי שבו הוא מואשם .  זהו מעשה הנושא גוון מובהק של בריונות ודין עצמי ".  מסע נקם הכט טוען במכתבו שלפני ארבע שנים הוא יצא חוצץ נגד התנהלות ועד מחוז תל אביב בענייני אתיקה .  בין השאר ,  התריע אז ,  שהוועדה אינה רושמת פרוטוקולים והחלטותיה אינן מנומקות ובנות מלה אחת או שתיים .  מהמכתב ששלח עולה כי נגד הכט נפתח מה שהגדיר  " מסע נקם "  על כך שהעז לפצות פה .  את עו"ד עמוס ויצמן ,  האחראי על הקבילות נגד עורכי הדין ,  מגדיר הכט כ"כתובע נצחי שמתפרנס כבר עשרות שנים מרדיפת עורכי דין .  תחת שרביטו ,  ובסיועם של יו"ר הוועד ויו"ר ועדת האתיקה ,  צמד-חמד דורון ברזילי ואפי נווה ,  קשר גם קשרים פסולים נגדי עם חברים בהרכבי בית הדין שדנו בענייני ".  לדבריו ראשי ההרכבים שדנו במשפטיו  " עשו ככל שרק יכלו כדי להביא להרשעות ,  גם כשברור היה להם שמעשיהם פסולים ".  במכתבו טען כי אף שנדרס ואושפז בבית חולים ,  נתקע בדיון מתמשך בבית משפט או אוים על ידי משפחת פשע ,  עדיין מצא לנכון בית הדין לשפוט אותו במקרים שונים בהיעדרו .  הכט קובל על כך שוועד המחוז מביא לידיעת הציבור רק פסיקות נגדו . " השחיתות מצויה גם בקרב דיינים בבית הדין ,  שעשו ועושים יד אחת עם שלושת המוסקטרים - ויצמן ,  נווה וברזילי .. .נכון ,  הייתי קוץ בתחת כסניגור שנלחם כארי בייצגו את לקוחותיו .  פרשתי כדי שלא יהיה ספק :  אין חלקי עמכם עוד ".  הכט מבקש שיוותרו לו על כל המשפטים התלויים נגדו . " אנא השתמשו קצת בקודקודכם ,  והניחו לי לנפשי ",  סיים את מכתבו .  מלשכת עורכי הדין נמסר כי המכתב לא התקבל .  עו"ד אפי נווה מסר בתגובה כי  " צר לי על התבטאותו של הכט .  אינני מכיר אותו אישית וממילא אין ולא היה לי שום עניין אישי נגדו .  טענותיו בדבר 'רדיפתו' מופרכות מיסודן .  שני הרכבים שונים של בית הדין המשמעתי דנו בקובלנות שונות שהוגשו נגדו .  במקום לבוא בטרוניות כנגד כל מערך האתיקה ,  טוב יעשה הכט אם יפנים את המסר מפסקי הדין ".  ברזילי מסר בתגובה : " איני מעורב בהליכי המשמעת בבתי הדין לאתיקה .  אם יש לעורך דין בעיה עם החלטת בית הדין עליו לפנות לערכאת הערעור ".  ויצמן אמר בתגובה : " אני מבצע את החלטת ועדת האתיקה ". 

ילון הכט ללשכת עורכי הדין : " הניחו לי לנפשי "
 הכט ,  שהושעה מהלשכה בעקבות תלונה של השופט עודד מודריק ,  מבקש מהלשכה לוותר לו על האישומים המשמעתיים נגדו .  במכתב לבית הדין המשמעתי הוא מאשים את הדיינים בשחיתות וכותב : " נכון ,  הייתי קוץ בתחת כסניגור לוחם .  אין חלקי עמכם עוד "
 
