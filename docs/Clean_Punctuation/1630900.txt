סליחה ,  דוקטור ? 
ייחום ,  הריון ,  בעיות עור ?  להכל יש תשובה .  ד"ר איל נחמיאס ,  ווטרינר הבית של פורינה ,  עונה לשאלות שלכם
אכילת צואה אצל כלבים היא תופעה די נפוצה ,  והם עושים זאת מסיבות שונות ,  רובן על רקע התנהגותי ,  ולא כי חסר להם משהו .  הכלב רואה בצואה סוג של משחק עם ריח מעניין ואולי אף טעים ,  במידה מסוימת .  הדרך הקלה והמהירה ביותר היא פשוט מניעה של הגעה לצואה .  אם הכלבה עדין לא נגמלה מעשיית צרכים בבית ,  יש דרך פשוטה לעשות זאת וניתן לקרוא על כך באתר המצורף .
 כמו כן ,  יעזור לטייל איתה עם רצועה רגילה ולא נמתחת .  קל לשלוט בכלבה ולא לאפשר לה הגעה לצואה .  ניתן גם להוסיף קוביה אחת או שתיים של דלעת מבושלת למזון ,  פעם ביום ,  כדי להפחית את ריח הצואה במובן המושך שלה .
 געירה בכלבה בזמן הפעולה הלא רצויה לא תעזור ,  אלא לרוב תגרום לכלבה לחשוב שאתם מנסים להתחרות איתה על ה"צ'ופר ",  ותרצה לעשות זאת בהמשך בסתר ,  שלא בנוכחות הבעלים .  יש דרכים אחרות לתקן התנהגות לא רצויה זו ,  ואפשר להתייעץ עם מאלף על מנת לדעת איך עושים זאת בדיוק .
 ריח גוף חזק יכול להיות מכמה סיבות .  אחת נפוצה מאד ,  היא האוזניים .  כאשר יש גירוי דלקתי או אפילו הפרשה מוגברת ,  עלול להיות ריח חזק לכלב .  שימוש בתכשירים לניקוי אזניים יעזרו ,  במקרים של דלקת המלווה באודם גירוד וכו' ,  יש כמובן להיוועץ בווטרינר .  
סיבה אחרת היא הפרשות שעל העור ,  על אלו ניתן להתגבר בקלות עם רחצה בשמפו מתאים .  בעיות עור המלוות בגירוד ,  פצעים ,  הפרשה מרובה ,  נשירה מוגברת ,  שינוי פיגמנט וצבע הופעת מסות או גושים על העור  אלה דורשים בדיקת רופא יסודית .  הידעתם כי כחמישים אחוז מהבעיות המגיעות לווטרינר הן בעיות עור ? 
הריון בגיל כל כך צעיר לא רצוי .  יש אפשרות לבצע בדיקת אולטרא סאונד לאחר 4 שבועות מהזיווג ,  ולדעת אם היא נקלטה או לא .  אם היא לא בהריון ,  אז אין צורך כמובן לעשות דבר .  אם היא כן בהריון ,  אפשר לבצע טיפול הפלה במהלכו תקבל כדורים וזריקה אשר יגרמו לספיגה או הפלה .
 אין לטיפול פגיעה בכלבה ובמקרים מועטים יש קצת חוסר תיאבון ודיכאון קל וחולף .  לגבי הגדילה ,  קשה לומר בוודאות וצריך להכיר את הכלבה מקרוב .  באופן כללי הריון לא רצוי עד גיל שנה וחצי לפחות .
 ייחום משמעו שינויים הורמונליים בגוף הכלבה .  הנפיחות היא נורמלית לחלוטין ונגרמת מפעילות של השחלות והפרשת הורמון הנקרא אסטרוגן .  הליקוק הוא טבעי ,  כי הכלבה מרגישה את השינוי ומנסה לטפל בו בדרך המוכרת לה .  
הנפיחות תרד לאחר סיום עונת הייחום ,  שנמשכת כשלושה שבועות .  יש קשר ברור בין שינויים באורך היום  ( דצמבר הוא בעל הימים הקצרים ביותר )  להופעת ייחום .  כלבות מיוחמות משרות זו על זו את הייחום בעזרת חוש הריח ,  אפילו ממרחק רב .  חשוב לשמור על הכלבה שלא תברח בתקופה הזו ,  כי היא משנה את ההתנהגות שלה עקב השנוי ההורמונאלי .
 
סליחה ,  דוקטור ? 
ייחום ,  הריון ,  בעיות עור ?  להכל יש תשובה .  ד"ר איל נחמיאס ,  ווטרינר הבית של פורינה ,  עונה לשאלות שלכם

