בני יהודה :  לוזון שוקל לספסל את אלירן עטר
החלוץ שמתקשה לכבוש לאחרונה ,  עשוי לאבד את מקומו בהרכב לטובת לירוי צעירי במשחק בבאר שבע .  משה ביטון ישחק בחוד
בני יהודה קיימה הערב  ( חמישי )  את האימון הטקטי לקראת משחק החוץ נגד הפועל באר שבע בשבת בווסרמיל .  הזהובים מגיעים דרומה במצב רוח די טוב ולאחר שני נצחונות רצופים ,  נגד מכבי פתח תקווה בליגה ונגד הפועל אשקלון בגביע .  בשכונה מודעים לחשיבות המשחק כאשר נותרו עוד שלושה מחזורים עד סיום הליגה הסדירה ,  כאשר בקבוצה מאמינים שאפשר להילחם על המקום השלישי בטבלה ולזכות דרכו בכרטיס לאירופה .
 על פי אימון הערב נראה שהמאמן גיא לוזון שוקל לספסל את החלוץ אלירן עטר שלא תורגל היום במדי ההרכב הראשון .  עטר מתקשה למצוא את הרשת בשבועות האחרונים וייתכן שלוזון רוצה לזעזע מעט את החלוץ הצעיר ולגרום לו להתעורר ולחזור לכושר הבקעה .  מי שיפתח כנראה במקומו של עטר הוא הקשר לירוי צעירי שנכנס כמחליף בשני משחקי הקבוצה השבוע .  צעירי תורגל כקשר ימני כאשר משה ביטון אמור לפתוח כחלוץ בודד בחוד .
 בשאר ההרכב נראה שלא יהיו שינויים ,  כאשר חסן אבו זייד ומהראן ראדי תופקדו בקישור האחורי ואסי בלדוט כרגיל בקישור בצד שמאל .  מי שחוזר לסגל הוא הבלם דין מורי שסיים לרצות עונש הרחקה .  הוא צפוי לפתוח בעמדת הבלם לצידו של איבן גארידו .
 
בני יהודה :  לוזון שוקל לספסל את אלירן עטר
החלוץ שמתקשה לכבוש לאחרונה ,  עשוי לאבד את מקומו בהרכב לטובת לירוי צעירי במשחק בבאר שבע .  משה ביטון ישחק בחוד

