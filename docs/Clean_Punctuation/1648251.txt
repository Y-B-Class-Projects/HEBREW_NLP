אקוניס : " בושה וכלימה מה שהלך פה "
 יו"ר בני השרון זעם בסיום על השיפוט .  שמיר : " מאחל כל טוב לירושלים ".  גודס : " משחק שהיינו צריכים לנצח כמו גברים "
 לא מעט זעם נרשם בסיום משחק ההפסד של בני השרון מול הפועל ירושלים  ( 76:72 )  ,  בעיקר בצד אוהדי הקבוצה וראשיה .  יו"ר הקבוצה ,  אלדד אקוניס והמאמן דן שמיר התפרצו על השופטים ,  שלדעתם גרמו לקבוצתם להפסיד את המשחק .  עיקר הטענות היו על שתי שריקות :  הראשונה לאיבוד כדור של סם קלנסי ,  שנגרם ללא ספק בגלל עבירה עליו ,  והשניה בעקבות העבירה שנשרקה לארז כץ על יובל נעימי ,  ששלחה את הגארד של ירושלים לקו ,  שם הבטיח את הניצחון .  
אקוניס עצמו נשמע נזעם בסיום ,  ולא חסך את דעתו על השופטים : " אנחנו יכולים לעבוד קשה ,  להביא שחקנים ,  ספונסרים ,  קהל ,  ובסוף מה שקובע זה שופטים ",  אמר היו"ר . " זה בושה וכלימה מה שקרה פה .  גם שבוע שעבר קרה מקרה דומה ,  עם משה ביטון ואני לא מתבייש להגיד את זה .  אני לא יודע מה קורה שם .  לא יכול להיות ששופט בא ולא שורק עבירה על סם קלנסי ואז שורק עבירה של ארז כץ .  אין לי מילים .  אני מתוסכל ,  אני לא יודע איך להביע את הרגשות שלי בעניין הזה .  כמה שלא נעבוד קשה ,  זה ייגמר בקרב השופטים ולא בכדורסל ". 
מאמן הקבוצה ,  דן שמיר נשמע מפויס יותר : " ברכות לירושלים ושיהיה להם בהצלחה ביום שלישי מול ולנסיה .  אני אוהב את המועדון הזה ומאחל להם את כל הטוב ".  על המשחק עצמו ,  אמר המאמן : " אני חושב שאנחנו מוציאים מעצמנו די הרבה .  אנחנו מצליחים להוריד את הקבוצות מהממוצעים שלהם .  זה קורה לנו כל שבוע .  אנחנו גם מוציאים לפועל לא רע ,  אבל רוב המשחקים שלנו נופלים על דברים קטנים .  היום עשינו החלטות טובות ".  
על השיפוט אמר שמיר : " לאורך המשחק שריקות לא במקום ,  וזה יכול לקרות .  שתי שריקות כאלה בסוף כמובן שמכריעות משחק .  שבוע שעבר היו שני שופטים ,  בייניש ומועלם ,  שדרדרו את המשחק .  יש טעויות שמותר לעשות ,  אבל לפעמים הטעויות האלה מכריעות משחקים ".  על ההחלטה לשמור ולא לבצע עבירה בסיום ,  אמר המאמן : " אנחנו מאמינים בהגנה שלנו ,  ובגלל זה החלטנו לא לעשות פאול בסוף .  אנחנו שומרים טוב ,  במיוחד ברגעים האלה ,  שמבחינת ההסתברות קשה לעשות מולנו סל ". 
בירושלים לעומת זאת העדיפו להתרכז הרבה יותר בעובדה שהמשחק הסתיים ,  מה שעכשיו יאפשר לגודס ועוזריו להתכונן לקראת המשחק הקריטי מול ולנסיה ביורוקאפ .  גודס עצמו אמר לאחר הניצחון : " היה משחק מאוד קשה .  זו פעם ראשונה שלי כמאמן שאני בא למשחק ואחרי 48 שעות יש לי משחק על העלייה .  אתה כל הזמן חושב על רוטציה ועל חילופים ,  אבל הצלחנו לעמוד במשימה .  ליאו ליונס היה מצויין הגנתית והתקפתית .  עשינו ניצחון חשוב ".  
על הרמה הנמוכה יחסית של המשחק ,  אמר המאמן : " בני השרון לוקחת אותך למשחק שלה .  הצלחנו לעשות כמה מהלכים שניצחו לנו את המשחק .  זה ניצחון חשוב ,  אנחנו צריכים להמשיך קדימה ,  קשה לקחת משהו מהמשחק הזה לקראת המשחק מול ולנסיה .  זה משחק שהיינו צריכים לעבור אותו כמו גברים .  עכשיו אנחנו באמת מגיעים למשחק המעניין .  צריכה להיות אווירה בשביל לתת לשחקנים את האנרגיות .  אין לנו כמעט זמן להתכונן ,  אנחנו צריכים לבוא עם מה שיש .  כולנו באים מפוקסים ,  זו הזדמנות גדולה שהדברים בידיים שלנו .  נעשה מה שצריך לעשות בשביל שהחבר'ה יבואו עם אנרגיות ". 
ליו ליונס ,  שהיה המצטיין בשורות ירושלים ,  בערב די חלש מבחינה התקפית : " הרגשתי טוב להיות שם .  אני שמח כשאני מקבל את ההזדמנות שלי .  בקבוצה שלנו לא תמיד יוצא לשחק ,  ככה זה ברוטציה שלנו ,  וכל פעם שאני יכול אני עושה מה שאני מסוגל ".  לקראת ולנסיה ,  אמר השחקן : " אני חושב שאנחנו לא יכולים לקחת כלום מהמשחק הזה .  מדובר בשני סגנונות משחק שונים ". 

אקוניס : " בושה וכלימה מה שהלך פה "
 יו"ר בני השרון זעם בסיום על השיפוט .  שמיר : " מאחל כל טוב לירושלים ".  גודס : " משחק שהיינו צריכים לנצח כמו גברים "
 
