 " סוררת "  של ענת צרויה התקבל לפסטיבל ברלין
הסרט המותח ביקורת חריפה על היחס לנשים בעולם החרדי יוקרן במסגרת הפורום לקולנוע דוקומנטרי באחד מהפסטיבלים היוקרתיים בעולם 
" סוררת ",  סרטה של ענת צרויה התקבל לפסטיבל ברלין  ,  הנחשב לאחד משלושת פסטיבלי הקולנוע החשובים בעולם .  הסרט ,  שזכה בפרס הסרט התיעודי הטוב ביותר בפסטיבל חיפה יוקרן במסגרת הפורום ,  המוקדשת לקולנוע דוקומנטרי . 
" סוררת "  שנוצר בתמיכת ערוץ 8 של HOT וקרן יהושע רבינוביץ' .  עוקב אחר שתי צעירות חרדיות אשר כתבו ותעדו את מה שהן מתארות כדיכוי האישה בעולם החרדי .  צרויה יצרה בעבר את  " טהורה "  ו"מקודשת ",  שמחו גם הן ביקורת על הממסד הדתי בישראל ויחסו לנשים .  צרויה זכתה בעבר בפרס תגלית השנה מאיגוד הבמאים הצרפתי על פועלה .  
פסטיבל ברלין יתקיים בחודש פברואר .  הפסטיבל ,  שלצד פסטיבל קאן ופסטיבל ונציה נחשב לאחד האירועים הקולנועיים החשובים של השנה ,  יארח השנה בתחרות הרשמית שלו בכורות עולמיות לסרטים של רומן פולנסקי ומרטין סקורסזה .  בשנים האחרונות הפסטיבל אוהד מאד את הקולנוע הישראלי והשנה צפויים סרטים ישראלים נוספים להתקבל .  בין השאר ,  פרסם יאיר רווה בבלוג  " סינמסקופ "  כי  " פובידיליה "  של האחים יואב ודורון פז התקבל לקטגוריית הפנורמה בפסטיבל ,  אולם הדבר טרם פורסם בתוכניה הרשמית של הפסטיבל .

" סוררת "  של ענת צרויה התקבל לפסטיבל ברלין
הסרט המותח ביקורת חריפה על היחס לנשים בעולם החרדי יוקרן במסגרת הפורום לקולנוע דוקומנטרי באחד מהפסטיבלים היוקרתיים בעולם

