יוון :  לאריסה שוב מתחת לקו האדום
טועמה נכנס בדקה ה-82 ,  אך לא מנע הפסד 2:0 לפאס ג'יאנינה בקרב התחתית .  קפריסין :  90 דקות למישאלוב בהפסד פאפוס
ללא שמעון אבוחצירא הפצוע ועם סלים טועמה שעלה מהספל רק בדקה ה-82 ,  הפסידה הערב  ( שבת )  לאריסה בקרב תחתית חשוב לפאס ג'יאנינה במסגרת המחזור ה-20 בליגה היוונית .  בעקבות התוצאה השתווה פאס ג'יאנינה ללאריסה עם 21 נקודות והפרש שערים זהה ,  אבל הקבוצה של הישראלים היא זו שנמצאת כרגע מתחת לקו האדום .
 לאריסה עבר שינויים רבים בסגל שלה לאחרונה ,  אבל נדמה שהניצחון 1:2 על היראקליס בשבוע שעבר בכל זאת היה מקרי .  הקבוצה האורחת הציגה משחק רע ,  ובדקה ה-55 נענשה עם שער נגיחה של מירנס סיסיץ' .  בדקה ה-66 השלים סיסיץ' הסלובני צמד ,  לאחר טעות של השוער האורוגוואי סבסטיאן ויירה ,  שהגיע לאחרונה בהשאלה מוויאריאל .
 בקפריסין הפסידה פאפוס ,  קבוצתו של משה מישאלוב  ( 90 דקות )  ,  2:0 בבית לאנורתוזיס פמגוסטה ,  המדורגת במקום השלישי .  פאפוס נכנעה לצמד של חריסטוס מרנגוס ונותרה במקום השמיני .
  *  משחקה של לוקרן ,  קבוצתם הבלגית של עומר גולן ,  יואב זיו ואבי סטרול ,  נגד מכלן נדחה בשל תנאי מזג אוויר קשים .
 
יוון :  לאריסה שוב מתחת לקו האדום
טועמה נכנס בדקה ה-82 ,  אך לא מנע הפסד 2:0 לפאס ג'יאנינה בקרב התחתית .  קפריסין :  90 דקות למישאלוב בהפסד פאפוס

