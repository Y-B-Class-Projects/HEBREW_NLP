חופשת מחלה בתשלום ?  רק עובדים במגזר הציבורי מקבלים את מלוא השכר
החורף יורגש גם בארנק :  אם חליתם תהיו זכאים רק לחלק מהשכר הרגיל ,  אלא אם אתם עובדים במגזר הציבורי
ביום חמישי לפני שבועיים נעדרו בגלל מחלה  ( לא שפעת החזירים )  30 מבין 85 עובדי מפעל eim בעכו ,  המייצר חוטים וכבלים לתעשייה הביטחונית .  10 עובדים נוספים באו לעבודה למרות שלא חשו בטוב ,  מאחר שחשו מחויבות לסדרת מוצרים שהמפעל היה אמור לספק בתוך זמן קצר.מנכ"ל eim ,  אילן זוסמן ,  החליט בו במקום ,  בצעד נדיר ,  לסגור את המפעל ולשלוח את כל העובדים הביתה ,  לסוף שבוע ארוך . " העבודה בחברה שלנו דורשת ידיים עדינות וזריזות ,  ערנות ,  ריכוז ובעיקר דיוק מוחלט ",  אומר זוסמן . " עובד שלא מרגיש טוב ,  יתקשה לתפקד בהתאם לדרישות העבודה ". לדבריו ,  ברגע שכשליש מהעובדים נעדרו בגלל מחלה ועוד 10 אילצו את עצמם לבוא למרות שהיו מצוננים ,  לא היה טעם להמשיך בייצור . " אם לא הייתי סוגר את המפעל באותו יום ,  10 החולים היו מדביקים עוד 10 עובדים והיינו מתדרדרים למצב גרוע יותר ",  הוא אומר , " אז שחררתי את כולם בלי לנכות את יום העבודה הזה משכר העובדים .  זה שווה לי ".  זוסמן אומר כי לא זכור לו חורף כזה ,  מבחינת היקף המחלות של העובדים ." כבר מנובמבר עובדים התחילו 'להיעלם' לי ,  כי הרגישו רע .  אחרים התייצבו לעבודה עם סימנים חיצוניים כמו אף אדום או פנים חיוורות ,  או כשהם משתעלים .  הגענו למצב שהקמנו מעין חדר מיון במפעל ורכב מיוחד של החברה עמד בחצר כדי להסיע באמצע יום העבודה עובדים שחלו - הביתה או למרפאת קופת חולים .  גם מספר העובדים שנאלצו לעזוב את העבודה בגלל מחלת ילדיהם ,  גבוה יותר בחורף הזה ". לילית חננאל ,  מנהלת משאבי האנוש בחברת אופטימום ,  הפועלת התחום התיעוד הטכני ,  אומרת שמספר החולים  ( כולם בשפעת  " רגילה ")  מקרב עובדי החברה גבוה ב-10% מהרגיל בעונה זו . " בעקבות זאת ,  שלחתי תזכורת תקיפה לכל העובדים שבו ביקשתי כי יקפידו לשטוף ידיים לפני מגע עם אוכל ,  כניסה לפינת הקפה או אחרי יציאה מהשירותים ,  אבל גם לאחר התקהלות עם אנשים ,  להימנע ממגע פיסי ככל האפשר .  רכשנו מסיכות פה וביקשנו מהעובדים ללבוש אותן במצב שבו הם מתכנסים בחדר אחד עם הרבה אנשים .  במקביל ,  תגברנו את תדירות הניקוי השטחים הציבוריים ,  בחברה ,  כמו חדר האוכל ואפילו ידיות של דלתות ",  היא אומרת.הכתבה המלאה מחר במדור קריירה .
 
חופשת מחלה בתשלום ?  רק עובדים במגזר הציבורי מקבלים את מלוא השכר
החורף יורגש גם בארנק :  אם חליתם תהיו זכאים רק לחלק מהשכר הרגיל ,  אלא אם אתם עובדים במגזר הציבורי

