השבועון  " דר שפיגל ":  גרמניה מרכיבה תוכנית סיוע בשווי 20-25 מיליארד יורו ליוון
גוש היורו יעניק ערבויות והלוואות ליוון ,  מתוכן תגיש גרמניה סיוע בסך 4-5 מיליארד יורו ,  לפי התכנית
משרד האוצר של גרמניה מרכיב תוכנית במסגרתה המדינות השותפות למטבע היורו יספקו סיוע בשווי 20-25 מיליארד יורו  ( 27-33.7 מיליארד דולר )  ליוון ,  כך דיווח השבועון הגרמני  " דר שפיגל "  בשבת .  לפי המגזין ,  היקף הסיוע יתחלק בין המדינות לפי שיעור ההון של כל מדינה בבנק המרכזי של אירופה  ( ecb )  .  הסיוע יינתן בצורת הלוואות וערבויות ,  לפי הדיווח .  דובר משרד האוצר הגרמני לא מסר תגובה על הדיווח ,  וגם הנציבות האירופית ומשרד האוצר של יוון נמנעו מתגובה.לפי העיתון ,  חלקה של גרמניה בחבילת הסיוע יהיה כ-4-5 מיליארד יורו ,  ויטופל על ידי הבנק הממשלתי kfw .  לפי התכנית הגרמנית ,  הסיוע יינתן תחת תנאים נוקשים ביותר ,  והלוואות יינתנו רק כאשר יוון תעמוד בדרישות.ממשלת גרמניה ,  בראשות הקנצלרית אנגלה מרקל ,  דחתה עד כה בקשות להתחייבות לסיוע ליוון ,  למרות החששות כי היעדר סיוע עשוי לאיים על היורו .  בפומבי ,  גרמניה טוענת כי יחס מקל ליוון יסיר את הלחץ מיוון וממדינות אחרות שצברו חובות בגוש היורו ,  לצמצם את חובותיהן .  אך מאחורי הקלעים ,  מחוקקים מודים כי גרמניה מתכוננת גם למקרה שאין מנוס ממתן סיוע.מצבה של מרקל מורכב גם בשל הדיון הסוער אודות המשך קיומה של מדיניות הרווחה בגרמניה ,  שהוביל להתנגדות ציבורית קשה בגרמניה לסיוע גרמני ליוון .  לכך מצטרפת העובדה כי בעוד כחודשיים ייערכו בחירות במדינה המאוכלסת ביותר בגרמניה ,  נורדריין וסטפאליה.ראש ממשלת יוון יורגה פאפאנדרו אמר ל"דר שפיגל "  כי הוא אינו מבקש סיוע ,  וביקר את הנציבות בכך שלא הבטיחה שהמדינות החברות בגוש היורו יעמדו באמנת היציבות והצמיחה ,  המגבילות גרעונות מתקציב לשיעור מסוים מהתמ"ג . " בעבר האיחוד יכול היה לשטר באופן הדוק יותר את הפיקוח על אמנת היציבות והצמיחה - כולל אותנו ",  אמר . " בעתיד עלינו להתיר ללשכת הסטטיסטיקה של האיחוד האירופי לגשת ישירות לנתוני התקציב של המדינות החברות בגוש היורו ",  הוסיף.הגירעון של יוון התנפח ל-12.7% מהתמ"ג ב-2009 - הרבה מעל למגבלת האיחוד האירופי לשיעור של 3% מהתמ"ג .  יוון תידרש להנפיק אג"ח בשווי 53 מיליארד יורו השנה ,  בהן לפחות כ-20 מיליארד יורו באפריל ובמאי .  אם הביקוש לאג"ח ממשלתיות של יוון לא יעמוד בהיצע ,  המחוקקים הגרמניים ינסו בשקט למצוא דרך לסייע ליוון בכל זאת.בכיר בקואליציית השלטון בגרמניה אמר לרויטרס בשבוע שעבר כי גרמניה שוקלת להשתמש ב-kfw על מנת לרכוש אג"ח ממשלתיות של יוון .  הצעה אחרת היא כי הבנק הממשלתי ינפיק ערבויות לבנקים גרמניים עבור רכישת האג"ח היווניות .  בנפרד ,  דיווח  " דר שפיגל "  כי דו"ח פנימי של רגולטור הפיננסים הגרמני ,  bafin ,  הגיע למסקנה כי חדלות פרעון של יוון או מדינות אחרות בגוש היורו ,  דוגמת ספרד ,  פורטוגל או איטליה ,  עשויה לאיים באופן חמור על הבנקים בגרמניה .
 
השבועון  " דר שפיגל ":  גרמניה מרכיבה תוכנית סיוע בשווי 20-25 מיליארד יורו ליוון
גוש היורו יעניק ערבויות והלוואות ליוון ,  מתוכן תגיש גרמניה סיוע בסך 4-5 מיליארד יורו ,  לפי התכנית

