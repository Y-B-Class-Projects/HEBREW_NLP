אנגליה :  חיל התותחנים הספרדי
שערים של פברגאס ומרידה הובילו את ארסנל ל-0:2 על בולטון ,  80 דקות לתמיר כהן .  רק 0:0 לאסטון וילה מול ווסטהאם
המחזור ה-22 בפרמיירליג האנגלית הגיע הערב  ( ראשון )  לסיומו ,  כשארסנל המשיכה את הקו של מוליכות הטבלה ,  עם ניצחון חוץ בבולטון מול תמיר כהן וחבריו 0:2 .  מי שאיכזבה והתאכזבה הערב היא אסטון וילה ,  שנפרדה ב-0:0 ביתי מווסטהאם .  הלונדונים דווקא יכולים להיות מרוצים מעצם העלייה מעל הקו האדום .
 בולטון - ארסנל 2:0
כשהם רואים את צ'לסי ומנצ'סטר יונייטד מקפצות מעל יריבותיהן במחזור האחרון ,  ידעו שחקניו של ונגר כי אין מנוס מזכייה במלוא 3 הנקודות במשחק החוץ מול בולטון .  המארחים לא עשו חיים קלים לתותחנים בפתיחה ,  בעוד ארסנל לא הצליחה למצוא את הרשת עד הדקה ה-28 ,  אז הגיע מהלך קבוצתי נהדר של התותחנים ,  כשדאבל פס בין פאברגס לאדוארדו הסתיים שוב ברגליו של הספרדי ,  שמתוך הרחבה שלח כדור נמוך שהכניע את יאסקליינן .  
בולטון חיפשה את השיוויון ,  ו-3 דקות בתוך המחצית השניה קיבל תמיר כהן הזדמנות נהדרת ,  כשהרמה לרחבה מצאה את הישראלי פנוי ,  אבל כהן לא הכין נכון את הגוף והבעיטה מהאוויר לא התלבשה לו .  המארחים המשיכו להתקרב ,  כשבדקה ה-54 היה גלאס קרוב להבקיע לשערו הוא ,  אבל אלמוניה היה במקום .  דווקא כשהיה נדמה שכהן וחבריו ימצאו את שער השיוויון ,  הגיעה עוד התקפה נהדרת של התותחנים בדקה ה-78 ,  כששוב פברגאס מתחיל ,  אדוארדו הגביה ,  ומצא את פראן מרידה ,  וזה לא התקשה לגלגל פנימה את השני .  
אסטון וילה - ווסטהאם 0:0
הקבוצה מברמינגהאם פיספסה הזדמנות טובה להיצמד לטוטנהאם ומנצ'סטר סיטי במאבק על המקום הרביעי ,  כשמנגד ווסטהאם השיגה נקודה יקרה נגד קבוצת צמרת ועלתה מעל לקו האדום בזכות הפרש שערים .
 וילה הייתה יותר טובה ,  אבל לא מספיק חדה .  רביעייה קדמית שכללה את סטיוארט דאונינג ,  אשלי יאנג ,  גבריאל אגבונלהור ואמיל הסקי לא הצליחה להכניע את רוברט גרין שהציג יכולת משכנעת ,  וגם כניסתו של ג'ון קארו במקום הסקי במחצית השנייה לא עזרה .  
ווסטהאם הגיעה ללא חלוצים מהקבוצה הראשונה אחרי שגם גיז'רמו פרנקו נפצע והצטרף לרשימה הנעדרים הארוכה של הפטישים ,  אבל גם עם פרנק נובל הצעיר בהרכב ,  הקבוצה הלונדונית ניסתה ליזום והצליחה לבעוט כמה פעמים לכיוון שערו של בראד פרידל ,  אך גם כן ללא הצלחה .
 תוצאות נוספות :  
בלקבורן - פולהאם 0:2
לבלקבורן :  כריסטופר סמבה  ( 25 )  ,  ראיין נילסן  ( 54 ) 

אנגליה :  חיל התותחנים הספרדי
שערים של פברגאס ומרידה הובילו את ארסנל ל-0:2 על בולטון ,  80 דקות לתמיר כהן .  רק 0:0 לאסטון וילה מול ווסטהאם

