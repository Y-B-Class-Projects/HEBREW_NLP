קונאן אובריאן לא מתכוון לספוג את העלבון ולארח את  " טונייט שואו "  בשעה מאוחרת יותר
אובריאן אמר כי הוא מכבד את מוסד  " טונייט שואו "  ולכן אין בכוונתו לקחת חלק בהשמדתו ,  כדבריו
אן.בי.סי אולי שולטת בגלי השידור ,  אך היא אינה שולטת בקונאן אובריאן .  פחות משבוע לאחר שאן.בי.סי הודיעה לו על כוונתה לדחות את שידור  " דה טונייט שואו "  בחצי שעה ל-12:05 בלילה שעון החוף המזרחי ,  אובריאן אמר כי אין בכוונתו להסכים למה שהוא רואה בו הורדה בדרגה של התכנית והקריירה שלו ,  על מנת לפנות מקום לקודמו כמארח התכנית ,  ג'יי לנו.אובריאן אמר כי הוא  " מכבד את מוסד ה'טונייט שואו' ,  ולכן לא יכול לקחת חלק במה שאני רואה בו את השמדתה ".  אובריאן לא התפטר או רמז כי יפסיק להגיע לתכנית ,  אך לדברי בכיר ברשת ,  אובריאן מתכוון לעזוב ברגע שיושג הסדר פיננסי.במונחים הוליוודיים ,  המכתב של אובריאן הוא מחווה יוצאת דופן - פרסום הצהרה על מנת להבהיר את זעמו על החברה המשלמת לו עשרות מיליוני דולרים ,  עוד בטרם הגיע להסדר עימה .  הארוע הקרוב ביותר לכך היה כאשר ג'ק פאר עזב את הסט של  " טונייט שואו "  בזעם על צנזורה שהטילה החברה .  פאר חזר לתכנית לאחר חודש ,  אך אין ציפייה לפיוס בין אובריאן לאן.בי.סי כעת.בכירי אן.בי.סי המשיכו לפעול למען הסדר פיננסי ,  אך חלקם החלו להביע חוסר סבלנות כלפי ניסיונו של אובריאן להאשים את הרשת על תאונת השרשרת שנוצרה בתכניות הלילה של הערוץ .  אובריאן ,  שתקופתו כמארח  " טונייט שואו "  נגדעה באיבה כאשר אן.בי.סי החליטה להחזיר את לנו לשעה 11:35 בלילה ,  ולדחות את תכניתו של אובריאן בחצי שעה ,  הביע זעם הולך וגובר כלפי היחס שקיבל מהנהלת אן.בי.סי .  נציג מטעמו אמר ביום שלישי  ( אתמול )  כי ביום שני הוא  " ישב כל הלילה על ניסוח ההצהרה ". ההצהרה האשימה את אן.בי.סי גם בכך שלא העניקה לתכנית זמן רב יותר על מנת לתפוס ,  וגם לא סיפקה לה קהל חזק יותר שנשאר בערוץ מהשעות הקודמות - טענה שעשויה להתפרש כירידה על ביצועיו החלשים של לנו ב-22:00  ( אם כי בכל ההצהרה לא הזכיר אובריאן את שמו של לנו )  . " לאחר 7 חודשים בלבד ,  כש'טונייט שואו' "  עוד בחיתוליה ,  אן.בי.סי החליטה להגיב לקשיים שלהם בזמן צפיית השיא באמצעות שינוי בלוח הזמנים המוכח שלהם בשעות תכניות הלילה ". אובריאן אירח את התכנית גם ביום שלישי ,  לאחר יום עמוס של משא ומתן ,  ולא חסך שבטו מ-nbc גם בשידור : " ברוכים הבאים ל-nbc ,  הסלוגן החדש שלנו הוא 'כבר לא דופקים רק את הפריים טיים' ",  אמר .  הוא גם התבדח על חשבון עצמו : " שלום ,  קוראים לי קונאן אובריאן ,  ובקרוב אני אהיה זמין למסיבות יום הולדת ". למרות שמועות כי nbc החלה להכין מארחים זמניים לתכנית ,  nbc פסלה אפשרות זאת .  מהלך שכזה יכול להיות בעל משמעויות משפטיות ,  כיוון שהוא עשוי להתפרש כפיטורי אובריאן ,  ולהוביל להסדר כספי מוגדל עבורו .
 
קונאן אובריאן לא מתכוון לספוג את העלבון ולארח את  " טונייט שואו "  בשעה מאוחרת יותר
אובריאן אמר כי הוא מכבד את מוסד  " טונייט שואו "  ולכן אין בכוונתו לקחת חלק בהשמדתו ,  כדבריו

