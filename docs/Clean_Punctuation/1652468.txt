ספורט ביזנס | מס הכנסה יקבע את מאמן נבחרת ישראל
הסיכוי שלנבחרת ישראל יהיה מאמן זר טוב שואף לאפס .  הסיבה שקשה להביא לכאן מאמנים טובים ,  תתפלאו ,  לא קשורה לרמת הכדורגל הנמוכה שלנו ,  למזג האוויר החם או לאיום האיראני ,  אלא לשיעורי המס הגבוהים שנהוגים בישראל
בעולם הספורט ,  ובעיקר בכדורגל הישראלי ,  נהוג לדבר במונחי נטו .  מס הכנסה ?  ביטוח לאומי ?  ביטוח בריאות ?  גילום הוצאות רכב ?  אל תפריעו לשחקנים עם חישובים .  מה שחשוב לו זו השורה התחתונה  - " ביד ",  כמו שאומר ההוא מפתח תקוה במערכון של הגשש החיוור .  שחקן או מאמן שיושב עם בעל הבית למשא ומתן מדבר במושגים של נטו .  לא מעניין אותו איך צריך להיראות התלוש .  הוא מסכם ,  לצורך הדוגמה ,  על 120 אלף דולר בעונה נטו - ורוצה לראות כל חודש 10,000 דולר בחשבון הבנק .  גם מאמנים הם כאלה ,  וכאמור ,  גם שחקנים ומאמנים זרים .  כשרוברטו דונאדוני ,  מאמן נבחרת איטליה לשעבר ,  מקבל הצעה לאמן את נבחרת ישראל ודורש 1.25 מיליון יורו לשנה  ( בינתיים הסכום ירד )  ,  הוא מתכוון לנטו .  אבל מבחינת ההתאחדות הישראלית ,  גם לאחר הפחתת המס השולי ל-45% ,  מדובר על עלות של כמעט פי שניים - 2.5 מיליון יורו לשנה .  וזה לא עובר מבחינה ציבורית .  סדין אדום למאמנים הבעיה הזאת ,  שמטרפדת מינוי מאמן זר רציני לנבחרת ישראל ושלחה את לוזון לחפש אלטרנטיבות זולות בהרבה ,  היא תקנונית .  החוק נותן לשחקן זר שמגיע לקבוצה בישראל הנחה משמעותית בתשלום מס הכנסה .  המס השולי של כדורגלן או כדורסלן זר שמשחק בישראל מסתכם בלא יותר מ-25% משכרו בחמש השנים הראשונות להעסקתו ,  וזאת במטרה למשוך שחקנים טובים שיחזקו את הקבוצות הישראליות .  יש שחקנים זרים שבשבילם הגעה לישראל היא התקדמות ,  אבל יש כאלה שמגיעים למדינת ספורט שכוחת אל כמו שלנו רק בגלל הכסף .  קבוצות כמו מכבי חיפה והפועל תל אביב בכדורגל ,  או מכבי תל אביב בכדורסל ,  יכולות למשוך שחקנים כאלה - ועלות המשכורת שלהם תהיה סבירה במושגי ברוטו בשל נטל המס המופחת .  מהשנה השישית ,  השחקן הזר צריך להתחיל לשלם מס כמו ישראלי .  זו אגב הסיבה לכך שניקולה וויצ'יץ' עזב את מכבי תל אביב ,  כי עלות שכרו עלתה פתאום באופן דרמטי .  אם שחקן זר וקבוצתו מקבלים הנחה כזאת ,  למה מאמן זר לא מקבל ,  בייחוד כשלא מדובר בקבוצה פרטית ,  אלא בהתאחדות לכדורגל ובנבחרת ישראל .  עד לפני כעשור החוק לא הפריד בין שחקן למאמן - גם מאמן זר שילם מס מופחת .  אבל לפני עשור ,  לאחר קדנציה בלתי נגמרת של שלמה שרף ,  החליטו בהתאחדות ,  תחת היו"ר דאז גברי לוי ,  שהגיע זמנו של מאמן זר .  חלק מראשי סיעת הפועל התנגדו למינויו של מאמן זר ויזמו תיקון לחוק שלפיו מאמן זר ישלם מס מלא .  הדני ריצ'ארד מולר נילסן אמנם מונה - וגם הוא לא הצליח להביא את נבחרת ישראל לשום מקום - אבל במקביל שונה הסעיף בחוק ומאמן זר משלם כיום מס מלא .  באיחור של עשור ,  התרגיל של אנשי הפועל כדי למנוע מינוי של מאמן מחו"ל לנבחרת ישראל עשוי להצליח - לפחות חלקית .  או שהעלות הגבוהה תטרפד הבאת זר ,  או - מה שיותר סביר - יגיע מאמן שהוא בהכללה פחות טוב רק מכיוון שהוא מוכן לעבוד תמורת פחות כסף .
 
ספורט ביזנס | מס הכנסה יקבע את מאמן נבחרת ישראל
הסיכוי שלנבחרת ישראל יהיה מאמן זר טוב שואף לאפס .  הסיבה שקשה להביא לכאן מאמנים טובים ,  תתפלאו ,  לא קשורה לרמת הכדורגל הנמוכה שלנו ,  למזג האוויר החם או לאיום האיראני ,  אלא לשיעורי המס הגבוהים שנהוגים בישראל

