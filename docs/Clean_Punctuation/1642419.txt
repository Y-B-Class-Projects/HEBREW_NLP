בקניה חוששים : " הג'יהאד משתלט על אפריקה "
 השר הקנייתי לביטחון פנים ,  ג'ורג' סאיתותי ,  מציע לישראל עסקה : " עזרו לנו במלחמה מול ארגון אל-קאעדה ,  ואנו נעזור לכם עם בעיית המסתננים "
 השר לביטחון פנים של קניה ,  ג'ורג' סאיתותי ,  נפגש היום  ( חמישי )  עם השר לביטחון פנים יצחק אהרונוביץ' .  במהלך הפגישה התייחס השר הקנייתי למאבק בטרור ביבשת השחורה ." אני אומר לך באופן ברור - הג'יהאד משתלט על סומליה ,  מאיים להשתלט על קניה ואז על כל אפריקה ".   
" אין מנוסים מכם בפעילות כנגד טרור פנימי ",  הוסיף . " אני מבקש שתעזרו לנו בנושא .  בידע ,  בהכשרות .  אני מבטיח שנעזור לכם בכל הקשור למסתננים .  יש לנו ידע רב ואנחנו מצליחים לעצור את התופעה באופן טוב יחסי מהגבול הסומלי ".  
השניים שוחחו גם על האיום האירני .  אהרונוביץ' הזהיר כי  " לא רחוק ,  יושב לו אחמדינג'ד ומאיים על השמדת עם שכבר חווה שואה בימיו .  אסור לנו לסבול מצב שכזה ואכן לא נסבול אותו ".  
סאיתותי השיב כי  " כמדינה ידידותית לכם ,  אני אומר כי לא נסבול את ההצהרות האירניות להשמדת ישראל ".  סאיתותי אף שיבח את הסיוע של ישראל בהאיטי ,  והציע לשתף פעולה בין שתי המדינות בהתמודדות עם אסונות טבע .  השניים דנו גם במודל לגדר בגבול הדרומי של השר אהרונוביץ' ,  וכן בהקמת צוותים משותפים למלחמה בפשע המאורגן ובאימוץ פרויקט  " עיר ללא אלימות "  בקניה .
 
בקניה חוששים : " הג'יהאד משתלט על אפריקה "
 השר הקנייתי לביטחון פנים ,  ג'ורג' סאיתותי ,  מציע לישראל עסקה : " עזרו לנו במלחמה מול ארגון אל-קאעדה ,  ואנו נעזור לכם עם בעיית המסתננים "
 
