לאומי :  איתנות המשק והמחסור באלטרנטיבות השקעה - ימשיכו הסנטימנט החיובי בבורסה
בנק הפועלים : " רמתו הגבוהה של מדד ת"א 25 מעידה על עוצמתו של השוק המקומי "
" הסנטימנט החיובי בבורסה צפוי להימשך על רקע האיתנות היחסית של הכלכלה הישראלית והמחסור באלטרנטיבות השקעה ",  כך מציינים כלכלני בנק לאומי בסקירתם השבועית על השוק ההשקעות המקומי.בבנק הפועלים מעריכים כי רמתו הגבוהה של מדד ת"א 25 מעידה על עוצמתו של השוק המקומי .  כמו כן מציינים כי חוזקו של השוק המקומי עשוי לשפר את מיצובה של הבורסה המקומית בעיני המשקיעים הזרים ,  ולתת חיזוק נוסף לשוק המניות הישראלי .  בבנק סבורים כי ברמות המחירים הנוכחיות ,  שוק המניות מעניין להשקעה ,  בין היתר ,  על רקע ציפיותינו לעונת דו"חות חיובית ברובה.עם זאת ,  כלכלני הפועלים מזהירים כי יש לתת את הדעת לסיכונים הקיימים כעת בשוק ,  ובראשם האפשרות לתיקונים בשווקים העיקריים בעולם ,  על רקע שיאים נקודתיים שנרשמו ,  ואכזבה שעלולה להירשם מנתונים מאקרו כלכליים בארה"ב ובאירופה .  בישראל ,  מלבד המתאם הגבוה לשוקי חו"ל ,  קיים החשש מפני האטה בקצב היצוא על רקע חוזקו של השקל מול מטבעות עיקריים בעולם.בבנק לאומי מציינים כי במרבית ימי השבוע התנהל המסחר בשוק המניות המקומי בדשדוש עם נטייה לירידות שערים ,  תוך שהשוק המקומי מפגין חולשה יחסית לשווקים מעבר לים .  עם הודעת הבנק הפדראלי בשבוע החולף על פרטי תוכנית הרחבה המוניטארית השנייה נרגעו הרוחות ,  והאופטימיות שבה למשקיעים.מניות מומלצות של הפועלים :  שופרסל ,  אי.די.בי אחזקות ,  נייר חדרה וגולף של דנקנר ,  בזק וחברה לישראלבבנק הפועלים ממשיכים לראות בחיוב את ההשקעה בשוק המניות המקומי ,  במיוחד על רקע האטרקטיביות הנמוכה שמציעות אלטרנטיבות ההשקעה בתחום הסולידי ,  נוכח תשואותיהן הנמוכות .  בחלוקה ענפית ,  מעדיפים בבנק את ההשקעה בחברות המוטות למשק המקומי ,  בענפים כגון קמעונות ומזון .  בין המניות המומלצות על ידי האנליסטים נמנות בזק ,  שופרסל ,  החברה לישראל ,  אי.די.בי אחזקות ,  נייר חדרה וגולף.משקיעים זרים חוזרים לבורסה ישראליתעוד מציינים בלאומי כי קצב הסטת ההשקעות של משקיעים ישראלים למניות חו"ל הואט .  בחודש ספטמבר עמד היקף ההשקעה של הזרים על כ-261 מיליון דולר .  בתוך כך ,  עיקר ההשקעות נבע מהסקטור העסקי וממשקי הבית ,  ואילו היקף ההשקעות של גופים מוסדיים היה נמוך יחסית והסתכם בכ-30 מיליון דולר בלבד.מנתוני הבנק המרכזי עולה ,  כי בחודש ספטמבר חזרו המשקיעים הזרים לשוק המניות המקומי ,  עם רכישת מניות בהיקף של כ-130 מיליון דולר נטו ,  לעומת תזרים שלילי של כ-90 מיליון דולר באוגוסט ,  ותזרים חיובי של 223 מיליון דולר נטו ביולי.במבט לעתיד ,  סבורים גם בהפועלים כי נהיה עדים לתזרים חיובי של משקעים זרים למניות המקומיות ,  וזאת בזכות המעבר לקבוצת המדינות המפותחות ,  והשוואה של הכלכלה המקומית לשווקים אלו .  השוואה זאת ממצבת את המשק הישראלי כבעל אטרקטיביות גבוהה נוכח ביצועי יתר על פני מרבית הכלכלות המפותחות ,  ובכללן הכלכלה האירופית ,  היפנית והאמריקאית.השוק הסולידיכלכלני לאומי סבורים כי קיימת עדיפות השקעה באיגרות חוב ממשלתיות בעלות טווח השקעה בינוני .  עם זאת ,  רמת התשואות הנמוכה שמציע אפיק זה טומנת בחובה רווחי הון מוגבלים למדי ,  ולפיכך יש לבחון הסטת כספים סלקטיבית לאפיק הקונצרני ,  בו עדיפות איגרות צמודות ,  לאור המרווחים הנמוכים המגולמים באג"ח השקליות.בהתייחסם לאפיק האג"ח הממשלתי ,  סבורים בלאומי כי רמת הסיכון הכרוכה בהשקעה בחלקו הארוך של עקום התשואות גבוהה לאחר עליות השערים החדות שחלו בו מתחילת השנה .  נוסף על כך ,  חלקו הקצר של העקום מציע רמת תשואות ריאלית שלילית ואטרקטיביות ההשקעה בו נמוכה.בהפועלים ממליצים להקטין את משקלם של אג"ח ממשלתיות צמודות וקצרות ,  וסבורים כי החשיפה לטווח הקצר צריכה להיעשות באמצעות השקעה באג"ח קונצרניות קצרות המדורגות גבוה  ( מעל aa- )  בשילוב איגרות חוב בדרוג a+ ובמינון נמוך .
 
לאומי :  איתנות המשק והמחסור באלטרנטיבות השקעה - ימשיכו הסנטימנט החיובי בבורסה
בנק הפועלים : " רמתו הגבוהה של מדד ת"א 25 מעידה על עוצמתו של השוק המקומי "
 
