נשים שולחות כבשים
נשים מבלות יותר מגברים ברשתות חברתיות .  על פי הסקר של משרד הפרסום מקאן אריקסון ,  75% מהגולשות רוכשות מוצרים על בסיס המלצות שקיבלו ברשת
80% מהנשים חברות ברשתות חברתיות וגולשות בפורומים - כך עולה מסקר מקיף שנערך בקרב נשים בקבוצות גיל שונות באוכלוסיה היהודית מעל גיל 18 .  מהסקר עולה עוד כי רק מיעוט הנשים בישראל - פחות מ-10% - אינן משתמשות באינטרנט ככלי חברתי ליצירת קשרים .
 את הסקר ערך משרד הפרסום מקאן אריקסון יחד עם יוניליוור ,  תנובה ,  שירותי בריאות כללית ולוריאל .
 בהשוואה לגברים נמצא ,  כי נשים פעילות יותר ברשתות חברתיות מגברים ;  73% מהגולשות מתעדכנות במה שכתבו חבריהן לעומת 53% בלבד בקרב בגברים ו-55% מהנשים מעלות תמונות ברשתות חברתיות לעומת 49% מהגברים .
 75% מהנשים הגולשות באינטרנט אמרו כי קיבלו החלטה על קניית מוצר בעקבות המלצה שקראו באינטרנט ,  כאשר 45% ביצעו קניה בפועל בעקבות חיפוש מידע ברשת .
 לדברי איריס בק ,  מנכ"ל מקאן אריקסון , " בעולם השיווק נשים נחשבות לקהל היעד המחוזר ביותר וכמשווקים אנו מבצעים מחקרים שונים הבודקים התנהגות צרכנית של נשים בעולם הפיזי .  עם זאת ,  עד כה ,  לא נחקרה לעומק התנהגות נשים בעולם הדיגיטלי וכיצד היא משפיעה על הרגלי הצריכה שלהן .  ממצאי המחקר הם בעלי חשיבות רבה לתכנון אסטרטגיית הפרסום המכוונת לקהל יעד זה ". 


נשים שולחות כבשים
נשים מבלות יותר מגברים ברשתות חברתיות .  על פי הסקר של משרד הפרסום מקאן אריקסון ,  75% מהגולשות רוכשות מוצרים על בסיס המלצות שקיבלו ברשת

