תנובה משקיעה 25 מיליון שקל במיתוג מחדש ;  תקציב הפרסום יגדל בעוד 15%
בתחילה ימותגו מוצרי החלב הבסיסיים ובהמשך ישתלב מותג הבית גם במוצרי החברות הבנות סנפרוסט ומעדנות .  מנכ"ל תנובה : " תנובה תגדל בכל שנה בקצב גבוה יותר מזה של השוק "
  >  >  תנובה ממתגת את מוצריה מחדש בהשקעה של 25 מיליון שקל .  בתחילת המהלך ירוענן הלוגו של החברה ויעוצבו מחדש אריזות מוצרי החלב הניגר והגבינות הרכות .  בהמשך ימותגו שאר מוצרי המחלבה ,  מלבד המותגים יופלה ,  שוקו שוק ופיראוס .  המסר השיווקי של המהלך הוא  " לגדול בבית ישראלי ".  ל-themarker נודע כי לאחר שתבסס תנובה את המיתוג החדש בזירה שבה היא מחזיקה בנתח השוק הגדול ביותר - מוצרי החלב הבסיסיים - היא תטמיע אותו גם במוצריהן של החברות הבנות סנפרוסט ומעדנות .  הקשר בין תנובה לשתי החברות מוצנע כיום ,  ועל מוצריהן מופיע רק לוגו קטן של החברה האם .  בתנובה מעוניינים כעת להגדיל את הלוגו כדי לחזק את הקשר בינה לבין סנפרוסט ומעדנות .  את המהלך מובילים מנכ"ל קבוצת תנובה אריק שור ,  מנכ"ל המחלבה אייל מליס וסמנכ"לית השיווק של המחלבה ענת שון-גרוס .  משרד הפרסום הוא מקאן-אריקסון והמעצב הוא ברוך נאה . " לתנובה יש חיל רגלים חזק :  המשאיות שלנו מגיעות לכל מקום ומנצחות בקרב בשטח .  רואים את זה בנתחי השוק שלנו ,  שגדלו בשנים האחרונות ",  אומר שור ל-themarker . " עכשיו אנחנו מחזקים את חיל האוויר שלנו ובונים מטרייה מותגית חזקה - בונים את המותג  ? תנובה' כך שהוא יוכל לקדם את הפעילות שלנו בכל הקטגוריות ".  עם זאת ,  בתנובה מכירים גם בחסרונותיו של המותג .  הוא אמנם נתפש כחזק בשוק מוצרי הבסיס - החלב הניגר ,  הלבן והגבינות - אך בתחומים צעירים כמו שוקו ,  מעדנים לילדים ולפעוטות ומוצרים פרוביוטיים יש לו פחות כוח .  לכן לא יוטמע העיצוב החדש בזירות אלה .  העיצוב לא יעטר גם את גבינות פיראוס מאחר שזהו מותג חזק ,  אשר בתחום שבו הוא פועל תופשים הצרכנים את גבינות הבוטיק כאיכותיות יותר מגבינות שיוצרו בתשלובת קונצרנית .  לפני כשנה וחצי ביצעה שטראוס מהלך דומה ,  שבו הטמיעה את שפת המותג החדשה באריזות כל המוצרים שלה ובנתה שפה שיווקית חדשה .  גם טרה ,  שבבעלות החברה המרכזית לייצור משקאות ,  מיתגה מחדש את מוצריה לפני כשנה .  שור מעדיף שלא להתייחס לעניין . " סדר היום שלנו נקבע על פי האג'נדה שלנו ולא על פי מעשיהם של המתחרים ",  הוא אומר .  שטראוס נתפשת כחברה חדשנית יותר .  המהלך הזה נועד לשנות את התפישה של תנובה כחברה מיושנת ?   " תנובה תיתפש כחדשנית על בסיס מעשים ולא בשל תדמית כזו או אחרת ".  מה היעדים של המהלך ?   " המטרה ברורה :  נגדיל את השוק כולו ותנובה תגדל בכל שנה בקצב גבוה יותר מזה של השוק ".  שור מספר כי כדי לעמוד ביעדים יגדל השנה תקציב הפרסום של תנובה בכ-15% .  לדבריו , " ההשקעה השיווקית והפרסומית בכל המותגים שלנו תגדל ".  את 2009 סיימה החברה עם גידול של 40% בתקציבי הפרסום ,  שהסתכמו בכמעט 70 מיליון שקל  ( לפי נתוני יפעת )  .  לפיכך ,  תוספת של 15% תסתכם בכ-10 מיליון שקל .  סכום זה ייתוסף למהלך המיתוג ,  שיעלה כ-25 מיליון שקל .
 
תנובה משקיעה 25 מיליון שקל במיתוג מחדש ;  תקציב הפרסום יגדל בעוד 15%
בתחילה ימותגו מוצרי החלב הבסיסיים ובהמשך ישתלב מותג הבית גם במוצרי החברות הבנות סנפרוסט ומעדנות .  מנכ"ל תנובה : " תנובה תגדל בכל שנה בקצב גבוה יותר מזה של השוק "
 
