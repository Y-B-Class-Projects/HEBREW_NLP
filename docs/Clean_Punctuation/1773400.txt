הכנסת תחל את ההצבעות על תקציב המדינה
ההצבעות על התקציב לשנים 2011-2012 יחלו ב-10:00 .  אתמול הובטחה תמיכת ש"ס בתקציב לאחר שרה"מ הודיע שהקואליציה תתמוך בחוק הדיור בתמורה לתמיכת ש"ס בתקציב
הכנסת תחל הבוקר  ( רביעי )  את ההצבעות על תקציב המדינה וחוק ההסדרים לשנים 2011-2012 בקריאה שנייה ושלישית .  בשעה 9:30 ייערכו נאומי הסיכום מנציג קדימה ,  שר האוצר לשעבר ח"כ רוני בר-און ,  שר האוצר יובל שטייניץ ויו"ר ועדת הכספים ח"כ משה גפני .  בסביבות השעה 10:00 תחל סדרת ההצבעות ויתאפשרו עשר הצבעות שמיות על כל חוק  ( התקציב וההסדרים )  .  ההצבעות הוקדמו בעקבות דרישת  " קדימה ". 
אתמול נרשם הישג ליו"ר ש"ס ,  השר אלי ישי ,  לאחר שהבטיח את תמיכת הקואליציה בחוק הדיור שהגישה בתמורה לתמיכת ש"ס בתקציב המדינה .  על פי הצעת חוק הדיור ,  המדינה תעניק 800 שקלים בחודש מהמשכנתאות לרוכשים דירה ראשונה באזור עדיפות א' .  רוכש דירה ראשונה באזור עדיפות ב' יזכה להחזר משכנתא חודשי בסך 475 שקלים .  לפני שבוע וחצי ,  החליטה ש"ס לדחות את הדיון בנושא בשלושה שבועות כדי לאפשר הידברות .
 בתוך כך ,  בקול ישראל דווח כי המחלוקת עם סיעת יהדות התורה לא נפתרה וכי אנשיה מאיימים לתמוך בחלק מההסתייגויות לתקציב .   . " אני לא מתכוון להיות ילד טוב ",  אמר יושב ראש ועדת הכספים ,  משה גפני .  עם זאת ,  הוא הדגיש כי סיעתו טרם קיבלה החלטה סופית באשר להתנהלותה בהצבעות על סעיפי התקציב .
 
הכנסת תחל את ההצבעות על תקציב המדינה
ההצבעות על התקציב לשנים 2011-2012 יחלו ב-10:00 .  אתמול הובטחה תמיכת ש"ס בתקציב לאחר שרה"מ הודיע שהקואליציה תתמוך בחוק הדיור בתמורה לתמיכת ש"ס בתקציב

