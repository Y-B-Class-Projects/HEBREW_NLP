שלמה ארצי - גבר החלומות במגזר הרוסי 
שלמה ארצי הוא גבר החלומות הישראלי של נשות המגזר הרוסי ,  כך עולה מסקר שערך ערוץ 9 בשיתוף עם מכון מותגים לרגל יום האישה הבינלאומי .  ארצי התברג במקום הרביעי בדירוג הכללי ,  לאחר השחקנים הרוסים איוון אורגנט ,  קונסטנטין הבנסקי וסרגיי בזוקוב .  עוד מככבים ברשימה :  יאיר לפיד  ( במקום החמישי )  ,  אקי אבני ,  אברי גלעד ,  עידו רוזנבלום ואביתר בנאי .  את הרשימה סוגר אייל גולן ,  במקום הלפני אחרון .  את דירוג  " האדם הנערץ עליך "  מוביל אביגדור ליברמן  ( 23.1% מהקולות )  ואחריו התברגו במקומות השני ושלישי ראש הממשלה ,  בנימין נתניהו ,  ונשיא המדינה ,  שמעון פרס  ( כ-19% כל אחד )  .  יצחק רבין דורג במקום הרביעי עם 12.1% .  לעומת זאת ,  הגבר הישראלי לא זכה למחמאות בקרב נשות המגזר :  רק 23.7% השיבו בחיוב לשאלה  " האם הגבר הישראלי רומנטי בעיניך ?  "  לאוניד בלחמן ,  מנכ"ל ערוץ 9 : " בקרב הקהל דובר הרוסית נחשב יום האישה זה שנים ארוכות לחג אזרחי לכל דבר ועניין - יום שבו נשים מקבלות מתנות מהגברים הקרובים להן ". 

שלמה ארצי - גבר החלומות במגזר הרוסי 
nan
