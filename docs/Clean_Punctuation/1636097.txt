אכזבה ,  נקודה
פורטסמות אמנם לא הפסידה ,  אבל ה-1:1 שלה נגד ווסטהאם במשחק תחתית לא שירת אותה היטב .  וולבס - ליברפול 0:0
לאחר שמנצ'סטר יונייטד הביסה את דרכה אל פסגת הליגה ביום שבת ,  המחזור ה-23 בפרמיירליג נמשך גם הערב  ( שלישי )  ,  עם ארבעה משחקים מעניינים .  
במוקד נכשלה ליברפול להמשיך את המומנטום שהתחילה עם הניצחון על טוטנהאם ,  כשהתארחה אצל וולבס מהתחתית ונפרדה ממנה ב-0:0 בלבד .  מי שנהנתה מאיבוד הנקודות של ליברפול היא טוטנהאם ,  שגברה 0:2 על פולהאם בדרבי לונדוני והגדילה את הפער מהסקאוזרס במקום הרביעי .
 ואם בתחתית עסקינן ,  הרי שפורטסמות בהחלט עומדת על הפרק וזו איכזבה והתאכזבה מ-1:1 בלבד בפראטון פארק נגד ווסטהאם ,  שבעצמה בוודאי תהיה מאוכזבת אחרי איבוד היתרון .  פומפי בכל מקרה ,  זכתה בצהריים לחדשות טובות כשלמדה שהיא יכולה שוב לרכוש שחקנים ,  אלא שבערב אספה רק נקודה למאמצי ההישארות שלה בליגה .
 עוד בתחתית :  בולטון השיגה ניצחון יקר 0:1 על ברנלי משער של צ'ונג יונג לי הדרום קוריאני בדקה ה-35 .  תמיר כהן שיחק 90 דקות במדי המנצחת וראה כרטיס צהוב אחרי עבירה על טיירון מירס .
 ליברפול ,  כך נדמה ,  מתעקשת העונה למלא את הדלי במעט מים ,  בל לבעוט בו בכל פעם מחדש עוד לפני שהוא מתמלא .  אחרי ניצחון חשוב ויוקרתי 0:2 על טוטנהאם ,  שקידם אותם בצורה משמעותית לכיוון המקום הרביעי ,  האדומים שוב נכשלו ליצור מומנטום חיובי ונפרדו בתיקו לא מחמיא מול קבוצה שנאבקת על חייה בליגה .
 המחזור בחלוצים גרם לרפא בניטז להציב את דירק קויט בחלוץ חוד ,  אבל האדומים לא היו מספיק מסוכנים ,  על אף שהיו עדיפים .  גם כניסתו של דויד נ'גוג במקומו של אלברט ריירה בדקה ה-67 לא עזרה לקבוצה ממרסיסייד ובמחצית השנייה דווקא וולבס הייתה זו שבעטה יותר לכיוון של השער של פפה ריינה .  בסיום 0:0 ונקודה בלבד לשתי הקבוצות .  יוסי בניון הפצוע לא נכלל בסגל ליברפול למשחק .
 אחרי שהפסידה לה לפני מספר שבועות ,  פורטסמות רצתה לנקום בווסטהאם וגם להשיג את חשבונה שלוש נקודות ,  אבל הייתה קרובה יותר להפסד לאשר לניצחון .
 ההזדמנות הראשונה הגיעה בדקה ה-20 ,  כשההגנה של פורטסמות לא תיפקדה ופרנק נובל הצעיר קיבל כדור לאחד על אחד עם אסמיר בגוביץ' ,  אבל ידו של השעור הייתה על העליונה .  דיאמנטי הגיע לכדור החוזר ובעט חזק ברגל שמאל ,  אבל השוער הבוסני שוב הדף .  
דקה וחצי עברה ופורטסמות הגיבה כשרוברט גרין נאלץ מתוח איברים כדי להדוף בעיטה שטחה של בואטנג .  הקצב המהיר לא נעצר כאן ו-ווסטהאם הגיבה בהתקפה מתפרצת בסיומה מצא את עצמו ג'ק קוליסון מול בגוביץ' ,  כשהאחרון שוב הודף נפלא לקרן .  שלוש דקות מלאות במצבים לכיבושים ,  אבל השוערים שמרו על התוצאה המאופסת .
 בדקה ה-52 גם בגוביץ' לא עזר .  דיאמנטי קיבל כדור באגף הימני והעלה לרחבה ,  בגוביץ' לא יצא ,  קאבול ניסה להרחיק בנגיחה ,  אבל הכדור פגע בגופו של אפסון ,  עשה קשת קטנה ונכנס .  שער מוזר ו-0:1 לאורחים .
 אחרי שהיא ספגה ,  פורטסמות נראתה יותר נחושה לכבוש .  בואטנג עוד הספיק לבעט החוצה ממצב נוח ,  אבל בדקה ה-76 הגיע השוויון אחרי שג'ון אוטאקה בישל לדני וובר המחליף וזה כבש מול גרין וקבע 1:1 ,  מה שהייתה גם התוצאה הסופית .
 טוטנהאם אמנם איבדה מעט מהרוח הגבית אחרי ההפסד לליברפול ,  אבל הערב היא ידעה לחזור לתלם וגם לנצל את התיקו של האדומים בוולבס כדי להגדיל את הפער במקום הרביעי .  פולהאם מנגד ,  ניצחה העונה רק פעם אחת בחוץ וגם הערב המאזן הזה לא היה עתיד להשתנות .
 אחרי כמה ניסיונות עקרים ,  התרנגולים עלו ליתרון בדקה ה-27 ,  כשבישול של לוקה מודריץ' הטכני הסתיים בשער מקרוב של פיטר קראוץ' .  שער ליגה חמישי העונה לחלוץ התמיר .  דייויד בנטלי המושמץ כבש את השני בדקה ה-60 בבעיטה חופשית וחתם את הניצחון הנאה .
 
אכזבה ,  נקודה
פורטסמות אמנם לא הפסידה ,  אבל ה-1:1 שלה נגד ווסטהאם במשחק תחתית לא שירת אותה היטב .  וולבס - ליברפול 0:0

