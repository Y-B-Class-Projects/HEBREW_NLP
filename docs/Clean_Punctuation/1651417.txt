סוף עידן בטבע
פיליפ פרוסט מונה ליו"ר טבע ,  יחליף את אלי הורביץ שכיהן בתפקיד 8 שנים .  פרוסט מחזיק ב-1.6% ממניות טבע בשווי 900 מיליון דולר .  הורביץ ביקש להאריך חופשת המחלה שאליה יצא בפברואר 2010
 ( באדיבות הערוץ הראשון ) 
פיליפ פרוסט ,  סגן יו"ר חברת טבע ,  מונה ליו"ר החדש של החברה בישיבת מועצת המנהלים שנערכה בשעות הצהריים .  פרוסט  ( 73 )  יחליף את אלי הורביץ ששימש בתפקיד יו"ר טבע בשנים 2002-2010 ובתפקיד מנכ"ל החברה ב-2002-1977 .  
הורביץ  ( 77 )  ביקש להאריך את חופשת המחלה שאליה יצא במחצית פברואר 2010 לאחר טיפולים שעבר .  טבע לא גילתה עד עתה במה חלה הורביץ ,  מה טיבם של הטיפולים שעבר ומה מצבו הנוכחי .  
פרוסט מחזיק ב-1.6% ממניות החברה בשווי של 900 מיליון דולר .  הוא קיבל את המניות כשמכר את השליטה בחברת איווקס לחברת טבע בינואר 2006 לפי שווי חברה של 7.4 מיליארד דולר .  פרוסט מכר ב-2009 לפחות 1.4 מיליון מניות של טבע בשווי של 70 מיליון דולר על פי המחיר הממוצע של מניית טבע בשנה זו בעוד שהורביץ מכר לראשונה 300 אלף מניות של טבע בשווי של 14.5 מיליון דולר .  
טבע נסחרת כעת בירידה במחזור של 73 מיליון שקל לעומת מחזור ממוצע של 113 מיליון שקל ביום בחודש האחרון .
 
סוף עידן בטבע
פיליפ פרוסט מונה ליו"ר טבע ,  יחליף את אלי הורביץ שכיהן בתפקיד 8 שנים .  פרוסט מחזיק ב-1.6% ממניות טבע בשווי 900 מיליון דולר .  הורביץ ביקש להאריך חופשת המחלה שאליה יצא בפברואר 2010

