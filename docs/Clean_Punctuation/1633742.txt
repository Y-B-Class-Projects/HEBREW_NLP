ממשלת ונצואלה השתלטה על 3 בנקים פרטיים
מספר שבועות לאחר שהממשל השתלט על 8 בנקים פרטיים וחברות השקעות ,  הודיע המפקח על הבנקים בוונצואלה על הלאמת 3 בנקים נוספים בשל  " בעיות קשות בניהול "
 המפקח על הבנקים בוונצואלה הורה הלילה  ( שלישי )  על הלאמתם של שלושה בנקים בבעלות פרטית ,  בשל חשדות לפעילות לא סדירה .  לדברי המפקח היה צורך בהלאמת הבנקים בשל  " בעיות קשות של אדמניסטרציה וניהול ".  רק לפני שבועות ספורים השתלטה ממשלתו של הוגו צ'אווס על הנהלותיהם של שמונה בנקים פרטיים נוספים וחברות השקעות ,  בגין טענות להפרת חוקי הבנקאות .  בסוף השבוע נשא צ'אווס את הנאום השנתי שלו לפרלמנט ,  בו הודיע על שורת צעדים כלכליים .  בין היתר הודיע צ'אווס על מינוי שר אוצר חדש ,  על העלאת שכר המינימום ועל הכוונה לחזק את המטבע הלאומי .  במהלך הנאום הנשיא לא שכח לעקוץ את מתנגדיו והכריז : " הם אומרים שהמדינה נמצאת בקריסה ושצ'אווס הולך ליפול ,  אבל הם הולכים להתאכזב .  הם אומרים שהכל קורה באשמת צ'אווס וחוזרים על כך כל הזמן ,  אז יש אנשים שמאמינים להם .  יש כאן ממשלה ,  שיודעת מה היא עושה ". 
צ'אווס מינה לתפקיד שר האוצר החדש את השר לתכנון כלכלי ,  חורחה גיאורדני ,  הנחשב לתומכו הוותיק ,  כיהן כשר בממשלתו במשך 11 שנים לסירוגין ומזוהה עם מדיניותו הכלכלית של הנשיא ,  שכוללת פיקוח הדוק על המחירים ועימותים תכופים עם עשירי ונצואלה .  
נשיא ונצואלה גם הכריז כי בכוונתו להעלות את שכר המינימום ב-25% וכי ממשלתו תפעל לחיזוק הבוליבאר ,  המטבע הלאומי ,  בשוק האפור בכדי שיגיע לשער יציג של 4.3 בוליבאר לדולר .  בוונצואלה קיימים שלושה שערי מטבע ,  כששניים מהם נקבעים על ידי הממשלה והשלישי  נסחר בעבר בשוק השחור ,  אך הפך לאחרונה לחוקי . " הדולר יורד ולכן גם המחירים צריכים לרדת ",  הדגיש צ'אווס , " אנחנו צריכים להעריך מחדש את הבוליבאר ". 

ממשלת ונצואלה השתלטה על 3 בנקים פרטיים
מספר שבועות לאחר שהממשל השתלט על 8 בנקים פרטיים וחברות השקעות ,  הודיע המפקח על הבנקים בוונצואלה על הלאמת 3 בנקים נוספים בשל  " בעיות קשות בניהול "
 
