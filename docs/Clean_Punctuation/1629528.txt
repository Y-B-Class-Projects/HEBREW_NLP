ארה"ב הקלה את ההגבלות על פרסום סיגריות  - " החוק הנוכחי פוגע בחופש הביטוי "
 שופט פדרלי קבע כי אין מקום לאסור על פרסומות לסיגריות שבהן תמונות צבעוניות
 >  >  שופט פדרלי בקנטאקי פסק אתמול כי חברות הטבק בארה"ב יוכלו להשתמש בצבע ובגרפיקה בפרסומותיהן ,  לאחר שחוק שנחקק ב-2009 אסר זאת עליהן ,  בטענה שפרסומות אלה מושכות את הצעירים לצרוך סיגריות ולעשן .  השופט ,  ג'וזף מקינלי ,  פסק כי החוק למניעת עישון במשפחה ולפיקוח על הטבק ,  שעליו חתם נשיא ארה"ב ,  ברק אובמה ,  ביוני ,  מפר את חופש הביטוי של המפרסמים .  החוק הגביל את הפרסום של חברות הטבק לטקסט בצבע שחור על רקע לבן ,  ללא תמונות ,  מלבד במגזינים בעלי קהל קוראים מבוגר .  עם זאת ,  מקינלי הותיר ללא שינוי את מרבית הסעיפים בחוק ,  בהם האיסור על שיווק מוצרים נלווים לסיגריות ,  כמו חולצות טי וספלים ,  והאיסור על מתן חסויות לסיבובי הופעות ולאירועי ספורט .  כמו כן ,  החברות עדיין מחויבות להצמיד תוויות אזהרה לחפיסות הסיגריות ולפרסומות .  חברות הטבק הביעו שביעות רצון מההחלטה חברות הטבק ,  שמחו על המגבלות אשר נקבעו בחוק ביוני ,  הביעו שביעות רצון מהפסיקה בקנטאקי . " אנו מרוצים מהחלטת השופט ,  שמצאה כי כמה מהמגבלות בחוק היו בניגוד לחוקה - כולל מה שאנו חושבים שהיתה אחת הסוגיות החשובות בתיק :  השימוש בצבע ובתמונות בפרסומותינו ",  אמר דיוויד האוורד ,  דובר חברת הטבק אר .  ג'יי ריינולדס .  ריינולדס ,  יצרנית הסיגריות השנייה בגודלה בארה"ב ,  ולורילרד טבקו ,  היצרנית השלישית בגודלה בארה"ב ,  הגישו באוגוסט תביעה בדרישה לביטול המגבלות שהוטלו על השיווק של סיגריות .  לטענת החברות הנ"ל ,  החוק ,  אשר נועד להניא ילדים ונוער מעישון ,  הרחיק לכת והותיר אותן ללא כל אמצעים לתקשר עם ציבור המעשנים הבוגרים .  פיליפ מוריס ,  השייכת לחברת אלטריה ,  ושמייצרת מחצית מן הסיגריות שנמכרות בארה"ב ,  הביעה תמיכה בחקיקה הקודמת ,  ולכן לא היתה מעורבת בתביעה כלל .
 
ארה"ב הקלה את ההגבלות על פרסום סיגריות  - " החוק הנוכחי פוגע בחופש הביטוי "
 שופט פדרלי קבע כי אין מקום לאסור על פרסומות לסיגריות שבהן תמונות צבעוניות

