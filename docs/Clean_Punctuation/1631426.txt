למתנחלים והפלסטינים יש סיבה חדשה לריב
יידוי אבנים ,  הצתת רכוש והתפרעויות נוספות - כל אלה הם חלק ממאבק בין מתנחלים לפלסטינים על מעיין קטן בצפון רמאללה .  הפלסטינים : " המעיין הזה הוא סמל המאבק שלנו "
  ( צילום :  יותם רונן ,  עריכה :  גדי וינסטוק ) 
אם לא היו חסרות למתנחלים ולפלסטינים סיבות לריב ביניהם ,  הכירו את המאבק הגדול הבא :  מעיין קטן צפונית לרמאללה וסמוך להתנחלות נווה צוף שכבר הפך לסאגה השבועית מדי יום שישי .  מזה כשבועיים נאבקים פלסטינים מהכפרים נבי-סאלח ודיר-ניזאם מול מתנחלי נווה צוף סביב שאלת הבעלות על המקום ,  כשבתווך נמצאים חיילי צה"ל .
  הפלסטינים טוענים כי הם טובלים במעיין מזה מאות שנים וכי השטח בו נמצא מעיין אל קוס  ( מעיין הקשת )  שייך לתושב דיר ניזאם .  המתנחלים לעומת זאת טוענים כי הפלסטינים כבר שנים לא טבלו את רגליהם ב'מעיין מאיר' ,  ובארבע השנים האחרונות הם כבר הספיקו להקים במקום פרגולה ולטפח את המקום ,  מה שמעביר את החזקה לידיהם .  
מעיין מאיר או מעיין אל קוס ,  איך שתבחרו ,  הפך בשבועיים האחרונים מדי יום שישי לזירת התגוששות בין הפלסטינים למתנחלים בריטואל הכולל ידויי אבנים בין שני הצדדים ,  הצתת הפרגולה על ידי הפלסטינים ,  ביצוע  " תגי מחיר "  על ידי המתנחלים ,  ורימוני גז ומיטב הפירוטכניקה שיכולים האמצעים לפיזור הפגנות של צה"ל ומג"ב לספק .
 לדברי גורם ביטחוני ביהודה ושומרון הפלסטינים כבר הציגו מסמכים המוכיחים לטענתם שהם הבעלים של המקום .  מאז שיא האינתיפאדה נאסר על הפלסטינים להגיע למקום ,  ורק ב-2006 הם חזרו לפקוד אותו באופן קבוע .  המתנחלים בינתיים הספיקו להכיר את המקום ולטעון לבעלות עליו .  
הגרסה הפלסטינית שונה : " פתאום לפני שנה התחלנו לראות שנערים מנווה צוף מגיעים למעיין באופן קבוע ואפילו הקימו שמה סככה ",  מספר מחמוד אבו טארק מדיר ניזאם המחזיק בחלקת אדמה באזור . " הגיע מצב שהתחילו לגרש אותנו .  לפני שבועיים הגענו למקום אבל המתנחלים גירשו אותנו והצבא הכריז על המקום כשטח צבאי סגור .  אנחנו במעיין כבר מאות שנים והמתנחלים פשוט רוצים להשתלט על המקום .  הם עכשיו הפכו אותו למקווה כאילו זה מקום קדוש .  אחר כך הם גם באו וכרתו לנו עצי זית ,  כאילו  " תג מחיר "  על שריפת הסככה .  הם חושבים שאנחנו נשב בשקט ?  "
 למתנחלים לעומת זאת ,  יש גרסה אחרת : " אף אחד לא הפריע לפלסטינים לעבד את האדמות שליד המעיין והחבר'ה שלנו מזה שנים יורדים למקום ומטפחים אותו ",  מספר איציק שדמי מנווה צוף , " הפכנו אותו לפנינת טבע .  גם הפלסטינים הגיעו לשם ונרגעו מהעבודה ,  רק שלפני שבועיים הגיעו למקום אנשי שמאל שחיממו את הפלסטינים ,  שהשתלטו על המעיין ,  הורידו את השלט ששמנו במקום ושמו שם דגל פלסטין ,  כאילו לומר שמעכשיו זה השטח שלהם ".   
" אם יש פלסטיני שטוען שזה שלו שילך לבית משפט ,  אבל עד אז הוא שייך לנו ",  מצהיר שדמי . " שתבין ,  אנחנו יושבים שם כבר 4 שנים ,  ואם אף אחד לא תובע בזמן הזה בעלות .  לנו אין בעיה ,  אנחנו מזמינים את כולם לשבת ומבחינתנו שיהיה שלט בעברית ושלט בערבית ושכל העולם ייהנה מהמעיין ,  אבל להגיד שזה שלהם ,  לבוא ולשרוף את הסככה שהקים הנוער שלנו ולהכריז שזו פלסטין ?  לזה אנחנו לא מוכנים ". 
בינתיים הפך הקרב הזה להצגה הטובה ביותר ביהודה ושומרון ,  והמאבק במקום מצליח להאפיל אפילו על ההפגנות נגד גדר ההפרדה .  עכשיו ,  שני הצדדים מבטיחים להיאבק עד הסוף על המעיין שנובע מבין הסלעים . " אנחנו נמשיך במה שהתחלנו ",  אומר אבו טארק , " אם המתנחלים ימנעו מאיתנו לבוא למקום ,  כל יום שישי נגיע לשם ,  אינשאללה .  המעיין הזה הוא סמל המאבק שלנו ולא נפסיק עד שנשיב את השטח ששייך לנו ".  
בקרב המתנחלים לא מתרגשים מהצהרות המלחמה של הפלסטינים : " אם הם יהפכו את המאבק על המעיין לג'יהאד ,  אנחנו נענה להם גם כן במלחמת עולם .  לא נסכים שהם ישרפו ,  יזרקו אבנים וייפגעו בנו .  אם הפלסטינים יישרפו לנו עוד פעם אחת את המקום אנחנו נשרוף להם מנה אחת אפיים .  הגיע הזמן שהצבא יעמוד בהבטחות שלו למנוע את הגעת הפלסטינים למקום ויחזיר לעצמו את חוט השדרה ".  
מיחידת מתאם פעולות הממשלה בשטחים נמסר בתגובה כי  " מדובר בקרקע לא מוסדרת ולא רשומה בספריית הטאבו .  יחד עם זאת ,  לפני כשבוע הגישו הפלסטינים מסמכים הנמצאים כרגע בבדיקה ע''י המדינה וגורמי המנהל האזרחי הרלוונטיים לצורך בחינת בעלות על הקרקע ".  עוד נמסר כי אנו נמצאים בקשר יומיומי ,  הדוק ושוטף עם הגורמים הפלסטינים והישראלים במטרה לשמור על הסדר הציבורי באזור .
 
למתנחלים והפלסטינים יש סיבה חדשה לריב
יידוי אבנים ,  הצתת רכוש והתפרעויות נוספות - כל אלה הם חלק ממאבק בין מתנחלים לפלסטינים על מעיין קטן בצפון רמאללה .  הפלסטינים : " המעיין הזה הוא סמל המאבק שלנו "
 
