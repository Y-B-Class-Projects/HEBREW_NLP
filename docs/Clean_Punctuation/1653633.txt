תוכנית ויסקונסין - לא מה שחשבתם 
מעגל העבודה
 >  >  המאבק על תוכנית אורות לתעסוקה  ( ויסקונסין )  ,  שהלך והחריף באחרונה והתנהל בחלקו גם על גבם של מבקשי העבודה ומקבלי הבטחת ההכנסה ,  לווה במגוון דעות .  בין המתנגדים לתוכנית לאחרים המשבחים אותה ניצבת והכנסת ,  הדנה אם להמשיכה ובאיזה היקף .  באחרונה פורסם הדו"ח החודשי של המינהלת האחראית על התוכנית בתמ"ת .  מדובר בדו"ח בלתי תלוי הבוחן את עבודתם של זכייני אורות לתעסוקה ומציג נתונים מפתיעים :  כ-14% ממשתתפי התוכנית במרכזי ההשמה של החברה בחדרה ונתניה ,  מוגדרים כ"משתתפים מרצון ".  משתתפים אלה ,  לפי הגדרת משרד התמ"ת ,  לא מחויבים לתוכנית  ( לרוב בשל גילם ,  הגבוה מ-45 )  ולמרות זאת ,  בוחרים מרצונם להשתתף בתוכנית ולהסתייע ביועצי התעסוקה ולא להיות תלויים בגמלה או הבטחת הכנסה .  השאלה היא אם התוכנית כל כך מושמצת ,  מדוע הם בוחרים להשתתף בה מרצון ?  מתברר כי רבים מהם החליטו להשתתף בתוכנית אף שהם לא מחויבים מהטעם הפשוט שהם מבינים ויודעים כי התוכנית מסייעת להם לקדם את עצמם .  הבחירה לקחת חלק באורות לתעסוקה מחייבת את המשתתפים לתוכנית אישית בהיקף שעות קבוע ,  ובתמורה ,  במקרים מסוימים ועל פי החסמים ,  מזכה אותם בשירותים תומכי עבודה ,  הכשרות בתחומים שונים וכל סיוע שמעניקה התוכנית למשתתפיה .  מצד אחד ,  המדינה משקיעה במתן סיוע לפתרון חסמים ומענקים בשווי אלפי שקלים למשתתפי התוכנית כתמיכה למאמציהם לקדם את עצמם ולצאת ממעגל האבטלה והבטחת ההכנסה .  המשתתפים מקבלים מהמדינה את ההטבות והעזרה שהיא מציעה בהכוונה וההשמה במקומות עבודה השומרים על חוקי העובדה לאחר שחלקם לפחות כבר נואשו מחיפוש עבודה במקומות אחרים .  מצד שני ,  מהן האלטרנטיבות שמציעים מתנגדי התוכנית למבקשי העבודה ?  להיות מועסקים לעתים אצל מעסיקים שאינם משלמים שכר כחוק ולא מקיימים את התנאים הסוציאליים ,  או להיכנע לחיים של תלות בקצבאות הבטחת הכנסה ולהמשיך לחיות דור אחרי דור ללא יכולת להשתחרר מכבלי האבטלה .  דווקא כאשר הוויכוח על עתיד התוכנית בעיצומו ,  חשוב להזכיר כי העבודה היא ערך ,  ופרנסה בכבוד אינה בושה .  נכון ,  יש כמה גופים התומכים בזכותו של האדם להמשיך ולחיות על קצבאות והבטחת הכנסה ,  אבל מתברר כי ציבור גדול של מקבלי הבטחת הכנסה דווקא מעוניין לצאת ממעגל העוני והתלות .  ציבור זה ,  גם אם הוא דור שני או שלישי למצוקה ,  מצביע ברגליים כשהוא פועל ומנסה לצאת ממעגל הנצרכות באמצעות השתתפות מבחירה באורות לתעסוקה - תוכנית שאולי פחות טובה לחלק מהעמותות ,  אבל כנראה טובה לציבור ,  לחברה ולמדינה .  הכותב הוא מנהל איג'נס ישראל ,  זכיינית תוכנית אורות לתעסוקה בנתניה ובחדרה

תוכנית ויסקונסין - לא מה שחשבתם 
מעגל העבודה

