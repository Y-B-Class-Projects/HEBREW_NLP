ליגת העל :  מכבי ת"א ניצחה 1:2 את הפועל פ"ת
הצהובים חזרו מפיגור  ( ביטון ,  70 )  לניצחון משערים של עטר  ( 83 )  ומדוניאנין  ( 93 )  ,  והראו הרבה אופי של קבוצה שרוצה אליפות
מכבי תל אביב לימדה הערב  ( שבת )  את יריבותיה שיעור בריצה לאליפות .  הצהובים נראו רע מאוד ,  אבל הצליחו להשיג ניצחון 1:2 סופר דרמטי על הפועל פתח תקוה במסגרת המחזור החמישי בליגת העל מול בלומפילד ריק לחלוטין ,  בשל עונש רדיוס שספגה מכבי בגלל התנהגות הקהל שלה מול בני סכנין במחזור השלישי .  לצהובים זהו ניצחון ליגה רביעי ברציפות ושישי בכל המסגרות ,  והיא עלתה באופן זמני למקום הראשון .  אלירן עטר  ( 83 )  והאריס מדוניאנין  ( 93 )  הצילו לצהובים את הנקודות הכל כך יקרות האלה ,  אחרי שכבר פיגרו משער של דודו ביטון  ( 70 )  .  מנגד ,  פתח תקוה ,  שהייתה טובה יותר והגיעה להזדמנויות ,  יכולה להרגיש מאוד מאוכזבת לאחר ההפסד השלישי שלה העונה .
 למכבי תל אביב ,  שהוכתרה בזמן האחרון כאלופה העתידית לאחר חמישה ניצחונות רצופים בכל המסגרות ,  אסור לתלות את היכולת החלשה באצטדיון הריק .  צהובים הציגו יכולת חלשה במיוחד ,  כנראה החלשה שלהם העונה ,  ולא היו ראויים לשלוש הנקודות .  השחקן היחיד שאפשר לציין לחיוב הוא גל אלברמן ,  שהחליף את ג'יבריל סידיבה בדקה ה-73 ,  והכניס הרבה רוח במפרשים של מכבי ,  בעיקר בהתקפה - חלק אותו הוא מבצע טוב בהרבה מאשר הקשר ממאלי .  
אולי זו השאננות מהשבחים שקיבלה הקבוצה מהתקשורת בתקופה האחרונה ,  אולי זו הנמנום שנכפה על הקבוצה מהאיצטדיון הריק ,  אבל מה שבטוח זה שהאליפות ממש לא מובטחת לשחקנים של נמני ומזרחי ,  וכדאי מאוד שצמד המאמנים יבהירו את זה לשחקנים .  מצד שני ,  אם הקבוצה מצליחה לנצח גם ביום כזה חלש ,  אין פלא שבמועדון יש העונה תחושת אופטימיות מיוחדת .
 מנגד ,  בפתח תקוה בהחלט יכולים להרים את הראש לאחר המשחק הזה .  הקבוצה של אלי מחפוד אמנם נותרה ללא נקודות ושוב ספגה בסיום ,  אך הציגה כדורגל לא רע בכלל ואם תמשיך כך תוכל לצבור נקודות ולברוח מהאזור המסוכן .  מחפוד יכול להיות שבע רצון מהיכולת של צעירים כמו דודו ביטון  ( הטוב במגרש )  ,  ישראל זגורי ,  איאד חוטבה ורפי דהן ,  כשגם הוותיקים כמו ג'וניור ויסה וגיא צרפתי מציגים כדורגל שמזכיר ימים יפים יותר שלהם .
 דקה 4 :  צרפתי קיבל מסירת רוחב ומ-28 מטר שיחרר בעיטה חזקה שעברה סמוך לקורת שערו של שטראובר .
 דקה 22 :  גפני מסר לבוזגלו ,  שהכניס כדור עומק לרחבה ,  אך מתיאס היה הראשון לכדור והרחיק אותו לחוץ .
 דקה 29 :  צרפתי מסר כדור עומק ארוך ,  זגורי הצליח לגבור על גפני בעזרת יד ברורה ,  המשיך בהתקפה ומשמונה מטר בעט יש לאפו של שטראובר .
 דקה 34 :  מדוניאנין ביצע כדור חופשי מזווית קשה וניסה להפתיע את דורי .  הכדור חלף סמוך לשער ,  אך חלוצי מכבי לא הצליחו לדחוק פנימה .
 דקה 35 :  מתיאס הגביה מאגף ימין ,  ויסה הוריד בנגיחה לביטון שעשה סיבוב יפה ,  אך בעט חלש ישר לידיים של שטראובר .
 דקה 36 :  כדור רוחב של פתח תקוה עבר את שטראובר והגיע לזגורי שהקדים את גפני ,  אך מחמישה מטר ושער ריק בעט הקשר החוצה .  החמצה איומה .
 דקה 47 :  מלול הגביה מאגף ימין ,  קולאוטי נגח מקרוב ישר על גופו של דורי .  הכדור חזר לרנגלוב ,  שבעט אך נבלם .
 דקה 56 :  ביטון קיבל מסירת עומק ,  פרץ לרחבה ובעט טיל למשקוף של מכבי תל אביב ,  שניצלה במזל .
 דקה 70 :  גול !  צרפתי הכניס כדור עומק לביטון ,  שבנגיעה אחת בעט מצד שמאל לפינה הנגדית .  0:1 מוצדק לחלוטין להפועל פתח תקוה .
 דקה 83 :  גול !  אבידור הסתבך ברחבה ,  אך הצליח להתאושש ולהעביר את הכדור לעטר ,  שעצר ובעט חזק ושטוח לפינה .  1:1 בין מכבי תל אביב להפועל פתח תקוה .
 דקה 93 :  גול !  מדוניאנין קיבל מסירה ומ-20 מטר שיחרר כדור חזק ושטוח לפינה .  1:2 למכבי תל אביב .
 הרכב מכבי תל אביב :  לירן שטראובר ,  קלמי סבן  ( דימיטאר רנגלוב ,  46 )  ,  סאבו פאביצ'ביץ' ,  אבי סטרול ,  רוני גפני ,  ג'יבריל סידיבה  ( גל אלברמן ,  73 )  ,  דור מלול ,  האריס מדוניאנין ,  מאור בוזגלו  ( יובל אבידור ,  63 )  ,  אלירן עטר ,  רוברטו קולאוטי .
 הרכב הפועל פתח תקוה :  שניר דורי ;  עמנואל מתיאס ,  דניאל אדו ,  גל כהן ,  איאד חטובא ;  ג'ונתן אסוס ,  רפי דהן  ( אור בן חמו ,  90 )  ,  גיא צרפתי  ( אלון תורג'מן ,  81 )  ,  ישראל זגורי ,  ג'וניור ויסה ;  דודו ביטון .
 
ליגת העל :  מכבי ת"א ניצחה 1:2 את הפועל פ"ת
הצהובים חזרו מפיגור  ( ביטון ,  70 )  לניצחון משערים של עטר  ( 83 )  ומדוניאנין  ( 93 )  ,  והראו הרבה אופי של קבוצה שרוצה אליפות

