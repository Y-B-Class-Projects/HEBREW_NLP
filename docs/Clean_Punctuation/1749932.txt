הושג הסכם קיבוצי באוניברסיטת בן גוריון
אוניברסיטת בן גוריון חתמה על הסכם עבודה קיבוצי לעובדים המנהלתיים והטכניים במוסד .  במסגרת ההסכם ,  ישופרו תנאיהם של -100 עובדים מהדרגות הנמוכות
הסתדרות מרחב הנגב חתמה היום  ( ראשון )  על הסכם עבודה קיבוצי לעובדים המנהליים והטכניים באוניברסיטת בן גוריון .  במסגרת ההסכם שנחתם ,  ישופרו תנאיהם של למעלה מ-100 עובדים המועסקים בדרגות הנמוכות ביותר באוניברסיטה .  
כמו כן ,  הושג בהסכם כי יגדל שיתוף נציגות העובדים בתהליכי ניהול העובדים באוניברסיטה והשקיפות ,  הוסדרו השינויים המבניים החד צדדיים שניסתה הנהלת האוניברסיטה לעשות ,  כמו במכון לביוטכנולוגיה ובמכון הספורט ,  ובנוסף ,  ניתנה אפשרות להארכת תקופת הניסיון של עובד קבוע בתפקיד חדש ,  בכפוף להסכמת מועצת העובדים .  עוד הוסכם כי במידה ותתקיים מחלוקת על ניוד עובד ,  תועבר ההכרעה ליו"ר מרחב הנגב בהסתדרות ונשיאת האוניברסיטה .  
ההסכם ,  שתוקפו למשך 3 שנים ,  לווה ונוהל על ידי עו"ד יעל ואהוד שילוני .  כמו כן עם יו"ר מועצת העובדים ,  אבנר מזרחי ,  יו"ר מרחב הנגב בהסתדרות ,  מאיר בביוף ,  ומנהל חטיבת המוסדות להשכלה גבוהה בהסתדרות ,  ראובן פרי .  ההסכם הוא לכ- 1300 העובדים המנהליים והטכניים באוניברסיטה .
 יו"ר מרחב הנגב בהסתדרות ,  מאיר בביוף אמר לאחר החתימה על ההסכם ,  כי  " מדובר בהסכם ראוי לעובדים .  ההסכם משפר באופן משמעותי את שכרם ותנאי העסקתם של העובדים החלשים באוניברסיטה ".  

הושג הסכם קיבוצי באוניברסיטת בן גוריון
אוניברסיטת בן גוריון חתמה על הסכם עבודה קיבוצי לעובדים המנהלתיים והטכניים במוסד .  במסגרת ההסכם ,  ישופרו תנאיהם של -100 עובדים מהדרגות הנמוכות

