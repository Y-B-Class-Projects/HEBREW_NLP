בעקבות הזמן האבוד
מעריב שוב מעביר שכר חלקי לעובדיו .  אחרי שבחודשים קודמים לא הועברו תשלומי פנסיה לעובדים ,  גילו חלק מעובדי nrg כי לא קיבלו תשלום עבור שעות נוספות
מספר עובדים באתר nrg של העיתון מעריב קיבלו רק חלק ממשכורות חודש ינואר .  לוואלה !  ברנז'ה נודע כי עובדים המשתכרים לפי שעה לא קיבלו את השכר המגיע להם עבור שעות נוספות .  
העובדים טוענים כי במדור השכר של העיתון לא ידעו להשיב להם מה פשר הטעויות בתלוש השכר וענו לטענותיהם בתשובות סותרות שנעו בין  " נפלה טעות והסכומים יוחזרו בחודש הבא "  ו  " החודש הוחלט לא לשלם שעות נוספות ".  
אחד העובדים אמר לוואלה !  ברנז'ה : " אנחנו מקבלים תשובות לא ברורות .  נתנו לנו את התלושים כמה דקות לפני שמדור השכר נסגר וכנראה שהייתה לזה סיבה .  פעם אומרים שזו טעות ופעם שהחליטו לא לשלם שעות נוספות ,  כאילו שאין חוק במדינת ישראל וכאילו למעריב יש ספר חוקים משלו .  התחושה היא שהמקום מתנהל מול העובדים כמו באסטה בשוק ולא כמו מערכת של עיתון ארצי מכובד ". 
זו הפעם השנייה בחודשים האחרונים בה נופלות טעויות במשכורות העובדים במעריב .  כפי שפורסם בוואלה !  ברנז'ה ,  לפני מספר שבועות גילו עובדים במעריב כי הפרשות העיתון לפנסיה מתעכבות ,  לעיתים למשך יותר מחצי שנה .
 ממעריב נמסר בתגובה : " כבכל חודש ,  גם החודש ישולמו משכורות מעריב לכל עובדי הקבוצה ,  כחוק ". 

בעקבות הזמן האבוד
מעריב שוב מעביר שכר חלקי לעובדיו .  אחרי שבחודשים קודמים לא הועברו תשלומי פנסיה לעובדים ,  גילו חלק מעובדי nrg כי לא קיבלו תשלום עבור שעות נוספות

