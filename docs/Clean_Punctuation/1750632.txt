לישראליות אין סיכוי
בפינת העל טבעי אנחנו מארחים השבוע את הנומרולוג תמיר בן אשר ,  שצופה שהפועל תל אביב תפסיד לשאלקה ומכבי תל אביב תנוצח בבלגרד .  ומה יקרה בין מילאן לריאל מדריד ?  התשובות בפנים
זו הפעם השלישית שאנחנו נדרשים למפגש עם פינת ה'על טבעי' ,  ואחרי שבשבוע שעבר זכינו לקבל שתי תשובות נכונות משלושה משחקים שעליהם הימרנו כשבחרנו במור בן עמי ,  קוראת בקלפי טארוט ,  אנחנו חוזרים לרגע אל הנומרולוגיה בכדי לדעת איך יהיו התוצאות של המשחקים המרכזיים בימים שלישי ,  רביעי וחמישי .  בחרנו בהפועל תל אביב נגד שאלקה ,  מילאן נגד ריאל מדריד ומכבי תל אביב מול פרטיזן בלגרד .  הפעם אנחנו מארחים את תמיר בן אשר ,  נומרולוג ועוסק ברפואה משלימה .  נתנו לבן אשר את מועדי המשחקים ,  תאריכי הלידה של המאמנים וכמובן את שמות הקבוצות .  התוצאות לפניכם .
 על פניו למאמן שאלקה פליקס מגאת יש נתונים טובים יותר ביום המשחק מאשר אלי גוטמן .  הנטייה למשחק הזה היא ניצחון של שאלקה ,  אך אם גוטמן יהיה ממוקד במטרה שלו ויהיה נחוש ,  הוא יכול להפוך את היוצרות ולעשות את הלא צפוי .  באופן כללי הנטייה לניצחון היא לשאלקה .  המחצית הראשונה תהיה די שקולה מבחינת שני הצדדים ,  אך המחצית השנייה תהיה טובה יותר מבחינת שאלקה ,  כשבמהלכה יבוא הניצחון לגרמנים .  
ההימור :  2
על פניו למאמן מילאן ,  מסימיליאנו אלגרי ,  יש נתונים טובים יותר מאשר למאמן ריאל מדריד ,  ז'וזה מוריניו ,  ביום המשחק ,  אך אחד היכולות של מאמן ריאל היא לתמרן ויש לו גם חדות .  בניגוד אליו ,  מאמן מילאן לא מצליח להיות חד בתוך המשחק ,  אך ביום המשחק למילאן יש את היכולות לנצח .
 הפתיחה של המשחק תהיה שקולה עם יתרון קל לריאל ,  כולל אפשרות להבקיע שער בין הדקות 15-30 ,  אך במחצית שנייה מילאן תהיה מעט טובה יותר ותוכל להשיג ניצחון .  
ההימור :  1
 ( הערה :  חשוב להדגיש כי ההערכה של בן אשר היא על זהות המנצחת בלבד ) 
על פניו ביום המשחק למאמן פרטיזן יש נתונים טובים יותר מאשר למאמן מכבי תל אביב ,  דייויד בלאט ,  וכן רואים שיום המשחק נוטה יותר לכיוון פרטיזן .  הרבע הראשון נוטה לכיוון פרטיזן ,  הרבע השני לכיוון מכבי ,  הרבע השלישי נוטה גם הוא לכיוון מכבי ,  אבל הרבע האחרון נוטה לכיוון פרטיזן ולכן התוצאה הסופית תהיה שפרטיזן בלגרד תנצח .  מאוד יכול להיות שהניצחון יהיה דחוק .
 ההימור :  1

לישראליות אין סיכוי
בפינת העל טבעי אנחנו מארחים השבוע את הנומרולוג תמיר בן אשר ,  שצופה שהפועל תל אביב תפסיד לשאלקה ומכבי תל אביב תנוצח בבלגרד .  ומה יקרה בין מילאן לריאל מדריד ?  התשובות בפנים

