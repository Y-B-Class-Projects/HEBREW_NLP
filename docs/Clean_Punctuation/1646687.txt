שיכון ובינוי במגעים לרכישת גז טבעי ב-100 מיליון דולר בשנה
מנהלת מגעים עם שותפות תמר ו-EMG לרכש מרוכז עבור תחנות הכוח המתוכננות באשדוד ובבאר טוביה - וכן לגיבוי תחנות הכוח הסולאריות
 >  >  לקוחה נוספת בשוק הגז הטבעי המתעורר :  קבוצת שיכון ובינוי  ( שו"ב )  החלה בשבועיים האחרונים במו"מ לרכישת גז טבעי משותפות תמר ומספקית הגז המצרית emg .  לפי הערכות ,  מדובר ברכש שנתי של 0.5 מיליארד מ"ק  ( bcm )  גז בשנה ,  בהיקף כספי מוערך של כ-100 מיליון דולר .  הגז נדרש לחברה לתחנות הכוח שאותן צפויה שיכון ובינוי להקים בשנים הקרובות ,  וכן עבור גיבוי תחנות הכוח הסולאריות שאותן היא עשויה להקים בדרום .  זרוע האנרגיה של שו"ב ,  שיכון ובינוי סביבה ,  שבראשה המנכ"ל אמיר לוי ,  רכשה לפני כשנתיים 60% מפרויקט תחנת הכוח של שותפות ipm על שטח של כ-62 דונם ,  באזור התעשייה של באר טוביה .  מדובר בתחנת כוח בהספק של כ-400 מגה-ואט ,  המצוי כיום בשלבים אחרונים של אישור .  במקביל ,  מחזיקה החברה באתגל אנרגיות - בעלת המניות הגדולה  ( 62% )  בתחנת הכוח אשקוגן ,  הסמוכה לנמל אשדוד .  מדובר בתחנה בהספק של 26 מגה-ואט ,  הפועלת באמצעות מזוט .  בכוונת שיכון ובינוי להסב את התחנה לשימוש בגז טבעי ,  לאחר הנחת טורבינת גז בהספק של כ-100 מגה-ואט במקום .  בנוסף ,  שותפה שיכון ובינוי סביבה מ-2004 בתחנת הקו-גנרציה  ( ייצור משולב של חשמל וקיטור )  בשטח מפעל רפאל .  התחנה פועלת בהספק של 16 מגה-ואט ומתופעלת במסגרת פרויקט b.o.t למשך 20 שנה .  צורכי הגז של החברה אינם שמורים רק לייצור החשמל הקונבנציונלי .  הגז עשוי לשמש גם מיזמי אנרגיות מתחדשות של החברה .  שיכון ובינוי מתכננת גם להקים תחנת כוח תרמו-סולארית בהיקף של כ-120 מגה-ואט על שטח של כ-2,000 דונם חקלאיים בקיבוץ צאלים .  זאת כשרשות החשמל מכירה ליזמים הסולאריים בשימוש בדלק פוסילי בשיעור שווה ערך לייצור 2% מהחשמל בסולר .  יתרה מזאת ,  במכרזים שפירסמה המדינה להקמת תחנות כוח תרמו-סולאריות באתר אשלים שבנגב ,  הותר ייצור חשמל בשיעור של עד 15% בגז טבעי  ( לפי תעריף סולארי )  .  שיכון ובינוי מתמודדת במכרז זה ביחד עם סימנס-סולל .  שיכון ובינוי מצטרפת לשורת לקוחות פרטיים המנהלים בימים אלה מגעים עם ספקיות הגז הטבעי לרכש גז .  בין היתר ,  מדובר בחברה לישראל ,  נייר חדרה ,  נשר ופז .  מקבוצת שיכון ובינוי העדיפו שלא להגיב .
 
שיכון ובינוי במגעים לרכישת גז טבעי ב-100 מיליון דולר בשנה
מנהלת מגעים עם שותפות תמר ו-EMG לרכש מרוכז עבור תחנות הכוח המתוכננות באשדוד ובבאר טוביה - וכן לגיבוי תחנות הכוח הסולאריות

