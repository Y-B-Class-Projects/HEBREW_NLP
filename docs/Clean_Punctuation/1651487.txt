חתן פרס ישראל לספרות - חנוך ברטוב
שר החינוך הכריז על הסופר הוותיק כחתן פרס ישראל בתחום הספרות לשנת תש"ע .  מנימוקי ועדת הפרס : " ברטוב מייצג את המיטב שבספרות הדור שבתוכו צמח ,  הוא דור המאבק לעצמאות "
 שר החינוך ,  גדעון סער ,  הודיע היום  ( שלישי )  על זכייתו של חנוך ברטוב בפרס ישראל בתחום הספרות לשנת תש"ע .  בנימוקיה ,  ציינה ועדת הפרס ,  בראשות פרופ' יהודה פרידלנדר ,  כי  " ברטוב הוא מבכירי הסופרים הישראלים ,  המייצג את המיטב שבספרות הדור שבתוכו צמח ,  הוא דור המאבק לעצמאות ".  
לדברי הוועדה , " במהלך ששה עשורים של כתיבה יצר ברטוב שפע של סיפורים ,  רומנים ,  מחזות ,  ביוגרפיות ומסות .  בכל סוגי כתיבתו ליווה את התהליכים המרכזיים שעברו על הארץ ויושביה במאה העשרים ,  תוך מתן דגש למעשה הציוני ".  לצד פרידלנדר ,  שימשו בוועדת הפרס פרופ' דן לאור ופרופ' ניצה בן דב .
 חנוך ברטוב נולד בפתח תקווה ב-13 באוגוסט 1926 .  סיפורו הראשון , " צל העבר ",  פורסם בשבועון 'הגלגל' בנובמבר 1945 ,  עוד בהיותו חייל בצבא הבריטי .  ב-1948 נדפס סיפורו השני ,  'הוא היה מוזר' ,  בדו-השבועון 'בשער' ,  ומאז ואילך פרסם בסדירות סיפורים קצרים שנושאיהם ניזונים בעיקר ממעגלי חייו  הווי הילדות במושבה על טיפוסיה השונים ,  ימי הבריגדה ,  מלחמת העצמאות והחיים בקיבוץ .  
ספריו של ברטוב זיכו אותו בפרס אוסישקין ,  פרס שלונסקי ,  פרס יצחק שדה להיסטוריה צבאית ,  פרס ביאליק לספרות יפה ,  פרס עגנון לספרות ,  פרס היצירה מטעם ראש הממשלה ,  פרס בוכמן מטעם  " יד ושם ",  פרס נשיא המדינה לספרות ,  פרס מפעל חיים ע"ש יהודה עמיחי מטעם אקו"ם ,  וכן אזרחות כבוד של העיר פתח תקווה .  כמו כן כיהן כנשיא הסניף הישראלי של איגוד הסופרים הבינלאומי PEN .  יצירותיו תורגמו לאנגלית ,  צרפתית ,  ספרדית ,  רוסית ויוונית .
 
חתן פרס ישראל לספרות - חנוך ברטוב
שר החינוך הכריז על הסופר הוותיק כחתן פרס ישראל בתחום הספרות לשנת תש"ע .  מנימוקי ועדת הפרס : " ברטוב מייצג את המיטב שבספרות הדור שבתוכו צמח ,  הוא דור המאבק לעצמאות "
 
