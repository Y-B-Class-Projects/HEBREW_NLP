פרסומת אחת ודי
אף אחד לא נותן לסער גיט לראות טלויזיה בשקט . " פרסומת אחת ודי ",  מדור חדש שיספר לכם על האמת המרה של העולם הקופירייטרי
קופירייטרים הם עם עם שליחות חשובה וסיזיפית ,  על סף הבלתי אפשרית .  לא מספיק שפרסומות טלוויזיוניות הן כיום האויב מס' 1 של בטטת הכורסא רק מעצם הגדרתן פרסומות ,  התפקיד שלהן הוא לגרום לו להתעניין בהן .  ממש אבל .  אם מדובר במשרד פרסום עם טאץ' וכישרון אמיתי ,  הוא אפילו יצחק מהן .  במקרה של עילוי חד דורי ,  הוא עלול להתרגש וירים את הווליום .  אם נצא מתוך נקודת הנחה טריוויאלית ושכיחה שמדובר במשרד פרסום קלישאתי וזול ,  לרוב התגובה תהיה לחיצה אינטואיטיבית ומהירה על מיוט  או גיחוך .  אחד מהשניים .  בשום מקרה ההצלחה לא מובטחת מראש .  ברוב המקרים ,  הכישלון והלחיצה על השלט מחכים מעבר לפינה .  
מסתבר שאנחנו לקחנו על עצמנו שליחות קריטית לא פחות מהפרסומאים :  לגרום לכם להתחיל להתייחס לפרסומות ברצינות ,  או לפחות לנסות .  מדי שבוע ננסה ללקט בפינצטה חתרנית את הפרסומות שבאמת שוות התייחסות  ( כולל הגרועות באמת ,  אותן נקטול באהבה )  ,  וננסה לייחס חשיבות לדבר הכי שרוט ושחוק ,  גם מהתעלמויות וגם מירידות ,  ואלה שמפריעות לנו באמצע המתח ב"הרווק ". 
לבנק יהב יש רזומה עשיר בפרסומות מרובות משתתפים .  עקרונית זה דבר טוב ומוערך ,  אבל במקרה של הבנק הזה הבעיה היא שכמה שהפרסומת רוויות בנפשות פועלות ,  ככה היא מגוחכת ועושה מעצמה צחוק בכיכר העיר .  במהלך הפרסומת מנסים עובדי מדינה לשיר ,  לצעוד בכיכר העיר ולשכנע אותנו להצטרף לפסטיבל בנק יהב ,  הבנק של עובדי המדינה .  
הבעיה מתחילה ברגע שהסלוגן הופך להיות עלבון לאינטגלינציה  וכמה דמויות מפזזות שהתחפשו לשוטרים  ( או עובדי ניקיון )  מתחילות לשיר .  גם ברייק מבוזבז באמצע האח הגדול ,  גם צועקת לשווא וגם מרגיזה מרוב בנאליות .  פחח .
 קולות של ילדים עובדים טוב בפרסומות .  הם מרככים את המסר השיווקי הבוטה והמאולץ והופכים אותו לכייפי לעיכול במינימום מאמץ .  לא תמיד הקול הזה מצליח לברווז ולא מדובר במתכון קסם  אבל משום מה בפרסומת של  " אסם "  זה עבד . " לכי ילדה אהובה ",  שרה איזו ילדת פלא ,  והופכת את האוזן לצמר גפן .  זה לא נורא קשור למהות הפרסומת ,  אבל כנראה שהספיק כדי להדביק על עצמה את תווית המרגשת של המסך .  בים הקלישאות של הפרסומות זה אמנם מספיק ,  אבל גם זה לא מובן מאליו .
 למשפחת תבורי ,  זאת עם קלאסיקת הזמר התימנית וההבלחה בפרים טיים של כוכב נולד ,  יש תכנית ריאליטי חדשה בניסיון ספק אחרון להחיות את המותג ששוב איבד גובה ומניות בציבור הישראלי .  במקום ללכת על פרומו שחוק בו שימי מדבר אל עם הבחורות ומזמין אותן לאודישנים ,  הם בחרו ללכת על משהו מתחכם ומשעשע יותר  וטוב שכך .  
במסגרת הפרסומות ניתן לראות בחורות  ( או שזו בעצם אותה אחת כל פעם ?  )  מבליחות מהמקרר ,  מהפח ומהכיור של התבוריס לקול זיופים צורמים ,  שכנראה שופכים על אור על הקונספט החדשני של התכנית העתידית :  לעשות צחוק ,  ובאלגנטיות .
 חברת  " CAL ",  זאת שמפרסמת את המוצר שאף אחד לא באמת מכיר ,  אוהבת לתת את כל הלב בפרסומות שלה .  שי אביבי הוא פרזנטור שנון ומתוחכם שנותן לצופה שלו תחושה שהוא יודע על מה הוא מדבר ,  אבל בפרסומת האחרונה שלה היא הצליחה לעשות לנו אדום על הלחיים בביצוע מעליב .  
לפרסומת גויסו כל ענקי הזמר העברי ,  החל מזהבה בן ועד אלי לוזון ,  כדי להקליט קליפ מנג'ס וחסר פואנטה לשווק מבצע אחד ועוד אחד בסטיונרי .  יצא נבוך ופתאטי ,  בטח כשאילנה אביטל שרה בלי לומר דבר ואותה בן מסלסלת כאילו אין מחר ,  או שמא היא בהופעה בקיסריה . " היום השיר שלנו קורא לכל העם ",  היא זועקת במלודרמטיות מיותרת ,  כאילו דורשת מאיתנו לכבות עליה את המסך .  בשבילן נראה זה כמה גרושים לכיס ,  אבל בשבילנו זאת מבוכה שהיה אפשר למנוע .
 
פרסומת אחת ודי
אף אחד לא נותן לסער גיט לראות טלויזיה בשקט . " פרסומת אחת ודי ",  מדור חדש שיספר לכם על האמת המרה של העולם הקופירייטרי

