מליאת הכנסת אישרה הארכת זיכיון ערוץ 10
סאגה בת שנה וחצי של דיונים הגיעה הערב לסיומה .  שר התקשורת משה כחלון : "  אם לא תתקיים הרפורמה מה שעשינו כעת עם ערוץ 10 זה לתת אקמול לחולה קשה "
 מליאת הכנסת אישרה הערב  ( שני )  בקריאות שנייה ושלישית את הצעת החוק להארכת זיכיון ערוץ 10 ובכך סיימה סאגה שהתמשכה למעלה משנה וחצי .  בהצבעת המליאה נכחו 19 חברים ,  מתוכן התנגדו להצעת החוק רק שניים - חברי הכנסת מיכאל בן ארי ואריה אלדד  ( האיחוד הלאומי )  .  על פי ההצעה שאושרה יוארך זיכיון ישראל 10 בשנתיים ,  במהלכן תידרש החברה להגדיל את השקעתה בתכניות סוגה עלית לשם החזרת חובות העבר ,  להשקיע בסרטי קולנוע ולהעביר את חברת החדשות לשדר מירושלים .  בתום שנתיים אלו ,  אם יעמוד הערוץ במחויבויותיו ,  יוכל לבקש ממשרד התקשורת רישיון לשידורים .
 שר התקשורת משה כחלון מסר : " אנחנו בתחילת מבחינת השידורים .  אם לא תתקיים הרפורמה מה שעשינו כעת עם ערוץ 10 זה לתת אקמול לחולה קשה ". 
מערוץ 10 נמסר הערב : " חודשים של חוסר וודאות ,  מאבק מתיש וחשש לעתידנו ,  הסתיימו .  אנו גאים על העובדה שבתנאים כל כך קשים המשכנו לייצר תחרות ,  שמרנו על מקצועיות מוחלטת של חדשות 10 והמשכנו בסיקור עיתונאי תחרותי ומאוזן .  אנו מלאי הערכה לעובדי ועיתונאי הערוץ שבשעה של חשש אמיתי לפרנסת משפחתם ,  התגייסו ועשו הכול על מנת שעבודת הערוץ לא תיפגע .  אנו אסירי תודה לבעלי המניות שניאותו להמשיך ולעמוד מאחורי הערוץ למרות ההפסדים הכבדים שצבר במהלך 8 השנים האחרונות .
" ההבנה שסגירת ערוץ 10 תפגע בפרנסתם של אלפי עובדים ,  בציבור הצופים ,  בפלורליזם התקשורתי ובתחרות הניעה נבחרי ופקידי ציבור רבים לעבוד ימים כלילות בכדי לגבש פתרון שיבטיח את קיום הערוץ ועל כך תודתנו והערכתנו הרבה .
" חשוב להדגיש ,  כי ערוץ 10 עומד וימשיך לעמוד בכל מחויבויותיו .  לא קיבלנו שום הקלה מן המדינה למעט היכולת לפרוס תשלומים שאנו משלמים לקופת האוצר ויכולת להשלים בעתיד את פערי הביצוע מן העבר .  כדאי לזכור שעל אף התקופה הקשה שעברנו בשנים 2008 ו-2009 ערוץ 10 הוא היחיד בשוק הטלוויזיה שעמד דווקא בשנים אלה בכל מחויבויותיו . 
" אבל בכוונתנו להפוך את האיכות ליתרון תחרותי .  כשם שחברת החדשות של ערוץ 10 מזוהה כאיכותית ,  עצמאית ונקייה כך נצליח גם בשידורי הערוץ .  לא כולם יאהבו את זה ,  לא כולם יצפו בזה אבל לכולם תהיה אלטרנטיבה אמיתית לשידורי ערוץ 2 ". 

מליאת הכנסת אישרה הארכת זיכיון ערוץ 10
סאגה בת שנה וחצי של דיונים הגיעה הערב לסיומה .  שר התקשורת משה כחלון : "  אם לא תתקיים הרפורמה מה שעשינו כעת עם ערוץ 10 זה לתת אקמול לחולה קשה "
 
