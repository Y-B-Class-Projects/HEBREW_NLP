אשכנזי : " זה היה המשחק ההתקפי הכי טוב שלנו העונה "
 מאמן מכבי חיפה היה מבסוט מ-95 הנקודות של קבוצתו בניצחון על ראשל"צ .  בירנבוים : " כל פעם יש סיפור אחר נגד הגדולות "
 אחרי ההפסדים למכבי תל אביב והפועל ירושלים במחזורים הקודמים ,  מכבי חיפה חזרה הערב  ( ראשון )  לעצמה ,  כשגברה 81:95 על מכבי ראשון לציון במשחק שפתח את המחזור ה-13 בליגת העל .  הירוקים נהנו ממשחק שיא של דבון ג'פרסון  ( 28 נקודות ,  9 ריבאונדים )  ,  ובמחזור הבא מחכה להם משחק ביתי קשה וחשוב מול גלבוע/גליל ,  במה שעשוי להיות קרב ישיר על המקום השני בטבלה .
" הדברים נראו אולי קל ,  אבל זה היה קשה מאוד ",  אמר מאמן חיפה ,  אבי אשכנזי ,  עם תום המשחק . " החבר'ה באו מרוכזים ,  שיחקנו את המשחק ההתקפי אולי הטוב ביותר שלנו העונה .  אני מאוד מאוד מרוצה מהמשחק ".  על שילובו של ריצ'ארד רובי ,  שמתחיל להיראות כמו שצריך ,  אמר אשכנזי : " יש לנו מספר שחקנים על העמדה שלו ,  והוא צריך קודם לשחק הגנה ,  ולעזור בריבאונד ואז הוא יקבל יותר דקות ".  כשנשאל האם עצרה חיפה את ההידרדרות שלה בשני המשחקים האחרונים בהם הפסידה ,  אמר המאמן : " אם להפסיד במלחה ולמכבי תל אביב בחוץ זה הידרדרות ,  אז עצרנו אותה ,  ובכוח ".   
" אנחנו חושבים איך אפשר לחזק את הקבוצה ,  אם צריך לחזק את הקבוצה ,  במה לחזק את הקבוצה .  אנחנו משחקים עם הסגל הזה ,  ובכנות אני לא יכול להיות יותר מרוצה ממה שקורה עד עכשיו .  פערי הרמות מול מכבי הם כל כך גבוהים ,  אז הגענו ושיחקנו לא טוב וזו הייתה התוצאה .  שנה שעברה מכבי הפסידה בחיפה ,  אולי בעתיד שוב ננצח את מכבי ,  אבל לא צריך להיות מרוכזים בהם כי יש מספיק קבוצות להיות מרוכזים בהן ",  הוסיף המאמן החיפאי .  
עידו קוז'יקרו ,  שהופיע בעיקר למחצית השניה ועזר לקבוצתו לשמור על הפער הדו-ספרתי ,  הוסיף : " ממש לא היה קל ,  אבל אני שמח שדבון ג'פרסון נתן משחק מדהים ,  ובן דוד נתן את שלו ,  ועשינו את העבודה בהגנה כמו שאנחנו רגילים לעשות .  מכבי ,  בלי להעליב את ראשון ,  היא קבוצה הרבה יותר טובה .  זה היה משחק שונה לגמרי ". 
עמית בן דוד מיהר לפרגן בחזרה לחברו הטוב ,  שנמצא בכושר התקפי מצוין ,  ואמר : " את מה שיש לעידו אי אפשר לקחת ממנו .  אני בטוח שגם הוא לא מבין איך הוא עושה את הנקודות .  באנו מוכנים ועשינו את הדברים שהיינו צריכים לעשות .  ראשון קבוצה טובה עם מאמנים טובים וקשה לנצח פה "
" יושבים פה שני מאמנים שהיו צריכים לנצח בירושלים ",  פתח מאמן ראשון לציון ,  אפי בירנבוים ,  את מסיבת העיתונאים לצד אבי אשכנזי . " באופן כללי אצלנו סיפור המשחק מתחיל לפני שלושה ימים ,  ברגע שדלרון ג'ונסון נפצע .  ניסינו אותו ,  אבל זה לא עבד וזה התבטא במיוחד בהגנה .  ניסינו כמה פעמים לחזור למשחק אבל זה לא מספיק .  כל פעם יש סיפור אחר נגד הגדולות .  הייתה לנו בעיה של פציעה היום .  חיפה היו יותר טובים ואגרסיביים וניצחו את המשחק .  המשחק שלנו היה רחוק מלהשביע רצון ,  ונקווה שלא נסבול מפציעות יותר ,  זה הכי חשוב ". 
ארון מגי ,  מנקודות האור הבודדות של הכתומים הערב ,  הוסיף : " הפסדנו לקבוצה טובה ,  הם שלטו עלינו בריבאונד .  אנחנו חייבים להמשיך לעבוד בשביל להשתפר .  אני לא יודע מה בעיה אצלנו ".  באשר להפסדים במשחקים מול הקבוצות הגדולות ,  אמר הפורוורד : " אני חושב שיש לנו בעיה מנטלית מול הקבוצות הגדולות .  אנחנו יכולים לנצח כל קבוצה בליגה .  יש לנו שחקנים טובים ,  ואני חושב שאנחנו צריכים פשוט לשפר את משחק ההתקפה שלנו ". 

אשכנזי : " זה היה המשחק ההתקפי הכי טוב שלנו העונה "
 מאמן מכבי חיפה היה מבסוט מ-95 הנקודות של קבוצתו בניצחון על ראשל"צ .  בירנבוים : " כל פעם יש סיפור אחר נגד הגדולות "
 
