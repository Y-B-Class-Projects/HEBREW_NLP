אליסון מוייה תופיע בישראל לרגל פסטיבל אישה
חצי הצמד יאזו תגיע לישראל במרץ להופעה במסגרת הפסטיבל שיתקיים בתיאטרון חולון .  גם נינט ,  רונה קינן ואפרת גוש ישתפו פעולה במופע מחווה למוטאון וקורין אלאל תחגוג 25 ל"מותק "
 גיבורת האייטיז אליסון מוייה תופיע בישראל במסגרת פסטיבל אישה ה-14 שיתקיים בחולון בין התאריכים 3-6 במרץ .  בשנות ה-80 ,  חברה מוייה לוינס קלארק וביחד הם הקימו את ההרכב יאזו והותירו חותם על הסאונד של העשור עם שירים כמו  " Dont Go ".  מוייה תופיע בליווי להקתה עם שירים מכל הקריירה בעקבות אוסף מקיף שיצא לאחרונה .  
מופע מרכזי נוסף בפסטיבל יפגיש את אפרת גוש ,  נינט ,  יעל דקלבאום ,  רונה קינן ,  מיקה שדה וגל דה פז עם שירי הסול והאר אנ' בי של הלייבל מוטאון בחגיגות לציון 50 שנים ללייבל האגדי .  את הבנות תלווה להקת פאנקנשטיין .  
יוצרת מרכזית אחרת בישראל ,  קורין אלאל ,  תחגוג 25 שנים לאלבומה  " מותק ",  שהיווה פריצת דרך ברוק הנשי בישראל .  יחד איתה יופיעו נגני להקת גן עדן ,  דורון פיקר ומישל עמר ,  לצד האורחות עלמה זהר וורד פיקר .  
הפסטיבל יציע מופעים נוספים בתחום המוזיקה וכן אירועים בתחום האמנות והמחול .  בין השאר ייערכו מחוות לבמאית והמורה למשחק נולה צ'לטון ולצלמת דבורה ברטונוב .  הפסטיבל גם יעניק - בשיתוף עמותת ויצ"ו - את אות הקלון לפרסומת הסקסיסטית של השנה .
 
אליסון מוייה תופיע בישראל לרגל פסטיבל אישה
חצי הצמד יאזו תגיע לישראל במרץ להופעה במסגרת הפסטיבל שיתקיים בתיאטרון חולון .  גם נינט ,  רונה קינן ואפרת גוש ישתפו פעולה במופע מחווה למוטאון וקורין אלאל תחגוג 25 ל"מותק "
 
