מהנדס אלקטרוניקה
מבחינתו של איל רוב , " Exhibit C "  של ג'יי אלקטרוניקה ,  בהפקתו של ג'אסט בלייז ,  הוא כבר שיר השנה .  והוא גם מונה את הסיבות למה
קשה להתווכח עם תזמון מהטעם שהוא אף פעם לא שם כשצריך אותו .  תזמון הוא צחוק הגורל ,  הוא עשן ,  הוא חלום ,  הוא סוג של הזדמנות שקשה לפספס אם רק היית יודע איך לצאת מכאן לעזאזל .  שירים מסוימים מייצרים לפעמים תזמון .  מן זמן כזה שמתאים בדיוק לשיר הספציפי ,  לכל הרגשות הכלואים בו .  בדרך כלל יהיה בו זמר מקונן ואיזה אזכור לאלוהים .  יהיו לו גם תופים רועמים עם פעמונים בקצותיהם וספק מחיאת כף ספק רקיעת רגל .  תזמון חייב גרוב ,  לא משנה איזה ,  הוא כבר ימצא את הדרך להתנחל עמוק בתוך הלב להזכיר ,  לפני הכל ,  את הרגע הזה בזמן שהוא יצא .  הפעם הראשונה ששמעתם אותו ,  או טוב מכך ,  הפעם הראשונה שהבנתם כמה אתם אוהבים את השיר הזה .  תזמון קוראים לזה .  לכו תתווכחו עם תזמון .
 אלמנט חמקמק לא פחות ,  אבל עם נוכחות .  נשמה חייבת להיות נוכחת בכדי לגעת .  היא היסוד הרוחני הקרוב ביותר לפיסיות .  האמ-אמא של האהבה ,  הבכי ,  החרטה וכן ,  גם האמא של הצעד הראשון .  חייבים נשמה בשיר כדי שנזכור אותו .  אלוהים ,  בבקשה שלח אותה אלי ",  מסומפל בשיר בילי סטיוארט ,  נשמה נשכחת מהסיקסטיז .  ילד של בלוז .  אחד שבו דידלי ניגן איתו גיטרה בשירים שלו .  הוא היה בחור נמוך עם קול גבוה שיכל לפרק את הבלוז לגורמים כמו שעשה בביצוע שלו לקלאסיקת הגרשווין הנצחית  " Summertime ".  היה לו חיוך בבלוז שלו .  הוא מת בתאונת דרכים בגיל 33 ,  לא לפני שהקליט את השיר הנשכח הזה ,  בו הוא נשבע עם יד הלב שהוא אוהב אותה .  אפילו שעדיין לא נפגשו .  ג'אסט בלייז ,  שמע אותו וכעבור 43 שנה סידר לו דייט מהחלומות איתה  עם המוזיקה .  2010 והנשמה של בילי סטיוארט סוף סוף נחה על משכבה בשלום .  אנשים ,  הרבה מאד מהם ,  מתרגשים ממנה .  מוזיקת נשמה .
 אתה חייב לבוא עם כלום .  מתחתית התחתיות .  לחרוק שיניים כל הדרך ,  והיא ארוכה ומפותלת עד לאיגרא רמא .  להמשיך ללכת ,  גם אם הלכת לאיבוד .  זה הרגע לעמוד .  להביט .  להרגיש ,  לא לחשוב על זה יותר מדי .  להיזכר כי רק אתה תוכל ללכת בדרך שלך וכדאי שתבוא עם משהו מוכר אבל כזה שעוד לא שמענו .  ג'יי אלקטרוניקה למד .  במשך הרבה מאד זמן ועם סבלנות של מרבד תפילה עתיק .  הוא ראה איך נאס עובד ,  איך ג'יי דילה עובד .  הוא הבין שהזמן קצוב אבל יש רק פעם אחת שתוכל לבוא עם כל הכוח שלך .  זו שתיקח אותו הרבה מעבר לך .  הסיפור של השיר הזה  בחור שמגיע מכלום ,  הומלס בלי כסף לפיצה אבל עם עין בוחנת ואוזן שיכולה לקלוט את היבבה שיש לבניין בשנייה לפני שהורסים אותו כדי לבנות עוד בית שלעולם לא תוכל לגור בו .  הוא מספר סיפור .  אתם מכירים את הסיפור הזה .  ההיפ הופ חייב כאלו גיבורים .  שיזכירו לו שאפשר עוד להגשים חלומות איתו .  שהוא עדיין רלוונטי למכונה הזו ,  אמריקה .  גיבור הוא אינדיבידואל שמתמודד עם קשיים בדרך להגשים את רצונותיו .  גיבור אמיתי לא יודע שיש לו כאלו הוא פשוט עובר אותם .  ג'יי אלקטרוניקה יכול להיות אחד כזה .  הוא מזכיר את נאס בפלואו ,  הוא מפיק ביטים שנשמעים אחרת והוא הולך לישון ועושה ילדים עם אחת שיכולה ללמד עולם של גיבורים איך אומרים את המילה אהבה אחרת בכל פעם שתלחש אותה על שפתיך .  אריקה באדו אמנם לא נשמעת כאן בקולה ,  אבל משהו ממנה נמצא כאן .  התקווה של הגיבור .  ועכשיו זה הזמן שלו .  הקהל מתבקש לעמוד .
 עולם של גיבורים זה עולם של גברים וכולם מחפשים את האחת .  טיפשים .  גברים הם עם טיפש ,  אבל עקשן .  זה בגלל הנשמה .  ג'יי אלקטרוניקה כבר לא ילד .  אבל יש לו דרייב של בן 19 עם סבלנות של בן 69 .  זה חשוב .  הוא הגיבור ,  עם הנשמה בתזמון הנכון - עכשיו .  זה שהביא את השיר שכולם רוצים לשיר אותו .  הרשת כבר מוצפת בכל מיני פריסטיילים דמיקולו על הביט הזה שג'אסט בלייז  גאון היפ הופ  הביא פה .  אני לא מאלו שחושבים שג'יי אלקטרוניקה יציל את ההיפ הופ .  אף אחד לא יכול להציל את ההיפ הופ כי שום סכנה לא נשקפת לו .  הוא בחיים ויתרה מזאת ,  עושה מה בא לו .  כמו תמיד ,  אתם יודעים ,  לפחות מאז 77' .  אלו רק מילים .  מילים שמתווכות בין מוזיקה לאנשים .  היום בעולם הזה ,  מילים מיותרות ,  גם תפקידים רמי דרג או תארים ארעיים .  העולם צריך גיבור .  מדי פעם הוא מגיע ,  לפעמים נשאר ,  לרוב נעלם כלעומת שבא .  איש ללא שם מהסרטים של סרג'יו ליאונה .  זה עולם של גברים .  כאלו שיודעים כי צריך להמשיך ללכת גם כשמצאת אותה ,  את האחת .  בין אם זו הצלחה ,  ערמת שטרות ,  תהילה או אפילו מוזיקה .  אם מצאת אהבה זה כבר משהו אחר .  וג'יי מצא את האהבה שלו . " Exhibit C ".  אתם מוזמנים למצוא את האהבה שלכם שם .
 
מהנדס אלקטרוניקה
מבחינתו של איל רוב , " Exhibit C "  של ג'יי אלקטרוניקה ,  בהפקתו של ג'אסט בלייז ,  הוא כבר שיר השנה .  והוא גם מונה את הסיבות למה

