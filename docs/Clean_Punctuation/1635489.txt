מזרחי טפחות :  סקירה אסטרטגית של המשק ,  אגרות החוב ומניות
ממליצים על גישה זהירה ביותר בשבועות הקרובים ;  צופים התחזקות נוספת בשער השקל והנטייה בהמשך תהייה לפיחות
מדד המכירות הקמעוניות מצביע על המשך גידול בהוצאות משקי הבית לצריכה פרטית .  בד בבד ,  סקר החברות והעסקים מאותת שברביע הנוכחי תתחזק הפעילות במשק ,  בדגש על תעשייה ומסחר ,  אף כי בשוק העבודה יהיה השיפור איטי יותר ובתעשיית במלונאות הסנטימנט שלילי .  ניתן לומר שההאטה נבלמה סופית והמשק שב לפסי התרחבות .  אולם ,  לא ניתן להתעלם מתלות מסוימת בהמשך ביקוש מחו"ל ,  להתבססותה של התרחבות זו.התמונה הכוללת חיובית ,  אך טרם מוצאת ביטוי מספק בשוק העבודה .  בנוסף ,  התחזקות חוזרת בשער השקל ,  אם תהיה ,  תאתגר את המגזר המייצא.המניותשוק המניות בישראל ממשיך להציג עליות מהירות ,  המתבטאות ברובן הגדול במניות קטנות  ( יתר 30 קפץ 11% עד כה השנה ,  בעוד ת"א 25 הוסיף 1% בלבד ומניות הבנקים אף השילו 3% )  ומתעלמות מהירידות בחו"ל .  האם לעולם חוסן ?  בינתיים הנתונים הכלכליים המקומיים תומכים והעליות פוקדות מספר רחב של מגזרים  ( הגם שהן מתמקדות בשותפויות חיפושי הנפט והגז ) .במזרחי טפחות ממליצים על גישה זהירה ביותר בשבועות הקרובים .  הרוח המנשבת מחו"ל שלילית והשפעת הנתונים החיוביים המקומיים מוגבלת .  יש להתמקד במניות ומגזרים ,  שבמקרה סביר של תפנית שלילית בסנטימנט ובשוק ההון ,  יגיבו בשיעור מדוד יחסית.איגרות החוב הממשלתיות ושער החליפיןאיגרות החוב הממשלתיות פותחות את השנה עם עליות קלות ,  המתמקדות באיגרות החוב הלא צמודות ובתקופות הפדיון הבינוניות והרחוקות .  כך ,  אג"ח ממשלתיות לא צמודות עם 5+ שנים לפדיון עלו עד כה 1.8% ואג"ח צמודות מדד עם 7-5 שנים לפדיון עלו 1.5% .  שיעור האינפלציה ,  הנגזר מאיגרות החוב הללו ,  נע בין 2.1% ל-2.3% ,  די קרוב להנחות העבודה של מזרחי טפחות.העלאות ריבית מדודות ב-12 החודשים הקרובים  ( עד 2.25% להערכת מזרחי טפחות )  תולכנה לעלייה מסוימת בתשואות הפדיון לטווח קצר ,  בעוד תשואות הפדיון לטווח בינוני - ארוך תעלנה פחות ,  אם בכלל ,  בין השאר הודות לירידה בגיוס ההון של המדינה ואיתנותן של איגרות החוב האמריקאיות.בתקופה הקרובה ,  אם תתחדשנה הירידות בשוק המניות והסנטימנט יתערער ,  עשויות האג"ח הללו להיות אטרקטיביות יותר.בכפוף לסיכון הארכת תקופת הפדיון ,  במזרחי טפחות רואים עדיפות קלה לממש"ק עם 5-2 שנים לפדיון וממצ"מ עם 5-10 שנים לפדיון  ( הגם ששתי החלופות תצגנה עליות חד ספרתיות נמוכות ב-12 החודשים הבאים ) .אגרות החוב בריבית משתנה מתנהלות בסימן ירידה ומגלמות עתה תרחיש מופחת לעלייה בריבית בנק ישראל ,  לנוכח הירידה המסתמנת במדד המחירים לצרכן בשלושת החודשים הבאים.שער השקל כנגד הדולר התחזק 1.3% מראשית השנה .  ברקע ,  בין השאר ,  שלוש העלאות הריבית האחרונות ,  נתוני המשק החזקים ותלילות עקומי התשואה לפדיון .  רכישות בנק ישראל ,  ששבו וגדלו לאחרונה ,  והתחזקות הדולר בעולם ,  מנעו התחזקות מהירה יותר בשער השקל .  נקודת מבחן מעניינת לשער החליפין תהייה לקראת אמצע השנה ,  כשיתברר כיצד יגיבו זרים לצירוף המתוכנן של ישראל ל-oecd .  ההערכות בנושא חלוקות.שער החליפין נמוך  ( השקל חזק )  מהנחת העבודה שלנו לחודשים הקרובים  ( בין 3.8 ל-4.0 שקל/דולר )  . " איננו צופים התחזקות נוספת בשער השקל והנטייה בהמשך תהייה לפיחות ,  כשברקע התחזקות בשער הדולר כנגד היורו .  לאופן בו תשתנה הריבית במשק וכאמור להתנהלות הדולר בעולם תהיינה השלכות משמעותיות על כך ",  אומרים היום ביחידת ההשקעות והאסטרטגיה של מזרחי טפחות .
 
מזרחי טפחות :  סקירה אסטרטגית של המשק ,  אגרות החוב ומניות
ממליצים על גישה זהירה ביותר בשבועות הקרובים ;  צופים התחזקות נוספת בשער השקל והנטייה בהמשך תהייה לפיחות

