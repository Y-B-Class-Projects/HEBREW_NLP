פרו :  בוטל הצו שמונע את הסגרת השופט דן כהן
בימ"ש בפרו ביטל את הצו שמונע את הסגרתו של השופט דן כהן .  כהן חשוד בעבירות של שוחד ומרמה בעת שכיהן כחבר דירקטוריון חברת החשמל .  הסגרתו הסופית דרושה אישור של הדרג המדיני בלימה
בית משפט בפרו ביטל אתמול  ( שני )  את הצו שמנע את הסגרתו לישראל של השופט לשעבר דן כהן ,  הנאשם בעבירות של שוחד ,  מרמה והפרת אמונים .  כעת עוברת ההחלטה לידי הדרג המדיני בפרו ,  שאמור להחליט סופית בשאלת ההסגרה .  
כהן ,  בן 68 ,  כיהן בסוף שנות ה-70 כשופט בבית המשפט המחוזי בבאר שבע ולאחר מספר שנים פרש מהשיפוט ופתח משרד עורכי דין עצמאי משגשג .  הוא ייצג שורה של אנשי עסקים ,  אנשי משטרה ופוליטיקאים ,  ובתו היה נשואה לבנו של נשיא בית המשפט העליון לשעבר ,  אהרן ברק .  ב-2003 הוא נחקר ביחס לחשדות בנוגע להתנהלותו כחבר דירקטוריון חברת החשמל .  הוא הכחיש את החשדות נגדו ,  ובאוגוסט 2005 ,  לאחר שנחקר פעמיים באזהרה ושמר על זכות השתיקה ,  טס לפרו .  
ביולי אשתקד הוגשה לפרו בקשת הסגרה ,  וכעבור כחודש נעצר כהן בבירה לימה .  באוקטובר אשתקד אישר בית המשפט העליון בפרו את הסגרתו של כהן לישראל ,  אולם הוא עתר לבית משפט בערכאה נמוכה יותר להוציא צו  " הביאס קורפוס ",  שמשמעותו שהסגרתו פוגעת בזכויותיו .  הרכב של שלושה שופטים הוציא צו לבקשתו שמנע את הסגרתו .  שופטי העליון בפרו ,  שכנגדם הוצא הצו ,  ערערו על ההחלטה .  
שורה של שופטים דנו בערעור ,  ולבסוף ,  אתמול ,  קבע השופט השביעי שדן בערעור ,  כי הצו בטל .  משמעות ההחלטה היא שהטיפול בהסגרתו של כהן יתחדש ויעבור כעת לדרג המדיני בפרו .  משרד המשפטים במדינה צריך כעת להעביר את ההחלטה לידי נשיא המדינה ,  שחתימתו הכרחית עבור ההסגרה .  
לפי כשנה הותר לפרסום כי בינואר אשתקד הגישה פרקליטות מיסוי וכלכלה של מחוז תל אביב כתב אישום נגד כהן בגין לקיחת שוחד ,  מרמה והפרת אמונים .  בנוסף כהן נאשם גם בשיבוש הליכי משפט בעקבות בריחתו לפרו .  כהן נאשם שקיבל מיליוני דולרים כדי שישפיע על חברי הדירקטוריון של חברת החשמל לרכוש קרקעות לחברות שונות וכן ללחוץ עליהם להעניק מכרז לרכישת טורבינות לחברת  " סימונס "  הגרמנית .
 מהמחלקה הבינלאומית בפרקליטות המדינה נמסר ,  כי  " מבדיקתנו עולה כי השופט השביעי בבית משפט המחוזי של לימה שדן בערעור ,  שהגישו שופטי ביהמ"ש העליון בפרו על צו ההביאס קורפוס שניתן בזמנו בעניינו של דן כהן ,  פסק אתמול שיש לקבל את הערעור ולבטל את הצו נגד ההחלטה להסגיר את דן כהן לישראל .  החלטתו של השופט השביעי חשובה ,  כיוון שבסיכומו של דבר ,  שלושה שופטים פסקו שיש לקבל את הערעור והמשמעות היא ביטול הצו אשר מנע בשנה האחרונה את המשך הליך ההסגרה של דן כהן לישראל .  על פי הדין בפרו הטיפול בתיק חוזר למשרד המשפטים הפרואני ומשם יועבר להחלטת הדרג המדיני בפרו המוסמך לחתום על צווי הסגרה ".  

פרו :  בוטל הצו שמונע את הסגרת השופט דן כהן
בימ"ש בפרו ביטל את הצו שמונע את הסגרתו של השופט דן כהן .  כהן חשוד בעבירות של שוחד ומרמה בעת שכיהן כחבר דירקטוריון חברת החשמל .  הסגרתו הסופית דרושה אישור של הדרג המדיני בלימה

