האם גם כספי העמיתים והלקוחות של פסגות נפגעו מהפרשה
בין השורות :  ורמוס בעצמו מתנסח  - " לפי הפרסומים "
" לפי הפרסומים ,  החשדות הינם ביחס לכספי הנוסטרו של החברה ואינם נוגעים לכספי הלקוחות והעמיתים בקופות הגמל בקרנות הנאמנות ובתיקים המנוהלים בפסגות ",  כך כתב הבוקר רועי ורמוס מנכ"ל פסגות במכתב לעובדי בית ההשקעות .  בעקבות חשיפת themarker לפיה שני עובדי פסגות שעזבו רק לפני כמה שבועות ,  חשודים בעבירות לפי חוק ניירות ערך בקשר לפעילות הנוסטרו של החברה.הניסוח הזה כנראה אינו מקרי .  ורמוס אינו יכול להתחייב לפחות לא לפי שעה על כך שכספי הלקוחות והעמיתים של פסגות אינם מעורבים כלל בפרשה ויכול רק לומר כי כך עולה  " על פי הפרסומים ".  המשפט הזה מסגיר גם את השאלה החשובה ביותר בפרשת פסגות שכרגע אין לגביה מענה - האם גם העמיתים של בית ההשקעות פסגות והלקוחות שלו נפגעו מהפרשה.עד לאחרונה פעילות הנוסטרו והברוקראז' של פסגות נוהלו שתיהן תחת קורת גג אחת בניהולם של דוד אדרי ושי בן דוד .  היקף הנוסטרו שניהלו עמד על כ-400 מיליון שקל כאשר הוא מונף עד להיקף של יותר מ-2 מיליארד שקל .  בנוסטרו הוחזקו ניירות ערך שונים - שלעיתים הוחזקו גם על ידי עמיתי קופות הגמל של פסגות או על ידי לקוחות הברוקראז' של בית ההשקעות .  כך ,  בין היתר ,  במקביל להחזקת הנוסטרו של פסגות באג"ח של דלק נדל"ן מסדרה ה' - החזיקו על פי נתוני משרד האוצר לסוף 2008 קופות הגמל של פסגות באותו הנייר בשיעור של 5% מהיקף הסדרה .  לגבי אותו נייר בדיוק חושדת רשות ני"ע כי אדרי ובן דוד ביצעו פעולות לא חוקיות כדי להשפיע על שערי הנייר.החקירה של הרשות ,  המתמקדת במערכת היחסים בין ברוקרז' ,  פעילות הנוסטרו ,  ואולי גם פעילות של קופות גמל וקרנות ,  נוגעת בליבו של אחד מניגודי האינטרסים הפוטנציאליים המרכזיים של בתי ההשקעות בישראל .  כאשר בית השקעות מפעיל חדר מסחר עבור לקוחות  ( "ברוקראז' ")  ,  הוא מקבל הוראות קניה ומכירה לניירות ערך ,  אשר לעיתים הוא מחזיק בהם בעצמו ,  או שמוחזקים על ידי העמיתים בקופות ובקרנות שהוא מנהל .  בפני הברוקר נוצר אז תמריץ להקדים את הפעילות שלו עצמו ,  על חשבון הלקוח והעמיתים שהוא מייצג.אם ,  למשל ,  מקבל חדר העסקות הוראת מכירה גדולה לנייר ערך מסוים ,  שעשויה להוריד את שער הנייר - הפיתוי יהיה למכור קודם את הפוזיציה שלו עצמו .  מנגד ,  מקבל הברוקר מידע שאין לאחר ,  שעמו הוא יכול לפעול גם בדרכים אחרות.רשות ניירות ערך שחוקרת את פעילות הברוקרים של פסגות לא מסרה מידע על העניין ,  אך ידוע שקבוצת פסגות מפעילה חדר מסחר מהגדולים בשוק ,  שבין לקוחותיה נמצאים כמה מבתי ההשקעות הגדולים האחרים בישראל - ושמנהלי הפעילות ,  אדרי ובן דוד ,  נחשפו באופן שוטף ויומיומי למידע רב שאותו יכולים היו ,  אם רצו ,  לנצל לטובת פעילות הנוסטרו של פסגות או לטובתם .
 
האם גם כספי העמיתים והלקוחות של פסגות נפגעו מהפרשה
בין השורות :  ורמוס בעצמו מתנסח  - " לפי הפרסומים "
 
