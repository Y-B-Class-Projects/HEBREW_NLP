פוטבול :  תקלות גלישה
ג'ו ווב ומינסוטה הדהימו עם 14:24 בפילדלפיה ,  שהבטיח שבוע חופש לשיקגו בפלייאוף .  נורב טרנר וה-GM יישארו בסן דייגו
את זה פילדלפיה לא ראתה מגיע .  במשחק ביתי עם השלכות על הביתיות בפלייאוף ,  האיגלס לא יכלו לג'ו ווב ומינסוטה ,  ונכנעו בבית לווייקינגס 24:14 .  המשמעות :  שיקגו זוכה ביתרון הביתיות לפחות עד גמר ה-NFC ובחופש בשבוע הוויילד קארד בפלייאוף .  האיגלס  ( 5:10 )  נעולים במקום השלישי ,  אחרי אטלנטה  ( 3:12 )  או ניו אורלינס  ( 4:11 )  והברס  ( 4:11 ,  עם יתרון על העיטמים בזכות הניצחון של שיקגו במפגש הישיר )  .  זה היה ,  אגב ,  משחק ה-NFL הראשון מאז 1946 שהתקיים ביום שלישי .  
ווב ,  שפתח במקום ברט פארב ,  זרק ל-195 יארד ורץ לטאצ'דאון ,  כשאדריאן פיטרסון מוסיף 118 יארד על הקרקע ופרסי הארווין קוטף 100 יארד באוויר .  מייקל ויק מסר לקלי הארבור כבר בפתיחה כדי להעלות את האיגלס ל-0:7 ,  אבל כשנראה היה שפילדלפיה הולכת לקראת ניצחון קל הפיל אנטואן ווינפילד את ויק ,  השתלט על הכדור והחזיר את הפאמבל לאנדזון - 7:7 שהכניס להלם את יושבי האיצטדיון .  ווב העלה את הווייקינגס ל-7:17 עוד לפני המחצית ,  כשעשר דקות לסיום צימק ויק ל-17:14 .  האיגלס בנו על מהפך ,  אבל פיטרסון הגיח לטאצ'דאון שנעץ את המסמר הסופי .  
ויק סיים עם טאצ'דאון במסירה ואחד בריצה ,  263 יארד ,  טאצ'דאון ואיבוד .  הוא יוכל להתנחם בכך שנבחר להיות הקוורטרבק הפותח של ה-NFC בפרובול .  טום בריידי יהיה הפותח של ה-AFC .  
עוד בליגה :  מאמן סן דייגו נורב טרנר וה-GM איי ג'יי סמית' יישארו בתפקידם אף על פי שהצ'ארג'רס לא ישחקו השנה בפלייאוף .  אוהדי יוסטון התארגנו להפגנה נגד המאמן גארי קוביאק ,  אותו הם רוצים לראות מפוטר .  בקליבלנד ,  השחקנים אמרו כי הם מקווים שאריק מנג'יני יישאר .
 
פוטבול :  תקלות גלישה
ג'ו ווב ומינסוטה הדהימו עם 14:24 בפילדלפיה ,  שהבטיח שבוע חופש לשיקגו בפלייאוף .  נורב טרנר וה-GM יישארו בסן דייגו

