אחד העם ממתין ליום המסחר האחרון של השנה
יום המסחר האחרון בשנת 2010 בבורסת ת"א ייפתח כאשר ברקע תגלית הגז בלווייתן ואישור תקציב המדינה לשנתיים הבאות .  האם יישמר רף 1,330 הנקודות החדש שנקבע אתמול ? 
יום המסחר האחרון של 2010 בבורסה תל אביב יפתח על רקע מציאת מאגר הגז הגדול בקידוח הימי לוויתן 1 .  מדד ת"א 25 שהוסיף אתמול 1.9% יפתח ברמה של 1,330 נקודות ,  ומדד ת"א 100 שעלה ב-1.8% יפתח ברמה של 1,228 נקודות .  
בקידוח מול חופי חיפה נמצאו 16 TCF  ( טריליון רגל מעוקב )  של גז טבעי - כך הודיעו אתמול דלק קידוחים ושאר השותפות בקידוח הימי לוויתן 1 .  זוהי כמות הגז הגדולה ביותר שנמצאה בעולם בקידוח הגז בעשור האחרון במים עמוקים ותואמת את התחזית של נובל אנרג'י מיוני האחרון .  קידוח לוויתן גדול כמעט פי 2 ממאגר תמר  ( 8.7 TCF )  .  על פי הערכות ,  שווי המאגר הוא כ-90 מיליארד דולר  ( לפני היוון )  .  מניות חברות הגז בקידוח :  דלק קידוחים  ( 5.12%  ,  1436.0 )  ,  אבנר  ( 4.44%  ,  259.0 )  ,  רציו  ( 10.27%  ,  58.0 )  ,  וחברות האם ,  דלק אנרגיה  ( 3.67%  ,  147000.0 )  ,  כהן פיתוח  ( 5.07%  ,  7750.0 )  וקבוצת דלק זינקו אתמול לקראת תום שעות המסחר בעקבות ההודעה בשיעורים כמעט דו ספרתיים .  " ידענו כבר לפני שלושה שבועות בהסתברות של 80% שאלה הכמויות שיהיו במאגר לוויתן ,  זה מצוין ",  אמר אמש איתן ששינסקי בהתייחסות ראשונה להודעת השותפות בקידוח לוויתן בפורום סטודנטים לכלכלה בירושלים .  ששינסקי הוסיף כי  " התגלית יוצאת מן הכלל ותייצר שינוי מהותי למדינה עוד יותר ממה שהיה קודם ".  לגבי עבודת הוועדה שבראשותו אמר ששינסקי : " אנו בשלב של כתיבת הדו"ח הסופי שלנו והוא יפורסם ביום שני ".  
בגזרת המקרו ,  הכנסת אישרה אתמול את תקציב המדינה לשנים 2011-2012 ברוב של 63 חברי כנסת מול 33 נגד .  תקציב המדינה יעמוד בשנת 2011 על 366.8 מיליארד שקל ובשנת 2012 על 385 מיליארד שקל .  בשנתיים הקרובות יגדל התקציב בשיעור ריאלי של 2.7% כל שנה .  סך ההוצאה התקציבית לחישוב מגבלת ההוצאה  ( ללא החזר חובות )  תעמוד בשנת 2011 על 271.2 מיליארד שקל וב-2012 על 284.7 מיליארד שקל .  תקרת הגרעון התקציבי תרד בהדרגה ותעמוד על 3% תמ"ג ב-2011 ו-2% תמ"ג ב-2012 .  הנחת הצמיחה היא 3.8% ב-2011 ו-4% ב-2012 .  תחזית ההכנסות ממסים עומדת על 213.5 מיליארד שקל ב-2011 ו-232.3 מיליארד שקל ב-2012 .  
בגזרה הגלובלית ,  בורסות וול סטריט המשיכו אתמול בראשי של סוף שנה .  מדד דאו ג'ונס עלה ב-0.1% לרמה של 11,585 נקודות ונסגר בשיא של 28 חודשים .  מדד S & P500 עלה זה היום השלישי ברציפות והוסיף 0.1% לרמה של 1,259 נקודות .  מדד הנאסד"ק עלה ב-0.2% לרמה של 2,666 נקודות .  
רכישת השליטה בבריטיש ישראל  ( -0.69%  ,  1287.0 )  על ידי מליסרון  ( 0.71%  ,  9867.0 )  ועופר נכסים תסתיים בשבועות הקרובים .  במגדל שוקי הון סבורים כי ישנו פער של קרוב לפי 1.5 בין מחיר השוק של מניית בריטיש הנסחרת ב-13 שקל לבין השווי הגלום לה במניית מליסרון ,  כ-18 שקל למניה .  למרות השווי למניית בריטיש לפיו בוצעה רכישת השליטה  ( 14.5 שקל )  ,  מניית החברה לא הגיבה בעוצמה הראויה ועדיין רחוקה בכ-11% ממחיר זה .  השווי הסחיר של מליסרון על בסיס מניית בריטיש בשוק עומד על כ-83 שקל למניה ,  מה שמביא את מליסרון להיסחר כיום בפרמיה של כ-15% על השווי הסחיר .  שתי דרכים אפשריות להיחשף לבריטיש :  האחת בהחזקה ישירה של המניה והשנייה דרך החזקה במליסרון .  
RBC ,  שותפו האסטרטגי של תמיר פישמן ,  העלו את הדירוג של סרגון  ( 2.0%  ,  4649.0 )   ( CRNT )  ל"תשואת יתר "  ואת מחיר היעד מ-11 דולר ל-16 דולר .  דניאל מירון ,  האנליסט הראשי מציין כי בדיקותיו מצביעות על ביקושים חזקים ברחבי העולם ,  ובכלל זה בהודו .  הביקושים נובעים הן מגידול לשירותי סלולר בארצות מתפתחות ומפריסת ציוד לתמיכה בגידול בתעבורת מידע בעולם המערבי .  מירון מעריך כי התחזיות לחברה יעודכנו כלפי מעלה במהלך 2011 וכי החברה צפויה ליהנות מגל השדרוגים עם פריסת רשתות G4 החל מ-2012 .  להערכת RBC ,  הביצועים המשופרים יביאו להרחבת שווי החברה .  

אחד העם ממתין ליום המסחר האחרון של השנה
יום המסחר האחרון בשנת 2010 בבורסת ת"א ייפתח כאשר ברקע תגלית הגז בלווייתן ואישור תקציב המדינה לשנתיים הבאות .  האם יישמר רף 1,330 הנקודות החדש שנקבע אתמול ? 

