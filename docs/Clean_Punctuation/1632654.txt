הפועל חיפה - אחי נצרת :  להיפטר מהמנחוס
המארחים לא כבשו 270 דקות ומייחלים לשערים מול העולה החדשה ,  שמצדה מחפשת ניצחון ליגה ראשון בעידן ג'ון גרגורי
בתום שבוע דרמטי ,  הפועל חיפה ערכה ביום שישי את האימון המסכם לקראת המשחק הביתי נגד מכבי אחי נצרת  ( שבת ,  19:00 )  .  כזכור ,  השבוע חתם השוער אוהד כהן בחיפה ,  אבל למרות זאת ,  הוא לא ייכלל בסגל בגלל מחלה ויצפה במשחק מהיציע .  האדומים רוצים לשפר את המאזן הביתי הגרוע שלהם ואין יריבה נוחה יותר עבורם ,  על הנייר ,  מנצרת ,  שבשנים האחרונות רק מפסידה בקרית אליעזר .  כדי שזה יקרה שוב ,  חלוצי הפועל צריכים להיות ביכולת הרבה טובה מהשבועות האחרונים שכן חיפה לא כבשה כבר שלושה מחזורים ברציפות .
 מפאת נחיתתו של הבעלים יואב כץ בארץ הבוקר ,  שלומי דורה לא ערך אסיפת קבוצה מכיוון שמיהר לישיבה של הנהלת הקבוצה עם הבעלים .  עוד בטרם הגיע כץ למתחם קרית חיים ,  הוא אמר לוואלה !  ספורט : " הדבר הראשון שאני מתכוון לטפל הוא השארתו של גליל בן שנן בקבוצה .  אני שמח מאוד על ההחתמה של אוהד כהן ,  אבל יחד עם זאת ארצה תחרות על ההרכב הראשון ".  על התקרית בה זרק דורה את בן שנן מהאימון שמע לראשונה כץ הבוקר והגיב : " אסור שדברים כאלה יקרו .  זו לא הדרך לפתור דברים וגם אם גליל לא ימשיך בסופו של דבר בקבוצה ,  אסור להתנהג בצורה כזו ".  אגב ,  אם אכן יסכים בן שנן להיות שוער שני ,  יתבקש עומרי אלון לחפש קבוצה שתקלוט אותו .
 הבעלים הגיע לארץ גם בכדי לטפל בחיזוק הקבוצה בחלק הקדמי .  חיפה בודקת מספר אופציות כשכרגע אין מועמד מועדף ,  אלא רק שמות שנזרקים לאויר : " המטרה הבאה שלנו היא לחזק את החלק הקדמי .  אני מקווה שמחר נחזור להבקיע וננצח את המשחק שהוא מאוד חשוב עבורנו ואחריו נעבוד על חיזוק ",  סיכם כץ .  
לקראת המשחק מתכנן דורה לפחות שינוי אחד מהרכב שפתח בהפסד באשדוד בשבוע שעבר .  על פי המסתמן ,  ירו בלו יפתח במקומו של עדן בסט .  בנוסף ,  מאז החתמתו של כהן בקבוצה לא החליף דורה מילה עם שני שועריו ולאחר התקרית אתמול בינו לבין בן שנן הסיכויים שעומרי אלון יפתח בהרכב גדולים למרות שעדיין המאמן לא החליט בין השניים .  הישאם כיוואן עדיין בספק למשחק ואם לא יהיה כשיר יפתח בהרכב על חשבונו אמיר אבו ניל .
 הרכב משוער :  גליל בן שנן  ( עומרי אלון )  ,  חי בן לולו ,  סביטי ליפנייה ,  אושרי רואש ,  איל טרטצקי ,  יוסי דורה ,  בריאן חרסיסיץ' ,  רן אבוקרט ,  אמיר אבו ניל  ( הישאם כיוואן )  ,  ערן לוי ,  ירו בלו .
 לאחר שנראו מצוין בשבוע שעבר מול בני יהודה וחזרו מפיגור בן שני שערים בתוספת הזמן ,  ינסו שחקני אחי נצרת למצוא ניצחון בכורה בעידן ג'ון גרגורי ,  במשחקם נגד הפועל חיפה  ( שבת ,  19:00 )  .  המנג'ר האנגלי קיבל השבוע חיזוק משמעותי להגנה בדמות השוער ז'וסלן מאייבי והבלם רמי דואני ,  כשהשוער צפוי לערוך הופעת בכורה בהרכב ,  ולפתוח לראשונה מזה שבעה חודשים במשחק ליגה .
" אנחנו אמנם במקום האחרון ,  אבל אם תסתכלו בטבלה תראו שאנחנו קרובים מאוד לקבוצות שמעלינו עד למקום העשירי ",  הסביר הבוקר גרגורי לשחקניו , " המשחק יכול לשפר מאוד את מעמדנו ולקרב אותנו למרכז הטבלה ,  אל תתנו לכך שאנחנו במקום האחרון לדכא אתכם .  נראתם מצוין מול בני יהודה והגיע לנו לנצח ".  גרגורי כאמור צפוי לתת למאייבי את חולצת ההרכב על חשבונו של גיל אופק .  הבריטי עדיין לא החליט לגבי דואני ומתלבט בינו לבין מארק גורמן .  פרט לכך ימשיך גרגורי עם אותו הרכב ,  כשטצ'ם נטויה הפצוע מחוץ לסגל וגיא דיין ,  שהצטיין מול בני יהודה ,  ימשיך בהרכב .
 הרכב משוער :  ז'וסלאן מאייבי ,  איסמעיל עמאר ,  רמי דואני  ( מארק גורמן )  ,  מוחמד עמרייה ,  מאג'ד יונס ,  מייקל טוקורה ,  שלומי חנוכה ,  לוהאב כיאל ,  יניב לוזון ,  גיא דיין ,  תומר חמד .
 
הפועל חיפה - אחי נצרת :  להיפטר מהמנחוס
המארחים לא כבשו 270 דקות ומייחלים לשערים מול העולה החדשה ,  שמצדה מחפשת ניצחון ליגה ראשון בעידן ג'ון גרגורי

