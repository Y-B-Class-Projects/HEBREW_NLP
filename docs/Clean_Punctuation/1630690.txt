אכן ,  מלך העולם
ג'יימס קמרון ממשיך להוביל את טבלת שוברי הקופות של ארה"ב וכל מה שנותר לראות זה אם יצליח לנצח את עצמו ולהחליף את  " טיטאניק "  ב"אווטאר "  כסרט המכניס ביותר בכל הזמנים
אם למישהו היו ספקות ,  סוף השבוע האחרון הוכיח סופית שג'יימס קמרון הוא המלך הבלתי מעורער של קופות בתי הקולנוע .  שבוע רביעי ברציפות בראש הטבלה ,  עם הכנסות של 48.5 מיליון דולר שהצטברו ל-429 מיליון דולר בארצות הברית וקנדה בלבד , " אווטאר "  נמצא כרגע במקום השביעי בטבלת הסרטים המכניסים ביותר בכל הזמנים בצפון אמריקה  ( לפני שלוקחים בחשבון שקלולי אינפלציה )  .
 פרשנים צופים כי הסרט עתיד עוד להתחרות ב"אביר האפל "  על המקום השני בטבלת הסרטים המכניסים ביותר בצפון אמריקה ,  כאשר בראש הטבלה ניצב סרטו הקודם של קמרון , " טיטאניק ",  עם 601 מיליון דולר .  אלא שבטבלה הכלל-עולמית ,  קמרון כבר השיג את היעד : " אווטאר "  נמצא במקום השני בטבלת הסרטים המכניסים ביותר בכל הזמנים עם סך הכנסות של 1.14 מיליארד דולר  ( נכון לשעת פרסום הידיעה )  ,  כששוב רק  " טיטאניק "  מקדים אותו עם 1.84 מיליארד דולר בסך הכל .
 גם בשני המקומות הבאים בטבלה לא התרחש שום שינוי ביחס לשבועיים הקודמים . " שרלוק הולמס "  של גאי ריצ'י ,  עם 16.6 מיליון דולר בקופות ,  וסרט האנימציה  " Alvin and the Chipmunks :  The Squeakquel ",  עם 16.3 מיליון ,  נשארו זה סוף השבוע השלישי במקומות השני והשלישי ,  בהתאמה .  במקום הרביעי ,  לעומת זאת ,  נרשמה כניסה חדשה :  סרט נוסף בגל סרטי הערפדים , " Daybreakers ",  שהניב בסוף השבוע האחרון 15 מיליון דולר .
" זה מסובך ",  הקומדיה הרומנטית בכיכובם של מריל סטריפ ואלק בולדווין ,  ירד מקום אחד בטבלה לאחר שהכניס 11 מיליון דולר בקופות .  אחריו ,  במקום השישי ,  כניסה חדשה נוספת ,  גם היא קומדיה רומנטית : " שנה מעוברת ",  עם איימי אדמס ומת'יו גוד ו-9.2 מיליון דולר בקופות .  סנדרה בולוק ו-"The Blind Side ",  נחלשים אך לא עוצרים :  הסרט הוותיק בעשירייה הפותחת גרף בשבוע השמיני להקרנתו כ-7.75 מיליון דולר ,  שהעמידו את סך הכנסותיו בצפון אמריקה בלבד על 219 מיליון דולר .  
במקום השמיני בטבלה ניצב  " תלוי באוויר ",  סרטו של ג'ייסון רייטמן בכיכובו של ג'ורג' קלוני ,  עם 7.1 מיליון דולר בקופות ובאזז אוסקר שהולך ונרגע .  צמוד אחריו ,  עם 7 מיליון דולר ,  הבכורה השלישית שמצליחה להיכנס לעשירייה הפותחת :  סרט הנעורים  " Youth in Revolt "  בכיכובו של כוכב הנעורים האולטימטיבי של העשור החולף  מייקל סרה .  חותם את עשירייה ,  סרט האנימציה מבית דיסני  " הנסיכה והצפרדע ",  עם 4.7 מיליון דולר בקופות .  
לבסוף ,  רצוי לציין את  " Crazy Heart ",  הסרט שיש החוזים שיעשה לג'ף ברידג'ס את מה ש"ספרות זולה "  עשה לג'ון טרבולטה ו"המתאבק "   למיקי רורק .  הסרט הוקרן בסוף השבוע האחרון ב-33 בתי קולנוע בלבד והצליח להניב בכל אחד מהם ממוצע של 13 אלף דולר  סכום הדומה לזה שהניב  " אווטאר ",  הראשון בטבלה ,  בכל אחד מ-3,400 בתי הקולנוע שבהם הוקרן .
 
אכן ,  מלך העולם
ג'יימס קמרון ממשיך להוביל את טבלת שוברי הקופות של ארה"ב וכל מה שנותר לראות זה אם יצליח לנצח את עצמו ולהחליף את  " טיטאניק "  ב"אווטאר "  כסרט המכניס ביותר בכל הזמנים

