האם יאיר גולדפינגר בדרך לאקזיט נוסף ?  דוטומי מנהלת משא ומתן למכירתה
הערכה :  סכום העסקה יכול להגיע לכ-200 מיליון דולר
האם יאיר גולדפינגר בדרך לאקזיט נוסף ?  ישנן עדויות התומכות בכך שהתשובה לשאלה זו היא חיובית .  הערב  ( ג' )  מפרסם האתר adexchanger כי חברת ההיי-טק דוטומי עומדת להימכר.לפי הדיווח של הכתב ג'ון אבט ,  דוטומי נמצאת בימים אלה בשלבים האחרונים של מכירתה ,  אך זהות הרוכשת אינה ידועה . " אני מצטער לומר שאינני יודע מי הרוכשת ,  אבל המקור שלי צדק באופן מובהק בעבר וכעת הוא אומר שהאקזיט של דוטוטמי צפוי לקרות מיד לאחר שהדיו על גבי המסמכים של החוזה ייבש ",  כתב אבט.מבירור שערכנו עולה כי הדיווח באתר ,  ככל הנראה ,  נכון ,  אך לא ברור בשלב זה האם העסקה אכן הושלמה .  גורם המעורה בנושא מסר ל-themarker כי דוטומי מנהלת מו"מ למכירתה בסכום של כ-200 מיליון דולר.גורם נוסף שפנינו אליו לא ידע להשיב האם אכן מתקיים מו"מ ,  וגורם שלישי אישר שמתנהלים מגעים ,  אבל לא ידע לומר האם הם בשלבים סופיים .  בעבר נודעו מקרים בהם התפוצצו מגעים בין חברות טכנולוגיה גדולות שניסו לרכוש חברות סטארט אפ על רקע פרסום מוקדם של המשא ומתן.כך או כך ,  דוטומי כבר אינה חברה ישראלית .  או לפחות לא בהיבט של חברה שיש לה פעילות בישראל .  החברה ישבה בעבר ברמת החי"ל ,  אבל כיום היא פועלת בשיקגו .  בדוטומי מועסקים לא מעט עובדים ישראלים שהסכימו לעבור לשיקגו ,  כאשר כיום היא מעסיקה כ-100 עובדים.דוטומי נוסדה ביולי 2000 על ידי יאיר גולדפינגר ,  נער הפלא דאז ממייסדי icq .  לגולדפינגר חברו אייל שיף ,  טל ברנוח ותמיר קוך - קבוצה של יזמי היי-טק ותיקים שהיו פרשו לסטארט-אפים אחרים .  החברה פיתחה פלטפורמת תקשורת המאפשרת לחברות ולמותגים להעביר מסרים שיווקיים אישיים וישירים מתוך מערכות השיווק וה-crm של החברה אל שטחי הפרסום באינטרנט .  החברה גייסה עד היום 17 מיליון דולר ונחשבה לרזה יחסית מבחינת ההון שהושקע בה .  היא פעילה כיום בעיקר בארה"ב ,  שם היא מרחיבה את נתח השוק שלה.גולדפינגר הוא אחד האנג'לים הבולטים בישראל .  אם אכן דוטומי תימכר זהו יהיה האקזיט החמישי שלו .  האקזיט האחרון שלו היה בזמן מכירת חברת ג'אג'ה לטלפוניקה עבורה 207 מיליון דולר .  בשנת 2008 רשם אקזיט לאחר שמכר את פיטרקס לחברת aeterex  .  שני אקזיטים קטנים יותר בהיקף כחמישה מיליון דולר כל אחד נרשמו בשנים 2005  ( מכירת פיורסייט לבוסטון גרופ )  ו-2007  ( סקיור דיימימנשן למיקרוסופט ) .לפי חברת המחקר ivc-online ,  כיום משקיע גולדפינגר בלא פחות מאשר 14 חברות .  רובן מתחום האינטרנט ,  תחום שמוכר לו היטב והוא מנוסה בו .  בין החברות שהוא מושקע בהן ניתן לציין את פיקסקאוט ,  ווייטסמוק ו-webook .  למרות הההשקעות הרבות שלו וההכרות שלו עם סצינת הסטארט אפים המקומית הוא נרתע מפרסום ונמנע מתקשורת .  לצד שלל הישגיו הוא רשם גם כשלון עם שתי חברות :  נוקה טי וי שנסגרה בשנת 2006 וסיקארה שנסגרה בשנת 2005 .
 
האם יאיר גולדפינגר בדרך לאקזיט נוסף ?  דוטומי מנהלת משא ומתן למכירתה
הערכה :  סכום העסקה יכול להגיע לכ-200 מיליון דולר

