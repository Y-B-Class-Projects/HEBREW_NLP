משטרת קליפורניה סייעה להאט מכונית מדגם טויוטה פריוס שהאצה לאחר שדוושת הגז נתקעה
טויוטה כינסה אתמול מומחים למסיבת עיתונאים בה הכחישה טענה כי בעיית ההאצה הפתאומית נובעת מכשל אלקטרוני
קצין במשטרת התנועה בקליפורניה סייע להאט מכונית מדגם טויוטה פריוס ,  שהאצה למהירות של 94 מייל לשעה  ( 151 קמ"ש )  אתמול ,  לאחר שדוושת הגז של המכונית נתקעה בכביש מהיר במחוז סן דייגו ,  כך דיווחה המשטרה המקומית .  נהג הפריוס ,  ג'יימס סיקס ,  התקשר ל-911 בצוהרי היום שעון קליפורניה ,  לאחר שהאץ את רכבו כדי לבצע עקיפה וגילה שהוא לא יכול עוד לשלוט ברכב ." לחצתי על דוושת הגז כדי לבצע עקיפה ,  ואז הדוושה עשתה משהו משונה - היא זינקה ונתקעה ",  אמר סיקס בן ה-61 במסיבת עיתונאים . " ניסיתי לעצור את המכונית באמצעות הבלמים ,  אבל היא לא עצרה .  היא לא עשתה כלום חוץ מלהמשיך להאיץ ",  הסביר .  סיקס הוסיף כי יכול היה להריח את הבלמים נשרפים מרוב החוזק בו הוא לחץ עליהם.לאחר שצילצל למשטרה ,  ליווה אותו רכב משטרתי שהעניק לו הנחיות באמצעות רמקולים .  המכוניות הנחו אותו לנסוע לכיוון כביש בו היתה עלייה ,  ללחוץ חזק על הבלמים ולהרים את בלם היד .  לאחר שהמכונית האטה ל-80 קמ"ש ,  סייקס כיבה את המנוע ונתן למכונית להאט .  מכונית המשטרה נסעה לפני מכוניתו של סייקס כדי להאט אותה עוד יותר ולהביא לעצירה בטוחה.כשלים בדוושת הגז ובבלמים בדגמים שונים של רכבי טויוטה הביאו להחזרה למוסכים של למעלה מ-8.5 מיליון מכוניות ברחבי העולם - למעלה מ-6 מיליון מהן בארה"ב לבדה .  טויוטה כינסה אתמול מספר מומחים למסיבת עיתונאים בה הכחישה את טענותיו של מרצה מאילינוי שבארה"ב ,  אשר טען כי בעיית ההאצה הפתאומית של חלק מדגמיה נובעת מכשלים אלקטרוניים.טויוטה ציינה בכינוס כי אין אמת בדברי דיוויד וו .  גילברט ,  אשר אמר כי דוושת הגז של המכוניות אינה האשמה בהאצה הפתאומית .  גילברט אמר כי הצליח לשחזר את בעיית ההאצה הפתאומית במכוניות טויוטה על ידי התערבות במערכת האלקטרוניקה.החברה זימנה לאירוע מומחים שטענו כי אותן האצות שהצליח גילברט להשיג הן לא מציאותיות לחלוטין תחת תנאי העולם האמיתי וכי אפשר להשיג אותן באמצעות אותן הדרכים שנקט גילברט בכל מכונית אחרת .  טויוטה שכרה בנוסף את שירותיה של חברת הייעוץ אקספוננט כדי לבחון האם בעיה במערכת האלקטרוניקה עלולה לגרום להאצה פתאומית של כלי הרכב .  לפי דו"ח החברה אין קשר בין המערכת האלקטרונית לבעיה .
 
משטרת קליפורניה סייעה להאט מכונית מדגם טויוטה פריוס שהאצה לאחר שדוושת הגז נתקעה
טויוטה כינסה אתמול מומחים למסיבת עיתונאים בה הכחישה טענה כי בעיית ההאצה הפתאומית נובעת מכשל אלקטרוני

