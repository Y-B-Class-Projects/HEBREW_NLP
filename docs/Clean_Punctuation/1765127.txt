נכשל המשא ומתן עם ארה"ב על חידוש ההקפאה
גורמים בארצות הברית וישראל הודיעו כי המו"מ להשגת הקפאה נוספת נכשל והצדדים יחפשו דרכים חדשות להתקדם בתהליך השלום .  קיים סיכוי כי עסקת רכישת מטוסי ה-F35 לא תצא אל הפועל
המשא ומתן להשגת הקפאה נוספת בבנייה ביהודה ושומרון הגיע למבוי סתום ,  כך הודיעו הערב  ( שלישי )  גורמים בישראל ובארצות הברית .  משמעות כשלון המשא ומתן היא ,  בין היתר ,  שהעסקה לרכישת מטוסי ה F-35 לא תצא ככל הנראה אל הפועל ,  וככל הנראה המגעים עם הפלסטינים ייעשו במתכונת של שיחות קרבה .  
גורם דיפלומטי אמריקאי בכיר הסביר כי הוחלט על הפסקת השיחות בכדי לנסות ולהשיג הקפאה נוספת .  בשיחה עם כתבים בירושלים אמר הגורם ,  שביקש להישאר אנונימי ,  כי  " הגענו למסקנה שאין זה הזמן הנכון לחדש את המשא ומתן הישיר באמצעות חידוש ההקפאה ".  הוא הוסיף ואמר כי וושינגטון תנסה כעת להגיע להסכמה על הסדרי ביטחון חדשים והסכמה על הגבולות .
 לפני מספר ימים יצא לארה"ב שליח ראש הממשלה יצחק מולכו על מנת לנהל את סבב השיחות האחרון ,  אולם נראה כי בסיומן לא הושגה הבנה ולמעשה הוכרז על כישלון .  המגעים בין ישראל לארצות הברית ימשכו ככל הנראה בימים הקרובים בוושינגטון .  ההערכה כעת היא כי המגעים חוזרים למעשה אחורה ,  אל המשא ומתן העקיף ,  שהתקיים עד לפתיחת השיחות הישירות בתחילת ספטמבר .  
בעקבות כשלון המשא ומתן ,  נראה כי עתיד מטוסי ה- F35 שאמורים להגיע לישראל עדיין לא ברור .  יתכן שהאמריקאים יתעקשו שלא להעבירם לישראל ,  בשל העובדה שלא תהיה הקפאה נוספת לעת עתה ,  אולם ישראל מתכוונת להמשיך לבקש את המטוסים .
 גורם מדיני בירושלים אמר כי , " ארצות הברית מובילה מסלול חדש להמשך שיחות השלום ,  במקום המתווה של הארכת ההקפאה בשלושה חודשים ,  בתיאום מלא עם ישראל .  המטרה של שני הצדדים היא למצוא מסלול שיוביל לשנה רצופה של שיחות שלום ,  עד לכינון הסכם מסגרת ". 
בכיר אחר בישראל אמר כי יתכן שהאמריקאים דאגו ליום שאחרי שלושת חודשי ההקפאה ,  במידה שישראל והפלסטינים לא יגיעו להסכמות על הגבולות . " זה יכול היה להביא לפיצוץ של השיחות ",  הוא הסביר , " האמריקאים הבינו שהדרישה להקפאה לא תועיל לשיחות והיא יכולה ליצור את ההיפך .  ראש הממשלה מרוצה מהתיאום עם האמריקאים ואיננו חושבים שיש כאן פיצוץ של השיחות ,  אלא נסיון להגיע למסלול יותר אפקטיבי לקידום המשא ומתן ".  אותו בכיר טען כיהאמריקאים לא היו מרוצים מההכרה של ברזיל וארגנטינה במדינה פלסטינית ,  והם התנגדו לכך בתוקף .  לדבריו ,  כרגע ראש הממשלה לא מתכוון לקיים ביקור בוושינגטון .
 
נכשל המשא ומתן עם ארה"ב על חידוש ההקפאה
גורמים בארצות הברית וישראל הודיעו כי המו"מ להשגת הקפאה נוספת נכשל והצדדים יחפשו דרכים חדשות להתקדם בתהליך השלום .  קיים סיכוי כי עסקת רכישת מטוסי ה-F35 לא תצא אל הפועל

