המדינה מוכרת עד 8.3% ממניות דיסקונט :  הזוכה ב-5% יוכרז הבוקר ב-8 ;  לרוכש תינתן אופציה לקנות 3.3%
במכרז משתתפים 10 בתי השקעות זרים שאליהם פנתה המדינה
 >  >  המדינה מעמידה למכירה היום 5% ממניות בנק  .  לזוכה תינתן אופציה לרכוש כמות נוספת של עד 3.33% ממניות הבנק במחיר הנמוך ב-0.5% מהמחיר שבו רכש את חבילת המניות .  המדינה מחזיקה 25% מהבנק ,  וזו חבילת המניות הראשונה המוצעת למכירה ,  לאחר שבאוקטובר האחרון התקבלה החלטה למכור את מלוא אחזקותיה בבנק דיסקונט וכן בבנק לאומי .  ועדת הכספים של הכנסת ,  שזומנה לדיון סגור בשעות אחר הצהריים לקראת סגירת המסחר בבורסה ,  אישרה את מכירת המניות .  לפני ההצבעה הופיע בפני הוועדה החשב הכללי במשרד האוצר ,  שוקי אורן .  בשעה 5 בערב ,  לאחר סגירת המסחר בבורסה ,  פתח אגף החשב הכללי על פי הנחיית שר האוצר ,  יובל שטייניץ ,  בהליך תחרותי למכירה חבילת מניות של 5% ממניות בנק דיסקונט באמצעות פנייה ל-10 בתי השקעות זרים בהם סיטיבנק ,  מריל לינץ' ,  דויטשה בנק ,  גולדמן זאקס ,  ג'י.פי מורגן צ'ייס ,  ubs ,  bnp פאריבה ,  מורגן סטנלי ,  ברקליס ו-hsbc .  המכרז ייערך על השער שבו ירכוש בית ההשקעות את חבילת המניות .  הזוכה בהליך ייבחר לפני תחילת המסחר בבורסה היום בשעה 8 בבוקר .  כאמור ,  לזוכה ניתנה אופציה לרכוש כמות נוספת של עד 3.33% ממניות הבנק במחיר הנמוך ב-0.5% מהמחיר שבו רכש את חבילת המניות .  הזוכה יוכל לממש את האפשרות עד לשעה 18:00 היום .  אם יממש אפשרות זו תמכור מדינה סך הכל 8.33% ממניות הבנק .  המהלך נעשה בתיאום מלא עם בנק ישראל .  בנק דיסקונט העביר אתמול בשעות הצהריים 245 מיליון מניות לחברה לרישומים של הבנק ,  כדי שמדינת ישראל תוכל להעבירן הלאה .  דיסקונט הוא הבנק השלישי בגודלו בישראל .  בעלת השליטה בבנק דיסקונט היא קבוצת ברונמפן שראן ,  המחזיקה 26% ממניות הבנק .  לקבוצת ברונפמן שראן היתה אופציה לרכישת חלקה של המדינה במניות דיסקונט - אופציה שלא מומשה ופקעה בסוף 2008 .  ירידת אחזקות המדינה בדיסקונט נעשית בהדרגה - כעת מוצע בלוק מניות ראשון למכירה .  אם יממש הזוכה את האופציה והמדינה תמכור 8.33% ממניות הבנק ,  היא תיוותר עם אחזקה של 16.67% .  לברונפמן שראן יש הסכם הצבעה עם מדינת ישראל ,  בתוקף עד פברואר 2010 ,  שלפיו כל זמן שמדינת ישראל מחזיקה יותר מ-10% בבנק דיסקונט יכהנו בו 5 דירקטורים מטעמה ,  ולא יותר מ-8 דירקטורים שיוצעו לבחירה בידי ברונפמן שראן .  ברגע שתרד המדינה מתחת לרף 10% באחזקותיה ,  מספר הדירקטורים שלה יירד ל-2 .  כמו כן בין קבוצת השליטה והמדינה יש הסכמה שלפיה המדינה תתמוך במועמדים לכהונת דירקטוריון שיוצעו על ידי קבוצת ברונפמן שראן .  אתמול נסחר דיסקונט בירידות שערים ואיבד 2.15% .  בדיון בוועדת הכספים הסביר אורן לחברי הכנסת כי היתרון של מכירת חבילת המניות הוא השלמת הליך המכירה באופן פשוט ,  תכליתי ומהיר תוך ניצול השווי הגבוה שבו נסחר הבנק בימים אלה והימנעות מחשיפה לתנודות בשווקים .  כמו כן ,  מכירת חבילת המניות בבת אחת תאפשר ניצול של הקיבולת המרבית של השוק במכירה אחת .  עוד אמר כי עיתוי הפעימות הנוספות במכירת מניות המדינה בבנק והיקפן ייקבעו על ידי שר האוצר בהתאם לתנאי השוק תוך דיווח לוועדת הכספים .  בעד ההצעה הצביעו 14 ח"כים ,  3 הצביעו נגד ו-1 נמנע .  ח"כים בוועדה מתחו ביקורת על  " עשיית דרמה "  ו"זימון ישיבה סודית "  אף כי ניתן היה לקיימה לאחר סגירת המסחר בבורסה .  שר האוצר לשעבר ,  ח"כ רוני בר און  ( קדימה )  ,  שאינו חבר בוועדה והגיע בדחיפות לשמוע מה קורה ,  עזב את הדיון כמה דקות לאחר תחילתו ואמר כי  " מדובר ברוב מהומה על לא מאומה ".  ח"כ שלי יחימוביץ'  ( עבודה )  נמנעה בהצבעה . " המכירה היא צעד סביר מכיוון שממילא הבנק מופרט ,  אבל האופן שבו בחר האוצר לקבל את אישור הוועדה הוא שערורייתי וזיעזע לחינם את הבורסה והדולר .  לא היה קורה דבר אילו המכירה היתה מתרחשת במתינות ובטפטוף .  רוב הסיכויים שהעסקה היתה משתלמת אז יותר למדינה ".  בישיבה אמר ח"כ חיים כץ  ( ליכוד )  כי  " כך לא עושים עסקים ".  זאת ,  בתגובה לטענת יו"ר הוועדה ,  ח"כ משה גפני  ( יהדות התורה )  ,  כי  " לא היתה ברירה אלא לקיים ישיבה חשאית בסמוך למועד סגירת הבורסה .  בדרך זו שער המניות של הבנק נותר גבוה והמדינה מרוויחה ".  יו"ר מרצ ,  ח"כ חיים אורון : " הדרמה מוגזמת מכיוון שמדובר בהליך טכני .  לעומת זאת ,  העתירות על גרעין השליטה בלאומי מחייבות דיון ציבורי "   .
 
המדינה מוכרת עד 8.3% ממניות דיסקונט :  הזוכה ב-5% יוכרז הבוקר ב-8 ;  לרוכש תינתן אופציה לקנות 3.3%
במכרז משתתפים 10 בתי השקעות זרים שאליהם פנתה המדינה

