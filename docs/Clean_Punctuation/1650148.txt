 " מדינות איסלמיות יתמכו במתקפה על אירן "
 באירוע  " שבתרבות "  בבאר שבע ,  אמר סגן השר איוב קרא כי מדינות איסלמיות העבירו מסרים לראש הממשלה בנימין נתניהו ,  על פיהם יתמכו בכל פעולה של ישראל או ארה"ב נגד אירן 
" נציגים של מדיניות איסלמיות קיצוניות העבירו באחרונה מסר לראש ממשלת ישראל בנימין נתניהו לפיו הם יתמכו וישתפו פעולה ,  אמנם לא בגלוי ,  עם כל מהלך של ישראל או ארה"ב נגד אירן ",  כך אמר היום  ( שבת )  סגן השר לפיתוח הנגב והגליל איוב קרא באירוע  " שבתרבות "  בבאר שבע . " הבנו שמדינות אלו חוששות מהגרעין האירני ,  לא פחות משהן חוששות מישראל ",  אמר קרא .
 קרא אמר כי אינו רוצה לנקוב בשמותיהן של אותן מדינות ,  כדי לא להסגיר אותן . " אבל צריך לומר :  אין מנוס מפעולה צבאית נגד אירן .  הקם להרגך השכם להורגו ",  אמר .  קרא הבהיר כי  " מדובר במסרים חשאיים חיוביים שיגבו כל פעולה "  ואמר כי לתקיפה על אירן תהייה תמיכה של קואליציה רחבה במדינות האיסלם .
 לדברי קרא ,  בימים הקרובים תצא משלחת ישראלית רמת דרג לסוריה על מנת לדון בהעברת מים מסוריה לרמת הגולן . " חברי המשלחת קיבלו אישורים של כל הגורמים הנוגעים בדבר ,  בהם גורמים ביטחוניים ומדיניים ,  כדי לצאת ולקיים משא ומתן בסוריה ,  להעברת 200 מיליון קוב מים ,  באמצעות צינור המגיע עד מג'דל שאמס ",  אמר . " לא מדובר במשלחת של חברי כנסת אלא של אנשי מקצוע בתחום זה .  העברת המים תעשה כסחר חליפין ,  מול תפוחי עץ שהדרוזים ברמת הגולן מייצאים לסוריה ".  

" מדינות איסלמיות יתמכו במתקפה על אירן "
 באירוע  " שבתרבות "  בבאר שבע ,  אמר סגן השר איוב קרא כי מדינות איסלמיות העבירו מסרים לראש הממשלה בנימין נתניהו ,  על פיהם יתמכו בכל פעולה של ישראל או ארה"ב נגד אירן

