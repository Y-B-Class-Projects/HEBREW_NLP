מיטשל כמשל
בשבוע האחרון עסקו פרשנים ישראלים בראיון שהעניק הסנטור ג'ורג' מיטשל ,  השליח האמריקני המיוחד למזרח התיכון ,  לרשת PBS האמריקנית .  בראיון ,  כך טענו רבים ,  איים מיטשל להפעיל לחץ על ישראל באמצעות קיצוץ בערבויות .  האמת היא שמיטשל לא יזם את הנושא ובסך הכל השיב לשאלת המראיין ,  צ'רלי רוז ,  שנגעה ללחצים שהפעיל ממשלו של בוש האב .
 הדיונים סביב הפרשנות לדברי מיטשל גרמו לכך שרבים לא שמו לב לנקודה חשובה הרבה יותר שעלתה בראיון בן 50 הדקות :  שמרגע שהפלשתינים והישראלים יישבו למשא ומתן ,  הם יכולים להגיע להסכם בתוך שנתיים ואפילו פחות .  דומה שמיטשל התעלם מהעובדה ששישה ראשי ממשלות עמלו על השגת הסכם קבע במהלך 17 שנים .
 מה גרם למיטשל לחשוב שמו"מ כזה יצליח דווקא כעת ?  ייתכן שהוא הציב את ה"דד ? ליין "  בן השנתיים על מנת לפתות את אבו מאזן לחזור לשולחן המשא ומתן ,  משום שאין ביכולת האמריקנים לכפות על ישראל את כל התנאים המוקדמים שאבו מאזן מציב .
 לוח הזמנים הדוחק של מיטשל משקף תפיסה שהיתה נפוצה במכוני מחקר רבים סביב גבעת הקפיטול בוושינגטון בשמונה השנים האחרונות ,  ולפיה  " כולנו יודעים כיצד ייראה ההסכם הסופי ".  המומחים ,  יוצאי ממשל קלינטון או אלו שגויסו לממשל אובאמה ,  חשו שהפרטים של הסכם שלום ישראלי ? פלשתיני כבר נדונו וכל מה שנותר הוא לסגור קצוות .
 מה שתרם להשקפת העולם הזו היה הבנה שגויה של המשאים והמתנים בעבר .  לדוגמה ,  כאשר שיחות טאבה הסתיימו ,  אמר שר החוץ דאז ,  שלמה בן ? עמי ,  לכתב קול ישראל שמעולם לא היו הצדדים קרובים כל כך להסכם .  כאשר הכתב ביקש תגובה מהצד הפלשתיני להערכה זו ,  ענה לו מוחמד דחלאן בצורה ישירה : " חארטה בארטה ". 
למרות זאת ,  המיתוס הכה גלים ,  כאילו ההסכם היה בעיקרו עובדה מוגמרת .  בוושינגטון היתה נטייה לאמץ את הגרסה הישראלית לאירועים ולהתעלם ממה שאמרו הפלשתינים .  
גם ההערכות של אבו מאזן בנוגע לשיחותיו עם אהוד אולמרט היו פסימיות וברוח הדברים של דחלאן מ ? 2001 .  בראיון שהעניק לעקיבא אלדר בעיתון  " הארץ "  ב ? 12 בספטמבר 2008 אמר אבו מאזן : " אני לא יכול לומר שסוכם אפילו על סוגיה אחת .  הפער בין הצדדים גדול מאוד ". 
לאור זאת קבע חוסיין אגא ,  שהיה מעורב במו"מ מהצד הפלשתיני שנים רבות ביחד עם רוברט מאלי מממשל קלינטון ,  במאמר מ ? 3 בדצמבר ,  כי הסכם על סיום הסכסוך בשלב זה בלתי ניתן להשגה .  74 אחוז מהאמריקנים סבורים שהסיכוי להסכם שלום בעשר השנים הקרובות הוא קלוש .  
הבנה נכונה של שיחות העבר היא חיונית ביותר .  אחרת ,  נציגים ישראלים ופלשתינים ייפגשו שוב בניסיון לרבע את המעגל :  השאיפות הטריטוריאליות של הפלשתינים ,  שאינן עולות בקנה אחד עם יכולת הוויתור של ישראל ,  המתחשבת בצורכי הביטחון שלה ובזכויותיה על ירושלים .  רק גישה דיפלומטית חדשה שאינה מתבססת על ציפיות מופרזות ,  אלא על תהליכים ארוכי טווח ,  יכולה לשחרר את ישראל מהיסטוריה ארוכה של משאים ומתנים שהובילו למבוי סתום .  

מיטשל כמשל
nan
