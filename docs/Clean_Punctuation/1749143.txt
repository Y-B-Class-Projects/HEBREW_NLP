לקראת פשרה :  150 עובדי מכתשים יוצאו לפרישה
המו"מ בין עובדי מכתשים אגן להנהלת החברה קרוב לסיום .  לפי ההסכם המתגבש ,  תובטח השארת הייצור בישראל ל-6 השנים הקרובות וכ-150 עובדים מגיל 57 ייצאו לפרישה מוקדמת
המשא ומתן בין נציגי ההסתדרות ועובדי מכתשים אגן לבין הנהלת החברה קרוב לסיום .  הצדדים נפגשו אתמול  ( ד' )  ושוב הבוקר ומסתמנות הסכמות ברוב הנושאים .
 על פי ההסכם המתגבש ,  תובטח השארת הייצור בישראל ל-6 השנים הקרובות .  במקביל ,  יצאו כ-150 עובדים מגיל 57 לפרישה מוקדמת בשלוש השנים הקרובות .  לעובדים חדשים שיקלטו תובטח אותה פריבילגיה כשיגיעו לגיל הפרישה המוקדמת - למשך 20 השנים הקרובות .  לא רק בקרב עובדים במפעלי היצור בבאר שבע ובאשדוד ירגישו את המהלך על בשרם - גם במטה החברה באיירפורט סיטי צפויים קיצוצים רוחביים בכח אדם .
 לפני כשבועיים הכריזה ההסתדרות סכסוך עבודה במכתשים אגן על רקע כוונת בעלת השליטה בחברה ,  שבבעלות נוחי דנקנר ,  למכור אותה לחברה הסינית כמצ'יינה והחשש מהשפעת המכירה על תעסוקת כ-1,400 העובדים .
 מאי.די.בי נמסר בתגובה : " המגעים נמשכים ". 

לקראת פשרה :  150 עובדי מכתשים יוצאו לפרישה
המו"מ בין עובדי מכתשים אגן להנהלת החברה קרוב לסיום .  לפי ההסכם המתגבש ,  תובטח השארת הייצור בישראל ל-6 השנים הקרובות וכ-150 עובדים מגיל 57 ייצאו לפרישה מוקדמת

