דקרו למוות חייל ומואשמים בהריגה בלבד
נחום בן יצחק ואוהד דדון מואשמים כי דקרו למוות את יצחק מור במהלך קטטה שהתפתחה מחוץ למועדון  " ואן גוך "  בירושלים .  השניים מואשמים בנוסף שתקפו את בן דודו של מור
כתב אישום הוגש היום  ( שלישי )  לבית המשפט המחוזי בירושלים נגד נחום בן יצחק  ( 21 )  ואוהד דדון  ( 20 )  .  השניים מואשמים בהריגה בדקירות סכין את החייל יצחק מור מחוץ למועדון  " ואן גוך "  בירושלים באוקטובר אשתקד .  בנוסף מואשמים השניים שגרמו חבלה חמורה לבן דודו של מור ,  אבירן סוויסה .  דדון ובן יצחק מואשמים בהריגה ,  חבלה בכוונה מחמירה ,  תקיפה בנסיבות מחמירות במהלך קטטה שפרצה ביניהם לבין מור מחוץ למועדון .
 מכתב האישום עולה כי במהלך הקטטה אחד מהנאשמים דקר את מור בצווארו בסכין וגרם לחתך עמוק באורך 10 ס"מ וכי כתוצאה מהדקירה בצוואר קרס מור במקום ומת מאיבוד דם תוך זמן קצר .  
עוד עולה כי למקום הגיע בן דודו של מור ,  אבירן סוויסה ,  ובתגובה לדקירה התעמת עם הנאשמים .  הוא הכה את דדון בראשו ובתגובה הכו הנאשמים את אבירן באגרופים ובעיטות ואחד הנאשמים דקר אותו בסכין בחזה ,  דקירה שחדרה לגופו ופגעה בריאה .  
לאחר מכן ברחו השניים מהמקום ונמלטו חזרה למעלה אדומים .  בדרך נפטרו מהסכין שבאמצעותה בוצעו הדקירות ובהמשך נפטרו גם מבגדיהם המגואלים בדם .  כל זאת ,  כך לפי כתב האישום ,  על מנת להסתיר את מעשיהם ולהקשות על גילוים .  
בכתב האישום נכתב כי  " במעשיהם המתוארים לעיל ,  הנאשמים בצוותא ,  גרמו במעשה או במחדל אסורים למותו של אדם וכן פצעו אדם בכוונה וגרמו לו לחבלה חמורה שלא כדין ,  בכוונה להטיל בו נכות או מום או לגרום לו חבלה חמורה שלא כדין ". 

דקרו למוות חייל ומואשמים בהריגה בלבד
נחום בן יצחק ואוהד דדון מואשמים כי דקרו למוות את יצחק מור במהלך קטטה שהתפתחה מחוץ למועדון  " ואן גוך "  בירושלים .  השניים מואשמים בנוסף שתקפו את בן דודו של מור

