המלחמה שבאוסטין ,  טקסס 
סייר אינטרנט
 >  >  הנה שם מקורי לכנס :  דרום-דרום-מערב .  לפני חמישה ימים החל באוסטין ,  טקסס ,  אירוע הידוע בשם south by southwest  .( sxsw )  האירוע ,  שנמשך תעשה ימים ,  הוא סדרת כנסים בנושאי אינטרנט ,  סרטים ומוסיקה .  אבל השנה הכנס הזה הוא זירת מלחמה ,  והמלחמה היא על השדה הלוהט ביותר באינטרנט ,  או יותר נכון ,  באינטרנט הנייד :  מיקום .  שתי המתגוששות העיקריות הן foursquare ו-gowalla .  לשתיהן יש אפליקציות לאייפון ושתיהן מציעות פחות או יותר אותו רעיון :  לדווח לחבריכם על המקום שבו אתם נמצאים  ( check-in )  ,  בזמן אמיתי כמובן .  אם המקום לא קיים עדיין ,  יש לכם הזדמנות להקים אותו ,  כלומר ליצור עבורו ערך במדריך האתרים של שתי האפליקציות .  מכיוון ש-sxsw מתקיים על פני כמה אתרים שונים באוסטין ,  ומכיוון שהאינטרנט הוא אחד משלושת הנושאים המרכזיים שבו ,  הוא מהווה הזדמנות מצוינת עבור foursquare ו-gowalla לזכות בתשומת לב .  בשביל foursquare זהו אירוע חשוב במיוחד ,  שכן היא בדיוק חוגגת שנה להקמתה .  במהלך התקופה הקצרה והאינטנסיבית הזו ,  החברה אספה חצי מיליון משתמשים ,  שהקימו 1.4 מיליון אתרים ודיווחו על מיקומם יותר מ-15.5 מיליון פעמים .  שתי החברות הכינו את עצמן היטב להתמודדות ,  כולל שימוש בגימיקים ,  שלפחות במקרה אחד שווים לא מעט כסף :  gowalla ,  שיש לה גם אפליקציה למערכת ההפעלה של הטלפונים של פאלם ,  הודיעה שפאלם תיתן חינם באמצעותה כמה מכשירים .  הבלוגרים כותבים בלי סוף על המלחמה בין foursquare ו-gowalla ב-sxsw .  אחד מהם ,  ג'יי יארו מ-business insider ,  כתב בשבת ש-foursquare כל כך מצליחה ,  עד שנראה שהיא  " משתמשת ב-gowalla כמטאטא ".  בתגובה טען אחד המשקיעים של gowalla שזה לא כך ,  מכיוון שחלק מה-check-ins ב-foursquare הם  " דיווחי זבל ".  בשלב הזה foursquare ו-gowalla מובילות במלחמת המיקום ,  אבל הן לא היחידות וגם לא החזקות ביותר :  פייסבוק עומדת לאפשר בחודש הבא למאות מיליוני החברים בה לבצע check-ins ,  וטוויטר השיקה שירות דומה  ( בשלב זה בארה"ב בלבד )  .  גוגל לא ממש בתוך המשחק - אבל גם לא מחוצה לו :  לפני יותר משנה היא השיקה שירות בשם google latitude ,  המבוסס על מערך המפות שלה ומאפשר למשתמשים רשומים להודיע לחבריהם על מיקומם .  אבל מכיוון שמדובר בתהליך קצת מסובך ,  הוא לא אומץ על ידי הגולשים .  טכנולוגיות מיקום סלולריות קיימות לפחות עשור ,  אבל שני דברים חשובים קרו מאז .  הראשון הוא שבעוד שבעבר המיקום נשען על הרשת הסלולרית עצמה ,  שיכולה לספק דיוק של מאות מטרים ,  כיום המיקום הוא בעזרת gps ,  שהדיוק שלו גבוה הרבה יותר .  אבל גם מכשירים סלולריים עם יכולות gps קיימים לפחות שלוש שנים .  מה שעוד קרה הוא שכמות המכשירים האלה גדלה - בעיקר דגמי אייפון עם יכולות - gps וגם המשתמשים התחילו להגיע .  המספרים עדיין נמוכים .  foursquare מובילה את השוק עם חצי מיליון משתמשים .  אבל הם גדלים במהירות ,  במיוחד בקרב הקהל החשוב ביותר ליצרני היישומים האלה :  צעירים .  למיקום בזמן אמיתי ולדיווח לחברים יש חשיבות שיווקית גדולה ,  מכיוון שהוא מספק קונטקסט מדויק מאוד ומכיוון שיש בכוחו לרתום את הרשתות החברתיות של המשתמשים .  איך מנצלים את זה בדיוק ?  עדיין לא ברור .  אבל המלחמה בשיאה .  הבלוג של נתן ליפסון :  http :/ /media.cafe.themarker.com

המלחמה שבאוסטין ,  טקסס 
סייר אינטרנט

