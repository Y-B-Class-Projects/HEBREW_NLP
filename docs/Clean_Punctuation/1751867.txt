כרוז בצפת : " ראש העיר רוצה פה ערבים שפלים "
 תושבי צפת התעוררו הבוקר ומצאו ברחובות אלפי כרוזים הקוראים לפיטוריו של ראש העירייה .  בכרוזים נטען כי בית הספר לרפואה המתוכנן בעיר ימשוך אליו סטודנטים ערבים ,  וקורא לא להשכיר להם דירות
בעיר צפת ממשיכות לסעור הרוחות בעקבות התנגדות חלק מהתושבים היהודים להשכרת דירות לערבים בעיר .  במוקד הסערה הפעם נמצא ראש העירייה ,  אילן שוחט ,  ובית הספר לרפואה המיועד לקום בעיר ,  שימשוך ,  כך חוששים כנראה מתנגדיו ,  סטודנטים ערבים לצפת .  במהלך הלילה  ( חמישי )  הופצו ברחבי העיר עשרות כרוזים כנגד שוחט ,  ובהם נכתב כי ראש הפלג הצפוני של התנועה האיסלמית ,  השייח' רא'אד סלאח ,  מנסה להשתלט על צפת וכי הקמת בית הספר לרפואה בעיר היא מזימה של ראש העירייה .
 במשטרת צפת חוקרים מי עומד מאחורי הפצת הכרוזים ובכוונתם להשתמש במצלמות האבטחה של העירייה על מנת לנסות ולאתרם .  ראש העירייה שוחט ,  מסר בתגובה כי  " מדובר בשוליים קיצוניים ,  שלא מייצגים את הלך הרוח הצפתי .  זה לא ימנע ממני לקדם את בית הספר לרפואה ,  הוא יקום ויתפתח ויפתח את צפת ואת הגליל כולו ". 
כזכור בשבועות האחרונים התקיימו מספר עימותים בין תושבים בצפת לסטודנטים ערבים השוכרים דירות בעיר .  לפני כשבועיים אף נורו יריות ונזרקו אבנים לעבר בתיהם של הסטודנטים הערבים ושני כתבי אישום הוגשו כנגד שוטר מג"ב וצעיר נוסף ,  תושבי צפת החשודים בירי ובהשלכת האבנים .  
בתחילת השבוע אף נשלחו איומים לעבר ניצול השואה אליהו צביאלי תושב העיר ,  שמשכיר את דירתו לסטודנטים בדואים .  הוא אף זכה לביקור של רב העיר ,  הרב שמואל אליהו ,  שוביקש ממנו למצוא שוכרים חדשים .  עד כה ,  לא הצליחה המשטרה לעצור חשודים בהפצת הכרוזים או באיומים .
 
כרוז בצפת : " ראש העיר רוצה פה ערבים שפלים "
 תושבי צפת התעוררו הבוקר ומצאו ברחובות אלפי כרוזים הקוראים לפיטוריו של ראש העירייה .  בכרוזים נטען כי בית הספר לרפואה המתוכנן בעיר ימשוך אליו סטודנטים ערבים ,  וקורא לא להשכיר להם דירות

