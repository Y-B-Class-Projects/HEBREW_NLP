בוזגלו ובן סהר יפתחו בהרכב הצעירה נגד רומניה
מוטי איוניר פירסם את הסגל למשחק הידידות בנס ציונה  ( 18:00 ,  5+ לייב )  .  גם אסולין ועומר דמארי בין ה-11 .  נס זמיר הצטרף
רגע לפני המשך קמפיין מוקדמות אליפות אירופה ,  הנבחרת הצעירה של ישראל תערוך הערב  ( רביעי ,  18:00 ,  5+ לייב )  הכנה נוספת ותארח את רומניה למשחק ידידות בנס ציונה ,  שהכניסה אליו תהיה חופשית .  אתמול קיימה הנבחרת אימון בהשתתפות כל השחקנים ,  ביניהם השגרירים בן סהר ,  גיא אסולין ורמי גרשון .
 דין מורי ,  בירם כיאל וביברס נאתכו ,  שזומנו לבוגרת ,  יחסרו למוטי איוניר ,  כמו גם טוטו תמוז הפצוע .  בלי קשר ,  נס זמיר מקבוצת אלבסטה הספרדית ,  שנמצא בסגל הרחב של הנבחרת ,  זומן למשחק אחרי שהגיע להסדר עם שלטונות צה"ל ,  לפיו לא ייעצר עם הגעתו לארץ ובשל העובדה שהצוות המקצועי של הנבחרת מעוניין לבחון את יכולתו .  גם גל ספיר מהפועל ראשון לציון זומן במקום מורי .
" זה משחק הכנה ראשון שלנו לפני המשימה האמיתית בחודש יוני נגד שבדיה ",  אמר מוטי איוניר ,  מאמן הנבחרת הצעירה ,  לאתר ההתאחדות לכדורגל לקראת המשחק . " אנחנו לא בסגל מלא אבל זו הזדמנות לתת לכמה שחקנים להוכיח את עצמם .  היום אנחנו כבר יודעים שמצפה לנו משחק קשה מחר מול אחת הנבחרות הטובות השנה בקמפיין מוקדמות היורו ,  וכמו תמיד נבוא נחושים ומוכנים כדי להפגין משחק טוב ". 
בשלב הזה הנבחרת מדורגת במקום השלישי בבית שש עם עשר נקודות ,  כמו לשבדיה ומונטנגרו ,  שמובילות את הבית .  משחקה הבא של הנבחרת יתקיים ב-4 ביוני ,  אז היא תארח את שבדיה .
 הרכב הנבחרת הצעירה :  אריאל הרוש ,  אבי ריקן ,  אוראל דגני ,  אושרי רואש ,  רמי גרשון ,  רחמים צ'קול ,  אלמוג כהן ,  גיא אסולין ,  עומר דמארי ,  מאור בוזגלו ,  בן סהר .
 עדכון ראשון :  2/3 17:39עדכון אחרון :  3/3 15:40

בוזגלו ובן סהר יפתחו בהרכב הצעירה נגד רומניה
מוטי איוניר פירסם את הסגל למשחק הידידות בנס ציונה  ( 18:00 ,  5+ לייב )  .  גם אסולין ועומר דמארי בין ה-11 .  נס זמיר הצטרף

