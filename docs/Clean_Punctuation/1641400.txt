הפועל אשקלון - ס.כ .  נס ציונה :  מי ישחזר את ההיסטוריה ? 
המארחת חולמת לחזור שוב לאצטדיון רמת גן ,  מנגד רפי כהן שהפתיע עם בית"ר/שמשון לפני שנתיים  ( רביעי ,  17:15 ) 
משחק על טהרת הליגה הלאומית בסיבוב ח' של גביע המדינה יפגיש ביום רביעי  ( 17:15 )  את הפועל אשקלון עם סקציה נס ציונה .  לאחר שלושה נצחונות ברצף הודות לרכש שהביא המאמן אורי מלמיליאן ,  הפועל אשקלון רוצה לשחזר ימיה כקדם לאחר שבשנים האחרונות הגיעה הקבוצה פעם אחת לגמר גביע המדינה והפסידה בפנדלים ,  ובנוסף ביקרה עוד מספר פעמים באיצטדיון רמת גן במסגרת חצי גמר גביע המדינה .  
האשקלונים נהנו משלושה כיבושים בשלושה משחקים של חלוץ הרכש אריק רומאו ,  שיחד עם קובי דג'אני ,  עמרי רון ויניב אלול הפכו את אשקלון ממועמדת לירידה לאחת הקבוצות הלוהטות בלאומית .  בסיבוב הקודם הצליחו לנצח את השקמה רמת חן רק לאחר 120 דקות משערים של דוד אזולאי ובריאן מן ,  ובאשקלון מקווים לנצח ב-90 דקות את הקבוצה איתה סיימו בתיקו במסגרת הליגה .
 מנגד מתייצב רפי כהן ,  שאימן את בית"ר/שמשון ת"א בחלק ממסע הגביע המופלא שלה לפני שנתיים ,  אז הגיעה הקבוצה מהליגה השלישית עד לחצי גמר גביע המדינה והודחה בפנדלים מול הפועל תל אביב .  אלא שכהן עצמו הודח עוד קודם לכן עקב מצב הקבוצה בליגה ,  לא לפני שהדיח את קבוצת נעוריו הפועל פתח תקוה בשמינית הגמר ואת מכבי תל אביב בסיבוב ט' .  גם נס ציונה מגיעה במומנטום חיובי לאחר שישה משחקים ללא הפסד בליגה ,  כשביניהם גם ניצחה את עירוני בת-ים 1:3 ב-90 דקות בסיבוב הקודם .
 
הפועל אשקלון - ס.כ .  נס ציונה :  מי ישחזר את ההיסטוריה ? 
המארחת חולמת לחזור שוב לאצטדיון רמת גן ,  מנגד רפי כהן שהפתיע עם בית"ר/שמשון לפני שנתיים  ( רביעי ,  17:15 ) 

