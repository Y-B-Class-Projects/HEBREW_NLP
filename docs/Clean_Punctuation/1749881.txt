פגרת הקיץ בבתי המשפט תתארך :  עורכי הדין יוכלו ללוות את ילדיהם בפתיחת שנת הלימודים
לפי התקנות ,  פגרת הקיץ תחל ב-20 ביולי ותוארך עד ל-4 בספטמבר
שר המשפטים חתם באחרונה על תיקון לתקנות בתי המשפט העוסקות בפגרות ,  שמשנה את מועד פגרת הקיץ בבתי המשפט ,  בבתי הדין לעבודה ובהוצל"פ .  הפגרה תתחיל ב-20 ביולי ותסתיים ב-4 בספטמבר .  כיום מועדי הפגרה הם 15 ליולי ועד ל-31 לאוגוסט .  בכך התקבלה היוזמה של ראש לשכת עורכי הדין ,  עו"ד יורי גיא-רון ,  ושל מנהל בתי המשפט משה גל .  התיקון לתקנות הפגרות בבתי המשפט ,  פרי יוזמת הנהלת בתי המשפט ,  ייכנס לתוקף ביום 1 בדצמבר 2010.גיא רון ברך על קבלת עמדת לשכת עורכי הדין במסגרת אישור התיקון לתקנות הפגרות בבתי המשפט על ידי שר המשפטים.עו"ד ברק לייזר ,  עוזרו הבכיר של גל ,  הסביר במכתבו מאוגוסט 2008 ,  שנשלח בין השאר לפרקליט המדינה וללשכת עורכי הדין ,  כי החפיפה בין המועד שנקבע לתחילת שנת הלימודים בבתי הספר לבין המועד שנקבע לתחילת שנת המשפט היא בעייתית ,  שכן מרבית ההורים ,  הן בקרב ציבור עורכי הדין והן בקרב עובדי מזכירויות בתי המשפט ,  חפצים ללוות את ילדיהם בימים הראשונים של תחילת הלימודים .  חפיפה זו ,  צוין ,  גורמת לקושי בתפקוד השוטף של בתי המשפט ,  לרבות ביטול דיונים ודחיית מועדים ,  ולכן שינוי המועדים עשוי לפתור את הבעיה ." מדובר ביוזמה ברוכה במיוחד של ראש הלשכה ,  עו"ד יורי גיא-רון ,  ושל מנהל בתי המשפט ,  השופט משה גל .  יוזמה זו תקל מאוד על עורכי ועורכות הדין הצעירים ועל בני משפחותיהם ",  הוסיף יו"ר פורום הצעירים של הלשכה ,  עו"ד פסיכולוג ינון היימן .
 
פגרת הקיץ בבתי המשפט תתארך :  עורכי הדין יוכלו ללוות את ילדיהם בפתיחת שנת הלימודים
לפי התקנות ,  פגרת הקיץ תחל ב-20 ביולי ותוארך עד ל-4 בספטמבר

