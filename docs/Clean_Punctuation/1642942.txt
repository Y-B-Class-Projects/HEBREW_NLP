תחרות  " שירה על הדרך "  יוצאת לדרך
התחרות המוציאה את השירה לחוצות העיר תל אביב תהיה פתוחה לראשונה לכל ציבור הכותבים במדינת ישראל .  ספר השירים של הזוכה יראה אור בהוצאת עם עובד
עיריית תל-אביב-יפו מכריזה על תחרות שירה עברית שתתקיים זו הפעם השישית .  השנה ,  לראשונה ,  תהיה התחרות פתוחה לכל ציבור הכותבים במדינת ישראל ולא רק לתושבי העיר תל אביב .  בניגוד לפרסים אחרים ,  מוגשים השירים לשיפוט באופן אנונימי ובכך ניתנת הזדמנות שוויונית אמיתית לכל המשתתפים בתחרות .  חמשת השירים הזוכים יוצגו במסגרת פרויקט  " שירה על הדרך ",  בנוסף ,  ספרו של הזוכה בפרס הראשון יראה אור בהוצאת  " עם עובד ".  ארבעת הזוכים האחרים יזכו בתלושים לקניית ספרים ברשת סטימצקי .
" התחרות מעניקה הזדמנות פז לכותבי השירה ,  שאינם מוכרים עדיין ,  להציג לציבור את יצירתם ",  אומרת פרופ' זהר שביט ,  יועצת ראש העירייה לענייני תרבות ויוזמת הפרויקט , " לתחרות השירה בשנים עברו הגיעו מאות שירים ,  רבים מהם יפים להפליא .  הכותבים שזכו בעבר בתחרות כבר ביססו מאז את מעמדם כמשוררים וספרי השירה שראו אור במסגרת הפרויקט זכו להצלחה רבה ." 
שירי התחרות יוצגו באתר האינטרנט שיועד לכך .  השירים הזוכים בתחרות ייתלו במרחב העירוני ,  בשדרות העיר ,  בשילוט חוצות ובתחנות האוטובוס ,  לצד מיטב השירה העברית והעולמית .
 
תחרות  " שירה על הדרך "  יוצאת לדרך
התחרות המוציאה את השירה לחוצות העיר תל אביב תהיה פתוחה לראשונה לכל ציבור הכותבים במדינת ישראל .  ספר השירים של הזוכה יראה אור בהוצאת עם עובד

