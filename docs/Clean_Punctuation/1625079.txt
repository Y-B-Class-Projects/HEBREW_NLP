אובמה :  קרובים לרפורמת בריאות משמעותית
נשיא ארצות הברית רשם הישג היסטורי :  הסנאט אישר את תוכנית הרפורמה המקיפה שלו במערכת הבריאות . " אנחנו קרובים לקיים את ההבטחה של רפורמה אמיתית ומשמעותית בביטוח הבריאות "
 הסנאט האמריקאי אישר היום  ( חמישי )  ברוב של 60 תומכים אל מול 39 מתנגדים את תוכנית הרפורמה המקיפה במערכת הבריאות של הנשיא ברק אובמה .  האישור הגיע לאחר ארבעה שבועות של דיונים בוושינגטון וחודשים של ויכוח ציבורי בארה"ב .
" אנחנו קרובים לקיים את ההבטחה של רפורמה אמיתית ומשמעותית בביטוח הבריאות ",  אמר באובמה כשעה אחרי שהחוק עבר בסנאט .
 החוק החדש כולל את השינויים המשמעותיים ביותר במערכת הבריאות האמריקאית מאז הוחל חוק הבריאות לקשישים ב-1965 .  בין היתר ,  הרפורמה מרחיבה את הביטוח הרפואי ל-31 מיליון אמריקאים על ידי הטבות מס ,  שיאפשרו לאזרחים מעוטי יכולת לרכוש ביטוח רפואי .  לצורך ביצוע הרפורמה הקצה ממשל אובמה תקציב של 871 מיליארד דולר לעשר שנים .
 הצעת החוק תעניק ביטוח בריאות ל-94% מהאמריקאים מתחת לגיל 65 ,  ולהערכת משרד התקציב בקונגרס ,  היא תפחית את הגירעון ב-132 מיליארד דולר בעשור הקרוב .  הרפורמה תחייב את כל האזרחים בביטוח בריאות ,  ולא  הם ייקנסו .  במסגרת הרפורמה תורחב התוכנית לביטוח השכבות החלשות ,  יוקמו  " בורסות ביטוח "  באינטרנט ,  ויינתנו סובסידיות לנזקקים לרכישת פוליסות .  עם זאת ,  בוטלה בה האפשרות לביטוח ציבורי ,  מטעם המדינה .
 לאחר שהחוק עבר בסנאט ,  הוא יצטרך להשתלב עם הגרסה שעברה בבית הנבחרים ,  הכוללת הגבלות חמורות יותר על הפלות ,  ואפשרות לרכוש ביטוח בריאות ממשלתי לבעלי הכנסה נמוכה ,  שתי נקודות שהוצאו מהגרסה של הסנאט על מנת לפייס את חלק מהסנאטורים .
 
אובמה :  קרובים לרפורמת בריאות משמעותית
נשיא ארצות הברית רשם הישג היסטורי :  הסנאט אישר את תוכנית הרפורמה המקיפה שלו במערכת הבריאות . " אנחנו קרובים לקיים את ההבטחה של רפורמה אמיתית ומשמעותית בביטוח הבריאות "
 
