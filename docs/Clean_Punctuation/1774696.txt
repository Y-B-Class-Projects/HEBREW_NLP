אבו מאזן : " הרג המפגינה בבילעין - פשע ישראלי "
 יור הרשות גינה את ישראל בחריפות והאשים אותה בהרג המפגינה גוואהר אבו רחמה בבילעין .  עוד פשע של הכיבוש הישראלי . " שלום עכשיו "  קראה לחקור את המקרה
תנועת  " שלום עכשיו "  התייחסה אחר הצהריים  ( שבת )  למותה של ג'וואהר אבו רחמה בת ה-36 ,  שנפגעה אתמול בהפגנה השבועית בבילעין כתוצאה משאיפת כמות גדולה של גז מדמיע .  ב"שלום עכשיו "  אמרו כי הם דורשים משר הביטחון אהוד ברק למנות ועדת חקירה חיצונית שתבדוק את התנהלות בצה"ל בעניין מותה של המפגינה .  בהודעה שנמסרה נאמר כי  " האירוע אתמול מוכיח כי צה"ל ,  בגיבוי הדרג המדיני ,  עובר לסדר היום על אירועים בהם נהרגים מפגינים בלתי חמושים ". 
יו"ר הרשות הפלסטינית אבו מאזן התקשר למשפחת ההרוגה והביע את תנחומיו על מותה .  אבו מאזן אמר כי הוא מגנה את  " הפשע הישראלי הזה ,  שהינו חלק מסדרת פשעים של צבא הכיבוש נגד עמנו הבלתי-חמוש ". 
מוקדם יותר קרא חבר הכנסת אחמד טיבי  ( רע"מ-תע"ל )  לפתוח בחקירה פלילית נגד הקצינים והחיילים האחראים להריגתה של אבו רחמה .  לדבריו , " צה"ל מוכיח שוב שהוא נאבק בנשק קטלני במפגינים לא אלימים נגד גדר ההפרדה .  הדבר מהווה עבירה על החוק הישראלי והבינלאומי כאחד ". 
חבר הפרלמנט הפלסטיני מוסטפא ברגותי קרא לקהילה הבינלאומית ללחוץ על ישראל להפסיק לירות גז מדמיע לעבר מפגינים .  בנוסף קרא לאזרחים הפלסטינים ולרופאים בבתי החולים  " לתעד את התקריות והפשעים הללו כדי שיהיה ניתן להעמיד את ישראל לדין בינלאומי ולרדוף אחרי מנהיגיה ". 
בבוקר דיווחו מקורות פלסטינים כי ג'וואהר אבו רחמה בת ה-36 ,  שנפגעה אתמול בהפגנה השבועית בבילעין כתוצאה משאיפת כמות גדולה של גז מדמיע ,  מתה בבית החולים ברמאללה .  אבו רחמה היא אחותו של באסם אבו רחמה ,  שנהרג מפגיעת קליע גז לטווח מוגדל במהלך הפגנה בבילעין ב-17 באפריל ,  2009 .
 עדכון ראשון :  16:42

אבו מאזן : " הרג המפגינה בבילעין - פשע ישראלי "
 יור הרשות גינה את ישראל בחריפות והאשים אותה בהרג המפגינה גוואהר אבו רחמה בבילעין .  עוד פשע של הכיבוש הישראלי . " שלום עכשיו "  קראה לחקור את המקרה

