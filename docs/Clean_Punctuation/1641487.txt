מחטף ברשות השידור ?  רגע לפני כניסתו של היו"ר החדש ,  עורכי  " יומן "  ופוליטיקה "  יועברו מתפקידם
גורמים ברשות טוענים :  מדובר במחטף של ההנהלה הנוכחית לפני הגעתו המיועדת של היו"ר הנכנס ,  אמנון דיק
עורכי התוכניות  " יומן "  ו"פוליטיקה "  בערוץ הראשון ,  משה נסטלבאום ואלון מזר ,  צפויים להיות מועברים מתפקידם .  ל-themarker נודע כי בהנהלת הרשות משנים את שדירת העריכה בתוכניות המשמעותיות של הרשות ,  זמן קצר לפני הגעתו הצפויה של היו"ר החדש ,  אמנון דיק ,  שמועמדותו צפויה להיות מאושרת בממשלה בשבוע הבא.בנוסף ,  אבי מוסקל צפוי להתמנות ככל הנראה לעורך מהדורת מבט .  מוסקל עבד עד כה בחדשות המקומיות - מהן הגיע גם המנהל הנוכחי של החדשות ,  יורם כהן .  גורמים ברשות המקורבים לאירועים ,  הסבירו כי מדובר במחטף של ההנהלה הנוכחית לפני הגעתו לתפקיד של היו"ר החדש .  לדבריהם ,  בעבר נעשו ניסיונות של הנהלת הרשות הנוכחית להשפיע על התוכן ועל שיבוץ המרואיינים בתוכנית ,  אך הם נבלמו .  לדברי הגורמים ,  מדובר כעת בהדחה על רקע לא ענייני אלא פוליטי ,  רגע לפני הגעת היו"ר החדש ." פוליטיקה "  ו"יומן "  הן שתי תוכניות משמעותיות ביותר מבחינה פוליטית ,  הנחשבות לכאלה שזוכות לצפייה גבוהה - יחסית לערוץ הראשון - ולתוכניות מצליחות לאורך השנים .  בתוכנית  " פוליטיקה "  מרואיינים אנשים מהמערכת הפוליטית ,  וגם ב"יומן "  מתבצע מדי שבוע ראיון עם פוליטיקאי .  נסטלבאום ומזר הם עורכים מוערכים וותיקים בתפקידם - נסטלבאום משמש כעורך  " יומן "  במשך 7 שנים ומזר עורך את התוכנית  " פוליטיקה "  כ-6 שנים.היו"ר הקודם ,  משה גביש ,  עזב ביוני האחרון ,  וימים לאחר מכן התפטרו סגניתו ,  דורית ענבר ,  וחבר הוועד המנהל ,  דורון צברי .  מאז ,  נותרה רשות השידור עם הנהלה מצומצמת במיוחד .  בנוסף ,  העיכוב במינוי יו"ר חדש לרשות השאיר את ההנהלה המצומצמת ללא פיקוח מעבר לזה של הוועד המנהל ,  שגם הוא כאמור בהרכב מצומצם.לפני כשבועיים וחצי הכריזו ברשות השידור על כניסה לשבועיים של דיונים מרתוניים .  שבועיים לאחר מכן ,  לא ידוע כי הצדדים כבר הגיעו להבנות גורפות .  בימים אלה מתקיימות בחירות באגודת העיתונאים בירושלים ,  אשר מנהלת את המשא ומתן מצד העיתונאים ברשות השידור .  יו"ר אגודת העיתונאים הנוכחי ,  אחיה גינוסר ,  הציג בדיון את ההסכמות שכבר הושגו ואמר כי הושגו הבנות משמעותיות עם האוצר שייקנו לעיתונאים תנאי שכר משופרים המבטיחים יציבות וביטחון תעסוקתי לאחר יישום הרפורמה.מרשות השידור נמסר בתגובה כי  " במסגרת הרצון להתייעל ,  להתרענן ולמנוע שחיקה בערוץ הראשון ,  החליטה ההנהלה לערוך שינויים בחטיבת החדשות בטלוויזיה משיקולים מקצועיים .  בכמה מהשינויים המתוכננים מדובר בעובדים שמשובצים בתפקידם במשך שנים ארוכות .  השינויים תוכננו מבעוד מועד וההודעה על הכוונה לבצעם נמסרה לכלל עובדים .  ביצוע השינויים ייעשה באופן מודולרי ,  כך שיותאם לצעדי ההתייעלות ולרפורמה המתגבשת בימים אלה ".  עוד מסרה הרשות כי  " מנכ"ל רשות השידור ,  כעורך ראשי ,  מעורב באופן כללי בתכנים המשודרים מתוך ראייה ציבורית רחבה ומתוך אמונה שתפקידו של השידור הציבורי לעסוק בתכנים המשקפים את השינויים בחברה בישראל ,  תוך התחשבות בכל המגזרים עם דגש על נושאים חברתיים ותרבותיים .  התכניות בערוץ ציבורי חייבות להיות ערכיות ולשקף את השיח שיש בין כל הקבוצות והגוונים בישראל ,  כולל השיח הישראלי יהודי ". 

מחטף ברשות השידור ?  רגע לפני כניסתו של היו"ר החדש ,  עורכי  " יומן "  ופוליטיקה "  יועברו מתפקידם
גורמים ברשות טוענים :  מדובר במחטף של ההנהלה הנוכחית לפני הגעתו המיועדת של היו"ר הנכנס ,  אמנון דיק

