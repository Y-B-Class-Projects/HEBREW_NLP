שיקגו ניצחה את דטרויט ,  רוז תפר 39 נקודות
משחק הירואי של גארד ,  הביא את הבולס ל-91:101 ,  לאחר פיגור בן 21 נק' .  דנבר ניצחה ביוסטון ,  הניקס הפסידו לבלייזרס
ליגת ה-NBA סיפקה לנו הלילה  ( בין שבת לראשון )  כמה משחקים מעניינים ,  בראשם הקאמבק ההירואי של שיקגו מול דטרויט ,  שכבר הובילה ב-19 נקודות בהפסקה ונוצחה לבסוף על ידי הבולס 101:91 .  אטלנטה גברה על וושינגטון 95:99 ,  ניו יורק נוצחה בבית על ידי פורטלנד 100:95 .  הפייסרס קצרו ניצחון 86:99 על פילדלפיה ,  בעוד ממפיס הביסה את מינסוטה 89:109 .  דנבר לא הותירה סיכוי ליוסטון עם 107:94 ,  כשמילווקי קצרה W מול הבובקאטס 88:98 .  ההורנטס הנחילו הפסד לספרס ,  כשגברו עליהם 90:99 .
 הפיסטונס כבר הובילו ב-21 נקודות פער במהלך הרבע השלישי ,  אבל הבוכנות פשוט הפסיקו לעבוד כמעט לגמרי ברבע האחרון כשהקבוצה מעיר המכונית קלעה 9 נקודות בלבד ,  מול 34 של הבולס ,  בדרך לקאמבק המזהיר שלהם .
 דרק רוז מלך בגאון עם משחק נהדר של 39 נקודות ,  7 אסיסטים ו-6 ריבאונדים .  הוא נעזר בג'ואקים נואה שתרם 15 וינק 17 ריבאונדים ,  טאג' גיבסון הוסיף 11 נקודות ב-18 דקות .  בן גורדון ,  אקס הבולס ,  הוליך את דטרויוט מהספסל עם 21 נקודות ,  רודני סטאקי תפר 18 ו-7 אסיסטים .
 יוסטון רוקטס - דנבר נאגטס 107:94
כרמלו אנתוני והחבר'ה יצאו לטויוטה סנטר של הטילים וקלעו יציב - 24 נקודות בשלושת הרבעים הראשונים ,  כאשר באחרון הם מעלים את הסקור ל-35 .  אל הרינגטון תקע צ'אקות וסיים את המשחק עם 28 נקודות מהספסל של הנגאטס ,  כשהוא גם קוטף 10 ריבאונדים ,  מלו ,  שרוצה לעשות סופסוף משהו משמעותי בקריירה ,  תקע 24 ,  והנגאטס נראים לא רע בכלל .  לואיס סקולה החזיק את יוסטון במשחק עם 28 נקודות ו-10 ריבאונדים ,  קווין מרטין קלע 21 נקודות .
 אטלנטה הוקס - וושינגטון וויזארדס 95:99
הרוקי הנהדר ג'ון וול הוביל את האורחים עם 28 נקודות וליתרון של 11 נקודות במהלך המשחק ,  אבל ההוקס נחלצו מהפסד ביתי לא נעים ,  כשהתאוששו ,  הרבה בעזרתם של ג'ו ג'ונסון ,  שתפר 25 נקודות ואל הורפורד שקלע 21 נקודות ואף הוריד 10 ריבאונדים .  ג'מאל קרופורד תרם 15 משלו .  מלבד וול ,  עוד אצל הוויזארדס קלעו אל ת'ורנטון 24 נקודות ו-7 ריבאונדים ,  אנדריי בלאטץ' 18 ו-7 שאיבות .
 פורצי הדרך עם פתיחת עונה טובה בינתיים של 0:3 לא התקשו לגבור על הקבוצה מהתפוח הגדול במדיסון סקוור גארדן .  הכוכב המצוין של הבלייזרס ברנדון רוי תקע 29 נקודות והוריד 6 ריבאונדים ,  למרקוס אולדריג' עם 20 נקודות ו-10 ריבאונדים ,  אנדרה מילר עזר לשניים עם 19 אישיות ו-10 אסיסטים .  הניקס נסמכו על 22 מהספסל של ווילסון צ'נדלר ,  שםגם הוריד 16 ריבאונדים בערב אישי טוב מאוד ,  הרכש החדש אמארה סטודמאייר מספק 18 נקודות .  ריימונד פלטון סיים עם 16 .
 אינדיאנה פייסרס - פילדלפיה סיקסרס 86:99
כשיש לך את דני גריינג'ר החיים יכולים להיראות לעתים יפים .  הגארד-פורוורד של ההוז'רס סיים עוד ערב טוב של 22 נקודות .  מייק דאנליבי  ( 16 ו-9 ריבאונדים )  ,  דארן קוליסון  ( 15 )  ורוי היברט  ( 14 ו-13 ריבאונדים )  עזרו לו להשיג ניצחון שני העונה לפייסרס ,  בעוד הסיקסרס סופגים הפסד שלישי רצוף .  לואיס וויליאמס הוביל את האורחים עם 18 נקודות מהספסל ,  כאשר אלטון ברנד ,  ג'רו הולידיי ואנדרה איגאודלה תורמים 12 נקודות כל אחד .
 ממפיס גריזליס - מינסוטה טימברוולבס 89:109
דובים פתחו את המשחק בסערה עם 34 נקודות ברבע הראשון ,  ועם 22 חטיפות במהלך כל המשחק ,  כאשר מנגד הוולבס מאבדים לא פחות מ-30 כדורים ,  לא היה ספק לגבי זהות המנצחת במשחק .  או ג'יי מאיו סיים עם 29 נקודות ו-7 ריבאונדים ,  רודי גיי תקע 25 נקודות ,  מן העבר השני ווין אלינגטון עם 15 נקודות ,  קווין לאב סיים עם 14 ו-13 ריבאונדים .
 טריפל דאבל גדול לברנדון ג'נינגס עזר לבאקס לקצור ניצחון .  הבאקס חיכו 19 חודשים לטריפל דאבל של שחקן הקבוצה וקיבלו אותו מג'נינגס עם 20 נקודות ,  10 ריבאונדים וכמות זהה של אסיסטים .  קרלוס דלפינו ירה 5 שלשות ו-23 בסך הכל .  די ג'יי אגוסטין ניסה למזער נזקים עם 26 ,  כאשר הבובקאטס הצליחו לעקוב לאורך המשחק אחר היריבה אבל לא יותר מכך .  סטיבן ג'קסון 23 .
 סן אנטוניו ספרס - ניו אורלינס הורנטס 99:90
הקבוצה של גרג פופביץ' אולי שמחה מכך שטוני פארקר האריך את חוזהו בקבוצה בארבע שנים נוספות תמורת סכום צנוע של 50 מיליון דולר ,  אבל היא קצת שכחה לעבוד על המגרש וספגה הפסד ראשון העונה בקרב הבלתי מנוצחות .  כריס פול צלף 25 נקודות והוריד 7 ריבאונדים ,  כאשר דייויד ווסט מגבה אותו עם 18 נקודות ,  מרקוס ת'ורנטון הוסיף 17 ו-7 ריבאונדים .  מן העבר השני ,  מאנו ג'ינובילי הוביל את קלעי הספרס עם 23 נקודות ו-6 אסיסטים ,  ריצארד ג'פרסון ירה 18 כאשר פארקר הסתפק ב-13 .
 
שיקגו ניצחה את דטרויט ,  רוז תפר 39 נקודות
משחק הירואי של גארד ,  הביא את הבולס ל-91:101 ,  לאחר פיגור בן 21 נק' .  דנבר ניצחה ביוסטון ,  הניקס הפסידו לבלייזרס

