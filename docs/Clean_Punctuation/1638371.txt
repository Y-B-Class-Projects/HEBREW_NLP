אמזון נכנעת למקמילן
Amazon הודיעה כי נכנעת להוצאת הספרים מקמילן ,  תעלה את מחירי הגרסאות הדיגיטליות של ספריה
לאחר שהורידה את ספרי הוצאת Macmillan ממדפיה ביום שישי האחרון ,  הודיעה החנות המקוונת אמזון כי למרות הצעד הזה ,  היא תצטרך להיענות לתנאי הוצאת הספרים ולהעלות את מחירי הגרסאות הדיגיטליות של ספרי ההוצאה .
 בהודעה שפרסמה היום ,  מודיעה אמזון כי אף שמחתה על הניסיון של מקמילן להעלות את המחירים של רבי המכר מ-9.99$ לסכומים שנעים בין 12.99$ ו-14.99$ באמצעות הורדת ספרי ההוצאה מהמדפים ,  בסופו של יום היא תצטרך להיכנע לתנאים אלה .  הסיבה לכך היא ש"למקמילן יש מונופול על ספריה ,  ואנחנו רוצים להציעם לכם גם במחירים שהינם גבוהים באופן לא מוצדק כשמדובר בספרים דיגיטליים ".  
נכון לעכשיו ,  קונה אמזון את הספרים שנמכרים מההוצאה וקובעת את מחירם ,  זאת כשהיא דורשת בהרבה מקרים גם את הזכות למכור גרסה דיגיטלית של הספר עבור מכשירי ה-Kindle שלה במחיר שאינו גבוה יותר מ-9.99$ .  בכך מנסה אמזון להפוך את ה-Kindle למשתלם יותר עבור לקוחותיה .  במקמילן ,  לעומת זאת ,  לא מרוצים מהמחירים האלה ,  ומעדיפים לראות את אמזון כערוץ הפצה ללא השפעה על המחירים ,  שמקבל 30 אחוזים מכל עסקה .
 
אמזון נכנעת למקמילן
Amazon הודיעה כי נכנעת להוצאת הספרים מקמילן ,  תעלה את מחירי הגרסאות הדיגיטליות של ספריה

