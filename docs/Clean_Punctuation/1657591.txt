המשרד לביטחון פנים יוזם תוכנית התייעלות לפי מודל ברודט 
 >  >  המשרד לביטחון פנים ,  בשיתוף עם המשטרה ושירות בתי הסוהר ,  החליט לאמץ את גישת דו"ח ברודט לתקציב הביטחון ,  ומתכוון לגבש בחודשים הקרובים ,  יחד עם האוצר ,  תוכנית התייעלות רב-שנתית .  את הפרויקט מוביל השר לביטחון פנים ,  יצחק אהרונוביץ .  בתוכנית ההתייעלות ישתתפו גם הרשות הלאומית למלחמה בסמים ואלכוהול והרשות להגנה על עדים - שני גופים הכפופים למשרד לביטחון פנים .  מטרת תוכנית ההתייעלות להוביל לשיפור משמעותי בפעילות המשרד והגופים הכפופים לו ,  לשם עמידה אופטימלית ביעדי המשרד וביעדי הארגונים .  במסגרת הפרויקט ייבחנו סוגיות מבניות ,  ייבדקו תהליכים ,  וייבחנו נושאים ארגוניים ותקציביים של המשרד לביטחון פנים על גופיו .  לשם ביצוע הפרויקט בכוונת המשרד להסתייע בחברה חיצונית ,  בעלת מומחיות בתחומים הרלוונטיים .  החברה החיצונית אמורה להביא לפרויקט ידע ,  ניסיון ומתודולוגיה מוכחת .  במשרד לביטחון הפנים מייחסים חשיבות רבה לפרויקט ולצורך ניהולו הוקמה ועדת היגוי בהובלת מנכ"ל המשרד ,  חגי פלג ,  ובהשתתפות גורמים בכירים ממשטרת ישראל ,  משירות בתי הסוהר וממשרד האוצר .  המשרד יפרסם בקרוב מכרז לבחירת הגוף החיצוני שיסייע בביצוע הפרויקט .
 
המשרד לביטחון פנים יוזם תוכנית התייעלות לפי מודל ברודט 
nan
