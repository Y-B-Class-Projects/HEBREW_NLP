מה עשה שטייניץ במשרדים של נוחי דנקנר ? 
ביום רביעי שעבר נפגש שר האוצר עם נוחי דנקנר יו"ר קבוצת אי.די.בי ובעל השליטה בה ,  לפגישה שארכה כשעה במשרדי אי.די.בי במגדלי עזריאלי
ביום רביעי שעבר נפגש שר האוצר יובל שטייניץ עם נוחי דנקנר ,  יו"ר קבוצת אי.די.בי ובעל השליטה בה ,  לפגישה שארכה כשעה במשרדי אי.די.בי במגדלי עזריאלי .  
הפגישה עם דנקנר ומיקומה גרמו למבוכה בלשכת שר האוצר :  שטייניץ הבין כי זו אמורה להיות פגישת היכרות במסעדה במרכז עזריאלי .  ואולם כשהשר ואנשיו הגיעו לקניון ,  התברר להם שהפגישה נערכת במשרדי החברה .  
לאנשי אי.ד.בי ,  מנגד ,  יש גרסה אחרת על מהות הפגישה .  מבחינתם ,  שטייניץ הוזמן מראש לפגישה במשרדי החברה ,  ומעולם לא תוכננה לו ארוחת צהריים עם דנקנר .  לדבריהם ,  במהלך הפגישה קיבל השר סקירה על פעילות החברה ,  בין השאר באמצעות מצגת ,  והוגש בה כיבוד קל . " שר האוצר היה אורח של קבוצת אי.די.בי .  לשר הוצגה מצגת על הקבוצה ועסקיה בארץ ובעולם על ידי יו"ר הקבוצה נוחי דנקנר ",  נמסר מאי.די.בי .  
בעבר פגש שטייניץ בכירים במשק במשרד האוצר או במסגרת סיורים שערך ,  אך לא היו אלו פגישות היכרות אישיות ,  או שהם הגיעו ללשכתו בירושלים .  את יצחק תשובה ,  בעל השליטה בקבוצת דלק ,  פגש שטייניץ במסגרת סיור באסדת הקידוח של תמר 1 ;  את מיקי פדרמן ,  בעל השליטה בחברת אלביט מערכות ומלונות דן ,  פגש בסיור בחברה .  ראשי הבנקים ,  בהם מנכ"לית בנק לאומי גליה מאור ויו"ר בנק הפועלים יאיר סרוסי ,  הגיעו ללשכת שר האוצר בירושלים כדי להיפגש עם השר .  
הפגישה בין דנקנר לשטייניץ נערכה בשבוע שבו גבר המתח בין שר האוצר לבין נגיד בנק ישראל סטנלי פישר .  לפי הערכות ,  שטייניץ מעדיף שכהונתו של פישר לא תוארך .  כך גם עלה מהתבטאויות לא אוהדות שלו על פישר בכלי התקשורת .  
ואולם משני הצדדים ,  של שטייניץ ושל דנקנר ,  אומרים כי עניין כהונת פישר כלל לא עלה בפגישה .  בבנק ישראל סבורים כי נוחי דנקנר פעל מאחורי הקלעים בפרשת הדחת יו"ר בנק הפועלים דני דנקנר ,  וכי דני דנקנר התמהמה בהתפטרות בגלל גיבוי שקיבל מנוחי דנקנר .  למרות זאת ,  לדברי נוחי דנקנר ,  הוא תומך בהארכת כהונתו של הנגיד : " נוחי דנקנר סבור כי הנגיד פישר מסיים חמש שנות כהונה מוצלחות ביותר והיה שמח אם כהונתו תוארך בחמש שנים נוספות ",  מסר דובר הקבוצה .  
מלשכת שר האוצר נמסר : " שר האוצר נוהג להיפגש עם בכירים במשק ,  בתעשייה ,  בבנקאות ובמסחר ,  ואף מסייר במפעלים ובחברות בארץ .  זאת במטרה להתרשם ישירות מהכלכלה הישראלית ולחוש את דופקה .  שר האוצר אינו נוהג לחשוף את תוכן פגישותיו ,  אך יובהר בזאת כי אינו נוהג לדון בפגישות אלה במינויים באוצר ,  בממשלה או במגזר הציבורי ". 

מה עשה שטייניץ במשרדים של נוחי דנקנר ? 
ביום רביעי שעבר נפגש שר האוצר עם נוחי דנקנר יו"ר קבוצת אי.די.בי ובעל השליטה בה ,  לפגישה שארכה כשעה במשרדי אי.די.בי במגדלי עזריאלי

