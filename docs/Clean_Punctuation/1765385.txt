התעצמנו מאז
אייל לחמן חושב שההצלחה של הפועל תל אביב בליגת האלופות עולה על זו של מכבי חיפה 2002 ,  רק בגלל שההצלחה הזו פחות מבוססת על כוכבים .  ומה עוד למדנו מהקמפיין האדום ? 
הנה קצת נתונים שיש להם ערך גם כשבחלק מהבתים בליגת האלופות מחזור הסיום טרם נערך :  הפועל תל אביב היא כרגע הקבוצה עם המאזן הטוב ביותר מבין המסיימות במקומות האחרונים ויש לה סיכוי לא רע להישאר כזו .  יש לה את ההתקפה הטובה ביותר בין הקבוצות שסיימו במקום האחרון ויש לה סיכוי לא רע להישאר כזו .  יש לה את ההגנה הטובה ביותר בין הקבוצות שסיימו במקום האחרון ,  בהנחה שריאל מדריד תעשה עבורה את העבודה מול אוקזר .  ערן זהבי לבדו כבש יותר שערים מאשר רובין קאזאן ופנאתינייקוס ,  שלא לדבר על ז'ילינה ,  פרטיזן ובורסאספור .  שום דבר מהותי לא אמור לשנות את המסר מהנתונים הללו בעקבות מחזור הסיום הערב  ( רביעי )  .
 הנה עוד קצת נתונים :  עד אמש ,  הסטטיסטיקה של הקבוצות הישראליות במשחקי החוץ בצ'מפיונס הייתה עצובה ומביכה .  עד אמש ,  ב-11 ההופעות נרשמו עשרה הפסדים ותוצאת תיקו בודדת ,  אותה השיגה מכבי חיפה מול אולימפיאקוס ב-2002/3 .  למעשה ,  בכל שמונת המפגשים האחרונים הקבוצות הישראליות נוצחו בהפרש שערים כולל של 17:2 .  היות והנקודה הושגה נגד ליון ,  ממועדוני הפאר של ליגת האלופות ,  אפשר בהחלט לדבר על מחסום פסיכולוגי חשוב שנשבר .  
אבל מה עוד ?  מה עוד ניתן ללמוד מהנתונים האלו ?  האם קבוצה שסיימה במקום האחרון באמת נושאת איזשהו מסר היסטורי ?  האם באמת הקמפיין של הפועל תל אביב שינה משהו והוסיף לתהליך ההשתלבות של הכדורגל הישראלי באירופה ?  הנתונים ,  כאמור ,  מראים שכן .  הפועל תל אביב צברה חמש נקודות זכות ,  ההישג השני בטיבו מאז מכבי חיפה 2002/3 ,  שגרפה שבע נקודות .  גם מבחינת כמות השערים שהובקעה זהו ההישג השני בטיבו עם שבעה שערי זכות  ( חיפה ב-2002/3 כבשה 12 )  .  אבל מה עוד חוץ מנתונים משופרים ?  מהי הערת הסיכום שנזכור ממה שראינו בחודשים האחרונים ? 
מבחינת גיורא שפיגל ,  המסר שמתחבא בין הנתונים נוגע קודם כל לגישה .  הגישה שקבוצה ישראלית באה איתה לקמפיין בליגת האלופות כבר לא תהיה אותו דבר אחרי הפועל תל אביב ,  והיא מחזירה אותנו לרוח הבריאה שקצת שכחנו ממכבי חיפה 2002/3  עוד שגרירה שאוהדי הכדורגל נהנו להתחבר לסגנון שלה . " פשוט נהניתי לראות את הפועל תל אביב ",  אומר שפיגל . " אני חושב שמהות ההישג נמצאת ביסוד הרצון שלהם להצליח ולא רק להיות שם ,  וזאת גישה של מצליחנים לטווח הארוך .  הפועל באה במטרה לעשות דברים יפים ולא רק לסמן וי על ההופעה ולנסות לגנוב איזו נקודה או שתיים או שער פה ושם .  הפועל תל אביב כיוונה מהקיץ אל היעד הזה ,  וידעה למה היא רוצה להגיע ,  לאן ,  איך ועשתה את זה .  אני דווקא התרשמתי יותר מהפסדים במשחקי החוץ נגד שאלקה ובנפיקה ופחות מהניצחון בארץ על הפורטוגלים שהיה בו אלמנט גדול של מזל .  בשנים האחרונות היתה איזושהי עצירה בניסיון של הכדורגל הישראלי להתמודד ולשחק שווה בשווה ,  וזהו ההישג המשמעותי ביותר של הפועל תל אביב ". 
אל תגזימו .  אף אחד לא קורא לזה פריצת דרך ,  אלא יותר חזרה למה שידענו בעבר ושכחנו בגלל פחד מיותר .  או כמו שאמרנו קודם  חזרנו למה שמכבי חיפה 2002/3 לימדה אותנו . " הקמפיין הזה היווה חותמת על כך שצריך לעשות סוף פסוק לדיבורים על פערים ברמת המהירות ,  הטכניקה והפיזיות ",  אומר אייל לחמן . " דרך הפועל ראינו שיש לנו את מה שצריך והכל נמצא גם אצלנו .  דבר חשוב מאוד שאלי גוטמן הביא לקמפיין הזה במודע זה לא ללכת רק עם השחקנים המוכשרים ביותר ,  אלא עם אלה שמחברים לכך אופי מתאים ברגע האמת .  בוא נאמר ערן זהבי ולא נוסיף .  ראינו אופי של קבוצה ,  אופי של שחקנים וגם אופי של מועדון .  ההישג הזה משמעותי יותר מזה של חיפה בגלל שרמת הכישרון שהייתה בחיפה הייתה הרבה יותר גדולה ומשם היה עיקר הכוח שלה .  בהפועל תל אביב זה הגיע ממקום הרבה יותר נגיש לקבוצות ישראליות ,  והוא איזון בריא בין מספר אלמנטים .  מה ניקח מזה ?  צריך להיות ריאליים ולומר שאין לנו שם באירופה ולא באמת מתייחסים אלינו ,  כך שגם הקמפיין הזה לא יעשה יותר מדי .  כשנעשה את זה באופן רציף יסתכלו עלינו אחרת ,  אבל אין ספק שאחרי הפועל אנחנו נסתכל על עצמנו בצורה שונה .  הקבוצה הבאה שתשתתף בליגת האלופות תצטרך לעלות את הרמה שלה בהתאם לרף ההגיוני שהפועל תל אביב הציבה ". 
בטווח המיידי ,  מצבת השגרירים הישראלים באירופה אמורה לגדול בעקבות הקמפיין של הפועל תל אביב :  ורמוט ?  שכטר ?  זהבי ?  ידין ?  תמוז ?  במקרה של חלקם התשובה היא כן .  האם אפשר לראות בזה תרומה עתידית לכדורגל הישראלי ?  האם אחרי מה שראינו מהפועל תל אביב אפשר לומר שמעבר לליגות הבינוניות באירופה הוא שדרוג ?  האם מדובר בתרומה לשחקן ,  לענף ,  לחינוך הספורטיבי ?  הסקאוט הגרמני ,  ג'ראלד מאייר ,  שמנסה לצוד שחקן מתאים מהפועל תל אביב ,  חושב שכן : " זה תהליך טבעי שקורה בכל המדינות שאין בהן כסף גדול .  לא תמיד לליגה יש מחליפים בשלב המיידי ונוצר פער ,  אבל בסך הכל זה טוב לכדורגל מכל ההיבטים .  כל המדינות שהוציאו כמויות של שחקנים לקבוצות באירופה השתדרגו ברמת הנבחרת והגיעו להישגים שהרימו את הענף המקומי .  הרי בכל מקרה לא תגיעו לטופ או על סף הטופ של הצ'מפיונס ,  אז לא עדיף לקדם את הכדורגל לרוחב ?  ". 
גם זאביק זלצר חושב שמדובר בתהליך בריא לכדורגל שלנו ולא רואה כאן פגיעה בעייתית בליגה . " אני לא מסכים שחסרים פה שחקנים ",  אומר זלצר . " פשוט מאמנים הולכים עם שחקנים שלהם ומשתמשים בזרים והרבה מאוד כישרונות מתפספסים .  אני חושב שלהיפך ,  בנקודת הזמן הזאת של 16 קבוצות ומצב כלכלי לא טוב נוצרה סיטואציה ששחקנים שייתכן ולא היו מקבלים דקות פורחים ומוכיחים כי יש דורות חדשים וכישרונות חדשים .  הכל עניין של אמון ודקות משחק .  חן עזרא ,  חן עזריאל ,  אלרואי כהן - כמעט בכל קבוצה תמצא שחקן צעיר שהשתדרג בשנה האחרונה .  בסופו של יום ,  זה התהליך הטבעי והנכון בכל מדינת כדורגל בקנה מידה כמו שלנו ,  ואם לא נעשה את זה אז לא נתקדם .  אין שום חשש שייצאו עשרות שחקנים בשנים הבאות .  ישחקו אחרים ויהיו לא פחות טובים .  אדרבה ,  הם יקבלו יותר מוטיבציה ואמונה שהם יכולים להגיע למקומות שזהבי או שכטר יגיעו ". 
אפשר היה להמשיך ולסכם את ההצלחה הישראלית שנבעה מהקמפיין של הפועל תל אביב ,  אבל לא צריך אחרי ששומעים את אייל לחמן . " ערן זהבי ,  לפני שנתיים ברמת השרון ,  היום מספרת לחיבור בסטאד דה ז'רלן ,  יש מה להוסיף ".  האמת ?  כלום .
 
התעצמנו מאז
אייל לחמן חושב שההצלחה של הפועל תל אביב בליגת האלופות עולה על זו של מכבי חיפה 2002 ,  רק בגלל שההצלחה הזו פחות מבוססת על כוכבים .  ומה עוד למדנו מהקמפיין האדום ? 

