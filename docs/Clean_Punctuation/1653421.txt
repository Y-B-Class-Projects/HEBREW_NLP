אקרשטיין :  העובדים העבירו את הלילה במפעל
עובדי המפעל בירוחם ממשיכים בשביתה זה היום השני ,  בעקבות החלטת ההנהלה להשעות את אחד העובדים :  מרביתם לא התייצבו לעבודה פרט ל-15 אשר העבירו את הלילה במפעל
עובדי מפעל אקרשטיין בירוחם ממשיכים בשביתה בה פתחו אתמול  ( ראשון )  בבוקר .  מרביתם של העובדים לא התייצבו הבוקר לעבודה ,  פרט ל-15 עובדים שהעבירו את הלילה במתחם המפעל .  הנהלת המפעל שלחה מאבטחים כדי לשמור על הציוד .  שמעון זפרני סגן יו"ר הוועד אמר בתגובה : " אפשרנו למאבטחים להיכנס למפעל ,  כי אין לנו מה להסתיר ואין בכוונתנו להזיק לציוד המפעל ".  זפרני הוסיף כי  " חבל שההנהלה מדברת איתנו דרך בריונים ולא במשא ומתן רציני מול ועד שנבחר כחוק ". 
עובדי המפעל המאוגדים בארגון כוח לעובדים החליטו לשבות בעקבות החלטת ההנהלה מיום חמישי האחרון ,  להשעות את העובד גברוש חיימוב .  לטענת העובדים ,  העובד הושעה מבלי שהתאפשר לנציג ועד דובר רוסית להיות נוכח בבירור בעניינו של העובד שאינו שולט בעברית .  מארגון כח לעובדים נמסר כי כנהוג בארגון ,  רק אסיפת העובדים יכולה להחליט על חזרה משביתה ,  ולכן ,  במידה ותעמוד ההנהלה בסירובה לאפשר לנציג הוועד ליטול חלק בדיון ,  תימשך השביתה ללא הגבלת זמן .
 בתגובה להודעת הנציגות נמסר מהנהלת אקרשטיין כי עד לשלב זה לא ברורה הסיבה בגינה החליטו העובדים לנקוט בצעד כל כך קיצוני ובפרט כאשר הנפגעים העיקריים ממנו הם העובדים שלא ייקבלו שכר בגין ימי השביתה . " לא ברורה לנו הסיבה להשבתה .  לתחושתנו מדובר בניסיון כוחני לבצע מחטף ולהשפיע על הנהלת החברה להיכנס למו"מ מקומי בטרם פסק ביה"ד הארצי לעבודה בנושא  לא ניכנע לסחטנות !  "  
באשר לבירור המשמעתי שתוכנן להיערך היום לאחד העובדים ,  נמסר מההנהלה כי מדובר בעובד שנעדר מעבודתו ללא אישור מנהלו .  יובהר כי בניגוד לטענות המועלות ע"י העובדים ,  ההנהלה הבהירה כבר בסוף השבוע שעבר ,  כי בהליך הבירור המשמעתי לא תינקט סנקציה של הפסקת עבודה .  גם הטענה ,  על נסיונות כביכול של ההנהלה לווסת עבודה למפעלים אחרים  היא טענה שאינה נכונה ושנועדה ככל הנראה להצדיק את הצעדים הקיצוניים וחסרי האחריות בהם נוקטת נציגות העובדים .
 
אקרשטיין :  העובדים העבירו את הלילה במפעל
עובדי המפעל בירוחם ממשיכים בשביתה זה היום השני ,  בעקבות החלטת ההנהלה להשעות את אחד העובדים :  מרביתם לא התייצבו לעבודה פרט ל-15 אשר העבירו את הלילה במפעל

