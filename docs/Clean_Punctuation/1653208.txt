העובדים בתחתית סדר העדיפויות 
סקר גלובלי
 >  >  המשבר הכלכלי העולמי אילץ מנכ"לים לצמצם את ההשקעה בטיפוח לקוחות ועובדים ,  כך עולה מסקר המנהלים העולמי השנתי של חברת המחקר הבינלאומית פרוסט אנד סאליבן ל-2009 .  הסקר הקיף 1,217 מנהלים בכירים  ( יו"רים ומנכ"לים )  מכל ענפי התעשייה ,  בהם היי-טק ,  מדעי החיים ,  אנרגיה ,  מזון ,  פיננסים ,  תעופה ותחבורה .  48% מהנשאלים היו מצפון אמריקה ,  24% מאירופה ו-17% מאסיה .  כשנשאלו מה היתה המטרה העיקרית של הארגון ציינו רק 26% מהמנהלים את שביעות הרצון של הלקוח לעומת 50% ב-2008 .  בתחתית דירוג המטרות הוצבה שביעות רצון של בעלי המניות  ( 6% )  ומתחת לזה שבי עות הרצון של העובדים  ( 5% )  לעומת 20% בשנה הקודמת .  21% מהמנהלים הגדירו את צמצום ההוצאות כמטרה העיקרית לעומת 11% ב-2008 .  על השאלה מה הם האתגרים הניהוליים הגדולים העומדים בפניך ענו 65% כי תוצאות המשבר העולמי הן האתגר הגדול ,  49% סברו שהלחץ התחרותי הוא האתגר המשמעותי ביותר .  בהתאם למגמת הירידה בהשקעה בלקוח ,  ענו 20% מהנשאלים כי שימור לקוחות הוא האתגר הגדול ביותר .  רק 13% ראו בטכנולוגיות חדשות את האתגר הגדול ביותר ,  לעומת 38% לפני שנתיים .  באופן לא מפתיע הביעו רק 28% מהמנכ"לים שביעות רצון מהצמיחה בשנה החולפת ,  לעומת 50% ב-2008 .  דווקא חברי דירקטוריון ומשקיעים היו מרוצים יותר  ( 42% )  .  הסקר מעלה כי במזרח התיכון 40% מהמנהלים ו-70% מחברי הדירקטוריון והמשקיעים היו מרוצים מהצמיחה .  באפריקה הסתמנה מגמה הפוכה :  70% המנכ"לים שבעי רצון מהצמיחה לעומת 60% מהמשקיעים .  על השאלה מה הן אסטרטגיות הצמיחה העתידות ענו 40% כי שותפויות אסטרטגיות הן החשובות ביותר לעומת 54% לפני שנתיים .  29% ציינו אסטרטגיה של מכירות  ( לעומת 31% ב-2008 )  .  רק 20% ציינו השקת מוצרים חדשים לעומת 59% לפני שנתיים .
 
העובדים בתחתית סדר העדיפויות 
סקר גלובלי

