משחררת מכבלים ,  מפחיתה קרינה
רוב משתמשי הסלולר לא נותנים לאף אביזר לחצוץ בינם לבין המכשיר הנייד שלהם .  עם זאת מומחים טוענים כי מלבד הנוחות של אוזניות בלוטות' ,  הקרינה מהן נמוכה יותר במרבית המקרים - ובלבד שלא מחליטים להפוך אותן לאביזר אופנה קבוע מאחורי האוזן .  בעזרת אתר WiseBuy ,  בחנו שיש
 >  >  היא ניידת ,  חופשייה מחוטים ,  קטנה וקלה לתפעול ומאפשרת לנו לנהל שיחות עם ידיים חופשיות .  אוזניית הבלוטות' נהפכה לפריט אופנתי - שגם לעיצוב ולצבע יש משקל בבחירתן .  לצד היתרונות ,  נשמעו באחרונה טענות כי אוזניות הבלוטות' מסרטנות לא פחות ממכשירים סלולריים :  האוזנייה שמחוברת לאוזן פולטת קרינה באופן עקבי לראש ומזיקה למשתמש .  ייתכן וזו אחת הסיבות לירידה של 20% בביקוש לאוזניות בלוטות' בשנה האחרונה ,  לפי אתר זאפ .  מסקר שערך מכון פאנלס עולה כי מרבית האנשים  ( 73.4% )  לא משתמשים באוזניות בזמן שימוש במכשיר הסלולר ,  אלא מצמידים אותו לאוזן .  17.8% משתמשים ברמקול מובנה במכשיר ,  3% באוזני חוטית ורק 3.9% באוזניית בלוטות' .  כדי לבחון את טיבן של אוזניות הבלוטות' אספנו שש אוזניות מחברות מובילות שעלותן עד 400 שקל והעברנו אותן לבדיקת מומחי אתר wisebuy - המדריך לרכישת מוצרי חשמל ואלקטרוניקה באמצעות מדריכי קנייה ,  סקירות והשוואות מחירים .  הציונים שוקללו לפי איכות שמע ודיבור  ( 50% )  ,  נוחות השימוש  ( 25% )  והסוללה  ( 25% )  .  הצהרות היצרנים לגבי זמן השימוש באוזנייה ללא טעינה משתנים .  אולם ,  מהבדיקה עולה כי מרבית האוזניות עבדו בממוצע ארבעה ימים ללא טעינה .  ומה בנוגע לקרינה ?  הטלפון הסלולרי קולט קרינה מהאנטנה הסלולרית .  ככל שמכשיר הסלולר רחוק יותר מאנטנת השידור ,  כך הוא משדר בהספק גבוה ,  כלומר פולט קרינה גבוהה יותר .  הקרינה מתעצמת במקומות שבהם יש קליטה חלשה כמו מעליות או במקלטים תת-קרקעיים .  חוברת שעוסקת בנושא הקרינה מטלפונים סלולריים של המרכז למחקר גרעיני שורק ,  מסבירה כי כדי להפחית את החשיפה לקרינה באופן משמעותי ,  יש להרחיק את הטלפון מהגוף למרחק של 20-50 ס"מ בשעת שיחה . " כל שיטה המרחיקה את הטלפון מהגוף מקטינה את רמת החשיפה ",  מציינים בחוברת .  שימוש ברמקול מובנה במכשיר או באוזנייה חוטית יהיו עדיפים על הצמדת המכשיר לאוזן ,  אבל מה לגבי אוזניית בלוטות' ?  ד"ר זמיר שליט"א ,  מיקרוביולוג רפואי ומנהל פורום קרינה סלולרית בפורטל beok טוען כי  " האוזנייה החוטית הרגילה תלויה ברמת השידור של מכשיר הסלולר ,  בזמן שיחה היא מצמצמת את צפיפות הקרינה של המכשיר לכ-5% . " מכשיר הבלוטות' ,  לעומת זאת ,  משדר קרינה נמוכה ויציבה ואינו תלוי ברמת השידור המשתנה של מכשיר הסלולר .  חסרונו של מכשיר הבלוטות' מתבטא בכך שהוא צמוד לאוזן ומקרין לראש במשך זמן רב ולא רק בזמן שיחה .  אמצעי הזהירות היעיל ביותר יהיה להרכיב את אוזניית הבלוטות' רק בשעת הדיבור "   .  לשם המחשה נעזרנו באבישי רש ,  מהנדס חשמל ומומחה למדידת שדות אלקטרומגנטיים .  רש ביצע מדידת צפיפות קרינה שנפלטת מכל אחת משש האוזניות שנבחנו .  האוזניות נמדדו ממרחק של כמעט מגע ועד למרחק של כ-10 ס"מ . " בפועל האוזניות הראו רמה דומה מאוד של צפיפות קרינה :  10-14 מיקרו-ואט לסמ"ר ",  אומר רש . " לשם השוואה ,  מדדתי במקביל שני מכשירי סלולר - אחד מדור 2.5 ואחד מדור 3.5 - הם פלטו צפיפות קרינה של 700-950 מיקרו-ואט לסמ"ר ".  נציין כי לא מדובר במדידת מעבדה של הקרינה הנקלטת ברקמת עור  ( sar )  ,  אלא בבדיקת שטח .  תהליך מדידת רמת sar מורכב מאוד ,  וקיימות בעולם מעבדות ספורות המוסמכות לבצע אותו .  בדיקות הקרינה בבדיקת השטח עשויה להצביע על יחס ישר - כלומר ,  אם רמת הקרינה בבדיקת השטח נמוכה ,  גם נתוני ה-sar יהיו נמוכים ,  אך אין לייחס לה תוקף של מחקר מחייב .  האוזנייה המובילה 2 jawbone  >  >  אוזנייה בעיצוב יוקרתי ,  שכוללת מנגנון לנטרול רעשי רקע .  האוזנייה מציגה איכות קול מעולה ,  עוצמת שמע חזקה ,  זמן סוללה טוב ואפשרויות התאמה רבות לנוחות ההרכבה של האוזנייה .  כדי לא לפגוע בעיצוב ,  המקשים מוסתרים היטב בגוף האוזנייה ובימים הראשונים לשימוש בה היו כמה מקרים של ניתוק השיחה בשל לחיצה מקרית על המקש הראשי .  ערכת האוזנייה כוללת כבל usb לטעינה דרך המחשב ומתאם לחיבור הכבל לחשמל ,  שש כריות אוזן רגילות בגדלים שונים וארבע קשתות שונות לאבטחת האוזנייה על האוזן .  שורה תחתונה :  על 2 jawbone יש בעיקר שבחים להרעיף .  בהעדר חסרונות מהותיים מדובר בבחירה מצוינת שמצדיקה את מחירה .  ציון :  9.8 340 שקלים  * האוזנייה נמסרה לבדיקה על ידי רשת באג הכוח טמון במטען 975 plantronics discovery  >  >  לחברת פלנטרוניקס יש מקום של כבוד בשוק אביזרי הבלוטות' .  האוזנייה כוללת מנגנון לסינון רעשי רוח ותומכת בחיבור לשני מכשירים במקביל .  טעינת הסוללה מתבצעת דרך חיבור micro usb סטנדרטי .  בערכת האוזנייה תמצאו נרתיק עור קטן וקשיח שמשמש כמטען אלחוטי נייד ללא צורך בחיבור לחשמל .  ב-wisebuy מציינים כי האוזנייה נוחה וממוקמת היטב באוזן ,  אבל אחרי שעתיים רצופות של הרכבתה על האוזן ,  הורגשה תחושת אי-נוחות באוזן .  איכות השמע אינה מציגה בשורה יוצאת דופן - רעשי רוח ורקע נשמעו באופן מרוסן ומתון ,  אבל נשמעו .  שורה תחתונה :  תתאים לאנשים שנוסעים לחו"ל או לנסיעות ארוכות בהן אין להם חיבור נגיש לחשמל ,  בזכות מעמד הטעינה המצורף שמאפשר משך פעולת סוללה ארוך במיוחד .  ציון :  9 400 שקלים הכי קלה hisense hb200m  >  >  אוזנייה פשוטה ולא יקרה שאינה כוללת טכנולוגיית שיפור שמע וביטול רעשים ,  אך תומכת בחיבור לשני מכשירים בו זמנית .  משקלה זעיר - 7.5 גרם בלבד והיא התגלתה כנוחה מאוד ויציבה .  ב-wisebuy מציינים כי האוזנייה עושה עבודה סבירה בכל הקשור לאיכות השמע .  עם זאת ,  בשיחה ברחוב או תוך כדי נהיגה הצליל היה דחוס ולא ברור מספיק .  ערכת האוזנייה כוללת בין השאר מתלה מגנטי קטן שנצמד בחוזקה לראש האוזנייה ומאפשר לשאת אותה על דש החולצה או על שרוך המיועד לתלייה על הצוואר .  שורה תחתונה :  אוזנייה קטנטנה שלא מצטיינת באיכות צליל יוצאת דופן או בעיצוב נאה ,  אך בסך הכל נוחה לתפעול .  היא תתאים למי שמדבר בעיקר במקומות שקטים .  ציון :  8.3 200 שקלים  *  האוזנייה נמסרה לבדיקה על ידי דינמיקה סלולר סולידית ודקה מהרגיל 802-iqua blade bhs  >  >  אוזנייה דקה מהרגיל שתומכת בהתאמה לעד שמונה מכשירים ,  כשניתן לחבר רק מכשיר אחד בכל פעם אל האוזנייה .  איכות הצליל משביעת רצון ,  אולם בן השיח טען כי הצליל מעט מתכתי .  כשדיברנו ברחוב הומה או בנסיעה היו הרבה רעשי רקע .  הקונצפט העיצובי של האוזנייה יפה ומינימליסטי ,  אבל כשמבקשים לנתק שיחה נדרשים ללחוץ באופן ממושך על המקש הראשי בגב האוזנייה שעיצובו שטוח לחלוטין ,  מה שהביא לאי-נוחות ממשית באוזן .  הצ'ופר מגיע בצורת עריסה המשמשת כמטען נייד לאוזנייה ללא חיבור לחשמל .  שורה תחתונה :  אוזנייה סולידית שמספקת איכות שמע משביעת רצון ,  גם אם לא מושלמת .  העיצוב שלה נאה והעריסה הנטענת היא הפתעה חיובית .  ציון :  8 240 שקלים מעוצבת ,  נוחה אך עם צליל מאכזב jabra arrow  >  >  האוזנייה מציעה שליטה אוטומטית על עוצמת הפחתת הרעשים ,  חיבור לעד שמונה מכשירים והתאמה לשני מכשירים בו-זמנית .  שמחנו לגלות בערכה מטען לרכב וכן מתאם טעינה קטן שמאפשר לטעון את האוזנייה דרך שקע usb במחשב .  חרף ההבטחה לצלילי איכותי ומופחת רעשים ,  האוזנייה מתקשה לספק איכות צליל טובה ,  במיוחד לאור מחירה .  בשיחה בסביבה לא רועשת ,  איכות השיחה הייתה משביעת רצון .  בנסיעה מהירה ברכב ,  עם המזגן פועל ,  בני השיחה התלוננו על רעשי רקע רמים וטענו שאינם מצליחים לקלוט חלקי משפטים .  שורה תחתונה :  למרות העיצוב המושך ,  נוחות השימוש הטובה ושלל האביזרים בערכה ,  אי אפשר שלא להתאכזב מאיכות הצליל של האוזנייה .  ציון :  7.9 380 שקלים תמורה הוגנת למחיר 310-lg hbm  >  >  אחת האוזניות הממותגות הזולות ביותר בשוק כיום .  ב-wisebuy מציינים כי עוצמת השמע המרבית אינה חזקה מספיק וכמות הפעמים שבהם בן השיח בצד השני נאלץ לחזור על דבריו היתה מעבר למצופה ממוצר שכזה .  איכות הקליטה לא מספיק טובה ונתקלנו בקיטועים והפרעות גם כשהטלפון היה במרחק קצר בלבד מהאוזנייה - תופעה שלא חזרה על עצמה בדגמים אחרים שבדקנו .  חסרונו של מנגנון לסינון רעשים הורגש באופן ניכר .  שורה תחתונה :  ברמת המחיר שלה ,  האוזנייה נותנת תמורה הוגנת .  היא אינה מצטיינת באף תחום ,  אך גם לא מציגה ביצועים גרועים במיוחד .  ציון :  7.8 180 שקלים -  * מחירי האוזניות לפי המחיר השכיח באתר זאפ

משחררת מכבלים ,  מפחיתה קרינה
רוב משתמשי הסלולר לא נותנים לאף אביזר לחצוץ בינם לבין המכשיר הנייד שלהם .  עם זאת מומחים טוענים כי מלבד הנוחות של אוזניות בלוטות' ,  הקרינה מהן נמוכה יותר במרבית המקרים - ובלבד שלא מחליטים להפוך אותן לאביזר אופנה קבוע מאחורי האוזן .  בעזרת אתר WiseBuy ,  בחנו שיש

