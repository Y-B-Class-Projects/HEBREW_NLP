לוסיד גייסה 8 מיליון דולר - היקף ההשקעות בחברה מסתכם ב-40 מיליון דולר
סבב גיוס ההון התבצע מהמשקיעים הקיימים של החברה
לוסיד לוגי'קס השלימה סבב גיוס הון חדש ,  רביעי במספר ,  בהיקף של 8 מליון דולר .  יחד עם סבב ההון החדש שגויס היקף ההשקעות בחברה מסתכם ב-40 מיליון דולר .  מדובר בסבב גיוס הון פנימי שכן בהשקעה השתתפו רק המשקיעים הקיימים של החברה :  קרן ההשקעות האמריקאית-קנדית רו  ( rho ventures )  ,  והקרנות הישראליות גיזה וג'נסיס.לוסיד פונה לשוק הכרטיסים הגרפיים ולוחות האם למחשבי ה-pc ,  שבו פועלות חברות ענק כמו nvidia ,  amd/ati ואינטל .  לטענת לוסיד ,  שבב ה-hydra 100 שלה ,  הוא הראשון שמסוגל לעבוד עם כל מעבד גרפי ועם כל המשחקים הכבדים בתלת מימד עתיר חישוב  ( קיימים וחדשים )  ולספק ביצועים טובים וזאת אפילו בקונפיגורציות לא סימטריות.לדברי משה שטיינר ,  מנכ"ל לוסיד ,  ההשקעה תאפשר לחברה להתרחב במהירות בשווקים הבינלאומיים ,  להאיץ את מכירותיה ,  להגדיל נתח שוק ולקדם את פיתוח הדור הבא של מוצריה .  שטיינר : " הבעת האמון של המשקיעים בחברה נובעת מהיכולות שהפגינה החברה בשחרור הדור השני של הרכיבים ,  המבוסס על טכנולוגית ההידרה - hydra technology שפיתחה ואשר כבר מופץ השנה על גבי לוחות האם של חברת msi ,  מהגדולות בעולם בתחום לוחות אם לשוק הגיימרים ". שטיינר הוסיף ,  כי לוסיד החלה לפעול יחד עם מספר יצרני מחשבים אישיים ויצרני פתרונות טכנולוגיים בתחום כדי ליצור את הפלטפורמות המשלבות את פתרון ההידרה.לוסיד הוקמה על ידי אופיר רמז ,  נשיא וסמנכ"ל פיתוח עיסקי וד"ר ראובן בקלאש ,  סמנכ"ל טכנולוגיות ,  ומנוהלת מאז תחילת שנת 2005 על ידי משה שטיינר ,  לשעבר מנכ"ל משותף של מארוול ישראל.החברה פועלת מכפר נטר ומונה כ-60 עובדים .
 
לוסיד גייסה 8 מיליון דולר - היקף ההשקעות בחברה מסתכם ב-40 מיליון דולר
סבב גיוס ההון התבצע מהמשקיעים הקיימים של החברה

