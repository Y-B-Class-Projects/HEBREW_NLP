רשות ני"ע בארה"ב פתחה בחקירה בעקבות
המסחר המתלהט במניות פייסבוק
הרשות חוקרת את הסחר בבורסות משניות במניותיהן של חברות אינטרנט שטרם הונפקו ,  בהן גם טוויטר ולינקד-אין
בשנה האחרונה זינק שוויין של רשתות חברתיות כמו פייסבוק ,  טוויטר ולינקד-אין ,  כולן פרטיות ,  בעשרות אחוזים בבורסות בהן סוחרים משקיעים במניותיהן .  כעת ,  רשות ני"ע בארה"ב  ( sec )  פתחה בחקירה בנושא הסחר במניותיהן של אותן חברות - כך דיווח העיתון  " ניו יורק טיימס ". שוויה של פייסבוק ,  הרשת החברתית הגדולה בעולם ,  זינק בשבועות האחרונים ב-20% ל-60 מיליארד דולר בבורסת sharespost ,  בהן נסחרות מניותיהן של חברות שטרם הונפקו .  שוויים של אתרים כמו פייסבוק ,  טוויטר ולינקד אין ,  יחד עם יצרנית המשחקים המקוונים זינגה ,  זינק בשבועות האחרונים בעשרות אחוזים הודות ל-sharespost ויריבתה secondmarket.לפי הדיווח ,  ה-sec שלחה בקשות מידע מגורמים שהיו מעורבים במסחר במניות אותן החברות ,  בעקבות הגידול במספרן של בורסות בהן הן נסחרות והדיווחים על הזינוק בשוויין .  הבורסות הפרטיות מקשרות בין קונים לבין מוכרים במניותיהן של חברות שצומחות במהירות ,  אך טרם הונפקו .  למרות שהיקף המסחר בהן דליל למדי ,  הוא גובר מדי חודש ,  שעה שחברות מסחר בוול סטריט החלו לרכוש מניות הנסחרות בהן.secondmarket ,  הבורסה המובילה למסחר במניות פרטיות ,  צפויה להכיל מסחר בהיקף של 400 מיליון דולר במניותיהן של 40 חברות פרטיות השנה ,  פי ארבעה מהיקף המסחר בה ב-2009 ,  אז החלה לסחור במניותיהן של חברות שלא הונפקו לציבור .  מניית פייסבוק היא הנסחרת ביותר של החברה ,  כשבחודש שעבר ערכה מכירה פומבית בה נמכרו מניות בשווי של 40 מיליון דולר בפייסבוק .  שוויה של טוויטר בשוק המשני זינק ל-3.6 מיליארד דולר ,  זינוק של יותר מ-100% ביחס לחודש שעבר .
 
רשות ני"ע בארה"ב פתחה בחקירה בעקבות
המסחר המתלהט במניות פייסבוק
הרשות חוקרת את הסחר בבורסות משניות במניותיהן של חברות אינטרנט שטרם הונפקו ,  בהן גם טוויטר ולינקד-אין

