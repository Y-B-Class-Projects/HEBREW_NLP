למה ישראל כן רוצה להיות חברה במועדון שמוכן לקבל אותה
ממש כמו השכן שחולם על הבית היפה שממול וכמו העובד שמתאווה לשכר של הקולגה שלו ,  כך גם מדינה משווה את עצמה למדינות הקרובות לה .  נראה שזה הדבר החשוב ביותר שקיבלנו מההצטרפות למועדון היוקרתי של ה-OECD :  סוף סוף תהיה לנו קבוצת התייחסות ולא נוכל עוד להתעלם ממה שניבט
 >  >  מועדוני חברים יכולים להיות עניין בעייתי .  הם מגיעים לעתים עם יותר מחויבויות מזכויות ,  ותמיד יכולה להיות לחבר בעיה עם החברים האחרים במועדון .  גראוצ'ו מרקס ,  המוכר מבין רביעיית הקומיקאים האחים מרקס ,  טבע את האמרה : " אני לא רוצה להיות חבר במועדון שמוכן לקבל אותי ".  במאי השנה ,  לאחר מאמצים של כמעט שני עשורים ,  התקבלה ישראל למועדון הבינלאומי היוקרתי ביותר - ה-oecd  ( ראשי תיבות של organisation for economic co-operation and development organisation )  ,  הארגון של 34 המדינות המפותחות בעולם .  עבור הפוליטיקאים הישראלים זו היתה סיבה לחגיגה :  הקבלה לארגון היתה חותמת רשמית להצלחה הכלכלית של ישראל ,  והזדמנות להצטלם ולטפוח לעצמם על השכם .  אחרים ,  בהם כלכלנים ופקידים בכירים בהווה ובעבר ,  בחרו למתן את ההתלהבות ששודרה ממסדרונות השלטון . " מדובר בסופו של דבר בלא הרבה יותר ממועדון חברים ",  הם אמרו ,  מכיוון של-oecd אין סמכויות ,  אין מנדט לקבל החלטות ,  אין כסף לחלק ואין דרך לאכוף מדיניות .  הארגון יכול אמנם להביע דעתו על מצבם של חברי מועדון ולהציע מדיניות - אך אינו יכול או מתיימר לפקח על הביצוע .  עד לא מזמן חברות ה-oecd היו באמת המדינות המובילות בעולם ,  אך המשבר של 2008 טרף את הקלפים .  זה מועדון שבו חברות מדינות כמו יוון ,  פורטוגל ,  ספרד ,  אירלנד ,  מקסיקו וטורקיה - שהציגו ניהול כלכלי חסר אחריות ונקלעו למשברים קשים .  לעומתן ,  הכוכבות הנוכחיות של הכלכלה העולמית - סין ,  הודו וברזיל ,  המציגות צמיחה מואצת ומסומנות כקטר של הכלכלה הגלובלית בעשור הקרוב - נעדרות ממנו .  נכון שהתוצר לנפש במדינות אלה עדיין נמוך מזה של המערב ,  אבל קצב הצמיחה שלהן גבוה פי כמה ,  ובקצב הזה הן ידביקו את המערב בתוך פחות מדור .  אפילו ישראל צומחת מהר יותר :  מנתונים שפירסמה השבוע הלמ"ס מתברר שהתוצר לנפש עלה ב-2010 ב-2.7% לעומת ממוצע של 2.3% ב-oecd .  גראוצ'ו מרקס ודאי היה שואל :  האם אנחנו באמת רוצים להיות חלק ממועדון של מדינות שעומדות במקום וסובלות מאבטלה קשה ?  האם אנחנו באמת רוצים לקבל ייעוץ כלכלי ממדינות שהעמיסו על עצמן כל כך הרבה חובות עד שהן מתקרבות לקריסה כלכלית ?  זאת ועוד :  כמו בכל מועדון ,  לחברות ב-oecd יש מחיר .  הראשון הוא אובדן הגמישות :  זה יהיה מאוד לא נעים לממשלה לנקוט מדיניות שנוגדת את כללי המועדון ,  כי כל חברה חותמת על הסכם שדורש ממנה לקבל את הכללים .  לחברי כנסת יהיה קשה יותר ,  למשל ,  להעלות הצעות חוק שנוגדות את המלצות ה-oecd .  זה אפילו עולה במזומנים :  צריך להחזיק בפאריס נציגים על חשבון המדינה ,  צריך לשלוח עשרות פקידים בכירים בשנה לישיבות של צוותי העבודה ,  ויש אפילו התחייבות להשתתף במימון קרן המיועדת לסיוע למדינות אחרות .  מי צריך את כל זה ?  התשובה היא שאנחנו צריכים את זה .  אלברט אינשטיין כבר הראה שבטבע הכל יחסי ,  וזה נכון גם במדעי החברה .  תחשבו על עצמכם :  לפי מה אתם קובעים את היעדים שלכם ?  עבור רוב האנשים התשובה האמיתית תהיה :  השכר שאליו אני שואף נקבע לפי שכר הקולגות שמעלי .  הבית שאני רוצה הוא בהתאם לבית היפה ביותר בשכונה שלי .  החינוך שאני מבקש לילדי הוא בהתאם לחינוך של החברים המצליחים בקבוצת ההתייחסות שלי .  גם מדינות פועלות באותה צורה .  אם אתה במרכז אפריקה ,  אתה משווה את עצמך למדינות מסביב .  אם אתה לא בשום מועדון ,  כפי שישראל היתה עד כה ,  אין לך יעד מוגדר לשאוף אליו .  אבל אם אתה חבר ב-oecd - השאיפה האנושית היא להתקרב ולהצטרף לטובים .  ה-oecd הוא ארגון מקצועי ורציני :  כלכלניו מייצרים מדי שנה מאות דו"חות ,  השוואות והמלצות מדיניות ,  המאלצות את חברי המועדון להביט במציאות כפי שהיא באמת ,  ולראות כיצד היא צריכה להיראות - לפחות לדעת אנשי הארגון .  מי שהתקבל למועדון ,  למשל ,  צריך לקבל את האמנה לאי-מתן שוחד בעסקים .  זהו גורם שאולי מגביל עסקות נשק בטווח הקצר ,  אבל הוא תורם ליצירת תרבות של שקיפות והוגנות בטווח הארוך .  למעשה ,  כמה חודשים לאחר הקבלה למועדון כבר אפשר לראות את השפעת ה-oecd על השיח הציבורי הישראלי .  הלמ"ס החלה להוסיף בהודעות השוטפות שלה על החשבונאות הלאומית את המיקום של ישראל ביחס לממוצע המועדון - וראוי שתתן באופן שוטף את המיקום המלא ביחס לחברות בארגון .  מבחן פיז"ה ,  המודד את ביצועי מערכות החינוך של החברות ב-oecd ,  מראה כי לישראל יש לאן לשאוף - הישגיה אמנם השתפרו במעט ,  אבל הם עדיין נמוכים מאוד ,  גם בקרב תלמידים מצטיינים .  בשנים הקרובות תגבר המגמה הזו ויש סיכוי טוב שבעתיד חלק מהציבור ילמד שבמדעי החברה והכלכלה בדרך כלל אין למספר משמעות - אלא אם משווים אותו למספר אחר .  יצר התחרות האנושי ,  גם ברמה של מדינות ,  מניע רבים להתאמץ ולהשיג יותר .  הרבה סינים יוצאים לעבודה במטרה אחת :  להיות המדינה המובילה בכל מבחן אפשרי .  אף שאין ל-oecd שיניים ,  החברות בו חושפת את מצבנו האמיתי .  כך החברות בארגון יכולה להיות גורם מניע חזק יותר מהמלצות ועדות ממשלתיות שלעולם לא ייצאו לפועל .  2011ישראל תימדד בכל תחום ביחס למדינות אחרות בעולם ,  מה שיניע אותה לשפר את מצבה  * oecd מספר הפעמים שהמונח הופיע ב"הארץ "  וב-themarker 2009 259 2010 622

למה ישראל כן רוצה להיות חברה במועדון שמוכן לקבל אותה
ממש כמו השכן שחולם על הבית היפה שממול וכמו העובד שמתאווה לשכר של הקולגה שלו ,  כך גם מדינה משווה את עצמה למדינות הקרובות לה .  נראה שזה הדבר החשוב ביותר שקיבלנו מההצטרפות למועדון היוקרתי של ה-OECD :  סוף סוף תהיה לנו קבוצת התייחסות ולא נוכל עוד להתעלם ממה שניבט

