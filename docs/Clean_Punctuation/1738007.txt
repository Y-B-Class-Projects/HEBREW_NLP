ניסיון רצח בי-ם :  צעיר חרדי נדקר ,  מצבו קשה
שמחת ההקפות השניות פסחה על שכונת גאולה בבירה כשצעיר חרדי נדקר בירכו ,  איבד דם רב ופונה מחוסר הכרה ובמצב קשה לביה"ח .  הרקע לאירוע כנראה פלילי
צעיר בן 20 נדקר ככל הנראה אמש  ( חמישי )  בירכו ברחוב מנחם שבשכונת גאולה בירושלים .  צוות מד"א ירושלים פינה אותו כשהוא מחוסר הכרה ובמצב קשה לבית החולים שערי צדק בעיר .  שוטרי משטרת מחוז ירושלים פתחו בסריקות אחר החשודים בדקירה .  אהרון אדלר פרמדיק מד"א ירושלים סיפר לוואלה !  חדשות על אירועי הערב . " הגענו למקום לאחר דיווח על בחור צעיר שנדקר .  היתה שם המולה גדולה מאוד ,  בעיקר של סקרנים ,  והיה צריך סיוע משטרתי כדי לתת טיפול לפצוע ",  סיפר אדלר שהוסיף , " ראינו בחור מוטל על הרצפה מדמם ,  הוא היה מחוסר הכרה ומצבו היה קשה מאוד כי הוא איבד הרבה דם .  ביצענו בו הנשמה ופינינו אותו לשערי צדק .  בדרך ביקשנו שיכינו מנות דם ורופא ושיתכוננו להכניסו לחדר ניתוח ".  
אדלר סיפר שהרקע לתקרית איננו ברור וכן קיימת אי בהירות ,  נכון לשעה זו ,  לגבי האופן שבו נפצע הצעיר . " אנחנו לא יודעים אם זה היה ירי או דקירה ",  אמר , " יש חור כניסה בעכוז וחור גדול בפסגת הירך .  תיאורטית זה יכול להיות ירייה אך אין לנו דרך לאשש את זה .  עדי ראייה במקום אמרו לנו שזה דקירה אנחנו לא ראינו סכין ".  הדקירה אירעה לאחר שבשעות הערב המוקדמות הוכה בחור חרדי בן 20 באותה השכונה .  הרקע היה ככל הנראה סכסוך פרטי בין תושבים בשכונה .  הוא טופל על ידי כונני  " איחוד הצלה "  כשהוא סובל מפגיעות ראש ובטן ופונה במצב קשה לבית החולים הדסה עין כרם .  לדברי עדי ראייה במקום מדובר על מריבה בין  " נערי שוליים חרדים ". 

ניסיון רצח בי-ם :  צעיר חרדי נדקר ,  מצבו קשה
שמחת ההקפות השניות פסחה על שכונת גאולה בבירה כשצעיר חרדי נדקר בירכו ,  איבד דם רב ופונה מחוסר הכרה ובמצב קשה לביה"ח .  הרקע לאירוע כנראה פלילי

