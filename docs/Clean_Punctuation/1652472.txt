שתי הפנים של ערב הסעודית
ערב הסעודית הולכת ומתגלה כאחת מבעלות הברית החשובות ביותר של המערב במאבק נגד אירן .  לדוגמה ,  הסעודים ,  בשיתוף עם איחוד האמירויות ,  מציעים לספק לסין נפט כחלופה לנפט האירני שהיא עלולה להפסיד אם בייג'ין תתמוך בסנקציות נגד איראן במועצת הביטחון של האו"ם .
 הסעודים לא שכחו כיצד בשנות ה ? 80 ,  כאשר ריאד תמכה בסדאם חוסיין ,  חדרו כלי טיס אירניים למרחב האווירי שלה ואיימו על מתקני הנפט .  ב ? 1996 הוציא לפועל חיזבאללה פיגוע במגדלי חובאר שבדהראן ,  תוך שהוא מסתייע בשלוחתו הסעודית שהתבססה על אזרחים שיעים .  חקירת האף.בי.איי קישרה בין ההתקפות לבכירים אירנים ולמשמרות המהפכה .  בתקופה האחרונה מנהלת סעודיה מלחמה עם אירן באמצעות שלוחותיה בצפון תימן .
 האם ייתכן שהמזרח התיכון עומד בפני עידן חדש שבו ישראל וערב הסעודית נמצאות באותו צד של המתרס ויכולות להיות שותפות למאמץ לרסן את אירן ? 
הבעיה היא שלסעודיה יש גם פנים אחרות .  15 מתוך 19 טרוריסטים שהשתתפו בפיגועי 11 בספטמבר וכן מפקדם בן לאדן ,  היו סעודים .  נתון זה הדגיש את מעורבותם של הסעודים באל ? קאעדה ובקיצוניות הסונית .  עוד מראשיתו התבסס השלטון הסעודי על ברית בין בית סעוד השליט למנהיגות הווהאבית הדתית ,  שהעניקה לו לגיטימציה תמורת סכומי כסף עצומים .  המנהיגים הדתיים הווהאבים הקימו מערכות צדקה חובקות עולם כמו IIRO ,WAMY ו ? AL-HARAMAIN .  בשנת 2002 מצא צה"ל מסמכים הקושרים את IIRO באופן ישיר לתנועת החמאס ,  אם כי בשנים האחרונות חלה ירידה בתמיכה הסעודית ,  וזו הוחלפה בתמיכה אירנית .
 גם חמש שנים לאחר פיגועי 11 בספטמבר ,  רבים מארגוני הצדקה הללו מעורבים במימון טרור .  ב ? 2006 הכריז האוצר של ארה"ב ששתי שלוחות של IIRO מזרימות מימון לאל ? קאעדה .  שנתיים לאחר מכן הצביע על כל רשת AL-HARAMAIN כמגייסת כספים לאל ? קאעדה .  בעוד כוחות הביטחון הסעודיים היו מוכנים לדכא את פעילות אל ? קאעדה בתוך הממלכה ,  הם המשיכו לתמוך בקבוצות קיצוניות מחוץ לגבולותיה .
 על פי מקורות צבא אמריקניים שצוטטו ביולי 2007 ,  הסעודים היוו את הגורם הזר העצמאי הגדול ביותר של כוחות זרים הנאבקים בארה"ב בעירק .  יתרה מכך ,  בקונגרס האמריקני דווח ב ? 2009 כי תמיכת קרנות הצדקה הסעודיות בקבוצות טרור בינלאומיות עדיין מדאיגה את הממשל .
 עדיין יש מקום לפקוח עין בוחנת על סעודיה .  היא החלה אמנם ליישם חוקים חדשים בתגובה לביקורת אמריקנית ,  אך הדרך עוד ארוכה .  בעבר ניסתה ערב הסעודית לשפר את תדמיתה על ידי דיבורים על שלום שהובילו לבסוף לתוכנית שלום .  ייתכן כי בעתיד תרצה ישראל להעמיד במבחן את רצינות כוונות הסעודים ,  אך יש לזכור שהפקיד הסעודי שהיה הראשון לקדם את היוזמה היה עדאל ג'ובאייר ,  השגריר הנוכחי בוושינגטון ,  שנשלח לאחר פיגועי 11 בספטמבר לארה"ב כדי לסייע במאמצי ה"הסברה "  הסעודיים .
 על ישראל לנצל כל הזדמנות לקדם שלום מבלי לטהר את שמה של סעודיה כל עוד היא קשורה לארגוני טרור .  לערב הסעודית ולישראל אינטרסים משותפים בעצירת הגרעין האירני .  עם זאת ,  אסור שהדבר יסמא את עיני המערב או ישראל מלהתייחס לבעיה המתמשכת של קיצוניות סונית הזוכה לתמיכה מסורתית מצד סעודיה עד היום הזה .  

שתי הפנים של ערב הסעודית
nan
