המסחר בתל אביב ננעל בירידות שערים
המעו"ף השיל 0.3% לרמה של 1,229 נקודות ,  מדד תל אביב 100 נחלש בחצי אחוז לרמה של 1,155 נקודות .  מחזור המסחר הסתכם בכ-1.6 מיליארד שקלים
יום המסחר בבורסה של תל אביב התנהל בציפייה לדו"חות הכספיים של החברות הציבוריות שטרם חשפו את תוצאותיהן לשנת 2009 ,  ועל רקע העלאת הריבית במשק לרמה של 1.5% ,  כפי שהודיע בנק ישראל ביום ראשון בערב .  
המסחר נחתם בירידות שערים :  מדד תל אביב 25 השיל 0.3% לרמה של 1,229.07 נקודות ומדד תל אביב 100 נחלש ב-0.5% לרמה של 1,155.42 נקודות.מחזור המסחר מסתכם בכ-1.6 מיליארד שקל . 
" רוב פעילי שוק ההון נמצאים בחופש בימים אלו - ימי חול המועד של פסח מאופיינים בפעילות נמוכה ומחזורי מסחר מצומצמים יחסית לימים הרגילים .  הימים הקרובים צפויים להיות מושפעים מההרחשויות בשוק המניות האמריקאי ",  אמר הבוקר תמיר פורת ,  סמנכ"ל השקעות בכלל פיננסים .  
לדבריו , " אמנם העלאת הריבית האחרונה לא היתה צפויה בקונצנזוס הכלכלנים ,  אך היא כבר מגולמת במידה רבה בשוק .  המשך תהליך העלאת הריבית מצביע על נסיבות כלכליות חיוביות - מדובר בצעד טוב לכלכלה וטוב לשוק ההון .  אנחנו מצויים עדיין בסביבת ריבית נמוכה מאוד ,  והימים הקרובים יתנהלו באווירה נינוחה של חג ".  
בנק ישראל החליט ביום ראשון להעלות את הריבית ב-0.25% ל-1.5% .  בבנק נימקו את ההחלטה במחירים הגבוהים של הנכסים ובכלל זה נכסי הנדל"ן והמניות ,  וכן בעלייה המהירה בכמות ההנפקות של אג"ח חברות באיכות נמוכה יחסית .  בבנק ציינו כי מדובר בתהליך הדרגתי של החזרת הריבית לרמה נורמאלית ,  שנועד לשמור את האינפלציה בתוך תחום היעד .
 
המסחר בתל אביב ננעל בירידות שערים
המעו"ף השיל 0.3% לרמה של 1,229 נקודות ,  מדד תל אביב 100 נחלש בחצי אחוז לרמה של 1,155 נקודות .  מחזור המסחר הסתכם בכ-1.6 מיליארד שקלים

