על ראש שמחתנו ? 
אוחדה לה יחדיו ?  לא ממש .  ירושלים היא עיר שצעיריה עוזבים ,  חילוניה בורחים ועסקיה נסגרים .
 מרוב שראש הממשלה ,  שרים בממשלה ,  חברי כנסת ועמותות ימין מנהלים תחרות מי יצהיר יותר נאמנות לירושלים ,  הם הורגים אותה וחונקים אותה בהצהרות אהבה .
 יידויי האבנים בהר הבית בשבוע שעבר ,  לאחר תפילות יום השישי ,  והעימותים עם המשטרה ,  שבהם נפצעו 15 שוטרים ועשרות פלסטינים ,  הם תמרור אזהרה לכך שהפעילות היזומה ,  שהופכת את ירושלים ליותר יהודית על חשבון הרס הקהילה הפלסטינית ,  עלולה להצית את הפתיל של האינתיפאדה הבאה .
 אין ולא יהיה הסדר קבע עם הפלסטינים בלי חלוקת ריבונות בירושלים .  זה ברור גם לראש  ,  שהתחייב באופן מוצהר בנאום בר ? אילן לחזון שתי המדינות .  ולכן ,  כל השיחות עם הפלסטינים על מו"מ ,  עקיפות ככל שתהיינה ,  הן חסרות תכלית ותועלת ,  בעוד שבה בעת מנסים להכתיב בירושלים את גבולות הקבע תוך יצירת עובדות בשטח .
 בזמן שהמתווך האמריקני ידלג בין לשכותיהם של אבו מאזן ושל נתניהו ,  ימשיכו ,  באופן ישיר ,  להקים מובלעות יהודיות בלב שכונות פלשתיניות .  בשייח' ג'ארח ,  בסילואן ,  בראס אל ? עמוד ,  באבו דיס וברובע המוסלמי בתוך העיר העתיקה .
 לא מדובר בפעילות ספוראדית רק של מתנחלים קיצוניים ,  אלא בפעילות ממשלתית מתוכננת לכתר את השכונות הערביות ולנתק אותן מהגדה המערבית ,  מתוך רצון ליצור שליטה ישראלית מלאה בירושלים המזרחית .  במקביל ימשיכו לנסות לחבר את שטח A ? 1 למעלה אדומים ,  ובכך לבתר את הגדה לשניים ,  ולמנוע הקמת מדינה פלסטינית בעלת רצף טריטוריאלי .
 מה יאמר על כך רה"מ לסגן הנשיא ג'ו ביידן ?  אילו הסברים הוא ייתן לו על תחושת המחנק של תושבי ירושלים המזרחית ,  שחשים שהם נתונים במצור ?  כיצד הוא יתרץ את המדיניות הפוגענית והאטומה של משטרת ירושלים ,  שכפי שחשף ארגון  " בצלם "  עוצרת קטינים בני 15-12 ,  באישון לילה ,  כשהם אזוקים ותוך שימוש באלימות בשל יידוי אבנים בסילואן במחאה על בניית ההתנחלויות היהודיות  " בית יהונתן "  ו"בית הדבש "? 
גם בימים כתיקונם העיר הזו היא חבית אבק שריפה .  חסר רק הגץ שידליק את הגפרור .  האם יהיה זה ניר ברקת ,  העומד בראשות העיר המפוררת והמחולקת הזו ,  שמפר בגלוי את צו העליון ומסרב לפנות את בית יהונתן בסילואן ?  או שמא תהיה זו תוצאה של מדיניות משרד הפנים ,  ששלל מכ ? 5,000 פלסטינים תושבי מזרח העיר את מעמדם ,  וכתוצאה מכך הם נותרו חסרי אזרחות ?  ואולי את הבעירה הגדולה יגרמו עמותות הימין ,  שהצליחו להשליך מבתיהן בעזרת צווים משפטיים וטיעונים נדל"ניים משפחות פליטים פלסטיניות המתגוררות בשייח' ג'ארח מאז 1948 ? 
הניסיון לשנות את המאזן הדמוגרפי בעיר באמצעות  " טרנספר שקט ",  שמעודד את תושבי העיר ,  שמתגוררים בה כבר דורות רבים ,  לעקור ממנה ;  הקמת גדר ההפרדה ,  שניתקה את התושבים הפלסטינים שמעבר לגדר ממרכזי חייהם בתוך העיר ;  ועמותות הימין שמשתלטות בדרכים מפוקפקות על נכסים בלב שכונות פלסטיניות ,  תוך שיתוף פעולה עם ממשלת ישראל - כל אלה עלולים להפוך אנשים לעוינים ,  אחוזי ייאוש ובעלי מוטיבציה ליידות אבנים בהר הבית .  אבל ,  בעיקר ,  הם אבן נגף לכל הסכם שלום ישראלי ? פלסטיני ,  שאני בכלל בספק אם ניתן להגיע אליו באמצעות שיחות עקיפות .  

על ראש שמחתנו ? 
nan
