בעקבות פניות מהמגזר העסקי :  משרד המשפטים מתכנן רפורמה בדיני שותפויות
במשרד המשפטים מסבירים כי כיום קיימת אי ודאות משפטית ביחס לסוגיות מרכזיות בדיני השותפויות
 >  >  שבוע לאחר שהודיע על הסדרת תחום הבראת החברות בחקיקה ,  מפרסם כעת משרד המשפטים כי הוא שוקד גם על הכנת הצעת חוק לרפורמה כוללת בדיני השותפויות .  פעילותן של שותפויות מוסדרת כיום על ידי פקודת השותפויות מ-75' ,  שמתבססת על פקודה מנדטורית .  לפי ההודעה שפירסם אתמול משרד המשפטים ,  הגיעו אליו פניות מהמגזר העסקי בדבר קשיים משפטיים המתעוררים בעת השימוש בפקודה .  במשרד מסבירים כי קיימת כיום אי ודאות משפטית ביחס לסוגיות מרכזיות בדיני השותפויות ,  כמו מעמדה של שותפות שאינה רשומה והסדרים לפירוק שותפויות .  בעקבות כך ,  הוחלט במחלקת ייעוץ וחקיקה שבראשותו של המשנה ליועץ המשפטי לממשלה ,  עו"ד אבי ליכט ,  על הכנתה של הצעת חוק לרפורמה כללית בדיני השותפויות .  במסגרת הדיונים על הצעת החוק ,  נבחנים מספר נושאים לגביהם מבקש משרד המשפטים לקבל עמדות מהציבור .  בנושאים יכללו סוגיות כמו מה ראוי שתהיה ההבחנה בין שותפות רשומה לשותפות שאינה רשומה ,  אופן הסדרת שותפויות מוגבלות שניירות ערך שלהן רשומים למסחר בבורסה לניירות ערך בתל אביב והאם יש להחיל עליהן הוראות שעניינן ממשל תאגידי ,  ושאלות כמו האם יש מקום לקבוע מספר מרבי של שותפים בשותפות .  במסגרת הרפורמה גם ייבחנו ההסדרים הקיימים כיום בנושא שותפויות תוך השוואה לדיני התאגידים האחרים בישראל ,  ובכלל זה חוק החברות .
 
בעקבות פניות מהמגזר העסקי :  משרד המשפטים מתכנן רפורמה בדיני שותפויות
במשרד המשפטים מסבירים כי כיום קיימת אי ודאות משפטית ביחס לסוגיות מרכזיות בדיני השותפויות

