מחקר :  חברות רבות בארה"ב משנות את התוצאות הרבעוניות שלהן כדי לעמוד בציפיות האנליסטים
לפי המחקר ,  שפורסם ב"וול סטריט ג'ורנל ",  חברות רבות מעגלות את תוצאותיהן הרבעוניות ב-0.1-0.2 סנט למניה
חברות רבות בארה"ב משנות את התוצאות הכספיות הרבעוניות שלהן כדי לעמוד בציפיות המשקיעים  כך דיווח מחקר חדש אותו פירסם העיתון  " וול סטריט ג'ורנל ".  לפי המחקר ,  אשר עקב אחר חצי מיליון דו"חות רבעוניים במשך 27 שנים ,  חברות רבות מעגלות כלפי מעלה את תוצאותיהן הרבעוניות למניה ב-0.1-0.2 סנט למניה .  בכך הם מעגלים את התוצאות לטווח העליון .  המשקיעים נוטים לרכוש מניותיהן של חברות אשר עולות על תחזיות האנליסטים ולמכור מניותיהן של חברות אשר לא עומדות בתחזיות .  להכנת המחקר ,  אשר נערך על ידי בית הספר לעסקים באוניברסיטת סטנפורד ,  חישבו הסוקרים את תוצאותיהן של החברות ואת הפרסומים על פי עשיריות הסנטים .  מנהלי המחקר טענו כי המניפולציות שמבצעות החברות בעשיריות הסנטים עשויות להיות חוקיות ,  למרות משפרות את התוצאות הכלכליות של החברות ומובילות להשפעה על המניות .  אחת המסקנות המעניינות מהמחקר היא שחברות נוטות לעגל כלפי מעלה רווח ספרתי שבמקום העשירי נמצאת הספרה 4 .  לפי המחקר נמצא כי הספרה 4 נמצאת הכי פחות מבין כל הספרות ,  והיא בד"כ מעוגלת כלפי מעלה .  בנוסף ,  נודע במחקר כי חברות אשר נחקרו בנוגע לאי סדרים חשבונאיים דיווחו על המספר הקטן ביותר של תוצאות שהספרה העשירית ביניהן היא 4 .
 
מחקר :  חברות רבות בארה"ב משנות את התוצאות הרבעוניות שלהן כדי לעמוד בציפיות האנליסטים
לפי המחקר ,  שפורסם ב"וול סטריט ג'ורנל ",  חברות רבות מעגלות את תוצאותיהן הרבעוניות ב-0.1-0.2 סנט למניה

