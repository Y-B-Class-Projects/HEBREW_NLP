גם ההונדה CR-Z נכשלת
אחרי שקטל את האינסייט ההיברידית ,  המגזין החשוב בארה"ב טוען כי גם ה-CR-Z אינה מומלצת לרכישה .  פולקסווגן ג'טה לעומתה ,  מאוד
אחרי שהנחית מכה קשה להונדה ודירג את האינסייט ההיברידית כמכונית מאוד לא מומלצת לרכישה ,  שב הקונסיומר ריפורט ועושה זאת גם למכונית הקופה CR-Z . " הציון נמוך מידי מכדי להמליץ עליה ",  כך מסכמים בוחניו במבחן שהתפרסם בגיליון החדש בו הם ביקשו לבדוק ארבע מכוניות ידידותיות לסביבה .  המגזין מחשיב ככאלה מכוניות דיזל ,  היברידיות וקומפקטיות במונחים אמריקניים .  בוחני הקונסיומר ריפורטס בחרו ארבע מכוניות כדי למלא את הנישה הירוקה כפי שהיא מצטיירת בעיני האמריקנים .  הונדה CR-Z ההיברידית כאמור ,  פולקסווגן ג'טה סטיישן TDI ושתי מכוניות הסופרמיני מאזדה 2 ופורד פיאסטה סדאן ,  שכידוע חולקות בינהן מספר מכלולים .
 עורך מדור הרכב של הקונסיומר ריפורטס ,  ריק פול אף הסביר ואמר כי  " ה-CR-Z מנסה להיות היברידית ספורטיבית ,  אך היא לא מצטיינת בשום סעיף .  היא לא מהנה לנהיגה וצריכת הדלק שלה אינה מה שאתה מצפה מהיבירידית ".  עוד ברשימת ההערות צויין כי היא קופצנית ,  רועשת מאוד ,  שדה הראייה בה לקוי עד כי  " שינוי נתיב הוא כמו רולטה רוסית ",  ההתנהגות הדינמית שלה על המגבלות אינה צפויה ובקרת היציבות מתערבת מאוחר כשצריך אותה ובכלל ,  היא לא ממש ספורטיבית .
 במקרה האינסייט ,  אחותה ההיברידית של ה-CR-Z ,  הונדה ככל הנראה לקחו לתשומת ליבם את הערות הרבות שנרשמו כנגדה על ידי הקונסיומר ריפורטס כמו גם מדיות אחרות ,  ולאחרונה הושקה גרסה משופרת מעט .  האם היא תעשה זאת גם במקרה של ה-CR-Z או שתגובתה המוחצת תהיה השקת גרסאות טורבו בנזין וטייפ R כפי שדיווחנו לאחרונה ?  בכל מקרה ,  יהיה מעניין לראות מה תהיה התשובה .
 בתום סדרת המבחנים ובשקלול הנקודות ,  הוכתרה הפולקסווגן ג'טה כמכונית המומלצת ביותר עם הציון  " מצויין ".  היא נוחה ,  איכותית ,  מרווחת ושימושית כיאה לסטיישן ומנוע הטורבו דיזל 2.0 ל' 140 כ"ס מעניק לה תאוצות מתונות ובטוחות .  לדגם הנבחן תיבת שישה הילוכים ידנית וצריכת הדלק הממוצעת עמדה בציפיות ונרשם לה 15.3 ק"מ לליטר .  גם מחיר של 27 אלף דולרים  ( כמאה אלף שקלים לפני מסים )  צויין לטובה .  אגב ,  באותו מבחן קודם בו נכשלה האינסייט ,  הג'טה דורגה ראשונה גם כן .
 האחיות החורגות של פורד ומאזדה קיבלו את הציון  " טוב מאוד ".  לזכותן נרשם כי הן מהנות לנהיגה וכי צריכת הדלק שלהן מרשימה לטובה .  לפיאסטה מנוע בנזין 1.6 ל' 120 כ"ס ותיבת שישה הילוכים אוטומטית והיא השיגה צריכת דלק של 14 ק"מ לליטר בתנאי המבחן בעוד ל-2 מנוע בנזין 1.5 ל' 100 כ"ס ותיבת ארבעה הילוכים אוטומטית ואצלה הראה החישוב 12.8 ק"מ לליטר .  בכף החובה צויין כי פיאסטה מאיצה בכבדות וכי הנסיעה ב-2 נוקשה .  עוד ציינו הבוחנים כי היות ושתי המכוניות חדשות ,  אין הם יכולים להכניס לשקלול הניקוד את נושא האמינות ,  אולם הם בטוחים כי השתיים לא תבקרנה במוסכים באופן תכוף .  בינהן אגב ,  ההעדפה הייתה לפורד שגם עולה 500 דולרים פחות  ( 16,600 דולרים ,  כ-65 אלף שקלים לפני מסים )  .
 
גם ההונדה CR-Z נכשלת
אחרי שקטל את האינסייט ההיברידית ,  המגזין החשוב בארה"ב טוען כי גם ה-CR-Z אינה מומלצת לרכישה .  פולקסווגן ג'טה לעומתה ,  מאוד

