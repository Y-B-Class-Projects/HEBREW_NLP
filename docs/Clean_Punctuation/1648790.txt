פרסומות יונדאי כמעט ונפסלו לשידור בטקס האוסקר בשל מועמדות הקריין לפרס השחקן הטוב ביותר
לצורך אישור שידור הפרסומות בהן מקריין ג'ף ברידג'ס ,  הוחלף קולו בקולם של שחקנים אחרים
האקדמיה האמריקאית לקולנוע פסלה את שידור פרסומות יונדאי בהן מקריין ג'ף ברידג'ס ,  בשל מועמדותו לפרס האוסקר כשחקן הטוב ביותר על תפקידו בסרט  " קרייזי הארט ".  ברידג'ס מקריין עבור יצרנית המכוניות הדרום-קוריאנית כבר למעלה משנתיים ,  אך החברה נאלצה להחליף את קריינותו ב-7 הפרסומות שלה שישודרו בעת חלוקת הפרסים היוקרתית .  את ברידג'ס יחליפו השחקנים קים בייסינג'ר ,  ריצ'רד דרייפוס ,  מרטין שין ,  מנדי פטינקין ,  מייקל מדסן ,  דיוויד דוקובני וקתרין קינר.מדובר בארוע השני בחשיבותו בשנה עבור מפרסמים ,  ועלות הפרסומות בהתאם .  הארוע המשמעותי ביותר בעולם הפרסום האמריקאי הוא הסופרבול ,  בו נמכרת פרסומת בת 30 שניות בכ-3 מיליון דולר.מנכ"ל האקדמיה ברוס דיוויס ,  אמר לאתר thewrap.com בחודש שעבר כי  " האקדמיה תמיד הייתה נכונה להראות יותר גמישות לגבי קריינות בלתי מזוהה והיא מוכנה לאפשר את הפרסומות בטקס ,  כל עוד לא יהיו פרסומות של יונדאי לפני או אחרי הענקת פרס השחקן הטוב ביותר ".  יונדאי מצידה ,  החליטה כי מסובך מדי להפריד את פרסומותיה על מנת לעמוד בתנאי האקדמיה.ג'ואל אווניק ,  סגן נשיא לנושאי שיווק בזרוע האמריקאית של יונדאי ,  אמר כי הקריינים החדשים יוסיפו גיוון ,  אך הוסיף כי  " נשמח לשוב לליהוק הרגיל שלנו אחרי התכנית ". 

פרסומות יונדאי כמעט ונפסלו לשידור בטקס האוסקר בשל מועמדות הקריין לפרס השחקן הטוב ביותר
לצורך אישור שידור הפרסומות בהן מקריין ג'ף ברידג'ס ,  הוחלף קולו בקולם של שחקנים אחרים

