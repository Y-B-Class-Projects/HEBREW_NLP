חשש מעיכובים בהמראות מנתב"ג בפסח
בחברות התעופה הביעו חשש כי סידורי אבטחה חדשים וקפדניים יותר ,  שייכנסו לתוקף ב-28 במארס ,  יעכבו את תהליך העלייה למטוס ויגרמו לאיחורים בזמני ההמראה - בעיקר בפסח
בחברות התעופה הביעו אתמול חשש כי סידורי אבטחה חדשים וקפדניים יותר ,  שייכנסו לתוקף ב-28 במארס ,  יעכבו את תהליך העלייה למטוס ויגרמו לאיחורים בזמני ההמראה - בעיקר בפסח .  לדבריהם ,  ייתכן שיהיה עליהם לגייס כוח אדם נוסף כדי לקיים את הנוהלים .  
בסוף השבוע העביר משרד התחבורה לחברות התעופה הנחיות ביטחון חדשות הקובעות כי הנוסעים יצטרכו להציג את דרכוניהם גם בשער העלייה למטוס .  את הבדיקה יבצעו עובדי חברות התעופה .  כיום מציגים הנוסעים את הדרכון לפני הבדיקה הביטחונית ,  בזמן הצ'ק אין ובעמדת ביקורת הגבולות .  
בהוראות החדשות נקבע גם כי על חברות התעופה להכין רשימה עדכנית של נוסעי כל טיסה ,  שתהיה זמינה להעברה מיידית למשרד התחבורה .  חברות התעופה גם יצטרכו לשמור על רשימות הנוסעים במשך שבועיים ,  כדי שאפשר יהיה להשתמש בהן ,  במקרה הצורך .  
מנהל אגף בכיר להסברה ויחסים בינלאומיים במשרד התחבורה ,  אבנר עובדיה ,  אמר אתמול בתגובה : " משרד התחבורה נקט את כל הפעולות המתבקשות ,  במטרה לצמצם את האיומים על התעופה האזרחית .  פעולות אלה תואמות את הנחיות ארגון התעופה הבינלאומי  ( ICAO )  ונהוגות בכל נמלי התעופה בארה"ב ובאירופה .  יודגש כי פעולה אלה אינן אמורות לגרום לעיכובים מיותרים לנוסעים ". 

חשש מעיכובים בהמראות מנתב"ג בפסח
בחברות התעופה הביעו חשש כי סידורי אבטחה חדשים וקפדניים יותר ,  שייכנסו לתוקף ב-28 במארס ,  יעכבו את תהליך העלייה למטוס ויגרמו לאיחורים בזמני ההמראה - בעיקר בפסח

