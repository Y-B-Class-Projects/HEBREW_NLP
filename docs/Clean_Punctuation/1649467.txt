הבנק הפדרלי :  כלכלת ארה"ב המשיכה להתאושש בפברואר למרות סופות השלגים
9 מ-12 מחוזות הבנק הפדרלי רשמו שיפור בפעילות הכלכלית ;  תנאי האשראי עדיין גרועים ,  לפי ספר הבז'
כלכלת ארה"ב המשיכה להתאושש במתינות בחודש פברואר למרות סופות השלגים הקשות באזורים רבים במדינה ,  לפי הדו"ח התקופתי על מצב הכלכלה האמריקאית של הבנק הפדרלי ,  המכונה  " ספר הבז' ",  אשר פורסם היום .  תשעה מ-12 מחוזות הבנק הפדרלי דיווח על שיפור בפעילות הכלכלית בפברואר ,  נכתב בדו"ח אשר ישמש את בכירי הבנק לקראת ישיבת הריבית הקרובה של ועדת השוק הפתוח של הבנק הפדרלי  ( fomc )  ,  אשר תיערך ב-16 במארס.התנאים בשוק האשראי המשיכו להיות גרועים ,  אם כי באופן כללי הצרכנים הפגינו נכונות רבה יותר להוציא כסף ,  נכתב בדו"ח .  בתקופה בת שישה השבועות שמכסה הדו"ח לא היו לחצים בתחום השכר או בתחום התמחור .  מגזר השירותים הראה סימני חיים .  הבנק הפדרלי הודיעה לפני שבועיים על העלאת ריבית הניכיון ,  הריבית שגובה הבנק עבור הלוואות חירום לבנקים ,  ב-0.25% ל-0.75% ,  אולם אמר כי אין לראות בכך צעד המבשר על העלאה צפויה גם בריבית הפדרלית .  באחרונה גלשה המחלוקת בין בכירי הבנק המרכזי לגבי הרמה הרצויה של הריבית גם לתחום הפומבי .  נשיא הבנק המרכזי של קנזס סיטי ,  תומס הניג ,  אמר אתמול כי הבנק הפדרלי צריך להתכונן להעלות את הריבית למרות שיעור האבטלה הגבוה בארה"ב .  נשיא הבנק הפדרלי של בוסטון ,  אריק רוסנגרן ,  אמר בתגובה היום כי רמת הריבית האפסית הנוכחית  " מתאימה לחלוטין ".  נתונים שפורסמו בארה"ב מוקדם יותר היום הראו כי מגזר השירותים צמח בחודש שעבר בקצב המהיר ביותר זה שנתיים .  מדד מנהלי הרכש למגזר השירותים בארה"ב עלה בפברואר לרמה של 53 נקודות - הרמה הגבוהה ביותר מאז דצמבר 2007 - לעומת רמה של 50.5 נקודות בינואר ,  מסרה היום חברת המחקר ism .  העלייה היתה חדה מתחזיות הכלכלנים למדד של 51 נקודות .  קריאה של המדד מעל לרמה של 50 נקודות מצביעה על צמיחה בפעילות הכלכלית במגזר ,  ואילו מדד מתחת לרמה זו משקף ירידה בפעילות .  המדד ,  אשר ירד במהלך המיתון בארה"ב אל מתחת לרמה של 50 נקודות ,  שב והתאושש בקיץ ועלה מעל לרמה זו למשך חודשיים ,  בטרם שב וירד מתחתיה בחודשים נובמבר ודצמבר .
 
הבנק הפדרלי :  כלכלת ארה"ב המשיכה להתאושש בפברואר למרות סופות השלגים
9 מ-12 מחוזות הבנק הפדרלי רשמו שיפור בפעילות הכלכלית ;  תנאי האשראי עדיין גרועים ,  לפי ספר הבז'

