לאיש אין ביטוח :  פז אקשטיין וליאורה מרידור עוזבים את הפניקס ;  בכירים נוספים בדרך החוצה
בכיר בהפניקס  : " אנחנו מנסים לשרוד מיום ליום את מועצת השבט של הקבוצה "
 נדמה שהספינה ששמה הפניקס לא מתייצבת לרגע ועוד ועוד בכירים מוצאים את דרכם החוצה מהקבוצה .  רק שבוע עבר מאז נאלץ דוד דוד ,  מנהל הכספים של הקבוצה ,  לסיים את תפקידו לאחר 25 שנות עבודה בהפניקס וכעת מסיימים את תפקידם עוד שני בכירים :  פז אקשטיין ,  מנהל ההשקעות בפוליסות המשתתפות ברווחים וליאורה מרידור ,  יו"ר וועדת ההשקעות של הפוליסות המשתתפות של הפניקס.החלפתו של אקשטיין באה על רקע כניסת גדי גרינשטיין ,  מנהל ההשקעות החדש של הקבוצה לתפקיד .  גרינשטיין מונה במקומו של דרור נגל לתפקיד מנהל ההשקעות לפני כחודש וכעת הוא מחליט לבנות את מערך ההשקעות מחדש .  פז אקשטיין יסיים את תפקידו כמנהל ההשקעות בתיק המשתתף ברווחים ובמקומו מביא גרינשטיין את ירון צרנוביץ שרק לפני מספר חודשים מונה למנכ"ל קרנות הנאמנות של מיטב .  צרנוביץ וגרינשטיין מכירים זה את זה ממזמן עוד כאשר היה גרינשטיין מנכ"ל בית ההשקעות גאון שוקי הון .  אז תיפקד לצידו צרנוביץ כסמנכ"ל השקעות בגאון שוקי הון.ליאורה מרידור משמשת מאז תחילת 2009 כיו"ר ועדת ההשקעות של הפוליסות המשתתפות וכעת היא תסיים את תפקידה .  מרידור עלתה לכותרות לפני כמה חודשים לאחר שנודע כי מתוקף תפקידה כיו"ר הוועד המנהל של האוניברסיטה היא הובילה למכירת תיק ההשקעות של אוניברסיטת תל אביב בשיא המשבר ובכך פספסה לאוניברסיטה רווח של מעל 70 מיליון שקל .  ההחלטה של מרידור הייתה בניגוד לדעתם של חברי וועדת ההשקעות וחלקם התפטרו בעקבות האירוע.על פי ההערכות בקרוב ימשיך גרינשטיין לבצע חילופי תפקידים במערך ההשקעות של הקבוצה .  אלון קאופמן מנהל הנוסטרו של הפניקס ושהם כהן מנהל השקעות חו"ל צפויים גם הם לסיים את תפקידם בקבוצה.בכיר בחברה : " ההרגשה כעת בהפניקס היא הרגשה כמו שעוברים דירה .  אייל בונה מחדש את הקבוצה ,המצב הוא סיזיפי ולא פשוט .  אנחנו מנסים לשרוד מיום ליום את מועצת השבט של הקבוצה ". 

לאיש אין ביטוח :  פז אקשטיין וליאורה מרידור עוזבים את הפניקס ;  בכירים נוספים בדרך החוצה
בכיר בהפניקס  : " אנחנו מנסים לשרוד מיום ליום את מועצת השבט של הקבוצה "
 
