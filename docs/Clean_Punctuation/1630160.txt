סוף לעימות בארגנטינה :  הנגיד לא הסכים להלוות לממשלה 6.6 מיליון דולר ואולץ להתפטר
נגיד הבנק המרכזי של ארגנטינה סירב לדרישת הפיטורים אך אולץ להתפטר בעקבות צו שהוציאה הנשיאה היום
נשיאת ארגנטינה ,  כריסטינה פרננדז דה קירשנר ,  פיטרה היום את נשיא הבנק המרכזי ,  מרטין רדראדו ,  מתפקידו בשל סירובו להלוות לממשלה 6.6 מיליארד דולר מיתרות המט"ח של הבנק המרכזי ,  כדי לסייע בפירעון חובות הממשלה .  רדראדו ,  המשמש כנשיא הבנק המרכזי מאז שנת 2004 ,  סירב מוקדם יותר השבוע לדרישת קירשנר כי יתפטר ,  אולם אולץ להתפטר בעקבות צו שהוציאה הנשיאה היום .  הנשיאה קירשנר הורתה בחודש שעבר לבנק המרכזי להלוות לממשלה 6.6 מיליארד דולר מיתרות המט"ח של הבנק המרכזי המסתכמות ב-48 מיליארד דולר ,  כדי לסייע בהחזר חובות בסך 13 מיליארד דולר שהממשלה נדרשת לפרוע השנה .  עם זאת ,  רדראדו - אשר במהלך כהונתו כמעט שילש את יתרות המט"ח של ארגנטינה - סירב להעביר את הכספים לממשלה.דובר מטעם רדראדו הדגיש כי נשיא הבנק המרכזי עזב את תפקידו ,  אולם לא התפטר ,  וכי בכוונתו לערער על ההחלטה בבית משפט ,  בטענה כי לנשיאה אין את הסמכות לפטר את נשיא הבנק המרכזי מתפקידו ללא אישור הקונגרס.כלכלנים מעריכים כי לממשלה יחסרו בין 2 ל-7 מיליארד דולר לצורך מימון פירעון חובות בסך 13 מיליארד דולר השנה .  בה בעת ,  נרשמה האטה בצמיחה בהכנסות הממשלה עקב המיתון הכלכלי העולמי .  ב-2009 הצליחה הממשלה לפרוע את כל חובותיה לאותה שנה ,  בסך 20 מיליארד דולר.בסתיו 2008 הודיעה הנשיאה קירשנר על הלאמת קרנות הפנסיה במדינה ,  בהיקף של כמעט 30 מיליארד דולר ,  בניסיון למנוע מארגנטינה להגיע לחדלות פירעון ,  זו הפעם השנייה בתוך עשור .  קירשנר טענה אז כי המהלך נועד להגן על גימלאים במדינה ,  מפני מפולת בשוקי המניות והאג"ח המקומיים עקב המשבר הפיננסי העולמי.ארגנטינה אימצה את מודל  " הסחר החופשי "  של קרן המטבע הבינ"ל  ( imf )  בהתלהבות גדולה מזו של כל מדינה מתפתחת אחרת .  במהלך שנות ה-90' נפתחה כלכלתה לעולם ,  המכסים הופחתו ,  שירותים ממשלתיים - החל מרכבות וכלה בטלפון  הופרטו ,  תאגידים רב-לאומיים התקבלו בברכה והמטבע המקומי הוצמד לדולר האמריקאי .  המדינה נענתה ללא סייג לדרישות הקרן וקיצצה בסיוע הממשלתי לאוכלוסיות קשות יום ,  הורידה את רמת השכר בשירות הציבורי ,  וחיסלה את הגירעון בתקציב כדי למשוך השקעות זרות .  אלא שכל הצעדים האלה לא סייעו לארגנטינה ,  וב-2001 נקלעה המדינה למשבר הפיננסי החמור בתולדותיה .  הגורם העיקרי למשבר הכלכלי היה החלטת הממשלה להצמיד את הפסו לדולר .  המטבע האמריקאי ,  שנסחר בשער גבוה משוויו בפועל ,  גרם לכך שגם הפסו היה מוערך ביתר .  אלא ש"חוזקו "  של הפסו פגע קשות בייצוא מארגנטינה ,  הוזיל באופן מלאכותי את הייבוא ,  וגרם לפשיטת רגל של עסקים מקומיים.על מנת לתמוך בפסו נאלצה ארגנטינה להגדיל את העתודות הדולריות שלה ,  והקרן הזרימה לממשלה בשמחה הלוואות של עשרות מיליארדי דולרים .  כתוצאה מכך צברה ארגנטינה חוב לאומי שהשתווה ל-70% מתקציבה השנתי - סכום כמעט בלתי ניתן לפירעון .  יתר על כן ,  הלוואות הקרן הותנו בהיעדר גירעון בתקציב הממשלה .  אלא שהכלכלה המקומית ,  שסבלה גם כך מירידה בהכנסות ממסים ,  היתה זקוקה באותה עת יותר מכל דווקא להגדלת הוצאות הממשלה .  הקיצוצים בתקציב פגעו בעיקר בעניים ,  ומצבם של הארגנטינאים רק הלך והחמיר.עד לאימוץ המלצות הקרן היתה ארגנטינה אחת הארצות העשירות בתבל ,  ורמת החיים של המעמד הבינוני הגדול שלה התחרתה בזו של מדינות אירופה .  מכסי יבוא גבוהים הגנו על היצרנים המקומיים ואיגודים מקצועיים חזקים הבטיחו כי גם עובדי תעשייה היו מסוגלים לרכוש בית ומכונית ומימון השכלה גבוהה לילדיהם .  הנשיא לשעבר ,  נסטור קירשנר ,  האשים בשנים האחרונות את קרן המטבע בכך שעצות האחיתופל שלה גרמו לקריסת הכלכלה המקומית .  לטענתו ,  ארגנטינה היא רק מקרה אחד מיני רבים של מדינות שאימצו את המלצות כלכלני המערב בעשורים האחרונים ושילמו על כך מחיר יקר - החל מקריסת ה"נמרים "  של דרום מזרח אסיה וכלה במשברים שפקדו את ברזיל ורוסיה .  מחקר שערך המרכז למדיניות כלכלית בארה"ב הראה כי בין 1960 ל-1980 היתה הצמיחה הכלכלית במדינות אמריקה הלטינית גבוהה באופן ניכר מאשר בין 1980 ל-2000 ,  עת יושמה שם מדיניות הקרן .
 
סוף לעימות בארגנטינה :  הנגיד לא הסכים להלוות לממשלה 6.6 מיליון דולר ואולץ להתפטר
נגיד הבנק המרכזי של ארגנטינה סירב לדרישת הפיטורים אך אולץ להתפטר בעקבות צו שהוציאה הנשיאה היום

