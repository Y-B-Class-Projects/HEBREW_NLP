רוטשילד :  גלנקור תיהפך לענקית כרייה עולמית 
 >  >  גלנקור אינטרנשיונל ,  חברת הסחורות החשאית משווייץ ,  עשויה לצמוח ולהאפיל על ענקיות הכרייה העולמיות ,  אמר המשקיע נתניאל רוטשילד .  לדברי רוטשילד ,  גלנקור נמצאת בצומת דרכים בהתפתחותה .  רוטשילד רכש אג"ח להמרה של גלנקור בשווי 40 מיליון דולר בהנפקה שהתבצעה בחודש שעבר כהקדמה להנפקה אפשרית .  גלנקור הוקמה על ידי מארק ריץ' ונמכרה להנהלתה ב-1994 .  גלנקור הנפיקה בדצמבר אג"ח בשווי 2.2 מיליארד דולר ,  והודיעה כי היא שוקלת הנפקה ראשונה לציבור בשווי מוערך של 35 מיליארד דולר .  האג"ח יומרו למניות אם ההנפקה תתבצע .  גלנקור קיימת שלושה עשורים כחברה פרטית וסודית ביותר ,  המתמחה בסחר במתכות ונפט ,  ומחזיקה בבעלות על מכרות ומפעלי מתכת .  יש לה גם 34% ממניות חברת הכרייה השווייצית אקסטרטה . " אם הם יתמזגו עם אקסטרטה או ייצאו להנפקה ,  הם יכולים להגיע לליגה של חברות כמו ריו טינטו ו-bhp ",  אמר רוטשילד בראיון מביתו בשווייץ . " הם אפילו יכולים לעלות עליהן ".  ריו טינטו ו-bhp הן חברות הכרייה הגדולות בעולם .  שוויה של bhp האוסטרלית הוא 207 מיליארד דולר ושל ריו טינטו הבריטית 130 מיליארד דולר .  רוטשילד ,  38 ,  הוא בן למשפחת הבנקאים הידועה ויו"ר קרן הגידור אטארה קפיטל ,  המשקיעה בחברות רבות בתחום הסחורות .  רוטשילד אמר כי סחורות הן תחום מעניין במיוחד עבורו .  הוא מתכנן לרכוש מניות בשווי 100 מיליון דולר בהנפקת רוסאל ,  חברת האלומיניום הגדולה בעולם ,  בבעלותו של אולג דריפסקה ,  שתתקיים החודש בהונג קונג .  ההשקעה ברוסאל ובגלנקור נעשית בכספו הפרטי .
 
רוטשילד :  גלנקור תיהפך לענקית כרייה עולמית 
nan
