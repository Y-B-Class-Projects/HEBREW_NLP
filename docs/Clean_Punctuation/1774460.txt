סין תאסור שימוש ברשתות טלפוניה באינטרנט
סין תאסור שירותי טלפוניה באינטרנט כגון סקייפ ,  כך דיווח ה"טלגרף ".  טוויטר ,  יו טיוב ,  פייסבוק וגוגל כבר צמצמו את פעילותן במדינה ,  שמקיפה עצמה במה שמכונה  " חומת האש הסינית הגדולה "
 השלטונות בסין הודיעו כי בכוונתן לחסום את הגישה לספקי שירותי טלפוניה באינטרנט .  העיתון הבריטי דיילי טלגרף דיווח הלילה  ( שישי )  כי בכוונת הסינים להותיר רק את החברות הסיניות צ'יינה יוניקום וצ'יינה טלקום ,  שנשלטות על ידי המדינה ,  כספקיות בלעדיות . " המהלך צפוי להפוך שירותים כגון 'סקייפ' לבלתי זמינים ",  דיווח 'עיתון העם היומי' ,  הנשלט על ידי המפלגה הקומוניסטית .
 אתרים כגון פייסבוק ,  טוויטר ויו טיוב כבר חסומים בסין ,  וגוגל צמצמה את פעילותה במדינה בעקבות לחץ כבד מצד הרשויות ,  שממשיכות במאמציהן  " לטהר "  את האינטרנט הסיני ממה שנתפס כמשחית ופוגע בציבור .  במסגרת מאמצים אלו אמר אתמול סגן יו"ר המחלקה לתעמולה בסין ,  וואנג צ'נג ,  כי  " עד חודש נובמבר הוסרו מהאינטרנט הסיני כ-350 מיליון פריטי מידע פוגעניים הכוללים טקסט ,  תמונה ווידאו ". 
עם זאת ,  הסינים עשויים להיתקל בקשיים באכיפת האיסור להשתמש בשרותים כגון סקייפ ,  שכן משתמשים עשויים להוריד את התוכנה מאתרים שבסיסם מחוץ לסין . " לא סביר שהם יצליחו לסגור את סקייפ ",  אמר פרופסור קאן קאילי מאוניברסיטת בייג'ינג . " היא מובילת השוק וילדי בכירי הממשל שלומדים בחו"ל משתמשים בה כדי ליצור קשר עם משפחותיהם .  כך שאני לא חושב שמישהו יחתוך בקרוב את הקווים ". 
בהצהרה שפרסמה סקייפ נטען כי  " נכון לעכשיו ,  גולשים בסין יכולים לעשות שימוש בסקייפ ".  עם זאת סרבו בחברה להתייחס ל"ספקולציות "  אודות האפשרות של חסימת השרות בעתיד הקרוב .  

סין תאסור שימוש ברשתות טלפוניה באינטרנט
סין תאסור שירותי טלפוניה באינטרנט כגון סקייפ ,  כך דיווח ה"טלגרף ".  טוויטר ,  יו טיוב ,  פייסבוק וגוגל כבר צמצמו את פעילותן במדינה ,  שמקיפה עצמה במה שמכונה  " חומת האש הסינית הגדולה "
 
