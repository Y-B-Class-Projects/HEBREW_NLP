הממשלה תעביר 66 מיליון ש' לעמותות במשבר במקום 100 מיליון ש' להם התחייבה
הסיבות לפי משרד הרווחה :  היקף קטן של בקשות וויכוחים עם האוצר
עשרה חודשים אחרי שהתקבלה ההחלטה לסייע לעמותות שנקלעו למשבר הכריז משרד הרווחה כי יחלק 66 מיליון שקל מהקרן הממשלתית לסיוע לעמותות - כשני שליש מהיקפה המקורי ב-2009 שעמד על 100 מיליון שקל .  מנכ"ל משרד הרווחה ,  נחום איצקוביץ' ,  אמר ל-themarker כי המשרד יפנה את מרבית העודף לפרויקט הביטחון התזונתי ,  שנועד להסדיר את תחום עמותות המזון .  היקפה המקורי של הקרן היה 200 מיליון שקל ,  שהיו אמורים להתחלק שווה בשווה ב-2009 ו-2010 .  זאת ,  כדי לסייע לעמותות וארגונים חברתיים שנקלעו למצוקה כלכלית עקב המשבר הכלכלי.איצקוביץ' אמר כי המשרד יפעל לחלק ב-2010 את מלוא הסכום שהוקצב לקרן.מתוך 393 העמותות והארגונים שהגישו את כל המסמכים הדרושים לבחינת הוועדה הבינמשרדית שקבעה את הקרטריונים לזכאות לסיוע ,  זכו רק מחצית מהם  ( 191 )  לסיוע .  רק 17 ארגונים יקבלו סכומים הגבוהים ממיליון שקל .  כך ,  לפי נתוני משרד הרווחה עולה כי 5% מהארגונים יהנו מכ-50% מכספי הסיוע . " פנו אלינו ארגונים מאוד גדולים ,  שבהתאם לכך זכו לסיוע גדול ",  אמר איצקוביץ' . " דאגנו לשים דגש מיוחד על ארגונים קטנים בפריפריה ,  והצבנו רף לתמיכה שעמד על 7.5 מיליון שקל .  ארגון עזר מציון ,  המפעיל בין היתר בנק לתרומות מח עצם ומסייע לחולים ומוגבלים זכה לסיוע של יותר מ-7 מיליון שקל מהקרן ,  סכום דומה קיבל ארגון יד שרה ,  המשאיל ציוד רפואי .  ארגון על"ם ,  המסייע לנוער במצבי סיכון יקבל מהקרן 2.6 מיליון שקל ,  בדומה לעמותת הסיוע אש"ל בירושלים.אק"ים ישראל ,  בית איזי שפירא ויחדיו יזכו לסיוע של בין 2-2.3 מיליון שקל כל אחד .  איחוד בתי הכנסת האורתודוקסיים של אמריקה זכה לסיוע של 1.6 מיליון שקל ,  ואילו האגודה לסכרת נעורים תקבל כמיליון שקל מקרן הסיוע.מנכ"ל משרד הרווחה :  הסיבה לעיכוב  פניות של מעט עמותות וויכוחים עם משרד האוצרקרן הסיוע לעמותות היתה אמורה לחלק 100 מיליון שקל עוד ב-2009 ,  אז הוכרז על הקמתה .  את הסיבה לחלוקה של רק שני שליש מתקציבה המקורי ,  והעיכוב בחלוקת הכספים מסבירים במשרד הרווחה במספר המצומצם של העמותות והארגונים שפנו בבקשה לסיוע ,  ובאי עמידה של חלק גדול מהם בתנאי הקרן ,  בעיקר עקב ניהול לא תקין ,  או הוצאות הנהלה גבוהות.לפי הערכות ,  כ-15 אלף עמותות פעילות בארץ ,  אך רק 577 פנו לקבלת סיוע מהקרן .  רק 393 מתוכן הגישו את כל המסמכים הדרושים שנועדו לבחון את מצבם הכספי ופעילותן .  לכן ,  מכיוון שרף התמיכה עומד על 7.5 מיליון שקל ,  תחלק הקרן חלק מתקציבה המקורי .  כדי לקבל את הסיוע הכספי היה על הארגונים לעמוד בתנאי סף רבים ולהוכיח שנפגעו באופן משמעותי מהמשבר הכלכלי ,  וכן להסכים לעבור אבחון ארגוני .  בנוסף ,  היה עליהם להוכיח כי הם מנוהלים באופן תקין ,  שיעור הפעילות החברתית שלהם גבוה  ( לפחות 805 מההוצאות ) ,שכר הבכירים בהם נמוך מ-34 אלף שקל  ( כמנכ"ל במשרד ממשלתי )  ,  והוצאות ההנהלה לא חריגות .  סיבה נוספת לעיקוב היא הארכת זמן שהעניק משרד הרווחה לארגונים ,  כדי שיוכלו למסור את כל הטפסים הדרושים . " הממשלה לא יכלה לעשות יותר כדי להגיע ללקוחות הפוטנציאלים שלה כמו שהוועדה הבינמשרדית של קרן הסיוע עשתה ",  אמר איצקוביץ' .  בנוסף ,  איצקוביץ' הסביר  " היו לא מעט ויכוחים בתוך הוועדה הבינמשרדית בחודשים הארחונים בכל הנוגע לתנאי התמיכה בעמותות .  עיקר הוויכוחים היו עם משרד האוצר .  בסופו של דבר הגענו להסכמה אבל זה לקח מספר חודשים ".   " הדבר החשוב ביותר הוא שאנחנו מאפשרים לארגונים חברתיים להמשיך לפעול ",  אמר איצקוביץ' . " נפיק את הלקחים מההליך ,  ואני מקווה שגם האוצר יהיה שותף להפקת הלקחים .  בסופו של דבר חובת השקיפות היא קרטריון מרכזי בקרן ,  ואנו גאים בכך שבחרנו בקרטריונים מקצועיים ". 

הממשלה תעביר 66 מיליון ש' לעמותות במשבר במקום 100 מיליון ש' להם התחייבה
הסיבות לפי משרד הרווחה :  היקף קטן של בקשות וויכוחים עם האוצר

