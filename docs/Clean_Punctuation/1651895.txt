אורי רוזן מונה לעורך הראשי של מהדורת חדשות ערוץ 10
אסף זוהר ,  שכיום עורך את המהדורה המרכזית פעם בשבוע ,  ימונה לעורך בפועל
אורי רוזן מונה לעורך מהדורת החדשות המרכזית של ערוץ 10 .  בהודעה שהוציא הערוץ מצוין כי בישיבת עובדי חדשות ערוץ 10 שנערכה היום הודיע מנכ"ל חברת החדשות ,  ראודור בנזימן ,  על המינוי.רוזן כיהן עד כה בתפקיד סמנכ"ל התוכן של החברה .  אסף זוהר ,  שכיום עורך את המהדורה המרכזית פעם בשבוע ,  ימונה לעורך בפועל .  בעבר שימש זוהר כעורך המשנה של המהדורה המרכזית וכתב הפלילים שלה.רוזן הצטרף לחדשות 10 בינואר 2008 כמנהל הפיתוח והאסטרטגיה ,  ומספר חודשים לאחר מכן מונה לסמנכ"ל התוכן .  בתפקידו כסמנכ"ל תוכן הוביל רוזן בהצלחה את השקת  " המקור "  ו"לילה כלכלי "  ופעל לחיזוק הקשר בין מגוון התכניות של חדשות 10 .  טרם הצטרפותו לחברה שימש כראש אגף החדשות של מעריב .  רוזן מחליף את העורכת היוצאת ,  טלי בן עובדיה ,  שהודחה מתפקידה ככל הנראה על רקע בעיות בתחום יחסי האנוש.ראודור בנזימן ,  מנכ"ל חדשות 10 ,  אמר כי  " ההשקעה והפיתוח של המהדורה ייעשו דרך השקעה בהון האנושי - העובדים - הנכס המרכזי של החברה ."  עוד אמר בנזימן ,  כי  " השינוי הארגוני במבנה הניהולי של המהדורה המרכזית הוא חלק מתהליך שנבנה בחודשים האחרונים ,  במסגרתו גובשה האסטרטגיה של חברת החדשות לשנים הקרובות והמינוי של אורי רוזן הוא יריית הפתיחה בתהליך ." 

אורי רוזן מונה לעורך הראשי של מהדורת חדשות ערוץ 10
אסף זוהר ,  שכיום עורך את המהדורה המרכזית פעם בשבוע ,  ימונה לעורך בפועל

