קלינטון :  ארה"ב לא תוותר במחלוקת מול אירן
מזכירת המדינה האמריקאית אמרה כי המעצמות מאוחדות בכוונתן להפעיל לחץ על אירן ,  ושלחה מסר לשלטו האירני :  עליכם לבחור בין בידוד מתמשך ,  לבין עמידה במחויבויות הבינלאומיות
מזכירת המדינה האמריקאית הילרי קלינטון אמרה היום  ( חמישי )  כי מעצמות המערב מאוחדות בפעילותן למען הגברת הלחץ על אירן ,  בשל תוכנית הגרעין שלה .  קלינטון אמרה במסיבת עיתונאים בוושינגטון כי ארצות הברית לא תוותר במחלוקת עם טהרן .
" אני רוצה להיות ברורה :  לא נסבול התמהמהות ולא נוותר ",  אמרה קלינטון ,  שדיברה במסיבת עיתונאים בוושינגטון בתום פגישה עם הממונה על מדיניות החוץ האירופית ,  קתרין אשטון .  מזכירת המדינה אף ציינה כי חמש החברות הקבועות במועצת הביטחון וגרמניה פועלות יחד כדי להגביר את הלחץ על אירן בסוגיית הגרעין . 
" לאירן יש בחירה ברורה מאוד ,  בין המשך הבידוד לעמידה בהתחייבויות הבינלאומיות שלה ".  אמרה קלינטון , " אנחנו ממוקדים ומאוחדים בכוונתנו לעבוד יחד בכדי ליצור לחץ על אירן ,  שממשיכה לסרב לפתיחות שמפגינה כלפיה הקהילה הבינלאומית ". 
דיפלומטים מבריטניה ,  סין ,  צרפת ,  גרמניה ,  רוסיה וארצות הברית נפגשו בניו יורק ביום שבת ודנו באפשרות להטיל על אירן עיצומים בינלאומיים שונים .  סין שלחה לפגישה פקידים זוטרים ,  בעוד שיתר המדינות שיגרו בכירים ממשרדי החוץ שלהן .  קלינטון הגדירה היום את הפגישה כ"צעד פרודוקטיבי ":   " הפגישה האחרונה שתת המזכיר בילי ברנס השתתף בה היתה תוצאה של צעד פרודוקטיבי נוסף ,  בדרך להשיג פעולה בינלאומית מאוחדת .  אנחנו נמשיך בדרך זו של אחדות ותכנון ,  בגלל שאחנו חושבים שזה חשוב לשלוח את המסר לשלטון האירני שהעולם יפעל נגדם בצורה מאוחדת ". 
ביום שלישי דיווחו דיפלומטים בווינה כי הממשל האירני דחה באופן רשמי את דרישת המעצמות להעביר את האורניום שברשותה להעשרה בחו"ל .  פקיד או"ם המוצב בבירת אוסטריה אישר את הדברים ודובר משרד החוץ האמריקאי אמר בעקבות הדיווח כי  " תגובתה של אירן אינה הולמת ".  אתמול הכחישה אירן את הדיווחים הללו ודובר משרד החוץ האירני ראמין מהמנפרסאט אמר כי ארצו לא הגישה הצעה חדשה בנוגע להסכם העשרת האורניום שלה ,  והגדיר את הדיווחים על כך כ"מהומה שחוללה התקשורת מערבית ". 

קלינטון :  ארה"ב לא תוותר במחלוקת מול אירן
מזכירת המדינה האמריקאית אמרה כי המעצמות מאוחדות בכוונתן להפעיל לחץ על אירן ,  ושלחה מסר לשלטו האירני :  עליכם לבחור בין בידוד מתמשך ,  לבין עמידה במחויבויות הבינלאומיות

