משרד המשפטים רוצה להכניס יד לכיסם של עובדי מדינה שהורשעו
 >  >  במשרד המשפטים לא מסתפקים בהעמדה לדין של עובדי ציבור שסרחו .  המשרד ממשיך לרדוף אותם גם לאחר ההרשעה - באמצעות תביעות אזרחיות-נזיקיות .  עו"ד שאול כהן מפרקליטות מחוז חיפה  ( אזרחי )  ,  בשיתוף היחידה למיקור חוץ בפרקליטות המדינה ,  הגיש השבוע לבית משפט השלום בחיפה תביעה נגד אנה רקיר בסך 20 אלף שקל .  רקיר היתה מנהלת ענף איחוד התיקים בלשכת ההוצאה לפועל .  ב-2005 נטלה שוחד וקיבלה דבר במרמה בנסיבות מחמירות .  בהסדר טיעון נגזרו עליה חצי שנת עבודות שירות ,  מאסר על תנאי של שנה למשך שלוש שנים וקנס בסך 50 אלף שקל .  לטענת הפרקליטות ,  על רקיר לפצות את המדינה בשל הרווחים שנוצרו על חשבונה בנוסף לקנס שנפסק נגדה בהליך הפלילי . " זכות המדינה לתבוע מעין השבה נובעת מעצם ההתעשרות של רקיר שבוצעה תוך הפרת חובת האמון לצורך הפקת רווחים אסורה ",  נכתב .  בפברואר 2009 הגישה המדינה תביעה מסוג זה בסך 2.7 מיליון שקל נגד עופר חוגי ,  לשעבר חבר כנסת מטעם ש"ס .  חוגי הורשע בקבלת דבר במרמה בנסיבות מחמירות ,  זיוף בנסיבות מחמירות ושימוש במסמכים כוזבים בגין הוצאת כסף במרמה בעבור מוסדות שונים של מפלגתו .
 
משרד המשפטים רוצה להכניס יד לכיסם של עובדי מדינה שהורשעו
nan
