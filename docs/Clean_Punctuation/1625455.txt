טויוטה צופה התאוששות בשוק הרכב :  תגדיל את התפוקה ב-17% ב-2010
תפוקת הרכב של טויוטה צפויה להגיע ל-7.5 מיליון רכבים - מיליון רכבים פחות לעומת 2007
טויוטה צפוייה להגדיל ב-17% את תפוקת הרכב העולמית שלה ב-2010 לעומת השנה הנוכחית ,  לכ-7.5 מיליון רכבים ,  כך דיווחו אמצעי תקשורת ביפן .  העלאת התפוקה מצד ענקית הרכב נרשמת על רקע הסימנים להתאוששות כלכלית ביפן ,  בארה"ב ובאירופה.התפוקה ב-2010 תתקרב לרמת התפוקה ב-2005 ,  ותהיה נמוכה במיליון רכבים לעומת התפוקה ב-2007 .  אולם לפי העיתון היפני ניקיי ,  תפוקת הרכבים של טויוטה ב-2010 עשויה להיות גבוהה יותר ,  משום שההערכה הנוכחית אינה כוללת את השפעת הרחבת הסובסידיות הממשלתיות לרכבים ידידותיים לסביבה.דובר מטעם טויוטה אמר כי החברה הודיעה לספקים שלה על תוכניות התפוקה שלה לשנה הבאה ,  אך הוסיף שהנתונים הם רק הערכה משוערת .  הוא הוסיף כי טויוטה תפרסם את התחזית הסופית לאחר שתשלים את הכנתה ,  כפי הנראה בינואר .
 
טויוטה צופה התאוששות בשוק הרכב :  תגדיל את התפוקה ב-17% ב-2010
תפוקת הרכב של טויוטה צפויה להגיע ל-7.5 מיליון רכבים - מיליון רכבים פחות לעומת 2007

