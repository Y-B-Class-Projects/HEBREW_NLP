לחברות נוח לקרקס את המשרד 
רגולציה ותקשורת
 >  >  הצורך בהקמת רשות תקשורת בישראל הינו קונסנזוס בקרב כל גורם מקצועי שעוסק בתחום .  הסיבה היחידה לאי-הקמת רשות תקשורת עד כה היא שהמשרד משמש כאתנן פוליטי - עוד כיסא שראש הממשלה יכול לחלק .  חברות התקשורת עצמן אמביוולנטיות לגבי רשות תקשורת .  מצד אחד ,  גוף כזה יכול לספק עבורן אופק רגולטורי ארוך טווח ,  הנחוץ להן לצורך תוכניות השקעה .  מצד שני ,  יש לא מעט חברות שנוחה להן האנרכיה במשרד כיום . " החברות מקרקסות את המשרד ",  תיאר פעם בכיר בשוק את הסיטואציה .  אם שר התקשורת ,  משה כחלון ,  באמת מאמין בצורך בהקמת רשות תקשורת ,  הוא לא צריך להתחבא מאחורי שר האוצר וראש הממשלה ושאר תירוצים  ( משרדי הממשלה האחרים ממילא תומכים ביוזמה )  ,  עליו להתניע כבר עכשיו תהליך הקמה של רשות תקשורת ,  כדי שיספיק עד סוף הקדנציה לנעול את המשרדים ברחוב יפו .  כחלון צריך להזדרז מכיוון שממשלות בישראל אינן שורדות שנים ארוכות .  אגב ,  היו כבר שרים אמיצים בהיסטוריה הפוליטית של ישראל :  ב-81' הוקם המשרד לתכנון כלכלי ,  וכיהנו בו לסירוגין שרי הליכוד והעבודה .  ב-95' הבין השר החדש במשרד ,  יוסי ביילין ,  שאין למשרד הצדקה וסגר אותו אחרי חמישה חודשים בתפקיד .
 
לחברות נוח לקרקס את המשרד 
רגולציה ותקשורת

