השותפה הבעייתית של מיקרוסופט 
סייר אינטרנט
 >  >  אלה ימים טובים למיקרוסופט .  אחרי הכישלון של מערכת ההפעלה ויסטה ,  ההשקה של חלונות 7 נראית בהחלט כמו הצלחה :  ברבעון הרביעי של 2009 הכנסותיה של מיקרוסופט ממכירת מערכות ההפעלה שלה זינקו לכמעט 6 מיליארד דולר - פי שניים לערך מהממוצע הרבעוני בשנים האחרונות .  זאת ועוד :  החברה קיבלה ביקורות טובות על מערכת ההפעלה החדשה שלה לטלפונים סלולריים ,  והרגולטורים האמריקאיים והאירופיים נתנו סוף-סוף את האישורים האחרונים לעסקת החיפוש שלה עם יאהו .  האישורים האלה הגיעו שבעה חודשים אחרי ששתי החברות חתמו על ההסכם ,  ושמונה חודשים אחרי שמיקרוסופט השיקה את מנוע החיפוש החדש שלה ,  בינג .  גם בינג הוא מקור לגאווה עבור מיקרוסופט .  על פי נתוני comscore ,  כשבינג הושק ,  נתח השוק של מיקרוסופט בארה"ב היה בירידה חדה - מ-8.5% בינואר 2009 ל-8.0% במאי 2009 ,  רגע לפני ההשקה .  בינג הפך לחלוטין את המגמה וגרם לכך שעד ינואר נתח השוק של מיקרוסופט כבר קפץ ל-11.3% - זינוק מצטבר של 3.3% לעומת השפל שקבעה תשעה חודשים קודם לכן .  חלק מהצמיחה הזו נובע כנראה מהאיכות המשופרת של בינג לעומת מנוע החיפוש הקודם של מיקרוסופט ,  live search .  חלק נוסף נובע ממסע הפרסום שליווה ועדיין מלווה אותו ושהוערך ב-80-100 מיליון דולר .  בכל מקרה ,  נכון לעכשיו ,  קצב הצמיחה של בינג לא מראה סימני האטה .  להיפך - בינואר נתח השוק שלו צמח בשיעור הגבוה ביותר :  0.6% .  מאז השקת בינג ,  גם הנתח של גוגל צמח ,  אבל בפחות :  0.4% .  נכון ,  הנתח הבסיסי של גוגל הרבה יותר גדול  ( 65.4% בינואר )  ולכן קשה לו יותר לצמוח ,  אבל גם גוגל מרגישה את הלחץ :  לפני שבוע מנהליה החליטו להשיק למנוע החיפוש בראשונה קמפיין פרסומי טלוויזיוני ששודר בגמר הסופרבול .  אבל מפת החיפוש כולה חושפת משהו שבוודאי מדאיג את מיקרוסופט :  הצמיחה של בינג ניזונה בעיקר מהצלילה החדה בנתח של שותפת החיפוש שלה ,  יאהו .  בינג מצליח בקושי למלא את הבור שיאהו חופרת :  מאז השקת בינג ,  הנתח המשותף של שתיהן עלה מ-28.1% ל-28.3% בלבד .  הנתח שגוגל הוסיף באותה תקופה היה גדול יותר .  מקור אחד לתקווה עבור מיקרוסופט הוא הרחבת הסכם החיפוש שיש לה עם פייסבוק ,  והשני הוא ההסכם עם יאהו ,  שיתחיל להתממש בקרוב ויימשך עשר שנים .  אם חלק מההצלחה של בינג נובעת מאיכותו ,  מיקרוסופט יכולה לצפות לכך שנתח השוק המצרפי שלה ושל יאהו יצמח .  קמפיין פרסומי בהחלט יכול לעזור .  אבל יש גם צד שני - יאהו נחלשת ,  ולא רק בחיפוש :  ממש באחרונה פייסבוק עברה את יאהו והדיחה אותה מהמעמד של האתר השני בגודלו בארה"ב .  - הבלוג של נתן ליפסון :  http :/ /media.cafe.themarker.com

השותפה הבעייתית של מיקרוסופט 
סייר אינטרנט

