אל על שוכרת חברת ייעוץ גרמנית - כדי לשפר את הרווחיות 
 >  >  חברת אל על שכרה תחת מעטה סודיות את שירותיה של חברת ייעוץ גרמנית ,  במטרה לסייע בשיפור מצבה הכלכלי .  מדובר בחברת הייעוץ הכלכלית לופטהנזה קונסולטינג ,  הפועלת כחברה עצמאית בתוך קבוצת לופטהנזה הגרמנית ומעניקה שירותי ייעוץ למאות גופים ,  שדות תעופה וחברות תעופה בעולם .  חברת הייעוץ מתמקדת בדרכים לשיפור הרווחיות של אל על ובצמצום ההוצאות ,  כמו לדוגמה טיפול בקווי תעופה לא רווחיים .  אל על סיימה אמנם את הרבעון השלישי השנה ברווח נקי של 12.3 מיליון דולר ,  אך מדובר בירידה של 60% ברווח הנקי לעומת הרבעון המקביל בשנה שעברה .  הפסדה המצטבר של החברה מתחילת השנה  ( ינואר-ספטמבר 2009 )  הוא כ-45 מיליון דולר .  בעבר השתמשה חברת התעופה הישראלית בשירותיה של חברת הייעוץ הבינלאומית מקינזי .  מאל על נמסר בתגובה כי  " החברה אינה מתייחסת לנושאים פנימיים ".  מחברת לופטהנזה קונסולטינג נמסר בתגובה כי  " החברה לא נוהגת למסור פרטים על עסקיה לכלי התקשורת ". 

אל על שוכרת חברת ייעוץ גרמנית - כדי לשפר את הרווחיות 
nan
