ספורט ביזנס | הסופרבול מאבד את הטאץ'
באירוע הטלוויזיוני הנצפה ביותר בארה"ב ,  שייערך בפברואר ,  ירגישו היטב את הצונאמי בשווקים :  בראשונה יורדים מחירי הפרסומות והכנסות CBS עשויות להיחתך .  אבל לא רק המשבר אשם :  החברות מעדיפות את פייסבוק וטוויטר ,  והבאזז סביב הפרסומות המושקעות במשחק עלול להיעלם
עשרות מיליוני אמריקאים מקדישים את סופי השבוע האחרונים שלהם לחוויה קולקטיבית :  היצמדות למסך הטלוויזיה שבו מרצדות דמויות שחקני הפוטבול במדינה .  תקופת הפלייאוף תגיע לשיא בתחילת פברואר - אז ייערך משחק הגמר ,  הסופרבול .  הסופרבול הוא לא רק אירוע הספורט הנצפה ביותר בצפון אמריקה ,  אלא גם האירוע הטלוויזיוני הנצפה ביותר מדי שנה במדינה .  ב-2009 ,  למשל ,  צפו בו כמעט 96 מיליון איש ברייטינג של 42.1% .  מטבע הדברים ,  הסופרבול גם שובר את שיאי ההכנסות מפרסום .  מחיר פרסומת בת 30 שניות במהלך ארבע שעות המשחק הוא הגבוה ביותר בטלוויזיה בארה"ב .  הסופרבול של 2009 ,  שנערך בפברואר ,  התקיים באווירת הנכאים של המשבר הכלכלי העולמי .  בזה אחר זה קרסו השווקים בעולם ,  ומוסדות פיננסיים ותיקים התגלו במלוא מערומיהם .  ובכל זאת ,  ערוצי הטלוויזיה ששידרו את המשחק הצליחו גם ב-2009 לשבור שיאים בכל הקשור למחיר הפרסומות .  פרסומת של 30 שניות עלתה בשנה זו 3 מיליון דולר ,  לעומת 2.7 שנה ב-2008 .  ההכנסות מפרסומות טיפסו גם הן מ-186.3 מיליון דולר ב-2008 ל-213 מיליון דולר ב-2009 - עלייה של 14% .  איך הם עשו את זה ?  מתברר שהסופרבול לא בהכרח מצליח להתנתק מהמצב בשווקים .  העלייה במחירי הפרסום ב-2009 אירעה פשוט משום שהפרסומות מוזמנות זמן רב מראש .  עסקות הפרסום בעונה הקודמת נסגרו עוד לפני ספטמבר 2008 ,  כשהמשבר הכלכלי היה רק חלום בלהות .  את הצונאמי בשוקי העולם ירגישו ב-cbs שמשדרת את המשחק ,  רק ב-2010 .  חברת tns מדיה מעריכה כי מחיר פרסומת ממוצעת בסופרבול 2010 יירד ל-2.6-2.8 מיליון דולר .  כלומר ,  זו הפעם השנייה בהיסטוריה שתירשם ירידה בהכנסות מפרסום בסופרבול לעומת שנה קודמת  ( הפעם הראשונה היתה בשברי אחוזים בין 2005 ל-2006 )  .  דוברת רשת cbs ,  דיינה מקלינטוק ,  טענה כי  " אנחנו לא עובדים לפי ממוצעים ",  והביעה תקווה כי לא תהיה ירידה ,  אך מומחי פרסום מאמינים כי הנתונים של tns אמינים .  סימן לבאות זה כמובן הגיוני שהמשבר הכלכלי ישפיע על רמות המחיר של הפרסומות היקרות בעולם .  ואולם ירידה כזו ,  שבסך הכל תגרום לחזרה של רמות המחירים ב-2008 ,  היא עדיין לא דבר נורא כלל ועיקר .  מנגד ,  סימנים אחרים מראים כי הירידה הזאת עשויה להיות סימן לבאות ,  ובלי כל קשר למשבר הכלכלי .  זה לא שהאמריקאים אוהבים פחות פוטבול ,  או ייראו פחות את הליגה .  להפך .  למרות זאת ,  הפרסום הטלוויזיוני ,  בטח באירועים שכאלה ,  עולה המון כסף ולא מספיק ממוקד ומפולח עבור המפרסמים .  הדוגמה הטרייה שיכולה וצריכה להדאיג את ראשי הרשתות היא של פפסי ,  מפרסמת ותיקה וקבועה בסופרבול .  החברה לא החמיצה הזדמנות לפרסם בו מאז 1978 ברציפות ,  ובשנים האחרנות השקיעה בתענוג כ-20 מיליון דולר בשנה .  השנה בחרה פפסי לוותר על הסופרבול ולהשקיע את הכסף בפרסום ברשתות חברתיות ,  בהן פייסבוק ,  מייספייס וטוויטר .  לפי סקרים ,  85% מהצרכנים הצעירים בגילאי 18-34 פעילים ברשתות חברתיות .  בסכום שעולה פרסומת אחת בסופרבול אפשר להציף את הרשתות בקמפיין ארוך ומסיבי ,  ולדעת מומחי פרסום גם אפקטיבי יותר .  פפסי מצטרפת בכך לג'נרל מוטורס ,  שפרשה בשנה שעברה מהפרסום בסופרבול .  אצלה אמנם היה המשבר הכלכלי סיבה מרכזית למהלך ,  אבל הסכנה האמיתית היא לא רק ירידת המחירים ,  אלא באיבוד הבאזז .  לא פעם הופקו פרסומות מושקעות במיוחד לכבוד האירוע ,  ועמלו עליהן טובי הבמאים ואנשי האפקטים .  ב-1984 דיברו על הפרסומת של אפל למחשב המקינטוש  ( במאי הקולנוע רידלי סקוט ביים אותה )  הרבה יותר משדיברו על המשחק עצמו ,  ומאז חשיבות הפרסומות בסופרבול נסקה ,  כמו המחירים .  מפרסמים בסופרבול תמיד יהיו .  כל 62 הפרסומות  ( לא כולל פרסומות של תחנות מקומיות במחצית המשחק )  כבר נמכרו ,  אבל העניין העצום שהיה בעשורים האחרונים סביב הפרסומות בסופרבול עלול לרדת באופן משמעותי .  אם המחירים מתחילים לרדת והמפרסמים לברוח ,  עולה חשש כי ההתרגשות סביב הפרסומות בסופרבול תיעלם גם היא .
 
ספורט ביזנס | הסופרבול מאבד את הטאץ'
באירוע הטלוויזיוני הנצפה ביותר בארה"ב ,  שייערך בפברואר ,  ירגישו היטב את הצונאמי בשווקים :  בראשונה יורדים מחירי הפרסומות והכנסות CBS עשויות להיחתך .  אבל לא רק המשבר אשם :  החברות מעדיפות את פייסבוק וטוויטר ,  והבאזז סביב הפרסומות המושקעות במשחק עלול להיעלם

