 " הפיקוח על הבנקים חייב להיות אקטיבי "
 המפקח על הבנקים רוני חזקיהו תיאר את מערכת הפיקוח על הבנקים בשלוש השנים שעבר בתפקיד ,  רגע לפני שדודו זקן נכנס לנעליו . " הלקח מהמשבר הפיננסי - הפיקוח חייב להיות אקטיבי "
 בנקים הם עסק של לקיחת סיכון ומטרת הפיקוח היתה להסביר שיש ניהול סיכון - ולא הימנעות מסיכון ",  כך אומר היום המפקח היוצא על הבנקים ,  רוני חזקיהו .  בשעה זו מעביר TheMarker בשידור חי את מסיבת העיתונאים הנערכת בסניף לילינבלום של בנק ישראל בתל אביב .  
חזקיהו סיפר על חודשיו הראשונים בתפקיד ,  בתחילת 2007 ,  כשהחלו להופיע סימנים מבשרים על המשבר הפיננסי העולמי .  בתקופה זו ולמשך 3 שנים התמקד חזקיהו ביישום תקנות באזל 2 בישראל : " עברנו להיות בין אחת מ-19 המדינות שלא התחילו ליישם את תקנות באזל 2 - להיות אחת המתקדמות בישום באזל 2 ו-3 ,  בהתאם לסטנדרטים הבינלאומיים ".   
" התחלנו להעריך את מצב המערכת הבנקאית בסןף 2006 ומצאנו שיש מערכת רווחית מאוד שנהנית מגאות של צמיחה מואצת ונמצאת ביחס לימות הון נמוכה ביחס לעולם ",  מספר חזקיהו .  לכן הפיקוח עודד את הבנקים להציב יעדי הלימות הון של 12% : " ידענו שצפויים ימי סגריר ובהתאם לכך לקחנו את הפעולות לתוכנית ארוכה לחיזוק היציבות בנושא זה ".  בנקים ,  לדבריו ,  הם עסקים של לקיחת סיכונים - שלא ניתן להימנע מהם ,  ולשיטתו הדרך להתמודדות נכונה בנושא היא על ידי הקניית עקרונות ממשל תאגידי נכון .  
המשבר הפיננסי לא הגיע בהפתעה ,  לדברי חזקיהו . " הבנו מהר מאד שמדובר במשבר מאד חריף הכולל כשלים פיננסיים ברחבי העולם .  הפעולה הראשונה שנקטנו עם תחילת המשבר היתה שקיפות - לתאר את החשיפה של הבנקים לעולם .  כבר בנתוני הרבעון השלישי של 2007 הכרחנו אותם להתחיל לגלות לציבור את הסיכונים שהם חשופים אליהם .  כשאתה מבקש חשיפה - הבנקים מיד מתחילים לצמצם סיכונים ".  
יציבות המערכת הבנקאית היא הסיבה העיקרית שישראל צלחה את המשבר בהצלחה יחסית לעולם ,  הסביר חזקיהו .  אך לדבריו ,  המשבר האחרון הוכיח שהפיקוח על הבנקים לא יכול להישאר כשמגיח בלבד אלא צריך לפעול בשוק : " זה לא מספיק לאתר סיכונים ולתת הוראות לבנקים - יש לפעול .  ההבדל בין היכולת לפעול לבין הפעולה זה השוני שעשה את ההבדל הגדול .  גם בארה"ב ראו את הסיכונים בסאב פריים - אבל לקח זמן ,  עד קריסת ליהמן ברדרס שעשו משהו .  הלקח הראשון :  צריך להיכנס בפעולה אקטיבית ולא רק להשגיח ".  
בסוף חודש נובמבר בחר נגיד בנק ישראל ,  סטנלי פישר ,  בדודו זקן כמחליפו של חזקיהו לתפקיד המפקח על הבנקים .  זקן בעל ותק של כ-20 שנה בבנק ישראל ומזה כשלוש שנים משמש כסגן המפקח על הבנקים וממונה על הערכה מוסדית ורישוי . 

" הפיקוח על הבנקים חייב להיות אקטיבי "
 המפקח על הבנקים רוני חזקיהו תיאר את מערכת הפיקוח על הבנקים בשלוש השנים שעבר בתפקיד ,  רגע לפני שדודו זקן נכנס לנעליו . " הלקח מהמשבר הפיננסי - הפיקוח חייב להיות אקטיבי "
 
