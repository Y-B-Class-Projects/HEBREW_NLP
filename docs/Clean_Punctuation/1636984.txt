בקרוב תחסכו בשביל אומלט
ארגון מגדלי העופות :  נייקר את הביצים ב-20% כדי לממן את התקנות החדשות בלולים .  המגדלים דורשים סיוע ממשלתי של חצי מיליארד שקל
ארגון מגדלי העופות מזהיר כי יישום התקנות החדשות של משרד החקלאות להתאמת מרחב המחייה של התרנגולות בלולים יביאו להתייקרות בשיעור 20% במחיר הביצים .  כך מעלה התשובה שהעביר הארגון לבג"ץ בתגובה לעתירה של עמותות בעלי החיים ,  שאינן מסתפקים בתקנות החדשות של משרד החקלאות .   יישום התקנות ,  אומרים בארגון מגדלי העופות ,  יחייבו הריסת מאות לולים במושבים והקמתם מחדש בהשקעה של מיליארד שקל ,  סכום שיועמס על מגדלי העופות .  
משרד החקלאות גיבש לאחרונה תקנות חדשות להקמת לולים חדשים ,  שהוגשו על ידי המדינה לבית המשפט העליון כחלק מתשובתה לעתירה .  התקנות קובעות כי מרווח המחייה המינימלי למטילה בכלוב ההטלה יהיה 550 סמ"ר ,  לעומת 400-350 סמ"ר כיום .  כמו כן התקנות מחמירות את ההנחיות לניקוי וחיטוי הלולים ,  כמו גם שיפור מערכות האוורור ,  יציקת רצפות בטון ,  הסדרת תאורה בשעות החשכה ,  הזנה והסדרי תברואה
העמותות אינן מסתפקות בהחלטת המשרד על הגדלת מרווח המחייה ב-60% ותובעות בעתירתן לחייב את מגדלי יצרני הביצים להעמידו על שטח מינימלי של 750 סמ"ר  ( 115% )  לכל מטילה כמקובל בהנחיית ארגון מדינות האיחוד האירופאי ,  כולל שטחי התפלשות ואביזרי העשרה .  יתר על כן ,  העמותות תובעות להורות למגדלים להחזיק את התרנגולות ב"לולי חופש ",  או בלולים נטולי כלובים .
 מנכ"ל ארגון מגדלי העופות ,  יעקב כהן ,  הזהיר כי יישום התקנות החדשות ,  בעיקר אלו המתייחסות להגדלת מרחב המחייה ,  יחייב הריסה של מאות לולים ,  רובם במושבי קו העימות בגליל והקמתם מחדש .
 לדבריו ,  גם לולים חדישים שהוקמו בשנים האחרונות יחויבו לעבור התאמות יקרות ויאלצו לצמצם את מספר המטילות בכל אחד מהם : " לפי תחשיב שעשינו מדובר בעלות אדירה של מיליארד שקל ,  שמגדלי העופות לא יוכלו לשאת בה לבדם ויידרש סיוע ממשלתי מיניאלי של חצי מיליארד שקל ",  אמר כהן .  
כהן הזהיר כי קבלת דרישות עמותות בעלי החיים מסכנות את קיום הענף ואת אספקת התוצרת במחיר סביר לציבור הרחב : " מדובר בתנאים שטרם מיושמים באירופה ,  שעלותם תגולגל על ציבור הצרכנים ולעליית מחירים של כ-20% במחירי הביצים לצרכנים שתוצאתה תהייה פגיעה קשה בציבור כולו ,  אך בראש וראשונה בשכבות החלשות שביצים הן מרכיב מרכזי בסל התזונה שלהן ". 

בקרוב תחסכו בשביל אומלט
ארגון מגדלי העופות :  נייקר את הביצים ב-20% כדי לממן את התקנות החדשות בלולים .  המגדלים דורשים סיוע ממשלתי של חצי מיליארד שקל

