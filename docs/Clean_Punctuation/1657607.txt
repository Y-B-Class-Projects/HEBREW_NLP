החיזור הגורלי של מנהלת ההשקעות שהתריעה נגד מיידוף לפני כולם
לורה גולדמן ,  שהזהירה את לקוחותיה בוול סטריט מפני ברנרד מיידוף בזמן אמת ,  נמלטה לישראל בשל מאבק משפטי של 15 שנה מול מיליארדר אמריקאי - שכלל האשמות באונס ובסחיטה .  רק בעקבות מחלת אביה היא הוסגרה לארה"ב ,  אך נידונה למאסר על תנאי בלבד
 >  >  לורה גולדמן קיבלה את 15 דקות התהילה שלה בזכות עבריין מורשע והאיש שחתום על ההונאה הפיננסית הגדולה ביותר בהיסטוריה - ברנרד מיידוף .  היא היתה בין ראשוני המתריעים על התנהלותו של מנהל ההשקעות .  לאחר מעצרו היא נהפכה לכוכבת תקשורת - היא הופיעה בפוקס ,  ב-cnbc ,  בסקיי ובערוצי הטלוויזיה הישראלית ,  דיברה על מיידוף ופירשנה בנושאים כלכליים .  אבל בזמן שגולדמן - מנהלת השקעות בעצמה - מפתחת קריירה שנייה ,  היא היתה עסוקה במאבק אחר ,  אישי ומכוער :  היא נקלעה בארה"ב לפרשה של חיזור גורלי ,  שהשחקן השני בה היה המיליארדר תומס לי ,  מייסד קרן תומס ה .  לי פרטנרס - מקרנות ההשקעה הפרטיות הגדולות בעולם .  שני הצדדים הטיחו האשמות זה בזה :  גולדמן האשימה את לי באונס ,  ואילו הוא האשים אותה בניסיון סחיטה ובסחיטה באיומים .  כדי להתחמק מתלונתו של לי ,  נמלטה גולדמן ב-2000 מארה"ב לישראל ,  ועברה לגור בתל אביב .  אילו היתה מורשעת ,  עונשה של גולדמן היה חמור ביותר :  20 שנות מאסר בפועל ,  חמש שנים על תנאי וקנס של 250 אלף דולר בגין כל אחד מ-18 הסעיפים שבהם הואשמה - לפי הודעה שפירסם ה-fbi באפריל .  ב-2009 הוסגרה גולדמן לארה"ב ,  ובתחילת דצמבר נגזר דינה בעסקת טיעון :  חמש שנות מאסר על תנאי בלבד .  כמעט השקיעה אצל מיידוף גולדמן ,  51 ,  החלה את דרכה כבנקאית השקעות בפילדלפיה .  לאחר מכן ,  במשך 25 שנה ,  היא עבדה בוול סטריט כמנהלת השקעות עצמאית .  בינואר 2009 התראיינה ל-markerweek וסיפרה על הקשר בינה לבין מיידוף ,  המרצה כיום 150 שנות מאסר לאחר שהודה בביצוע הונאת ענק .  גולדמן ,  שכמעט השקיעה בעצמה בחברת ההשקעות של מיידוף ,  היתה מראשוני המתריעים נגד מיידוף ,  לאחר ששתי פגישות עמו - ב-1992 וב-1997 - עוררו את חשדותיה .  לדברי גולדמן ,  כמה מלקוחותיה רצו שתשקיע את כספם בחברה של מיידוף כשהוא היה בשיא הצלחתו .  ואולם סירובו לדון בשיטת ההשקעות שלו ופרטים אחרים ,  שלדבריה עוררו את חשדה ,  גרמו לה לסרב לעבוד אתו . " אתה יכול לזהות מי הם הנוכלים ,  כי הם תמיד אומרים לך שיש לך מזל שהם מוכנים לדבר אתך .  וזה בדיוק מה שמיידוף אמר לי .  אנשי עסקים ישרים בחיים לא יאמרו את זה ",  אמרה .  ההסתבכות של גולדמן בפרשת החיזור הגורלי החלה באמצע שנות ה-90 .  לפי דיווחים בתקשורת האמריקאית ,  גולדמן פגשה את לי במהלך עבודתה כברוקרית .  לאחר פגישה עם לי ,  שלטענת גולדמן היתה פגישת עסקים ולא היה כל רומן ביניהם ,  היא האשימה אותו באונס ולאחר מכן החלה לדרוש ממנו כסף - לפי הודעת משרד המשפטים האמריקאי . " המשיכה לאיים גם מישראל"לפי דיווח שהתפרסם ב"ניו יורק טיימס ",  לי ,  65 ,  שילם לגולדמן ב-1995 200 אלף דולר ו-15 אלף דולר נוספים עבור טיפול פסיכיאטרי ,  לאחר שחתמה על תצהיר שלפיו היא לא נאנסה על ידו .  עם זאת ,  מקורב לעניין אמר ל"הארץ "  כי גולדמן מעולם לא הסירה את התלונה על אונס .  בישראל ,  שאליה נמלטה ב-2000 ,  התגוררה גולדמן בדירה בתל אביב .  לפי הצהרת משרד המשפטים האמריקאי ,  גם מכאן היא המשיכה להעביר איומים למיליארדר : " גולדמן השמיעה סדרת איומי סחיטה נגד הקורבן וחברי משפחתו בין אוקטובר 2001 לאוקטובר 2002 ,  בזמן שהיתה בישראל .  היא ניסתה להשיג מהקורבן תשלום עבור טיפולים נפשיים והוצאות משמעותיות אחרות ".  הרשויות בארה"ב לא ויתרו ודרשו את הסגרת גולדמן כדי שתעמוד למשפט .  ואולם הליך ההסגרה לקח זמן רב - תשע שנים . " עשינו כל דבר במסגרת החוק כדי להפוך את ההחלטה להסגיר את גולדמן ",  אומרת עורכת הדין גבי לסקי ,  שייצגה את גולדמן בישראל .  לפי לסקי ,  התהליך ,  שכלל ערעור לשר המשפטים דאז דניאל פרידמן ,  עיכב את ההסגרה ואף הוביל לטיוטת הסכם שהתיר לגולדמן להישאר בישראל .  ואולם ההסכם היה מונע מגולדמן לחזור אי פעם לארה"ב - שבה מתגוררת משפחתה - מבלי לעמוד למשפט ,  והיא לא היתה יכולה לטייל במדינות אחרות מבלי להסתכן במעצר .  לבסוף החליטה שלא לחתום על ההסכם . " נראה לי שהאישומים נגדה לא הצדיקו הסגרה - בייחוד לאור התהליך הממושך והיקר וכל הערעורים והעיכובים וההליכים המשפטיים שהיו כרוכים בעניין ",  אומרת לסקי .  זמן קצר לאחר שסירבה לחתום על הסכם הסגרה גילתה גולדמן שאביה בארה"ב חולה במחלה קשה וביקשה מהרשויות להאיץ את הסגרתה .  לדברי אחד מחבריה בישראל ,  בית המשפט העליון סירב לעשות כן .  לבסוף הוסגרה גולדמן לארה"ב באפריל 2009 .  היא נעצרה על ידי מרשלים אמריקאים ,  נלקחה לשדה התעופה באזיקים ונותרה אזוקה במשך כל הטיסה בת 15 השעות לארה"ב .  זמן קצר לפני שהגיעה לארה"ב ,  היא גילתה שאביה נפטר .  בארה"ב היא הוחזקה במעצר עד לתחילת משפטה בנובמבר .  החברים הופתעו מעסקת הטיעון בסוף 2009 הגיעה לקצה הסאגה בת ה-15 שנים .  כמה חודשים לאחר הסגרתה לארה"ב ,  היא הודתה באשמה בשני סעיפי סחיטה במסגרת עסקת טיעון עם בית המשפט ,  ששיחרר אותה למאסר על תנאי לחמש שנים ,  עם מגבלות חמורות .  ב-9 בדצמבר הודיע משרד המשפטים האמריקאי כי  " גולדמן נשפטה לחמש שנות מאסר על תנאי לאחר שב-24 בנובמבר הודתה בשני סעיפים של ניסיון סחיטה ".  סניגורה של גולדמן בארה"ב ,  אוסקר קרוז ,  צוטט בתקשורת האמריקאית באומרו שמדובר בעסקה טובה עבור מרשתו , " בהתחשב בנסיבות ".  חבריה של גולדמן בישראל אמרו כי הופתעו מעסקת הטיעון . " ההר נהפך לעכבר .  לאחר כל כך הרבה שנים שבהן השקיעו מאמצים אדירים להסגיר אותה ,  היינו בטוחים שישפטו אותה לשנים רבות בכלא ",  אמר חבר של גולדמן בתל אביב .  במסגרת עסקת הטיעון שלה ,  נאסר על גולדמן ליצור קשר עם לי ועם כל חברי משפחתו או עמיתיו .  גם נאסר עליה לנסוע לכמה מחוזות במדינת ניו יורק ,  פלורידה ומסצ'וסטס ,  כולל מחוז פאלם ביץ' שבו מתגוררת אמה .  אחיה ושני אחייניה מתגוררים בניו יורק .  על גולדמן גם נאסר לדבר עם התקשורת ודרכונה נלקח ממנה למשך התקופה שבה היא נמצאת במעצר על תנאי .  ידיד קרוב סיפר כי מקץ חמש השנים היא מתכוונת לבקש רשות משופט אמריקאי לחזור לישראל .
 
החיזור הגורלי של מנהלת ההשקעות שהתריעה נגד מיידוף לפני כולם
לורה גולדמן ,  שהזהירה את לקוחותיה בוול סטריט מפני ברנרד מיידוף בזמן אמת ,  נמלטה לישראל בשל מאבק משפטי של 15 שנה מול מיליארדר אמריקאי - שכלל האשמות באונס ובסחיטה .  רק בעקבות מחלת אביה היא הוסגרה לארה"ב ,  אך נידונה למאסר על תנאי בלבד

