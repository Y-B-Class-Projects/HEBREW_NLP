אסתי לאודר ניפצה את התחזיות הודות לביקוש מוגבר בשווקים מתעוררים ;  המניה קופצת ב-12%
ענקית הקוסמטיקה שבשליטת משפחת לאודר רשמה זינוק חד מהצפוי של 36% ברווח הרבעוני ;  העלתה תחזיות
ענקית הקוסמטיקה אסתי לאודר  ( סימול el )  ,  שבשליטת משפחת לאודר ,  דיווחה היום על זינוק חד מהצפוי של 36% ברווחיה הרבעוניים הודות לביקוש מוגבר למוצריה בשווקים מתעוררים דוגמת סין ורוסיה .  מניית אסתי לאודר קופצת ב-12% במסחר בוול סטריט.החברה - אשר נוסדה על ידי אסתי לאודר ,  אמו של המיליארדר רון לאודר שנפטרה בתחילת העשור - רשמה ברבעון השלישי של השנה רווח נקי של 191.1 מיליון דולר ,  או 95 סנט למניה ,  לעומת רווח של 140.7 מיליון דולר ,  או 71 סנט למניה ,  בתקופה המקבילה בשנה הקודמת .  בניכוי הוצאות ארגון מחדש ,  רשמה החברה רווח של 97 סנט למניה - 20 סנט מעל לתחזיות האנליסטים .  מכירות החברה בתקופה המדווחת צמחו ב-14% לעומת הרבעון השלישי של 2009 ,  והסתכמו ב-2.09 מיליארד דולר .  אסתי לאודר גם העלתה את תחזית הרווח לרבעון הנוכחי ולשנת הכספים המסתיימת בסוף יוני 2010 .  החברה צופה כעת רווח של 1.32-1.45 דולר למניה ברבעון הנוכחי - לעומת תחזית האנליסטים לרווח של 1.37 דולר למניה .  בשנת הכספים כולה צופה החברה לרשום רווח של 2.9-3.1 דולר למניה ,  לעומת תחזית קודמת לרווח של 2.8-3.05 דולר למניה .  תחזית האנליסטים היא לרווח שנתי של 3.07 דולר למניה.רון לאודר הוא מבעלי ערוץ 10 ושימש בעבר כנשיא הקונגרס היהודי העולמי וכנשיא הקרן הקיימת בארה"ב .
 
אסתי לאודר ניפצה את התחזיות הודות לביקוש מוגבר בשווקים מתעוררים ;  המניה קופצת ב-12%
ענקית הקוסמטיקה שבשליטת משפחת לאודר רשמה זינוק חד מהצפוי של 36% ברווח הרבעוני ;  העלתה תחזיות

