החברות המוערכות בעולם לפי מגזין  " פורצ'ן ":  אפל ,  גוגל וברקשייר
טויוטה היא החברה הלא-אמריקאית המוערכת ביותר על פי המדד של מגזין  " פורצ'ן ".  גולדמן סאקס הוא הראשון מבין חברות הפיננסים
 >  >  ענקית האלקטרוניקה אפל שמרה השנה על מקומה כחברה המוערכת ביותר בעולם - לפי הדירוג השנתי של המגזין  " פורצ'ן "  וחברת הייעוץ היי גרופ .  אחרי אפל ,  ששמרה על ההובלה זו השנה השלישית ברציפות ,  דורגו גוגל ,  ברקשייר התאוויי וג'ונסון אנד ג'ונסון .  לפי עורכי  " פורצ'ן ",  זכתה אפל במקום הראשון בשיעור הגבוה ביותר בתולדות הסקר ,  המתבסס על תשובות של אנשי עסקים שנשאלו איזה חברות הם מעריכים יותר מכל ,  בכל מגזר ,  ומדרג את 50 החברות המוערכות בעולם .  אם תשמור על מקומה גם בשנתיים הבאות ,  היא תשווה את השיא שקבעה ג'נרל אלקטריק .  אפל היא הראשונה בקטגוריית המחשבים ,  כשאחריה מדורגות מבין החברות במגזר hp ,emc ,  זירוקס ודל .  בתחום התוכנה דורגה אדובי במקום הראשון ואחריה אורקל ,  אינטויט ,  סימנטק ומיקרוסופט . " מה הופך את אפל לכל כך נערצת ?  המוצרים ,  המוצרים ,  המוצרים ",  נכתב במגזין . " זאת חברה ששינתה את הדרך שבה אנחנו עושים כל דבר - מרכישת מוסיקה ועד עיצוב מוצרים שבאמצעותם אנו מתקשרים עם העולם שסביבנו .  מוניטין החדשנות של אפל והנאמנות האדוקה ששומרים לה לקוחותיהם מיתרגמת לכבוד עצום בקרב החברות הגדולות ביותר ".  במקום השני עקפה גוגל את ענקית האחזקות ברקשייר התאוויי של וורן באפט ,  בעקבות שליטתה המתמשכת בשוק החיפושים המקוונים וההערכות כי אתר שיתוף הווידיאו הפופולרי יו-טיוב ,  אותו רכשה ב-2006 תמורת 1.6 מיליארד דולר ,  ייהפך לרווחי בשנה הבאה .  ברקשייר ירדה מהמקום השני לשלישי ,  לאחר שלא הצליחה להביס את ביצועיו של מדד s & p ב-2009 .  טויוטה ,  ענקית הרכב היפנית המנסה בימים אלה לשקם את תדמיתה לאחר שנאלצה להחזיר למוסכים יותר מ-9 מיליון כלי רכב ברחבי העולם בשל תקלות בטיחות ,  דורגה במפתיע במקום השביעי בדירוג הכללי ובמקום השני מבין יצרניות המכוניות .  היא גם החברה הלא-אמריקאית בעלת הדירוג הגבוה ביותר ,  למרות המשבר התדמיתי .  הסיבה לדירוג הגבוה היא שהסקר הושלם בחודשי הסתיו ,  לפני הקריאה לתיקון  ( ריקול )  שעליה הכריזה טויוטה באוקטובר הורחבה בינואר למיליוני כלי רכב נוספים - הסבירו עורכי  " פורצ'ן ".  מבין חברות הפיננסים דורג בנק ההשקעות גולדמן סאקס במקום הראשון ,  ובמקום השמיני בדירוג החברות המוערכות ביותר בעולם - זינוק של שבעה מקומות לעומת הדירוג הקודם .  על אף שתדמית הבנק ניזוקה בשנה האחרונה בעקבות הבונוסים הנדיבים שהעניק לעובדיו ,  והדיווחים לפיהם סייע לממשלת יוון להסתיר את גירעונותיה במשך שנים ,  המוניטין שלו במגזר הפיננסים נותר חזק מאי פעם .
 
החברות המוערכות בעולם לפי מגזין  " פורצ'ן ":  אפל ,  גוגל וברקשייר
טויוטה היא החברה הלא-אמריקאית המוערכת ביותר על פי המדד של מגזין  " פורצ'ן ".  גולדמן סאקס הוא הראשון מבין חברות הפיננסים

