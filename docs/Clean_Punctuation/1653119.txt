70% מחברי הקיבוצים  " מרוצים מחייהם "  לעומת 58% לפני שבע שנים
התחום היחיד שחלה בו ירידה בשביעות הרצון הוא היכולת להשפיע על מהלך ההחלטות בקיבוץ
ביטול מרבית עיקרי השיתוף והשוויון במרבית הקיבוצים במסגרת ההפרטה שעברו ,  הגדילה את שביעות הרצון של תושבי הקיבוץ מחייהם ,  כך עולה מסקר דעת קהל שערכו פרופ' מיכל פלגי ואליוט אורחן מהמכון לחקר הקיבוץ באוניברסיטת חיפה.הסקר מצא כי 70% מהחברים  " מרוצים מאוד "  מחייהם בקיבוץ ,  לעומת 58% ב-2002 .  כלומר ,  לפני התקופה בה עברו מרבית הקיבוצים תהליך של הפרטה ,  שעיקרו הפרטת הכנסות החברים והסרת המגבלות מהשימוש בכספים פרטיים.הסקר כלל מדגם מייצג של 1,270 משיבים מהקיבוצים המופרטים ,  השיתופיים ,  וכאלה המנסים לשלב בין שתי השיטות .  עוד עולה מהסקר כי כ-25% מהנשאלים  " מרוצים פחות או יותר "  ורק 5% אינם מרוצים כלל .  לשאלה בנושא רמת החיים התקבלה תשובה דומה :  כ-70% מרוצים לעומת 54% מרוצים ב-2002.גם שביעות הרצון מעבודה עלתה מדרגה ;  78% מהחברים מרוצים מעבודתם ומשכרם ,  בקיבוץ או מחוצה לו ורק 8% אינם מרוצים .  כשני שלישים גם מרוצים ממצבם החברתי.גם לשאלה הספציפית האם אתה מרוצה מההפרטה שעבר קיבוצך בפרט על נושא ההכנסה מעבודה נמצא כי 44% מרוצים לעומת 22% שלא מרוצים ו-36% מרוצים פחות או יותר .  התחום היחיד שחלה בו ירידה בשביעות הרצון הוא היכולת להשפיע על מהלך ההחלטות בקיבוץ .  בשנים האחרונות בוטל כמעט כליל הדמוקרטיה הישירה  ( "שיחת קיבוץ ",   " האסיפה הכללית ")  וההכרעות הועברו ברובן לידי מנהלים עסקיים ,  דירקטוריונים ומנהלי קהילה .  כ-72% מהקיבוצים מוגרדים היום מופרטים  ( מתחדשים )  והיתר הם שיתופיים או משולבים .
 
70% מחברי הקיבוצים  " מרוצים מחייהם "  לעומת 58% לפני שבע שנים
התחום היחיד שחלה בו ירידה בשביעות הרצון הוא היכולת להשפיע על מהלך ההחלטות בקיבוץ

