מאמן טוגו : " פיפ"א לא תעשה כלום "
 הוברט ולוד כועס על ההחלטה להשעות את נבחרתו משתי אליפויות אפריקה הקרובות ,  וטוען לאפלית היבשת השחורה
ארבעה ימים אחרי ההחלטה להשעות את טוגו משתי אליפויות אפריקה הקרובות ,  מגיעה התגובה של מאמן הנבחרת הוברט ולוד ,  שמפנה אצבע מאשימה ליו"ר התאחדות הכדורגל של אפריקה ,  איסה הייטו הקמרוני . " זה סקנדל .  ההחלטה הדהימה אותנו .  על בסיס איזה היגיון הוא קיבל את ההחלטה ?  "
 כזכור ,  נבחרת הנצים ספגה את ההשעייה וקנס של 50 אלף דולר בעקבות  " התערבות ממשלתית "  בהחלטתה לפרוש מאליפות אפריקה ,  אחרי פיגוע הטרור בו נהרגו שניים מאנשי הנבחרת . " השחקנים שלי היו בהלם מוחלט ולא היו מסוגלים לתפקד .  הייטו היה חייב להתחשב ברגשות האנשים לפני שקיבל את ההחלטה ",  אמר המאמן הצרפתי .  ולוד טען שהייטו לא מסוגל להיות יו"ר ההתאחדות : " הוא חייב להתפטר .  ההחלטה שלו גורמת לכולם להבין שהוא סתם אופורטוניסט שדואג לאינטרסים שלו עצמו במסווה של כדורגל ".  
נכון לעכשיו ,  פיפ"א לא התערבה בהחלטה וגם לא תעשה את זה .  בטח אם תשאלו את ולוד . " אם פיפ"א שתקה ועדיין לא קיבלה החלטה אחרי ההתקפה על הנבחרת האלג'יראית במצרים ,  איך אתם רוצים שיקבלו החלטה בנושא שלנו ?  חבל שיש להם סטנדרטים כפולים בכל הנוגע לאפריקה ".  לסיום ,  הצהיר ולוד שהוא מעוניין לפנות להתאחדויות כדורגל אפריקאיות כדי להחרים טורנירים ולפגוע כלכלית בפיפ"א .
 
מאמן טוגו : " פיפ"א לא תעשה כלום "
 הוברט ולוד כועס על ההחלטה להשעות את נבחרתו משתי אליפויות אפריקה הקרובות ,  וטוען לאפלית היבשת השחורה

