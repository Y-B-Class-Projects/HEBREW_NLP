וינשטיין לא סגר את הדלת בפני מאור 
לשון החוק
 >  >  צריך לקרוא היטב את הודעתו של היועץ המשפטי לממשלה יהודה וינשטיין כדי להבין :  הפרקליט הממולח לא טרק את הדלת בפניה של מאור .  אולי אפילו להפך .  בהודעת משרד המשפטים נמסר כי  " הוראות החוק קובעות בצורה ברורה כי מנכ"ל אינו יכול לעבור לכהן כדירקטור המוצע על ידי הוועדות אלא לאחר תקופת צינון בת שנתיים .  לכן לא ניתן לכלול את הגב' מאור ברשימה ממנה בוחרת ועדת המניות את מועמדיה לכהונת דירקטור בבנק ".  כלומר ,  מנכ"ל אינו יכול להיות  " מוצע על ידי הוועדות "  לדירקטוריון .  אין להסיק מכך כי המנכ"ל אינו יכול להיות מוצע על ידי בעלי מניות אחרים .  שאלה זו תעמוד למבחן בעתירות לבג"ץ שהוגשו נגד מינויה של מאור לדירקטוריון .  מאור ,  כזכור ,  העמידה עצמה לבחירה בדירקטוריון גם באופן עצמאי מכוח אחזקותיה במניות לאומי .  פרשנותו של וינשטיין לחוק היא דווקנית ולא מרחיבה .  השאלה המעניינת היא אם הגישה תעבוד גם בכיוון ההפוך .  אין כל הוראת חוק המונעת בעד ועדת המניות של בנק לאומי להצביע באסיפת בעלי המניות בעד מועמד לדירקטוריון אף אם זה לא הוצע על ידה .  לכן אין מניעה חוקית לכך שהוועדה תצביע בעד מאור גם אם מאור לא תועמד לבחירה מטעם המדינה .  וינשטיין יצטרך לגבש עמדה גם בסוגיה זו ,  בבג"ץ .
 
וינשטיין לא סגר את הדלת בפני מאור 
לשון החוק

