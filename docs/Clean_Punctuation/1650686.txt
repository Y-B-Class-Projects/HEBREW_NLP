פישר דורש הרחבת סמכויות הפיקוח של בנק ישראל
 >  >  בנק ישראל מבקש להרחיב את סמכויות הפיקוח שיוענקו לו על חשבון הממונה על שוק ההון והביטוח במשרד האוצר - כך התברר אתמול במהלך הדיונים בחוק בנק ישראל בוועדת הכספים .  בכנסת ציינו שבמהלך דיוני הוועדה בחוק הצליח הנגיד לכופף את האוצר ולשנות סעיפים בהתאם לרצונו .  יו"ר הוועדה ,  משה גפני  ( יהדות התורה )  ,  העיר כי  " אם האוצר לא בא להגן על עצמו - אני לא אוכל להגן עליו ".  פישר הציע כי במסגרת חוק בנק ישראל תהיה לבנק סמכות לקבל מידע על גופים שאינם בנקים ,  כמו חברות ביטוח שנקלעו למשבר המאיים על יציבותם . " קחו לדוגמה את aig  ( שקיבלה סיוע מהבנק הפדרלי האמריקאי - צ"ז )  .  אם יקרה דבר כזה בישראל ויצטרכו הלוואה ,  אי אפשר לבקש מבנק ישראל הלוואות חירום בלי לדעת למה ",  אמר פישר . " לכן אנו דורשים מידע כדי שנוכל להחליט באופן מסודר .  לאור הניסיון במשבר כדאי שזה יהיה בחוק ".  החוק החדש יאפשר סיוע חירום בנסיבות מיוחדות .  הוועדה המוניטרית ,  שתוקם לפי החוק החדש ,  תקבע את הנסיבות שבהן יינתן הסיוע .  בתגובה לטענה כי החוק לוקח את הסמכות של האוצר ונכנס לנושא הפיקוח ,  אמר הנגיד : " אנחנו לא גונבים את הפיקוח על הגופים האלה ,  אבל אי אפשר לבקש מהבנק לתת הלוואה סתם .  אנחנו דורשים מידע כדי שנוכל לקבל החלטה באופן מסודר ".  טידה שמיר ,  היועצת המשפטית של בנק ישראל ,  אמרה כי הבנק לא חייב לסייע לגופים שיסתבכו : " זה לשיקול דעתו .  התנאי המוקדם בחוק החדש הוא שיהיה לו מראש את המידע הדרוש על החברה ". 

פישר דורש הרחבת סמכויות הפיקוח של בנק ישראל
nan
