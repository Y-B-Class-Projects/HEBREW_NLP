האג"ח של פולישק :  מטמון חבוי - או חתול בשק ?  
יצרנית יריעות הפלסטיק של הקיבוצים סופה וניר יצחק נקלעה למצוקה תזרימית וזקוקה בדחיפות להסדר פריסת חובות .  בינתיים מעכבים הבנקים המקומיים את ההסדר מסיבות השמורות עמם .  אם הבנקים לא יטרפדו את ההסדר ,  האג"ח של פולישק מציגות במחיר הנוכחי הזדמנות מעניינת
 >  >  2010 צפויה ,  כך נראה ,  לכלול הסדרי אג"ח רבים .  עשרות מיליארדי שקלים של החזרי קרן וריבית עומדים השנה על הפרק ,  וחברות שמצויות בקשיי תזרים יצטרכו למצוא לעצמן פתרון מימוני .  אחת החברות שתזדקק לכך היא יצרנית יריעות הפוליאתילן פולישק ,  שנשלטת על ידי חברי הקיבוצים סופה וניר יצחק .  היריעות של פולישק ,  שמיוצרות בשיטה ייחודית ,  משמשות לייצור רשתות ומסכים לשימוש חקלאי ולבקרת קרינה ולייצור מוצרים נוספים .  נוסף לכך מייצרת החברה אריזות למוצרי מזון ותוויות לבקבוקים .  פולישק משווקת את מוצריה בישראל ובעולם  ( ברזיל ,  ספרד ,  מקסיקו וארה"ב )  .  ייתכן שהחברה היתה ממשיכה להתנהל על מי מנוחות אלמלא החליטה בפברואר 2005 להנפיק אג"ח צמודות מדד לפירעון ב-2006-2012 ,  שבאמצעותן גייסה כ-50 מיליון שקל .  בצירוף הנפקה שנעשתה למוסדיים בינואר 2006 גייסה החברה משוק ההון 69 מיליון שקל .  במרוצת השנים קנתה פולישק בחזרה ומחקה כ-3 מיליון ערך נקוב מהאג"ח המקוריות .  לצד החוב לבעלי האג"ח יש לפולישק חוב של 63 מיליון שקל לחמישה בנקים ישראליים .  התמונה השתנתה בתחילת 2009 ,  כאשר עמד על הפרק התשלום השלישי של הקרן והריבית על האג"ח .  פולישק התקשתה לשלם את חובה .  הבעיה המרכזית היתה תזרימית .  המשבר הכלכלי גרם לחברה למצוקה זמנית ולנפילה של כ-30% בהכנסות .  לכך אפשר להוסיף כנראה גם מחדלי ניהול בתכנון החזר החוב .  מבחינה תפעולית ,  החברה לא השתנתה כל כך .  בסך הכל זו חברה יציבה עם מוצרים טובים ,  מכירות בנות קיימא ויכולת לייצר מזומנים במצב שוק נורמלי .  במלים אחרות :  פולישק היא מסוג החברות שהסדר מימון ופרישת חוב הגיוני יכול להציל אותן - ואף להשיב לבעלי החוב שלהן את כספם .  מכאן נובע העניין שלנו באג"ח שלה ובתוואי ההסדר .  מי מעוניין בהסדר ?  כאשר חברה מגיעה למצב שבו היא אינה מסוגלת לשלם לבעלי האג"ח תשלומי ריבית או קרן במועד שנקבע בתשקיף ,  מבחינה טכנית היא נהפכת מיד לחדלת פירעון .  מכאן ואילך מסתדרים הנושים שלה בתור לגביית חובם ,  כולל חובות עתידיים שמועד פירעונם עדיין לא הגיע .  בראשית התור מצויים בדרך כלל הבנקים ,  אלא אם לבעלי האג"ח יש שיעבוד ראשון על נכסים ספציפיים .  בתחתית הרשימה ניצבים בעלי המניות ,  שיקבלו את מה שיישאר  ( אם יישאר )  לאחר שייפרעו החובות .  באופן עקרוני ,  לאחר שהבנקים יקבלו את חובם ,  בעלי האג"ח יכולים להשתלט על החברה .  במסלול המשפטי יכולים בעלי האג"ח לדרוש את פירוק החברה ולממש את נכסיה .  בפועל ,  מצבים כאלה בחברות תפעוליות  ( להבדיל מחברות נדל"ן )  אינם כדאיים לבעלי האג"ח ,  משום שכשחברה תעשייתית הולכת לפירוק ,  שווי נכסיה יורד באופן דרמטי .  במקרה כזה ,  הסיכוי של בעלי האג"ח לקבל פיצוי מלא בגין החוב הוא נמוך מאוד .  בתרחיש כזה בעלי המניות יימחקו לחלוטין .  בהנחה שישנה הצדקה כלכלית לקיום החברה ,  הסדר חוב אמור לשפר את המצב עבור כל הצדדים .  מטרתו של הסדר חוב היא למקסם את ההחזר לבעלי האג"ח ,  תוך שמירת על החברה כ"עסק חי ".  לבעלי האג"ח מטרה עיקרית אחת - קבלה של הכסף בחזרה .  אין להם עניין להשתלט על החברה ולנהל אותה .  האינטרס שלהם הוא לרוב להשאיר בחברה הנהלה מקצועית שתוכל להציל את נכסיה .  פירוק הוא אחת האופציות ,  אבל לא תמיד זוהי האופציה הטובה ביותר .  התמשכות תמוהה בתחילת 2009 נקלעה פולישק לבעיה תזרימית עקב מבנה הון רעוע ונפילה במכירות .  הסדר החוב שהיה אמור להתאים לה הוא הסדר קלאסי ,  שבו החוב לבעלי האג"ח נפרש מחדש לאופק רחוק יותר ומאפשר לחברה לפעול ולהשתקם .  פירוק של פולישק היה מייצר לבעלי האג"ח יותר נזק מתועלת .  הסדר החוב של פולישק כלל ארבעה צדדים :  בעלי האג"ח  ( באמצעות נציגות מוסכמת )  ,  הנהלת החברה  ( שמתפקדת במקרים רבים כשלוחת הבעלים )  ,  הבנקים  ( כנושה עדיף )  והנאמן לאג"ח ,  שמשמש בהסדרים כאלה כמתווך ומפקח .  המתווה העקרוני להסדר סוכם כבר לפני שנה ,  בפברואר 2009 .  המתווה כלל הזרמה של 2.2 מיליון שקל מצד בעלי השליטה לבעלי האג"ח ,  על חשבון הריבית שהיתה אמורה להיות משולמת באותו חודש .  העברת הכסף אכן בוצעה כשבועיים לאחר מכן .  בנוסף הוחלט כי החברה תפקיד 7.8 מיליון שקל במזומן אצל הנאמן לטובת תשלום קרן  ( חלקי )  למשקיעים .  סכום זה היה אמור להיות מורכב מהעברה נוספת של בעלי השליטה  ( 800 אלף שקל )  ,  מכסף של החברה עצמה  ( 1.5 מיליון שקל )  ובעיקר מהזרמה של הבנקים המממנים  ( 5.5 מיליון שקל )  .  סוכם כי לאחר תשלום זה ייפרסו האג"ח מחדש לשנים 2012-2021 - שבהן ייפרעו בחלקים שווים .  נקבע כי הריבית על האג"ח תהיה 5% בשנים הראשונות ולאחר מכן תועלה ל-7% בתוספת הצמדה למדד .  עוד סוכם במתווה כי האג"ח יישאו יחס המרה  ( הטבה מול האג"ח המקוריות ,  שאינן להמרה )  למניות של 3 שקלים ערך נקוב אג"ח לאחד ערך נקוב מניה .  ההסדר כמובן נושא עוד תנאים רבים שאין טעם לפרטם כאן .  אז היכן הבעיה ?  מתברר שהבנקים מוכנים למלא את החלק הראשון  ( הזרמה של 5.5 מיליון שקל )  רק כנגד חוות דעת כלכלית שאותה הם עצמם יזמינו ,  ואשר תתקבל לא יאוחר מאוגוסט 2009 .  חוות דעת זו אכן נמסרה להם בתחילת ספטמבר ,  והיא אף המליצה על ההסדר .  חוות הדעת הצביעה על סיכוי גבוה לכך שפעילות החברה תשתקם ,  ותניב בעתיד תזרים שיוכל לקיים את לוחות הסילוקין להלוואות לזמן ארוך כלפי הבנקים וכלפי בעלי האג"ח .  אבל הבנקים לא הסתפקו בכך ,  ודרשו חוות דעת משלימה .  זו אמורה להימסר להם עוד החודש .  לאחר שהיא תתקבל יהיו לבנקים 30 יום להודיע אם הם ממלאים את חלקם בהסדר .  הבעיה היא שהסחבת בהסדר האג"ח של פולישק פוגעת בינתיים בחברה .  חוסר יכולת לפתור את עניין המימון והחשש המתמיד שהבנקים ייקחו את החברה לפירוק  ( שהרי להם יש עדיפות בגביית החובות )  פוגעים בפעילות השוטפת של פולישק ומחלישים אותה .  תמוהה בעינינו העובדה שאישור הסדר חוב כזה אורך זמן כה רב .  בעלי האג"ח צריכים לקוות שאין כאן תהליך מכוון של אפליית חוב מטעם הבנקים ,  שהם הלווה הראשון בתור .  אין מקורות מיידיים חשוב להזהיר שהנתונים שמתפרסמים במקורות שונים לגבי תשואת האג"ח של פולישק או המח"מ שלהן אינם מדויקים .  זאת ,  משום שהם מבוססים על לוח הסילוקין המקורי - שתוקפו פג מזמן .  כניסת ההסדר לתוקף תיתן למחזיקים אג"ח צמודת מדד ולהמרה לטווח של יותר מעשר שנים ,  עם ריבית ממוצעת של יותר מ-6% .  במחיר השוק הנוכחי מדובר בנכס שעשוי להניב תשואה של עשרות אחוזים בשנה .  אבל יש לשים לב לסיכון כאן .  אם הסדר האג"ח ייפול או ייתקע ,  החברה לא תוכל לשרת את החוב שעדיין לא פרעה - בוודאי לא על פי לוח הסילוקין המקורי .  במצבה הנוכחי של פולישק ,  עם הון עצמי של 6 מיליון שקל  ( כ-4% מהמאזן )  ,  נפילה של 30% בהכנסות והפסד של כמעט 20 מיליון שקל בתשעה חודשים ,  אין לחברה מספיק מקורות מיידיים כדי לפרוע את החוב .  אם הסחבת תימשך ,  פולישק תתקשה להחזיק במסגרות האשראי השוטף ,  והתפנית השלילית שכבר החלה בעסקיה עלולה להיות קטלנית עבורה .  אין ספק שהמחיר הנוכחי של האג"ח של פולישק משקף גם תרחיש כזה .  ואולם אם מכניסים לחשבון את הסיכוי שהסדר החוב יאושר לבסוף ,  ייתכן שבמשוואת הסיכון מול סיכוי ,  באג"ח של פולישק חבויה הזדמנות מעניינת .  - הכותב הוא מנהל בקרן אמרלדו מקבוצת דש איפקס ,  המשקיעה באג"ח תשואה גבוהה .  הקרן וגופים נוספים בקבוצת דש איפקס מחזיקים או עשויים להחזיק את ניירות הערך המופיעים במאמר .  אין לראות באמור המלצה לרכישת ניירות ערך או ייעוץ השקעות כלשהו .  כל הפועל בהסתמך על המאמר או על תוכנו ,  אחראי באופן בלעדי לכל נזק או הפסד שייגרם לו פולישק אג"ח א' >  > היקף הסדרה :  39.3 מיליון ערך נקוב מחיר האיגרת :  38.1 אגורות

האג"ח של פולישק :  מטמון חבוי - או חתול בשק ?  
יצרנית יריעות הפלסטיק של הקיבוצים סופה וניר יצחק נקלעה למצוקה תזרימית וזקוקה בדחיפות להסדר פריסת חובות .  בינתיים מעכבים הבנקים המקומיים את ההסדר מסיבות השמורות עמם .  אם הבנקים לא יטרפדו את ההסדר ,  האג"ח של פולישק מציגות במחיר הנוכחי הזדמנות מעניינת

