השנה שבה הסיכון שלקחה כאל התממש :  סיימה את 2009 עם רווח של 249 מיליון שקל
השפעת פרשיות הסליקה על הרווח הנקי של החברה - 40 מליון שקל ; 
כאל חברת כרטיסי האשראי של בנק לאומי ,  מסיימת את 2009 עם רווח של 249 מליון שקל ,  לעומת רווח של 279 מליון שקל בשנת 2008 - ירידה של 11% .  עם זאת ,  על גובה הרווח של שנת 2008 השפיע רווח חד כתוצאה מדיווידנד שקבלה החברה .  בניכוי רווח זה ,  צמח הרווח של כאל בשנת 2009 ב-16% לעומת 2008.כאל בבעלות בנק דיסקונט ובניהולו של בעז צ'ציק ,  היא חברת כרטיסי האשראי הרווחית ביותר בישראל .  זאת ,  כיוון שלקחה סיכונים גדולים יותר משאר חברות האשראי - סיכונים שהחלו להתממש בשנת 2009 והובילו לשרשרת של פרשיות בחברה ,  בעקבותיהן התפטר המנכ"ל.במסגרת הדו"חות הכספיים ,  מציגה כאל גילוי מלא של הביקורת החשבונאית שביצע בה בחודשים האחרונים בנק דיסקונט .  בעקבות כך ,  היא אף מציגה מחדש את דו"חותיה הכספיים לשנים 2007 ,  2008 ,  ושלושת הרבעונים הראשונים 2009 .  בנוסף ,  נדרשה כאל לבצע שורה של שינויים ארגוניים על מנת לחזק את מערכות הפיקוח והבקרה ,  והיא מדווחת כי במהלך החודשים האחרונים היא ביצעה הערכת סיכון וחיתום מחדש של כל בתי העסק עימם היא עובדת בתחום הסליקה באינטרנט.כאל היא חברת כרטיסי האשראי היחידה הפועלת בתחום סליקת העסקאות באינטרנט - בכלל זה עסקאות בתחום הפורנו ,  ההימורים ,  הוויאגרה ותוספי המזון .  את שרשרת הפרשות בחברה התחיל קנס של 9 מיליון יורו שהטיל על כאל ארגון ויזה אירופה ,  בגין חריגות בסליקה בתחום תוספי המזון .  בהמשך ,  קיבלה החברה דרישת קנס בגובה 10.5 מליון שקל ממאסטר כארד העולמית ,  על חריגות בתחום סליקת ההימורים ,  בגין בתי עסק שפועלים במסווה.בעקבות כך ,  החלה ביקורת חשבונאית של דיסקונט בחברה אשר גילתה : " ליקויים בתחומים שונים ,  בין היתר בהליך החיתום  ( הערכת הסיכון )  של החברה ,  ליקויים בתחום ניהול הסיכונים ,  אי קיום של בקרות ותיעוד ,  אי ציות לכללי הארגונים הבינלאומיים ואי קיום ,  לכאורה ,  של חובות הנובעות מכללי איסור הלבנת הון .  השפעת הפרשות השונות על הדו"חות הכספיים מוערכת בכאל בכ-40 מליון שקל.פגיעה נוספת צפויה בשנת 2010 .  כאל מציינת בדו"חותיה כי הפגיעה ברווח הנקי של בתי העסק עימם הופסקה הפעילות בעקבות הפרשיות מוערך ב-7 מליון דולר .  בנוסף ,  הפסיקה החברה את פעילותה בתחום סליקת הפורנו - תחום רווחי שמהווה 15%-20% מהרווח מתחום הסליקה הבינלאומית .  עם זאת ,  מכאל נמסר כי גם בשנים הבאות היא תמשיך לצמוח בתחום הסחר האלקטרוני אולם ,  תמהיל הסיכון שלה ישתנה והיא תתמקד בעסקים בעלי סיכון יותר נמוך.ההצגה מחדש של דו"חות 2009/2008-9 ,  בעקבות הביקורת החשבונאית נדרשה בסעיפים רבים במאזן .  בכאל בוצעו חריגות מכללי החשבונאות ,  דבר שהוביל להכרה מוקדמת בהוצאות שונות - כמו הוצאות הפרסום למשרד הפרסום גלר נסיס .  בשנים לאחר מכן ,  היה קל יותר לחברה להראות צמיחה ברווחים ,  כיוון שלא נדרשה לשאת בהוצאות אלו .  אולם ,  השפעתם המצטברת של כל השינויים שבוצעו היתה מליונים בודדים .
 
השנה שבה הסיכון שלקחה כאל התממש :  סיימה את 2009 עם רווח של 249 מיליון שקל
השפעת פרשיות הסליקה על הרווח הנקי של החברה - 40 מליון שקל ; 

