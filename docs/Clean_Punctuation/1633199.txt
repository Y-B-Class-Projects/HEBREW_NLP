סערה מאיימת לשטוף את הדרום :  הלילה צפוי לרדת באילת 50 מ"מ גשם
מדובר בכמות הגדולה פי 4 מהכמות השנתית ;  ראש העירייה כינס את כל הרשויות ואת הצבא במטרה להיערך לסערה
סערה רבתי צפויה לשטוף הלילה את הדרום ובכלל זה את אילת .  על פי השירות המטראולוגי צפוי לרדת באזור בין 30-50 מ"מ גשם ,  פי 4 מהכמות הממוצעת בשנים האחרונות .  בעקבות כך ראש עיריית אילת ,  מאיר יצחק-הלוי ,  כינס הבוקר את כל הגורמים העירוניים וגורמי החירום וההצלה ,  ביניהם :  צבא ,  כיבוי אש ,  מד"א ,  בית החולים  " יוספטל ",  גורמי התשתית :  חברת חשמל ,  בזק ,  הוט ,  תאגיד המים והביוב והגורמים העירוניים ,  ביניהם גורמי הנדסה ואכיפה ,  וכן רשות שדות התעופה ,  ונציגי מסופי המעבר במטרה להיערך לצמצום נזקים צפויים .  ראש העירייה דיווח לגורמים ,  כי על פי התחזית יחל הלילה לרדת גשם בדרום הארץ ,  אשר יתחזק וילווה בסופות רעמים ,  וכי קיימת סכנה חמורה מפני שיטפונות והצפות בנחלים ובמקומות הנמוכים עם דגש על נחלי הנגב ,  הערבה ואילת .  כמות הגשם שתרד צפויה להגיע עד לכדי 55 מ"מ .  הגדולה בכמעט פי 4 מכמות המשקעים השנתית הממוצעת בעיר.תמונת המכ"מ מאתר השירות המטראולוגי  בהתאם לחיזוי ,  הקים ראש העירייה צוות חירום ,  אשר יתכנס במשך כל שעות הערב והלילה .  כבר בשעות הבוקר החלה העירייה באמצעות קבלני התשתית לטפל בנקזים העירוניים .  המוקד העירוני יפעל בנוהל מתוגבר .  צוותים של הפיקוח העירוני וסיירת התיירות בעירייה יעבדו במתכונת מתוגברת .  שני סיורים יופעלו במשמרת לילה ברכבי 4x4 בתיאום המוקד העירוני .  סיירת התיירות בעירייה בשיתוף רשות הטבע והגנים יסיירו בחופים ויתריעו מפני מזג האוויר ,  תוך דרישה מהנופשים לפנות אוהלים והנחייה לבעלי העסקים באזור התיירות לפנות את כל הציוד מקו החוף לכיוון הטיילת .  התאחדות המלונות תעביר הנחיות תואמות לבתי המלון להיערכות מתאימה .  גורמי החירום וההצלה יפעלו אף הם בכוחות מתוגברים ויעמידו ציוד נדרש ,  כמו מערכות שאיבה ,  רכבי 4x4 ,  גנרטורים ותאורה .  העירייה אף הודיעה כי הציבור מתבקש להיערך אף הוא בהתאם .  חל איסור על טיולים באזור הואדיות ,  הנחלים ובכלל .  יש לדאוג לפנות ציוד ממרפסות וגגות וכן לחזק אנטנות על הגגות .  חל איסור על פתיחת שוחות ביוב לטובת ניקוז ,  דבר אשר יגרור אחריו הצפת ביוב .  החזאי התורן בשירות המטאורולוגי בבית דגון ,  ואדים דימנשטיין ,  מסר כי הגשם החל לטפטף בסיני ,  עושה דרכו לאזור הנגב הדרומי ואילת וצפוי להתחיל להמטיר בחלק השני של הלילה .  על פי החיזוי צפויים לרדת בין 30 ל-50 מ"מ גשם ,  באזור המישורים הגדולים של נחלי פארן וחיון שבנגב ולהגיע עד לאילת .  הגשם צפוי לרדת לאורך כ-6 שעות רצופות .  כמות הגשם הרב שנתית הממוצעת באזורים אלה עומדת על 31-38 מ"מ גשם ,  אשר יורדים במספר ימי גשם ,  על אף שבעשר השנים האחרונות נמדדו באילת כמויות קטנות הרבה יותר של כ-15 מ"מ גשם .  ירידת הגשם במהלך 6 שעות בלבד צפויה לגרום לשיטפונות עזים בשפכי הנחלים של הנגב ואזור אילת .
 
סערה מאיימת לשטוף את הדרום :  הלילה צפוי לרדת באילת 50 מ"מ גשם
מדובר בכמות הגדולה פי 4 מהכמות השנתית ;  ראש העירייה כינס את כל הרשויות ואת הצבא במטרה להיערך לסערה

