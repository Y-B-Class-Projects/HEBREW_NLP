שאול אלוביץ' מונה ליו"ר דירקטוריון רדיוס
אלוביץ' ,  בעל מניות וחבר בדירקטוריון התחנה ,  יחליף את אמנון נדב שמונה ליושב ראש הרשות השניה .  מועצת הרשות אישרה את המינוי
שאול אלוביץ' ימונה ליושב ראש דירקטוריון התחנה האזורית רדיוס במקומו של אמנון נדב שיחל בסוף החודש את כהונתו כיושב ראש מועצת הרשות השנייה .  מינויו של אלוביץ' ,  שרכש לאחרונה את השליטה בבזק ,  אושר ביום ראשון האחרון בישיבת מועצת הרשות השנייה .  עם זאת ,  גורם תקשורתי בכיר העריך כי מינויו של אלוביץ' זמני וכי בתחנה יחפשו יושב ראש אחר שיהיה בעל ניסיון רב יותר בתחום הרדיו ,  בדומה לנדב שהגיע לתחנה לאחר שנים רבות בקול ישראל .
 איש העסקים שאול אלוביץ' הוא בעל מניות ברדיוס שבניהול דוד בן בסט .  במסגרת אחזקותיו בתחנה הוא מכהן גם בדירקטוריון שלה .  אמנון נדב ,  יושב הראש היוצא ,  יחליף החל מסוף החודש את נורית דאבוש כיושב ראש מועצת הרשות השנייה .  במסגרת תפקידו יהיה נדב מנוע מלעסוק בנושאי רדיו בשל תפקידו הקודם ברדיוס ועל כן מונה חבר המועצה החדשה אילן אבישר כממלא מקום לענייני רדיו .
 
שאול אלוביץ' מונה ליו"ר דירקטוריון רדיוס
אלוביץ' ,  בעל מניות וחבר בדירקטוריון התחנה ,  יחליף את אמנון נדב שמונה ליושב ראש הרשות השניה .  מועצת הרשות אישרה את המינוי

