 " נשים הן לא מוצר ":  איסלנד תסגור את כל מועדוני החשפנות במדינה 
" גרדיאן ":  איסלנד המדינה הכי פמיניסטית בעולם ;  החוק אוסר על עסקים להרוויח מעירום של עובדים
הפרלמנט של איסלנד אישר חוק אשר צפוי לבשר על סופה של תעשיית שירותי המין במדינת האי הקטנה .  החוק החדש ,  אשר אושר ללא מתנגדים ורק שני נמנעים ,  אוסר על עסקים לגרוף רווחים מעירום של עובדיהם ,  ועתיד להביא לסגירת כל מועדוני החשפנות במדינה ,  דיווח העיתון הבריטי  " גרדיאן ".  איסלנד ,  שאוכלוסייתה מונה 320 אלף בני אדם ,  הפכה בכך למדינה הראשונה בעולם שאוסרת בחוק את קיומם של מועדוני חשפנות בשל סיבות פמיניסטיות ,  ולא דתיות . " זה לא מקובל שנשים או אנשים כלל ישמשו בתור מוצר שאותו מוכרים ",  אמרה יוזמת החוק ,  חברת הפרלמנט קולברון הלדורסדוטיר ,  בראיון לתקשורת המקומית שלשום .  כאשר נשאלה על ידי כתבת  " גרדיאן "  האם לדעתה הפכה איסלנד בעקבות החוק למדינה הפמיניסטית ביותר בעולם ,  היא ענתה : " אנחנו בהחלט נמצאים במקום גבוה ברשימה ".  כ-100 נשים זרות מגיעות מדי שנה לאיסלנד כדי לעבוד במועדוני חשפנות ,  לפי משטרת איסלנד .  לדברי ארגונים פמיניסטים במדינה ,  יבוא העובדות הזרות נובע מכך שנשות איסלנד אינן מעוניינות לעבוד במקצוע זה .  כמעט מחצית מחברי הפרלמנט של איסלנד הן נשים ,  וראש הממשלה ,  יוהנה סיגורדרדוטיר ,  היא ראש המדינה הלסבית המוצהרת הראשונה בעולם .  סיגורדרדוטיר מונתה לתפקיד בשנה שעברה לאחר שראש הממשלה הקודם ,  גייר הארדה ,  אולץ להתפטר בעקבות זעם ציבורי על קריסת הכלכלה המקומית ,  והפך בכך למנהיג הראשון בעולם שאיבד את כסאו עקב המשבר הכלכלי הגלובלי האחרון .

" נשים הן לא מוצר ":  איסלנד תסגור את כל מועדוני החשפנות במדינה 
" גרדיאן ":  איסלנד המדינה הכי פמיניסטית בעולם ;  החוק אוסר על עסקים להרוויח מעירום של עובדים

