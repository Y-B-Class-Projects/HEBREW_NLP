מוחמד אל אריאן :  הירידות בשווקים עלולות להחריף ,  בשל הצמיחה האיטית ומצבו של שוק התעסוקה 
" ישנו פער בין התחזיות לבין המציאות הפוליטית והכלכלית ,  במיוחד בארה"ב ",  אמר מנכ"ל פימקו
הירידות החדות בשוקי המניות עלולות להחריף ,  בשל מצבו הקשה של שוק התעסוקה בארה"ב ,  וצמיחתה האיטית של הכלכלה ,  כך אמר מוחמד אל אריאן ,  העומד בראש פימקו ,  קרן האג"ח הגדולה בעולם .  משקיעים תמחרו את המניות באופן שגוי ,  לפי ציפיות לנסיגה מסודרת מהתמריצים ,  התאוששות בהלוואות הבנקים ומדיניות מתואמת של הממשל להשבת הצמיחה ,  כתב מנכ"ל פימקו בטור בחדשות בלומברג .  לדבריו ,  התחזיות בוול סטריט לעליות ב-2010 עלולות להתברר כשגויות ,  והמחירים יירדו . " המשקיעים עשויים לגלות שהמכירה הגלובלית של מניות בינואר היתה רק התחלתה של שנה מאכזבת עבור סוגי נכסים מסוימים ",  כתב אל אריאן . " המשבר הכלכלי העולמי הוריד את הצמיחה ודרדר את המשרות ;  הוא סתם צינורות רבים שהעבירו כסף לשימושים חשובים ;  והוא העלה במהירות את החוב הציבורי והגירעון בתקציב לרמות מדאיגות ",  הוסיף .  מדד s & p 500 ירד ב-3.7% בינואר - השיעור החד ביותר מאז פברואר 2009 ,  לאחר שסין הקשיחה את תנאי ההלוואות ובעקבות הכרזתו של נשיא ארה"ב ,  ברק אובמה ,  על תוכניתו להגבלת הסיכונים שנוטלים הבנקים .  מדד msci לשווקים מתפתחים איבד 5.7% בחודש שעבר - גם הוא בשיעור החד ביותר מאז פברואר שעבר . " אם לשפוט על פי מחירי המניות ,  ישנו פער בין התחזיות לבין המציאות הפוליטית והכלכלית ,  במיוחד בארה"ב ",  כתב אל אריאן .
 
מוחמד אל אריאן :  הירידות בשווקים עלולות להחריף ,  בשל הצמיחה האיטית ומצבו של שוק התעסוקה 
" ישנו פער בין התחזיות לבין המציאות הפוליטית והכלכלית ,  במיוחד בארה"ב ",  אמר מנכ"ל פימקו

