קרנות הנאמנות פותחות את 2010 ברגל ימין
פתיחה חיובית לתעשיית קרנות הנאמנות פתחה את שנת 2010 בגיוסים נאים ,  זאת לאחר שרשמה כניסת כספים של כ-0.6 מיליארד שקל בחודש ינואר
פתיחה חיובית לתעשיית קרנות הנאמנות פתחה את שנת 2010 בגיוסים נאים ,  זאת לאחר שרשמה כניסת כספים של כ-0.6 מיליארד שקל בחודש ינואר .  בנטרול הקרנות הכספיות שפדו כ-1.35 מיליארד שקל ,  גייסו הקרנות המסורתיות כ-1.95 מיליארד שקל או קצב גיוס יומי של כ-90 מיליון שקל .
 לאחר שבחודש דצמבר סבלו מהחודש החלש ביותר ב-2009 ,  עברו קרנות אג"ח חברות וכללי להוביל את טבלת המגייסות החודשית כ-2.2 מיליארד שקל או קצב גיוס יומי של כ-110 מיליון שקל .  השיפור המשמעותי בגיוסים החודש נובע ממספר סיבות :  1 .  עליות נאות באפיק הקונצרני הצמוד לאורך כל הדירוגים  ( מ-High Yield ועד תל-בונד 20 )  2 .  יציאת כספים מהאפיק הממשלתי ומעבר לקונצרני 3 .  המימושים בחודש דצמבר הביאו הזדמנויות חדשות לשוק האג"ח הקונצרני .
 מנגד ,  קרנות אג"ח מדינה וצמוד מדד רשמו את החודש החלש שלהם ביותר זה למעלה משנה ,  זאת ,  לאחר שרשמו פדיונות כבדים של כ-1.05 מיליארד שקל או קצב פדיון יומי של כ-50 מיליון שקל .  במטטב אומרים כי מדד המחירים לצרכן המפתיע שסיים ללא שינוי והורדת הציפיות האינפלציוניות הובילו את הקרנות להיות פחות אטרקטיביות ,  כאשר המרווחים בין השחרים לגלילים יורדים בהתאם .  במיטב אומרים כי  " קרנות אג"ח מדינה כללי גייסו סכומים גבוהים משמעותית בחצי השני של 2009 ואנו עדים למימושי רווחים ומעבר לקרנות אג"ח כללי שמשלבות גם השקעה באג"ח קונצרני ולא רק באג"ח מדינה ". 
במיטב מציינים כי הקרנות השקליות סבלו מתנודתיות במהלך חודש ינואר .  בעוד שבשליש הראשון של החודש הן נהנו מגיוסים נאים של כ-220 מיליון שקל ,  הן סבלו מפדיונות לא מבוטלים בהמשך החודש ,  כך שבסיכום חודשי הן סיימו בגיוס צנוע של כ-30 מיליון שקל בלבד .  בנוסף ,  רשמו הקרנות השקליות שיא פדיונות שלילי בחודש זה ,  שבו נרשם בשבוע האחרון של החודש השבוע הגרוע ביותר ב-5 החודשים האחרונים .
 הקרנות המנייתיות  ( ישראל ,  חו"ל וגמישות )  רשמו חודש חזק ,  בהתאם לפתיחה החיובית של שוק המניות הישראלי .  בסיכום חודשי ,  גייסו הקרנות המנייתיות כ-280 מיליון שקל - החודש הטוב ביותר בחצי השנה האחרונה .  הגיוסים התרכזו בקרנות המתמחות במניות בישראל  ( 270 מיליון שקל )  ובקרנות הגמישות  ( 60 מיליון שקל )  .  מנגד ,  הקרנות המתמחות במניות בחו"ל סבלו מפדיונות של כ-50 מיליון שקל לאחר שנרשמו בהן ירידות חדות בשיעור ממוצע של כ-5.5% .
 הקרנות הכספיות רשמו את החודש החלש ביותר שלהן ב-3 החודשים האחרונים לאחר שרשמו פידיונות של כ-1.35 מיליארד שקל ,  חודש אחד בלבד לאחר שרשמו חודש חיובי יחיד של גיוסים ב-12 החודשים האחרונים .
 בסיכום חודש ינואר צמחה תעשיית קרנות הנאמנות בכ-1.6 מיליארד שקל ,  המיוחסת לגיוסים נטו של כ-600 מיליון שקל ולעליית ערך נכסי הקרנות בכ-1.0 מיליארד שקלץ זאת על רקע עלייה במדד מיטב לקרנות הנאמנות בשיעור של כ-0.8% .  תעשיית הקרנות מנהלת נכון ל-31 בינואר 2010 כ-134.8 מיליארד שקל .
 קרנות אגד ישראלי שגייסו חצי מיליארד שקל ברבעון האחרון של 2009 ,  סיימו את החודש בגיוס צנוע של כ-15 מיליון שקל  .  מנגד ,  קרנות אגד חוץ בלטו בגיוסים גבוהים יחסית עם כ-120 מיליון שקל - הגיוס החודשי הגבוה ביותר בשנה האחרונה .
 
קרנות הנאמנות פותחות את 2010 ברגל ימין
פתיחה חיובית לתעשיית קרנות הנאמנות פתחה את שנת 2010 בגיוסים נאים ,  זאת לאחר שרשמה כניסת כספים של כ-0.6 מיליארד שקל בחודש ינואר

