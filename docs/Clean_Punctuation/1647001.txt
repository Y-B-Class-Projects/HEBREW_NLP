הכנסות בנק יהב קטנו ב-11% ;  הפסקת העבודה מול החשב הכללי הורידה הרווח השוטף ב-26%
עלות שכרו של יו"ר בנק יהב דוד בן דוד הסתכמה בשנת 2009 ב-1.263 מיליון שקל
בנק יהב  שמחצית ממנו מוחזק בידי בנק  מציג ירידה של 10.7% בהכנסות מפעולות מימון ומתן אשראי שהסתכמו ב-236.1 מיליון שקל .  בשורה הלפני תחתונה מציג בנק יהב ירידה של 26% ברווח מפעולות שוטפות שהסתכם ב-28.7 מיליון שקל .  בשורה התחתונה מציג הבנק ירידה של 70% ברווח הנקי  ( ל-29.3 מיליון שקל )  וזאת בשל רווח חד פעמי של 97.8 מיליון שקל שנרשם במהלך 2008 בשל מכירת קופות הגמל.הכנסות הבנק ירדו למרות רווח של 38.1 מיליון שקל ממכירת ניירות ערך ובשל צמצום מהותי במרווחי הבנק בעקבות הורדת ריבית בנק ישראל וירידה בתשואות בכל המגזרים .  הבנק מציג בכל 2009 תשואה של 4.4% לעומת תשואה של 21.2% ב-2008 שנבעה בעיקר מרווח חד פעמי שרשם הבנק ממכירת קופות הגמל.הבנק מציג יחס הלימות הון של 11.1% לעומת 11.9% בתום 2008 .  יחס הלימות ההון מגדיר כמה הון צריך הבנק להציג מול הלוואה שהוא מעניק .  המפקח על הבנקים דורש מהבנקים להציג יחס הלימות הון מזערי של 9% ,  כלומר עבור כל הלוואה של 100 שקל ,  מציגה הבנק הון של 9 שקל .  עם זאת ,  הדרישה הבלתי רשמית היא ליחס הלימות הון של 12% לפחות .  בהמשך ,  עתידים הבנקים להציג את יחס הלימות ההון בהתאם למתכונת  " באזל 2 ",  שבה ינהל הבנק את הסיכון עבור כל לקוח באופן נפרד .  לפי שיטת חישוב זו מציג הבנק יחס הלימות הון של 16.7% לעומת 11.9% בתום 2008.בנק יהב נחשב במשך 55 שנים ל"בנק הרשמי "  של עובדי המדינה .  רשמיות זו התבטאה בכך שזהו הבנק דרכו יכלו עובדי המדינה לקבל הלוואות מסובסדות שמעניק להם החשב הכללי .  עם זאת ,  מאז אמצע 2008  אז רכש בנק המזרחי 50% מיהב  זכה בנק דיסקונט במכרז החשב הכללי וכעת הוא הבנק דרכו יכולים עובדי המדינה לקבל את הטבת ההלוואה.משמעות הדבר היא כי מבחינה שיווקית פונה הבנק לעובדי המדינה שהיו במשך שנים רבות קהל היעד העיקרי .  כעת מצהיר היו"ר דוד בן דוד : " בנק יהב החל בשנת 2009 בשלב חשוב של יישום התוכנית האטסטרטגית שלו לצמיחה והרחבת הפעילות העסקית ,  כשבמרכזה עומדת הפעילות במגזר הקמעוני והפיכתו של בנק יהב לאחד הבנקים המשמעותיים ביותר בקרב השכירים בישראל ". אי-זכייתו של בנק יהב ניכרת היטב בדו"חות הכספיים :  ההפרשה לחובות מסופקים  כלומר ההפרשה לחובות שהבנק מטיל ספק ביכולתו לגבות - עלתה ב-2009 ב- 38% ל-11.9 מיליון שקל .  ביהב מסבירים כי ההפרשה הושפעה בין היתר מהפסקת הניכוי מתלוש המשכורת להלוואות חדשות שניתנו מחודש אפריל 2008 בשל סיום ההתקשרות של הבנק עם מדינת ישראל .  אחת ההטבות להן זכו עובדי המדינה ,  דרך בנק יהב ,  הוא האפשרות לבצע רכישות ולנכות את התשלום מתלוש השכר  תהליך שכיום מבצע דיסקונט.עלות שכרו של יו"ר בנק יהב דוד בן דוד הסתכמה בשנת 2009 ב-1.263 מיליון שקל ועלות שכרו של המנכ"ל שאול גלברד הסתכמה ב-2009 ב-1.168 .  בסך הכל הסתכמה עלות שכרם של חמשת בכירי הבנק ב-5.87 מיליון שקל לעומת 5.73 מיליון שקל ב-2008 .  עלות השכר הגבוהה בבנק בשנת 2009 היא של אילנה אבידוב מור שלאחר 16 שנים פרשה בתחילת 2010 מתפקידה כסמנכ"ל ומנהלת האגף לנכסי לקוחות .  עלות השכר של אבידוב מור קפצה ב-557 אלף שקל בשל יציאתה לפנסיה והפרשה מתאימה שביצע הבנק .  מנכ"ל הבנק ,  שאול גלברד ,  מקבל גם אופציות מבנק המזרחי-טפחות  בשווי של 817 אלף שקל .
 
הכנסות בנק יהב קטנו ב-11% ;  הפסקת העבודה מול החשב הכללי הורידה הרווח השוטף ב-26%
עלות שכרו של יו"ר בנק יהב דוד בן דוד הסתכמה בשנת 2009 ב-1.263 מיליון שקל

