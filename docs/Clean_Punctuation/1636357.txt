עובדי רשות האכיפה והגביה פתחו בשביתת פתע  " עד להודעה חדשה "
 העובדים סגרו את המשרדים והפסיקו את קבלת הקהל ;  בוטלו פעולות לגביית חובות שתוכננו להיום
עובדי רשות האכיפה והגביה פתחו היום לפני הצהריים בשביתת פתע ,  לפי הוראת יו"ר הוועד ,  אלי אלבז .  העובדים סגרו את המשרדים והפסיקו את קבלת הקהל , " עד להודעה חדשה ".  בנוסף לכך בוטלו פעולות לגביית חובות שהרשות תיכננה לבצע היום ומחר .  בשלב זה לא ברור כמה זמן השביתה תימשך.ההסתדרות הכריזה כבר לפני כמה שבועות על סכסוך עבודה ברשות הגביה והאכיפה ,  לבקשת הוועד ,  המייצג את 550 העובדים הקבועים ברשות .  העובדים דורשים לקבל מענק חד פעמי בסך 30 אלף שקל כפיצוי עבור השינוי הארגוני שנעשה עם הפיכת ההוצאה לפועל לרשות האכיפה והגביה .  עוד הם מבקשים מתן עדיפות לעובדי הרשות במינויים ומכרזים על פני מועמדים חיצוניים.באיגרת שהפיץ יו"ר הוועד בשעה האחרונה לכל העובדים נאמר בין היתר : " אנו בעיצומו של סכסוך מול הנהלת הרשות ומקבלים גיבוי מיו"ר ההסתדרות ,  עופר עיני .  על ההבטחות שנתנה לנו ההנהלה אינן אמת ולמרות זאת ,  לא שברנו את הכלים וניסינו בכך דרך לקיים דו שיח עם ההנהלה ,  ללא הצלחה .  אנו דורשים להיות מעורבים בתהליכי השינוי ,  לעצור מיד את העסקת העובדים החיצוניים  ( מיקור חוץ )  ולהבטיח את בטחוננו התעסוקתי והכלכלי ברשות ". תגובת דוברת רשות האכיפה והגביה : " העיצומים תמוהים .  הנהלת הרשות מקיימת משא ומתן עם הוועד המטרה להגיע להסכמות עמו ". 

עובדי רשות האכיפה והגביה פתחו בשביתת פתע  " עד להודעה חדשה "
 העובדים סגרו את המשרדים והפסיקו את קבלת הקהל ;  בוטלו פעולות לגביית חובות שתוכננו להיום

