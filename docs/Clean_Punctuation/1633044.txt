ב.מ.וו :  סדרה 3 מתחזקת
ב.מ.וו תחשוף בתערוכת הרכב בז'נבה סדרה 3 קופה וקבריולה מחודשות ,  חמושות במנועים חזקים וגמישים .  גם סדרה 1 בתמונת הליטוש
מלאכת עדכון מקיפה ממטירה ב.מ.וו על המכונית החשובה ביותר שלה לקראת שנת 2011 - סדרה 3 קופה וקבריולה .  אלה תיישרנה קו עם שורותיה של המשפחה בכמה מישורים ,  אולם נראה כי בתחום ההנעה תגיע התולדה המעניינית ביותר ,  כשבחזית תאוכלסנה יחידות טורבו משופרות שכבר מניעות את סדרת הגראן טוריסמו הסלונית .  
ויזואלית אין הרבה שינויים לעומת 2008 כך שהפורמט הכללי זהה כפי שהיה .  חטיבת העיצוב הוסיפה אלומות קסנון עוקבות בחזית ,  פגושים נפוחים מראות צד מעוצבות ובתי תאורה בחלק האחורי בהתאם לסדרה 7 החדשה וכן ביחס ישיר לסדרה 5 שתגיע בקרוב לכבישים .  תא הנוסעים מקבל קונסולה מרועננת קלות ומערכת שמע משודרגת .  
מרב השינוי תחום כאמור למנועים ;  ב.מ.וו כבר הספיקה לעדכן את ה-Z4 ביחידות מודרניות וכעת ה-3 תהנה מחזית הפיתוחים ההנדסים .  מנוע ה-3.0 ל' טורבו בחזיתן עדיין מפיק 300 כ"ס וכ- 42 קג"מ בגרסת ה-335 ,  אלא שהבשורה ממינכן מדברת על מנוע מתוחכם בעל טורבו בודד ,  ומשודך צמוד להנעת X דרייב בגרסת הקופה .  
על בסיס מנוע 6 צילינדר טורבו  ( 2 טורבינות )  המערך המוגדש מנפק את העוצמה על ידי שימוש בשני שסתומים במערכת הפליטה לשיפור תגובות המצערת בתחום הגבוה והנמוך .  בסיועם של רכיבים אלה היחידה מפחיתה את תצרוכת הדלק בשיעור של עד 7 אחוזים ,  מפחיתה את שיהוי המגדש ,  ופליטת המזהמים מקוצצת .  
ביצועי המנועים מוזנקים קלות עם שיגור ל-100 קמ"ש ב-5.3 שניות בדגם הקופה ו-5.5 שניות בקבריולה .  השידוך יהיה לתיבה ידנית 6 הילוכים עם אופציה לתמסורת כפולת מצמד 7 הילוכים .  קשר טכנולוגי זה יגיע ב-2011 לכבישים גם בסדרה 1 של היצרנית והחל משנה הבאה תצוייד ה-135 הקטנה בתמסורת כחלופה אוטומטית לדגם הידני .
  .
 
ב.מ.וו :  סדרה 3 מתחזקת
ב.מ.וו תחשוף בתערוכת הרכב בז'נבה סדרה 3 קופה וקבריולה מחודשות ,  חמושות במנועים חזקים וגמישים .  גם סדרה 1 בתמונת הליטוש

