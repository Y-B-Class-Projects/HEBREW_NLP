פאר : " אזכור את השבוע הזה כל החיים שלי "
 הישראלית יצאה שמחה מדובאי למרות ההפסד בחצי הגמר לונוס וויליאמס : " בטוחה שהשבוע שעשיתי כאן גרם לרושם בכל העולם "
 אחרי ההפסד בחצי הגמר בדובאי ,  שחר פאר חוזרת למציאות .  לא עוד הברחות מהמגרש למלון ומסיבות עיתונאים מצומצמות ,  ובעיקר היא יכולה לזקוף לזכותה שבוע מצוין שעבר עליה ,  ושיחזיר אותה לטופ 20 .  למרות משחק לא טוב נגד ונוס וויליאמס והפסד 6:1 ,  6:4 ,  הישראלית יוצאת שבעת רצון מההתקדמות שעשתה בדובאי .
 בסיום הטורניר פאר סיפרה שהיא מסיימת אותו עם זכרונות מעורבים בשל העובדה שזכתה בחדר הלבשה פרטי ובשל האבטחה הצמודה שהולבשה לה בכל ימות הטורניר .  כזכור ,  כל משחקיה של פאר נערכו במגרש הצדדי ,  מה שהגביל כמובן את כמות הצופים במשחקיה .
" אני לעולם לא אשכח את החדר הזה ",  אמרה פאר מתוך חדר ההלבשה הקטן שבו שהתה בין המשחקים . " כולם טיפלו בי טוב כאן ,  הפכתי לחברה של האנשים מדובאי .  הם כולם ניסו שארגיש כאן טוב ככל האפשר .  המצב שלי לא היה קל ,  אבל אני מרגישה שהשבוע הזה היה חשוב לי ". 
ולמרות שהיא התנתקה מהתקשורת ,  פאר מבינה שההישגים שקצרה בדובאי עשו את שלהם ברחבי העולם ,  ואמרה : " אני בטוחה שהשבוע שעשיתי כאן גרם לרושם בכל העולם ".  על התמיכה של ונוס וויליאמס עוד קודם למשחק והפגנת הסולידריות אליה ,  אמרה הישראלית : " היא מבינה ,  יש לה לב טוב .  לשחק במגרש השני בחצי הגמר זה לא היה הדבר האידיאלי ,  אבל עשינו מה שהיינו צריכים לעשות .  אני אזכור את השבוע הזה כל החיים שלי .  כמובן שזה היה חלום לזכות בטורניר ,  אבל התקדמתי הרבה .  אני שמחה עם איך שהשבוע הזה התנהל ". 

פאר : " אזכור את השבוע הזה כל החיים שלי "
 הישראלית יצאה שמחה מדובאי למרות ההפסד בחצי הגמר לונוס וויליאמס : " בטוחה שהשבוע שעשיתי כאן גרם לרושם בכל העולם "
 
