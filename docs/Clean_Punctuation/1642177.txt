ועדת החקירה חשפה :  כשלים בטיפול בפגה שמתה
ועדת החקירה שמינה משרד הבריאות לבדיקת פרשת הפגה שהוכנסה למקרר מתים לפני כשנה וחצי בעודה בחיים פרסמה את ממצאיה . " הרופא התעלם מאפשרות סימני חיים "
 ועדת החקירה שמינה משרד הבריאות לחקירת פרשת הפגה שהוכנסה למקרר המתים בביה"ח בנהריה ולאחר מספר שעות התברר כי היא עדיין בחיים ,  פרסמה השבוע את מסקנותיה . " הרופא התעלם מאפשרות סימני חיים אצל היילוד בשבוע ה-23 והלידה נוהלה בלי התייחסות לאפשרות הזו ",  נקבע בדו"ח הועדה .
 ועדת החקירה כללה בין היתר את פרופ' אליעזר שלו ,  מנהל מחלקת נשים ומיילדות במרכז הרפואי העמק בעפולה ,  ואת פרופ' מיכאל שימל ,  מנהל הפגייה במרכז הרפואי  " שערי צדק "  בירושלים .  בין היתר גבו חבריה הוועדה עדויות מצוות בית החולים בנהריה בטיפל בלידה ומהוריה של הפגה  עלי ופאידה מג'דוב .
 בעת בדיקת נסיבות האירוע נמצאו סתירות בין טענת המשפחה לפיה  " הילודה הניעה גפיים מיד לאחר הלידה ",  לבין עדויות אנשי הצוות הרפואי  ( הרופא המיילד והאחות )  שטענו כי לא ראו סימני חיים כלשהם אצל הפגה .  
הרופא ,  ד"ר עידו שולט ,  טען עוד כי בדק באופן פעיל סימני חיות אצל הפגה אך  " לא מצא כאלה ".  חברי הוועדה טענות בתגובה כי הרופא לא בדק את הפגה כנדרש בעזרת סטטוסקופ פגים אלא הסתפק בבדיקה ידנית : " הרופא טעה בהחלטתו להגדיר את הלידה כהפלה מאוחרת ולא כלידה מוקדמת ,  וכתוצאה מכך החלה שרשרת הטעויות ". 
בני המשפחה המיוצגים על ידי עו"ד סאמי אבו ורדה ,  סיפרו לוועדה כי על אף שלא נאמר להם שהפגה מתה , " נתנו להם להבין כי היא תמות בקרוב ".  עוד נטען כי גם כאשר ההורים הבחינו בסימני חיים בפגה ודרשו להעבירה לפגיה  סירב הרופא לדרישתם וטען כי מדובר בהפלה ולא בלידה ובכך חרץ את גורלה של הפגה .  לאור הגרסאות הסותרות ,  קבעה הוועדה כי אין בידיה הכלים המתאימים להכריע בין הצדדים .
 בעקבות מותה של הפגה ,  הגישו הוריה תביעה בסך 5.7 מיליון שקלים נגד המדינה בגין רשלנות רפואית . " מעבר לעובדה שוועדת החקירה מצאה שהצוות הרפואי שגה בטיפול לאורך כל הדרך בלידה הזאת ,  ובכך תומך בגרסת התביעה ,  יצטרך בית המשפט גם להכריע בין גרסת המשפחה לזו של הצוות הרפואי ",  אמר עורך הדין של המשפחה . " בכל מקרה די בממצאי ועדת החקירה כדי לקבוע שהיתה רשלנות שגרמה למוות מיותר ". 

ועדת החקירה חשפה :  כשלים בטיפול בפגה שמתה
ועדת החקירה שמינה משרד הבריאות לבדיקת פרשת הפגה שהוכנסה למקרר מתים לפני כשנה וחצי בעודה בחיים פרסמה את ממצאיה . " הרופא התעלם מאפשרות סימני חיים "
 
