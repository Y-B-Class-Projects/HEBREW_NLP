מניית פלייטק זינקה ב-18% בעקבות הודעה על שיתוף פעולה עם חברה אמריקאית 
בעקבות החוזה צפויות הכנסות פלייטק לגדול בעשרות מיליוני ליש"ט מדי שנה החל מ-2012
 >  >  מניית חברת פלייטק ,  המפתחת ומספקת תוכנות לשוק ההימורים המקוון ומצויה בשליטת טדי שגיא ,  זינקה ביום חמישי האחרון ב-18% וריכזה מחזור מסחר חריג של כ-45 מיליון ליש"ט  ( יותר מ-250 מיליון שקל )  ,  הגבוה פי 10 מהמחזור הממוצע היומי .  זאת לאחר שהחברה הודיעה כי חתמה על כמה שותפויות אסטרטגיות עם חברת scientific games האמריקאית ,  לפיתוח ושיווק משותף של מוצרים ושירותים לדור הבא של משחקים מקוונים ופיסיים עבור מפעילי משחקים והגרלות בפיקוח בארה"ב ובמדינות אחרות ברחבי העולם .  העסקה צפויה להגדיל את ההכנסות של פלייטק ב-2011 בלפחות 5 מיליון ליש"ט ,  ובשנים שלאחר מכן בעשרות מיליוני ליש"ט מדי שנה .  בעקבות העסקה העלה בנק ההשקעות הגרמני דויטשה בנק את מחיר היעד למניית פלייטק ל-610 פני ,  הגבוה ב-25% ממחירה בבורסה ,  והכניס אותה לרשימה מובחרת של מניות המומלצות על ידיו בענף ההימורים .  scientific games ,  הנסחרת בניו יורק לפי שווי שוק של כ-1.4 מיליארד דולר ,  נחשבת לאחת החברות המובילות בעולם בתחום .  במסגרת ההסכמים בין הצדדים הוקם מיזם משותף בחלקים שווים בשם sciplay ,  שיעסוק באספקת טכנולוגיה מקוונת מודרנית לגופים העוסקים בתחום ההגרלות ופועלים בחסות ממשלתית ובפיקוח ממשלתי .  מנכ"ל פלייטק מור וייצר : " עסקה זו מאפשרת לנו להתמקד בדברים שאנו עושים טוב מכל - פיתוח פלטפורמות טכנולוגיות מתוחכמות ותוכן משחקים מלהיב . " scientific games היא השותפה האידיאלית עבורנו מאחר שיש לה 40 שנות ניסיון ב-60 מדינות ,  מארה"ב דרך אירופה וכלה בסין ,  והיא עובדת עם מפעלי הגרלות ארציים ועם הרגולטורים .  שותפות זו היא דוגמה נוספת להתמקדות שלנו בשווקים הנמצאים בפיקוח ". 

מניית פלייטק זינקה ב-18% בעקבות הודעה על שיתוף פעולה עם חברה אמריקאית 
בעקבות החוזה צפויות הכנסות פלייטק לגדול בעשרות מיליוני ליש"ט מדי שנה החל מ-2012

