תגובת ממשל אובמה לבנייה במזרח י-ם מוגזמת
הליגה נגד השמצה פרסמה הודעה בה היא מגנה את הביקורת החריפה שהביע ממשל אובמה על הקמת של 1,600 יחידות דיור במזרח ירושלים . " לא זכור לנו מקרה שכזה בו נעשה שימוש בשפה כה נוקשה כלפי חברה ובת ברית של ארה"ב "
 הליגה נגד השמצה מגנה את הביקורת החריפה שהביע ממשל אובמה כלפי ישראל ואת הדרך בה הוא נוהג כלפי ישראל באשר לנושא של הקמתן של 1,600 יחידות הדיור במזרח ירושלים .  בהודעה שפרסם מנכ"ל הארגון אייב פוקסמן נמסר כי  " לא זכור לנו מקרה שכזה בו נעשה שימוש בשפה כה נוקשה כלפי חברה ובת ברית של ארצות הברית .  יש רק לתהות כמה רחוק ארצות הברית מוכנה להרחיק את עצמה מישראל על מנת להרגיע את הפלסטינים בתקווה שיראו שזהו האינטרס שלהם לחזור לשולחן המשא ומתן ". 
בהודעה נמסר עוד כי  " מטרידה במיוחד העובדה שביקורת חריפה זו מגיעה לאחר שראש ממשלת ישראל בנימין נתניהו התנצל בפני סגן נשיא ארצות הברית ג'ו ביידן גם באופן פומבי וגם באופן פרטי .  ולאחר שראש ממשלת ישראל הסביר לביידן את טבעה הבירוקראטי של ההצהרה על הבנייה במזרח ירושלים ולאחר שסגן נשיא ארצות הברית קיבל את התנצלותו ".  הארגון קבע כי תגובת הממשל הנה  " תגובה מוגזמת על נושא שבמחלוקת בין שני ידידים ".  
אמש נזפה מזכירת המדינה האמריקאית הילרי קלינטון בראש הממשלה בנימין נתניהו בעקבות ההכרזה על הקמת עוד 1,600 יחידות דיור במזרח ירושלים .  בשיחה טלפונית עם נתניהו אמרה קלינטון כי  " הצעד שלח מסר שלילי ביותר בנוגע לקשרים שבין ישראל לארה"ב ". קלינטון הוסיפה כי ההכרזה על בנייה נוספת במזרח ירושלים עומדת בניגוד גמור לרוח הביקור של סגן הנשיא ג'ו ביידן בישראל . " הפעולה חותרת תחת האמון האמריקאי בתהליך השלום ותחת האינטרסים האמריקאים .
 
תגובת ממשל אובמה לבנייה במזרח י-ם מוגזמת
הליגה נגד השמצה פרסמה הודעה בה היא מגנה את הביקורת החריפה שהביע ממשל אובמה על הקמת של 1,600 יחידות דיור במזרח ירושלים . " לא זכור לנו מקרה שכזה בו נעשה שימוש בשפה כה נוקשה כלפי חברה ובת ברית של ארה"ב "
 
