רשות השידור עתרה לבית המשפט נגד  " רדיו ישראל "
 דורשת צו ביניים שיורה לתחנה האזורית הפועלת ביהודה ושומרון לשנות את שמה בטענה לגיבת קניין רוחני והטעיית הציבור . " רדיו ישראל ":   " על פניו מדובר בבקשה מופרכת וקנטרנית "
 רשות השידור עתרה לבית הדין המחוזי בדרישה לצו מניעה שיורה לתחנת הרדיו האזורי ביהודה ושומרון הפועלת תחת השם  " רדיו ישראל "  לשנות את שמה .  בבקשה שהוגשה היום באמצעות עורכי הדין יורם מושקט ואוריין אשכולי נכתב כי השימוש בשם  " רדיו ישראל "  הוא גזילת קניינה הרוחני של הרשות ,  מפעילת תחנות הרדיו של קול ישראל ,  ומהווה הטעיה של הציבור באמצעות שימוש בשם דומה .  בעתירתה ,  שתחילה נשקל להגישה לבג"צ ,  תקפה רשות השידור את הרשות השנייה על החלטתה לאפשר לתחנה להשתמש בשם וזאת ללא התכנסות של מועצת הרשות השנייה ליהודה ושומרון לדיון בנושא .  דיון בעתירה יתקיים מחר  ( רביעי )  בבוקר בבית המשפט המחוזי בפתח תקווה .  
בעתירה נכתב : " השם 'קול ישראל' הוא נכס צאן ברזל של העותרת  ( רשות השידור ,  ע.ק .)  ,  בו השקיעה העותרת יצירתיות ,  מקוריות ,  כישרון ומשאבים לאורך השנים ,  כאשר משמעות השם מזוהה עם מדינת ישראל ,  תרבותה וממלכתיותה ועם שידוריה של העותרת ,  המבצעת את שידוריה כשירות ממלכתי ..  .  השם 'רדיו ישראל' נשוא בקשה זו ,  דומה לשם 'קול ישראל' בתחום הרדיו ,  עד כדי ביצוע עוולה מסחרית של גניבת עין כלפי העותרת .  מאזיני התחנה וכן המצטטים את שידוריה - עלולים לטעות ולסבור כי 'רדיו ישראל' בשמה החדש ,  היא גוף השידור הממלכתי הישראלי 'קול ישראל' ומובן שלא כך הדבר ".  יהושע מור יוסף ,  מנכ"ל  " רדיו ישראל "  מסר בתגובה : " אנחנו קיבלנו את הפנייה הערב ואנחנו לומדים אותה .  על פניו מדובר בבקשה מופרכת וקנטרנית ". 

רשות השידור עתרה לבית המשפט נגד  " רדיו ישראל "
 דורשת צו ביניים שיורה לתחנה האזורית הפועלת ביהודה ושומרון לשנות את שמה בטענה לגיבת קניין רוחני והטעיית הציבור . " רדיו ישראל ":   " על פניו מדובר בבקשה מופרכת וקנטרנית "
 
