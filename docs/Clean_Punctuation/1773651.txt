שוב פיגוע באיטליה :  פצצות במטה מפלגת ימין
שני מטענים קטנים התפוצצו בכניסה למטה מפלגת הימין הקיצוני  " הליגה הצפונית "  ברומא ,  ולא גרמו לנפגעים .  במשטרה מעריכים כי גם הפעם עומדים אנרכיסטים מאחורי הפיגוע ,  כמו בשגרירויות
שתי פצצות קטנות התפוצצו לפנות בוקר  ( רביעי )  מחוץ למטה של מפלגת  " הליגה הצפונית "  ברומא ,  כך אישרה בצהריים משטרת איטליה .  איש לא נפצע בפיצוצים מחוץ למטה מפלגת הימין הקיצוני הבדלנית ,  החברה בממשלתו של סילביו ברלוסקוני .  
במשטרה מעריכים כי גורמים אנרכיסטיים עומדים מאחורי הפיצוצים ,  בדומה לפיגועים וניסיונות הפיגוע בימים האחרונים .  אלו כללו חבילות נפץ שהתפווצו בשגרירויות שוויץ וצ'ילה ,  שפצעו שני בני אדם באורח קשה ,  וחבילת נפץ נוספת שנחשפה בשגרירות יוון לפני שהתפוצצה .  בשבוע שעבר גם נמצא מטען מאולתר שלא התפוצץ בקרון של הרכבת התחתית ברומא .
" הליגה הצפונית ",  שמייסדה ,  אומברטו בוסי ,  מתגורר במורד הרחוב ממטה המפלגה ,  מייצגת את צפון איטליה המתועש והעשיר ,  ואף קראה להיפרדות של הצפון מהדרום .  כמו כן ,  היא מובילה קו תקיף נגד קליטת מהגרים במדינה .
 כל הסימנים מצביעים על כך שמאחורי גל הפיגועים האחרון באיטליה עומדים אנרכיסטים . " החלטנו להשמיע את קולנו ,  ברעש ובמעשים ",  נכתב בפתק שנמצא בשרידי אחת החבילות ביום חמישי שעבר . " נחריב את מערכת השליטה ".  הפתק היה חתום על ידי  " הפדרציה של האנרכיה ",  איחוד רופף של ארגונים אנרכיסטיים איטלקיים .  לפי ההודעה ,  המטענים הוכנו על ידי תא  " למברוס פונס "  - הקרוי על שמו של אנרכיסט יווני שנהרג מאש המשטרה במרץ האחרון .
 
שוב פיגוע באיטליה :  פצצות במטה מפלגת ימין
שני מטענים קטנים התפוצצו בכניסה למטה מפלגת הימין הקיצוני  " הליגה הצפונית "  ברומא ,  ולא גרמו לנפגעים .  במשטרה מעריכים כי גם הפעם עומדים אנרכיסטים מאחורי הפיגוע ,  כמו בשגרירויות

