מפקד זרוע היבשה מסתפר ועוצר את התנועה
בזמן שמפקד זרוע היבשה בצה"ל האלוף סמי תורג'מן הסתפר בתל אביב ,  רכבו חסם את הנתיב הימני ברחוב אבן גבירול ,  לפני מעבר חציה .  דובר צה"ל : " הנהג השתהה מספר דקות "
 רכבו של מפקד זרוע היבשה בצה"ל ,  האלוף סמי תורג'מן חסם אתמול  ( שני )  נתיב תנועה ברחוב אבן גבירול בתל אביב בזמן שזה שהה במספרה סמוכה .  סמוך לשעה 10:00 בבוקר ,  עובר אורח שהיה במקום ,  הבחין בקצין צה"ל בדרגת אלוף יוצא מרכבו מסוג טויוטה ופונה למספרה ,  כשרכבו חוסם את נתיב התנועה הימני ,  בעוד נהגו יושב ברכב וממתין לו .  
החנייה האסורה תועדה במצלמה סלולרית ,  כשהבחין אחד מעובדי המספרה בנעשה הוא פנה לעבר נהגו של האלוף שהמתין בתוך הרכב ואמר לו   " סע ,  סע ,  אתה לא רואה שמצלמים אותך ?  "  עובד המספרה פנה גם לצלם בניסיון לנקות את האלוף ואמר  " זה לא הוא ,  זה הנהג שלו ". 
עם קבלת התמונות פנתה מערכת וואלה !  לדובר צה"ל .  התברר כי מפקד זרוע היבשה האלוף סמי תורג'מן ,  שבעברו שימש כמפקד חטיבת שריון ,  קצין שריון ראשי וראש אגף המבצעים במטכ"ל ,  כבר לא משתמש בשירותי עיצוב השיער הצה"ליים .  נהגו של תורג'מן ,  הכפוף לפקודותיו ,  חוסם נתיב תנועה מרכזי בשעות הבוקר העמוסות ,  במקום לחפש חניה חוקית או מקום ראוי לעצור בו .  
רחוב אבן גבירול נמצא כעת בשיפוצים ,  ובשל כך חלקו לא מסומן באבני שפה בצבע אדום-לבן ,  אולם רכבו של האלוף בחר לעצור באמצע כביש ,  כאשר ברור כי זהו מקום אסור לעצירה ,  ובטח לא כזה שמיועד לחניה .
 מדובר צה"ל נמסר בתגובה כי  " הקצין ירד מהרכב ,  הנהג השתהה שם עוד מספר דקות אשר בסיומן החנה את הרכב במקום המיועד לכך ,  לאורך כל הזמן שהה הנהג ברכב ולא השאיר את הרכב באדום-לבן ". 

מפקד זרוע היבשה מסתפר ועוצר את התנועה
בזמן שמפקד זרוע היבשה בצה"ל האלוף סמי תורג'מן הסתפר בתל אביב ,  רכבו חסם את הנתיב הימני ברחוב אבן גבירול ,  לפני מעבר חציה .  דובר צה"ל : " הנהג השתהה מספר דקות "
 
