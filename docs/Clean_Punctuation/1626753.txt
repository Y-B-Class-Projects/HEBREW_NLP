10 שנים אחרי ההונאה :  הנוכלים נשלחו לכלא
בית המשפט גזר שמונה שנות מאסר על עודד גולד ושש שנות מאסר על שלמה וחניש ,  שהורשעו בהוצאת 53 מיליון שקל במרמה ממרכז ההשקעות
עשר שנים לאחר שהוגש כתב אישום ,  בית המשפט המחוזי בתל אביב גזר  ( היום )  שמונה שנות מאסר על עודד גולד ושש שנות מאסר על שלמה וחניש ,  שהורשעו לפני כשלושה חודשים בהוצאת 53 מיליון שקל במרמה ממרכז ההשקעות שבמשרד התעשייה והמסחר .  
וחניש וגולד הורשעו לפני כשלושה חודשים בשורה ארוכה של עבירות מרמה ,  לאחר שבאמצעות תאגידים שהיו בשליטתם הצליחו לקבל לידיהם כספים והטבות שונות ממרכז ההשקעות שמשרד ,  תוך ניצול המשאבים המוקצים בחוק לעידוד השקעות הון .
 התביעה טענה שמדובר ב"במגה-מרמה שלא היה כמותה בתולדות מדינת ישראל ".  עוד טענה התביעה ,  כי  " עבירות המרמה הפכו מכת מדינה ,  המחייבות הכבדת היד על העבריינים על מנת למנוע הפיכתה של החברה לרקובה ומושחתת ".   
" כתב האישום בתיק זה מספר את סיפור עלייתם ונפילתם של שני אנשי עסקים ויזמים צעירים ,  אשר ייסדו או רכשו חברות שונות ותאגידים לשם ביצוע פרוייקטים שונים ברחבי המדינה ,  שחלקם הוכרו כמפעלים מאושרים ,  בהתאם לחוק לעידוד השקעות הון .  בסופו של דבר קרסו כל החברות שהיו בשליטת הנאשמים ",  כתב השופט אורי שהם בגזר הדין . 
" הנני סבור כי בעבירות מסוג זה ,  הגורמות לפגיעה קשה במרקם החברתי ,  בעקרון השיוויון בנשיאת נטל המס ,  ולפגיעה במשק ובכלכלה ,  יש לשים את הדגש על האינטרס הציבורי ,  המחייב ענישה קשה ומחמירה לעבריינים ",  כתב השופט בגזר הדין .  
פרקליטו של וחניש ,  עו"ד מיכה פטמן ,  אמר שבכוונתו לערער על ההרשעה ועל העונש .  גולד ,  שייצג את עצמו ,  הודיע אף הוא שבכוונתו לערער על ההרשעה .
 
10 שנים אחרי ההונאה :  הנוכלים נשלחו לכלא
בית המשפט גזר שמונה שנות מאסר על עודד גולד ושש שנות מאסר על שלמה וחניש ,  שהורשעו בהוצאת 53 מיליון שקל במרמה ממרכז ההשקעות

