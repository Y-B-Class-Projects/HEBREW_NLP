וול סטריט :  מסחר יציב לקראת נאום ברננקי
יום המסחר האחרון בשבוע בבורסת ניו יורק ,  שנפתח בעליות על רקע השיפור במדד מנהלי הרכש האמריקאי ,  עבר למגמה מעורבת וכעת נסחר ביציבות .  הסוחרים ממתינים בציפייה לנאומו של יו"ר הפד בן ברננקי ישיבת הוועדה לפיקוח פיננסי
יום המסחר האחרון בוול סטריט שנפתח היום בעליות שערים על רקע דיווחי מקרו מעודדים ,  עבר למגמה מעורבת לאחר פרסום נתוני ייצור חלשים ונסחר כעת ביציבות .  מדד דאו ג'ונס מוסיף 0.3% ונסחר ברמה של 10,820 נקודות ,  נאסד"ק יורד ב-0.1% ל-2,367 נקודות ומדד S & P500 עולה ב-0.2% ל-1,144 נקודות .  
בזירת המסחר ממתינים לנאומו של יו"ר הבנק הפדרלי ,  בן ברננקי ,  במסגרת ישיבת הוועדה לפיקוח פיננסי .  התמונה הכוללת של הכלכלה הגדולה בעולם אינה ממהרת להתבהר על רקע שיפור באמון הצרכנים ודעיכה במדד מנהלי רכש .  מדד בטחון הצרכנים בארה"ב של אוניברסיטת מישיגן וספקית המידע הפיננסי רויטרס תוקן היום כלפי מעלה לרמה של 68.2 נקודות בחודש ספטמבר לעומת קריאה ראשונית של 66.6 נקודות .  המדד היה גבוה מתחזיות הכלכלנים אשר צפוי רמה של 67.2 נקודות .  
מדד מנהלי הרכש של מגזר הייצור בארה"ב ירד בספטמבר לרמה של 54.4 נקודות לעומת 56.3 נקודות באוגוסט ,  מסר היום מכון המחקר ISM .  הירידה תאמה פחות או יותר את תחזיות הכלכלנים אשר צפו מדד של 54.5 נקודות .  קריאה של המדד מעל לרמה של 50 נקודות מצביעה על צמיחה בפעילות הכלכלית ,  ואילו מדד מתחת לרמה זו משקף ירידה בפעילות .  המדד נמצא מעל לרמה של 50 נקודות זה החודש ה-14 ברציפות .  
ההכנסה האישית בארה"ב עלתה ב-0.5% בחודש אוגוסט והצריכה הפרטית עלתה ב-0.2% ,  כך דיווח משרד המסחר האמריקאי .  כלכלני וול סטריט העריכו כי ההכנסה האישית תעלה ב-0.3% ואילו הצריכה הפרטית תעלה ב-0.4% .  מכיוון שההכנסה עלתה בקצב מהיר יותר מהצריכה הפרטית ,  שיעור החיסכון עלה ל-5.8% באוגוסט לעומת 5.7% ביולי .  ההכנסה הפנויה עלתה ב-0.5% באוגוסט לאחר שנותרה ללא שינוי בחודש יולי .  שיעור האינפלציה בחודש אוגוסט עלה ב-1.5% לעומת החודש המקביל ב-2009 .  
משרד האוצר האמריקאי הרוויח במהלך תשעת השבועות האחרונים 1.02 מיליארד דולר עבור משלמי המסים ממכירת נתח של 5% ממניות סיטי  ( לשעבר סיטיגרופ )  .  בהודעה שפירסם אתמול ,  דיווח המשרד כי מאז ה-26 ביולי מכר 1.5 מיליארד מניות בעבור 5.9 מיליארד דולר .  משמעות הדבר היא שהמשרד מכר את המניות בעבור 3.93 דולר למניה .  לשם השוואה ,  בעיצומו של המשבר הכלכלי ב-2008 עלה הנתח הממשלתי בבנק למשלמי המסים 3.25 דולר .  הנתח של ממשל ארה"ב בסיטי ירד ל-3.6 מיליארד מניות ,  או 12% ,  לאחר המכירה .  שווי הנתח כעת הוא כ-14 מיליארד דולר .  האם קומברס או חלקים ממנה עתידים להימכר לאורקל ?  ב"וול סטריט ג'ורנל "  פורסם אתמול כי אורקל וחברות נוספות ,  ביניהן אמדוקס ,  HP ו-IBM עשויות להיות מעוניינות בחלקים מקומברס .  כזכור ,  קומברס שכרה את גולדמן סאקס לפני כחודש במטרה למצוא לחברה מקורות מימון על רקע קופת המזומנים המתדלדלת של החברה .  אמש ,  מניית החברה זינקה בכ-16% במחזור גדול פי שש מהרגיל ,  ומניית חברת הבת ורינט זינקה ב-14.6% במחזור גדול פי 17 מהרגיל .  בבית ההשקעות אופנהיימר ,  כמו גם בברקליס ,  העריכו כבר בעבר כי החברה תצטרך לממש חלק מנכסיה ,  ולמכור חלק מהחברות הבנות בקבוצה אולטיקום ,  ורינט וסטארהום .  היום ממשיכה מניית קומברס לעלות ומוסיפה לערכה עוד 3% .  

וול סטריט :  מסחר יציב לקראת נאום ברננקי
יום המסחר האחרון בשבוע בבורסת ניו יורק ,  שנפתח בעליות על רקע השיפור במדד מנהלי הרכש האמריקאי ,  עבר למגמה מעורבת וכעת נסחר ביציבות .  הסוחרים ממתינים בציפייה לנאומו של יו"ר הפד בן ברננקי ישיבת הוועדה לפיקוח פיננסי

