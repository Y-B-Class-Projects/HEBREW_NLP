קלינטון : " נלחץ על סין בדרך לסנקציות "
 מזכירת המדינה האמריקאית הילרי קלינטון אמרה כי על סין להבין את ההשלכות ארוכות הטווח של סירובה להטיל סנקציות על אירן . " סין מהססת לפגוע בקשריה הכלכליים עם אירן "
" סין תועמד תחת 'לחץ רב' להצטרף לקריאה הבינלאומית להטלת סנקציות על אירן ",  כך אמרה הערב  ( שישי )  מזכירת המדינה האמריקאית הילרי קלינטון במהלך ביקורה בפריס .  קלינטון אמרה כי למרות שסין מהססת לפגוע בקשריה הכלכליים עם אירן יהיה עליה לחשוב על  " ההשלכות ארוכות הטווח "  של המשך סירובה להסכים להטלת סנקציות על אירן .
 אמש טענה קלינטון כי הקהילה הבינלאומית מתקרבת להסכמה על הצורך להטיל סנקציות על אירן .  קלינטון אמרה את הדברים בתום שיחות עם שר החוץ הרוסי סרגיי לברוב בלונדון .  לדבריה ,  רוסיה נכונה אף היא להטיל סנקציות על טהרן ,  וביחד עם ארה"ב להפעיל לחץ גדול יותר על הרפובליקה האיסלמית . " יש הבנה גוברת בקהילה הבינלאומית שאירן צריכה לשאת בתוצאות על גישתה המתריסה כלפי דרישות העולם ",  אמרה קלינטון .
 לפני כשבועיים נפגשו דיפלומטים מבריטניה ,  סין ,  צרפת ,  גרמניה ,  רוסיה וארצות הברית בניו יורק ודנו באפשרות להטיל על אירן עיצומים בינלאומיים שונים .  סין שלחה לפגישה פקידים זוטרים ,  בעוד שיתר המדינות שיגרו בכירים ממשרדי החוץ שלהן .  קלינטון הגדירה היום את הפגישה כ"צעד פרודוקטיבי ":   " הפגישה האחרונה שתת המזכיר בילי ברנס השתתף בה היתה תוצאה של צעד פרודוקטיבי נוסף ,  בדרך להשיג פעולה בינלאומית מאוחדת .  אנחנו נמשיך בדרך זו של אחדות ותכנון ,  בגלל שאנחנו חושבים שזה חשוב לשלוח את המסר לשלטון האירני שהעולם יפעל נגדם בצורה מאוחדת ". 

קלינטון : " נלחץ על סין בדרך לסנקציות "
 מזכירת המדינה האמריקאית הילרי קלינטון אמרה כי על סין להבין את ההשלכות ארוכות הטווח של סירובה להטיל סנקציות על אירן . " סין מהססת לפגוע בקשריה הכלכליים עם אירן "
 
