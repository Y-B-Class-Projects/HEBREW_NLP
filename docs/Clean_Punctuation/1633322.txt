 " HOT צפויה לאבד 100 אלף מנויי טלוויזיה בתוך 3-4 שנים "
 דו"ח של גיזה זינגר אבן מעריך כי HOT תאבד מנויים שיבחרו בחבילת ערוצי החינם  ?  חברת הייעוץ ממליצה לבעל הבית החדש ,  פטריק דרהי ,  להתמקד בהתייעלות וברווחיות לפני שישקיע בהרחבת הפעילות לאינטרנט ולסלולר  - " אבל החברה יכולה להעלות מחירים "
  >  >  חברת הכבלים hot נמצאת כיום על פרשת דרכים ,  אולי החשובה בתולדותיה .  עם זאת נראה כי החברה הגיעה למיצוי יכולתה לגייס לקוחות חדשים בשלושת התחומים שבהם היא פועלת - טלוויזיה ,  טלפוניה ואינטרנט .  אם הבעלים החדש ,  פטריק דרהי ,  אכן נחוש להגדיל את הרווחיות של hot במהירות ,  ראוי שיתמקד בהעלאת מחירים ,  בהתייעלות ובהגדלת ההכנסה הממוצעת מכל לקוח ,  לפני שיחדור לתחומי פעילות חדשים - כך ממליצים בחברת הייעוץ גיזה זינגר אבן .  המשקיע הצרפתי פטריק דרהי החל לרכוש נתחים מ-hot במאי 2009 וכיום הוא בעל המניות הגדול בחברה ,  עם אחזקה של כ-45% ממניותיה .  דרהי ,  שחקן ותיק בתעשיית הכבלים העולמית ,  מתכוון להגדיל את רווחיותה של hot בעיקר באמצעות צמצום הוצאות התוכן של החברה - מ-700 מיליון שקל בשנה לכ-500 מיליון שקל בשנה .  דו"ח גיזה זינגר אבן נכתב על רקע חילופי הבעלויות בחברה ומפרט את  " החלופות האסטרטגיות העומדות בפני hot ".  כותביו ,  סבינה פודבל ויובל זילברשטיין ,  מציעים ל-hot ארבע חלופות להתייעלות ולהגדלת הכנסתה הממוצעת מלקוחותיה . " ל-hot כ-900 אלף מנויי טלוויזיה רב-ערוצית ,  מתוכם כ-200 אלף מנויים אנלוגיים שמהם החברה אינה מרוויחה מהותית ",  נכתב בדו"ח . " ככל הידוע ,  hot משקיעה בצמצום מספר המנויים האנלוגיים ,  ולהערכתנו היא תצליח להסב כמחצית מהם למנויים דיגיטליים ,  כך שמספר המנויים הכולל בחברה יהיה כ-800 אלף ".  זילברשטיין מעריך כי hot תיאלץ לוותר על כ-100 אלף מנויי טלוויזיה אנלוגיים ,  שמרביתם יבחרו באופציה החינמית של הערוצים הפתוחים  ( ממיר ה-dtt )  .  זילברשטיין מעריך כי אובדן המנויים לא יהיה הרסני בעבור hot ,  ואולי אפילו יעבוד לטובתה . " מנויים אלה אינם מבקשים לצרוך ערוצי תקשורת רבים וכעת יש להם חלופה בדמות ה-dtt ",  אמר ל-themarker . " להערכתנו החברה לא מרוויחה מהם ,  או מרוויחה מעט ,  ויש לה גם יכולת נמוכה למכור להם טריפל ".   " הבדלי מחיר זועקים לשמים"זילברשטיין ופודבל קובעים בדו"ח כי hot מיצתה את פוטנציאל גיוס המנויים החדשים על בסיס סל שירותי הטריפל . " שיעור החדירה של שירותי הטלוויזיה של hot ו-yes יציב בשנים האחרונות ומסתכם בקצת יותר מ-70% מהאוכלוסייה .  להערכתנו קצב גידול המנויים לא יעלה על קצב גידול האוכלוסייה ",  הם כותבים .  לגבי שירותי הטלפוניה מציינים כותבי הדו"ח כי  " שיעור מנויי הטלפוניה מכלל המנויים הדיגיטליים של hot הוא כיום 75% ,  כך שלהערכתנו יכולת החברה להשיג מנויים חדשים על חשבון בזק מוגבלת ".  בדומה נכתב על תחום האינטרנט ,  כי  " שיעור מנויי hot בתחום תשתית האינטרנט מכלל המנויים הדיגיטליים הוא כ-98% - כך שלהערכתנו יכולת החברה להשיג מנויים חדשים על חשבון בזק מוגבלת ".  נוכח תנאי בסיס אלה מצביעים בגיזה זינגר אבן על כמה אסטרטגיות פעולה אפשריות .  האחת היא שיפור הרווחיות על חשבון נתח השוק - הפוך מהאסטרטגיה של hot עד כה .  לדברי זילברשטיין , " hot נכנסה לאינטרנט בפיגור לאחר בזק והצליחה בתוך ארבע שנים להגיע ל-40% נתח שוק ,  ובטלפוניה - לחצי מיליון לקוחות .  היה לזה מחיר ,  וההכנסה הממוצעת בחודש מלקוח טלפון נמוכה מזו של בזק - 83 שקל מול 46 שקל  ( נתוני סוף 2008 )  . " המצב באינטרנט דומה ,  כשלקוח בזק משלם 67 שקל בחודש ולקוח hot משלם 46 שקל - אין סיבה שלקוח hot ישלם שליש פחות .  ההבדלים האלה זועקים לשמים .  החברה הקימה את התשתית ,  הגיעה למשקי הבית ועכשיו היא יכולה להעלות מחירים ",  אומר זילברשטיין .  לנדוד לתחומים חדשים כיוון אסטרטגי שני שזיהו בחברת הייעוץ בעבור hot הוא הגדלת היקף פעילותה במגזר העסקי . " באופן טבעי ,  הרוב המכריע של לקוחות הטלוויזיה הרב-ערוצית הוא משקי הבית .  לאור זאת ,  חלופה אסטרטגית אפשרית היא להגביר באופן מהותי את היקף הפעילות בקרב המגזר העסקי בתחומי הטלפוניה והאינטרנט ",  נכתב בדו"ח . " מימוש החלופה דורש השקעות הוניות בלתי מבוטלות בתשתית על מנת להגיע למקומות הריכוז העיקריים של חברות עסקיות ,  וכמובן השקעות בשיווק ".  זילברשטיין ופודבל מדגישים ,  עם זאת ,  כי השקעות אלה עשויות להתגלות כבעייתיות ל-hot ,  היות ויחס המינוף שלה גבוה משל כל חברות התקשורת בשוק . " גיבנת המינוף הגדולה שלה תקשה על החברה לגייס עוד חוב .  התזרים הפנוי של החברה מסתכם בפחות מחצי מיליארד לשנה ,  בהשוואה לחוב פיננסי של כמעט 3 מיליארד שקל ,  כך שעולה המסקנה שהמקורות התזרימיים השוטפים של החברה אינם מספיקים למימון פעילות השקעות מאסיבית ,  והרגישות להוצאות הכרוכות בחדירה לתחומים חדשים היא גבוהה מאוד ",  אומר זילברשטיין .  חלופה שלישית שמציע הדו"ח היא התמודדות עם בעיות תפעוליות קיימות : " יש להערכתנו פוטנציאל שיפור מהותי בהיבט התפעולי ,  גם בהתייעלות וגם בשיפור רמת השירות וזמינות האינטרנט המהיר  ( ufi )  ".  בגיזה זינגר אבן מזכירים כי hot היא תוצר מיזוג של שלוש חברות וכי עד לפני כמה שבועות החברה אופיינה במבנה שליטה מורכב ביותר .  החלופה האסטרטגית הרביעית המוצעת היא כניסה של hot לתחומי פעילות נוספים .  בימים הקרובים עתידה החברה לקבל רישיון לאספקת אינטרנט  ( isp )  ,  לאחרי שעמלה לקראת קבלתו במשך כשנה וחצי .  בחברת הייעוץ לא בטוחים כי מדובר ברעיון טוב בעבור hot . " האם נוכח האתגרים התפעוליים המהותיים שעומדים בפני החברה לא נכון יותר לרכז מאמץ ולא לפתוח חזית נוספת לתחום חדש ,  שהיקף פעילותו המוערך מסתכם בכ-1.5-1.7 מיליארד שקל בשנה מצרפי ?  ",  תוהים בחברת הייעוץ . " השחקנים בתחום האינטרנט אינם קוטלי קנים .  פרטנר הפסידה בתשעת החודשים האחרונים על תחום האינטרנט 86 מיליון שקל ברווחיות התפעולית-תזרימית  ( ebitda )  ".  השאלה האם כדאי להיכנס לתחום חדש זה במחיר הקרבת הרווחיות נותרת פתוחה . " שיעור הרווחיות התפעולית-תזרימית של אספקת אינטרנט הוא כ-24% ,  וזאת מול רווחיות תפעולית-תזרימית של hot בשיעור של 36% .  לכן לא ברור אם פוטנציאל הרווח בתחום מצדיק את הסיכון ואת הפגיעה במיקוד הניהולי ",  כותבים מחברי הדו"ח .  מירס תתרום רק ב-2013 לבסוף ,  המחקר בוחן את השלכות רכישתה של מירס על ידי דרהי .  הכותבים סבורים שכאן לא תהיה בשורה בטווח הזמן הקרוב ,  וכי החברה תיאלץ להמתין עד השקת רשת הדור הרביעי  ( בטכנולוגיית lte )  ב-2013 . " להערכתנו ,  בשלוש עד ארבע השנים הקרובות לא צפויה השקה של פעילות סלולר מבוססת טכנולוגית gsm במירס .  ייתכן שמירס תחליט לדלג היישר לטכנולוגיית ה-lte ,  כך שהשקת הפעילות המחודשת תידחה ל-2013-2014 .  ההשקעה המוערכת ברשת gsm היא כמיליארד שקל ,  וככל הידוע לנו במדינות אחרות בעולם בעלות מאייפינים הדומים לישראל ,  לא קיים מפעיל רביעי עם נתח שוק מהותי ",  נכתב בדו"ח .

" HOT צפויה לאבד 100 אלף מנויי טלוויזיה בתוך 3-4 שנים "
 דו"ח של גיזה זינגר אבן מעריך כי HOT תאבד מנויים שיבחרו בחבילת ערוצי החינם  ?  חברת הייעוץ ממליצה לבעל הבית החדש ,  פטריק דרהי ,  להתמקד בהתייעלות וברווחיות לפני שישקיע בהרחבת הפעילות לאינטרנט ולסלולר  - " אבל החברה יכולה להעלות מחירים "
 
