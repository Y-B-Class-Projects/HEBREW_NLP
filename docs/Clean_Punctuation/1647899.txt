בעקבות הצרות של גובי החובות
חברות כרטיסי האשראי בארה"ב מוכרות את החובות שהתייאשו מלגבות לחברות כמו Portfolio Recovery .  התחזקות התחרות בתחום והידרדרות מצב הלווים פוגעות בעסקי החברה - ולכן החלטנו לבצע מכירה בחסר  ( שורט )  על המניה שלה
 >  >  פראיירים לא מתים ,  הם רק מתחלפים .  תיקי האשראי הבעייתי בארה"ב מחליפים ידיים ,  וצריך לשים לב שהם לא יגיעו לידינו .  השבוע החלטנו לבצע פעולת מכירה בחסר על portfolio recovery ,  חברה אמריקאית העוסקת בגביית חובות מסופקים שחברות כרטיסי האשראי ויתרו על האפשרות לגבותם .  עסק זה מבוסס בעיקר על טלפניות  " מנדנדות ".  משבר האשראי האחרון וכניסת מתחרים רבים לתחום ,  שבו חסם הכניסה נמוך יחסית  ( צריך רק הון לתחילת הפעילות ומרכז טלפוני )  ,  הפכו אותו לפחות רווחי מבעבר .  עד לפני כחמש שנים נחשבו עסקי החברה לרווחיים במיוחד .  החברה היתה רוכשת מחברות כרטיסי האשראי בכחמישה סנטים חוב של דולר ומנסה לגבות אותו .  תהליך הגבייה הממוצע של תיק חובות שכזה אורך תשע שנים ,  ועד לפני חמש שנים נראה היה שהחברה מצליחה לגבות חוב הגדול פי שלושה-ארבעה מההון שהושקע - תשואה לא רעה בכלל של כ-25% .  הסיבה העיקרית לשורט מבחינתנו היא שדו"חות החברה עדיין לא נותנים תמונה מלאה של ההרעה בתחום עיסוקה .  השיטה החשבונאית שבה משתמשת החברה לעריכת תוצאותיה מאפשרת לה לרשום את הכנסותיה והוצאותיה  ( בשל הזמן הרב עד לגבייה )  ביחס של ה-irr המתקבל על ההשקעה.לאורך זמן תוצאות אלה אמורות להתכנס למצב האמיתי .  אם ה-irr הוא 25% ,  והחברה הצליחה לגבות בשנה האחרונה 20 דולר ,  עלות המכר בדו"חות תהיה 25% כפול 20 דולר כלומר 5 דולרים .  מובן שלאורך זמן חיבור שורות ההכנסות וההוצאות המופיעות בדו"חות לאורך תקופת גביית החוב ישקף את העסקה הנתונה כמו שהיא ,  ואם יכולות הגבייה או עלויות תיקי החוב השתנו לאורך התקופה ,  בסופו של דבר יבוא תיקון אכזרי .  ואכן ,  בחמש השנים האחרונות עלה מחיר רכישת החובות מחברות האשראי  ( בשל התחרות )  ויכולות הגבייה ירדו .  לכן ,  אם בעבר החברה הצליחה לגבות פי שלושה-ארבעה מההון המושקע הרי שכיום היא מצליחה לגבות רק פי שניים .  ה-irr הצטמצם בהתאם ,  אך השינוי עדיין לא קיבל ביטוי מלא בדו"חות .  סימוכין למצבה המידרדר של החברה ניתן לקבל מדו"ח תזרים המזומנים :  לחברה תזרים מזומנים חיובי מפעילות שוטפת ,  אך רק מפני שהיא רושמת את עלות קניית התיקים בתזרים מפעילות מימון ,  אף שעל פי אופי פעילותה זוהי הוצאה מתמשכת ועל כן חייבת להופיע בתזרים השוטף .  אם מחברים את שורות התזרימים מפעילות ומימון מקבלים תזרים שלילי ,  וזהו הסיפור כבר זמן מה .  לחברה תזרים חופשי שלילי מ-2007 ,  וכדי לחפות על כך היא החלה לגייס חוב ,  לקנות תיקים חדשים ולרשום הכנסות חשבונאיות .  בשלוש השנים האחרונות עברה החברה ממאזן נקי מחובות לחוב של כ-50% מהמאזן .  באחרונה אף הודיעה החברה ,  הנסחרת בשווי של 800 מיליון דולר ,  על הנפקת מניות משנית בשווי של 60-70 מיליון דולר שייעודה החזרת חובות - עוד תמרור אזהרה רציני .  ואם עדיין חסרות סיבות ,  נוסיף רק כי לחברה בעיות לא פתורות עם מס ההכנסה ,  וגם החמרת הרגולציה בארה"ב עובדת לרעתה .  בעקבות דו"חות טובים מהצפוי זינקה המניה בשבוע האחרון ,  ולנו זו נראית כמו הזדמנות נהדרת לשורט עם מחיר יעד נמוך מ-30 דולר .  - רן שחם הוא מנכ"ל משותף באלטשולר שחם .  יותם עירוני הוא אנליסט .  אין לראות בכתבה המלצה לרכישת ני"ע או מכירתם - שורט מכירה בחסר .  פעולה שהיא הימור נגד מניה .  המוכר בחסר מוכר מניה שאינה ברשותו ,  ושאותה שאל מגוף אחר .  המוכר מקווה שמחיר המניה יירד ,  ואז יוכל לרכוש אותה בזול ולהרוויח מההפרש - irr תשואה פנימית לפדיון .  התשואה השנתית הממוצעת שמשיגה חברה על השקעה ספציפית

בעקבות הצרות של גובי החובות
חברות כרטיסי האשראי בארה"ב מוכרות את החובות שהתייאשו מלגבות לחברות כמו Portfolio Recovery .  התחזקות התחרות בתחום והידרדרות מצב הלווים פוגעות בעסקי החברה - ולכן החלטנו לבצע מכירה בחסר  ( שורט )  על המניה שלה

