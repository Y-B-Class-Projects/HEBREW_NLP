הברלינטה של מזרטי
מזרטי הפקידה את הגרנדספורט קופה בידיה המיומנות של סדנת 'קרוזריה סופרלגרה' .  האתמול נראה כמו חלום
מזרטי התארחה בתערוכת הרכב בז'נבה במתוכנת מצומצמת .  פרט לגראן-קבריו או למהדורות מיוחדות בודדות ,  כמעט ולא סומנה אצלה התעניינות גדולה .  אולם ,  מי שמקפידות למתן את הנוכחות הדלה עבור האיטלקיה ,  הן סדנאות השיפורים או הקולגות מבתי-המלאכה הרשמיים כגון 'קרוזריה סופרלגרה' .
 היצירה המשותפת היא מזרטי גראן-ספורט קופה A8GCS ברלינטה .  שם כזה ארוך טוען על משהו ,  וכך היינו מצפים לשורה של מערכות טכנולוגיות מקיפות אולם לא כך המקרה הפעם כשהאמנות באה לפני התכלס .  
על העיצוב אומר ראש החטיבה בסדנה לואי דה פבריק ,  כי ניסה לדלות מן הארכיון את המוטיבים שהביאו את מזרטי להישגיה . " שאבתי השראה מהרטרו והסטייל הנודע של מזרטי והתוצאה מדברת בעד עצמה ".  דגש רב כך עולה מוקצה לצמיגים ולחישוקים מרובי צלעות מתור הזהב של היצרנית מאיטליה על מסלולי המירוצים .  
חלק חשוב מן הערך ניתן לעיצוב ולפרופיל הגולש ,  כך שבהתאם למסורת האיטלקית ,  הביצועים יכולים שנותרו קצת מחוץ לתמונה אם כי בהחלט לא עסקינן פה בכרכרה רתומה לסוסים עצלים .  הברליטנה חמושה במנוע בנזין V8 בנפח 4.2 ל' ,  המפיק 400 כ"ס ב-7,000 סל"ד הנשלחים בסערה לסרן האחורי ומשגרים אותה ל-100 קמ"ש בפחות מ-5 שניות .  
בצד הפחות אופטימי מתברר שפרט לאדם אחד לכאורה שיזכה לנהוג בה ,  איש לא יוכל לאמוד עד כמה היא מיוחדת .  מזרטי וקרוזריה שוקלות אם לייצרה בתפירה אישית - להעניק לאותו הרוכש מגוון הטבות מיוחדות ,  כולל הנחיות לטיפול פרטני בכל חלקיה ,  ואולי אף תסייע לו לאפסן אותה בתנאים האופטימלים ביותר .  מחיר טרם פורסם ,  לא שלרוכש המיועד תהיה בעיה עם זה .
  .
 
הברלינטה של מזרטי
מזרטי הפקידה את הגרנדספורט קופה בידיה המיומנות של סדנת 'קרוזריה סופרלגרה' .  האתמול נראה כמו חלום

