אישום :  אנס את הילדה ונתן לה ארטיק בתמורה
כתב אישום הוגש לבית המשפט המחוזי בב"ש נגד אדוארד שימנוב ,  בן 31 מיבנה ,  בגין אונס וביצוע מעשה סדום בילדה בת 10 .  המקרה נחשף שבע שנים לאחר ביצוע המעשים 
" תתפשטי ,  תלכי ותשכבי בספסל האחורי ותעשי בדיוק מה שאני אומר לך "  כך ,  על פי כתב האישום ,  הנחה אדוארד שימנוב ,  בן 31 מיבנה ,  ילדה בת 10 ,  כשהחליט לאנוס אותה .  כתב האישום נגד שימנוב הוגש היום  ( רביעי )  לבית המשפט המחוזי בבאר שבע .  שימנוב מואשם בסעיפים של אונס בנסיבות מחמירות ,  ניסיון לאונס ,  ביצוע מעשי סדום ומעשים מגונים וניסיון להדיח עדה בחקירה .
 המעשה המתואר אירע בסוף שנת 1999 .  לפי כתב האישום ,  שימנוב כבר ביצע בילדה מעשים מגונים כעשרה ימים קודם לכן .  שימנוב ניצל אז את העובדה שהוא מתגורר באותו בניין של הילדה .  הוא התיישב לידה ושוחח עמה על מאסרו של אביה .  אחר כך חיבק אותה ,  הושיב אותה על ברכו ,  ליטף אותה בכוח ולא הפסיק למרות שהיא בכתה וביקשה שיניח לה .  
בכתב האישום מצוין כי במפגש השני בין השניים ,  שימנוב הבטיח לילדה שאם תפסיק לבכות ,  הוא יחדל ממעשיו .  בהיותם במכוניתו ,  אחרי שהילדה עשתה כפי שהנחה אותה ושכבה עירומה על בטנה בספסל האחורי ,  הוא ניסה לאנוס אותה בכוח .  כאביה גרמו לה גם במקרה זה לפרוץ בבכי וכך היה במקרה נוסף ,  בו הוא משך אתה לדירתו ,  הראה לה אקדח ואזיקים ,  איים עליה שישתמש בהם אם תספר על מעשיו ודרש ממנה לקיים עמו יחסי מין .  בתמורה הוא נתן לה ארטיק .  
הילדה סיפרה על המעשים האלה לחוקרי משטרה ,  רק שבע שנים לאחר שהדברים קרו : " החלטתי לספר על כך ולגמור עם זה כי הפרשה מטרידה אותי ",  אמרה לחוקרת ,  כשבאה להגיש עדות ,  לפני שנתיים .  הילדה הסבירה שרק עם הגשת התלונה ,  הבינה כי שימנוב ביצע בה עבירות מין .  
עדותה של הילדה זכתה לאמונם של החוקרים .  הם עצרו את שימנוב שעבר במהלך השנים להתגורר ביבנה .  בתום החקירה ,  העבירה המשטרה את החומר לפרקליטות המחוז הדרומי והיום הוגש נגדו כאמור כתב אישום .
 
אישום :  אנס את הילדה ונתן לה ארטיק בתמורה
כתב אישום הוגש לבית המשפט המחוזי בב"ש נגד אדוארד שימנוב ,  בן 31 מיבנה ,  בגין אונס וביצוע מעשה סדום בילדה בת 10 .  המקרה נחשף שבע שנים לאחר ביצוע המעשים

