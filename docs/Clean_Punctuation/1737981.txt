בלאט רוצה את פני ,  ההנהלה רוצה את שאראס
חילוקי דיעות בצהוב ?  המאמן רוצה להחזיר את הניו זילנדי ,  בהנהלה עדיין מעוניינים בליטאי ,  אך חוששים ממצבו הבריאותי
מכבי תל אביב מגבירה לאחרונה את המאמצים לצרף את הגארד הוותיק שרונאס יאסיקביצ'יוס ,  אבל מתברר שבעוד ההנהלה רוצה לראות את הליטאי חוזר ליד אליהו ,  דייויד בלאט דווקא מעדיף את קירק פני .  הנהלת הצהובים ניהלה שיחות עם יאסיקביצ'יוס לאורך כל הקיץ ודייויד פדרמן אף נפגש איתו ביוון .  
יחד עם זאת חשוב לציין שלצד הרצון הגדול לראות אותו שוב בצהוב ,  בהנהלה מעוניינים קודם כל לברר עד תום את מצבו הבריאותי בגלל הפציעה ממנה סבל בשנה שעברה .  סוכנו של הליטאי ,  מאוריציו בלדוצ'י ,  עשוי להגיע לישראל להמשך השיחות בשבוע הבא .  
יאסיקביצ'יוס  ( 34 ,  1.93 )  הגיע לישראל בקיץ 2003 ושיחק במכבי תל אביב במשך שנתיים ,  בהן זכתה הקבוצה בשני גביעי אירופה .  הוא נחשב לאחד הזרים הנערצים והאהובים ששיחקו אי פעם בישראל .  אחרי שעזב את מכבי ,  שיחק שאראס שנתיים במדי אינדיאנה וגולדן סטייט ב-NBA לפני ששב לאירופה והצטרף לפנאתינייקוס היוונית ,  ממנה שוחרר בקיץ .
 כזכור ,  גם פני הניו זילנדי שיחק בעבר במכבי תל אביב ,  בעונת 2005/6 .  בקיץ האחרון הוא התבלט באליפות העולם בכדורסל שנערכה בטורקיה ,  מה שזיכה אותו בזימון למחנה של סן אנטוניו ספרס מה-NBA .
 
בלאט רוצה את פני ,  ההנהלה רוצה את שאראס
חילוקי דיעות בצהוב ?  המאמן רוצה להחזיר את הניו זילנדי ,  בהנהלה עדיין מעוניינים בליטאי ,  אך חוששים ממצבו הבריאותי

