סתימת פיות :  משל מימי האינקוויזיציה 
האינקוויזיציה הספרדית שנוסדה ב-1478 על ידי פרדיננד ואיזבלה מלכי ארגון וקסטיליה היתה אחד הגורמים לשקיעתה של ספרד .  האיחוד בין ארגון לקסטיליה חיזק מאוד את בית המלוכה הספרדי וכיוון שבאותן שנים האופוזיציה לשלטונם של פרדיננד ואיזבלה נחלשה מאוד גדל תאבונו של השלטון לדכא כל סימן של התנגדות הסתייגות או ביקורת כלפיו .  המכשיר היעיל ביותר לכפיית נאמנות לשלטון היתה הדת הקתולית .  כשהדת חברה לפוליטיקה נכנסה ספרד לעידן של אינקוויזיציה ששיתקה כל ביקורת על השליטים כל חשיבה חדשנית וכל סיכוי לתיקון קלקולים במערכות השלטון .  
בכך מילאה האינקוויזיציה את ייעודה השלילי שכן תפקידה לא היה מלכתחילה לטפח ולהרחיב את אופקי רוח האדם .  תפקידה לא היה לדאוג לקידום המדע האמנות והמחשבה האנושית החופשית שבה תלוי קידומה של החברה .  
תפקידה של אינקוויזיציה היה אחד ויחיד :  לגלות כל סימן של כפירה ולדכא את המדע האמנות והמחשבה החופשית שמהם צומחים כל כפירה וכל מרד באידיאולוגיה הטוטליטרית הדתית שמשלה באמצעות מנגנוני הכפייה של השלטון .  
האינקוויזיציה הספרדית מילאה תפקיד מכריע בחיסולם ובקבורתם של חופש המדע האמנות והמחשבה בספרד הקתולית .  עד לביטולה בשנת 1834 הוציאה האינקוויזיציה שם רע לספרד כארץ ברברית שבה עינויים אונס ומעשי סדום במרתפי האינקוויזיציה הם חלק מהחיים .  
 אי אפשר כמובן להשוות את האינקוויזיציה בספרד למה שקורה בארץ .  אבל כשמפלגות פוליטיות בישראל מהמרכז ועד הקצוות ההזויים של הימין הישראלי מנסות למחוק את האופוזיציה ולהשליט גישה דתית פונדמנטליסטית על מדיניות הפנים של הממשלה הנוכחית נוצרים תנאים טובים לעלייתה של אינקוויזיציה פוליטית-מילולית בישראל .  
למצב החמור הזה תורמת העובדה שמגזרים גדולים באוכלוסיית המדינה באו מארצות באירופה אסיה ואפריקה שלא ידעו דמוקרטיה מימיהן .  
ואכן בשבועות האחרונים צצו כמו פטריות אחרי הגשם גילויים של רוח אינקוויזיטורית שמאיימת לחבל בכל רעיון שחורג מן הקונצנזוס .  
ההתנפלות על סרטו של יונתן סגל - אף על פי שטרם נעשה בכלל - היא אחד הסימנים לכך .  די היה בשמועה ממקור לא מהימן בחו"ל על השוואה שקיימת כביכול בתסריט בין השואה לנכבה כדי להתנפל על תסריט שטרם נקרא ולדרוש לבטל את התמיכה הציבורית בו .  
באותו הקשר צץ ארגון שחקר ומצא שדו"ח גולדסטון ציטט נתונים שנאספו על ידי כמה ארגונים שנתמכים על ידי  " הקרן החדשה לישראל ."  
וכך כמובן וכרגיל לאחרונה בישראל הפכה הקרן התומכת גם במאות גופים שלא צוטטו בדו"ח גולדסטון מטרה לציד מכשפות משולח כל רסן ויו"ר הקרן הוקעה בראש חוצות .  רוח רעה שכזו מרחפת גם מעל ההחלטה לגרש בסוף שנת הלימודים 1 200ילדים שגדלו בישראל אבל לא התגיירו וכמובן מעל ההחלטה להעמיד לדין את מוחמד בכרי על שסרטו  " ג'נין "  אינו תואם עובדות מסוימות לדעתם של שוללי הסרט .  
גם ההנחיה שיצאה ממשרד החינוך להפסיק ללמד בבתי ספר תיכוניים שירים בעלי תכנים מיניים היא עדות להשתלטות הזוחלת של גישה ישועית-יהודית על חיינו .  
האינקוויזיציה בספרד גרמה לגירוש אוכלוסיות לדיכוי כופרים להפעלת צנזורה על יצירות אמנות וחידושי מדע ולפגיעה בכל זכויות האדם .  מעבר לכל אלה יש להדגיש כי מאחר שאינקוויזיציה מדכאת כל ביקורת על המשטר ועל מעלליהם של השליטים היא אחד הגורמים להתפשטות ריקבון בכל רקמות החברה ולשקיעתה של המדינה שנסמכת על אינקוויזיציה .  האינקוויזיטורים חשבו את עצמם לפטריוטים גדולים אבל ההיסטוריה מלמדת שהם נושאים באשמה לניוונה של ארצם בכך שהרסו את מנגנוני הביקורת והתיקון וכך גרמו לשקיעתה של מדינתם .  הנמשל ברור :  אלו המתיימרים לפעול לטובת העם והמדינה נגלים בסופו של דבר דווקא כאויבי העם הגרועים ביותר .  

סתימת פיות :  משל מימי האינקוויזיציה 
nan
