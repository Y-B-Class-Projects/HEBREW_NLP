ההרחבה הכמותית בארה"ב מושכת את אירופה לעליות :  לונדון עולה ב-1.3%
מניית יוניליבר עולה ב-3.7% לאחר שענקית מוצרי הצריכה דיווחה על עליה של 19% ברווח הרבעוני
בורסות אירופה נסחרות בעליות שערים חזקות ,  וזאת בעקבות הודעת הבנק הפדרלי בארה"ב על סבב שני של הרחבה כמותית - רכישת נכסים ב-600 מיליארד דולר ,  מהלך אשר נועד לעודד את הכלכלה האמריקאית .  לעליות תורמים גם דו"חות כספיים טובים מהצפוי של כמה מהחברות הגדולות ביבשת .  לונדון עולה ב-1.3% ;  פרנקפורט מוסיפה 1% ;  פאריס עולה ב-1.4% ;  מדד יורוסטוקס 600 עולה ב-1% .  אתמול הודיע הבנק הפדרלי על מהלך הרחבה כמותית ,  שבמסגרתו ירכוש הבנק הפדרלי אג"ח ממשלתיות ואחרות ב-600 מיליארד דולר בחודשים הבאים בהדרגה .  המהלך נועד להזרים נזילות למשק האמריקאי ולעודד הצריכה הפרטית ומתן אשראי .  במגזר הפיננסים מוביל את העליות bnp פאריבה ,  הבנק הגדול בצרפת ,  אשר דיווח על זינוק של 46% ברווחיו ברבעון השלישי של 2010 ל-1.9 מיליארד יורו  ( 2.7 מיליארד דולר )  ,  מעל תחזיות האנליסטים ,  על רקע עלייה חדה בהכנסותיה של חטיבת הבנקאות הקמעונית של הבנק .  מניית bnp פאריבה עולה ב-3% ;  מניית קומרצבנק הגרמני עולה ב-1.7% ;  מניית ubs עולה ב-1.5% .  מניית יוניליבר עולה ב-3.7% לאחר שענקית מוצרי הצריכה דיווחה על עליה של 19% ברווחיה הרבעוניים .  הרווח הנקי של יוניליבר הסתכם ברבעון השלישי ב-1.25 מיליארד יורו  ( 1.77 מיליארד דולר )  ,  מעל לתחזיות אנליסטים ,  אך במכירות נרשמה עליה מתונה מהצפוי של 3.6% ,  בשל האטה במכירות בשווקים מתעוררים והיחלשות הביקוש באירופה .
 
ההרחבה הכמותית בארה"ב מושכת את אירופה לעליות :  לונדון עולה ב-1.3%
מניית יוניליבר עולה ב-3.7% לאחר שענקית מוצרי הצריכה דיווחה על עליה של 19% ברווח הרבעוני

