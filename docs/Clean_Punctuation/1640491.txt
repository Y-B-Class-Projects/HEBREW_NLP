10 טיפים ליצואן לגיאורגיה 
עוד בטרם בחרת משווק והתחלת את תהליך השיווק ,  מומלץ כי תפתח בגיאורגיה נציגות קטנה לצורך יצירת תחרות בין המשווקים ■ בגיאורגיה יש משמעות רבה להצהרות שבעל פה ■ העצות שיעזרו לעשות עסקים בגיאורגיה
1 .	 נציגות :  עוד בטרם בחרת משווק והתחלת את תהליך השיווק ,  מומלץ כי תפתח בגיאורגיה נציגות קטנה לצורך יצירת תחרות בין המשווקים .  בדרך זו תוכל להביא לתחרות ,  ולקבל את המחירים והמשווקים הטובים ביותר ולסגור את העסקה בצורה מהירה.2 .	 איתור משווק/מפיץ מקומי :  מוטב לבצע בגיאורגיה עסקאות באמצעות משווקים/מפיצים וקניינים מקומיים שמכירים את ההתנהלות העסקית המקומית .  התיאום יעשה על ידי גורם בחברה שיבלה חלק ניכר מזמנו בגיאורגיה.3 .	 ביקור עבודה בישראל :  לאחר יצירת הקשר עם הנציג בגיאורגיה דאג להזמין את המשווק העיקרי לביקור עבודה בישראל על חשבונך .  מומלץ כי במהלך הביקור תגיעו גם לירושלים ,  לעמק המצלבה ,  שם נמצא מנזר הקדוש לגיאורגים .  ביקור כזה יצור מחויבות גדולה מצד המשווק הגיאורגי אליך.4 .	 תרבות עסקית :  בגיאורגיה יש משמעות רבה להצהרות שבעל פה - אמירתן מחייבת כחוזה ,  לכן במהלך הפגישות ודא כי תוכל לעמוד בהתחייבויות אשר אתה מדבר עליהן.5 .	 ניהול מו"מ :  לרוב המשא ומתן בגרוזיה מתקדם באופן מהיר וללא עיכובים מיותרים .  בדרך כלל לאחר ביקור אחד יוכל היצואן ליצור קשרים עסקים ראשוניים ואחריהם לנהל את הקשר ב"שלט רחוק ".  לאחר שתגיעו להסכמות תצטרך להגיע לגיאורגיה רק כדי לחתום על העסקה.6 .	 מעמד :  הגיאורגים מייחסים חשיבות רבה למעמדו של השותף העסקי .  לכן עדיף לשלוח נציג בעל רמת שיחה נאותה ,  אשר מכיר את השוק הגיאורגי ומעודכן במתרחש במדינה .  כמו כן ,  במהלך הביקור יש להגיע לפגישות בלבוש רשמי ,  להתגורר במלון יוקרתי ולא לחסוך באירוח.7 .	 פגישות :  מומלץ לקבוע את תאריך הפגישה כשבוע לפני הגעתך לגאורגיה ,  אולם את השעה המדויקת יש לקבוע רק יום לפני המפגש.8 .	 הצרכן המקומי :  הצרכן הגיאורגי יעדיף תמיד לקנות מוצר איכותי בכמות קטנה מאשר מוצר זול בכמות גדולה .  ליצואן הישראלי יש יתרון בתחום זה כיוון שהוא משווק מוצרים איכותיים במחיר שהוא זול מהמחיר של השוק האירופאי .  לכן אל תתפשר על איכות המוצרים שבכוונתך ליצא.9 .	 שפה :  מרבית אנשי העסקים בגיאורגיה למדו במערב ולכן הם שולטים בשפה האנגלית .  מומלץ כי הנציג שיגיע לפגישה ידבר אנגלית רהוטה ,  הדבר ישפיע על חשיבותו בעיני מארחיו .  בכל מקרה אין צורך בנציג דובר גרוזינית ,  במידה והשותפים הגיאורגים ירגישו שיש בכך צורך הם ידאגו להביא מתורגמן לפגישה.10 .	 יחסים בין אישיים :  הגיאורגים הם עם חם מאוד ,  מכנים עצמם כ"ראש מערבי ולב מזרחי ".  מעבר לפגישה העסקית חשוב להם גם הקשר האישי לכן על הביקור בגיאורגיה לכלול אירוח במסעדות ובילויים משותפים.הטיפים באדיבות מכון היצוא ולשכת העסקים ישראל גיאורגיה

10 טיפים ליצואן לגיאורגיה 
עוד בטרם בחרת משווק והתחלת את תהליך השיווק ,  מומלץ כי תפתח בגיאורגיה נציגות קטנה לצורך יצירת תחרות בין המשווקים ■ בגיאורגיה יש משמעות רבה להצהרות שבעל פה ■ העצות שיעזרו לעשות עסקים בגיאורגיה

