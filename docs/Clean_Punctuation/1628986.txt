מוקדי השירות הטלפוני מקטינים את האבטלה
לפי משרד התמ"ת ,  120 מוקדי השירות הטלפוני תרמו להקטנה משמעותית של שיעור האבטלה בפריפריה
CALL CENTER הוא מרכז טלפוני המספק שירות מענה אנושי ,  באמצעות הטלפון ,  למגוון רב של שירותי לקוחות בהם :  הפעלת מענה טלפוני לצורכי שירות לקוחות של מזמין השירות ,  מכירה טלפונית של מוצרים ,  שירותים או מנויים ,  תאום פגישה לצורך מכירת שירות או מוצר כלשהו ותחומי פעילות נוספים ,  כגון :  סקרים ,  זימוניות ,  טיוב נתונים ,  זימון לכנסים ,  מוקדי הזמנות ,  מוקדי מידע  ,  מוקדי סריקה ועוד .
 בשנת 2008 פעלו בישראל כ- 120 מוקדי שרות טלפוני- Call Centers הכנסותיהם הכוללות של מוקדי השרות ב- 2008 נאמדות בכ- 550 מיליוני שקלים  .  שירות לקוחות  ( כגון :  זימון תורים ,  ומענה טלפוני )  ושירותי הטלמרקטינג  ( מכירות באמצעות הטלפון )  מהווים כ- 75% מהכנסות השוק .  מספרם של העובדים בכלל מוקדי השרות עמד על כ- 8.5 אלף מועסקים  .
 למדינה ,  באמצעות משרד התמ"ת ,  תפקיד משמעותי בהקמתם ובהעתקתם של מוקדי שירות טלפוני לפריפריה ,  באמצעות התחייבותה ,  לסבסד את שכרם של העובדים במוקדים אלו  ,  במהלך 5 שנות פעילותם הראשונות .  הודות לתמיכות אלו נתווספו בשנים 2008-2003 ,  כ-3,000 משרות חדשות שמשמעותן - תוספת של כ- 5.4 אלף עובדים במוקדים השונים .  המשרות שנתווספו באמצעות תמיכות המדינה מהוות 63.5% מסך כל התעסוקה במוקדי השירות הטלפוני-חלקן המכריע בפריפריה .  
נתונים אלו ואחרים עולים מניתוח שוק מוקדי השירות הטלפוני שערך לאחרונה מינהל מחקר וכלכלה בתמ"ת .
 הפעלת מוקדי השרות החדשים תרמה ,  לצד הצמיחה במשק ,  להקטנה משמעותית של האבטלה בעיקר ביישובי כרמיאל והסביבה ,  אשקלון ומודיעין עילית שבהן נוספו :  1,000 ,  460 ,  ו- 280 משרות בהתאמה .
 מוקד שרות טלפוני ,  ה- Call Center ,מהווה סביבת עבודה מתפתחת ,  דינאמית וייחודית ,  ושוק מוקדי השרות ,  צפוי להמשיך ולצמוח בישראל בשנים הקרובות ,  בדומה למדינות מערביות ,  עם התגברות התחרות העסקית והצורך לחסוך בעלויות הספקת השירות ללקוחות באמצעות אאוטסורסינג של מוקדי שרות טלפוני .  
עסקים נעזרים יותר ויותר בחברות המתמחות בשירותי מוקדי שירות ,  תוך ניצול המערכים הטכנולוגיים שלהם ,  מצב המאפשר להם להתמקד בליבת העסק ,  תוך הותרת הטיפול בהקמת מערך טלפוני ואיושו ,  על כל המורכבות שבגיוס ושימור עובדים במוקד כזה ,  לחברות המתמחות בתחום .  מעבר לכך ,  הביקוש לשירותי מוקדי שירות טלפוני מצוי במגמת גידול כתוצאה מהתגברות פעילויות בתחום השיווק של מוצרים ושירותים שונים לציבור ,  והשימוש בכלי זה כאמצעי שווקי יעיל .
 מעבר לתרומה הישירה לתעסוקה ,  חשוב לציין גם את התרומה העקיפה של מרכזי השירות הטלפוני לפיתוח שירותים הנגזרים מיצירת מקומות עבודה בפריפריה בישובים השונים  ( כגון :  שרותי אוכל והסעדה ,  שירותי תחבורה ותקשורת )  .
 שירות לקוחות  ( כגון :  זימון תורים ,  ומענה טלפוני  ) מהווה 50% מהכנסות השוק ,  ושירותי הטלמרקטינג  ( מכירות באמצעות הטלפון ) -25% מההכנסות .  שירותי טלמרקטינג  ( תאום טלפוני של פגישות )  מהווים 8% מסך ההכנסות ,  ואילו שירותים אחרים  ( כגון :  סקרים ,  זימוניות ,  זימון לכנסים ,  מוקדי מידע ועוד )  ,  מהווים 17% מהכנסות השוק .  
26% מהכנסות השוק מקורן בשירותים הניתנים ללקוחות מתחום הבריאות  ( בעיקר :  קופות החולים )  ו-20% מההכנסות מקורן בשירותים בתחום התקשורת ,  בעקר אינטרנט וסלולאר )  .
 ההכנסות האחרות ,  המרוכזות בענף השירותים ,  נחלקות בין הפעלת מוקדי שירותי טלפוני עבור בעלי מקצועות חופשיים 10% ,  עבור שירותים בתחום התיירות- 5% ,  ושירותים למשרדי ממשלה שונים- 5% .  כ-34% מסך ההכנסות בשוק מקורן בשירותים הניתנים ללקוחות בענפי שירותים אחרים בהם :  קמעונאות מזון וצרכנות ,  סוכנויות ביטוח ,  רכב ותחבורה ,  חברות מחשבים ,  עיתונות ועוד ,  שלכל אחד מהם חלק נמוך יחסית מסך ההכנסות .  
הסקירה נכתבה ע"י רוני בר- צורי ,  חוקרת שוק העבודה ומרכזת מחקרי צרכנות במינהל מחקר וכלכלה בתמ"ת .
 
מוקדי השירות הטלפוני מקטינים את האבטלה
לפי משרד התמ"ת ,  120 מוקדי השירות הטלפוני תרמו להקטנה משמעותית של שיעור האבטלה בפריפריה

