בני סכנין ניצחה 0:2 את בני יהודה
שחקניו של בלבול שיחקו בדוחא הריק וניצלו את הרחקת אהרונוביץ' כדי לנצח :  קאדו  ( 47 )  וחלאיילה  ( 49 ,  פנדל )  כבשו
איך מרגישים כשחוזרים הביתה ?  על השאלה הזו צריכים לענות שחקני בני סכנין הערב  ( שבת )  כשהם מארחים את בני יהודה באיצטדיון דוחא ללא קהל אחרי שהקבוצה נעדרה ממנו בשבועות האחרונים בעקבות המאורעות מהמשחק נגד אחי נצרת .  את ניצחון הבית האחרון והיחיד שלה העונה ,  השיגה סכנין אי שם במחזור השלישי .  מאז היא נמצאת בחיפושים אחרי אחד נוסף ,  ולאחרונה פשוט לא מסוגלת להבקיע .
 הקבוצה של מרקו בלבול הבקיעה שער אחד בלבד בשבעת המשחקים האחרונים ,  ואולי מול בני יהודה הכבויה לאחרונה היא תצליח לשפר את המאזן .  האורחים מגיעים אחרי שלושה משחקים ללא ניצחון ועם הגנה שנחלשה משמעותית מאז יציאתו של דלה איינוגבה לאליפות אפריקה  ( בלי קשר ליכולת הטובה שמציג מחליפו רן קדוש )  .  איבן גארידו חסר גם הוא אצל גיא לוזון ,  כאשר בצד השני נעדר עבאס סואן המוצהב .
 דקה 2 - ג'קו ערפאת נשלח לכיוון השער ,  עבר את ניצן אהרונוביץ' ,  שהכשיל אותו מחוץ לרחבה וספג כרטיס אדום ,  שהשאיר את בני יהודה בעשרה שחקנים .  
דקה 44 - חאמד גנאים הרים כדור קשתי אל חאלד חלאיילה ,  ששיגר פצצה מהאוויר ,  אבל פספס בסנטימטרים את השער .
 דקה 47 - גול !  ערפאת הגביה כדור מצד ימין לרחבה ,  קאדו נגח פנימה מקרוב וקבע 0:1 לסכנין .
 דקה 49 - גול !  הלחץ של סכנין נמשך כשכדור שהגביה חלאיילה לרחבה נהדף ביד על ידי כפיר אדרי .  השופט פסק פנדל לסכנין ,  אותו שלח חלאיילה פנימה וקבע 0:2 לסכנין .
 דקה 52 - אלירן עטר קיבל כדור בתוך הרחבה ,  העביר את ההגנה של סכנין ומשישה מטרים בעט ברשלנות החוצה .
 דקה 82 - גלבאן פרץ לתוך רחבת המארחים ,  אבל שני מטר מול השער הוא מסר לא מדויק ובני יהודה החמיצה את ההזדמנות הטובה ביותר שלה במשחק .
 הרכב בני סכנין :  מאיר כהן ,  עלא אבו סלאח ,  יא יא פטי ,  טל חן ,  מהראן אבו ריא ,  חיים בנון ,  חאלד חלאיילה  ( עמאד בדארנה 90 )  ,  חאמד גנאים ,  קאדו ,  אחמד קאסום  ( עובאדה זבידאת 71 )  ,  ג'קו ערפאת  ( רן יצחק 82 )  .
 הרכב בני יהודה :  רן קדוש ,  איציק עזוז  ( לירוי צעירי 65 )  ,  דין מורי ,  ניצן אהרונוביץ' ,  כפיר אדרי ,  סיניסה ליניץ' ,  מהראן ראדי ,  אסי בלדוט  ( ג'ורג' אמסיס 85 )  ,  פדרו גלבאן ,  משה ביטון  ( עוז ראלי 10 )  ,  אלירן עטר .
 
בני סכנין ניצחה 0:2 את בני יהודה
שחקניו של בלבול שיחקו בדוחא הריק וניצלו את הרחקת אהרונוביץ' כדי לנצח :  קאדו  ( 47 )  וחלאיילה  ( 49 ,  פנדל )  כבשו

