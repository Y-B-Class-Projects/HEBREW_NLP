הקיבוצים פורחים :  הכנסות של 38 מיליון שקל
לפי אומדן איגוד התעשייה הקיבוצית ,  מכירות 250 המפעלים של הקיבוצים החברים בו גדלו השנה ב-12% ויסתכמו בסופה ב-38 מיליון שקל .  מכירות התוצר הקיבוצי בחו"ל גדלו ב-15%
מכירות 250 מפעלי איגוד התעשייה הקיבוצית ומפעלי עיבוד המזון של התאגידים הכלכליים של הקיבוצים ,  יסתכמו עד סוף השנה ב-38 מיליון שקל ,  גידול של 12% בהשוואה לשנה הקודמת ,  כך עולה מאומדן שהציגה המחלקה הכלכלית של האיגוד בראשות שולמית ארבל .  מנגד מצביע הדוח על ירידה ברווחיות לאחר שהאומדן שהוצג מעלה כי הרווח המצרפי של המפעלים הקיבוציים יסתכם ב-2.8 מיליארד שקל ירידה של 7% בהשוואה לרווחיות שנרשמה ב-2009 .
 הנתונים מראים כי הגידול במכירות מאפיין את כל המגזרים :  המכירות לשוק המקומי גדלו ב-13% ,  היצוא הישיר גדל ב-10% ומכירות חברות הבנות הפועלות בחו"ל גדלו ב-15% .  הנתונים פורסמו לקראת הכנס השנתי של איגוד התעשייה הקיבוצית שיתקיים ב-25 לחודש בקיבוץ שפיים .  
מנכ"ל איגוד התעשייה הקיבוצית עמוס רבין אמר כי הגידול במכירות נובע מהגידול בביקושים בארץ ובעולם כחלק מההתאוששות האיטית של הכלכלה העולמית מהמשבר הכלכלי של 2008-9 .  אם זאת ,  מצביע רבין על ההתייקרות העולמית בחומרי הגלם והתנודתיות בשערי החליפין כגורמים העיקריים לירידת הרווחיות התפעולית .  
בתוך כך דווח בשבועות האחרונים על המשך מגמת הקיבוצים למכור אחזקות במפעליהם כדי ליצור מקורות לחיסכון ארוך טווח ולשיפור רמת החיים של חברי הקיבוצים .  קיבוץ מענית ימכור חלק מאחזקותיו במפעל גלעם ליצור עמילן ,  גלוקוזה ,  פרוקטוזה ומוצרי המתקה על בסיס טבעי לקרן המנוף  " בראשית "  ב-94 מיליון שקל בתוספת אופציה להגדיל את ההשקעה ב-20 מיליון שקלים נוספים .  שיעור האחזקות שנמכר לא פורסם .  
קרן ההשקעות  " טנא "  המתמחה בהשקעות בתעשייה הקיבוצית ,  חתמה לאחרונה על הסכם כוונות עם קיבוץ געתון לרכישת השליטה  ( 51% )  במפעל ליצור ציוד רפואי ת.א.ג .  לפי שווי חברה של 75 מיליון שקל .  בנוסף בא לסיומו המו"מ בין מפעל  " דגניה סיליקון "  שבשליטת קיבוץ דגניה ב' העוסק ביצור ציוד רפואי המבוסס על מוצרי סיליקון ,  לקרן ההשקעות הפרטית ויולה .  ויולה תרכוש 40% מדגניה סיליקון בתמורה ל-100 מיליון שקל .  
כמו כן מדווח מקומון  " הדף הירוק ",  כי קיבוץ יזרעאל מכר 3% מאחזקותיו במפעל ליצור רובוטים לניקוי בריכות שחייה ב-13.8 מיליון שקל .  יצוין כי בעשור האחרון לא הוקם אף מפעל תעשייתי קיבוצי נוסף לאלה הקיימים .  

הקיבוצים פורחים :  הכנסות של 38 מיליון שקל
לפי אומדן איגוד התעשייה הקיבוצית ,  מכירות 250 המפעלים של הקיבוצים החברים בו גדלו השנה ב-12% ויסתכמו בסופה ב-38 מיליון שקל .  מכירות התוצר הקיבוצי בחו"ל גדלו ב-15%

