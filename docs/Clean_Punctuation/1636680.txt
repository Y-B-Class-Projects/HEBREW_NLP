ברקת בודק אפשרות לרכישת כלל ביטוח
באחרונה ניהלה קבוצת BRM של ברקת שיחות עם קבוצת אי.די.בי שבשליטת נוחי דנקנר לגבי האפשרות לרכוש את חברת הביטוח .  אלי ברקת כבר התעניין בכלל ביטוח לפני שרכש את דש איפקס .  דובר אי.די.בי הכחיש את הידיעה
 >  >  הרבה גבות הורמו אתמול אחרי שהתברר כי בית ההשקעות דש איפקס לא ניגש למכרז על קרן הפנסיה העל .  שכן בקרב בתי ההשקעות הגדולים ברור כי השלב הבא בתחרות הוא על תחום החיסכון הפנסיוני ,  דרך קרנות פנסיה או מכשירים ביטוחיים .  אלא שכנראה הסיבה לכך שבדש איפקס החליטו לוותר על העל נוגעת לעובדה שבעלי הבית החדשים בדש איפקס - קבוצת brm של האחים אלי וניר ברקת  ( ניר הוא ראש עיריית ירושלים ,  ש.ש )  - עסוקים בהמשך המאמצים לרכוש חברת ביטוח .  באחרונה ניהלה קבוצת brm שיחות עם קבוצת אי.די.בי שבשליטת נוחי דנקנר לגבי האפשרות לרכוש את כלל ביטוח .  כפי שפורסם באחרונה ב-themarker ,  האחים ברקת ניסו למזג את דש איפקס עם חברת הביטוח מנורה ,  אך נתקלו בסירובו של בעל השליטה בחברה ,  מנחם גורביץ' ,  למכור .  המגעים אינם מתנהלים ברמת החברות ,  אלא ברמת בעלי השליטה - נציגי האחים ברקת מזה ונציגי דנקנר מזה .  בקבוצת ברקת מצהירים כבר מאז החתימה על הסכם לרכישת השליטה בדש איפקס כי בכוונתם להרחיב את הפעילות באמצעות רכישה או מיזוג של חברת ביטוח . " לאלי ברקת יש חשיבה אמריקאית ,  וכסף כמעט בלי הגבלה .  זה יוביל לרכישות ",  כך אמר אתמול ל-themarker בכיר בשוק ההון המכיר היטב את הנפשות הפועלות .  אשתקד ,  לפני שרכש את דש איפקס ,  אף ניסה ברקת לרכוש את כלל ביטוח מדנקנר .  דש איפקס מנהלת כיום נכסים בהיקף של 43.7 מיליארד שקל .  20.6 מיליארד שקל מתוכם מנוהלים בקופות הגמל תחת דש בניהולו של קובי לוינסון ,  עוד 10 מיליארד שקל מנוהלים בתיקים וכ-8 מיליארד שקל מנוהלים בקרנות הנאמנות כלל ביטוח .  כלל ביטוח מנוהלת בידי המנכ"ל שי טלמון והיו"ר אביגדור קפלן .  נכון לסוף הרבעון השלישי של 2009 היא מנהלת נכסים בהיקף של 107 מיליארד שקל  ( לא כולל את טיטניום וכפ"י ,  אך כולל את כלל פיננסים שבשליטתה )  .  חברת הביטוח נסחרת לפי שווי של כחמישה מיליארד שקל .  את שלושת הרבעונים הראשונים של 2009 סיימה החברה עם רווח של 328 מיליון שקל .  מסביבתו של אלי ברקת נמסר בתגובה :  לא היו דברים מעולם .  דובר brm מסר בתגובה :  מדובר בשמועות לא מבוססות שמופצות בידי גורמים בלתי אחראים .  כל המאמין להם עושה את זאת על אחריותו בלבד .  דובר קבוצת אי.די.בי הכחיש את הידיעה באופן מוחלט .
 
ברקת בודק אפשרות לרכישת כלל ביטוח
באחרונה ניהלה קבוצת BRM של ברקת שיחות עם קבוצת אי.די.בי שבשליטת נוחי דנקנר לגבי האפשרות לרכוש את חברת הביטוח .  אלי ברקת כבר התעניין בכלל ביטוח לפני שרכש את דש איפקס .  דובר אי.די.בי הכחיש את הידיעה

