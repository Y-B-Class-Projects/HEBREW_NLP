מצרים : " לא נכיר בשלטון חמאס בעזה "
 נמשכת ההתכתשות התקשורתית בין בכירי חמאס לממשל המצרי .  שר החוץ המצרי אבו אל-רייט טען כי  " הכרה בשלטון חמאס היא הכרה בלגיטימיות של שתי מדינות פלסטיניות "
" ארגון חמאס השולט ברצועת עזה רוצה שמצרים תכיר בזכותו לשלוט ברצועה אולם מצרים מסרבת  משום שמשמעות הכרה זו היא הכרה בלגיטימיות של שתי מדינות פלסטיניות ושל שתי רשויות לאותן מדינות ",  כך אמר הבוקר  ( רביעי )  שר החוץ המצרי אבו אל-רייט בראיון טלוויזיוני במדינה .
 התבטאותו של שר החוץ המצרי היא חוליה נוספת בשרשרת עימותים מתוקשרים בין מצרים לבין בכירי חמאס .  מוקדם יותר הגיב בכיר חמאס ,  סלאח ברדוויל ,  לדבריו של אבו אל-רייט שטען שלשום כי מצרים יודעת מיהם הפלסטינים שירו למוות בחייל המצרי במהלך העימותים האלימים שפרצו בשבוע שעבר בגבול עזה-מצרים : " זה דבר מוזר מאוד ",  אמר ברדוויל . " הרי מאז ומתמיד הבהרנו שהעם הפלסטיני ופעילי ההתנגדות פועלים נגד האויב הציוני ,  ואיננו אויביה של מצרים .  לכן מוזר שהמצרים מאשימים אותנו בכך ".  
שלשום ,  כאמור ,  התייחס אבו אל-רייט לנושא ואמר כי  " מצרים תבחן היטב כיצד חמאס יפעל בנושא זה ".  בראיון אותו העניק שלשום התייחס שר החוץ המצרי גם לדיווחים על כוונות ישראליות לפתוח במבצע צבאי נוסף ברצועת עזה על רקע התחממות הגבול ובחר לשגר לעבר ירושלים מסר תקיף : " אנחנו מזהירים את ישראל ודורשים ממנה להימנע ממתקפה על רצועת עזה ולא לערוך שום מבצע צבאי בתוך הרצועה ".  אבו אל-רייט גם מתח ביקורת על חמאס כשקרא לארגון  " לא לעשות פרובוקציות כלפי ישראל על ידי שיגור רקטות ,  שאינן משיגות שום מטרה ". 

מצרים : " לא נכיר בשלטון חמאס בעזה "
 נמשכת ההתכתשות התקשורתית בין בכירי חמאס לממשל המצרי .  שר החוץ המצרי אבו אל-רייט טען כי  " הכרה בשלטון חמאס היא הכרה בלגיטימיות של שתי מדינות פלסטיניות "
 
