בן גורדון : " זה נראה שרוז יכול היה לעשות הכל "
 שחקן דטרויט ואקס שיקגו מפרגן לחברו ,  שצלף 39 .  ג'נינגס מאושר מהטריפל דאבל : " הרגשתי שהייתי בכל מקום במגרש "
 שיקגו השיגה הלילה  ( בין שבת לראשון )  ניצחון ביתי יוקרתי על דטרויט 91:101 לאחר שכבר פיגרה ב-21 נקודות במהלך המשחק .  דרק רוז נתן ערב ענק של 39 נקודות במשחק . " הוא להט ,  וזה נראה שהוא יכול לעשות כל מה שהוא רוצה על הפרקט ",  אמר עליו בהשתאות חברו לשעבר בבולס ,  בן גורדון ,  כיום שחקן הפיסטונס .
 מאמן הבולס תים תיבודו החמיא דווקא לג'יימס ג'ונסון ,  שקלע 8 נקודות מהספסל והוריד 9 ריבאונדים .  תיבודו התרשם שהיכולת של ג'ונסון דווקא היא זוה שהביאה לניצחון : " אני חושב שההגנה שלו ,  האנרגיה שלו ,  הריבאונדים שהוא לקח ,  המאמץ שהוא השקיע בכדורים האבודים ,  היו מאוד יעילים מבחינתנו ". 
 *  דנבר השיגה ניצחון גדול בחוץ על יוסטון ,  94:107 ,  כשאל הרינגטון וכרמלו אנתוני מפגיזים ביחד כמעט חצי מסך הנקודות של הקבוצה ,  52 בסך הכל . " בשני המשחקים הקודמים של יוסטון - נגד גולדן סטייט ונגד הלייקרס - לרוקטס היה קצב טוב בהתקפה ,  ואני חושב שהצלחנו לעצור להם את זה הפעם ",  אמר מאמן הנגאטס ג'ורג' קארל .
" ברבע האחרון של המשחק ,  פשוט נכנעו לסיטואציה ולא נאבקנו בה ",  אמר מאוכזב בסיום מאמן יוסטון ריק אדלמן . " לא הוצאנו לפועל בהתקפה ,  ובחירת הזריקות שלנו לא הייתה טובה .  דנבר הצליחה להשיג בהתקפה כמעט את כל מה שהיא קיוותה ורצתה בו ". 
 *  מילווקי נעזרה בטריפל דאבל ראשון בקריירה של ברנדון ג'נינגס  ( 20 נקודות ,  10 ריבאונדים ו-10 אסיסטים )  כדי לנצח 88:98 את שארלוט בובקאטס . " הרגשתי שזה היה אחד המשחקים הכי טובים שלי אי פעם בליגה ",  אמר ג'נינגס לאחר הטריפל דאבל , " בגלל שהייתי בכל מקום על המגרש והרצתי את הקבוצה קדימה .  נראינו מצוין והיינו מאוד לא אנוכיים במשחק ". 
מאמן הבאקס סקוט סקיילס אמר : " אנחנו מרוצים מהשחקנים שהבאנו בקיץ ,  אבל זה לא שעכשיו ננוח על זרי הדפנה ונשייט כל הדרך בליגה ". 

בן גורדון : " זה נראה שרוז יכול היה לעשות הכל "
 שחקן דטרויט ואקס שיקגו מפרגן לחברו ,  שצלף 39 .  ג'נינגס מאושר מהטריפל דאבל : " הרגשתי שהייתי בכל מקום במגרש "
 
