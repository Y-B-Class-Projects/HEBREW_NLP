סין נגד גוגל :  המלחמה נמשכת
ענקית החיפוש ממשיכה להניף את דגל חופש הביטוי במעצמה הסינית ולעורר את זעם המשטר במדינה .  ממשלת סין : " על גוגל לציית לחוקי המדינה או לשלם את המחיר "
 רגולטור האינטרנט של סין הצהיר היום כי על גוגל לציית לחוקי המדינה  " או לשלם את המחיר ",  אמירה שאינה מעוררת אופטימיות לגבי פשרה אפשרית בין ענקית האינטרנט לבין ממשלת סין בנוגע לסכסוך אודות הצנזורה והפלישה לפרטיות משתמשי גוגל .
" מי שרוצה לעשות משהו כנגד חוקי סין ,  אינו ידידותי ,  חסר אחריות ,  ויהיה עליו לשלם את המחיר ",  אמר לי איז'ונג ,  שר התעשייה וטכנולוגיות המידע של סין .  לי לא מסר פרטים על המגעים בין ממשלת סין לגוגל ,  בנוגע להצהרת גוגל בינואר כי בכוונתה להפסיק לשתף פעולה עם צנזורת האינטרנט בסין ,  ושוקלת להפסיק פעילותה בסין . " אם הם רוצים לעזוב זו הבחירה שלהם ",  אמר לי , " אך אם הם עוזבים ,  שוק האינטרנט הסיני ימשיך להתפתח ". 
לי התעקש כי ממשלת סין צריכה לצנזר את האינטרנט על מנת להגן על זכויות המדינה ואזרחיה . " אם יש מידע שפוגע ביציבות או באזרחים ,  כמובן שעלינו לחסום אותו ",  אמר .  בתגובה לתלונות גוגל כי הסינים פרצו לשירות הדואר האלקטרוני שלה ולמספר אתרים בינלאומיים גדולים אחרים ,  אמר לי כי ממשלת סין מתנגד לפריצה .  ממשלת סין דוחה האשמות כי סוכנויות ממשלתיות בסין אחראיות לפריצה . " אי אפשר למצוא ראיות להתקפות שכאלה .  ממשלת סין התנגדה ומנעה פריצות שכאלו פעמים רבות ",  אמר לי .
 מנכ"ל גוגל ,  אריק שמידט ,  אמר ביום רביעי בכנס אנשי מדיה באבו דאבי כי גוגל נמצאת במגעים עם ממשלת סין ,  וצופה לקבל החלטה בנוגע לסין בקרוב .  שמידט נמנע ממסירת פרטים ספיציפיים או הערכות לגבי משך הדיונים .
 
סין נגד גוגל :  המלחמה נמשכת
ענקית החיפוש ממשיכה להניף את דגל חופש הביטוי במעצמה הסינית ולעורר את זעם המשטר במדינה .  ממשלת סין : " על גוגל לציית לחוקי המדינה או לשלם את המחיר "
 
