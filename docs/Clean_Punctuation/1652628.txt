המנוחה עשתה לו טוב
לברון ג'יימס לא שיחק שבוע  ,  אבל חזר בגדול עם 26 נקודות ב-95:100 על פילדלפיה .  בוסטון התאוששה עם ניצחון על אינדיאנה
המנוחה עשתה ללברון ג'יימס רק טוב .  המלך של קליבלנד שב לפעילות הלילה  ( בין שישי לשבת )  אחרי היעדרות של שבוע וניצח לקאבס את משחק החוץ נגד פילדלפיה עם 95:100 גדול .  מלבד המשחק הזה ,  נערכו 11 נוספים ב-NBA כשבוסטון חוזרת לעצמה אחרי שני ההפסדים האחרונים ,  כשהפעם היא הביסה בלי קושי את אינדיאנה 103:122 .  לוס אנג'לס לייקרס וקובי בריאנט עבדו קשה נגד פיניקס אבל חזרו משם עם W גדול 96:102 .
 כל תוצאות הלילה :
 פילדלפיה - קליבלנד 100:95שארלוט - לוס אנג'לס קליפרס 98:106בוסטון - אינדיאנה 103:122מיאמי - שיקגו 95:108ניו אורלינס - דנבר 102:95דטרויט - וושינגטון 87:101מינסוטה - סן אנטוניו 103:85אוקלהומה - ניו ג'רזי נטס 102:104ממפיס - ניו יורק 112:119מילווקי - יוטה 87:95פיניקס - לוס אנג'לס לייקרס 102:96סקרמנטו - פורטלנד 110:94  ( ראה ידיעה נפרדת ) 
מי שדאג מהפציעה של לברון ג'יימס ,  שנאלץ לנוח שישה ימים אחרי שנפגע בקרסול ,  קיבל את הכוכב של קליבלנד במלוא הדרו כבר בתחילת המשחק חד כמעט כמו תמיד .  23 נקודות שלו לצד עשרה אסיסטים ושישה ריבאונדים השכיחו כמעט לחלוטין את היעדרותו .  בסך הכל הוא נעדר שני משחקים  ( באחד מהם הקאבס הפסידו )  ,  אבל מאזן החוץ המצוין של קליבלנד לא נפגע ,  כשזהו ניצחון 14 מ-19 משחקי החוץ האחרונים שלהם .
 מלבד ג'יימס גם מו וויליאמס נתן תפוקה יפה שכללה 21 נקודות ,  דלונטה ווסט הוסיף 17 ואנדרסון ורז'או קלע 12 והוריד 12 ריבאונדים ,  זאת ללא אנטון ג'יימיסון ,  שהחמיץ את הנסיעה בגלל פציעה בברך .  לפילדלפיה לא היה יותר מדי מה לתת למרות שהיא שמרה על משחק צמוד בו בלט בעיקר אנדרה איגודאלה ,  שסיים עם 30 נקודות ,  שבעה ריבאונדים וחמישה אסיסטים .  7:43 דקות לסיום הקאבס איזנו ל-85:85 אחרי סל של ג'מאריו מון ,  אבל ג'יימס קלע בהמשך חמש נקודות בזמן שהיריבה שלו נתקעה בהתקפה וסיימה עם עוד הפסד .
 בוסטון  ( 23:41 )  - אינדיאנה  ( 44:21 )  103:122
בוסטון עזבה את משחק הבית האחרון שלה נגד אינדיאנה אחרי הפסד נוסף ,  שני ברציפות ,  שגרם לאוהדים שלה להביע את מחאתם עם שריקות בוז .  השריקות הללו הדהדו כנראה בראשים של השחקנים ,  שסירבו לרדת עם הפסד נוסף וחוו משחק חד צדדי כמעט לחלוטין אחרי מחצית ראשונה מצוינת שלהם .
 פול פירס קלע 20 נקודות בשלושה רבעים ורייג'ון רונדו עזר לו כמו שצריך עם 16 נקודות ו-11 אסיסטים לפני שהצטרף לחמישייה של בוסטון ,  שראתה את הרבע האחרון מהספסל .  באינדיאנה הבולטים היו רוי היברט  ( 23 נקודות )  וטרוי מרפי  ( 17 נקודות ועשרה ריבאונדים )  ,  אבל הפייסרס המשיכו ברצף העגום שלהם שעומד על ניצחון אחד בששת המשחקים האחרונים .
 פיניקס  ( 26:40 )  - לוס אנג'לס לייקרס  ( 18:48 )  102:96
מלבד הניצחון המצוין ,  בלייקרס יכולים לשאוב לא מעט עידוד מהעובדה שכל חמשת שחקני החמישייה שלהם סיימו עם לפחות 15 נקודות נגד הסאנס .  קובי בריאנט הוביל את הקלעים שלה עם 20 נקודות ,  עשרה ריבאונדים ושמונה אסיסטים ,  למרות שהוא איבד שבעה כדורים .  פיניקס דווקא הייתה דומיננטית ברבע הראשון והשאירה את הלייקרס בפיגור 31:24 ,  אבל 15 נקודות בלבד ברבע השני הרסו לה את המומנטום ,  בעוד לוס אנג'לס דהרה לכיוון יתרון 46:53 במחצית .
 הלייקרס כבר הובילו ב-15 במהלך הרבע השלישי ,  אבל אז פיניקס ,  בראשות אמארה סטודאמייר  ( 29 נקודות ו-16 ריבאונדים )  ,  החלה לנגוס ביתרון ,  כשהרבע הסתיים ביתרון ארבע בלבד ללייקרס  ( 73:77 )  .  9:10 דקות לסיום המשחק פיניקס כבר הובילה 81:82 אחרי סל של לואיס אמונדסון ,  אבל מכאן שאנון בראון תרם נקודות מהקו וקובי סגר את הסיפור עם עוד ניצחון ללוס אנג'לס .
 כרמלו אנתוני בהחלט יכול לסמן עוד וי גדול עם עוד משחק אישי גדול שלו בדנבר .  זה נגמר עם 32 נקודות ,  12 ריבאונדים ושלושה אסיסטים ,  אך יותר חשוב מכך הוא התפוקה שלו ברבע האחרון ,  שהיה צמוד ,  כשהוא קלע 12 נקודות ,  מה שהאריך את רצף הניצחונות של הנאגטס לחמישה .  צו'נסי בילאפס היה טוב אף הוא עם 21 נקודות .  6:05 דקות לסיום המשחק עוד עמד על שוויון 86:86 ,  אבל השניים בשלב הזה נתנו את התפוקה ,  בזמן שג'וליאן רייט היה נקודת האור היחידה אצל ניו אורלינס .  דייויד ווסט היה המצטיין בשורות המפסידה עם 30 נקודות ושישה ריבאונדים ,  אבל לא היה טוב בדקות האחרונות .  
מינסוטה  ( 52:14 )  - סן אנטוניו  ( 25:38 )  103:85
מאנו ג'ינובילי שיחק אמנם רק 28 דקות ,  טים דאנקן רק 25 וטוני פארקר לא שיחק כלל .  עם כל הנתונים הללו הספרס דהרו לאחד הניצחונות הקלים שלהם העונה נגד אחת הקבוצות החלשות בליגה .  בזמן שהכוכבים נחו ,  ריצ'ארד ג'פרסון דאג לבלוט עם 19 נקודות ,  תשעה ריבאונדים ושלושה אסיסטים כשהוא פתח בחמישייה בפעם הראשונה משבעת משחקי הקבוצה האחרונים .  ג'ורג' היל בלט גם הוא עם 19 נקודות ושמונה אסיסטים ,  ודאנקן עצמו הסתפק ב-15 ושמונה ריבאונדים .  זהו הניצחון השישי משבעת המשחקים האחרונים של הספרס .  אצל מינסוטה בלט ווין אלינגטון עם 17 נקודות ,  כאשר קבוצתו רושמת הפסד שמיני ברציפות או אם תרצו הפסד מספר 14 מ-15 המשחקים האחרונים שלהם .
 מיאמי  ( 32:34 )  - שיקגו  ( 34:31 )  95:108
רגע לפני שהפלייאוף מגיע ,  מיאמי השיגה ניצחון כל כך חשוב ,  שמעלה אותה למקום השביעי במזרח ומוריד את שיקגו למקום התשיעי .  זו גם הסיבה שהמשחק היה צמוד ומלווה בלא מעט יצרים .  ג'רמיין אוניל קבע שיא עונתי עם 25 נקודות וקוונטין ריצ'ארדסון הוסיף 23 נגד הבולס ,  ששיחקו ללא דווין בראון ודרק רוז .  4:43 דקות לסיום מיאמי כבר הובילה 77:88 ,  אבל כשדווין וויד דהר לסל וסחט עבירה של בראד מילר ,  זה התחיל בצעקות שלא היה פאול ונגמר עם שלוש עבירות טכניות על ויכוחים מיותרים .
 וויל ביינום ידע שיש לו הזדמנות גדולה לנצל את הבמה שהוא מקבל כדי להראות מה הוא יודע בזמן שהוא קיבל את ההזדמנות על חשבון רודני סטאקי ,  שעדיין מתאושש מאירועי השבוע שעבר ששלחו אותו לבית החולים אחרי ההתעלפות .  ביינום חילק שמונה אסיסטים ברבע הראשון ,  ולמרות שקלע רק חמש נקודות ,  הוא סיים עם 20 אסיסטים ,  שיא קריירה שלו ,  כאשר שיא האסיסטים הקבוצתי שייך לאייזאה תומאס  ( 21 )  שרשם אותו נגד אותה וושינגטון אבל לפני 25 שנים .  הניצחון של דטרויט היה השני בתשעת המשחקים האחרונים ,  בעוד הוויזארדס הפסידו משחק שישי ברציפות .  הבולט בשורות המפסידים היה אנדריי בלאץ' ,  שקלע 23 נקודות .
 שארלוט  ( 31:33 )  - לוס אנג'לס קליפרס  ( 41:25 )  98:106
הבובקאטס רשמו ניצחון חמישי ברציפות ,  כשסטיבן ג'קסון חיפה על היעדרותו של ג'ראלד וואלאס ,  שבדרך כלל הרגיל את החברים שלו שכשהוא לא נמצא ,  הקבוצה מפסידה .  ג'קסון סיים עם 24 נקודות ,  בעוד בוריס דיאו קלע 16 ,  טייסון צ'נדלר הוסיף 13 וריימונד פלטון סיים עם 10 נקודות ו-11 אסיסטסים .  הקליפרס ,  מנגד ,  איבדו 23 פעמים את הכדור ,  כשרק בארון דייויס מציל מעט את המצב עם 24 נקודות ושבעה אסיסטים .
 ממפיס  ( 31:35 )  - ניו יורק  ( 43:22 )  112:119
הגריזליס כבר הובילו ב-29 הפרש ,  הורידו את הרגל מהגז וסיימו עם ניצחון מינימלי ,  שגם היה השלישי ברציפות שלהם והובילו את הניקס לעוד הפסד כואב .  זה החל עם 24:32 אחרי הרבע הראשון וצמח עד 42:63 במחצית .  הרבע השלישי היה צמוד  ( 31:31 )  ,  אבל הניקס הצליחו להוריד לחמש הפרש ברבע האחרון ,  כאשר נותרו 34 שניות לסיום ,  כשווילסון צ'נדלר קלע שתי נקודות .  מייק קונלי וזאק ראנדולף הלכו לקו והכריעו את ההתמודדות ,  שהפכה למעניינת דווקא בדקות האחרונות .  רודי גיי סיים עם 20 נקודות למנצחים ,  ביל ווקר  ( 21 נקודות )  בלט אצל המפסידים .
 32 נקודות לקווין דוראנט סידרו לאוקלהומה ניצחון חשוב נוסף נגד עוד אחת מהקבוצות החלשות בליגה .  זה היה גם הניצחון ה-16 מה-19 האחרונים של אוקלהומה ,  כאשר דוראנט עצמו ,  עם משחק מספר 36 שהוא עובר את רף 30 הנקודות ,  שבר את שיאו של ספנסר הייווד מ-1972/3 .  אוקלהומה עוד הובילה ב-15 הפרש כאשר נותרו 6:36 דקות על השעון ,  אבל הנטס הצליחו לחזור ,  אם כי זה לא הספיק .  דווין האריס היה הבולט בשורות המפסידים עם 19 נקודות ושמונה אסיסטים .
 מילווקי  ( 29:35 )  - יוטה  ( 23:42 )  87:95
26 נקודות ו-14 ריבאונדים של קרלוס בוזר לא הספיקו הלילה ליוטה ,  שנכנעה למילווקי ,  מה שמנע מהם ניצחון חמישי ברציפות .  ג'ון סלמונס קלע 24 נקודות וברנדון ג'נינגס הוסיף עוד 23 לבאקס ,  שהשלימו מצידם ניצחון חמישי רצוף ומומנטום מצוין לקראת תחילת הפלייאוף .  המחצית הראשונה היא זו שלמעשה הכריעה את המשחק כאשר מילווקי ירדה בסיומה ביתרון 40:48 .  שני הרבעים האחרונים היו שווים לגמרי  ( 23:23 ו-24:24 )  ,  מה שהשאיר את הפער בסיום .
 
המנוחה עשתה לו טוב
לברון ג'יימס לא שיחק שבוע  ,  אבל חזר בגדול עם 26 נקודות ב-95:100 על פילדלפיה .  בוסטון התאוששה עם ניצחון על אינדיאנה

