שני צעירים נהרגו בתאונה חזיתית באשדוד
תאונת דרכים קשה באשדוד :  שני צעירים נהרגו בתאונה חזיתית בין שני כלי רכב בצומת אמונים .  קיים חשש לחיי אחת משתי הפצועות שנפגעה באורח קשה בראשה ובבטנה
 ( צילום :  שי מכלוף ,  עריכה :  גדי וינסטוק ) 
צעירה בת 17 וצעיר בן 23 נהרגו אמש  ( שלישי )  בתאונה חזיתית בין שני כלי רכב בצומת אמונים סמוך לאשדוד .  צוותי מד"א וכיבוי אש שהגיעו למקום חילצו מהרכבים שתי פצועות נוספות ופינו אותן לבית החולים ברזילי באשקלון במצב קשה ובינוני .  המשטרה פתחה בחקירת נסיבות התאונה .  
יהודה גבאי ,  פראמדיק מד"א שהגיע למקום סיפר לוואלה !  חדשות שמדובר בתאונת חזית-צד בין שני כלי רכב פרטיים ושצוות מד"א שהוזעק למקום אחד מכלי הרכב היה מוטל בתעלה בצד הכביש . 
" בסביבות השעה 23:20 התקבלה קריאה במרחב מד"א לכיש על תאונה קשה בצומת אמונים .  למקום שוגרו שלוש ניידות טיפול נמרץ ושלושה אמבולנסים רגילים .  הצוות שהגיע למקום נראה תאונה בין שני כלי רכב חזית וצד כשרכב אחד היה מוטל הפוך בתעלה בצד הכביש ". 
גבאי סיפר ששני ההרוגים נסעו ככל הנראה בכלי הרכב שהיה מוטל בצד ,  כאשר גופת הצעירה נלכדה מתחת לרכב . " ברכב שהיה בתעלה היו שני נוסעים שנהרגו כאשר גופת ההרוגה היה לכוד מתחת למרכז הרכב .  אנשי מד"א הרימו בסיוע אזרחים שהיו במקום את הרכב והוציאו הגופה ",  סיפר .  שתי הפצועות מהתאונה ,  בגילאי 50 ו-70 לערך ושייתכן והן קרובות משפחה פונו לבית החולים ברזילי . " אחת נפצעה באורח בינוני והשנייה נפצעה באורח קשה עם פגיעות בבטן ובראש ,  וקיים חשש לחייה ",  אמר .
 עדכון ראשון :  24:35

שני צעירים נהרגו בתאונה חזיתית באשדוד
תאונת דרכים קשה באשדוד :  שני צעירים נהרגו בתאונה חזיתית בין שני כלי רכב בצומת אמונים .  קיים חשש לחיי אחת משתי הפצועות שנפגעה באורח קשה בראשה ובבטנה

