תאגיד טאטא ההודי מחפש טכנולוגיות ישראליות בתחומי המים והננו-טכנולוגיה
משלחת של בכירי התאגיד צפויה להגיע לישראל .  שר התמ"ת יצא אתמול להודו לקדם הסכמי סחר ומו"פ בין שתי המדינות
 >  >  תאגיד טאטא ההודי מתכנן שיגור משלחת בכירים לישראל לבחינת טכנולוגיות חדשניות - כך אמר בסוף השבוע ראוי ארורה ,  סגן נשיא ב-tqms ,  חטיבה בטאטא סאנס  ( tatasons )  ,  החברה בקבוצת טאטא ,  שאחראית על שיפור הערך המוסף של חברות התאגיד בהיבטי חדשנות ותחרותיות בינלאומית . " אנחנו רוצים לראות חברות ישראליות .  לצורך כך אנחנו שוקלים לצאת לישראל עם משלחת בכירים באירגון ",  הוסיף ארורה . " אחד התחומים שנבחן בישראל הוא מים ,  תחום שיוצר עניין גדול בהודו ובישראל .  אנחנו רוצים להיחשף לטכנולוגיות ישראליות .  תחום עניין שני בחשיבותו עבורנו הוא ננו-טכנולוגיה .  היינו רוצים להיחשף למחקר הישראלי בנושא ולהיפגש עם קרנות שמשקיעות בתחום .  תחום נוסף הוא מזון - ממזון טרי לאריזות מזון ",  הוסיף .  טאטא הוא אחד התאגידים הגדולים בהודו .  הקבוצה כוללת יותר מ-100 חברות וכ-350 אלף עובדים.היא פועלת ב-80 מדינות והכנסותיה ל-2007-2008 נעות סביב 62 מיליארד דולר .  לתאגיד פעילות בישראל בתחום התוכנה ,  באמצעות החברה הבת tcs ,  ושיתוף פעולה אסטרטגי עם התעשייה האווירית ,  שנועד להקים תעשייה ביטחונית דומה בהודו .  היקף ההשקעות המשותף הצפוי במיזם הוא כמיליארד דולר .  שר התמ"ת ,  בנימין בן אליעזר ,  יצא אתמול לביקור רשמי בהודו ,  במהלכו יפעל לפתיחת שיחות על הסכם סחר חופשי בין המדינות .  לשר נקבעו פגישות עם שרי החוץ ,  הסחר והחקלאות של הודו .  לשר מתלווה משלחת עסקית של חברות ,  שחלקן כבר פועלות בהודו וינסו לקדם עסקיהן במדינה - ביניהן אי.סי.איי טלקום ,  אלתא ,  אלביט מערכות ,  גאון אגרו ,  נטפים ,  נען דן ג'יין ,  מוטורולה ,  רפאל ומגל.הביקור הוא חלק מפעילות מרוכזת שמשקיע משרד התמ"ת באמצעות המינהל לסחר חוץ במדינות דרום מזרח אסיה ובהודו בפרט . " אני שואף להגדיל את היקפי הסחר בין המדינות ,  ולהשביח את תשתית הסחר בין ישראל והודו ,  המהווה מדינת מפתח בכלכלה העולמית ",  אמר בן אליעזר . " ננתאמץ כדי לקדם החלטה של ממשלת הודו על התחלת מו"מ עם ישראל על הסכם סחר חופשי .  הכוונה היא להשיג התקדמות בשיתוף פעולה טכנולוגי ,  במחקר ופיתוח תעשייתי ולקדם יוזמות בתחומי ביטחון פנים ,  תקשורת ,  תוכנה ,  מים וחקלאות ".  בינואר-אוקטובר 2009 ,  היקף הסחר עם הודו  ( ללא יהלומים )  ירד בכ-19% לעומת התקופה המקבילה ב-2008 ,  והסתכם בכ-1.4 מיליארד דולר .  בינואר-אוקטובר 2009 הודו מדורגת 15 בדירוג שותפות הסחר של ישראל  ( ללא יהלומים )  .  ב-2008 היקף הסחר בסחורות ללא יהלומים הסתכם בכ-2 מיליארד דולר - גידול של כ-60% לעומת 2007 .
 
תאגיד טאטא ההודי מחפש טכנולוגיות ישראליות בתחומי המים והננו-טכנולוגיה
משלחת של בכירי התאגיד צפויה להגיע לישראל .  שר התמ"ת יצא אתמול להודו לקדם הסכמי סחר ומו"פ בין שתי המדינות

