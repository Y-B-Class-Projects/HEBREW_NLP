זה לא מדע בידיוני :  אפשר להיות בלתי נראים
חוקרים פיתחו מכשיר אשר מאפשר להסתיר חפצים באמצעות כיפוף גלי האור .  בינתיים הצליחו להעלים חפצים קטנים אך בעתיד ניתן יהיה להפוך עצמים גדולים לבלתי נראים
בעתיד אולי נוכל להעלים את עצמנו באמצעות גלימה מיוחדת ולשוטט מבלי שנתגלה ,  בדיוק כמו בסדרת ספרי הפנטזיה  " הארי פוטר "  וכמו גיבור הספרים של און שריג , " דני דין - הרואה ואינו נראה ".  מדענים גרמנים הודיעו היום  ( חמישי )  כי יצרו  " גלימת היעלמות "  אשר מסתירה עצמים באמצעות כיפוף גלי האור .
" הגלימה "  היא בעצם מכשיר ,  אשר מסווה את העצם אותו רוצים להסתיר באמצעות כיפוף של גלי האור ובכך גורם לעצם להיעלם מהעין האנושית .  בצורה זו הצליחו החוקרים להעלים בליטה על משטח זהב והעלימו הן את הבליטה והן את המשטח עצמו .  המכשיר מורכב מעדשות מיוחדות ,  אשר מעקמות את גלי האור ומונעות ממנו מלהתפזר מהבליטה .  ממצאי החוקרים פורסמו במגזין המדע  " science ",  בו נטען כי בעתיד תאפשר הטכנולוגיה להפוך עצמים גדולים לבלתי נראים .
" זה מאוד מרגש ,  בגלל שהאנושות תמיד חשבה על הרעיון של בלתי נראות וגלימות היעלמות ",  אמר אחד החוקרים ,  טולגה ארגין ,  בראיון לרויטרס . " זו ההוכחה הראשונה לעיקרון ומראה שהטכניקה עובדת .  הוא הוסיף ,  כי יעברו שנים רבות לפני שניתן יהיה להעלים דבר גדול כמו אדם ,  מכונית או טנק באמצעות הטכניקה .
 
זה לא מדע בידיוני :  אפשר להיות בלתי נראים
חוקרים פיתחו מכשיר אשר מאפשר להסתיר חפצים באמצעות כיפוף גלי האור .  בינתיים הצליחו להעלים חפצים קטנים אך בעתיד ניתן יהיה להפוך עצמים גדולים לבלתי נראים

