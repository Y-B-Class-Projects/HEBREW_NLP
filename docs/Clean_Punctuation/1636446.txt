מכיר אחד ,  רוג'ר פדרר ? 
צונגה הדיח את דג'וקוביץ' ,  ויפגוש את השוויצרי ,  שניצח את דוידנקו ,  בחצי הגמר .  קאמבק אדיר לסרינה מול אזרנקה
רוג'ר פדרר הוכיח הבוקר  ( רביעי )  שוב את גדולתו כטניסאי הטוב בהיסטוריה ,  כשהעפיל לחצי גמר אליפות אוסטרליה אחרי ניצחון ענק על ניקולאי דוידנקו ברבע הגמר .  השוויצרי חזר מפיגור של מערכה ו-3:1 בשנייה ,  שינה את המומנטום לחלוטין והעפיל בפעם ה-23 ברציפות לחצי גמר בטורניר גראנד סלאם ,  הישג מדהים לכל הדעות .  בחצי הגמר יתמודד פדרר עם הצרפתי ג'ו ווילפריד צונגה ,  שהדיח את הסרבי נובאק דג'וקוביץ' בחמש מערכות .  
גם בנשים המדורגת מספר 1 בעולם ,  סרינה וויליאמס ,  הזכירה שוב מה מפריד בינה לבין שאר הטניסאיות ,  כשרשמה גם היא קאמבק ענק מול ויקטוריה אזרנקה בדרך לחצי הגמר .  נה לי הסינית הדיחה את אחותה הגדולה של סרינה ,  ונוס וויליאמס ,  ולראשונה בהיסטוריה יהיו שתי סיניות בחצי גמר גראנד סלאם .
 בינתיים הנציגות הישראלית בטורניר הסתיימה ,  לאחר שיוני ארליך ,  שהגיע עם ארנו קלמון הצרפתי עד לרבע גמר טורניר הזוגות ,  הודח מהטורניר אחרי הפסד 6:4 ,  1:6 ,  7:6 לצמד המדורג 2 בטורניר ,  דניאל נסטור הקנדי וננאד זימוניץ' הסרבי .  שובר השוויון המכריע היה מותח ,  והסתיים בתוצאה 6:8 לצמד היריב .
 כמו כן ,  אנדי רם ואלנה וסנינה הרוסיה סיימו את דרכם בטורניר הזוגות המעורבים האיזוטרי ,  אחרי שהפסידו ברבע הגמר 6:3 ,  6:4 לצמד המדורג 1 ,  קארה בלאק מזימבבואה ולאנדר פאאס מהודו .
 פדרר הגיע לחצי הגמר מול דוידנקו עם חשש כבד .  הרוסי המצוין נמצא בכושר נהדר ,  וגבר עליו פעמיים ברציפות בדרך לזכייה בשני טורנירים גדולים וחשובים - במאסטרס ובדוחא .  גם פתיחת המשחק הגבירה את החשש של פדרר ,  כשדוידנקו הציג יכולת מצוינת ועלה ליתרון 2:6 ,  1:3 ,  בעוד פדרר עצמו נראה כבד ולא מדויק .  
אבל אז פדרר התעורר ,  חזר להצליף בכדור בעוצמות ,  כיסה את המגרש באופן אבסולוטי וזכה ב-13  (  !  )  משחקונים ברציפות ו-47 נקודות מתוך 58 כדי להשלים מהפך מרשים .  המערכה הרביעית כבר הייתה צמודה יותר ,  וביתרון 4:5 פדרר הגיש לניצחון ,  אבל הרוסי שבר והשווה ל-5:5 .  פדרר לא נבהל ,  שבר שוב ועלה ל-5:6 ,  והשלים ניצחון נהדר 6:2 ,  3:6 ,  0:6 ,  5:7 תוך שעתיים וחצי .  
השוויצרי הכה 9 אסים אך הסתפק ב-35 ווינרים ,  אך ההבדל היה בשגיאות הלא מחויבות  ( 50 לרוסי מול 43 לרוג'ר )  ובניצול נקודות השבירה :  דידנקו שבר רק 5 מ-19 אפשרויות  ( 26 אחוז )  ,  פדרר ניצל 8 מ-14 הזדמנויות  ( 57 אחוז )  .
 פדרר יתמודד בחצי הגמר עם ג'ו ווילפריד צונגה ,  בשחזור של גמר הטורניר מ-2008 ,  לאחר שהאחרון גבר על נובאק דג'וקוביץ' - 6:7 ,  7:6 ,  6:1 ,  3:6 ,  1:6 .  בשנה שעברה דג'וקוביץ' פרש מהטורניר באותו שלב נגד אנדי רודיק ,  והפעם התכוון לתקן את הרושם ,  אבל לצרפתי יש עצבים גדולים וכושר טוב .  צונגה נאבק בסיבוב הקודם בקרב בן חמש מערכות מול ניקולס אלמגרו הספרדי ,  והוכיח שהמגרשים במלבורן עדיין מוציאים ממנו את המיטב .  הוא ניצח במערכה הראשונה בשובר שוויון ,  אבל הסרבי גמל בניצחון משלו בשובר שוויון ,  ונראה במומנטום טוב כשלקח את המערכה השלישית .  אלא שצונגה לא ויתר ,  ועם פיניש מטורף רמס את יריבו בדרך למפגש עם פדרר .
 את ההפתעה של הבוקר סיפקה לי נה הסינית ,  שהצטרפה לבת ארצה ז'י ז'אנג בין ארבע האחרונות אחרי שגברה 6:2 ,  6:7 ,  5:7 על ונוס וויליאמס והעפילה לחצי הגמר הראשון שלה בגראנד סלאם .  לראשונה בהיסטוריה יהיו שתי סיניות בחצי הגמר ,  והפעם הניצחון הסיני הגיע בתום משחק מותח שנמשך שעתיים ו-47 דקות ,  כשבסיומו המדורגת 16 הצליחה לשמור על ההגשה שלה במשחק מלא בשבירות ,  כשהיא מכה פורהנד מדויק ומנצלת את נקודת המשחק השלישית שלה . " זה היום הכי גדול בחיים שלי ",  אמרה לי הנרגשת ,  שתהפוך לסינית הראשונה בטופ-10 , " זה יום גדול לסין ,  וזה גם טוב לאוהדים .  פשוט שיחקתי את הטניס שלי .  אני חושבת שהלילה ארשה לעצמי לשתות בירה ". 
ההופעות של ונוס באוסטרליה תמיד התאפיינו בחוסר יציבות ,  וגם הלילה המדורגת שישית הרבתה לשגות  ( 53 שגיאות לא מחויבות )  ואיבדה את מכות ההגשה שלה תשע פעמים .  לי בת ה-27 ,  מנגד ,  הצליחה להתעלות בנקודות החשובות .  ונוס כבר הגישה לניצחון ביתרון 4:5 במערכה השנייה ,  אך הכתה ארבע שגיאות לא מחויבות ,  ולי ניצחה את השובר השוויון 4:7 כדי להשוות ל-1:1 .  גם את המערכה השלישית פתחה וויליאמס בתנופה ועלתה ל-0:2 ,  אבל לי השוותה ,  ובמצב של 5:5 שמרה על קור רוח ,  וניצחה שני משחקונים רצופים .  
את האכזבה הגדולה של הלילה רשמה ויקטוריה אזרנקה ,  שכבר הרגישה איך משלימה סנסציה ומדיחה את המדורגת ראשונה בעולם סרינה וויליאמס ,  אך בסופו של דבר האמריקאית עשתה את הקאמבק הצפוי  ( כפי שכבר עשתה עשרות פעמים בעבר בסבב )  וניצחה את הבלארוסית 6:4 ,  6:7 ,  2:6 .  אזרנקה ,  המדורגת שביעית בטורניר ,  הוליכה 4:6 ,  ו-0:4 במערכה השנייה ,  אבל אז סרינה הוכיחה את חוסנה המנטלי ,  החלה להכות בעוצמה ובדיוק שאפיינו אותה בימיה הגדולים  ( שלמעשה ,  עדיין נמשכים )  והשלימה את הניצחון הענק . 
" כבר חשבתי לעצמי מתי אני תופסת את הטיסה הביתה ",  אמרה סרינה על מה שהתחולל בראשה , " אני פשוט מופתעת מעצמי ".  סרינה סיימה את המשחק עם 17 אסים ו-57 ווינרים ,  כאשר המערכה וחצי הראשונות שלה מאופיינות בחוסר ריכוז וביותר מדי טעויות לא מחויבות  ( 37 בסך הכל ,  אך רובן ככולן בחלק הראשון של המשחק )  .  אזרנקה ,  מנגד ,  שהייתה רחוקה שני משחקונים מהעפלה מפתיעה ,  תסבול מנדודי שינה הלילה ,  אחרי ששוב קרסה ברגע האמת .  סרינה תפגוש בחצי הגמר את נה לי הסינית .  בחצי הגמר השני ייפגשו ז'סטין הנין וז'י ז'אנג .
 
מכיר אחד ,  רוג'ר פדרר ? 
צונגה הדיח את דג'וקוביץ' ,  ויפגוש את השוויצרי ,  שניצח את דוידנקו ,  בחצי הגמר .  קאמבק אדיר לסרינה מול אזרנקה

