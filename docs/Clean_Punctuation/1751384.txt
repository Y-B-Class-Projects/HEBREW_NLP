אחרי הנאצות :  צה"ל שוקל להציב שמירה על בית הפצ"ר
לאחר שהכתובת  " בוגד "  רוססה ליד ביתו של הפרקליט הצבאי הראשי מנדלבליט ,  בצה"ל שוקלים להציב עמדת שמירה סמוך לבית .  גורם צבאי :  ההיסטוריה לימדה אותנו מה השלב הבא אחרי שמכריזים על אישיות ציבורית כעל בוגד
בצה"ל שוקלים להציב עמדת שמירה סמוך לביתו של הפרקליט הצבאי הראשי ,  האלוף אביחי מנדלבליט .  זאת בעקבות ריסוס כתובות הנאצה שהתגלו הבוקר  ( רביעי )  ליד ביתו בפתח תקווה .  בין היתר רוססה על ביתו הכתובת  " בוגד ",  ועל הבניין שמול ביתו רוססה הכתובת  " גולדסטון ומנדלבליט - בוגדים ".  בנוסף ,  על שמשות כלי הרכב בשכונה הונחו כרוזים בהם נכתב : " בשכונתנו מתגורר הפרקליט הצבאי הראשי ..  .  אולם ,  בשונה משאר החיילים שמוסרים נפשם למעננו - אביחי רק מפריע ".  בנוסף נכתב בכרוזים  " מנדלבליט ,  אל תפריע לנו להילחם ",  ו-"הורד ידיך מחייל ישראלי ".  
" אחרי ריסוס הכתובות הבוקר אסור לקחת סיכונים ",  אמר גורם צבאי . " לצערנו ,  ההיסטוריה לימדה אותנו מה השלב הבא אחרי שמכריזים על אישיות ציבורית כעל בוגד ",  הוא הוסיף .  בצה"ל סירבו להגיב לדברים ואמרו כי  " מטבע הדברים ,  אין אנו מתייחסים לנושאים אלו ".  
ריסוס כתובות הנאצה מהווה הסלמה נוספת של גורמי ימין נגד האלוף מנדלבליט ,  אשר רואים בפעילותו להעמדתם לדין של לוחמים ממבצע  " עופרת יצוקה "  מעשה פסול .  מאז תום מבצע עופרת יצוקה החלו פעילי ימין ומתנחלים לנסות לסייע לחיילי צה"ל שהועמדו לדין בעקבות מעשים שביצעו במהלך פעילותם המבצעית בצבא .  בימין תולים את האשמה ב"מדיניות ההעמדה לדין "  בפרקליט הצבאי הראשי ,  האלוף אביחי מנדלבליט .  מנדלבליט זוכה לביקורת רבה גם על שיתוף הפעולה של הפרקליטות עם ארגוני שמאל ,  בהם ארגון זכויות האדם  " בצלם ". 
בתוך כך ,  המשנה לראש הממשלה ,  השר משה  ( בוגי )  יעלון  ( הליכוד )  ,  קרא להפסיק את ההתקפות האישיות נגד מנדלבליט .  לדברי יעלון , " כמי שפעל כל השנים להעדפת טיפול פיקודי על משפטי באירועים מבצעיים ,  אני מוצא לנכון לגבות את הפצ"ר ,  אלוף אביחי מנדלבליט ,  והרמטכ"ל ,  רא"ל גבי אשכנזי ,  על מדיניות התחקירים ,  החקירות הפליליות והגשת כתבי האישום בגין אירועי מבצע 'עופרת יצוקה' .  מהמידע שהובא לרשותי עלה ,  שהחלטת הפצ"ר להגיש כתבי אישום בשלושה אירועים שהתרחשו בעת המבצע היא החלטה נכונה ". 

אחרי הנאצות :  צה"ל שוקל להציב שמירה על בית הפצ"ר
לאחר שהכתובת  " בוגד "  רוססה ליד ביתו של הפרקליט הצבאי הראשי מנדלבליט ,  בצה"ל שוקלים להציב עמדת שמירה סמוך לבית .  גורם צבאי :  ההיסטוריה לימדה אותנו מה השלב הבא אחרי שמכריזים על אישיות ציבורית כעל בוגד

