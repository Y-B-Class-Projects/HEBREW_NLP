פרס נגד הרבנים : " יצרו משבר מוסרי במדינה "
 נשיא המדינה שמעון פרס יצא נגד הרבנים שקראו להימנע מהשכרה ומכירה של דירות לערבים : " יש לשמור על אופייה האמיתי ,  הדמוקרטי ,  היהודי והשוויוני של מדינת ישראל "
 נשיא המדינה שמעון פרס פרסם הבוקר  ( רביעי )  הודעת גינוי חריפה למכתב הרבנים הקורא להימנע מהשכרה ומכירה של דירות לערבים .  פרס אמר כי  " הודעת הרבנים בדבר איסור למכור דירות לערבים יוצרת משבר מוסרי יסודי במדינת ישראל ,  הנוגע למהותה ולתוכנה של המדינה כמדינה יהודית ודמוקרטית ". 
הנשיא הוסיף כי הוא  " לא רואה סתירה בין דמוקרטיה ליהדות .  כל אדם נברא בצלם אלוהים  זה אחד מעיקרי היהדות והבסיס לדמוקרטיה .  במדינת ישראל גרים אזרחים יהודים ואזרחים שאינם יהודים ולכולנו אותן זכויות  גם הזכות להיות שונה בן דת אחרת .  זכות זו קבועה במגילת העצמאות ובחקיקת הכנסת אשר קבעה את אופייה ,  התנהלותה ועדיפויותיה של מדינת ישראל ".  בסיום דבריו אמר פרס כי הוא  " קורא לשמור על אופייה האמיתי ,  הדמוקרטי ,  היהודי השוויוני של מדינת ישראל .  זה נוגע לחיינו ". 
ארגון אמנסטי אינטרנשיונל גינה אף הוא את הרבנים .  לפי הארגון , " עמדה זו ,  מטבע הדברים ,  מפלה באופן ישיר ומכוון את הציבור הפלסטיני בישראל ועלולה להוביל לתוצאות קשות .  המסר שקריאות אלו מעבירות לאזרחים פלסטינים ברחבי ישראל לא יכול להיות ברור יותר- האפליה נגד אזרחים פלסטינים המבקשים דיור מגובה על ידי הממסד הדתי ".  איתי אפשטיין ,  מנכ"ל אמנסטי אינטרנשיונל ישראל אמר כי  " ממשלת ישראל מוכרחה לנקוט בצעדים משמעתיים נגד הרב אליהו ועובדי מדינה אחרים המטיפים לגזענות ". 
אתמול גינה גם ראש הממשלה בנימין נתניהו בחריפות את הרבנים ואמר כי  " יש פסוק שאומר - ואהבת את הגר ותורה אחת תהיה לכם ,  לגר ולאזרח הארץ .  אזרחי הארץ הם יהודים ויש בינינו לא יהודים .  איך היינו מרגישים אם מישהו היה אומר - לא למכור דירה ליהודים ?  היינו מתקוממים ואנחנו מתקוממים על כך כשאומרים זאת במחוזות שכנים .  אסור שדברים כאלה יאמרו - לא על יהודים ולא על ערבים .  אסור שהם יאמרו בשום מדינה דמוקרטית ובמיוחד לא במדינה יהודית ודמוקרטית שמכבדת את המוסר של מורשת ישראל והתנ"ך .  על כן מדינת ישראל דוחה את הדברים הללו על הסף ". 

פרס נגד הרבנים : " יצרו משבר מוסרי במדינה "
 נשיא המדינה שמעון פרס יצא נגד הרבנים שקראו להימנע מהשכרה ומכירה של דירות לערבים : " יש לשמור על אופייה האמיתי ,  הדמוקרטי ,  היהודי והשוויוני של מדינת ישראל "
 
