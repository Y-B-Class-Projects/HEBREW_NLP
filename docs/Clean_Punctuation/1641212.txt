מכשיר סמסונג לשימושיים בסיסיים בלבד 
בדקנו
 >  >  מכשירי סלולר חדשים שאינם דור 3 נדירים למדי בישראל ,  ולמרות מה שהחברות רוצות שנחשוב ,  לא כולנו זקוקים באמת למהירות גלישה מופלגת .  יש אנשים שיוותרו עליהם בשמחה לטובת מכשיר דור 2.5 נוח ואיכותי .  סמסונג לא שכחה את קהל הלקוחות הזה ,  ומביאה לנו הפעם את nova c3053 ,  שנמכר ברשתות אורנג' וסלקום .   זהו מכשיר דור 2.5 בתצורת סליידר ,  הכולל מסך בגודל 2 אינץ' ,  נגן מוסיקה ,  מצלמת vga ,  רדיו ,  קישורית בלוטות' סטריאופונית וחריץ הרחבה לכרטיס micro-sd ,  עד לנפח של 8 ג'יגה-בייט .  המכשיר שוקל 86 גרם ,  גודלו סטנדרטי והוא מעט עבה .  האחיזה והדיבור בו נוחים מאוד והמכשיר יושב בכיס בנוחות .  כל השיחות שביצענו נשמעו מצוין ,  וגם בצד השני של השיחה נשמענו היטב .  עוצמת האפרכסת כה גבוהה ,  עד שבכמה מקרים נאלצנו להנמיך את עוצמת הקול .  גם הספיקר מפיק עוצמה גבוהה ,  אך לא מצטיין בנגינת מוסיקה .  מבחינת נוחות התפעול ,  המכשיר עושה עבודה לא רעה :  המקשים גדולים ונוחים ,  מנגנון הסליידר חזק והממשק פשוט לתפעול  ( אם כי מיושן למדי )  .  המסך פחות מוצלח :  הוא קטן מדי בשביל גלישה או צפייה בתמונות והרזולוציה שלו נמוכה .  המכשיר מצויד אמנם בכל יכולות המדיה הסטנדרטיות  ( מצלמה ,  נגן מוסיקה ,  וידיאו ורדיו )  ,  אך קשה לכנותו מכשיר מולטימדיה אמיתי ,  משום שיכולות המולטימדיה שלו הן ברמה בסיסית בלבד .  המצלמה מפיקה תמונות וסרטונים באיכות תיעודית לכל היותר ,  ולא יתאימו להדפסה או להצגה על מסך המחשב .  נגן המוסיקה דווקא ידידותי ונוח ,  עם אפשרות לנגינה ברקע ,  ובזכות האפשרות להוסיף זיכרון תוכלו להשתמש במכשיר כנגן מוסיקה לעת מצוא .  אל תבנו על המכשיר לגלישה ברשת :  מלבד מהירות הגלישה הבסיסית ,  הוא גם מצויד בדפדפן שמתאים בעיקר לגלישת wap ,  וגם המסך הקטן לא מקל על המלאכה .  לא מצאנו תמיכה באימייל במכשיר .  כמו במכשירי דור 2.5 אחרים ,  דווקא הסוללה הסבה לנו נחת :  היא הספיקה לכשלושה ימים עם שימוש סביר ללא טעינה .  בעד :  לוח מקשים נוח ,  עוצמת קול גבוהה ,  חריץ הרחבה לכרטיס זיכרון ,  חיי סוללה ארוכים ,  קל משקל ,  עיצוב נאה ועמידות גבוהה .  נגד :  מצלמה מיושנת ,  רזולוציית מסך נמוכה ,  כרטיס זיכרון לא כלול בערכה .  שורה התחתונה :  מכשיר סליידר נאה ,  נוח ופשוט לשימוש .  יכולות המולטימדיה שלו בסיסיות והוא מומלץ לאלה שעיקר השימוש שלהם בסלולרי הוא לשיחות והודעות .  מחיר :  אורנג' :  1,404 שקל ;  סלקום :  936 שקל ,  חנויות :  750 שקל ציון :  7.8 - אתר wisebuy.co.il מסייע בקבלת החלטות קנייה באמצעות מדריכי קנייה ,  סקירת מוצרים והשוואת מחירים

מכשיר סמסונג לשימושיים בסיסיים בלבד 
בדקנו

