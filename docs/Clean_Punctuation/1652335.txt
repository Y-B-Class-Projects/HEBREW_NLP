כ-8,000 אנשים ביקרו עד כה בחנות ;  צפי לפדיון יומי של 3 מ' ש'
לפי הערכות ,  עד סוף היום יבקרו בחנות כ-15,000 איש ;  מאות צרכנים עדיין ממתינים מחוץ לחנות
כ-6,000 אנשים ביקרו עד כה בחנות h & m בקניון עזריאלי בתל אביב .  הצפי הוא כי עד תום הפעילות היום בחצות יבקרו בחנות כ-15 אלף איש ,  כך אמר ל-themarker מנכ"ל מרכז עזריאלי ,  ארנון תורן .  לדברי מקורבים ,  החנות תסיים את היום עם פידיון של כ-3 מיליון שקל.מחוץ לחנות עדיין מחכים מאות אנשים בתור .  עובדי החנות מנסים להקל על הממתינים ומחלקים להם שתייה קרה ומגזינים לקריאה .  זמן ההמתנה הממוצע בתור לקופות הינו למעלה משעה.הלחץ הורגש לא רק בחנות :  הנהלת הקניון מסרה כי כל מקומות החנייה  ( כ-3,500 )  היו תפוסים כבר משעות הבוקר המוקדמות וכוח האדם בצוות האבטחה תוגבר ב-30% במטרה להתמודד עם העומס .  במהלך היום נסגר החניון לרבע שעה כתוצאה מעומס ." אני לא זוכר כזו היסטריה מאז שפתחנו את הקניון ב-1998 .  אני מניח שהיום יבקרו בקניון כ-65 אלף איש לעומת 40 אלף איש ביום רגיל ",  סיפר תורן .  לדבריו ,  מאז כניסת גאפ לקניון עזריאלי לפני כשבועיים וחצי ניכר גידול רב במכירות הקניון ." אנחנו רואים גידול של 10% במכירות באופנה לעומת חודש קודם וגם שינוי באוכלוסיה .  החנות הביאה גם לגידול בכלל רשתות האופנה ואף הגדילה ב-15% את המחזורים של בתי הקפה והמסעדות .  אם היו דעות על כך שפתיחת החנויות החדשות תפגע בעסקים הקיימים ,  אנחנו רואים שזה בדיוק הפוך ",  הסביר תורן.הגידולים במכירות ובמספר המבקרים צפויים להתגבר ,  לדברי תורן ,  בעקבות כניסת h & m לקניון . " אני מניח שעד אחרי פסח נראה כ-80 אלף מבקרים ביום - פי שניים מיום רגיל - ואני מעריך שנראה גידול ממוצע של 20% במכירות בשנה הקרובה בקניון עזריאלי לעומת השנה הקודמת ". 

כ-8,000 אנשים ביקרו עד כה בחנות ;  צפי לפדיון יומי של 3 מ' ש'
לפי הערכות ,  עד סוף היום יבקרו בחנות כ-15,000 איש ;  מאות צרכנים עדיין ממתינים מחוץ לחנות

