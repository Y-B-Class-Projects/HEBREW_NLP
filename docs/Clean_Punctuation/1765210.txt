אפליקציה ב-500 אלף דולר
 >  >  לפני השקת האייפון בישראל שיערנו כי לא ירחק היום ולכל חברה גדולה במשק כמעט תהיה אפליקציית אייפון .  ואכן ,  כמעט מדי יום מודיעה חברה נוספת על פיתוח אפליקציה לאייפון .  מלבד אפליקציות כבדות של בנקים ,  למשל ,  רולדין הודיעה באחרונה על אפליקציה להזמנת סופגניות לחג החנוכה ,  שטראוס הוציאה אפליקציית מתכונים לחג השבועות ורשת מוזס מאפשרת להזמין המבורגרים לבית ישירות מהאייפון .  גם לאייל גולן יש אפליקציה משלו ,  והרשימה עוד ארוכה .  לקדחת הפיתוח הזאת יש גם השלכות כספיות ,  כפי שמסביר דוד כץ ,  מנכ"ל חברת הפיתוח blue bamboo : " אפשר לחלק את האפליקציות לכמה סוגים .  ישנן אפליקציות גימיקיות שיווקיות ,  כמו אפליקציית המתכונים של סוגת ואפליקציית שוקו shock של תנובה ,  שבה מנפחים שקית שוקו וירטואלית בנשיפה .  יש אפליקציות מסורתיות יותר של חברות בתחום האינטרנט כמו 'הארץ' או yad2 ,  שהן הרחבות לנוכחות באינטרנט .  ישנן אפליקציות לעסקים מתחומים שאינם מסורתיים לאייפון כמו אפליקציה למוזיאון המדע בחיפה שעשינו באחרונה ועוד אפליקציות לרשתות מזון .  לבסוף ,  ישנם סטארט-אפים ויזמים עם יישום שהוא מבוסס על פלטפורמת האייפון או אייפד ,  כמו israel radio ,  שהיא אפליקציה בתשלום להאזנה לתחנות רדיו ישראליות ".  כץ מסביר כי לפתח אפליקציה בסיסית יכול לעלות 5,000 דולר ,  ואילו פיתוח אפליקציה מורכבת יעלה 25-50 אלף דולר .  יוניסל פיתחה באחרונה אפליקציה ל-yes ב-500 אלף דולר .  נראה כי הרבה כסף מתגלגל בתעשייה הזאת .
 
אפליקציה ב-500 אלף דולר
nan
