התחזקות היצוא של גרמניה והולנד - בזכות היתרון התחרותי
ניו יורק טיימס  >  >  היורו היטיב עם היצואנים הגרמניים ,  ונראה שהוא ימשיך להיטיב עמם גם בשנה הקרובה .  הוא גם היטיב עם הולנד ,  שהיתה היצואנית הרביעית בגודלה בגוש היורו ב-2000 וכיום היא השנייה .  ואולם צרפת ואיטליה סבלו בעשור האחרון מנפילה בנתח שלהן ביצוא האירופי  ( ראו תרשים )  .  הנתונים שמציגה סוכנות הסטטיסטיקה של האיחוד האירופי ,  יורוסטאט - מגלים כי לאחר עלייה במשך עשור ,  אחראי היצוא הגרמני ליותר מרבע מהסחר בתוך גוש היורו .  הנתח של גרמניה ביצוא מגוש היורו לשאר העולם הוא אף גדול יותר וכיום הוא 36% .  יצירתו של איחוד מוניטרי רחב היתה אמורה לעודד את הסחר בתוך גוש היורו ,  משום שחברות יכלו לחתום על חוזים מבלי לדאוג בנוגע לשערי מטבע שונים ,  בדיוק כפי שחברות ממסצ'וסטס יכולות לסחור בקלות עם חברות מקליפורניה .  נראה שהמעבר ליורו סייע למדינות שהצטרפו לגוש היורו בעשור האחרון ,  במיוחד לסלובניה ולסלובקיה .  שתיהן אינן יצואניות גדולות ,  אך חלקן ביצוא הכולל של הגוש עלה בחדות בשנים האחרונות .  הנתח של אירלנד - מהחברות המקוריות בגוש - ביצוא מגוש היורו ,  נפל לאחר שכלכלתה נהפכה למונעת יותר על ידי הבועה בשוק הנדל"ן ופחות תלויה במגזר היצוא .  היצוא מאירלנד התחזק לאחר שפקיעת הבועה הובילה לקיצוצי משכורות ולשימת דגש חדש על מסחר .  הנתח של יוון ביצוא מגוש היורו ,  שהיה קטן גם הוא ,  ירד בתקופה שלפני המשבר על רקע התייקרות בעלויות .  יוון שמרה על נתח היצוא שלה .  פורטוגל איבדה נתח ביצוא למדינות אחרות בגוש היורו ,  אך עלתה מעט בנתח היצוא למדינות שמחוץ לגוש .  הצמיחה הכלכלית של אירופה דישדשה במשך רוב העשור האחרון .  לפי הנתונים ,  היצוא למדינות שמחוץ לגוש עלה בקצב מהיר יותר מאשר היצוא למדינות בתוכו .  ב-2000 ייצאו מדינות גוש היורו מוצרים בסך 1.06 טריליון יורו  ( 975 מיליארד דולר לפי שער המטבע הנוכחי )  אחת לשנייה ,  ורק מוצרים בשווי של 999 מיליארד יורו - למדינות מחוץ לגוש .  עד 2008 עלו הנתונים ל-1.55 טריליון יורו  ( 2.3 טריליון דולר )  למדינות בתוך גוש היורו ,  ו-1.57 טריליון דולר למדינות מחוץ לו .  ב-2009 נפלו שני הנתונים האלה ב-18% ,  אך הנפילה במסחר בתוך גוש היורו היתה גדולה מעט יותר .  השינוי בנתח היצוא של הכלכלות הגדולות בגוש היורו משקף את השינוי במידת התחרותיות של כלכלותיהן במשך התקופה .  העלויות במדינות מסוימות התייקרו בקצב מהיר יותר מאשר במדינות אחרות ,  וכך פגעו ביצוא ועודדו את היבוא .  הנתח של צרפת במסחר בתוך גוש היורו נפל ל-13.4% בלבד ב-2009 ,  לעומת 17% ב-2000 ;  הנתח של איטליה נפל מ-11.9% ב-2000 ל-10.1% ;  איטליה נהגה לשפר את מעמדה התחרותי מדי פעם באמצעות הפחתת ערכה של הלירה ,  אך מהלך כזה נהפך לבלתי אפשרי לאחר שאימצה את היורו .  גרמניה ,  לעומת זאת ,  עשויה להמשיך ליהנות מעלייה בנתח שלה בסחר בגוש היורו .  הבעיות שמהן סובלות כמה ממדינות אירופה - שנגרמו באופן חלקי כתוצאה מהנפילה במעמדן התחרותי - הרתיחו את הגרמנים ,  שחוששים כי ייאלצו לשלם על חילוצן .  ואולם הבעיות האלה גם הובילו לירידה בערכו של היורו ביחס לדולר ולמטבעות אחרים ,  ולכן הפכו את היצוא הגרמני לתחרותי אפילו יותר .
 
התחזקות היצוא של גרמניה והולנד - בזכות היתרון התחרותי
nan
