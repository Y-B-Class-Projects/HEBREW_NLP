 " צפויה פה קטסטרופה "
 אוכל לא זורקים - אלא אם כן אין מי שיקטוף אותו מהשדה  ?  אלפי טונות של תוצרת חקלאית ליצוא נזרקה בחודשים האחרונים למזבלות בגלל מחסור בידיים עובדות  ?  הממשלה מסירה אחריות - והחקלאים בוכים  ?  הצרכנים ,  אגב ,  נהנים מירידת מחירים
 >  >  עבור מי שחונך וגדל על משפטים כמו  " אוכל לא זורקים ,  בהודו יש ילדים רעבים ",  התמונות שפורסמו השבוע בתקשורת - של ערימות פלפלים ,  עגבניות ומלונים המרקיבים בוואדיות ובמזבלות בערבה - מקוממות במיוחד .  הן מרגיזות עוד יותר בימים אלה שלפני הפסח ,  כשעשרות ואולי מאות אלפי נזקקים ייאלצו לקבל תרומות מזון מכל הבא לעגלות הקניות שלנו .  בחודשים האחרונים הושלכו להערכת החקלאים בערבה 15-16 אלף טונות של ירקות המיועדים ליצוא למזבלות .  הסיבה לכך היא חוסר בעובדים שיקטפו את היבולים ויאספו אותם - לאחר ש-500 עובדים תאילנדים עזבו את משקי הערבה וחזרו לארצם ,  ולא הוחלפו באחרים .  החקלאים מכנים זאת  " שמים סגורים ".  החישוב הכלכלי מעלה שעד סוף עונת היצוא החקלאי ייאלצו חקלאי הערבה לספוג הפסד הכנסה של 50 מיליון שקל - ובמונחי תל"ג למשק :  150 מיליון שקל .  כמה משפחות צעירות העוסקות בשנים האחרונות בחקלאות בערבה כבר הודיעו לראשי היישובים שבהם הן מתגוררות כי הן רוצות לעזוב את הערבה בשל המצב הקשה שאליו נקלעו .  בינתיים ,  מצוקתם של החקלאים אינה מגיעה לכיסי הצרכנים .  נהפוך הוא :  המשבר בחקלאות - שנמשך כבר מתחילת 2009 ובמהלכו נסגרה תנועת העובדים מתאילנד כמעט לחלוטין - לא רק שלא גרם לעליית מחירים ,  אלא שבחודשים האחרונים מחירי הירקות בשוק המקומי דווקא ירדו .  גם כאן הסיבה היא מחסור בכוח אדם - עשרות אלפי טונות של תוצרת חקלאית שלא נקטפה במועד נפסלו ליצוא ומציפים את השוק הישראלי .  מצוקה כלל ארצית המצוקה בידיים עובדות בענף החקלאות מורגשת בכל חלקי המדינה ,  ולא רק בערבה .  אלא שבאזורים הקרובים למרכז קל יותר להעביר לשוק המקומי תוצרת שנפסלה ליצוא ,  ולא להשליכה לפח .  ובכל זאת ,  הנזק הכלכלי לישראל כבד :  הנזק הכולל לתל"ג מפסילת ירקות ופירות ליצוא עשוי להגיע למאות מיליוני שקלים .  הפער בין מספר העובדים הזרים שהיו אמורים לעבוד בחקלאות בישראל ב-2010 למספרם בפועל מגיע לכ-3,000 .  שורשי מצוקת כוח האדם הנוכחית בחקלאות נעוצים בהמלצות של ועדה בינמשרדית שהקימה הממשלה ,  בראשות המשנה לנגיד בנק ישראל ,  פרופ' צבי אקשטיין .  ההמלצות ,  שהוצגו ב-2007 ,  קבעו כי העובדים הזרים מתחרים בישראלים על מקורות התעסוקה ובכך מחריפים את האבטלה בישראל .  מדובר באלפי אנשים המועסקים בשכר נמוך ,  כמעט בלי תנאים סוציאליים ,  שיוצרים כיסי עוני המדרדרים אליהם את החלקים החלשים באוכלוסייה המקומית .  בעקבות המלצות ועדת אקשטיין החליטה הממשלה לצמצם בהדרגה את מספר העובדים הזרים בחקלאות ,  תוך תמרוץ הישראלים להחליפם ,  וכן להשקיע מיליארדי שקלים במיכון - במטרה להקטין את התלות של הייצור החקלאי בעבודת כפיים .  החקלאים שיתפו פעולה וחתמו עם הממשלה הסכם שלפיו יקטן בהדרגה מספר התאילנדים במשקיהם בכפוף להטמעת המיכון .  לפי ההסכם ,  אמורים היו להיות בישראל בימים אלה 26 אלף פועלים ,  אך בפועל נמצאים כ-22-23 אלף בלבד .  אז מי אשם ?  החקלאים וארגוניהם מגלגלים את האחריות אל הממשלה ,  ובעיקר למשרד הפנים והעומד בראשו השר אלי ישי  ( ש"ס )  .  לטענתם ,  הממשלה מתחמקת בתואנות שונות ומשונות מלמלא את התחייבותה בהסכם עמם .  חיזוק לטענתם אפשר למצוא בהוראה שניתנה בראשית פברואר על ידי משרד הפנים להקפיא לחלוטין עד הודעה חדשה את כניסת התאילנדים לישראל .  הסיבה :  המשרד בוחן מחדש את היקף המחסור בעובדים במשקים חקלאיים רבים ,  לעומת עודף עובדים במשקים אחרים ,  ומעוניין לבנות מערך איזון בנושא .  מנגד ,  מנכ"ל משרד ראש הממשלה ,  אייל גבאי ,  טוען כי הממשלה חפה מכל אחריות לבעיה - ומקורה בכלל בתאילנד עצמה :  המחסור נובע מ"טעמים שונים שעניינם קשיים במדינות המוצא של העובדים ,  וממשלת ישראל אינה אחראית למימוש האישורים שהונפקו לחקלאים להעסקת העובדים ולהסרת חסמים שאינם תלויים בה ".  החקלאות תעבור לתאילנד כך או כך ,  על התובנות ,  המסקנות וההמלצות של דו"ח אקשטיין יש מערערים לא מעטים .  ועדה מקצועית בראשות פרופ' איל קמחי מהמחלקה לכלכלה חקלאית ומינהל בפקולטה לחקלאות באוניברסיטה העברית ,  פירסמה בדצמבר 2009 דו"ח שהוזמן על ידי החברה הממשלתית ליצוא חקלאי אגרקסקו ,  השולל את הקביעה העיקרית של ועדת אקשטיין ,  שלפיה קיימת חלופיות מלאה בין העובדים הזרים בחקלאות לישראלים .  ועדת קמחי מצאה כי השכירים הישראלים בחקלאות מועסקים בעבודות שונות לחלוטין מאלה שבהן מועסקים העובדים הזרים ,  ועל כן שני סוגי העובדים משלימים אלה את אלה ולא תחליפיים .  לכן ,  על פי דו"ח קמחי ,  המאמצים לגייס ישראליים לחקלאות עלו בתוהו .  בנוסף ,  הוועדה מצאה כי העלייה במספר הזרים המועסקים בחקלאות לא גרמה לירידה במספר הישראלים המועסקים בתחום ,  והזהירה כי הקטנת מספר העובדים הזרים תביא להקטנת הייצור החקלאי ולהתייקרות חדה של התוצרת בשוק המקומי .  לפי הוועדה ,  יהיה גם צורך לייבא לישראל תוצרת טרייה בעונות מסוימות ,  כך שהעלייה במחירי התוצרת תגדל עוד יותר .  עוד קבע דו"ח קמחי כי ועדת אקשטיין המעיטה בחשיבותה של הפגיעה בהעסקת העובדים הזרים בענפים הקשורים לחקלאות ,  כגון הובלה ,  שיווק ,  יצוא ופיקוח .  הוועדה הזהירה מפני פגיעה בתעסוקה ,  מפני שהסטטיסטיקה מראה כי כל עובד בחקלאות מאפשר העסקת 2.5 עובדים בעבודות המשרתות את החקלאות .  בהיעדר ידיים עובדות ,  אומרים בענף החקלאות ,  עלולה להתרחש תופעה של נדידת החקלאות מישראל למדינות המזרח הרחוק .  במלים אחרות ,  אומרים החקלאים ,  מי שלא ירצה את העובדים התאילנדים כאן ,  ייאלץ להשלים עם מעבר של חוות חקלאיות מישראל לתאילנד ,  לסין או לבורמה .  בענף הפרחים התהליך הזה כבר מתרחש .  מגדלי פרחים בישראל מקימים חוות פורחות בקניה ,  אתיופיה ,  טנזניה ומדינות נוספות באפריקה וענף גידול הפרחים בישראל ,  שהיה בעבר פאר היצוא החקלאי הישראלי - מצטמצם ודועך . " הפסדתי כ-300 אלף שקל מתחילת העונה ">  >  מאז תחילת העונה  ( נובמבר )  זרק גמליאל 25-30 טונות של פלפלים משדותיו , " לא לאשפה אלא למפעלי תעשייה שהופכים את התוצרת שלי לשימורים או לרסק ",  הוא אומר .  להערכתו ,  הנזק הכספי שנגרם לו בעקבות זאת הוא 250-300 אלף שקל . " אושרו לי תשעה עובדים ל-2010 ,  אבל מועסקים אצלי רק שישה כי אשרת העבודה של שלושה עובדים פגה החודש .  המיכון ,  ככל שיהיה מתקדם ,  מתאים לשלב הסופי של העבודה החקלאית ,  הכולל מיון ואריזה .  בשדה ,  לצערי ,  אין מיכון שיחליף את העובדים שעוסקים בנטיעה ,  ריסוס קטיף או גיזום . " אפשר להעסיק ישראלים רק בתפקידי ניהול .  ואכן ,  השגתי שני קיבוצניקים המנהלים את בית האריזה שלי .  אבל לעבודה הבסיסית בשדה ,  הכוללת הכנת החלקה לעיבוד ,  עקירה ,  פינוי גזם ופריסת יריעות ניילון - עבודה הנעשית בעיקר בקיץ - אף ישראלי לא מוכן לבוא .  אפילו לתפקיד מלגזן לא מצאתי ישראלי ".  גמליאל לא מתכוון לנטוש את החקלאות : " אני אמשיך ,  אך עם ייאוש ,  כי כמה אפשר להתמודד מול פקידי הממשלה ?  אפשר להתפרנס כאן טוב ,  אבל חסר אמצעי הייצור העיקרי - ידיים עובדות .  בלי עובדים אי אפשר לבנות כאן עתיד .  חשבנו להביא לכאן עובדים מירדן ,  אבל הירדנים לא מוכנים לעבוד בחקלאות ".  אמנון גמליאל גיל :  52 מצב משפחתי :  נשוי + 2 מגורים :  מושב צופר ,  בערבה התיכונה ,  מאז 86' ותק בחקלאות : " משחר ילדותי ,  כבן לחקלאים במושב אליקים "  גידולים :  פלפל ,  בעיקר ליצוא  " ויתרתי אפילו על בדיקה רפואית ">  >  למשפחת שחק חסרים שני עובדים : " אושרו לנו שבעה עובדים תאילנדים ,  אך כרגע יש רק חמישה ",  מספרת שחק . " אנו גם מעסיקים 3 ישראלים יהודים .  האחד מנהל את בית האריזה והשניים האחרים עובדים בחממת עגבניות השרי .  אנחנו גם מעסיקים חמישה עובדים בדואים ,  אבל הם עובדים רק עד 14:00 . " היינו שמחים אילו פלוגה אחת של משוחררי צה"ל היתה באה לעבוד במשק .  העבודה בחקלאות נחשבת למועדפת ומזכה אותם במענק של אלפי שקלים ,  בנוסף למשכורת הרגילה .  פנינו לצבא וגם ישירות לחיילים משוחררים ,  אך לא היו תוצאות ".  לדברי שחק ,  המיכון לא פותר את המצוקה : " אנו קונים מיד כל מכונה שיוצאת ,  הבעיה היא שהמיכון מתאים למשימות מסוימות בלבד - ופה דרושה עבודת ידיים עדינה ובעיקר דייקנית . " בגלל המחסור בעובדים נאלצנו לעכב את תחילת הקטיף ,  מה שגרם להתרככות הגידולים ולפסילתם ליצוא .  אנחנו מחזיקים מעמד מבחינה כלכלית הודות לכך שאני מקריבה את השבתות למען העבודה החקלאית ואיננו יוצאים לחופשה משפחתית .  אני גם לא יוצאת לבדיקה רפואית שנקבעה לי בבאר שבע .  אנחנו לא נעזוב את החקלאות .  אנו חקלאים מבחירה ".  נועה שחק גיל :  38 מצב משפחתי :  נשואה + 3 מגורים :  חצבה ,  בערבה התיכונה ,  מאז 2001 ותק בחקלאות : " כל חיי הבוגרים ".  בעלת תואר שני בבוטניקה חקלאית גידולים :  קישואים ,  פלפל הולנדי ,  עגבניות שרי  " ב-31 במאי אסגור את הבסטה ">  >  למושב עין יהב הגיע מזור ב-1965 כחייל ,  כאשר המקום היה עדיין רק היאחזות נח"ל .  השנה ,  אחרי 45 שנה ,  הוא מתכוון לסגור את משק התבלינים שלו . " תרשום :  ב-31 במאי אני סוגר את משק התבלינים שלי ,  שהוא מותג .  ייתכן שאפסיק את גידול המלונים והחצילים כי עם 13 פועלים אי אפשר להחזיק בחיים 90 דונמים .  יכול להיות גם שאעזוב לאזור אחר בארץ ,  אבל גם ניו זילנד באה בחשבון .  שם התנאים לחקלאים מצוינים ".  למזור אושרו 16 פועלים מתאילנד ,  אך בפועל מועסקים רק 13 . " ב-2009 היו לי 25 פועלים תאילנדים .  כאשר תגיע המכונה שמסוגלת לייעל את הקטיף ,  ההדליה ,  הסירוק והריסוס ,  אוותר על העובדים .  הרי עלות כל עובד כזה מגיעה ל-6,000 שקל בחודש .  אבל כל עוד המיכון אינו פותר את הבעיה ,  יש לאפשר להם להישאר כאן .  ניסיתי להשיג עובדים ישראלים ,  אבל רובם הסתלקו אחרי שבועיים .  בודדים החזיקו מעמד חודש וגם זה - רק אם הועסקו במיון ובאריזה .  בינתיים אני מהבודדים במושב שלא נאלץ לזרוק יבול בחודשים האחרונים ,  אבל בעוד חודשיים לנוכח המחסור בעובדים ,  אני מעריך שאגיע גם לכך ".  יונה מזור גיל :  64 מצב משפחתי :  נשוי + 7  ( +12 נכדים )  מגורים :  עין יהב ,  בערבה התיכונה ותק בחקלאות : " משחר ילדותי במושב מולדת "  גידולים :  תבלינים ירוקים ליצוא ,  מלונים וחצילים  " האנשים כאן מיואשים ">  >   " אנחנו ב'ברוך' ",  אומר משה ברשח . " בתוך שבועיים מתחילה פה העונה החקלאית - ולפי מה שקורה בערבה ,  אין לנו מושג איך נשרוד את העונה .  במשקי יסוד המעלה חסרים לנו 40-50 עובדים ובעוד חודשיים יחסרו כ-200 נוספים .  אם משהו לא ישתנה בקרוב תהיה פה קטסטרופה .  להערכתי ,  ביישובי האזור יחסרו מאות רבות של עובדים ",  אומר ברשח שמנהל את האגודה החקלאית ביסוד המעלה .  ביסוד המעלה יש כיום 160 משקים חקלאיים ו-100 חקלאים פעילים .  כ-60 בעלי המשקים הקטנים-בינוניים לא הצליחו לשרוד בשל ירידת רווחיות החקלאות והשכירו את משקיהם לאחרים . " ב-2009 הסתדרנו כי 'סגרו את השמים' לקראת סוף העונה ",  מספר ברשח , " השנה זה נראה רע מאוד והאנשים מיואשים .  נעשה הפגנות - כמו שעשינו בשנה שעברה . " הצלחנו להשיג עובדים ישראלים ,  אבל העבודה קשה להם ,  והם נעלמים אחרי כמה ימים - ולא חשוב כמה משלמים להם מעל שכר מינימום .  עובדים דרוזים מהגולן עובדים כמו שצריך ,  אבל עלויות השכר שלהם גבוהות ,  ולא משתלם להעסיק אותם ".  משה ברשח גיל :  43 מצב משפחתי :  נשוי + 4 מגורים :  יסוד המעלה ,  גליל עליון ותק :  מאז ומעולם ,  כנכד למייסדי המושבה גידולים :  נשירים כמו משמשים ,  תפוחים ,  אגסים 

" צפויה פה קטסטרופה "
 אוכל לא זורקים - אלא אם כן אין מי שיקטוף אותו מהשדה  ?  אלפי טונות של תוצרת חקלאית ליצוא נזרקה בחודשים האחרונים למזבלות בגלל מחסור בידיים עובדות  ?  הממשלה מסירה אחריות - והחקלאים בוכים  ?  הצרכנים ,  אגב ,  נהנים מירידת מחירים

