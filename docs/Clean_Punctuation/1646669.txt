  " עולם המשפט מפגר אחרי הרשתות החברתיות "
  >  >   " בעלי זכויות היוצרים של התוכן התחילו להבין שזכויות היוצרים שהם כל כך מקפידים עליהן - דווקא פוגעות בהם .  ההקפדה על זכויות יוצרים לא מאפשרת לתוכן שלהם לזרום חופשי ברשת "  - כך אמר אתמול ד"ר נמרוד קוזלובסקי ,  יועץ משפטי לסטארט-אפים ,  בכנס איגוד האינטרנט . " יצרניות התוכן רוצות שאנשים יעשו שימוש בחומרים שלהם ,  ושהתוכן יזרום ברשתות חברתיות .  השאלה היא איך אפשר ליהנות מהפוטנציאל הכלכלי של החומר ,  מבלי לאכוף זכויות יוצרים ?  התשובה לזה אינה ברורה .  הבעיה היא שעולם המשפט מפגר אחרי הרשתות החברתיות ואחרי הפעילות הדיגיטלית ".  אייל הרצוג ,  מייסד אתר תוכן הווידיאו מטהקפה ,  הציג פרויקט חדש שהוא שותף לו - סביבה שיתופית להפקה של מוסיקה . " באותו אופן שהגולשים יכולים לכתוב אנציקלופדיה יחד ,  כמו ויקיפדיה ,  כך הם יכולים ליצור מוסיקה יחד .  זה מצריך מעורבות של מוסיקאים ולכן כבר בשלבים הראשונים נתנו למוסיקאים להיכנס ולהתחיל לעבוד מידית ".  כשנשאל על הקונצפט העסקי ,  ענה הרצוג כי  " יש לנו שני מודלים אפשריים .  הראשון הוא לאפשר לגולשים לאחסן את החומרים שהקליטו בחינם ,  וכשהם יעברו משקל של ג'יגה הם ישלמו סכום חודשי ,  ויוכלו לאחסן את היצירה שלהם בכמות בלתי מוגבלת .  המודל השני הוא לאפשר לקבוצות של אנשים שהקליטו שיר ביחד להוציא את השיר בלחיצת כפתור לאייטייונס או לכל לייבל מוסיקה אחר תמורת תשלום נמוך ולסייע להם להפיץ את השיר שלהם ברשת ".  

 " עולם המשפט מפגר אחרי הרשתות החברתיות "
 nan
