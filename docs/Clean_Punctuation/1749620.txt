באולינג :  שחף אנטין פספסה מדליה באליפות אירופה
הישראלית הצעירה הובילה ברבע הגמר מול הפייבוריטית לזכייה מגרמניה ,  אך ירדה מנוצחת והסתפקה במקום השמיני
שחף אנטין הייתה רחוקה הבוקר  ( שבת )  משחק אחד מהעפלה לחצי גמר אליפות אירופה בבאולינג המתקיימת באנקרה .  אלופת ישראל פגשה ברבע הגמר את נאדין גיסלר הגרמנייה ,  שדורגה ראשונה לאורך כל התחרות עם ממוצע מצוין של 223 נקודות ,  והדהימה אותה במשחק הראשון כשניצחה 181:185 .  אבל גילסר התעשתה בהמשך עם שבעה סטרייקים בכל אחד משני המשחקים הבאים ותפסה את מקומה בחצי הגמר .
 אנטין ,  אלופת אירופה עד גיל 19 ,  הפכה לישראלית השנייה שמגיעה לרבע הגמר בתחרות היוקרתית אחרי ששרית מזרחי עשתה זאת בשנה שעברה .  אלוף ישראל אביב אלפיטל ,  שסיים אתמול את התחרות הקובעת במקום ה-17 ,  דורג במקום ה-12 בסיכום הכללי של האליפות .
 יו"ר התאחדות הבאולינג אריה פישר התייחס להישגים של המשלחת ואמר : " תמיד אפשר לקוות ליותר אבל אין ספק שאנחנו מרוצים מאד מההשתתפות של שחף ואביב שני שחקנים בתחרות הראשונה שלהם בסדר גודל כזה באירופה לבוגרים,שניהם סיימו לא מזמן גיל נוער והם הוכיחו שהם כאן להרבה מאד שנים,שניהם התחרו מול יריבים מנוסים ובוגרים מהם ועשו עבודה יוצאת מן הכלל ". 

באולינג :  שחף אנטין פספסה מדליה באליפות אירופה
הישראלית הצעירה הובילה ברבע הגמר מול הפייבוריטית לזכייה מגרמניה ,  אך ירדה מנוצחת והסתפקה במקום השמיני

