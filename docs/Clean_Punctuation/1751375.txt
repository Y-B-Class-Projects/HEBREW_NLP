המתנה של הממשל האמריקאי לג'נרל מוטורס :  הטבות מס בסך 45 מיליארד דולר
לפי העיתון  " וול סטריט ג'ורנל ",  GM תוכל להימנע מתשלום מסים לתקופה של עד 20 שנה
ענקית הרכב האמריקאית  ,  שתצא החודש בהנפקה ראשונה לציבור  ( ipo )  ,  תקבל מהממשל האמריקאי הטבות מס בסך 45 מיליארד דולר ,  כך דיווח היום העיתון  " וול סטריט ג'ורנל ",  שציטט מסמכים שהגישה החברה לרגולטורים.לפי הדיווח ,  הארגון מחדש שעברה gm כתוצאה מהחילוץ הממשלתי אותו קיבלה ב-2010 איפשר לה לנצל הטבות מס שבמסגרתן תוכל לרשום הפסדים משנים קודמות - לפני שהכריזה על פשיטת רגל - ועלויות הקשורות לפנסיה כמוכרות במס ,  ובכך להימנע מתשלום מסים מסוימים לתקופה של עד 20 שנה.לרוב מטילים הרגולטורים ורשויות המס בארה"ב מגבלות על הטבות המס של חברות שעוברות שינוי בעלות או ארגון מחדש ,  אולם בשנה שעברה החליט הממשל האמריקאי כי חברות שחולצו במסגרת תוכנית tarp לא יסבלו ממגבלות על הטבות המס שלהן .  לפי המסמכים שהגישה gm ,  היא תקבל הטבות מס בסך 18.9 מיליארד דולר שיתבססו על הפסדים משנים קודמות ,  בנוסף להטבות שתקבל בעקבות הוצאות על פנסיה ,  חבילות פרישה ורכישות ציוד ומפעלים.סוכנות הידיעות אי-פי דיווחה אתמול כי ג'נרל מוטורס תגייס כ-10 מיליארד דולר בהנפקתה הראשונה לציבור ,  ובכך תצמצם את הנתח הממשלתי בה מ-61% לפחות מ-50% .  gm צפויה להנפיק במחיר של 29-26 דולר למניה ,  כאשר תתבצע ההנפקה ב-18 בנובמבר ,  לדברי מקורבים להנפקה אשר ביקשו להישאר בעילום שם .  המחיר משקף לחברה שווי של יותר מ-46 מיליארד דולר - בדומה לשווי המתחרה פורד .
 
המתנה של הממשל האמריקאי לג'נרל מוטורס :  הטבות מס בסך 45 מיליארד דולר
לפי העיתון  " וול סטריט ג'ורנל ",  GM תוכל להימנע מתשלום מסים לתקופה של עד 20 שנה

