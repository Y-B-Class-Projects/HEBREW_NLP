שחר פאר עלתה למקום ה-22 בעולם
הטניסאית הישראלית ,  שפתחה היטב את העונה ,  טיפסה שישה מקומות בדירוג העולמי .  נדאל ירד למקום הרביעי ,  סלע ל-46
פתיחת העונה המצוינת של שחר פאר משפיעה גם על הדירוג של הטניסאית הישראלית ,  והבוקר  ( שני )  מתברר כי פאר עלתה שישה מקומות בדירוג ומדורגת כעת במקום ה-22 בעולם .  פאר ,  שחזרה בשבועות האחרונים להציג את היכולת שאפיינה אותה בעבר ,  עלתה לסיבוב השלישי באליפות אוסטרליה ולגמר בהובארט ,  ותקווה להמשיך את המומנטום לקראת המשך העונה .
 בצמרת טניס הנשים אין שינויים דרמטיים ,  כשסרינה ווילאימס ,  האלופה ממלבורן ,  ממשיכה להוליך בבטחה .  נה לי הפכה לסינית הראשונה שנכנסת לטופ-10 אחרי שטיפסה למקום העשירי מהמקום ה-17 ,  וז'סטין הנין ,  שמאמנה הודה כי  " היא עדיין לא מוכנה לנצח את סרינה ,  בואו נראה מה קורה עוד שלושה-ארבעה חודשים ",  עדיין לא נכנסה לדירוג מאחר שטרם שיחקה מספיק טורנירים .
 הדירוג העולמי :  סרינה וויליאמס ,  דינארה סאפינה ,  קרולין ווז'ניאקי ,  סבטלנה קוזנצובה ,  ונוס וויליאמס ,  ויקטוריה אזרנקה ,  אלנה דמנטייבה ,  ילנה יאנקוביץ' ,  אגניאשקה רדוואנסקה ,  נה לי .  זבורנבה ירדה 5 מקומות ל-14 ,  שראפובה ירדה שניים ל-16 ,  ז'י ז'אנג קפצה 15 מקומות ל-20 ,  ואנה איבנוביץ' מדורגת מתחת לפאר ,  במקום ה-23 .
 דודי סלע הודח בסיבוב הראשון באוסטרליה ,  ומאחר שבשנה שעברה הגיע לסיבוב השלישי איבד חמישה מקומות בדירוג וירד למקום ה-46 בעולם .  הראל לוי ירד שני שלבים למקום ה-118 ,  נועם אוקון טיפס 13 שלבים למקום ה-247 .  
השינוי הדרמטי יותר נרשם בעשירייה הראשונה ,  כשרפאל נדאל ,  האלוף מאשתקד במלבורן שהודח הפעם ברבע הגמר ,  ירד למקום הרביעי .  פרננדו ורדאסקו ,  שאשתקד העפיל לחצי באוסטרליה ,  יצא מהעשירייה הראשונה למקום ה-12 ,  כשמרין סיליץ' ,  שהודח בחצי ,  נכנס לעשירייה מהמקום ה-14 .  
העשירייה הראשונה בגברים :  רוג'ר פדרר ,  נובאק דג'וקוביץ' ,  אנדי מארי ,  רפאל נדאל ,  חואן מרטין דל פוטרו ,  ניקולאי דוידנקו ,  אנדי רודיק ,  רובין סודרלינג ,  ג'ו ווילפרד צונגה ,  מרין סיליץ' .
 
שחר פאר עלתה למקום ה-22 בעולם
הטניסאית הישראלית ,  שפתחה היטב את העונה ,  טיפסה שישה מקומות בדירוג העולמי .  נדאל ירד למקום הרביעי ,  סלע ל-46

