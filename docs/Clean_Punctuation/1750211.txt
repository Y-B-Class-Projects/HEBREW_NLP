ההטבות לחברת החשמל יינתנו - ללא אישור
הפנסיה המוגדלת של עובדי חברת החשמל תוכשר על ידי האוצר - גם ללא אישור הממשלה .  הקבינט החברתי-כלכלי ידון בהלבנת הפנסיה התקציבית של עובדי דור ב' בחברה ,  אך ולא יצביע
הסכם השכר החדש בחברת החשמל יובא היום בפני הקבינט החברתי-כלכלי לאחר שהדיון בנושא נדחה בשבוע .  ואולם ,  חברי הקבינט יקיימו בנושא דיון בלבד - ולא יתבקשו לאשר את ההסכם או לתת לו תוקף של החלטת ממשלה .  זאת בעקבות חשיפת themarker על הפרק החשאי ומעורר המחלוקת שנכלל בו .  
כפי שפורסם ,  הגיעו הממונה על השכר במשרד האוצר ,  ההסתדרות וארגון העובדים בחברת החשמל לסיכום ,  שלפיו המדינה תכשיר את ההפרשה המוגדלת לפנסיה שזכו לה ב-14 השנים האחרונות 8,000 עובדי דור ב' של חברת החשמל .  כמו כן , " תלבין "  את הטעות שבמסגרתה נהנו העובדים בשנים אלה מפנסיה תקציבית .  
המגעים להסכם ,  שמשמעותו הגדלת החבות האקטוארית של חברת החשמל במיליארדי שקלים ,  נוהלו בחשאי במסגרת מגעים שהתקיימו בשנה האחרונה בין האוצר לעובדים בסוגיות אחרות לגמרי של הפסקת חריגות השכר בחברה וקביעת מנגנון ההצמדה החדש של שכרם הפנסיוני .  רק לאחר שהסכם השכר החדש הופץ בשבועות האחרונים למשרדי הממשלה ולרשויות הרגולטוריות ,  התברר במפתיע כי הוא כולל גם פרק המכשיר את הפנסיה התקציבית של דור ב' .  
המהלך עורר התנגדות עזה בקרב גורמים ממשלתיים בגלל מצבה הפיננסי הקשה של חברת החשמל .  ואולם ,  ביקורת נוספת הוטחה בסיכום משום שמדובר בהטבה כספית משמעותית הניתנת לציבור עובדי חברת החשמל באמצע משא ומתן לקידום הרפורמה בחברה ,  מבלי שהמדינה קיבלה עבורו כל תמורה .  אף שברקע מתנהלת זה זמן בדיקה מעמיקה בסוגיה מצד משרד מבקר המדינה ,  מתכוון האוצר לממש את הסיכום - גם בלי אישור הממשלה .  
ההתנגדות הביאה לפשרה נוספת ,  שלפיה לא תיכלל בנוסח ההסכם כל התחייבות באשר לשימור מנגנון ניהול קופת הגמל של עובדי חברת החשמל .  מנגנון זה מחייב כיום את החברה ,  למשל ,  לכסות מיידית על פערים שנוצרים בין הסכומים בקופה  ( המושקעים בשוק ההון )  לבין החבות האקטוארית - ובכך מוענק למעשה לעובדים מעין ביטוח פנסיוני שרירותי המאיים על יציבותה של החברה .  
חוק משק החשמל ,  שאושר ב-1996 ,  חייב את חברת החשמל להעביר את עובדיה מפנסיה תקציבית לפנסיה צוברת .  כדי לא לפגוע בעובדיה הוותיקים של החברה ,  הסכימה המדינה לשאת במלוא עלות הפנסיה של העובדים שהתקבלו לחברה עד 1975  ( דור א' )  - ושילמה לחברה 5.3 מיליארד שקל .  
באשר לעובדים שהתקבלו לעבודה בחברה בשנים 1975-1996  ( דור ב' )  - ומהווים את הרוב המוחלט של עובדי החברה - נקבע כי החברה תעשה את  " מרב המאמצים "  על מנת להעבירם לפנסיה צוברת ,  אך  " באופן שזכויות עובדים אלו לא ייפגעו ".  במשך 14 השנים שחלפו לא הצליחו חברת החשמל ומשרד האוצר למצוא דרך ליישומו של הסיכום המעורפל .  
ב-2000 הקימה חברת החשמל קופת גמל חיצונית ,  שלתוכה הופקדו ההפרשות לפנסיה של חברת החשמל ,  ואלה הושקעו בשוק הון .  מאוחר יותר התברר כי החברה הח המשיכה לתקצב את תשלום הפנסיה בגובה של 70% מהשכר האחרון של עובדי דור ב' ובכך שימרה למעשה מעין פנסיה תקציבית .  
למרות קביעת ה"עובדות בשטח ",  לא זכה הסדר זה להכרה רשמית בידי הרגולטורים .  כך ,  למשל ,  רשות החשמל לא הכירה במשך השנים בעלות הפנסיה המעין-תקציבית של דור ב' ולכן תעריף החשמל שקבעה לא כיסה עלויות עודפות אלה ,  למורת רוחה של חברת החשמל .  לכן ,  עם פתיחת המשא ומתן בין האוצר לבין ההסתדרות והעובדים על ביטול חריגות השכר בחברת החשמל ועל מנגנון הצמדת שכרם הפנסיוני של העובדים - ביקשו לכרוך אותם גם בנושא הפנסיה התקציבית ,  מבלי שאגף השכר יידע בכך את יתר משרדי הממשלה .
 
ההטבות לחברת החשמל יינתנו - ללא אישור
הפנסיה המוגדלת של עובדי חברת החשמל תוכשר על ידי האוצר - גם ללא אישור הממשלה .  הקבינט החברתי-כלכלי ידון בהלבנת הפנסיה התקציבית של עובדי דור ב' בחברה ,  אך ולא יצביע

