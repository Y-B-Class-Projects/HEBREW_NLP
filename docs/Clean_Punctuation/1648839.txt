מתעלמים מהביקורת :  מרבית הבנקים הגדולים בבריטניה העלו את חבילות השכר לעובדים ב-2009
ברקליס העלה את חבילות השכר והבונוסים לעובדי חטיבת הבנקאות ב-93% ב-2009 ;  חבילות השכר של RBS עלו ב-73%
שר האוצר הבריטי אליסטר דרלינג דרש מהבנקים במדינה להראות איפוק בנוגע לשכר הבכירים ,  אבל הבנקים הגדילו את חבילות השכר לעובדיהם ב-2009.ברקליס קפיטל ,  חטיבת בנקאות ההשקעות של בנק ברקליס ,  העלתה את חבילות השכר והבונוסים לעובדיה ב-93% בשנת 2009 ,  כך לפי דיווחי החברה .  רויאל בנק אוף סקוטלנד  ( rbs )  ,  הבנק הגדול בבריטניה בבעלות ממשלתית ,  העלה את חבילות השכר לעובדים ב-73% בשנה שעברה .  מבין שלושת הבנקים הגדולים בבריטניה ,  hsbc היה הבנק היחיד בו חבילות השכר של עובדי חטיבת בנקאות ההשקעות ירדו במעט.בנק ברקליס העניק לעובדי חטיבת הבנקאות חבילת שכר של 191 אלף ליש"ט ב-2009 ,  לעומת 99 אלף ב-2008 .  rbs העניק חבילת שכר בשווי 173 אלף ליש"ט לעובד ,  לעומת 100 אלף ב-2008 .  בנק hsbc העניק לעובדיו חבילת שכר ממוצעת של 166 אלף דולר ." הבנקים משלמים מס שפתיים על מה שהם חושבים שהפוליטיקאים והציבור רוצים לשמוע ,  ולמעשה הם ממשיכים כרגיל .  השינויים שהם עשו לכאורה בחבילות השכר הן רק תרגיל באחיזת עיניים ",  אמר כריס רובאק ,  מרצה אורח בבית הספר לעסקים קאס בלונדון לבלומברג.הבנקים נמצאים תחת פיקוח של ממשלות העולם ,  המעוניינות להוריד את חבילות השכר בעקבות הזעם הציבורי על הבנקים ,  אשר חולצו בתקופת המשבר באמצעות כספי משלמי המסים .  בחודש דצמבר ,  הטיל דרלינג מס חד פעמי של 50% על בונוסים גבוהים מ-25 אלף ליש"ט  ( 37,400 דולר )  על עובדי מגזר הפיננסים.במטרה לנסות ולהדוף מעט מהביקורות ,  המנכ"לים של rbs ,  לוידס וברקליס וויתרו על הבונוסים שלהם לשנת 2009 .  מנכ"ל hsbc מייקל גוהייגן ,  יקבל בונוס של 4 מיליון ליש"ט  ( 6.1 מיליון דולר )  עבור שנת 2009 ,  אך יתרום את רובו לצדקה .
 
מתעלמים מהביקורת :  מרבית הבנקים הגדולים בבריטניה העלו את חבילות השכר לעובדים ב-2009
ברקליס העלה את חבילות השכר והבונוסים לעובדי חטיבת הבנקאות ב-93% ב-2009 ;  חבילות השכר של RBS עלו ב-73%

