735 מיליון דולר הושקעו בחברות היי-טק המגובות הון סיכון ב-2009 - כמחצית מהסכום ב-2008
ההשקעה בחברות בשלבים צעירים  ( Seed )  ירדה ב-55% לעומת שנה שעברה
פירמת רואי החשבון ,  קסלמן וקסלמן pwc ישראל מדווחת במסגרת דו"ח ה-money tree ,  כי חברות היי-טק המגובות הון סיכון  ( חברות בהן אחד המשקיעים בסבב ההשקעה הוא קרן הון סיכון )  גייסו בישראל במהלך שנת 2009 כ-735 מיליון דולר .  זוהי ירידה של כ-47% מהסכום שגויס ב-2008 שעמד על כ-1.4 מיליארד דולר וירידה של כ-39% מהסכום שגויס בשנת 2007 ,  שעמד על כ-1.2 מיליארד דולר.רובי סולימן ,  שותף בתחום ההיי-טק בקסלמן וקסלמן pwc ישראל ,  אמר : " את 2009 נרצה במהרה לשכוח בכל הנוגע להשקעות הון סיכון .  בשנה זו נקבעה נקודת שפל בהשקעות הון סיכון - מתחת לשפל של 2003 בעקבות התפוצצות בועת ההיי-טק .  בשנה זו ניכר היה כי כללי המשחק השתנו ,  הקרנות השקיעו פחות ב'חלומות' ויותר במוצרים ברורים ,  בוגרים יותר ,  עם תוכנית עסקית ריאלית .  הקרנות הגבירו את התמקדותן בפורטפוליו הקיים ובברירה הטבעית חברות רבות נסגרו ." עם הפנים ל-2010 ,  ערפל המשבר הפיננסי מתבהר ,  חברות רבות התבגרו והבשילו ,  קטר ההיי-טק הישראלי לא עצר  ( אם כי ודאי האט מחוסר נזילות )  וקיבל עליו את כללי המשחק החדשים .  ההיי-טק הישראלי התחשל ,  חברות רבות פעלו במתכונת bootstrap  ( מימון עצמי )  או מימון נמוך של אנג'לים ,  בהתמקדות על הגעה מהירה להכנסות .  כך ,  בשנת 2010 היצע החברות הבשלות הפונות להון סיכון הוא רב ולמרות שניכר כי מספר הקרנות הישראליות הפעילות ירד ,  הרי שקרנות זרות מגבירות את פעילותן ומעורבותן בשוק הישראלי ובסך הכל הצפי הוא ל-2010 טובה יותר ". סך ההשקעות ב-2009 במגזר התוכנה הינו הנמוך בעשור האחרון ,  עם היקף גיוסים בסך 143 מיליון דולר בלבד ב-60 חברות ,  המהווה 20% מההשקעות בשנה זאת .  זאת לעומת 89 חברות שגייסו 349 מיליון דולר בשנת 2008.גם מגזר התקשורת והרשתות רושם בשנת 2009 את היקף הגיוסים הנמוך ביותר למגזר זה בעשור האחרון ,  עם 204 מיליון דולרים בלבד ,  שהושקעו ב-63 חברות המהווים 28% מההשקעות בשנה זו .  במגזר מדעי החיים בשנת 2009 ,  הושקעו סך של 126 מיליון דולר ב-38 חברות המהווים 17% מההשקעות בשנה זו.בשנת 2009 ,  14 חברות במגזר המוליכים למחצה גייסו כ-31 מיליון דולר ,  המהווים 4% מסך ההשקעות בשנת 2009 .  בקטגוריה של מגזרים אחרים נכללות חברות מתחום הקלינטק ,  המדיה ועוד .  במסגרת המגזרים האחרים ומגזר האינטרנט בשנת 2009 גייסו 64 חברות 227 מיליון דולר ,  זאת לעומת 2008 בה 71 חברות גייסו 259 מיליון דולר במגזרים אלו.מנתוני שנת 2009 עולה כי חל קיטון של 55% בהשקעה בחברות בשלבים צעירים  ( seed )  ,  במונחים כספיים ,  לעומת שנת 2008 .  כ-40 מיליון דולר ,  המהווים 5% מסך ההשקעות בשנת 2009 ,  הושקעו ב-26 חברות seed ,  לעומת כ-89 מיליון דולר שהיוו 6% מסך ההשקעות בשנת 2008 ,  הושקעו ב-48 חברות seed .
 
735 מיליון דולר הושקעו בחברות היי-טק המגובות הון סיכון ב-2009 - כמחצית מהסכום ב-2008
ההשקעה בחברות בשלבים צעירים  ( Seed )  ירדה ב-55% לעומת שנה שעברה

