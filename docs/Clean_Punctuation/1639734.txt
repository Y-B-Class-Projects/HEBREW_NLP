המקצוע :  סוחר חלומות
הגיבור של  " חדר לחץ "  מגיע לוול סטריט לאחר שניהל קזינו ביתי - ומגלה שאין הרבה הבדל בין שני התחומים ,  חוץ מהעובדה שהמהמרים מקבלים בדיוק את מה שהם רוצים
 >  >  רוב מנהלי ההשקעות בוול סטריט התחילו את דרכם המקצועית לאחר שלמדו בחוגי הכלכלה ומינהל העסקים באוניברסיטאות היוקרתיות בארה"ב ,  כמו הארוורד או mit .  אבל ביל גרוס הוא לא כמו כולם .  המנהל של פימקו ,  קרן האג"ח הגדולה בעולם ,  אמנם למד באוניברסיטה - אך את התובנות העיקריות ששימשו אותו במשך השנים הוא צבר ליד שולחנות הבלאק ג'ק בלאס וגאס .  כך ,  על כל פנים ,  הוא טוען בעצמו . " הימורים וניהול כסף הם דבר די דומה .  בשניהם המטרה היא לפזר סיכונים ,  להימנע מרגשנות מיותרת ולהתמקד בהסתברויות ",  אמר גרוס לפני כמה שנים .  גרוס שכח להזכיר פרט שולי :  המטרה בניהול השקעות ,  כמו בהימורים ,  היא להרוויח כסף .  סת' דיוויס ,  גיבור הסרט חדר לחץ  ( boiler room )  משנת 2000 לא שכח זאת .  דיוויס ,  בגילומו של השחקן ג'יאובני ריביסי ,  מנהל בביתו שבקווינס קזינו לא חוקי ומרוויח  " לא רע "  כדבריו .  הכסף שהוא מגלגל הופך את לימודיו במכללה למיותרים .  פגישה מקרית בינו לבין גרג ,  ברוקר בכיר בחברת ג'יי.טי .  מרלין ,  חושפת אותו לכסף הגדול של סוחרי ניירות הערך מוול סטריט ושלוחותיה . " אין כבוד בעבודה ,  יש כבוד בכסף"סת' מגיע לפגישת היכרות בג'יי.טי מרלין כחלק מחבורה גדולה של מתלמדים .  החונך שלהם הוא ג'ים יאנג  ( בן אפלק )  ,  שמצהיר בפניהם : " השאלה היא לא אם תהיו מיליונרים בתוך שלוש שנים ,  אלא כמה מיליונים תרוויחו ".  סת' ,  שחולם על כסף גדול והתעשרות מהירה ,  חש שהוא נמצא במקום הנכון .  הוא מבין כי התמחות במסחר היא כרטיס הכניסה שלו לוול סטריט ,  ומכאן אפשר רק להתקדם .  זה לא תלוי במזל ,  אלא רק בהסתברויות .  החלום של סת' היה רלוונטי מתמיד בתקופה שבה הופק הסרט - ימי בועת הדוט.קום ,  שבהם כל רעיון בתחום ההיי-טק נהפך בהבל פה למיליוני דולרים ,  שמרביתם הוזרמו לכיסי הסוחרים ומנהלי ההנפקות .  מדד נאסד"ק נגע באותה תקופה בשמים - עד שהתרסק בקול תרועה רמה .  מנהלי הכספים וההשקעות נמצאים בראש הפירמידה בוול סטריט .  הסוחרים ואנשי המכירות נמצאים בתחתיתה .  אותם לא מעניינים החברה ,  עיסוקה ,  מצבה הפיננסי והשוק שבו היא פועלת .  השאלות היחידות בעבורם הן אם יש בחברה  " חלום "  שאפשר למכור - וכיצד אפשר לקנות אותה בזול ומיד למכור אותה למישהו אחר במחיר גבוה יותר .  לא סתם נהפכו חברות הבועה לחביבותיהן של הסוחרים .  חברות אלה היו יכולות להנפיק מניות בבורסה בלי שהיה להן כל רקורד עסקי וכשברשותן הון עצמי של כמיליון דולר בלבד .  גם בישראל הונפקו כמה חברות כאלה בשנות ה-90 העליזות ,  ובהן חברות ההשקעה אוקי-דוק ואספייד ,  אך מאז החוק השתנה .  גם בג'יי.טי מרלין חברות הבועה הן להיט .  אחת מהן היא חברת התרופות פארו טק ,  שנמצאת בשלב השלישי של הניסויים הקליניים - דבר שעדיין לא פורסם .  הברוקרים הצעירים מוכרים את מניות החברה לכל המרבה במחיר תוך הבטחת תשואות יוצאות דופן .  למה הלקוחות מוכנים לקנות ?  התשובה ברורה :  תאוות בצע .  או כמו שמנסח זאת סת' : " אין כבוד בעבודה ,  יש כבוד בכסף ".  תובנה זו היא המנוע האמיתי של וול סטריט :  תאוות הבצע של הסוחרים גורמת להם למכור כל זבל - ובלבד שיש קונה ;  ותאוות הבצע של הלקוחות מעוורת את עיניהם ומאפשרת להם להשקיע בחברות שמעולם לא שמעו עליהן ואפילו לא קיבלו הוכחה לקיומן . " תראה לו תשואה של 3% והוא ייתן לך לשמור על הילדים שלו בסוף השבוע ",  אומר כריס  ( ווין דיזל )  לסת' . " מי שאומר שהכסף הוא שורש כל רע ,  אין לו בכלל כסף ",  מסביר יאנג את הבסיס המוסרי למסחר בוול סטריט .  בניגוד למנהלי השקעות ,  סוחרים מרוויחים את כספם מעמלות המסחר ולא מביצועי תיק המניות שהם שיווקו .  את העמלה - פער של 2 דולר בין מחיר הקנייה למחיר המכירה של כל מניה שהם מוכרים - הם מגלגלים לכיסם .  כריס מכנה זאת  " 2 dollar rip "  - גניבה של 2 דולר .  מה יקרה למניה אחר כך ?  זו כבר בעיה של הקונה .  אמנות מכירות במקום שיניים לא כל אחד יכול להיות סוחר בוול סטריט - ג'ונגל שבו סוחר לסוחר זאב . " לכאן באים כדי להרוויח כסף ,  נקודה ",  מטיף אפלק לסוחרים הצעירים . " אין חברים לעבודה ,  ועובדים 24 שעות ביממה ".  ומי ששואל על חופש ?   " שילך להיות מורה בבית ספר ".  ההצלחה שלך כסוחר בג'ונגל של וול סטריט תלויה במהירות שבה תסגל תכונות של טורף :  חסר רחמים ,  אגרסיבי ותמיד מוכן להילחם .  להבדיל מהטורפים בטבע ,  טורפי וול סטריט אינם יודעים שובע .  הרעב לכסף כה חזק ,  עד שהסוחר יעבוד בשבילו 24 שעות ביממה .  הציפורניים והשיניים של הסוחר הן אמנות המכירות . " תהיה מה שאתה צריך להיות ,  הרי הלקוח לא רואה אותך ,  אתה מדבר אתו בטלפון .  אם אתה צריך להיות סגן הנשיא ,  תהיה סגן הנשיא ",  אומר כריס לסת' .  הסרט מוצג כיום ברבים מהקורסים העוסקים במכירה - בדרך כלל כשלומדים כיצד לטפל בהתנגדות של הלקוח . " הכל זה מכירות - או שאתה מוכר ללקוח מניות או שהוא מוכר לך שהוא לא יכול לקנות .  לכן אין התנגדות שאי אפשר לפרק כדי שהמכירה תתבצע ",  מסביר גרג לסת' . " לכל התנגדות יש תרחיש מונע .  אם הלקוח אומר 'אני לא בשוק כרגע' ,  אתה עונה בשאלה :  'האם אתה נשוי או מאושר ? ' לאחר שהלקוח צוחק אתה תוהה בעדינות אם הוא בכלל משחק בשוק .  אם התשובה שלילית אתה שואל אותו אם לא נמאס לו לראות איך חבריו רוכשים לעצמם ולאשה את כל מה שהם רוצים בזכות המניות המנצחות שהשקיעו בהן .  אתה צריך להציע לו :  'בוא נתחיל בקטן ,  תבדוק אותנו ואחר כך נגדיל את ההשקעה' .  אם התשובה היא חיובית אז תשאל אותו באילו מניות הוא משקיע - ושוב תחזור לכך שאתך הוא ירוויח כסף גדול ושתתחילו בקטן ומשם תצמחו ".  סת' נהפך במהירות לכוכב בג'יי.טי מרלין ,  ונהנה מחיי ההוללות של הסוחרים .  אבל בד בבד הוא מבין כי היחידים שמרוויחים מחברות הבועה הם הסוחרים .  החברות האלה אמנם לגיטימיות ,  אך אין להן עמוד שדרה עסקי . " מה שמוזר הוא שהדבר הלגיטימי היחיד שעשיתי בחיים היה ניהול הקזינו הביתי .  הלקוחות שלי קיבלו בדיוק את מה שהם רצו ",  אומר סת' לקראת הסיום .  תובנה דומה היא אולי הדבר שדוחף רבים מאנשי וול סטריט לעסוק בצדקה לאחר פרישתם .  מחשבותיו של סת' לגבי הקזינו שניהל מחזירות אותנו לביל גרוס .  נראה כי לא במקרה בחר גרוס במשחק הבלאק ג'ק :  זהו משחק המזל היחיד שבו סטטיסטיקה ושיתוף פעולה בין השחקנים מאפשרים לנצח את הקזינו .  אבל אין קיצורי דרך . " לאס וגאס לימדה אותי שאפשר לנצח את המערכת באמצעות עבודה קשה ,  רעיונות מקוריים והיכולת להתמודד עם שגרה מתמשכת שאחרים משתעממים ממנה בקלות ",  הוא אמר .  למסקנה כי אין קיצורי דרך מגיע גם סת' . " עכשיו אני צריך לחפש עבודה ",  הוא מסכם בסוף הסרט .
 
המקצוע :  סוחר חלומות
הגיבור של  " חדר לחץ "  מגיע לוול סטריט לאחר שניהל קזינו ביתי - ומגלה שאין הרבה הבדל בין שני התחומים ,  חוץ מהעובדה שהמהמרים מקבלים בדיוק את מה שהם רוצים

