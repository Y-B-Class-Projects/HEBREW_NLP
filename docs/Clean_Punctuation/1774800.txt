מיאמי מחקה פיגור 20 בניצחון על גולדן סטייט
ההיט מחקו מחצית ראשונה גרועה ,  בה ספגו 72 נקודות ,  וחזרו לניצחון ביתי 107:114 .  סן אנטוניו הביסה את אוקלהומה סיטי
אחרי שחגגו את בוא השנה החדשה ,  התפנו חלק מקבוצות ה-NBA לחזור לפרקט ללנסות לחגוג גם ניצחונות .  שמונה מהן הצליחו לעשות את זה הלילה  ( בין שבת לראשון )  ,  במחזור משחקים בו מיאמי חוזרת מפיגור 20 נקודות כדי לנצח ,  סן אנטוניו ממשיכה לדהור ודאלאס שוב מפסידה .
 תוצאות הלילה :
 דנבר - סקרמנטו 86:104  ( בידיעה נפרדת ) יוטה - ממפיס 92:98מילווקי - דאלאס 87:99סן אנטוניו - אוקלהומה סיטי 74:101מינסוטה - ניו ג'רזי 88:103מיאמי - גולדן סטייט 107:114וושינגטון - ניו אורלינס 92:81שיקגו - קליבלנד 91:100
גם פיגור של 20 נקודות כבר לא מפריע להיט ,  שנראים מצוין ולא מפסיקים לנצח .  הווריורס הגיעו לדרום פלורידה מרוכזים ומפוקסים ,  ביססו יתרון שהגיע ל-20 נקודות במחצית ראשונה בה הם קלעו 72 נקודות  ( 58:72 )  ,  אבל בהפסקה ההיט הבינו שהם צריכים להתחיל לשמור ופתחו בקאמבק מרשים שהסתיים בניצחון .  לברון הוליך את הדרך עם 25 נקודות ,  10 אסיסטים ו-7 ריבאונדים ודווין וויד קלע כמות זהה של נקודות ,  אליהן הוסיף 8 אסיסטים .  כריס בוש היה שם עם 20 נקודות ו-11 ריבאונדים ובסופו של דבר זה היה יותר מדי עבור גולדן סטייט .  דורל רייט הוליך את המפסידה עם 30 נקודות ,  מונטה אליס קלע 25 ודייויד לי ניסה לעזור עם 13 נקודות ו-12 ריבאונדים .  
יוטה  ( 11:23 )  - ממפיס  ( 19:14 )  92:98
פול מילסאפ קלע 22 נקודות והוריד 10 ריבאונדים ,  דרון וויליאמס תרם 10 נקודות ברבע האחרון  ( סיים עם 19 )  והיוטה השיגה ניצחון בית שמיני ברציפות על הגריזליס .  האורחים חסרו את רודי גיי ,  אבל הצליחו להקשות על הג'אז בזכות חזרה למשחק ברבע השלישי וכניסה לרביעה בפיגור שתי נקודות בלבד .  אבל יוטה ידעה לסגור סיפור בסוף .  27 נקודות ו-16 ריבאונדים של זאק רנדולף לא עזרו לממפיס להימלט מהפסד ,  או ג'יי מאיו הוסיף 18 ומייק קונלי 17 .
 אחרי שניצחו את לוס אנג'לס לייקרס ואת דאלאס ,  הספרס עשו את זה מול עוד אחת מהקבוצות הטובות במערב והמאזן שלהם - 4:29 - הוא אחד מ-10 הטובים בהיסטוריה של הליגה בשלב הזה של העונה .  טים דאנקן הוליך עם 21 נקודות ו-9 ריבאונדים וג'ורג היל קלע 16 ,  כשהטקסנים עולים ליתרון 17:31 בסוף הרבע הראשון וסוללים את הדרך לניצחון .  טוני פארקר קלע 14 ומסר 10 אסיסטים דוואן בלייר הוסיף 12 ו-9 בנקודות וריבאונדים .  זה היה גדול בכמה מידות על 16 הנקודות של קוין דוראנט וה-14 של סרג' איבאקה .  
שיקגו  ( 10:22 )  - קליבלנד  ( 25:8 )  91:100
הקאבס דווקא פתחו טוב ובמחצית הוליכו ב-4 ,  אבל רבע שלישי איום ונורא מבחינתם של 32:9 ,  הרס להם את הסיכוי לחזור מעיר הרוחות עם ניצחון .  דרק רוז תפס בעלות על המשחק בזמן הנכון כדי להוליך את הקבוצה שלו לאותן 12 דקות נהדרות והוא סיים עם 28 נקודות ו-11 אסיסטים .  לואול דנג קלע 23 וקרלוס בוזר הוסיף 20 ו-11 ריבאונדים .  ג'יי ג'יי היקסון קלע 21 מהספסל של הקאבס ,  שהפסידו בפעם ה-16 ב-17 המשחקים האחרונים .  אנטואן ג'יימיסון הוסיף 19 וליאון פו קלע 14 .
 אם לא די בפציעה של דירק נוביצקי ,  שנעדר זה המשחק השלישי ברציפות ומזו של שון מריון ,  המאבס נאלצו להסתדר ברוב דקות המשחק גם בלי קרון באטלר שנפצע ברבע הראשון ,  וזה היה יותר מדי עבורם .  ארל בויקינס נמוך הקומה אמנם חזר מהשעייה וקלע 26 נקודות ,  אבל הניצחון של הבאקס הגיע בעיקר תודות ל-31:51 בריבאונדים ו-24:50 בצבע .  ארסן איליאסובה עזר לזה לקרות עם 16 נקודות ו-14 ריבאונדים וג'ון סאלמונס קלע 21 .  29 נקודות של ג'יי ג'יי בראה ,  שיא קריירה של הפורטו ריקני האנרגטי ,  לא עזרו לאורחת .
 וושינגטון  ( 24:8 )  - ניו אורלינס  ( 14:20 )  92:81
טרבור אריזה קלע 22 נקודות והוליך שישה שחקנים אורחים בדאבל פיגרס ,  אמאקה אוקאפור הוסיף 17 נקודות ו-15 ריבאונדים ,  וכריס פול תרם 13 ו-11 אסיסטים והמצ'-אפ המסקרן בין האחרון לג'ון וול הסתיים בניצחונו הברור של פול ,  כשמלבד ההפסד ,  הרוקי רושם גם 12 נקודות ,  10 אסיסטים ו-8 איבודים .  ניק יאנג קלע 24 עבור הוויזארדס ורשארד לואיס הוסיף 14 .  
מינסוטה  ( 25:9 )  - ניו ג'רזי  ( 25:9 )  88:103
קווין לאב קלע 23 נקודות והוריד 10 ריבאונדים והוולבס ניצוחו בעיקר תודות לתצוגה הגנתית משביעת רצון שהשאירה את הנטס על 9 נקודות ברבע השלישי .  דרקו מיליצ'יץ' הוסיף 16 נקודות ,  כשלנטס לא מספיק שיא קריירה של סשה וויאצ'יץ' שקלע 22 נקודות וגם לא 17 של טראוויס אאוטלו .
 
מיאמי מחקה פיגור 20 בניצחון על גולדן סטייט
ההיט מחקו מחצית ראשונה גרועה ,  בה ספגו 72 נקודות ,  וחזרו לניצחון ביתי 107:114 .  סן אנטוניו הביסה את אוקלהומה סיטי

