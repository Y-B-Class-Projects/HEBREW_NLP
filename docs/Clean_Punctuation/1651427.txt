טייסי אל על :  מגיע לנו להתאגד בנפרד משאר עובדי החברה
הטייסים הגישו עתירה לביה"ד לעבודה להכיר בהסתדרות העובדים הלאומית כנציגתם המקצועית
בית הדין הארצי לעבודה דן אתמול  ( שני )  בהרכב מורחב של שבעה שופטים ובראשות הנשיא סטיב אדלר ,  בעתירה של ועד טייסי להכיר בהסתדרות העובדים הלאומית כנציגתם המקצועית ,  במקום הסתדרות העובדים הכללית.ל-themarker נודע ,  כי לבד מהאיגוד הארצי של הטייסים בישראל שהביע תמיכה בטייסי אל על ,  מתנגדים למהלך הסתדרות העובדים הכללית החדשה ,  הנהלת אל על ,  נציגות עובדי אל על ולשכת התיאום של האירגונים הכלליים.בדיון הציגו השופטים כמה שאלות לבאי הכוח המשפטים של הצדדים ,  אך לא היתה חקירת עדים ולא הוגשו סיכומים .  הפסיקה צפויה להתקבל בתוך שבוע עד עשרה ימים.המשמעות המעשית היא שהמאבק על הכרה בקבוצת עובדים מסוימת כיחידת מיקוח עצמאית הנפרדת משאר עובדי החברה ,  יחרוג מחברת אל על ויהפוך לעניין עקרוני שיחול בעתיד על עובדים בחברות נוספות .  מדובר במצב שבו קבוצת עובדים מתארגנת וזוכה להכרה כגוף עצמאי ,  שיכול לנהל מו"מ עם ההנהלה ולהתקשר עם גוף ייצוגי לפי בחירתו ,  ללא קשר לגוף שמייצג את יתר העובדים באותה חברה.עד כה היו הטייסים באל על חלק מוועד העובדים הכללי של עובדי החברה ,  שממשיך להיות מיוצג על ידי הסתדרות העובדים הכללית החדשה .  בעתירה שהוגשה באמצעות עו"ד גדעון הולין בשם הסתדרות העובדים הלאומית ,  דורשים הטייסים מביה"ד הארצי לעבודה להכיר בהם כיחידת מיקוח עצמאית  ( שאינה עוד חלק מהוועד הכללי ) .ביה"ד הארצי קיבל קודם לכן את בקשת הוועד הכללי של עובדי אל על להצטרף להסתדרות העובדים הכללית החדשה כמשיבה לעתירה נגד טייסי החברה .  לעומת זאת ,  האיגוד הארצי של הטייסים בישראל הגיש את תשובתו לביה"ד ,  והביע תמיכה בהסתדרות העובדים הלאומית כמייצגת החדשה של ועד הטייסים באל על במקומה של הסתדרות העובדים הכללית החדשה.בחודש האחרון עזבו 515 מטייסי החברה את הסתדרות העובדים הכללית ועברו להסתדרות הלאומית .  באל על יותר מ-5,000 עובדים ,  ולפי החוק ,  גוף המייצג עובדים צריך לאגד לפחות שליש מעובדי החברה .  מכאן באה דרישת הטייסים להכיר בהסתדרות הלאומית כנציגתם לכל עניין ביחסי העבודה מול ההנהלה.בעתירה טוענים טייסי אל על כי במשך כ-30 שנה איפשרה ההסתדרות הכללית לוועד שלהם להיות עצמאי ,  אך בשנה האחרונה השתנה המצב .  בנוסף טוענים הטייסים כי מגיע להם להיות גוף עצמאי ,  שכן מדובר בציבור עובדים ייחודי ,  מהותי והומוגני בבירור ,  לעומת שאר מגזרי החברה.הטייסים יכולים לשאוב עידוד מפסיקה אחרת של ביה"ד לעבודה בעניין חברת אקרשטיין תעשיות .  באותה פסיקה הכיר ביה"ד במפעל בודד של החברה הנמצא בירוחם ,  כיחידת מיקוח עצמאית ,  ובכך הכיר בארגון כוח לעובדים כמייצג את עובדי המפעל בירוחם .
 
טייסי אל על :  מגיע לנו להתאגד בנפרד משאר עובדי החברה
הטייסים הגישו עתירה לביה"ד לעבודה להכיר בהסתדרות העובדים הלאומית כנציגתם המקצועית

