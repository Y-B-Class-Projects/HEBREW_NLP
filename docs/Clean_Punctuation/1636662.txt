מנכ"ל ברידג'-טוק רוכש אותה ב-1.8 מ' ד'
 >  >  חברת שיחות הוועידה הישראלית ברידג'-טוק נרכשת לפי שווי של 1.8 מיליון דולר .  הרוכש של החברה הוא המנכ"ל ,  סקוט קורזון ,  יחד עם עובד נוסף .  השניים היו עד כה בעלים של 30% בחברה וכעת הם רוכשים את 70% הנוספים ,  שהיו בבעלות משקיעים פרטיים .  השניים ישלמו תמורת מניות אלה 1.25 מיליון דולר .  העסקה כוללת תשלום מזומן ותמלוגים עתידיים למשקיעים שמבצעים אקזיט נאה - ההשקעה שלהם בחברה היתה 100 אלף שקל .  ברידג'-טוק פעילה בשוק שיחות הוועידה .  היא מספקת פתרונות לשיחות וידיאו וקול מרובות משתתפים ,  בישראל ובחו"ל .  החברה הוקמה על ידי קורזון לפני שנתיים ויש לה סניפים גם בבריטניה ודובאי והיא מתכננת פתיחת סניפים נוספים ברוסיה ,  בארה"ב וייתכן שגם במזרח אירופה .  המחזור החודשי של החברה הוא כ-65 אלף דולר ,  עם כ-350 לקוחות ,  ומספר הדקות שעוברות דרך החברה הוא כ-550 אלף בחודש .  ברידג'-טוק נכנסה לשוק ששלטה בו חברת ועידן ,  שבבעלות נטוויז'ן .  על פי קורזון כניסת ברידג'-טוק לשוק גררה ירידות מחירים בענף מתעריף של 1.5-2.5 שקלים לדקה לפחות משקל לדקה .
 
מנכ"ל ברידג'-טוק רוכש אותה ב-1.8 מ' ד'
nan
