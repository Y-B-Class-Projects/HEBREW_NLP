השותפים של נוחי דנקנר - שותפים גם של מאיר שמיר 
משפחת שימל ,  שותפתו של נוחי דנקנר לשליטה באי.די.בי ,  שותפה גם עם מאיר שמיר בחברת הנדל"ן ג'רווינה ;  מחזיקה 30% מהחברה באמצעות חברה זרה
 >  >  משפחת שימל ,  שותפתו של נוחי דנקנר לשליטה בקבוצת אי.די.בי באמצעות אחזקה בחברת גנדן הפרטית ,  היא גם שותפתו של מאיר שמיר בחברת הנדל"ן ג'רווינה ,  העוסקת בפעילות נדל"ן בהודו .  שלשום נחשף ב-themarker כי מבטח שמיר מקווה להנפיק את החברה לפי שווי של 100-120 מיליון דולר בבורסה בתל אביב .  משפחת שימל ,  שאת עסקיה מנהלים האחים יעקב ומארק שימל ,  מחזיקה ב-30% מג'רווינה באמצעות חברה זרה בשם פרופקורפ לצד מבטח שמיר המחזיקה ב-35% ממנה .  בנוסף מחזיקים בחברה ב-17.5%  ( כל אחד )  גם אנשי העסקים יובל הראל ועופר שני .  לפי רשם החברות ,  השניים מחזיקים בחברה משותפת בשם פרינג' פרסום והשקעות ובחברה נוספת בשם חותם שלמה .  משפחת שימל מחזיקה כ-10% מגנדן ,  המחזיקה בשליטה באי.די.בי אחזקות  ( 53% )  .  מארק שימל משמש דירקטור בנכסים ובניין ובכור .  דירקטוריון שתי החברות כבר אישר את ההתקשרות בעסקה עם החברה שבשליטת מארק ויעקב שימל .  יעקב שימל משמש דירקטור באי.די.בי אחזקות ובאי.די.בי פיתוח .  משפחת שימל עלתה לאחרונה לכותרות בעקבות הסכם שנוי במחלוקת שעליו חתמה עם חברות כור ונכסים ובניין להתקשרות במשך חמש שנים .  לפי ההסכם - שאושר בסופו של דבר על ידי בעלי המניות בחברות הציבוריות שבשליטת נוחי דנקנר - רוק ריל אסטייט ,  הנמצאת בשליטת יעקב שימל , " תוכל להציע לחברה לרכוש בעצמה או על ידי חברות בנות זכויות בנדל"ן מצדדים שלישיים ,  תסייע במו"מ ,  תלווה ותתאם את הרכישה עד להשלמתה ,  תספק שירותי ייעוץ אסטרטגי בנושא ניהול הנדל"ן והשבחתם ותסייע באיתור עסקות למכירת הנדל"ן ",  ובמלים פשוטות יותר - תתווך .  התמורה לכך היא קבלת 12% מרווחי הון שייווצרו בגין מכירת נכס ,  אם ייווצרו .  ההסכם שנחתם עם כור נכסים ובניין התייחס ל"נדל"ן מחוץ לישראל ".  כעת עולה השאלה ,  אם משפחת שימל תהיה מחויבת באיתור הנכסים כלפי כור ונכסים ובניין ,  שגם לה פעילות בהודו ,  או לפעילות של ג'רווינה .
 
השותפים של נוחי דנקנר - שותפים גם של מאיר שמיר 
משפחת שימל ,  שותפתו של נוחי דנקנר לשליטה באי.די.בי ,  שותפה גם עם מאיר שמיר בחברת הנדל"ן ג'רווינה ;  מחזיקה 30% מהחברה באמצעות חברה זרה

