ויקו חדד מונה למאמנה הזמני של הפועל ב"ש
מנהל מחלקת הנוער של המועדון יעמוד על הקווים נגד מכבי תל אביב .  הוגש כתב אישום נגד תומר זפרני בשל האירועים בשבת
ויקו חדד ,  מנהל מחלקת הנוער בהפועל באר שבע ,  מונה הבוקר  ( רביעי )  למאמנה הזמני של הקבוצה ,  אחרי שז'אן טלסניקוב הבהיר לאלונה ברקת כי הוא מוכן לאמן לפחות עד תום העונה וללא יועצים חיצוניים .  לפיכך ,  חדד הוא למעשה האדם היחיד מהמערכת שיוכל להעביר את המשחק נגד מכבי תל אביב במחזור הקרוב ,  מכיוון שהוא היחיד שמחזיק בתעודת פרו .  טלסניקוב שיישאר בעמדת עוזר המאמן אמר : " עכשיו אתן את הלב להפועל באר שבע ".  
לאחר המשחק מול מכבי תל אביב ,  אמורה ההנהלה לדון מחדש בנוגע לעמדת המאמן ,  כשעד אז היא עשויה להחליט אם טלסניקוב יקודם לתפקיד או שחדד יהפוך למאמן קבוע .  לא מן הנמנע כי גם גיא עזורי יחזור לתפקידו ,  בעקבות לחצים שמופעילים עליו .
 ובינתיים ,  פרקליטות מחוז דרום הגישה לבית משפט השלום בבאר שבע כתב אישום נגד תומר זפרני בגין איומים ונהיגה בפזיזות בעקבות האירוע ביום שבת שבו דחק לכאורה את רכבו של המאמן המתפטר ,  גיא עזורי ,  אל שולי הכביש . " הנאשם והיושבים ברכבו החלו לקלל ולגדף את המתלונן  ( עזורי ,  א.י .)  וירקו מספר יריקות לעבר רכבו של המתלונן ",  נכתב בכתב האישום . " כשהתחלף האור ברמזור המשיך המתלונן בנסיעתו והנאשם החל לנהוג ברכבו בנסיעה מסוכנת תוך שהוא נצמד לרכבו של המתלונן ולאחר מכן החל לנסוע בעקלתון  ( "זיג זג ")  במטרה לגרום למתלונן לעצור את רכבו ". 

ויקו חדד מונה למאמנה הזמני של הפועל ב"ש
מנהל מחלקת הנוער של המועדון יעמוד על הקווים נגד מכבי תל אביב .  הוגש כתב אישום נגד תומר זפרני בשל האירועים בשבת

