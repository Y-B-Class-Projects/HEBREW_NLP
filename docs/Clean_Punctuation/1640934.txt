ריצ'רד ברנסון :  בעוד חמש שנים יהיה מחסור בנפט שיוביל למשבר חמור ממשבר האשראי
מייסד וירג'ין יאמר השבוע לשרי בריטניה כי עליהם להיערך למחסור בנפט
ריצ'רד ברנסון ואנשי עסקים נוספים יזהירו השבוע שרים בממשלת בריטניה מפני העובדה שלדעתם הנפט בעולם אוזל וצפוי לעמוד בפני משבר נפט בעוד חמש שנים .  מייסד קבוצת וירג'ין ,  שחברות הרכבות ,  התעופה והתיירות שלה רגישות מאוד לשינויים במחירי האנרגיה ,  טוען במסמך שהכין ,  כי המשבר הזה צפוי להיות חמור אף יותר ממשבר האשראי ." בעוד חמש השנים נתמודד עם משבר חדש - משבר הנפט .  הפעם ,  יש לנו אפשרות להתכונן .  האתגר הוא להשתמש בזמן הזה בצורה נכונה ",  כתב ברנסון בדברים שהוא צפוי לשאת השבוע ." המסר שלנו לממשלה ולעסקים ברור :  עליכם לפעול .  אל תתנו למשבר הנפט לתפוס אותנו לא מוכנים כמו במשבר האשראי ",  כתב ברנסון.קריאתו של ברנסון לפעולה דחופה של הממשלה מגיעה בעקבות דיון ציבורי נרחב בנושא בבריטניה ובעקבות האשמות של גורמים בסוכנות הבינלאומית לאנרגיה ,  לפיהן הארגון ניסה להצניע את האיום במחסור בנפט שעלול להיווצר ,  כדי למנוע בהלה .  השרים סירבו עד עתה לפרסם תחזיות לגבי המחסור הצפוי בנפט ,  כשהם מעדיפים לצדד בחברות נפט ,  כמו bp ואקסון-מוביל ,  ויצואניות נפט כמו ערב הסעודית ,  שמתעקשים שאין סיבה לדאגה.הנושא נדון במהלך הפורום הכלכלי העולמי בדאבוס ,  כשתיירי דמרס ,  מנכ"ל חברת טוטאל הצרפתית טען כי העולם יוכל לייצר יותר מ-95 מיליון חביות נפט ביום בעתיד - 10% מעל לרמות של היום . " הבעיה של משבר עדיין קיימת ",  אמר דמרס.שאלת משבר הנפט עלתה לדיון בנובמבר האחרון ,  לאחר שלידי  " גרדיאן "  הגיע מסמך לפיו נתוני הסוכנות הבינלאומית לאנרגיה ,  לפיהם ביססו ממשלות ארה"ב ובריטניה את הערכותיהן ותוכניותיהן ,  היו לא מדויקות .
 
ריצ'רד ברנסון :  בעוד חמש שנים יהיה מחסור בנפט שיוביל למשבר חמור ממשבר האשראי
מייסד וירג'ין יאמר השבוע לשרי בריטניה כי עליהם להיערך למחסור בנפט

