אלף עובדים פוטרו השנה ממפעלי התאחדות המלאכה והתעשייה בצפון ועשרות מפעלים נסגרו
שר התמ"ת :  בכוונתי להפעיל את כל כובד משקלי כדי לסייע לעסקים הקטנים בשנת 2010
בשנה האחרונה פוטרו 1,000 עובדים ממפעלי התאחדות המלאכה והתעשייה בצפון ,  עשרות מפעלים נסגרו ומאות עובדים קיבלו מכה קשה שייקח שנים כדי לשקמם ולהעלותם מחדש על דרך המלך .  כך אמר אתמול יו"ר ההתאחדות המלאכה והתעשייה בחיפה ובצפון ,  יוסי בן שושן.בן שושן ,  שדיבר בכנס הבחירות של התאחדות המלאכה והתעשייה חיפה והצפון ,  קרא לשר התמ"ת בנימין בן אליעזר לקיים את הבטחתו ולפעול למען העסקים הקטנים המהווים את מנוע הצמיחה העיקרי במשק.בן אליעזר אמר בכנס כי בכוונתו להפעיל את כל כובד משקלו כדי לסייע לעסקים הקטנים בצפון ובדרום וליצור מקורות תעסוקה רבים ככל האפשר .  בנוסף ציין כי ההתאחדות תוכל לספק את שירותי משרד התמ"ת לעסקים ,  בדיוק כמו המט"ים.שר התמ"ת קרא לראשי ההתאחדות להגיע אליו בהקדם עם תוכנית מסודרת המציגה את החסמים בנושא האשראי לעסקים הקטנים ,  את דרישת ההתאחדות לתשלום מע"מ על בסיס מזומן בלבד ,  פתיחת הכשרות מקצועיות לאנשים הרוצים לפתוח עסק קטן ונושאים נוספים והבטיח לקדם את הנושאים האלה במהלך השנה הקרובה . " העסקים הקטנים והבינוניים מהווים בין 90%-95% מכלל העסקים במשק ,  וחובה על הממשלה להניע ולקדם את הקטר הכלכלי המשמעותי הזה ",  אמר בן אליעזר.מנכ"ל התאחדות המלאכה והתעשייה חיפה והצפון אלון שוורץ ,  הציב בכנס עמדת החתמה הקוראת לממשלה לחוקק את חוק המע"מ ,  שכבר חוקק במספר מדינות במערב אירופה ומאפשר לבעלי עסקים לשלם את המע"מ רק לאחר שקיבלו את התשלום עבור עבודתם .  כיום מחייבת המדינה את בעלי העסקים לשלם את המע"מ למדינה מייד עם הוצאת החשבונית - הרבה לפני שקיבלו תשלום מלקוחותיהם.בכנס נבחרו 15 חברי הנהלת התאחדות המלאכה והתעשייה החדשה בחיפה ובצפון ,  שתייצג אותם  ( בהתנדבות )  בארבע השנים הקרובות .
 
אלף עובדים פוטרו השנה ממפעלי התאחדות המלאכה והתעשייה בצפון ועשרות מפעלים נסגרו
שר התמ"ת :  בכוונתי להפעיל את כל כובד משקלי כדי לסייע לעסקים הקטנים בשנת 2010

