אשתו של טייגר וודס מככבת בדרך לבית הלבן
טים פולנטי ,  מושל מינסוטה ואחד המועמדים האפשריים מטעם הרפובליקנים במירוץ לנשיאות בארצות הברית ,  אמר כי צריך לקחת מקל גולף ולנפץ את שמשת הבזבוז של הממשל הנוכחי 
" השמרנים יכולים ללמוד רבות מאלין ,  אשתו של שחקן הגולף טייגר וודס ",  כך אמר היום  ( שבת )  טים פולנטי ,  מושל מינסוטה ואחד המועמדים לייצג את המפלגה הרפובליקנית במירוץ לבית הלבן .
 אלין התפרסמה לאחר שניפצה את שמשת מכוניתו של וודס וחילצה אותו לאחר שרכבם היה מעורב בתאונה ,  בעקבות הפרשה התפרסמו הרומנים הרבים שניהל וודס והוא נאלץ להיכנס למכון גמילה ממין . " אלין אמרה - הספיק לי עד כאן ,  ואנחנו יכולים ללמוד ממנה ,  לקחת מקל גולף ולנפץ את חלונה של הממשלה הגדולה ". 
את הדברים אמר פולנטי במהלך נאום שכוון לעבר פעילים שמרניים לקראת המירוץ האפשרי שלו ,  והוא ככל הנראה היה מודע לכך שנאומו הפומבי הראשון של טייגר וודס ,  שנערך באותו היום יעפיל על נאומו הפוליטי שלו .  
פולנטי תקף את הפוליטיקאים בוושינגטון שהגדילו את החוב הלאומי והתכופפו כדבריו בפני סין הקומוניסטית . " ארצות הברית איננה אומה קבצנית ".  פולנטי סיפר על אמו שגססה מסרטן בשנות החמישים ונאבקה בנוסף לכך בתשלומים הכבדים בשנותיה האחרונות . " זה היה קשה ומאתגר ,  אך יחד עם זאת זה נתן לנו נקודת ראות ופרספקטיבה לגבי ניהול כספים ,  הפרספקטיבה הזו לגבי ניהול כספים חסרה בממשל הנוכחי ". 
פולנטי התבדח לגבי סופות השלגים הקשות שפקדו את וושינגטון ואמר כי  " כל יום שבו הארי ריד וננסי פלוסי לא יכולים להגיע לעבודה הוא יום טוב לארנקם של האנשים בארצות הברית ".  פולנטי עקץ גם את נשיא ארצות הברית ואמר כי  " אם בזבוז ממשלתי היה ענף באולימפיאדה אובמה היה זוכה במדליות זהב ". 

אשתו של טייגר וודס מככבת בדרך לבית הלבן
טים פולנטי ,  מושל מינסוטה ואחד המועמדים האפשריים מטעם הרפובליקנים במירוץ לנשיאות בארצות הברית ,  אמר כי צריך לקחת מקל גולף ולנפץ את שמשת הבזבוז של הממשל הנוכחי

