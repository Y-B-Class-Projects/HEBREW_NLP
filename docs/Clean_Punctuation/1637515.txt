הסנאט אישר :  כהונה שנייה לנגיד בן ברננקי
ברוב של 70 נגד 30 ,  ולאחר מאבק של סנאטורים רפובליקנים ,  אישר הסנאט בארצות הברית להשאיר את בן ברננקי לכהונה נוספת בראש הבנק הפדרלי
האיש ,  הזקן והמקורות היהודיים בדרך לכהונה שנייה בכסא של הרגולטור החזק בעולם :  הסנאט בארה"ב אישר הלילה  ( חמישי )  באופן סופי וברוב גדול של 70 נגד 30 חברים את מינויו של בן ברננקי לכהונה נוספת בתפקיד נגיד הבנק הפדרלי של ארצות הברית .  ברננקי הוצע לתפקיד ע"י הנשיא ברק אובמה שטען כי מדיניותו סייעה לארה"ב למזער את נזקי המשבר הכלכלי העולמי .
 מוקדם יותר אושרה ברוב של 77 נגד 23 חברים הסרת המכשולים המנהליים בדרך למינויו של ברננקי ,  בן ה-56 ,  שנבחר לאחרונה גם כאיש השנה של העיתון  " טיימס ".  כהונתו הראשונה בתפקיד צפוייה להסתיים כבר ביום ראשון הקרוב .  
על אף שאובמה הכריז על תמיכתו בברננקי כבר לפני מספר חודשים ,  התנגדות של סנאטורים רפובליקנים הציבה בשבוע האחרון סימני שאלה סביב יכולתו של אובמה להעביר את המינוי באופן  " חלק ":  להצבעה על הסרת המכשולים שנערכה היום יש צורך בתמיכה של 61 חברים ואילו לאישור הסופי והמוחלט של המינוי יש צורך ברוב של 51 חברים בהצבעה המסכמת .  על פי הדיווחים בארה"ב ,  היה על אובמה להתערב בעצמו השבוע וליצור קשר עם סנאטורים שונים כדי לשכנעם לתמוך במינוי ובכך לוודא את אישורו .
 
הסנאט אישר :  כהונה שנייה לנגיד בן ברננקי
ברוב של 70 נגד 30 ,  ולאחר מאבק של סנאטורים רפובליקנים ,  אישר הסנאט בארצות הברית להשאיר את בן ברננקי לכהונה נוספת בראש הבנק הפדרלי

