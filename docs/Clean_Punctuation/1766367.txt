דיווח :  מרקל הזמינה את צ'כיה ופולין להצטרף לגוש היורו 
קנצלרית גרמניה מעוניינת לחזק את עמדתן של הכלכלות החזקות והמאוזנות בתוך גוש היורו
קנצלרית גרמניה אנגלה מרקל אמרה לראשי הממשלה של צ'כיה ופולין כי היא תקבל בברכה את מדינותיהם לגוש היורו ,  כך דיווח העיתון הצ'כי  " לידובה נוביני ",  על פי מקורות אנונימיים .  מרקל מעוניינת באמצעות שילובן של מדינות אלה לחזק את עמדתן של הכלכלות החזקות היציבות ובעלות התקציבים המאוזנים בתוך גוש היורו .  עם זאת ,  העיתון דיווח כי ברעיון של גרמניה תומכות רק הולנד ,  אוסטריה ,  פינלנד וסלובקיה ,  מה שמשאיר אותה במיעוט מול צרפת ,  ספרד ,  איטליה ,  פורטוגל ,  בלגיה ,  יוון ואירלנד ,  אשר מתנגדות לסנקציות על מדינות בעלות עול חובות כבד .  כל מדינה חדשה שתיכנס לגוש היורו תצטרך לתרום למנגנון הסיוע למדינות מוכות חוב .  לפי הדיווח ,  מרקל הזמינה את ראש ממשלת צ'כיה ,  פטר נקאס ,  להצטרף לגוש היורו במהלך ביקורו הרשמי בגרמניה בחודש ספטמבר .  מוקדם יותר ,  היא נפגשה עם ראש ממשלת פולין דונלד טוסק וביקשה גם ממנו להצטרף לאיחוד המוניטרי .  בראיון נפרד ל"לידובה נוביני "  סירב נקאס לאשר או להכחיש האם מרקל אכן הזמינה את צ'כיה לגוש היורו .  עד כה צ'כיה היתה זהירה בנוגע לאימוץ מטבע היורו ,  וסירבה לנקוב במועד הצטרפות לגוש היורו ,  בטענה כי העלויות של החלפת המטבע שלה במטבע היורו יהיו גבוהות מדי .  צ'כיה לא עומדת כיום במגבלות הגירעון של האיחוד האירופי ,  אך בכוונת הממשלה לצמצם את הגירעון ל-4.6% מהתמ"ג בשנה הבאה ,  לעומת גירעון של 5.1% מהתמ"ג שצפוי השנה .  החוב של צ'כיה ,  לעומת זאת ,  נמצא במצב טוב הרבה יותר .  יחס החוב-תמ"ג של צ'כיה הוא 37% ,  הרבה מתחת ליעד של 60% מהתמ"ג שהציב האיחוד האירופי ,  וכמחצית מהממוצע של 27 מדינות האיחוד.גם מצבה של פולין טוב יותר משל רוב מדינות גוש היורו .  פולין היתה המדינה היחידה מבין 27 מדינות האיחוד האירופי שהצליחה להימנע ממיתון בשיאו של המשבר הכלכלי העולמי .
 
דיווח :  מרקל הזמינה את צ'כיה ופולין להצטרף לגוש היורו 
קנצלרית גרמניה מעוניינת לחזק את עמדתן של הכלכלות החזקות והמאוזנות בתוך גוש היורו

