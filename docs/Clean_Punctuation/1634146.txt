נסיכי הגז
מצבור הגז הענק שהתגלה מול חופי חיפה עוד נמצא בקרקעית הים ,  אך השפעתו הכלכלית והמדינית הולכת ומתבהרת :  ישראל תיחלץ ממונופול הגז המצרי ,  המים והחשמל יוזלו ,  התעשייה תקבל זריקת מרץ ,  התחנה הפחמית באשקלון תעוכב ומניות האנרגיה ימשיכו לנסוק - לא תמיד מהסיבות הנכונות
בעלי השליטה

יצחק תשובה 

שולט בכ-31% ממאגרי תמר ודלית ,  וב-53% ממאגרי ים-תטיס - המהווים את כלל עתודות הגז הטבעי המוכחות בשטח מדינת ישראל .  בנוסף מחזיק תשובה ב-23 רישיונות חיפוש ימיים החולשים על 60% משטח המים הכלכליים של ישראל ובונה תשתית לקוחות מובטחים באמצעות הקמת תחנות כוח פרטיות 

קובי מימון 

ישראמקו שבשליטתו היא בעלת הזכויות הישראלית הגדולה בקידוחי תמר ודלית  ( 28.75% )  .  שותפויות החיפושים שבשליטתו מחזיקות ב-72% מהזכויות בתגלית גז מוכחת אחרת  ( אור )  - וזכו לפני כחצי שנה בזכויות החיפוש בשטח ההיתר דניאל - משבצת השטח הימי הגדולה האחרונה שנותרה לאורך רצועת החוף 

צ'ארלס דיווידסון 

יו"ר ומנכ"ל נובל אנרג'י ,  החברה האמריקאית שהימרה לפני עשור על ישראל ונהפכה למפעילת הקידוחים הזרה היחידה באזור .  נובל מחזיקה ב-47% מים-תטיס ,  ב-36% מתמר ודלית וב-40% מהזכויות בשטחי רציו ים .  ב-2009 זכתה נובל ברישיון חיפוש בבלוק 12 שבמימי קפריסין ,  הנושק לרישיונות הישראלים 

יוסי מימן 

באמצעות קבוצות מרחב ואמפל שבשליטתו מחזיק מימן ב-20.6% ממניות ספקית הגז המצרית emg - בעלת הזיכיון לאספקת מחצית מהגז הטבעי הדרוש למשק בעשורים הקרובים .  קרוב ל-60% מכמות זו כבר מעוגנת בחוזי מכירה חתומים עם שבעה לקוחות שונים 

בעלי שליטה נוספים :  דודי וייסמן ושרגא בירן - דור אלון ;  משפחת לבנת - קבוצת תעבורה ;  משה גאון - גאון אחזקות ;  חוסיין סאלם - emg  ( 28% )  ;  סם זל ודיוויד פישר - emg  ( 12% )  ;  ממשלת מצרים - e-gas ;  ממשלת תאילנד - חברת ptt ;  הרשות הפלסטינית - gaza marine  ( 10% )  ;  יאיר המבורגר - הראל ;  בריטיש גז - gaza marine  ( 60% )  ;  משפחת חרירי - ccc 

אנשי השטח 

צביקה גרינפלד 

מנכ"ל דלק קידוחים יחד עם מנכ"ל דלק אנרגיה ואבנר חיפושי נפט ,  גדעון תדמור ,  הם האחראים לניווט פעילות קידוחי הגז של תשובה אל בארות ההצלחה השנייה והשלישית בתוך עשור בלבד .  תדמור הוא גם שותפו של תשובה :  הוא מחזיק אישית באבנר ובחברת כה-פיתוח ,  הזכאית ל-0.5% מהכנסות קידוחי תמר ודלית 

אלי משגב 

10 שנים מנהל משגב את זרוע הגפ"מ  ( גז בישול )  של דור-אלון - אך לא הפסיק להאמין רגע אחד בפוטנציאל של האחזקה השולית  ( 4% )  של הקבוצה בקידוחי תמר ודלית - אותה מנסה כיום דודי ויסמן להנפיק לפי שווי של מיליארד שקל .  זאת ,  לצד אחזקת מיעוט נוספת של 2.8% בתגלית אור שבדרום 

יוסי לוי 

מנכ"ל ישראמקו הממשלתית המשיך לנהל את החברה גם לאחר שהופרטה ונרכשה על ידי קובי מימון .  לוי היה הראשון להיכנס כשותף למבני תמר ודלית - והיחיד שנותר שם מבין בעלי הזכויות המקוריים .  יותר מעשור לאחר שהתגלו המאגרים - מנהל לוי כיום את השותפה הישראלית הגדולה בהם 

ד"ר נמרוד נוביק 

ב-1990 עזב נוביק את לשכת שמעון פרס - ונענה להצעתו של יוסי מימן להצטרף אליו כסגן-נשיא מרחב .  ניסיונו המדיני וקשריו הענפים ,  בעיקר בעולם הערבי ,  הביאו עד מהרה את נוביק למעמד שר החוץ של מימן ,  ולמי שטווה עבורו את רשת הקשרים העסקיים והפוליטיים שנדרשו לצורך הקמת פרויקט הגז המצרי-ישראלי 

אנשי שטח נוספים :  יו"ר דלק גבי לסט ;  מנכ"ל דלק אסי ברטפלד ;  יו"ר דלק אנרגיה יורם טורבוביץ' ;  מנכ"ל דור אלון ישראל יניב ;  ליאו מלמוד ופרופ' יוסי ירושלמי מקבוצת מרחב 

הגיאולוגים 

הגיאולוגים נהפכו בשנה האחרונה ל"סחורה החמה "  בענף האנרגיה ,  ומספרם המועט יחסית העלה את קרנם פי כמה .  בראש אלה צועד הגיאולוג יוסי לנגוצקי ,  שמוכר בעיקר כמי שגילה וליווה את התגליות בתמר ודלית .  לצדו ניצבים ד"ר אלי רוזנברג וד"ר יעקב גלבוע  ( גיאולוגים של חברות קבוצת דלק )  ,  ד"ר שוקה פולקמן ושלום סלהוב  ( ישראמקו )  ,  איתן אייזנברג  ( רציו )  וד"ר צ'רלי דרוקמן  ( הממונה לשעבר על החיפושים )  

גיאולוגים נוספים :  ברוך דרין 

הרגולטורים 

בנימין נתניהו 

ענף האנרגיה הוא אחד התחומים האזרחיים היחידים שבהם החלטותיו האסטרטגיות של ראש ממשלה נותרות מאחורי הקלעים .  לשכת ראש הממשלה תקבע את עתידן של ספקיות גז :  די בהחלטה שלא להקים תחנת כוח פחמית נוספת ,  למשל ,  כדי להשליך מיידית על פוטנציאל הרווחים של שותפות תמר 

ד"ר עוזי לנדאו 

כשר התשתיות נושא לנדאו באחריות לפיתוח שוק הגז הטבעי והתחרות בו - ולטיב לקוחותיו .  על שולחנו הונחו ויונחו בקדנציה זו ההחלטות בדבר ייקור הגז המצרי ,  הסיוע המימוני לשותפות תמר ,  עתיד המאגר המתרוקן של ים-תטיס ,  גיוון מקורות הגז ופתיחת שוק הלקוחות העיקרי - משק החשמל - לתחרות 

שאול צמח 

מנכ"ל משרד התשתיות עומד בראש הצוותים המקצועיים שמכוונים את מדיניות הממשלה בתחום מקורות האנרגיה .  יחד עם מנכ"ל משרד האוצר חיים שני ומנכ"ל משרד הפנים גבריאל מימון ,  שמשמש יו"ר המועצה הארצית לתכנון ולבנייה ,  השלושה הם הפקידים הבכירים האחראים על התחום 

ד"ר יעקב מימרן 

הממונה על חיפושי הנפט והגז בישראל הוא בעל הסמכות להעניק היתרים ורישיונות החיפושים ,  לפקח על הקידוחים ולהכריז על המוצלחים שבהם כתגליות מסחריות .  הוא פועל במקביל לשוקי שטרן ,  מנהל רשות הגז המשמש רגולטור ישיר של ענף הגז הטבעי בישראל ,  ואחראי לפיקוח על פעילות השוק 

רגולטורים נוספים :  שר האוצר יובל שטייניץ ;  שר הפנים אלי ישי ;  השר להגנת הסביבה גלעד ארדן ;  החשב הכללי שוקי אורן ;  הממונה על התקציבים אודי ניסן 

הלקוחות 

עמוס לסקר 

כצרכנית של 85% מהגז הטבעי המסופק למשק ,  חברת החשמל משמשת לא רק לקוח עוגן עבור הספקיות ,  אלא עילה לפעילותם העסקית בישראל .  מנכ"ל החברה לסקר יחד עם ראש מינהל הדלקים שמשון ברוקמן מחזיקים את המפתח לפיתוחם של מאגרי תמר ודלית ,  ויקבעו את היתכנות הזרמת הגז ממצרים 

עידן עופר 

החברה לישראל עתידה להיות צרכנית הגז הפרטית הגדולה במשק ,  בעיקר בזכות אחזקותיה בבז"ן ובכיל ,  וכן בזכות תחנת הכוח הפרטית o.p.c שתקים החברה לישראל עד 2014 במישור רותם .  כל אלה עשויים להביא את הקבוצה לרכוש בעתיד עד 2 מיליארד מ"ק גז בשנה ,  בעלות שנתית של כ-400 מיליון דולר 

נוחי דנקנר 

אי.די.בי שבשליטתו תיהפך השנה לצרכן הגז הפרטי הגדול במשק  ( 0.3 bcm )  בזכות חוזי רכש הגז עליהם חתמו חברות התעשייה שבקבוצה לצורכיהן התפעוליים .  התוכניות של חברות אלה להקים בשטחן תחנות כוח יגדילו את צריכת הגז של אי.די.בי ,  ועשויות להסביר מדוע נכנסת הקבוצה לתחום חיפושי הגז 

יונה פוגל 

שיעור ייצור החשמל של היצרנים הפרטיים אמנם נמוך ,  אך אם ייפתח שוק החשמל לתחרות ,  הם ייהפכו לכוח משמעותי מול ספקיות הגז .  קבוצת פז בהנהלת פוגל רוכשת כבר כיום גז טבעי עבור תחנת הכוח שהקימה בבית הזיקוק באשדוד ;  כך גם דלק תשתיות בהנהלת סילביו וויטינג ,  שרוכשת גז עבור i.p.p אשקלון 

לקוחות נוספים :  תחנת הכוח של דוראד - בבעלות אורי דורי ,  קצאא ויוסף אדלסבורג ;  דליה אנרגיות - בבעלות משקי התק"ם ,  חירם-אפסילון וקרן תשתיות ישראל

נסיכי הגז
מצבור הגז הענק שהתגלה מול חופי חיפה עוד נמצא בקרקעית הים ,  אך השפעתו הכלכלית והמדינית הולכת ומתבהרת :  ישראל תיחלץ ממונופול הגז המצרי ,  המים והחשמל יוזלו ,  התעשייה תקבל זריקת מרץ ,  התחנה הפחמית באשקלון תעוכב ומניות האנרגיה ימשיכו לנסוק - לא תמיד מהסיבות הנכונות

