10 הזדמנויות לעלות על הרכבת
איך יודעים שהמשבר חלף ?  כששומעים את נהגי המוניות והמוכרים בקיוסקים מגלים בקיאות בכל תזוזה בבורסה  ?  אלה שהיססו עד עתה ולא השקיעו ,  חשים כיום החמצה כואבת  ?  אבל לא בטוח שהם פיספסו את הרכבת :  האנליסטים ממליצים על 10 מניות שצפויות לעלות
 >  >  בחדר המסחר של הבנק ישבה הסוחרת דליה ,  זועפת וכועסת .  הלקוח שלה ויתר בתחילת יום המסחר על רכישה של איגרות חוב ,  בניגוד גמור להמלצתה .  בסוף היום טיפס מחיר האיגרת ב-0.5% - והלקוח הפסיד הרבה כסף .  כל שנותר לדליה לעשות היה להתפרץ עליו בזעם : " אתה דפוק ",  היא צעקה בטלפון .  ברקע ,  ניסו עמיתיה של דליה להדוף את מבול הטלפונים של המשקיעים המבוהלים .  לכולם בקשה אחת :  למכור ,  ומהר .  זעמה של דליה פרץ בסוף 2008 ,  ותועד בכתבה שפורסמה כאן באותם ימים  ( "הדילרים לא ישנים "  מאת נתן שבע )  .  באותה תקופה ברחו המשקיעים מהשווקים ,  הסוחרים ניסו לשכנע אותם להישאר ,  המסכים היו אדומים והברוקרים לא ישנו בלילה בגלל ההפסדים . " אף אחד לא רוצה לקנות מניות ,  אף שהן נראות היום זולות מתמיד ",  סיפרו אז הסוחרים , " שומעים את הפחד בקולם .  כמעט שאין משקיעים שמזרימים פקודות רכישה ".  אבל כל זה הוא היסטוריה רחוקה .  כיום ,  לאחר מעט יותר משנה ,  למדד תל אביב 25 נותרו בסך הכל כ-20 נקודות  ( 1.3% )  כדי להגיע לשיא הלבלוב שלו בנובמבר 2007 .  בשנה האחרונה עלתה הבורסה בתל אביב בכ-80% ,  ובימים אלה הסוחרים לא צריכים לשכנע את המשקיעים לקנות .  נהפוך הוא . " בחודשים האחרונים נהגי מוניות שואלים אותי איפה להשקיע ,  וכך גם הספר שלי .  אם אני מדבר בטלפון על ענייני עבודה במסעדה מיד פונים אלי אנשים ,  מספרים לי שהם רוצים לקנות מניות ושואלים לדעתי ",  אומר דניאל רפפורט ,  מנהל חדר המסחר של בית ההשקעות אקסלנס . " אנשים ראו את השוק עולה בחצי השנה האחרונה והרגישו שהם מפספסים את הרכבת ".  כעת בבתי ההשקעות אומרים כי העסק עוד לא מוצה .  נכון ,  ההזדמנויות כבר מזמן לא חלומיות ,  אבל עדיין צפויות עליות . " השוק לא זול במיוחד והמניות לא מוצעות במחירי מציאה ,  כפי שהיו לפני שנה ",  מודה טרנס קלינגמן ,  מנהל מחקר בבית ההשקעות מיטב ברוקראז' .  ועדיין ,  הוא אומר , " המחירים סבירים כשבודקים במונחים היסטוריים של מכפילי רווח .  אנחנו חושבים ששוק המניות יכול לספק תשואה חד-ספרתית גבוהה בשנה הקרובה ".  גם לבית ההשקעות אקסלנס יש מסר אופטימי . " לשוק יש עוד 'בשר' להמשך עליות ,  בישראל ובחו"ל ",  הם אומרים ומסבירים : " רואים שיפור עקבי ,  גם אם אטי ,  במצב הכלכלה העולמית וברווחיות החברות .  אבל עדיין יש תחומים מסוימים שבהם השיפור לא בא לידי ביטוי באופן מספק ,  כמו בתעסוקה ובנדל"ן - שנמצאים במגמת התייצבות לאחר נפילה כואבת .  לדעתנו ,  המגמה תיהפך למגמת עלייה ככל שיעבור הזמן ".  גם אבירן רביבו מכלל פיננסים חושב שהשוק רחוק מלהיות בועה ,  ובכל זאת מזהיר : " רמת הסיכון בשוק זינקה לאחר העליות האחרונות ".  ויש לו אזהרה למשקיעים : " אל תתפתו להגדיל את משקל המניות בתמהיל ההשקעה הכולל - גוונו עם השקעה במדדי חו"ל שעדיין רחוקים משיאם .  כדאי גם לשמור על רמת נזילות מספקת למקרה שהתאוששות מהירה של הכלכלה תוביל לעליית ריבית גבוהה מהצפוי ולהתפתחותן של הזדמנויות השקעה בשוקי האג"ח הקונצרניות והממשלתיות ".  אז באילו מניות כדאי לבחור בימים אלה ?  בתי ההשקעות השונים ממליצים על עשר מניות של חברות גדולות וקטנות שעוד לא הגיעו לשיא - לא כולן באותה רמת סיכון .  - מכפיל רווח מדד לבדיקה אם חברה נסחרת בשווי גבוה או נמוך .  מכפיל הרווח מתקבל על ידי חלוקת שווי השוק של החברה ברווח הנקי שלה .  המספר שמתקבל הוא מספר השנים עד שהחברה תחזיר את ההשקעה בה מניית טבע בדרך לצמיחה אגרסיבית  >  >  כלל פיננסים : " טבע נמצאת כיום בנקודת זינוק מצוינת לשנים הקרובות .  שליטתה בשוק הגנרי העולמי פותחת כר נרחב של הזדמנויות לצמיחה באזורים שבהם שיעור החדירה הגנרי עדיין נמוך .  בנוסף ,  רכישת רציופארם חשובה למימוש אסטרטגיית הצמיחה האגרסיבית של החברה באירופה .  וכן ,  פורטפוליו המוצרים שלה יעזור לה למתן את ההשפעה השלילית מהתפתחות התחרות הגנרית לקופקסון - מוצר הדגל שלה .  מדובר בהשקעה איכותית במחיר נוח ".  מניית בזק דיווידנדים בלי סוף  >  >  אקסלנס : " בזק ממשיכה להציג נתונים חזקים מענפי הפעילות המגוונים שלה .  המשך פרישת רשת ה-ngn תביא להמשך השיפור ברווחיות החברה .  התזרים החזק של החברה ומבנה הבעלות החדש מבטיחים המשך חלוקת דיווידנד אגרסיבית - תכונה שזוכה להערכה רבה בקרב משקיעים זרים ומוסדיים ".  לידר שוקי הון : " בשונה ממפעילות דומות באירופה ובארה"ב ,  מצליחה בזק להגדיל את שורת המכירות בשיעור גבוה יותר מצמיחת האוכלוסייה .  בנוסף ,  רשת הדור השלישי של החברה הבת של בזק ,  פלאפון ,  מונה כיום קצת פחות ממיליון מנויים ,  ויש לה פוטנציאל של עוד 1.7 מיליון מנויים שיתרמו להגדלת ההכנסות ושיפור הרווחיות ".  מניית מזרחי טפחות אין מיזוג - יש הון  >  >  מיטב ברוקראז' : " מכפיל ההון של בנק מזרחי טפחות אמנם גבוה ביחס לבנקים המתחרים ,  אבל יש סיבות טובות לכך .  לדעתנו ,  מכפיל ההון הגבוה של הבנק משקף בעיקר את יכולת הניהול הטובה ויציבות הכנסות המימון שלו . " בנוסף ,  אחרי שבנק ישראל סתם את הגולל על אפשרות למיזוג של מזרחי טפחות עם בנק אחר או עם חברת ביטוח ,  נראה לנו שרוב ההון הפנוי שנמצא בידי הבנק יגיע לכיסם של בעלי המניות בבנק באמצעות תזרים מוגבר של דיווידינדים בשנים הבאות ".  מניית דלק רכב תשואה של 10% בשנה  >  >  בית ההשקעות אנליסט : " החברה היא יבואן הרכב מספר 1 בישראל מזה שנים רבות ,  והציגה תוצאות נאות תוך שמירה על נתח שוק הגדול מ-20% בשנה שהתחילה בקטסטרופה .  נראה כי החברה כמעט לא תיפגע מהיבוא המקביל שיכלול בעיקר מכוניות יוקרה .  בנוסף ,  במידה שטרנד הרכב החשמלי יתפוס בעולם ,  גם מאזדה ופורד ,  שדלק רכב היא היבואנית שלהם ,  ייצרו כלי רכב רלוונטיים .  מכיוון שהחברה מחלקת את רוב רווחיה כדיווידנד כספי ,  אנו מעריכים כי היא עשויה להניב תשואה של כ-10% בשנה ,  ולכן מהווה אחזקה ראויה ומייצבת לתיק ".  מניית שיכון ובינוי בזכות עליית הנדל"ן  >  >  תמיר פישמן : " לחברה עתודות קרקע אדירות לבנייה למגורים בישראל ,  ועליית מחירי הקרקעות בשנתיים האחרונות בודאי תציף ערך רב לחברה .  בנוסף ,  הפעילות בחו"ל ממשיכה לצמוח וצבר ההזמנות של החברה צפוי לעלות ביותר מ-6 מיליארד דולר ".  כלל פיננסים : " מתחילת 2010 יצרה מניית החברה תשואה שלילית נמוכה ,  למרות רצף של התפתחויות חיוביות משמעותיות ביותר .  להערכתנו ,  מחירה הנוכחי מהווה נקודת כניסה אטרקטיבית למשקיעים ".  מניית אלרוב ישראל עוגן ,  וחלום  >  >  אקסלנס : " המניה משלבת בין עוגן יציב למרכיב של חלום .  מצד אחד לחברה קרקעות איכותיים של נדל"ן מניב בישראל ובחו"ל ואחזקה משמעותית במניות הבנקים לאומי והפועלים ,  שכבר הניבו לה רווחי הון משמעותיים . " מצד שני ,  החברה מחזיקה ב-7.6% ממניות חברת הביוטכנולוגיה פרוטליקס ,  שמפתחת תרופה למחלת הגושה  ( בעלת שוק מכירות של 1.2 מיליארד דולר )  בטכנולוגיה חדשנית שעשויה לשמש לפיתוח תרופות נוספות ,  ומכאן הפוטנציאל להציף ערך רב בעתיד ".  מניית מטריקס שרדה במשבר  >  >  אי.בי.אי : " 2009 היתה שנה קשה בשוק ה-it .  השילוב של משבר כלכלי ושוק לא גדול הביאו לירידה בהכנסות ושחיקה ברווחיות של החברות בענף .  מטריקס צלחה את השנה באופן מרשים .  אנו מעריכים כי השנה האחרונה הדגישה את היציבות של מטריקס וחיזקה את המותג ואת המוניטין של החברה .  כיום ,  אחרי תהליכי התייעלות שעברה החברה ,  ברירה קפדנית של פרויקטים והתמקדות בפעילות הליבה של החברה ,  נמצאת מטריקס בנקודת מוצא טובה כדי ליהנות מהשיפור הכלכלי שאנחנו צופים ב-2010 ".  מניית וואלה שליטה באינטרנט  >  >  בית ההשקעות אנליסט : " וואלה הוא פורטל האינטרנט המוביל בישראל ועוסק בפעילות סחר אלקטרוני שהיקפה הוא הגבוה מבין אתרי הסחר האלקטרוני בישראל .  הנוכחות החזקה של וואלה בתוכני הווידאו והחדירה המואצת שלו לתחום הסלולר אמורים לשמור על מיצובו כאחד משלושת האתרים המובילים בישראל גם בעתיד ,  ובהתאם אמור האתר ליהנות לאורך זמן מהגידול הצפוי בתקציבי הפרסום שמופנים לאתרי האינטרנט . " הסחירות במניה סבירה והחברה חילקה 45 מיליון דולר כדיווידנד בשנתיים האחרונות .  מחיר המניה אינו נמוך על סמך העבר ,  אך בהנחה שהחברה תממש את הפוטנציאל שתואר ,  היא בהחלט ראויה לאחזקה ".  מניית בבילון צמיחה שנתית של 20%  >  >  תמיר פישמן : " החברה מוכרת בעולם בזכות תוכנות התרגום שלה .  היא מציגה צמיחה גבוהה בהכנסות משיווק ופרסום באתריה ,  בנוסף לשיתוף פעולה אסטרטגי עם גוגל באמצעות מתן שירותי תרגום יחד עם שירותי החיפוש שהיא מספקת . " עם קצב צמיחה שנתי של יותר מ-20% אנו מוצאים את מניית החברה אטרקטיבית ".  מניית הדסית ביו הכי קרובה לפטנט  >  >  אי.בי.אי : " לחברת הביומד ,  שמוחזקת בשיעור של 41% על ידי בית חולים הדסה ,  יש הסכם עם בית החולים המאפשר לה לנצל את הציוד הרפואי ויכולות המחקר שלו ,  ולהיות הראשונה שנחשפת להמצאות החדשות ,  למדענים ,  ליכולות הייצור ולפטנטים . " לכן ,  כל שקל שמושקע בחברה מושקע למעשה ביכולות המחקר והפיתוח שלה ,  ולא בצורך להקים מתקני ייצור .  להדסית יש כיום שמונה חברות בפורטפוליו ,  ארבע מתוכן נמצאות בשלב הניסויים הקליניים או שייכנסו אליו בשנה וחצי הקרובה ".  נציגי בתי ההשקעות שהעבירו את המלצותיהם :  אבירן רביבו - כלל פיננסים ;  מורן נחשוני - אנליסט באקסלנס קרנות נאמנות ;  ערן יעקובי - לידר שוקי הון ;  טרנס קלינגמן - מנהל מחקר במיטב ברוקראז' ;  איתי דיין ומיכאל בן יעקב - בית ההשקעות אנליסט ;  שגיא ביגאס - ראש תחום מניות בתמיר פישמן ;  אורי ליכט - בית ההשקעות אי.בי.אי ;  נטלי גוטליב - אנליסטית הפארמה של אי.בי.אי

10 הזדמנויות לעלות על הרכבת
איך יודעים שהמשבר חלף ?  כששומעים את נהגי המוניות והמוכרים בקיוסקים מגלים בקיאות בכל תזוזה בבורסה  ?  אלה שהיססו עד עתה ולא השקיעו ,  חשים כיום החמצה כואבת  ?  אבל לא בטוח שהם פיספסו את הרכבת :  האנליסטים ממליצים על 10 מניות שצפויות לעלות

