סוזוקי מביטה קדימה
היצרנית היפנית בוחנת אפשרות להתנתק מקונצרן פיג'ו-סיטרואן או רנו-ניסאן כדי להדק קשרים עם פולקסווגן בתחום מנועי בעירה ומנועי כלאיים
סוזוקי שוקלת לצמצם שותפות עם אחד משני התאגידים הגדולים באירופה  רנו-ניסאן או PSA  ( פיג'ו-סיטרואן )  ,  כך בהודעה שהוציאה היצרנית ממטה החברה ביפן .  מטרת שיתוף הפעולה עד כה לדבריה היה להכנס בצורה מגובשת לשוק המנועים ההיברידיים ומערכות ההינע החשמליות כבר בשנתיים הקרובות ,  כשהסנונית הראשונה תוגשם חלקית דרך הקיזאשי ,  המשפחתית הגדולה החדשה .  בהיצע הקיים ,  מכוניות סוזוקי מאכלסות מנועי דיזל של התאגידים הללו .  
סוזוקי פונה למקורות חלופיים לאחר שמאסה ברומן המשונה שניהלה עם ג'נרל מוטורס ,  בגינו כשלה למנף טכנולוגיה אקולוגית מיידית .  השותפות בין היפנים לאמריקנים תגיע לקיצה בתחילת חודש פברואר הקרוב .  בשלב זה סוזוקי החלה לקיים דיונים פנימיים על עתיד החברה כאשר שני התאגידים הצרפתים סומנו להפרד ממנה בצל החיבור לקונצרן פולקסווגן .  
בחודש שעבר דיווחנו כאן במדור ,  על כך שפולקסווגן רכשה נתח של כ-20 אחוזים ממניותיה של סוזוקי וזאת כדי לעזור לקונצרן להתבולל בשווקים מתפתחים ולייצר כלי-רכב קטנים וחסכוניים בסיוע החטיבות המשניות של סוזוקי .  במסגרת העסקה מחזיקי מניות מהצד היפני מזדרזים לחזק את שיתוף הפעולה על ידי הצעות לרכישת נתח מניות מפולקסווגן .
 
סוזוקי מביטה קדימה
היצרנית היפנית בוחנת אפשרות להתנתק מקונצרן פיג'ו-סיטרואן או רנו-ניסאן כדי להדק קשרים עם פולקסווגן בתחום מנועי בעירה ומנועי כלאיים

