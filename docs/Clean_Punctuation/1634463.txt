דין מוזר
אילנה דיין , " עובדה "  וטלעד יפרדו ממשרד ליבליך-מוזר בערעור לבית המשפט העליון על פסק הדין בעניין סרן ר' וייוצגו על ידי עורכי הדין גיורא ארדינסט ויוסי עבאדי
אילנה דיין וטלעד יפרדו ממשרד עורכי הדין ליבליך-מוזר שייצג את הצדדים בתביעת לשון הרע שהגיש נגדם סרן ר' .  לוואלה !  ברנז'ה נודע ,  כי הצדדים ישכרו פרקליטים שונים .  דיין ומערכת  " עובדה ",  המשודרת כיום בקשת שכרו את שירותיו של עורך הדין גיורא ארדינסט ממשרד ארדינסט ,  בן נתן ושות' ואילו טלעד שכרה את עורך הדין יוסי עבאדי השותף במשרד רם כספי ושות' .  עבאדי מילא בעבר מספר תפקידים בתחום התקשורת ,  בהם ראש מערכת החדשות בגלי צה"ל ,  עמד בראש מינהלת הסדרת השידורים לציבור ,  והיה מועמד לתפקיד מנכ"ל חברת החדשות של ערוץ 2 .
 שופט בית המשפט המחוזי בירושלים נעם סולברג קבע בפסק דין שנוי במחלוקת כי על דיין וטלעד לשלם לסרן ר' 300 אלף שקל והוצאות משפט בתביעת הדיבה שהגיש נגד מערכת התכנית .  סרן ר' תבע את  " עובדה "  בעקבות כתבה ששודרה בתכנית ב-2004 בה נטען כי ביצע וידוא הריגה בנערה בת 13 שהתקרבה למוצב עליו פיקד ברצועת עזה .  התביעה הוגשה נגד דיין וטלעד ,  זכיינית ערוץ 2 לשעבר ששידרה באותה תקופה את התכנית .  
בית המשפט העליון דחה לפני מספר ימים את התאריך האחרון להגשת הערעור על פסק הדין ל-31 בינואר בעקבות בקשת  " עובדה ". 
מטעם אילנה דיין ומשרד עורכי הדין ליבליך מוזר נמסר : " בשל הבדלי גישות שאינם נוגעים למהותו של התיק הוחלט ביחד שהייצוג של אילנה דיין וטלעד יתבצע במשותף על ידי עורכי הדין גיורא ארדינסט ויוסי עבאדי ". 

דין מוזר
אילנה דיין , " עובדה "  וטלעד יפרדו ממשרד ליבליך-מוזר בערעור לבית המשפט העליון על פסק הדין בעניין סרן ר' וייוצגו על ידי עורכי הדין גיורא ארדינסט ויוסי עבאדי

