הפועל פ"ת :  בשירו ובסיט עברו תאונת דרכים קלה
בשירו עבר בדיקות כלליות ,  בסיט ביקש להתאמן .  אג'ידה לחבריו : " יש לי בעיה עם הוויזה ,  אגיע למשחק מול הפועל חיפה "
 שני חלוציה של הפועל פתח תקוה ,  עוסמן בשירו ואיברהים בסיט ,  היו מעורבים בתאונת דרכים קלה בכביש גבעת השלושה כשעשו את דרכם לאימון הקבוצה בקיבוץ עינת .  השניים סבלו בעיקר מהלם ,  אולם בשירו ביקש לעבור בדיקות בבית החולים לפני שיחליט האם להתאמן ,  כשאליו הצטרף מנהל הקבוצה עופר צברי .  בסיט טען כי הוא כשיר ולא סובל מכאבים ולכן הודיע לראשי הקבוצה שהוא ממשיך לאימון .
 בסיט אמור לפתוח במשחק ביום ראשון מול הפועל חיפה במסגרת המחזור ה-21 של ליגת העל ,  כנראה לצד אלנתן סלמי ,  שצפוי לחזור להרכב .  הקשר עאדל אלבשר כבר לא מתאמן בקבוצה ,  לאחר שביקש לחזור להפועל חיפה והושאל אליה .
 בקבוצה עדיין מחכים לשוער אוסטין אג'ידה ,  שביקש לדחות את הגעתו כבר פעמיים במהלך השבוע .  השוער אמר לחבריו בנבחרת ניגריה : " הייתה לי בעיה עם הוויזה ובהפועל פתח תקוה אמורים לפתור אותה .  אגיע לארץ בשישי ".  אם אג'ידה לא יגיע כמתוכנן ,  יקבל השוער השלישי של הקבוצה צליל חתוכה הודעה כי הוא זה שיפתח במשחק הקרוב .
 
הפועל פ"ת :  בשירו ובסיט עברו תאונת דרכים קלה
בשירו עבר בדיקות כלליות ,  בסיט ביקש להתאמן .  אג'ידה לחבריו : " יש לי בעיה עם הוויזה ,  אגיע למשחק מול הפועל חיפה "
 
