צעדים ראשונים בקאזאן
הפועל תל אביב הגיעה לרוסיה .  שכטר : " יחסית עכשיו הקור לא נוראי ,  אבל אם יהיה יותר קר ,  תהיה בעיה ".  גוטמן נוטה לעלות עם שלושה קשרים הגנתיים
צילום :  עמית גולדשטיין ,  קאזאן ,  עריכת וידאו :  יותם רונן
אחרי ההכנה המנטלית לקור הרוסי ,  נחתה הערב  ( שלישי )  הפועל תל אביב בקאזאן לקראת משחקה בליגה האירופית שמתוכנן ביום חמישי ,  אלא אם מזג האוויר המושלג לא יאפשר זאת .  הקבוצה נחתה למזג אוויר קר יחסית ,  שעומד כרגע על מינוס שבע מעלות ונמצאת במצב רוח טוב לקראת ההתמודדות .
 הבשורה הראשונה ששמעו שחקני הפועל תל אביב עם נחיתתם היא ההחלטה להקדים את שעת המשחק ל-16:00 אחר הצהריים שעון ישראל  ( 17:00 שעון רוסיה )  .  כזכור ,  המשחק של האדומים אמור היה להיערך ב-20:00 ,  אך אחרי התייעצות עם נציגי אופ"א הנמצאים בעיר ,  הוחלט להגיע לפיתרון ביניים בתקווה שהקדמת המשחק תאפשר את קיומו בשלג הרוסי .
 בקאזן כרגע הטמפרטורה כאמור סבירה ועומדת על מינוס שבע מעלות ,  אך המקומיים מספרים שהתחזית היא שביום המשחק הטמפרטורה תנצח עד למינוס 20 ,  דבר שכמובן עלול לפגוע במשחק של האדומים . " יחסית עכשיו הקור לא נוראי ",  אמר איתי שכטר לאחר הטיסה . " אבל אם יהיה יותר קר ,  זו כבר תהיה בעיה ".  
בשל העובדה שהמשחק הוקדם ,  גם האימון המסכם של האדומים הוקדם לשעת המשחק ומחר בשעות הערב המוקדמות יתרגל אלי גוטמן את המערך שאיתו אמורה הפועל לעלות ביום חמישי .  כרגע ההתלבטות של גוטמן היא אם לפתוח עם שלושה קשרים הגנתיים ,  הכוללים את אביחי ידין ,  ביברס נאתכו וזוראב מנטשאשווילי או לפתוח במערך הרגיל של הפועל עם ערן זהבי או דניאל דה רידר .
 על פי האימון בבוקר היום ,  נוטה גוטמן לעלות עם שלושה קשרים הגנתיים ,  אך כאמור ביום רביעי באימון המסכם אמור המאמן להחליט סופית .  מי שככל הנראה יאבד את מקומו בהרכב הוא עמרי קנדה ,  הנחשב לפחות הגנתי ולכן דני בונדר יעלה במקומו .  גם גל שיש אמור לפתוח על חשבונו של דדי בו דיין הפצוע .
 בימים האחרונים דיברו בהפועל תל אביב על כך שמזג האוויר לא יהווה עבורם תירוץ באם יפסידו .  האדומים לא יודעים בוודאות היכן יתקיים המשחק ,  וממתינים להודעת אופ"א בנושא .  מי שלא המריא עם הקבוצה למשחק הוא בן דיין ,  שפצוע ברגלו וינצל את הזמן עד הדרבי לטובת טיפולים ומנוחה .  הקשר ערן זהבי ,  שמנהל בימים אלה משא ומתן עם ההנהלה באשר לעתידו במועדון ,  המריא כאמור עם הקבוצה לרוסיה .
 ברובין קאזאן נמשכות ההכנות לקראת המשחק הראשון שלהם בעונה החדשה ,  מול הפועל תל אביב ביום חמישי ,  כאשר היום קיבלו השחקנים עידוד לקראת המשחק מראש ממשלת טטרסטן ,  רוסטם מיניחאנוב . " אתם כבר לא מייצגים רק את טטרסטן ,  אלא את המדינה כולה ",  אמר ראש הממשלה לשחקנים .  הנשיא אלכסנדר גוסב הבטיח כי המטרה הבאה של המועדון תהיה לזכות באליפות שלישית ברציפות .
 המאמן קורבן ברדייב ,  שהוזכר בשבוע האחרון כאחד מיני מועמדים רבים להחליף את חוס הידינק בתפקיד מאמן נבחרת רוסיה ,  התקדם לעמדת הפייבוריטים למשרה ,  כך על פי דיווחים בבלגיה .  דיק אדבוקאט ,  שאימן בזניט סנט פטרסבורג וכיום מדריך את הנבחרת הבלגית ,  סירב לתפקיד .  וגרם ליו"ר ההתאחדות הרוסית ,  סרגיי פורסנקו ,  להציב בראש הרשימה שלו את ברדייב ,  שעדיין לא ברור אם יהיה מוכן לעזוב את תפקידו בקאזאן .
 השוער סרגיי ריז'יקוב שניצל את פגרת החורף כדי לעבור שיקום במינכן ולהחלים מפציעתו ,  התייחס להתמודדות הצפויה בליגה האירופית . " אני חושב שזה יהיה מוטעה לקרוא לנו פייבוריטים ",  אמר השוער . " הפועל היא קבוצה מאוד רצינית שסיימה ראשונה את הבית שלה ,  לפני לא פחות ולא יותר מהמבורג .  אסור לזלזל בישראלים ". 
ריז'יקוב המשיך להחמיא להפועל : " זה נכון שאם מסתכלים על סיכום שני המשחקים אז המבורג עברו אותם בזכות הניצחון 2:4 במשחק הראשון ,  אבל כמו שהמאמן אמר לנו זו קבוצה טובה וממושמעת מאוד .  הסיכויים הם 50-50 .  אבל שלא יהיו לאף אחד טעויות ,  אנחנו נעשה הכל כדי להפוך את ה-50 שלנו ל-100 .  אני מקווה שהאיצטדיון יהיה מלא ונפתח את העונה ברגל ימין ". 
לאחרונה קיבלו סוף כל סוף שחקני קאזאן את הבונוסים על האליפות ,  וברוסיה ממשיכים להיות מופתעים מההרמוניה במועדון ,  עליה מנצח הקפטן סרגיי סמאק ,  שגם היה האיש שלחץ על ההנהלה לשלם את חובותיה . " היה לנו ביטחון מלא בהנהלה וידענו שהכל יסתדר על הצד הטוב ביותר ",  הסביר ריז'יקוב .  האווירה בקבוצה באמת נהדרת ולכן אף אחד לא רוצה לעזוב ,  גם עבור סכומי כסף גדולים .  אנחנו בעיר נהדרת ,  משתייכים למועדון מסודר ויש לנו מאמן מצוין .  ולא רק אני מרגיש כך ,  אלא כל חבריי ". 
אגב ,  קאזאן ,  שהחתימה באופן רשמי את הטורקי פתיח טקה ,  קרובה להחתים גם את הבלם הספרדי ג'ורדי פיגוארס ,  שגדל במחלקת הנוער של ריאל מדריד ומשחק כרגע בסלטה ויגו מהליגה השנייה .  השחקן בכל מקרה לא יוכל לשחק במפגש הכפול מול האדומים .
 
צעדים ראשונים בקאזאן
הפועל תל אביב הגיעה לרוסיה .  שכטר : " יחסית עכשיו הקור לא נוראי ,  אבל אם יהיה יותר קר ,  תהיה בעיה ".  גוטמן נוטה לעלות עם שלושה קשרים הגנתיים

