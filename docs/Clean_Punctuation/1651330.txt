 " וול סטריט ג'ורנל ":  גוגל בוחנת שירות חיפוש בטלוויזיה באמצעות ממיר מיוחד
גוגל מעוניינת לשבץ פרסומות למשקי בית ספציפיים ,  בהתבסס על נתוני הצפייה והחיפוש מהממירים
ענקית האינטרנט גוגל בוחנת שירות מנועי חיפוש בטלוויזיה בשיתוף עם חברת הלוויין דיש נטוורקס ,  כך דיווח העיתון  " וול סטריט ג'ורנל ".  מקורבים לחברות אמרו לעיתון האמריקאי כי חיפוש התכנים בטלוויזיה ייעשה עם ממיר מיוחד הפועל באמצעות מערכת ההפעלה אנדרואיד של גוגל .  הממיר יאפשר למשתמשים לחפש תכנים של מדיש נטוורקס - שלה בימים אלה 14 מיליון מנויי טלוויזיה - ומאתרי שיתוף קובצי ווידיאו כמו יו טיוב .  בעלי הממירים יוכלו לבצע את החיפוש באמצעות הקשת מילות מפתח במקלדת במקום השימוש בשלט . " וול סטריט ג'ורנל "  דיווח כי גוגל מקווה לקשר את שירות החיפוש הטלוויזיוני עם שירותי תיווך הפרסומות של גוגל בטלוויזיה .  על ידי כך תוכל גוגל לשבץ פרסומות למשקי בית ספציפיים ,  בהתבסס על נתוני הצפייה והחיפוש מהממירים .  בחינת השירות החלה בשנה שעברה והיא מוגבלת למספר קטן מאוד של עובדי גוגל ובני משפחותיהם .  לפי הדיווח בעיתון ,  ניסיון השירות עלול גם להיפסק .

" וול סטריט ג'ורנל ":  גוגל בוחנת שירות חיפוש בטלוויזיה באמצעות ממיר מיוחד
גוגל מעוניינת לשבץ פרסומות למשקי בית ספציפיים ,  בהתבסס על נתוני הצפייה והחיפוש מהממירים

