דעה :  פישר נותן סיבה אחת פחות לבכות
בזמן שהכלכלה העולמית עדיין במשבר ,  שערי מטבע החוץ לא יציבים והעניים עדיין עניים ,  הארכת כהונתו של פישר היא המנהיגות הכלכלית היציבה שישראל זקוקה לה
מאז ילדותנו גדלנו על סיפורי העם הנבחר .  עם נבחר צריך שיהיה לו מנהיג מורם מעם .  בעשור האחרון נדמה כי כמעט התייאשנו מלמצוא .  אנו מספרים שוב ושוב על נפלאות מנהיגנו בעשורים הראשונים לעצמאות המדינה ,  ומבכים את אוזלת היד והמנהיגות של העשור האחרון .  אולם בתחום אחד נדמה ששפר עלינו מזלנו .  התחום הכלכלי .  הנה המנהיג הכלכלי ,  בדמותו של פרופ' סטנלי פישר ,  הוא בדיוק מה שנדמה היה שאנו מייחלים לו .  הוא גם ישראלי  ( אפילו שהתאזרח רק לפני 5 שנים )  וגם עם הילה בינלאומית .  מוערך בארץ ובקהילה הגלובאלית .  מנהל קשוח ,  חביב ומנומס לעובדיו .  מחד עקשן ודבק בדרכו ,  ומאידך מקשיב ליועציו .  הכי חשוב  הוא הצליח היכן שמנהיגי עולם קרטעו - לעבור בשלום את המשבר הכלכלי .
 המשבר הכלכלי הגלובלי חידד את הצורך הנואש במנהיגות אמיתית .  החרדה הקיומית שאפפה את העולם המערבי לא פסחה עלינו .  מילותיו המרגיעות של הנגיד עם פרוץ המשבר הכלכלי העולמי ,  נתקלו בתחילה בתגובות ציניות ומזלזלות .  כיצד יתכן כי היכן שנכשלו המעצמות הכלכליות בעולם המפותח והמתועש ,  תצליח ישראל הקטנה ?  כשהימים חלפו והתברר כי גם אם ישראל מושפעת מהמשבר הכלכלי העולמי ,  הרי אנו לא חיים בבועה ,  ניתן להתמודד במהירות בזכות חוסן כלכלי ותכנון נכון  רחב לבבנו .  הנה היינו כאור לגויים .
 נדמה לפעמים ,  כי מסלול חייו של סטנלי פישר היה מכוון מאז ומתמיד להגיע לשיאו כאן .  הוא נולד ברודזיה  ( זמביה )  באפריקה ,  למד בלונדון ,  וויתר על דוקטורט באוניברסיטה העברית לטובת MIT מסצ'וסטס .  הכרות עמוקה עם הכלכלה הישראלית עשה כשהגיע לכאן ב 1985 עם יועצים כלכליים אמריקאים ,  שנשלחו לסייע לישראל ביישום תוכנית הייצוב .  האם אז כבר הבין את הפוטנציאל במשק הישראלי ?  נדמה כי תפקידיו בקרן המטבע הבינלאומית ואחר כך כסגן יו"ר סיטי גרופ ,  הכינו אותו לתפקיד המאתגר מכל :  להצעיד קדימה את הכלכלה הישראלית .
 באופן סימבולי למדי ,  סטנלי פישר מונה לתפקיד נגיד בנק ישראל ב 1 במאי 2005 .  חג הפועלים נחגג בשנים האחרונות בקול ענות חלושה אם בכלל .  במקביל נמתחה אז ביקורת נוקבת על המינוי .  נרמז כאילו הוא יהיה  " נגיד של עשירים ",  בשילוב דברי הביקורת הנוקבים של פרופ' שטיגליץ ג'וזף ,  חתן פרס נובל לכלכלה ,  על תרומתה של קרן המטבע העולמית בכלל ,  ושל סטנלי פישרבפרט ,  לקריסת כלכלות בעולם ולהחרפת פער המעמדות .  
אולם סטנלי פישר צחק כל הדרך להצלחה .  הוא התעקש כי טיפול בעוני ,  ושיפור רמת החיים והרווחה ,  יקרו רק אם תהיה צמיחה מתמשכת .  הוא לא חשש להתאים החלטות לסביבה כמו הורדת ריבית לרמות אפסיות .  היה לנגיד הראשון בעולם המערבי להעלאת הרבית כשחשב שהתנאים בשלו לכך ,  ובכך הזכיר שוב לברננקי מי היה המנחה שלו לדוקטורט .
 חוק בנק ישראל שאושר השבוע בכנסת סלל את הדרך למינוי הנגיד לקדנציה נוספת .  לאחרונה עלו ספקות אם פישר ישלים את מלוא כהונתו .  נקווה שיתמיד .  הכלכלה העולמית עדיין לא יצאה מהמשבר .  שערי מטבע החוץ לא יציבים .  העניים עדיין עניים ,  והחששות מקננים .  מנהיגות כלכלית יציבה ,  זה בדיוק מה שהמשק שלנו זקוק לו .  
 *  הכותבת היא ס .  דיקאן בית הספר למנהל עסקים ,  המרכז ללימודים אקדמיים .
 
דעה :  פישר נותן סיבה אחת פחות לבכות
בזמן שהכלכלה העולמית עדיין במשבר ,  שערי מטבע החוץ לא יציבים והעניים עדיין עניים ,  הארכת כהונתו של פישר היא המנהיגות הכלכלית היציבה שישראל זקוקה לה

