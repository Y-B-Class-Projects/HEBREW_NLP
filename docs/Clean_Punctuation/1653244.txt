תרנגולת כפרות 
" עיני רנטגן ",  הסרט שביימה שרון כידון על הרב יעקב איפרגן ,  מדגים את המשבר שבו נתונה החברה הישראלית - בעיקר בגלל שהוא עלבון לאינטלגנציה של החברה הזו 
" עיני רנטגן ",  סרט התעודה המדהים בחוסר יושרו האינטלקטואלי ששודר אמש  ( ראשון )  בערוץ 10 אודות הרב יעקב איפרגן  ( המכונה  " הרנטגן ")  ,  מזכיר את  " משל העגלה ".  מדובר באחד המשלים המבריקים שהצדיקו את קיומה של הציונות הדתית עם קום המדינה והוא מיוחס לרב אברהם ישעיה קרליץ  ( AKA  " החזון איש ")  .  לפי המשל ,  במקרה של התנגשות בין הציבור הדתי לציבור החילוני ,  על  " העגלה הריקה ",  כלומר החילונים נטולי המטען הרוחני ובעלי האובססיה למותגי אופנה ,  לפנות מקום ל"עגלה המלאה ",  כלומר נושאי עול התורה והמצוות .  62 שנות הגות ,  עשייה ותרבות חילונית ניסו להילחם במשל הזה  בצבא חזק ,  בכסף גדול ולפעמים באיזה סרט דוקומנטרי טוב ומזכך .  אבל אז הגיע הרנטגן .  " עיני רנטגן "  הוא תזכורת שבעבור ציבור מסוים ,  החזון איש יותר מצדק והעגלה הריקה לא רק צריכה לפנות מקום  כדאי לה גם לרדת מהפסים .  שכן ,  מדובר בחוליה נוספת בשרשרת ה"דוקו-לק "   ז'אנר שבו הבמאי/ת מסתובבים עם הלשון בחוץ ומלקקים את הלחיים של כל דמות שחופפת את התזה ,  מבלי לתת לה הסבר ומבלי להשאיר קשקשים של ספק .  כך ,  במקום לחשוף ולהתחקות באמת אחרי מקורות ההשראה של הרנטגן ,  מקורות המימון שלו וגם אולי לראיין איזה מתנגד או שניים לתופעה שהוא מייצג ושמבזה דתיים מאמינים ומלאי כוונות טהורות לא פחות משהיא מבזה חילונים יעני-רוחניים , " עיני רנטגן "  בוחר להציג לראווה רק הצלחות מסמרות שיער של הרב ,  שאמורות לשכנע שאין לנו על מה להישען אלא על האורקל מנתיבות .
 אבל אין מה להלין על במאית הסרט שרון כידון ,  אשת פרסום ותקשורת מצליחה שהלכה לביים סרט על הגורו שלה ,  בעוד טייקונים רציניים להחריד כמו נוחי דנקנר  מלח הארץ ,  יפה בלורית ,  תואר וחשבון בנק  ואילן בן דב  המלך הכתום של שוק הסלולר  טובלים את העולם הקפיטליסטי שלהם במקווה שבו הם גם צדיקים וגם טהורים .  שניהם ,  החולשים על שווקי ענק הפועלים על בסיס חוקים נוקשים ,  שבהם גם אלוהים לא יציל אותך מחרב הקיצוצים ,  מציגים את עצמם כבעלי עולם רוחני עשיר וגם כשר  בהכשרת הרנטגן ,  כמובן .  האחרון ,  מצדו ,  הוא מי שהמליץ לדנקנר לקנות את IDB אבל הוא גם מי שבאותו זמן מקבל בדלת האחורית את עניי העולם שבשליטת הטייקון מספר 1 של ישראל ואומר להם שיהיה בסדר .  קו הביקורת מחויב המציאות הזה נבדק על ידי כידון בשאלות רפות ,  שדנקנר מטאטא באותה נינוחות שבה כוחות השוק יכולים לפרק משפחה קשת יום .   גם הנושא המרתק של מאבקי הכוח בתוך העיר נתיבות ,  שם שוכנת האימפריה של הרנטגן ,  מוזכר בשני משפטים רפים ,  שמציגים את הנושא  ( לא כולם אוהבים את הרב )  ,  את המושאים  ( משפחת הבאבא סאלי ,  העירייה )  ואת הסיבה  ( רנטגן=מלא כסף=כוח )   וזהו .  מרואיינים מטושטשי פנים ?  תגובת הרב ?  חצר הרב ?  אלה ניתנים רק לאלוהים ושליחיו עלי אדמות .  נושאים לא פחות מרתקים ואפילו בעל פוטנציאל סימפטי כמו מנגנון הגישה אל הרב איפרגן ,  זהות נושאי כליו וכמובן  כמה כסף מגלגל התאגיד הרוחני הזה ,  נותרו בערפל בדיוק כמו דמותו של הרנטנגן לאחר הסרט ובדיוק כפי שרצתה המעריצה הצמודה שהתחזתה לבמאית סרטים דוקומנטריים .
 זמן רב וגם הישגים רבים של הציבור החילוני והדתי כאחד נצברו מאז סופר משל העגלה בפעם הראשונה .  עם זאת ,  סרטים כמו  " עיני רנטגן ",  הביזיון הבהמי בפתיחת החנות של H & M וגם ההתבזות של הציבור הציוני דתי ושולחיו  ( פורום  " תקנה ")  בפרשת הרב מוטי אלון הופכת את אותו משל לרלוונטי מתמיד .  במערכה הנוכחית ,  העגלה הריקה מנסה להתחבר בחלקים הנוחים לה לעגלה המלאה ,  שמצידה מאפשרת שייגעו לה באיברים אינטימיים ,  כל עוד היא שווה לא פחות כסף מהעגלה הריקה ;  הציבור הציוני-דתי  שניסה לגשר בין העגלות  מתמכר להזיות של עצמו ;  ואילו כל השאר  דורסים אחד את השני בפתיחה של חנות בגדים .
" עיני רנטגן ",  בחוסר האובייקטיביות המשווע שלו ובהיותו עלבון לאינטליגנציה ,  היה יכול להיות קריאת ההשכמה של הציבור החילוני ,  המשכיל והנאור ,  שיקום ויוכיח שעולמו הרוחני לא מתמצה בניסי פריון או בתחושת  " מרכזייה לאלוהים "  כמו שתיארה ג .  יפית את סגולותיו של הרב .  אבל ישעיהו ליבוביץ' מת ,  השמאל יצא לחופשה ואלירז התחיל אמש ,  תשעה ימים אחרי זכייתו ב"האח הגדול ",  להנחות תוכנית לייט נייט בערוץ 24 .  המהפכה נגד תופעת איפרגן לא תשודר בטלוויזיה .  היא פשוט לא תקרה .
 
תרנגולת כפרות 
" עיני רנטגן ",  הסרט שביימה שרון כידון על הרב יעקב איפרגן ,  מדגים את המשבר שבו נתונה החברה הישראלית - בעיקר בגלל שהוא עלבון לאינטלגנציה של החברה הזו

