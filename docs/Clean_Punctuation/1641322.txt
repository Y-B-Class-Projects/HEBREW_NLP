HOT רכשה את דקסטר
דקסטר גואי ,  נציגו של פטריק דרהי מונה ליושב ראש דירקטוריון החברה .  הדירקטוריון הביע אמון במנכ"ל החברה הרצל עוזר והאריך את כהונתו בארבע שנים נוספות
דקסטר גואי ,  נציגו של בעל השליטה ב-HOT פטריק דרהי ,  מונה ליושב ראש דירקטוריון החברה .  גואי ,  38 ,  יחליף את ישראל  ( איזיה )  צ'צ'יק ,  שכיהן כיושב ראש החברה מאז ינואר 2007 וימשיך לכהן כחבר דירקטוריון החברה .  גואי מכהן כמנכ"ל חברת האחזקות אלטיס ,  אשר באמצעותה מחזיק דרהי כ-45% ממניות HOT .  בתפקידו הקודם כיהן גואי כמנכ"ל בפועל של מחלקת ההשקעות בתחום הטלקום של בנק מורגן סטנלי באזור אירופה ,  המזרח התיכון ואפריקה .  
בתוך כך ,  הודיע היום דירקטוריון החברה על הבעת אמון במנכ"ל הרצל עוזר שמתבטא בעדכון הסכם ההעסקה שלו מנובמבר 2008 .  על פי ההסכם החדש ,  עוזר יועסק כמנכ"ל במשך ארבע שנים לפחות ויזכה לתשלום משכורות עבור תקופה זו במידה שיוחלט להפסיק את העסקתו .  כמו כן ,  שופרו תנאי מימוש האופציות של עוזר בחברה .
 ועדת הביקורת והדירקטוריון אישרו פה אחד את עדכון ההסכם עם עוזר .  בנימוקיהם כפי שדווחו לבורסה נכתב : " חברי ועדת הביקורת של החברה וחברי הדירקטוריון קבלו את החלטתם ,  ואישרו את עדכון תנאי כהונתו של המנהל לאור שביעות הרצון מפעילותו ,  מהשפעתו ומתרומתו הרבה לחברה החל ממועד תחילת כהונתו בחודש דצמבר 2008 ועד היום .  אישור ועדת הביקורת ודירקטוריון החברה לעדכון תנאי כהונתו של המנהל כמפורט לעיל .  מהווה הבעת אמון במנכ"ל החברה ,  בין היתר ,  על רקע העברת אמצעי השליטה בחברה ,  בעל השליטה החדש בחברה ורצון הדירקטוריון להמשיך את היציבות הניהולית בחברה ובהנהלתה ". 

HOT רכשה את דקסטר
דקסטר גואי ,  נציגו של פטריק דרהי מונה ליושב ראש דירקטוריון החברה .  הדירקטוריון הביע אמון במנכ"ל החברה הרצל עוזר והאריך את כהונתו בארבע שנים נוספות

