המסחר בוול סטריט ננעל בעליות
בורסת ניו יורק סגרה את המסחר בעליות בציפייה לתוצאות הבחירות לסנאט האמריקאי .  דאו ג'ונס עלה ב-0.6% ,  נאסד"ק התחזק ב-1.1% ו-S & P-500 הוסיף 0.8% לערכו
המסחר בוול סטריט הסתיים בעליות שערים בציפייה להחלטת הריבית של הבנק הפדרלי מחר ולתוצאות הבחירות לבתי הנבחרים .  
דאו גונס מתחזק ב-0.6% ל-11,189 נקודות ,  נאסד"ק עולה ב-1.1% ל-2,534 נקודות ו-S & P 500 מוסיף 0.8% ל-1,194 נקודות .  
בזירת המקרו ,  ישיבת הריבית בת היומיים של הבנק הפדרלי נפתחת היום ,  כאשר מחר יודיע הבנק על החלטת הריבית .  הציפיות הן כי הבנק יודיע על כוונותיו בהמשך לתוכנית התמריצים למשק ,  כאשר ההערכות הן כי הוא יגדיל את היקף רכישת איגרות החוב במאות מיליוני דולרים .  
ענקית הרכב האמריקאית גנרל מוטורס  ( GM )  צפויה לגייס כ-10 מיליארד דולר בהנפקה הראשונה לציבור  ( IPO )  ,  ולצמצם בכך את הנתח הממשלתי בה לפחות מ-50% ,  כך אמרו שלושה מקורבים להנפקה לסוכנות הידיעות אי-פי .  
ענקית הנפט BP אשר אחראית לדליפת הנפט החמורה ביותר בהיסטוריה של ארה"ב ,  דיווחה היום על צניחה של 67% ברווחיה הרבעוניים לאחר שספגה הוצאה חד פעמית לפני מס של 7.7 מיליארד דולר הקשורה לדליפה במפרץ מקסיקו .  הרווח הנקי של BP ברבעון השלישי הסתכם ב-1.8 מיליארד דולר לעומת רווח של 5.3 מיליארד דולר ברבעון המקביל בשנה שעברה .  הכנסות BP בתקופה המדווחת צמחו ל-74.65 מיליארד דולר לעומת הכנסות של 67.86 מיליארד דולר בתקופה המקבילה בשנה שעברה .  בניכוי סעיפים חד פעמיים ,  הסתכם הרווח של BP ב-5.53 מיליארד דולר ,  מעל לתחזיות אנליסטים לרווח של 4.60 מיליארד דולר .  

המסחר בוול סטריט ננעל בעליות
בורסת ניו יורק סגרה את המסחר בעליות בציפייה לתוצאות הבחירות לסנאט האמריקאי .  דאו ג'ונס עלה ב-0.6% ,  נאסד"ק התחזק ב-1.1% ו-S & P-500 הוסיף 0.8% לערכו

