פייסבוק מאיימת לתבוע את העיתון הבריטי  " דיילי מייל "
 זאת לאחר שהעיתון פירסם מאמר בו נטען כי הרשת החברתית מקלה על גברים מבוגרים להטריד מינית נערות
פייסבוק ,  אתר הרשתות החברתיות הגדול בעולם ,  מאיים לתבוע את העיתון הבריטי  " דיילי מייל "  בגין מאמר שפירסם העיתון אשר הציג את פייסבוק כפלטפורמה שבה גברים מבוגרים יכולים להטריד בקלות מינית נערות ,  דיווח היום העיתון הבריטי  " גרדיאן ". בעקבות האיום בתביעה ,  נאלץ  " דיילי מייל "  לשנות את הכותרת שניתנה למאמר שפורסם אתמול במהדורה המקוונת שלו במייל ,  ולפרסם התנצלות במהדורה המודפסת היום .  הכותרת המקורית של המאמר היתה  " התחזיתי לנערה בת 14 בפייסבוק - מה שקרה אחרי כך יחליא אתכם ",  אולם בעקבות האיום בתביעה הוסר שמה של פייסבוק מהכותרת.הסיבה לאיום בתביעה ולהתנצלות שבאה בעקבותיה היתה העובדה כי כותב המאמר אמנם התחזה לנערה ברשת חברתית ,  אך לא בפייסבוק .  דוברת פייסבוק אמרה לגרדיאן כי החברה עדיין שוקלת להגיש תביעה נגד המייל בגין הנזק שנגרם למותג.במאמר שפורסם במייל תיאר הכותב כך את חוויית ההתחזות לנערה בת 14 ברשת חברתית . " בתוך 90 שניות ,  שפע של גברים בגיל העמידה רצו לבצע פעולות מיניות לפניי .  הוצפתי בפניות מגברים זרים ששאלו אותי שאלות על הרגלי המיניים שגרמו לבטן שלי להתהפך ". 

פייסבוק מאיימת לתבוע את העיתון הבריטי  " דיילי מייל "
 זאת לאחר שהעיתון פירסם מאמר בו נטען כי הרשת החברתית מקלה על גברים מבוגרים להטריד מינית נערות

