בן ה-12 שנפגע בתאונה באופקים מת מפצעיו
אריק עופר וחברו נפצעו מפגיעת מונית כשרכבו על אופנים בדרך הטייסים בעיר .  שלושה ימים נאבקו הרופאים בביה"ח סורוקה על חייו של אריק עופר אולם אחר הצהריים הוא מת מפצעיו .  מהבוקר :  ארבעה הרוגים בכבישים
אריק עופר בן ה-12 שנפצע בתחילת השבוע באורח אנוש מפגיעת רכב באופקים מת אחר הצהריים  ( רביעי )  מפצעיו .  הוא וחברו רומן וורופייב רכבו על אופניהם ונפגעו מפגיעת מונית בעת שחצו מעבר חציה בדרך הטייסים בעיר .  אריק נפצע אנושות וחברו נפצע באורח בינוני .  במהלך הימים האחרונים נאבקו הרופאים על חייו אם כי ביום שני בישרו להוריו שהסיכויים להציל את בנו אפסו .
" תמו הסיכויים ,  כשלו המאמצים ,  אנחנו נמצאים במצב של מוות קליני ",  סיפר האב איתן יממה לאחר התאונה הקשה . " מרגע התאונה הילד מונשם ,  חסר הכרה ,  איבד כל קשר עם הסביבה וכנראה גם איבד את הקשר עם העולם הנוכחי .  הרופאים נתנו לנו הסבר שלא מותיר ספק ,  הם מיצו את כל הכלים העומדים לרשותם .  הודיעו לנו שעל פי האתיקה המקצועית הוא עדיין לא נותק מהמכשירים שגורמים למעשה להפעלת הגוף בצורה מלאכותית מבחוץ ". 
נהג מונית ,  שעל-פי החשד לא נתן זכות קדימה ,  פגע בשניים במעבר חצייה . " הלב שלי נקרע ",  אמר האב , " הרכב שבא ממול פגע בשניהם בתחום מעבר החצייה כאשר העיף את בני על שמשת החלון הקדמי ומשם עשרות מטרים באוויר אל הכביש ". 
מותו של אריק מעלה את מניין ההרוגים מתאונות דרכים היום לארבעה :  ביישוב ג'סר א-זרקא נהרג הערב ילד בן 8 ,  כתוצאה מפגיעת רכב .  בצהרים נהרג חייל כבן 20 נהרג בתאונת דרכים קשה שאירעה בין רכב צבאי לאוטובוס ליד צומת מישור אדומים .  במקרה אחר נהרגה הולכת רגל בתאונת דרכים ברחוב משה סנה בתל אביב לאחר שנפגעה על ידי רכב .
 
בן ה-12 שנפגע בתאונה באופקים מת מפצעיו
אריק עופר וחברו נפצעו מפגיעת מונית כשרכבו על אופנים בדרך הטייסים בעיר .  שלושה ימים נאבקו הרופאים בביה"ח סורוקה על חייו של אריק עופר אולם אחר הצהריים הוא מת מפצעיו .  מהבוקר :  ארבעה הרוגים בכבישים

