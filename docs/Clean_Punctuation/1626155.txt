פוטבול ישראל :  הפסד ראשון לתל אביב
הסייברס נוצחו במשחק מרתק על ידי הליונס מירושלים 32:26 ,  הצמרת בוערת .  ניצחון שני ברציפות למורדי יהודה ,  על ב"ש
המצב בצמרת ליגת התאקל בישראל הפך למעניין ביותר ,  כשלאחר המחזור האחרון כבר אין קבוצה בלתי מנוצחת בליגה ושלוש המובילות עם מאזן זהה של ארבעה ניצחונות והפסד בודד .  במשחק הראשון של המחזור ,  ערב חג המולד ,  נפגשו בעיר הקודש המורדים מיהודה והנחיל השחור מבאר שבע .  למרות העבודה הקשה שהשקיעו הבאר שבעים במחצית השנייה ,  לוח התוצאות הראה בסיום את הסיפור הרגיל  עוד הפסד כואב .  הפעם למורדים ,  שניצחו 12:43 ועלו למאזן 2:3 .  כפי שמעידה התוצאה ,  רוב המשחק היה גארבג' טיים  המורדים הובילו בסיום המחצית הראשונה 0:30 ובמהלך המחצית השניה שיחקו רק עם שחקני הספסל .  ג'ו מרטישיוס ,  הקוורטבק של המורדי,ם הוביל את המתקפה עם שני טאצ'דאונים והמחליף שלו ,  מרדכי ביסלי ,  זרק ל-72 יארדים ורץ ל-41 יארדים וטאצ'דאון משלו .  לא רק שזו הפעם הראשונה שהמורדים משיגים שני ניצחונות רצופים ,  הם כרגע במרחק נגיעה משלושת המובילים .   המשחק המרכזי של המחזור הפגיש את המוליכה ,  תל אביב סייברס ,  וביג בלו ירושלים ,  והמשחק לא אכזב כשבסיומו ניצחו הירושלמים 26:32 ,  והנחילו הפסד ראשון לתל אביבים .  ביג בלו ,  ללא כמה שחקני מפתח ,  קיבלו תצוגת תכלית מהקוורטבק איתי אשכנזי והרסיברים עידן ירון ועמיחי ברגמן .  בהגנה כיכבו אריה באומן וגני מידד והרסו לתל אביבים את העונה המושלמת .  לאחר שהובילו 6:24 ברבע השלישי ,  הירושלמים כמעט הצליחו להפסיד את המשחק ,  כשחמודי קסאס תפס שלוש פעמים לטאצ'דאון במחצית השנייה ,  אבל משחק נטול טעיות של אשכנזי ותיקול מכריע של באומן ברבע האחרון הצילו לירושלמים את המשחק ,  והפכו את צמרת הליגה לקרב בין שלוש הגדולות .  במחזור הקרוב ייערך משחק אחד ,  כשפאפאגיו קינגס מירושלים  ( 3:1 )  יארחו את דנסינג קאמל מודיעין פיונירס  ( 3:1 )  באצטדיון  " קראפט "  בירושלים ביום חמישי ,  ערב ראש השנה האזרחית ,  בשעה 20.00 .
 הטבלה :  
1 .  חיפה אנדרדוגס 1:42 .  ביג בלו ליונס ירושלים 1:43 .  תל אביב סייברס 1:44 .  מורדי יהודה 2:35 .  ירושלים קינגס 3:16 .  מודיעין פיונירס 3:17 .  הנחיל השחור באר שבע 6:0

פוטבול ישראל :  הפסד ראשון לתל אביב
הסייברס נוצחו במשחק מרתק על ידי הליונס מירושלים 32:26 ,  הצמרת בוערת .  ניצחון שני ברציפות למורדי יהודה ,  על ב"ש

