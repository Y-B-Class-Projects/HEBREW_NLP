גן עדן של בעיות
הלוזריות של דטרויט ,  הפגיעות של מינסוטה ,  הבור של שיקגו והחולשה של קליבלנד והרויאלס .  ליאון פרנק עם ה-AL מרכז
מאזן :  76:87 ,  הפסידו ליאנקיז בשלושה משחקים ב-ALDS
הגיעו :  ג'יי.ג'יי הארדי ,  קליי קאנדריי ,  ג'ים ת'ומה ,  אורלנדו הדסון
עזבו :  קרלוס גומז ,  בובי קפל ,  בראד תומאס
על פניו ,  עם פתיחת המגרש החדש שלהם  " טרגט פילד "  במקום המטרודום הישן ,  הטווינס צפויים להמשיך מהיכן שהפסיקו בעונה שעברה :  עם ה-MVP ג'ו מאוור - התופס הטוב בליגה - בעונתו האחרונה בחוזהו ,  ועם מורנאו בבסיס הראשון ,  במינסוטה קיבלו חיזוק משמעותי בצד ההתקפי ,  כשגי'ם תומה הוותיק בא מהדודג'רס .  אמנם ת'ומה אינו עלם  באוגוסט ייכנס לעשור החמישי בחייו ,  אולם כוחו עדיין במותניו ובזרועותיו ,  כשכל מה שהוא זקוק לו הם עשרה הומרים כדי להיכנס לעשירייה הראשונה של הקטגוריה בהיסטוריית הליגה .  ג'ייסון קובל ומייקל קדאייר ,  שניהם אחרי עונות שיא התקפיות בקריירה ,  יאזנו בליינאפ ,  כשהצירוף של הארדי בעמדת השורטסטופ ושל הדסון בבסיס השני נותנים יציבות וניסיון באינפילד .  בייקר ,  בלקבורן וסלואי מובילים חבורת מגישים לא יוצאת דופן אך אמינה ויציבה שמתפקדת היטב ,  מלבד אולי ספקות כקרל פבאנו ופרנסיסקו ליריאנו ,  שחוזר אחרי עונה מחרידה .  
אך כל זאת לא אומר דבר ,  היות שלתאומים לא חסרות צרות .  תחילה ,  החור שנוצר בבסיס השלישי אותו אייש ג'ו קרידי ,  היות שהאחרון עדיין שחקן חופשי וטרם הוחתם .  השחקן היחיד ,  נכון לרגע זה ,  שעל הכוונת לרשת אותו הוא דני ולנסיה שעלה מהמיינורס ,  והוא הימור לא פשוט .  במידה שזה לא יסתדר ,  ייתכן שהארדי/הדסון/קאסייה/סאנטוס/יוז/פלאף  ( הקיפו בעיגול ,  מחקו את המיותר  או שניהם יחד )  ייאלצו לעשות הסבה ולעבור לקצה היהלום ,  ולכו תדעו איך זה יסתדר .  כל זה עוד מתגמד לעומת הבעיה הגדולה ביותר של הקבוצה - החשש הכבד שג'ו ניית'ן סיים את העונה ואולי את הקריירה .  הפציעה שלו במרפק כה חמורה ,  עד שייתכן שהניתוח אותו הוא עלול לעבור ישבית אותו לחלוטין .  בגיל 35 יש סיכוי שלא נראה יותר את ניית'ן על הגבעה .  
התחזית :  החיסרון המסתמן של ניית'ן עלול להתברר כקריטי ,  מה גם שקדאייר וקובל יתקשו לעמוד בציפיות .  הטווינס לא עמוקים כמו דטרויט ולווייט סוקס הגשה טובה יותר .  מקום 3 .
 מאזן :  77:86 .  הפסידו במשחק שובר השוויון למינסוטה ולא נכנסו לפלייאוף .  
הגיעו :  ג'וני דיימון ,  בראד תומאס ,  אוסטין ג'קסון ,  פיל קוק ,  מקס שרצר ,  דניאל שלרת' ,  אנריקה גונזאלס ,  פיל דומאטרייט ,  חוזה ולוורדה 
עזבו :  פלאסידו פולאנקו ,  פרננדו רודני ,  קליי רפאדה ,  קרטיס גרנדרסון ,  אדווין ג'קסון ,  ג'רוד וושבורן  (  ?  )  ,  פרדי דולסי
עם ארבעה משחקים לסיום ויתרון של שלושה משחקים ,  הנמרים הפכו לנמושות בסיום העונה שעברה ,  כשפשוט חילקו לטווינס את כרטיס הכניסה לפלייאוף בהפסד במשחק שובר השוויון .  העונה ,  נראה כי דטרויט תתקן את הרושם :  סגל המגישים ענף ונראה מבטיח ,  כשוורלנדר עדיין בשיאו ועם חוזה חדש של 80 מיליון דולר לחמש עונות .  איתו ניצב ריק פורסלו הנהדר ,  שהפתיע עם עונה יפה מאוד כרוקי .  חדשות טובות יש מכיוונו של ג'רמי בונדרמן ,  שנראה מוכן פיזית לחזור לרוטציה אחרי שתי עונות כמעט מלאות אותן החמיץ עקב פציעה ,  אחרי שירצה עונש השעיה בן שלושה משחקים .  אמנם ,  הטייגרס העמיסו את אדווין ג'קסון ושילחו אותו לאריזונה ,  אך בתמורה קיבלו את שרצר ,  שייאבק על מקום כפותח עם גלראגה ,  וכן את שלרת' ,  שיחבור לזומאיה לצוות ההכנה לקלוזר .  במקומו של פרנננדו רודני ו-37 ההצלות שלו בעונה שעברה מגיע מיוסטון חוזה ולוורדה המנוסה ,  שיהווה תחליף לא פחות טוב לקודמו .  כל זאת ,  לפני שהזכרנו את ג'רוד וושבורן ,  שטרם הוחתם וכרגע הוא שחקן חופשי .
 סתימת חור מוצלחת נוספת בוצעה בבסיס השני .  לאחר עזיבת פולאנקו לפילי ,  הנמרים העלו את סקוט סיזמור מהמיינורס ,  אולי פרוספקט הבסיס השני הטוב מכל הרוקיז העונה .  סיזמור גרם לגורמים בהנהלה ובצוות המקצועי להחסיר מספר פעימות לב כשבליגת הסתיו נפצע בקרסולו ,  אך לפי הדיווחים במועדון החלים וצפוי להיות כשיר לפתיחת העונה .  ג'וני דיימון הגיע מהתפוח הגדול לעזור לאורדונייז באאוטפילד ,  בעוד קרלוס גיין ינסה לעצור את ההידרדרות ביכולתו בשנתיים האחרונות ,  מה גם שהטייגרס זכו בפרוספקט ג'קסון בטרייד ששלח את קרטיס גרנדרסון ליאנקיז .  קבררה ,  אוורט וליירד משלימים אינפילד חזק הן בהגנה והן בהתקפה ,  אך שאלת השאלות עבור הקבוצה היא מנטאלית .  אחרי הטראומה של הובלת הבית והחמצת הפלייאוף ממש עם הגונג לסיום העונה ,  מעניין כיצד יתמודדו בדטרויט עם העניין בסיבוב הנוכחי ,  מה גם שדונטרל וויליס עדיין חרד מהצל של עצמו ,  בעודו נכנס לעונה האחרונה בחוזהו ,  שתשלם לו 12 מיליון שטרות .  
התחזית :  זכייה במקום הראשון בבית ,  אבל אחרי מאבק עיקש מול הסוקס .
 מאזן :  83:79
הגיעו :  אלחנדרו דה עזה ,  מארק טיהאן ,  עומאר ויזקל ,  אנדרו ג'ונס ,  ג'יי.ג'יי .  פוץ ,  חואן פייר ,  פרדי דולסי 
עזבו :  ברטולו קולון ,  ג'רמיין דאי ,  כריס גץ ,  ג'וש פילדס ,  די.ג'יי .  קראסקו ,  ג'ון איליי ,  ג'ון לינק ,  סקוט פודזדניק
הסוקס קיבלו חתיכת סטירה בעונה שעברה ,  כאשר סיימו במקום השלישי בבית ,  הרחק-הרחק משתי הקונטנדריות .  במובן מסוים ,  נעשה מעין ניקוי אורוות בשיקגו .  קולון שוחרר וכך גם קראסקו ,  שלא הצליח שוב להרשים אחרי הזדמנות נוספת מהמיינורס .  במהלך הזמן הזה התהדק סגל המגישים ,  אותו יובילו מארק בהרלי וג'ייק פיבי .  בהרלי נתן מחצית עונה גדולה ,  כולל משחק מושלם בסוף יולי ,  אך דעך בחודשיים האחרונים כשניצח רק שני משחקים .  פיבי הובא מסן דייגו במהלך מבריק ממש עם סיום הטרייד דד-ליין ,  אך פציעה בקרסולו מנעה ממנו סיומת יותר חזקה במדי הגרביים .  לצידם יגישו דאנקס ופלויד ,  שכבר הוכיחו כי להם ידיים מהימנות .  סוגר הסבב הוא פרדי גרסיה ,  שכבר קרוב לשלוש עונות לא נתן סדרת הופעות ראויה ,  ומהווה הימור מסוכן יחסית .  ובכל זאת  אם גרסיה יפתיע לטובה ויחזור לכושר של תחילת-אמצע העשור ,  לסוקס תהיה חמישיית מגישים חזקה .  לקינוח ,  בבולפן הנחיתו את ג'יי .  ג'יי .  פוץ מהמטס שיעזור לת'ורנטון להכין את הקרקע עבור הר האדם ג'נקס ,  וכך ,  אם לשפוט רק לפי מספרי העבר ,  הפיצ'ינג בעיר הרוחות יהיה אמין .  
אולם ,  קושיית הקושיות היא הכוח והעוצמה במחבט .  בשבעה חודשים הסוקס איבדו את ת'ומה ,  את התפוקה היציבה של פודסדניק ואת ההפצצות של ג'רמיין דיי ,  שהיה שני לקונרקו בקבוצה בהומרים עם 27 .  הרכישה של מארק טיהאן מקנזס סיטי נותנת טעם של לא-בשר-לא-חלב .  הוא מעולם לא המטיר הומרים ,  אפילו לא יצר טללי בוקר .  ובל נזכיר את אנדרו ג'ונס ,  שכבר אינו אותו ילד פלא של הוורלד סירייס של 96' ,  ובמשך שנתיים לא מגרד 20 חבטות מחוץ לפארק .  כדי לפתור את העניין הזה ,  על קונרקו וקוונטין להגדיל את תפוקת הכנסות הרצים .  חואן פייר חייב לחזור לכושר שהציג בעיר המלאכים טרם חזרתו של מני רמירז ,  ג'ונס חייב לגלות מחדש את תיאום העין-יד שלו ופיירזינסקי ,  רמירז ,  ריוס וכמובן טיהאן יצטרכו להעלות את ממוצע החבטות .  הבנתם את העניין  יש יותר מדי  " אם "  במשוואה .  אבל מי יודע ?  אולי הישועה תבוא מכיוונו של הכישרון העולה גורדון בקהאם ,  שכבר הראה ניצוצות של כוכב .  במידה שזה יקרה כבר עתה ,  ייתכן שהעונה הזו תהיה הפריצה האמיתית עבורו .  
התחזית :  בגדול ,  הסוקס יכולים לקחת את הבית ,  אך חייבים שיותר מדי חלקים יפלו נכון בזמן נכון .  יפסידו את ראשות הבית לטייגרס ולא יזכו לוויילד קארד  הבית המזרחי של ה-AL פשוט חזק וטוב יותר .  
מאזן :  97:65
הגיעו :  מיץ' טלבוט ,  ג'יימי רייט ,  ראסל ברניאן ,  בריאן ביקסלר ,  עומאר אגיולאר
עזבו :  קלי שופאק ,  ג'יזס בריטו ,  צ'אק לופגרן
המהלך המפתיע של האינדיאנים בתחילת ההכנות לעונה נרשם למעשה בצוות המקצועי ,  כשבאוקטובר הודיעו באוהיו כי אריק וודג' לא ימשיך כמאמן ,  ויחד איתו ילכו לטיול הביתה כל שאר אנשי הצוות המקצועי .  במקומו הובא מני אקטה ,  אשר למרות הקדנציה הרעועה משהו שלו בוושינגטון נחשב למנג'ר איכותי היודע לעצב חניכים צעירים ,  כך שבמובן מסוים וחרף ביקורות על פיטורי וודג' ברחבי קליבלנד ,  אקטה הוא האדם הנכון במקום ובזמן הנכון .  
בעונה שעברה ,  גריידי סיזמור עבר ניתוח במרפק שלמעשה גמר עבורו את העונה כחודש מוקדם מהצפוי ,  אך העניק לו יותר זמן החלמה .  על כן צפוי סיזמור ,  הפרנצ'ייז פלייר של האינדיאני ,  לחזור במלוא הכוח לכושרו מעונות 2006 ו-2008 .  עם קאדר צעיר ומבטיח הכולל את סו-צ'ו ,  פראלטה ,  אסדרובל קבררה ,  יחד עם הוותיקים הפנר ודה רוסה ,  התקפית ייתכן שהאינדיאנס עוד יפתיעו ,  אך בד בבד הם גם מסתמכים על היכולת של מאסטרסון והתקווה כי ווסטברוק וקארמונה יציגו מספרים יפים על הגבעה .  
התחזית :  האינדיאנים לא הולכים לשום מקום .  אם בהנהלה באמת הבינו את זה ויתנו שקט תעשייתי לאקטה לעשות את העבודה ,  אולי באמת יקצרו כמה פירות פה ושם בפרוגרסיב פילד העונה ,  אך בכל זאת הקאדר הזה צריך עוד להתבשל .  מקום רביעי ייחשב ריאלי ויראה סממנים של תהליך חיובי .  כל דבר מעבר יהיה הישג .  
מאזן :  97:65
הגיעו :  ג'ייסון קנדל ,  בריאן אנדרסון ,  נואל ארגוליס ,  סקוט פודסדניק ,  ריק אנקיל ,  ג'וש פילדס ,  גבי הרננדז
עזבו :  קוקו קריספ ,  מיגל אוליביו ,  יאסוהיקו יאבוטה ,  טאג יולט ,  מייק ג'ייקובס ,  ג'ון בייל ,  ג'וש אנדרסון ,  ג'ון באק ,  לואיס הרננדז
הזכייה של גריינקי בסיי יאנג הייתה היילייט גדול ,  אך מלבדו אין כמעט לרויאלס מה להציג .  קנדל ופילדס הגיעו ויתנו מעט כוח וניסיון ,  באטלר ואוליבו ימשיכו להתקדם ,  אך האם באמת אני צריך לומר במפורשות היכן יסיימו ? 
התחזית :  מקום אחרון .
 
גן עדן של בעיות
הלוזריות של דטרויט ,  הפגיעות של מינסוטה ,  הבור של שיקגו והחולשה של קליבלנד והרויאלס .  ליאון פרנק עם ה-AL מרכז

