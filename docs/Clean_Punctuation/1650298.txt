קריימר נגד קריימר 
גורואים >  >  >  שני הצדדים של גי'ם קריימר
 >  >  ג'ים קריימר הוא כוכב .  בתוכנית הטלוויזיה שלו ,  שמשודרת בפריים טיים של הערוץ הכלכלי המצליח cnbc כבר יותר מחמש שנים ,  הוא ממליץ לציבור האמריקאי אילו מניות לקנות - או יותר נכון ,  פוקד עליו לרכוש אותן .  שם התוכנית , " mad money ",  הולם את הסגנון הוולגרי של קריימר ,  שבזמן השידור זורק כסאות ,  צועק ומשתולל .  המלעיזים קוראים לו  " יועץ ההשקעות של מצחצחי הנעליים ",  והיו כאלה שהרחיקו עד כדי הטלת אחריות עליו ועל cnbc למשבר הכלכלי האחרון .  ההאשמות החריפות כלפי קריימר רק מוכיחות עד כמה ההצלחה הטלוויזיונית שלו גדולה .  אך האם הוא מצליח באותה מידה בבחירת מניות ?  ובכן ,  מי שניהל את תיק ההשקעות שלו על פי קריימר השיג תשואה דומה לתשואת השוק - ברוטו ,  לפני מסים ועמלות .  אל תטעו ,  קריימר הוא איש רציני :  הוא בוגר הרווארד ,  דוקטור למשפטים ,  וניהל בעבר קרן גידור שהכתה את המדד במשך 14 שנה ברציפות .  הבעיה של קריימר היא שכדי למשוך עניין לתוכנית הוא חייב לתת בכל שבוע המלצות חדשות .  הרייטינג שלו היה כנראה נמוך יותר אם בכל תוכנית הוא היה צועק : " boo-yah אל תעשו כלום !  "  הסכנה :  מסחר יתר בערוץ cnbc מודים שהתוכנית  " mad money "  היא תוכנית בידור .  קריימר מזהיר לא להשתמש בכספים המיועדים לפרישה בהשקעות שעליהן הוא ממליץ בתוכנית .  ובכל זאת ,  הבעיה עם התקשורת הכלכלית היא שהיא עלולה לעודד את הצופים למסחר יתר .  תחלופה מהירה של מניות לא יוצרת למשקיעים שום יתרון .  מחקרים מראים שאסטרטגיות מסחר יומיות מניבות בדיוק את התשואה הממוצעת בשוק .  ואולם כשלוקחים בחשבון את העמלות המרובות ,  המשקיעים התזזיתיים נשארים הרחק מאחור .  יותר מזה ,  בכל פעולת מכירה המדינה נכנסת לתמונה .  אם עשיתם רווח היא דורשת את חלקה .  נכון שאפשר לבצע תיאום מס ,  אבל זה עדיין הרבה יותר מס מאשר מי שלא מכר כלום במשך שנה .  בהשקעות לא מספיק לעקוף את המדד ,  צריך לעקוף אותו בהפרש שיכסה את העלויות של השקעה אקטיבית .  כשמבצעים מסחר יתר ,  זוהי משוכה גבוהה מאוד .  בספרו  " real money "  נוקט קריימר בגישה רצינית הרבה יותר .  בכל מניה בתיק שלך ,  הוא כותב שם ,  אתה צריך להשקיע לפחות שעה בשבוע .  יהיה זה לא אחראי להשקיע פחות מזה .  כדי לפתח תחושה לגבי מניה צריך להקשיב לשיחות ועידה של הנהלת החברה ,  לקרוא דו"חות ומאמרים ,  ורק לאחר זמן לגבש דעה .  זה אולי מסביר איך הוא היכה את המדד במשך כל כך הרבה שנים .  אם בכל זאת אתם לא מצליחים להתגבר על היצר ההיפראקטיבי ,  קריימר ממליץ לשים כסף בצד להימורים .  בכל פעם שידגדג לנו לקנות משהו ספקולטיבי נעשה את זה בכסף שייעדנו לכך מראש .  אה ,  ועוד עצה שהוא נותן :  לעולם אל תלך באופן עיוור אחר אנליסטים .  הכותב הוא מהנדס תוכנה ועורך הבלוג  " איזהו עשיר ?  "  whoisrich.cafe.themarker.com

קריימר נגד קריימר 
גורואים >  >  >  שני הצדדים של גי'ם קריימר

