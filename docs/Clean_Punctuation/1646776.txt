המכשול שהאמר מתקשה לעבור :  הממשלה הסינית לא אישרה את רכישת החטיבה על ידי חברת סיצ'ואן טנזונג
הממשלה הסינית מקדמת בימים אלה מכוניות קטנות ולא ממהרת לאשר את מכירתה של יצרנית מכוניות השטח
ג'נרל מוטורס ,  יצרנית המכוניות האמריקאית ,  נתקלה בקשיים במכירת חטיבת האמר לחברת סיצ'ואן טנזונג הבי אינדסטריאל מאשינרי הסינית - כך אמרו מקורבים לפרשה לבלומברג .  סוכנות ממשלתית בסין הודיעה לחברה כי לא תעניק אישור לרכישת האמר מג'נרל מוטורס.הדחייה הרגולטורית של העסקה היא המכשול האחרון עד כה במאמציה של סיצ'ואן טנזונג לרכוש את חטיבת ה-suv ,  כדי לענות על ביקוש הולך וגובר למכוניות בסין .  הממשלה הסינית מקדמת בימים אלה מכוניות קלות ,  על ידי הורדת מסים על מנועים בעלי נפח קטן מ-1.6 ליטר ." זה הגיוני שהממשלה הסינית לא תאשר את העסקה ",  אמר בכיר מחברת המחקר his גלובל אינסייט לבלומברג . " לאשר את העסקה לא עומד בקו אחד עם המדיניות הממשלתית ",  הוסיף ." הדיווחים שממשלת סין חסמה את רכישת האמר על ידי טנזונג אינם מדוייקים ",  אמר וואנג צ'או עוזר שר המסחר הסיני ,  והבהיר כי משרד המסחר עדיין לא קיבל בקשה רשמית לרכישה.בחודש אוקטובר 2009 נודע כי ג'נרל מוטורס ,  ענקית הרכב האמריקאית שנאלצה לבקש הגנה מפני נושיה במהלך הקיץ ,  הסכימה למכור את חטיבת רכבי השטח האמר ,  ליצרנית המיכון הכבד הסינית סיצ'ואן טנגזונג.לא נמסרו התנאים הכספיים של העסקה ,  אולם ה"וול סטריט ג'ורנל "  דיווח מפי מקורות המקורבים למגעים כי המחיר שנקבע היה 150 מיליון דולר .  במידה שזהו אמנם סכום העסקה ,  מדובר בסכום נמוך יחסית להערכות האנליסטים ,  אשר צפו בקיץ כי האמר תימכר תמורת קרוב ל-500 מיליון דולר .
 
המכשול שהאמר מתקשה לעבור :  הממשלה הסינית לא אישרה את רכישת החטיבה על ידי חברת סיצ'ואן טנזונג
הממשלה הסינית מקדמת בימים אלה מכוניות קטנות ולא ממהרת לאשר את מכירתה של יצרנית מכוניות השטח

