קלוד לרואה הוצע למוטל'ה שפיגלר
הצרפתי שאימן את גאנה ,  קמרון ,  סנגל וקונגו עלה בשיחות בין בכירי ההתאחדות .  גורם : " הוא מעט מבוגר ,  אבל אופציה לא רעה "
 המאמן הצרפתי קלוד לרואה הוצע בימים האחרונים ליו"ר ועדת האיתור ,  מוטל'ה שפיגלר ,  כמועמד לאמן את נבחרת ישראל .  גורם בהתאחדות התייחס הערב למועמדותו : " לרואה בהחלט הוצע לנו ,  הוא מעט מבוגר ,  אבל אופציה לא רעה עבור הנבחרת .  אנחנו שוקלים את שמו בין יתר שמות המועמדים ". 
לרואה בן ה-62 ,  שהחל את קריירת האימון שלו לפני 30 שנה באמיין הצרפתית ,  הוצע על ידי סוכן שחקנים ישראלי ושחקן עבר צרפתי ששיחק עם שפיגלר בעברו .  לרואה אימן בעבר את נבחרות גאנה ,  סנגל ,  קונגו וקמרון ,  אותה העלה למונדיאל והגיע למקום השני באליפות אפריקה לאומות בשנת 1986 ,  ולזכייה בטורניר כעבור שנתיים .
 בדרך עבר לרואה גם בנבחרת מלזיה ,  אימן בליגה הסינית ,  הדריך את שטרסבורג ,  ואימן מספר שבועות את קיימברידג' יונייטד האנגלית ,  בצוותא עם חברו ,  הרב רנארד ,  ואף היה בעבר מנהל מקצועי במילאן בשנת 1996 ובפאריס סן ז'רמן בעונת 1997/8 .  כיום מאמן הצרפתי הוותיק את נבחרת עומאן ,  בה חתם לאחרונה על הארכת חוזהו בארבע עונות נוספות .
 
קלוד לרואה הוצע למוטל'ה שפיגלר
הצרפתי שאימן את גאנה ,  קמרון ,  סנגל וקונגו עלה בשיחות בין בכירי ההתאחדות .  גורם : " הוא מעט מבוגר ,  אבל אופציה לא רעה "
 
