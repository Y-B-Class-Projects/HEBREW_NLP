גם ללקסוס יש קומפקטית
חטיבת היוקרה חושפת טפח מוקטן מעכוזה של המכונית הקומפקטית הראשונה בתולדותיה  CT200h .  היברידית כמובן
שתי חזיתות בעלות חשיבות משמעותית פתחה השנה לקסוס ;  הראשונה שבהן היא חשיפתה של מכונית ה'על' הסדרתית ה-LF-A החמושה במנוע V10 מרכזי-אחורי בנפח 4.8 ל' ממנו תייצר 500 חתיכות במחיר דמיוני ,  ואילו המהלך השני הוא הצגתה של מכונית קונספט קומפקטית להתמודדות חזיתית מול ב.מ.וו סדרה 1 ואודי A3 .  כעת איפוא אנחנו מקבלים רמז ראשון להתגלגלות המותג ונראה כי השם הזמני של הקונספט הקומפקטית הוסר לטובת כינוי רשמי  CT200h .  
מה אנחנו יודעים על האוטו הזה ?  לא יותר מידי ,  כמקובל מטיזרים מתגרים טרום תערוכות רכב .  מערכת ההנעה בחזית תהיה מהסדרות ההיברידיות החדשות של לקסוס בהספק משוער של 200 כ"ס ומעלה ,  בשידוך לתיבת הילוכים רציפה ועם אפשרות לגלוש על המנוע החשמלי לפרק זמן קצר ובתנאי שהסוללות טעונות במלואן כמובן .
 העיצוב החיצוני סביר שיהיה דומה לקונספט מתערוכת פרנקפורט 2009 כך שממדיו של המודל הרשמי לא יפתיעו אף אחד .  האורך הכללי לא יחצה את ה-4.4 מ' ,  הרוחב יהיה כ-1.8 מ' ובסיס גלגלים של 2.6 מ' מגלה כי היסודות מקורן ככל הנראה בפלטפורמה של הטויוטה אוריס .
 מחיר מוערך ל-CT200h יחל בסביבות ה-25 אלף יורו  ( כ-140 אלף שקלים לפני מסים מקומיים )  ,  כך משערים גורמים בחו"ל .  אלינו היא תגיע מייד לאחר התערוכה ,  כפי שמסרה לוואלה !  רכב היבואנית 'לקסמוטורס' .
 
גם ללקסוס יש קומפקטית
חטיבת היוקרה חושפת טפח מוקטן מעכוזה של המכונית הקומפקטית הראשונה בתולדותיה  CT200h .  היברידית כמובן

