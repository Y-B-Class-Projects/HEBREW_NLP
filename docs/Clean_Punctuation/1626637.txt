סטנלי פישר : " בנקים רוצים להשיג תשואה על ההון של 20%-25% ,  אבל בנק הוא בנק ,  ולא קרן גידור "
 פישר :  הבנקים צריכים לזכור שתשואות גדולות כרוכות בהגדלת הסיכון ;  יש נטייה לשכוח את זה כשמתחילה גאות 
" אני מכיר בנקים שרוצים להשיג תשואה על ההון של 20%-25% ,  אבל בנק הוא בנק ,  ולא קרן גידור ",  כך אמר אתמול נגיד בנק ישראל סטנלי פישר בארוחת הצהריים השנתית של איגוד הבנקים ,  שהתקיימה בתל אביב . " בנקים הם שבריריים ותלויים באמון הציבור - והם יכולים לאבד אותו במהירות ",  אמר פישר . " לכן ,  הבנקאים והדירקטורים בבנקים השונים צריכים לזכור שתשואות גדולות כרוכות בהגדלה של הסיכון .  אלה לא תובנות חדשות­ אבל נוטים לשכוח אותן כאשר מתחילה גאות ". לדברי פישר , " מיזוג של בנקים בינוניים יגדיל את מספר הקבוצות הבנקאיות הגדולות - משתיים לשלוש .  אך למעשה ,  מיזוג כזה ישנה את תמונה השוק ­משני בנקים גדולים וחמישה שמתחרים בהם - לשלושה גדולים ".   " בטווח הקצר אולי תהיה תחרות ,  אבל לאחר חצי שנה או שנה נגיע לשיווי משקל חדש ,  ולא בטוח אם מיזוג וצמצום המתחרים יהיו לטובת הלקוחות ".  פישר לא רואה יתרונות במיזוג בין חברות ביטוח לבנקים.פישר כיוון בדבריו אל היוזמה של אלי יונס ,  מנכ"ל בנק מזרחי טפחות ,  לרכוש את בנק דיסקונט ולמזג אותו עם מזרחי טפחות .  כמו כן ,  התייחס פישר לאמירות של יונס באחרונה ,  שלפיהן יש לאפשר מיזוגים של בנקים עם חברות ביטוח וליצור כמה קבוצות פיננסיות חזקות .  פישר התייחס גם לשינויים מבניים שנמצאים על הפרק ב-2010 ,  ובכלל זה הפרטת בנק לאומי .  הוא ציין כי הליך שינוי החקיקה לקראת הפרטתו של הבנק ,  נמצא על סדר היום של בנק ישראל .  פישר אמר כי מערכת הבנקאות נמצאת במצב טוב.לדבריו , " יחסי ההון מתאפיינים ביחס הון ראשוני גבוה ובניהול איכותי .  כתוצאה מעבודה מאומצת של הבנקים ושל הפיקוח ,  הבנקים הישראלים יאמצו בתחילת 2010 את גישת באזל 2 ,  בדגש על ההשלכות של גישה זו על מערך ניהול הסיכונים .  בנוסף ,  על פי נתוני בנק ישראל ,  העמלות שהבנקים גובים מלקוחותיהם ירדו לאחרונה ". יו"ר בנק הפועלים ויו"ר איגוד הבנקים ,  יאיר סרוסי ,  אמר בכנס כי  " חל שינוי משמעותי במאזן הכוחות העולמי .  אם בעשור הקודם היו הבנקים האמריקאיים הגדולים בעולם ,  הרי שאת 2010 אנו מתחילים כאשר שלושת הבנקים הגדולים בעולם במונחי שווי שוק הם בנקים סיניים ".  סרוסי אמר כי אחת המסקנות שלו מהמשבר היא ש"תשואות שנתיות דו-ספרתיות גבוהות אינן בנות-קיימא בבנקאות המסחרית המודרנית .  הרדיפה אחר תשואה גבוהה ,  דומה לאלה של בנקי השקעות או קרנות גידור ,  שאפיינה חלק גדול מן הבנקים המסחריים לפני המשבר - אסור שתחזור ". לדברי סרוסי ,  בשיא המשבר - כאשר בנקים בארה"ב נסגרו על בסיס יומי ,  המרווחים על ה-cds של הבנקים הגדולים ביותר נסקו לגבהים מפחידים ודירקטוריונים של חברות רב-לאומיות התכנסו מדי ערב לדון מהו הבנק הבטוח שבו אפשר להפקיד את המזומנים - הפך המשק הישראלי ,  ובראשו המערכת הבנקאית ,  לנמל מבטחים.לטענתו ,  אף שהמשבר הגלובלי עדיין לא הסתיים ונותרו עדיין סיכונים ,  ישראל היא בין המדינות שספגו פגיעה קטנה יחסית במשבר . " מצב זה יוצר עבורנו הזדמנות גדולה ,  אולי חד-פעמית ,  לקפיצת מדרגה בהכנסה לנפש בעשור הקרוב ",  אמר סרוסי . " חשוב מאוד לא לפעול בחופזה ,  ולזכור שבנקאות איתנה ורווחית היא נכס לאומי שמדינות רבות היו מתקנאות בו .  זהו בדיוק הזמן להמשך המדיניות השקולה והסבירה ,  מדיניות שתחזק את מערכת הבנקאות ולא תגרום לזעזועים מיותרים ". סרוסי התריע גם מפני מסקנות פזיזות שאליהן עלולה להגיע ,  לטענתו ,  ועדת חודק ,  שנועדה להסדיר את הפיקוח על מתן אשראי על ידי גופים מוסדיים .  איגוד הבנקים מתנגד למסקנות המתגבשות של הוועדה ,  וחלק מראשי מערכת הבנקאות אף הביעו את דעתם בעניין בהזדמנויות שונות ." בישראל ,  כמו במדינות אחרות ,  מתקיים שיח רגולטורי וציבורי ער בנושאי הרגולציה הפיננסית בכלל והרגולציה הבנקאית בפרט .  תמיד יש מקום לבדוק ולשפר ,  אך זה חייב להיעשות בזהירות ,  בעיקר כשמדובר במערכת כה רגישה ".  סרוסי ביקש  " להתריע מפני הרצון לבצע רפורמות גדולות ומהירות ,  שתועלתן מועטה ואף מפוקפקת ,  ושהנזק הפוטנציאלי בהן גדול .  אין פתרונות קסם קלים ,  אין תחליף לשיקול דעת לשכל הישר ולניהול הסיכונים ". 

סטנלי פישר : " בנקים רוצים להשיג תשואה על ההון של 20%-25% ,  אבל בנק הוא בנק ,  ולא קרן גידור "
 פישר :  הבנקים צריכים לזכור שתשואות גדולות כרוכות בהגדלת הסיכון ;  יש נטייה לשכוח את זה כשמתחילה גאות

