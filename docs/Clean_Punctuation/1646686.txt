סאנריי מבקשת להקים תחנות כוח סולאריות בכמיליארד שקל 
 >  >  ביטוי פומבי ראשון לתחילת המרוץ אחר מכסת המערכות הסולאריות בהספק בינוני  ( עד 12 מגה-וואט ,  בהתאם לתשתית החשמל במקום )  :  חברת סאנריי ישראל הודיעה אתמול כי הגישה לרשות החשמל בקשות להקמת שבע תחנות כוח סולאריות בינוניות בהספק כולל של כ-65 מגה-וואט בשטחיהם של כמה מושבים וקיבוצים בדרום ,  שעמם התקשרה בהסכמים לרכישת זכויות בקרקע .  היקף ההשקעה החזוי בביצוע פרויקטים אלה נאמד ב-0.9-1 מיליארד שקל .  סאנריי צירפה לבקשתה הוכחה להון עצמי בשיעור של 20% מהעלות הנדרשת .  ההסדרה למתקנים פוטו-וולטאיים  ( p.v )  בינוניים מוגבלת למכסה של 300 מגה-וואט עד 2014 ,  תוך הבטחת רכישת החשמל המיוצר לתקופה של 20 שנה במחיר של 1.49 שקל לקווט"ש ,  שיופחת מדי שנה ב-5% .  לפי הערכות ,  הוגשו עד כה לרשות החשמל 40 בקשות להקמת מתקנים סולאריים בינוניים ,  ואולם אף אחת עוד לא אושרה לקבלת רישיון ייצור חשמל .  סאנריי ישראל ,  בניהולו של קובי כץ ,  היא החברה הבת של סאנריי האירופית שנרכשה רק לפני כשבועיים על ידי ענקית האנרגיה האמריקנית סאנפאואר  ( sunpower )  תמורת כ-277 מיליון דולר .  כץ אמר אתמול כי  " סאנריי פועלת כגורם מוביל בשוק הסולארי בישראל ,  ותיעזר באיתנות הפיננסית ,  הניסיון הגלובלי והטכנולוגיה המובילה של סאנפאואר כדי להביא לפיתוח כלכלי באזור ". 

סאנריי מבקשת להקים תחנות כוח סולאריות בכמיליארד שקל 
nan
