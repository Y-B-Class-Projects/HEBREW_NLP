בית התקליט עם Die Toten Hosen
רגע לפני הופעתם בתל אביב ,  סולן Die Toten Hosen ,  אנדראס פרגה ,  בוחר את האלבומים ששינו את חייו ,  מהקלאש ועד פיית' נו מור 
" אולי ההשפעה החשובה ביותר .  המשמעות של המילים שלהם ,  הכוח של המוזיקה וההופעה האנרגטית על הבמה נתנו לרוק משמעות וכיוון חדש .  תמיד הערצתי את ג'ו סטראמר .  אפילו אם הוא לא עשה כלום על הבמה ופשוט עמד עם הגיטרה שלו ,  הוא נראה מגניב לגמרי ".  
" המוזיקה של הראמונז היתה מהפכה לכשעצמה בסוף שנות ה-70 ,  וגם ההופעות שלהם היו מהפכניות .  שירים קצרים ומהירים שמנוגנים בלי הפסקה ,  כשדברי הביניים היחידים היו קריאת ה-'1,2,3,4' של די די ראמון .  האלבום הזה קבע סטנדרט חדש והוא הפך למודל עבור אלפי להקות בסגנונות שונים עד היום ".  
" משלב מאד מוקדם AC/DC ידעו איך לשחק עם רגשות הקהל ולתת להתלהבות לעלות גבוה וגבוה יותר על ידי שילוב של שירים איטיים ושקטים עם חלקים מהירים ואנרגטיים .  אנגוס יאנג הוא אמן שאין שני לו ברמת הפרפורמנס ,  וכך גם הקול של בון סקוט .  גם לבריאן ג'ונסון יש את האיכויות שלו .  המוזיקה שלהם היתה פסקול של לא מעט מהמסיבות שעשינו אחרי הופעות שלנו .  אין שום דבר טוב יותר מנסיעה באוטובוס של הטור והאזנה ל-'Highway to Hell' בפול ווליום ".  
" עבורי ,  המוזיקה של The Damned תמיד היתה אודות מתח :  המתח בין הגיטריסט ,  קפטן סנסיבל ,  לסולן ,  דייב וניאן ,  או המתח במוזיקה ,  כמו בשיר 'Smash It Up' ,  עם ההתפרצות הכוחנית כשהשיר באמת מתחיל .  בשנת 2009 ניגנו איתם בברצלונה .  היה לנו כיף וההופעה שלהם היתה מרשימה כתמיד ".  
" אולי לא הרבה אנשים מכירים אותם .  האלבום הזה יצא בשנת 1977 והוא משלב את הכוח של ה-Pאנק עם מלודיות של הביטלס .  המלודיות שלהם והאופן בו הם שרים השפיעו עלינו מאד .  הם הקליטו אלבום חג מולד תחת השם The Yobs והשתמשנו בו כפסקול למסיבות חג המולד שלנו  עד שהקלטנו אלבום חג מולד משל עצמנו יחד עם כמה מחברי הלהקה ".  
" הזעם והכעס בקולו של ג'ייק בורנס נוגע בי בכל פעם שאני מאזין לאלבום הזה .  זה לא קל להעביר את הרגשות האלו בהקלטת אולפן ,  בגלל שאתה מנגן כל שיר כמה פעמים ואתה נכנס לשגרה מאוד בקלות .  האלבום הזה לא שגרתי בכלל ,  הוא פשוט רותח ".  
" עבורנו ,  הקלאש תמיד היו יותר חשובים ,  אבל בלי ספק ,  האלבום הזה הוא פשוט נפלא .  הוא עדיין נשמע לגמרי רענן ומאוד עוצמתי .  השירים שבו אגדיים וכך גם המשחק שמלקולם מקלארן שיחק עם התקשורת ".  
" לא היתה להקה שניגנה כך לפניהם .  הם לקחו את הרוק צעד אחד קדימה לרמה אחרת לגמרי .  ניגנו איתם המון פעמים ובכל פעם הם נתנו 200% מעצמם .  הם הפכו חברים טובים ובפעם האחרונה שהופענו איתם ,  בבואנוס איירס בשנת 2009 ,  פשוט השתכרנו ביחד באיזו מסעדת סטייקים מקומית ".  
" בשנות ה-80 העולם הוצף במוזיקת פופ נוראית ,  תנועת ה-Pאנק רוק נגמרה ,  ואז הגיעה נירוונה .  הם הראו לנו לאן ללכת עם המוזיקה ,  עם הגיטרה הלא מכוונת והקול הלפעמים מלנכולי והלפעמים זועם של קורט קוביין .  אחרי שהקשבנו לאלבום האנפלאגד שלהם ,  חלמנו בעצמנו לעשות אלבום כזה ,  עד שבאמת זה קרה בשנת 2005 ".  
" 'קילינג אין דה ניים' הוא כנראה אחד השירים הכי גדולים אי פעם .  עבורי ,  המוזיקה שלהם והמילים נובעת מהשפעה ישירה של הקלאש ופיית' נו מור ,  אבל אולי ההשפעות שלהם אחרות .  כשזה יצא ,  פשוט טחנו את האלבום הזה ". 


בית התקליט עם Die Toten Hosen
רגע לפני הופעתם בתל אביב ,  סולן Die Toten Hosen ,  אנדראס פרגה ,  בוחר את האלבומים ששינו את חייו ,  מהקלאש ועד פיית' נו מור

