שופרסל ורמי לוי :  נסיר את הדגים המיובאים מהמדפים
תחקיר  " כלבוטק "  ששודר אמש חשף כי דגי פילה המיובאים מסין ונמכרים בשופרסל ובמגה בול עוברים תהליך  " כיבוס "  שנועד להחדיר לתוכם מים וחומר כימי - בניגוד לתקן המותר בישראל .  כמו כן ,  היבואנים לא מציינים על האריזות כי הדגים מעובדים ולא קפואים
 >  >   " ראינו את האקדח המעשן ,  את מה עושים לפילה דג "  - כך תיאר ל-themarker עורך תוכנית התחקירים  " כלבוטק ",  משה כץ ,  את התחקיר שחשף אמש כי חלק גדול מהדגים המיובאים מסין לישראל ,  בעיקר פילה דגים  ( לא דגים שלמים )  ,  עובר  " כיבוס "  במכונה מיוחדת המכניסה לתוכו מים .  לפי ממצאי התחקיר ,  בתהליך הכיבוס מוחדר לדג חומר כימי בשם פוספט  ( stpp - סודיום טריפולי פוספט )  ,  רכיב הנמצא בחומרים המשמשים למדיחי כלים ,  מכונות כביסה והלבנת שיניים .  כמו כן נמצא כי בתהליך הכיבוס מוכנסים לדגים מים בניגוד לתקן הישראלי ,  וכי מוצרי דגים מיובאים מכילים יותר מ-20% קרח - בניגוד למותר .  רשתות שיווק רבות כבר הודיעו כי אף שהן סומכות על ספקיהן ,  יסירו את המוצרים החשודים מהמדפים על לבירור יסודי יותר . " למעשה ,  מכבסים את הדג במכונה מיוחדת עם פוספטים ומים .  הדג מושרה בפנים ,  משוקשק ומנוער עד שהוא מתנפח .  עולה קצף כתוצאה מניעור הפוספט ",  מסביר כץ . " התחקירנית ראתה שקים של החומרים הכימיים שמצאנו עוד בבדיקות שנעשו בישראל ,  ואיך דגים תופחים להם בתוך מכבסה ,  איך ממסמרים דגים כדי שההתפחה תהיה מהירה ".  במסגרת התחקיר נשלחה תחקירנית התוכנית ,  מיכל דניאל ,  לסין והתחזתה לבעלת חברה המעוניינת לייבא דגים .  דניאל הצליחה לחדור לכמה מפעלים ולתעד את השיטה . " בדקנו את מרבית היבואנים בישראל ואת כל הגדולים - דלידג ,  פסקוביץ' ,  שילה ,  גולדג ווינרפוד - אלה הספקים הגדולים בתחום הזה ",  סיפר כץ . " הכל נקנה משופרסל וממגה בול - דגי סול ,  סלמון ,  נסיכת הנילוס ,  זהבון ואמנון ".  לדברי ד"ר הרברט זינגר ,  לשעבר מנהל היחידה הווטרינרית של רשות המזון הארצית במשרד הבריאות , " מטרת הפוספט לאפשר את החדרת המים לדג ולשפר את איכותו ומרקמו .  החדרת החומר הופכת אותו לרך ובשרני יותר ".  לדברי זינגר , " פוספט נמצא באופן טבעי בבשר ובדגים בכמויות נמוכות ,  ואין שום מחקר רציני שמוכיח שהוא יכול לגרום לבעיה בריאותית .  הכמות בדגים גדולה קצת יותר מזו שבעוף ,  אך בכל מקרה החומר קיים במזון מן החי .  פוספט זה חומר שמשתמשים בו בהרבה מוצרים והוא לא רעיל .  כל עוד הכמות אינה עוברת את התקן ,  אין כל בעיה בריאותית ".  התחקיר היה כרוך בדפיקות לב מואצות מצד העובדים במערכת  " כלבוטק ",  מאחר שריגול תעשייתי בסין עלול לסבך את העוסקים בו . " זה היה שבוע של פחד ",  אמר רפי גינת ,  מנחה התוכנית . " זאת מדינה שזכויות אזרח לא בדיוק בראש מעייניה ,  ופחדתי שיגלו את המצלמה .  כבר נערכנו למקרה של פגיעה בתחקירנית ".  לדברי דניאל , " לא הופתעתי בכלל ,  ידעתי שזה מה שאני הולכת לראות ,  אבל לא ציפיתי שזה יהיה אולמות שלמים של מכבסות והשריות .  בגלל שזו מדינה שמפחדת מריגול תעשייתי ורוצה להיות קודם כל יצואנית מובילה ,  זה מפחיד לבוא ולפגוע בדיוק בנקודה הרגישה שלהם ".  השיטה הזו עובדת בכל העולם ?   " אני מניחה שכן .  הם לא עושים את זה במיוחד עבור ישראל .  זאת שיטה ".  חובת הדיווח על היבואן התקנות בישראל מאפשרות להכניס פוספט לדג עד רמה של 0.5% לקילוגרם דג ,  אך בדגים שנבדקו בתחקיר  " כלבוטק "  נמצאו כמויות גבוהות יותר .  בכל מקרה ,  הוספת פוספט או כל חומר אחר שנחשב תוסף מזון מחייבת את היבואן לסמן כי מדובר במוצר מעובד ולא בדג קפוא . " אם תופיע תווית כזאת ,  הצרכן ידע שמדובר בתרכובת ולא בדג נטו ",  אומר כץ . " כמו כן ,  על הדג צריכה להיות רשימת הרכיבים שהוספו לדג והכמות שלהם ".  לפי התחקיר ,  משרד הבריאות כבר גילה לפני כחצי שנה בבדיקות פנימיות כי יבואנים עושים שימוש בפוספטים ביבוא דגים ,  ולא מציינים זאת על המוצרים .  במשרד ניסו למגר תופעה זו על ידי קביעה חדשה הדורשת כי ליבואן המבקש להוסיף פוספט חייב להיות אישור ליבוא מזון מעובד . " מכניסים את הפוספט לדג לאחר המסתו במים .  ברגע שמוסיפים את הפוספט לדג הוא נהפך לדג מעובד ,  וצריך לסמן את זה ברכיבים התזונתיים ",  מסביר זינגר . " זה לא משהו יוצא מגדר הרגיל .  ניתן לראות את זה בכל מיני מוצרים כמו שניצלים מדגים ,  אבל לעולם לא בדג כחומר גלם או בפילה שצריך להיות ללא תוספי מזון ".  בעיה נוספת בהכנסת מים וחומרים לדג היא תוספת המשקל של המים לדג ,  שעליה משלם הצרכן לחינם . " כבר בהצעות המחיר הראינו את אלמנט הרווח הראשוני ",  אומר כץ . " יש הפרשי מחיר של עשרות סנטים בין קילוגרם דג נקי לכזה שעבר טיפול .  הדג עצמו יקר והתהליך הכימי זול .  ביבוא עשרות אלפי טונות בשנה יש הפרש עצום ".  לפי ממצאי התחקיר ,  בדגים הקפואים המיובאים המגיעים לרשתות מגיעים ריכוזי המים ל-50% מהדג כך שהצרכן הישראלי ,  לטענת כץ ,  קונה מים . " לפי התקן הישראלי ,  מותר שקרח יעטוף את הדג אך אסור שיימצא בתוכו .  במוצר צריך להיות מקסימום 20% קרח ו-80% דג ,  לפי התקן ",  מסביר כץ . " מצאנו באופן כללי ציפויי קרח שהגיעו גם ל-35% ,  ובמקביל בתוך הדג תוספות מים שהגיעו אפילו ל-60% ויותר ".  ספקי הדגים ,  לדברי כץ , " מסתתרים מאחורי התגובה של איגוד יבואני הדגים "   ( ראו מסגרת )  .  זינגר מסביר לגבי ציפוי הקרח החורג שגילה תחקיר  " כלבוטק "  כי  " עוטפים את הדגים בציפוי קרח כדי להגן עליהם מפני התייבשות ,  וגם כדי למנוע את המגע של שומן הדג עם חמצן ,  שעלול להוריד משמעותית את איכות הדגים .  זאת טכניקה ידועה שקיימת שנים .  בחו"ל אין שום תקנה הקובעת את אחוז הציפוי ,  אך בישראל היא מוגדרת - 20% .  אמורים לבדוק את העניין הזה בכניסה לנמל ,  ואם מגלים שקיימת חריגה לא אמורים לתת למשלוח להיכנס .  אך גם כאן אין כל משמעות בריאותית לחריגה ".  בארגון אמון הציבור טוענים כי עולה חשש להטעיית הצרכן . " על פניו ,  ומהמידע שפורסם ,  עולה חשד לעבירה על החוק ולהטעיה .  המשקל של הדג שמפורסם הוא לא המשקל האמיתי שלו .  מעבר לכך ,  צריך לבדוק את ההשלכות הבריאותיות של ההליך הזה ",  אומרת גלית אבישי ,  מנכ"לית הארגון . " הכי מדאיג זה שהמוצרים האלה עשו דרכם לשווקים וכי מי שחושף את הפרשות האלה הם כלי התקשורת ולא משרד הבריאות ".  תוצרת הארץ בטוחה יותר 90% ואף יותר מהדגים ברשתות השיווק בישראל מיובאים ,  בעוד דגים טריים נמכרים יותר בשווקים .  לפי נתוני המדגם השנתי ל-2009 שערך משרד החקלאות ,  בעת שיווק דגים מקומיים לצרכן לא היו בהם שום עקבות של הורמונים ,  אנטיביוטיקה או תרופות כלל ,  גם לא ברמה המותרת לשיווק .  לדברי יוסי יעייש ,  מזכיר ארגון מגדלי הדגים ,  השימוש בפוספט נעשה בעיקר בדגים קפואים ולא בדגים טריים של מגדלים מקומיים . " הפוספט אמור לשפר את המרקם של הדג ,  לשפר את החזות שלו והמראה שלו לאורך זמן ולשמור על אחדות התאים של הדג .  מאחר שאנחנו עוסקים בדגים טריים אין לנו צורך בשימוש בפוספט .  אין לנו סיבה להקפיא את הדגים ,  כי אנחנו יכולים למכור דגים טריים במחיר גבוה יותר ".  קטגוריית הדגים הקפואים מגלגלת כ-316 מיליון שקל בשנה .  השחקן הגדול ביותר בקטגוריה הוא קבוצת נטו עם המותג דלידג .  נטו רוכשת את הדגים מיבואנים ומשווקת אותו לנקודות המכירה .  חברת פסקוביץ' היא השנייה בגדולה עם נתח שוק של כ-12% ,  ותנובה שלישית עם 4%  ( נתוני נילסן )  .  שתי השחקניות הגדולות בקטגוריה סירבו להגיב לממצאי  " כלבוטק "  והפנו לתגובת איגוד מייבאי הדגים .  שחקנים אחרים בקטגוריה שנבדקו מסרו כי כלל לא פנו אליהם מ"כלבוטק "  בנוגע לכימיקילים ,  אלא רק בנוגע לשיעור המים במוצר .  מ"כלבוטק "  נמסר כי תנובה לא נבדקה משום שהתחקיר לא התמקד בשחקנים הקטנים בשוק .  עם זאת ,  תנובה מחזיקה ב-4% בעוד ששילה ,  נבדקה על ידי  " כלבוטק ",  מחזיקה בנתח של 1.7% .  ממתינים לבירור סופי שופרסל ,  שבדיקת  " כלבוטק "  נערכה גם בסניפיה ,  מסרה כי היא  " בוטחת שהספקים המדוברים עושים הכל כדי שהסחורה תעמוד בכל התקנות והחוקים של משרד הבריאות ".  עם זאת ,  הרשת הגדולה בישראל העדיפה לא לקחת סיכון ותסיר לעת עתה את המוצרים , " עד לבירור הנושא ".  שופרסל היא בעצמה שחקנית בתחום הדגים הקפואים עם המותג הפרטי שהיא משווקת ,  אך אין בכוונתה להוריד את המותג הפרטי שלה בתחום .  זאת ,  לאחר שככל הנראה אף הוא נבדק בתחקיר  " כלבוטק "  ונמצא תקין .  רמי לוי ,  הבעלים של רשת רמי לוי שיווק השקמה ,  משווק חלק מהמוצרים שנמצאו בעייתיים אך לא נערכה בדיקה בסניפי הרשת בבעלותו .  לדבריו ,  לא ידע עד כה על בעייתיות כלשהי וגם אליו לא הגיעה פנייה - לא מהספקים ,  לא מ"כלבוטק "  ולא ממשרד הבריאות . " אם חס וחלילה יש משהו פגום ויצרן עשה עבירה - עליו לתת את הדין ",  אמר לוי . " קודם כל אוריד את המוצרים הבעייתיים מהמדף עד שהדבר יתברר .  כמו כן ,  במידה שיש דברים בגו ,  על משרד הבריאות למצות את הדין עם אותם ספקים ".  מרבוע כחול נמסר בתגובה : " למיטב ידיעתנו ,  מוצרי חברות אלה עומדים בדרישות התקן ובהתאם לדרישות משרד הבריאות .  אם יוצגו ממצאים המעידים על חריגה מדרישות התקנים ,  נבחן את הממצאים וננקוט צעדים מתאימים ,  לרבות הורדת המוצרים מהמדפים ".  ממשרד הבריאות נמסר : " סוג הבדיקות הבטיחותיות והאיכותיות משתנה בהתאם לפרמטרים כמו סוג הדג ,  מדינת המקור והיסטוריה .  בשונה ממוצרי מזון אחרים מן החי ,  קיימים עשרות אלפי זנים של דגי מאכל ולישראל מיובאים יותר מ-100 סוגים שונים מיותר מ-80 מדינות .  לא ניתן לפקח בחו"ל . " בהתייחס להוספת פוספטים לדגים ,  הוכרה מעבדה אחת לביצוע הבדיקה והיא צורפה כבדיקה שגרתית ליתר הבדיקות המבוצעות לדגי היבוא .  כנמצאים משלוחים עם סימון ליקוי או שעלול לגרום להטעיית הציבור היבואן נדרש לתקנו כתנאי למתן ההיתר להכנסת המשלוח ארצה .  לאחר שמשרד הבריאות החליט להוסיף את בדיקת הפוספטים למערך הבדיקות ,  כל משלוחי הדגים שנמצאו עם פוספטים ללא ציון מפורש בתווית ,  נדרשו לתקן את התווית ובמידת הצורך גם את 'האישור המקדמי' ". 

שופרסל ורמי לוי :  נסיר את הדגים המיובאים מהמדפים
תחקיר  " כלבוטק "  ששודר אמש חשף כי דגי פילה המיובאים מסין ונמכרים בשופרסל ובמגה בול עוברים תהליך  " כיבוס "  שנועד להחדיר לתוכם מים וחומר כימי - בניגוד לתקן המותר בישראל .  כמו כן ,  היבואנים לא מציינים על האריזות כי הדגים מעובדים ולא קפואים

