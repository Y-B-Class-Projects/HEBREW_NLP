 " הפצת אלבומו של יואב יצחק מהווה הפרת זכויות יוצרים "
 אלי אזרזר ,  אחד המפיקים הבכירים בשוק המוזיקה הים-תיכונית פנה במכתב התראה למנהליו של הזמר וטען כי השימוש באחד משיריו אינו חוקי .  הדרישה לפיצוי :  100 אלף דולר והפסקת הפצת האוסף
מכתב התראה לפני פעולה משפטית נשלח לזמר יואב יצחק ומנהליו ,  בטענה כי האחרונים הפרו זכויות יוצרים באחד משיריו של הזמר .  הפונה הוא אלי אזרזר ,  בעל חברת אי.ג'י הפקות וגורם בכיר בשוק המוזיקה הים-תיכונית .  על פי המכתב ,  מנהליו של יצחק עשו שימוש בשיר  " בדם אהבתי "  לצורך האלבום  " יואב יצחק  חורפי רומנטי בהיכל "  בניגוד להסכם שנחתם בין הצדדים בחודש מאי 2001 . 
" חרף האמור בהסכם ,  ולתדהמתו הרבה ,  גילה מרשי כי הפרתם ברגל גסה את תניות ההסכם שעה שביצעתם הקלטה של השיר 'בדם אהבתי' הכלול בתקליט ,  עבור אוסף השירים  " יואב יצחק -חורפי רומנטי בהיכל "  המשווק ב-CD ובדי.וי.די ,  וזאת כאשר ידעתם או לכל הפחות היה עליכם לדעת כי כל זכויות המאסטר לרבות הדטים והפלייבקים של המאסטר והזכויות המכניות שייכים באופן בלעדי למרשי ",  כתב עו"ד תדהר צור ,  עורך דינו של אזרזר ואחד מעורכי הדין הבכירים בישראל בנושא קניין רוחני . 
" הקלטת השיר במסגרת אוסף השירים 'יואב יצחק -חורפי רומנטי בהיכל' והפצתו ,  מהווה הפרה בוטה ומתמשכת של ההסכם ,  פוגעת בזכות הבעלות של מרשי בשירים הכלולים בתקליט ,  וגורמת לו לנזקים רבים ",  הוסיף צור ,  הדורש מהמכותבים לשלם לאזרזר 100 אלף דולר ,  בתוספת הפרשי ריבית והצמדה וכן להפסיק את הפצת האוסף .  בנוסף מציין צור כי נבדקות הפרות נוספות שבוצעו כלפי זכויותיו של אזרזר .  
משרון שרעבי המנהל האישי של יואב נמסר בתגובה : " כשנקבל את כתב ההתראה כמקובל ,  נשיב בהתאם .  מר אלי אזרזר הוא חבר קרוב וחבל שהוא רץ לעורכי דין בשביל לעשות יחסי ציבור לאותם עורכי דין ".  

" הפצת אלבומו של יואב יצחק מהווה הפרת זכויות יוצרים "
 אלי אזרזר ,  אחד המפיקים הבכירים בשוק המוזיקה הים-תיכונית פנה במכתב התראה למנהליו של הזמר וטען כי השימוש באחד משיריו אינו חוקי .  הדרישה לפיצוי :  100 אלף דולר והפסקת הפצת האוסף

