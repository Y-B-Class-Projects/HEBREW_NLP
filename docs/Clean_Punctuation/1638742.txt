בג"ץ :  פרויקט ליד הים - לא למגורים
השופטת אסתר חיות דחתה את עתירתה של החברה הקבלנית מעוז דניאל ,  שביקשה להקים דירות מגורים סמוך לחוף הים של ראשון לציון ,  וקבעה שעל הפרויקט לשמש למלונאות
 >  >  הדירות בפרויקט נופש בסמוך לחוף הים של ראשון לציון יעמדו לרשות הציבור כדירות נופש  ( ייעוד מלונאי )  במשך תקופה שתעלה במצטבר על שישה חודשים בשנה - כך החליט בשבוע שעבר בג"ץ .  בכך דחה בית המשפט את ערעורה של החברה הקבלנית מעוז דניאל ,  שהקימה את הפרויקט .  ההחלטה מסיימת מאבק שהחל עוד ב-2005 ,  כשוועדת המשנה לתכנון ובנייה בעיריית ראשון לציון אישרה את בקשת חברת מעוז דניאל להקים מבנה של 12 קומות הכולל 232 דירות נופש ,  במרחק של 200-250 מטר מחוף הים .  הוועדה קבעה כי רק 20% מהדירות שייבנו יעמדו לרשות הציבור הרחב ,  והשאר יימכרו לבעלות פרטית .  דב צור וספי ריבלין ,  אז חברי מועצה מהאופוזיציה  ( צור הוא ראש העיר כיום )  ,  הגישו ערעור על ההחלטה לוועדת הערר המחוזית .  הוועדה החליטה לדחות את ערעורם .  בעקבות הדחייה ,  הגישו צור ועמותת אדם טבע ודין ערעור לבית המשפט המחוזי בתל אביב ,  שקיבל את העתירה וקבע ביולי 2007 כי  " נוכח מכלול הוראות התוכנית ונוכח צביונו הציבורי המובהק של האזור שבו ממוקם המגרש על פי התוכנית ,  בהיותו מרוחק כ-200 מטר בלבד מקו המים ,  יש להבטיח כי הדירות שייבנו בפרויקט תשמשנה דירות נופש לרווחת הציבור כולו ,  ככל שיחפוץ בכך ".  מעוז דניאל עירערה על החלטה זו לבית המשפט העליון ,  שדחה ביום חמישי האחרון את העתירה וקיבל את עמדת צור .  השופטת אסתר חיות הדגישה כי  " המסקנה שדירות אלה צריכות להיות זמינות לשימוש של הציבור הרחב ,  קשורה קשר בל יינתק לעובדה שדירות אלה עתידות להיבנות בסמוך מאוד לחוף הים .  חופי הים הם ,  כידוע ,  משאב טבע ייחודי שמאז ומתמיד מכירות רוב מדינות העולם בצורך לשמרו ולשומרו לתועלת הכלל ולמנוע את הפקעתו מידי הציבור והעברתו לרשות היחיד ".  צור בירך על החלטת בית המשפט העליון ואמר : " ההחלטה היא בהחלט הישג אדיר לאחר מסע של חמש שנים .  שופטי בג"ץ השיבו את חוף הים לידי בעליו החוקיים - הציבור הרחב .  אני שמח שבית המשפט שב וחידד את העובדה שחופי הים אינם ניתנים למכירה למרבה במחיר ,  אלא פתוחים לכל ושווים לכל נפש ".  מחברת מעוז דניאל נמסר בתגובה : " מדינת ישראל ,  רשויות מקומיות ושאר הגופים היציגים אינם יכולים לחזור בהם מהחלטות והתחייבויות שלטוניות כלפי אזרח ,  יזם או חברה פרטית .  עיריית ראשון לציון היא שקידמה את התוכנית לטובת פיתוח העיר ורווחת התושבים .  בית המשפט העליון ביקר את התנהלות העירייה ,  שחזרה בה ובועטת במדיניות שהיא עצמה התוותה ".  השבוע נחתם על ידי מנכ"ל משרד התיירות ,  נועז בר ניר ,  וראש עיריית הרצליה ,  יעל גרמן ,  מכתב שמחייב כ-500 רוכשי דירות נופש במרינה בהרצליה להתקשר בתוך שנה עם חברת ניהול מלונאית ,  על מנת להשכיר את דירותיהם כיחידות מלונאיות .
 
בג"ץ :  פרויקט ליד הים - לא למגורים
השופטת אסתר חיות דחתה את עתירתה של החברה הקבלנית מעוז דניאל ,  שביקשה להקים דירות מגורים סמוך לחוף הים של ראשון לציון ,  וקבעה שעל הפרויקט לשמש למלונאות

