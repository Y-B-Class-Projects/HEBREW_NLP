השותפות במאגרי תמר ודלית יוכלו לגייס כספים כנגד זכויותיהן בקידוחים
השיעבוד יאפשר את גיוס החוב הדרוש לפרויקט ההפקה .  מועצת הנפט הכריזה אתמול על חלוקת הזיכיונות לחיפושי גז ונפט ;  גינקו קיבלה שני רישיונות נוספים בים וביבשה
 >  >  מועצת הנפט אישרה אתמול לשותפות הישראליות במאגרי הגז הטבעי  " תמר "  ו"דלית "  - ישראמקו ,  דלק קידוחים ,  אבנר חיפושי נפט ודורגז - לשעבד את זכויותיהן במאגרים לטובת גופים פיננסיים בינלאומיים .  זאת ,  לצורך גיוס החוב הדרוש למימון פרויקט הפיתוח של קידוח תמר .  ההיתר ניתן לישראמקו וליתר השותפות בנפרד ,  לאחר שאלה בחרו במסלול מימוני נפרד .   כפי שפורסם ב-themarker ,  בנק ההשקעות האמריקאי hsbc וברקליס הבריטי יובילו עבור חברות דלק ודורגז מימון בסך של כ-550 מיליון דולר ,  בעוד דויטשה בנק הוא שיעמיד במקביל את המימון לשותפתן ישראמקו בהיקף של כ-550 מיליון דולר .  מועצת הנפט פירסמה אתמול רשמית את החלטותיה בנוגע לבקשות לזכויות לחיפוש נפט וגז טבעי בתחומי ישראל והמים הכלכליים .  ההחלטות התבססו על המלצות הוועדה המייעצת בראשות הממונה על חיפושי הנפט והגז במשרד התשתיות ,  ד"ר יעקב מימרן ,  ואומצו בידי חברי המועצה פה אחד .  במרוץ אחר הרישיון המבוקש בשטחי  " מד אשדוד "   ( קידוח נפט  " ים שמן ")  שמול חופיה הדרומיים של המדינה ,  זכתה קבוצת acc של איש העסקים החרדי חיים ליבוביץ' ,  שאליו חברו לפני שבועיים ג'קי בן-זקן ואברהם ננקישווילי .  acc מסרה בתגובה : " אנחנו מודים על האמון שניתן בניסיון המקצועי ,  במומחיות ובאיתנות הפיננסית של הקבוצה ,  ונתחיל בהקדם בהכנות לקראת פיתוח השדה .  לקבוצה אמון רב בפוטנציאל הטמון בשדה ,  הן ביחס לאינטרס האנרגטי של מדינת ישראל ,  והן מבחינת משקיעי הקבוצה ".  בישראמקו ,  שהחזיקה ברישיון זה עד שנלקח מידיה לפני כשנתיים ,  ואשר רמזה בימים האחרונים כי בכוונתה לעתור נגד המהלך ,  אמרו אתמול כי יערערו על ההחלטה לאחר שיקבלו אותה לידיהם ויבחנו את שיקוליה . " יש לנו אפשרות לערער ,  ונעשה זאת רק לאחר שנקבל ההחלטה לידינו ",  אמר אתמול מנכ"ל ישראמקו ,  יוסי לוי .  כפי שפורסם אתמול ב-themarker ,  שותפות מודיעין-אנרגיה ,  של נוחי דנקנר וצחי סולטן ,  אשר הפסידה רישיון זה ,  זכתה במקביל ברישיון הקידוח  " ים חדרה "  המרוחק 30 ק"מ מהחוף בין חיפה לחדרה .  כמו כן ,  אושרה כניסת מודיעין כשותפה ברישיונות צורים בים המלח  ( יחד עם דלק וגינקו )  ,  בשרית ,  סמוך לאשדוד  ( עם לפידות-חלץ )  וברישיון הימי גבריאלה  ( עם אדירה הקנדית )  .  בנוסף ,  זכו גינקו ושותפות הקידוחים זרח שבשליטתה בהיתר המוקדם הימי  " גוליבר ".  מדובר ברצועת מים רדודים ברוחב כ-10 ק"מ בין ראשון לציון לחיפה ,  בה מתכננות השותפות לצאת כבר בתקופה הקרובה לביצוע מיפוי סיסמי ראשוני .  כמו כן ,  זכתה גינקו ברישיון היבשתי  " אורלי "  בדרום מדבר יהודה  ( צפון-מערבית לערד )  .  מדובר בשטח של כ-100 קמ"ר ,  בקירבת רישיונות קידוחי נפט אחרים של זרח וגינקו .  הגיאולוג ד"ר ברוך דרין וחברת גריפין אסטרטגיות זכו ברישיון היבשתי  " יהל "  בגליל המערבי - וזה יתווסף לשני רישיונות נוספים שמחזיק דרין סמוך לרמלה ובאצבע הגליל .  בשני רישיונות אלה אושרה חבירתו של דרין לשותפות עם חברת גלוב של יזם הנדל"ן יעקב חי .  בין מקבלי הרישיונות נמנית גם שחקנית זרה חדשה - חברת הקידוחים הטקסנית rig builders ,  שזכתה ברישיון היבשתי  " גורים "  מדרום לכביש ערד-ים המלח .  יש לציין ,  כי היתר מוקדם ניתן ל-18 חודש לכל היותר ,  בשטח לא מוגבל ,  לשם ביצוע בדיקה ראשונית של השטח .  הרישיון ניתן לשלוש שנים עם חובה לבצע קידוח ,  וכן אפשרות להארכה עד שבע שנים לכל היותר .  אם וכאשר יתגלה נפט שניתן להפקה על בסיס מסחרי תינתן חזקה - שהיא למשך 50 שנה לכל היותר .
 
השותפות במאגרי תמר ודלית יוכלו לגייס כספים כנגד זכויותיהן בקידוחים
השיעבוד יאפשר את גיוס החוב הדרוש לפרויקט ההפקה .  מועצת הנפט הכריזה אתמול על חלוקת הזיכיונות לחיפושי גז ונפט ;  גינקו קיבלה שני רישיונות נוספים בים וביבשה

