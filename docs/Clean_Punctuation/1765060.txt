ממשיך לשבור שיאים :  אחד העם ננעל בעליות
יום המסחר בבורסת תל אביב ננעל בעליות ,  כשמדד ת"א 25 עלה ב-0.8% ונחתם ברמת שיא של 1,295 נקודות ת"א 100 הוסיף 0.8% לערכו ומדד הבנקים התחזק ב-1.2% .  כי"ל זינקה ב-4%
יום המסחר השלישי בבורסת תל אביב נחתם בעליות שערים .  מדד ת"א 25 שבר שיא כאשר נחתם בעלייה של 0.8% וברמה של 1,295 נקודות ,  ומדד ת"א 100 עלה ב-0.8% ונחתם ברמה של 1,195 נקודות .  מדד הבנקים הוסיף 1.2% ומדד מניות הנדל"ן התחזק ב-0.7% .  מחזורי המסחר הסתכמו בכ-2 מיליארד שקל .  
אמש נחתם המסחר בוול סטריט במגמה מעורבת על רקע דבריו של יו"ר הבנק הפדרלי בארה"ב ,  בן ברננקי ,  לפיהם ,  ייתכן שיהיה צורך בתמריצים נוספים לכלכלה ארה"ב ובצל התגברות החששות מפני התרחבות משבר החוב באירופה .  מדד הדאו ג'ונס ירד ב-0.2% לרמה של 11,362 נקודות והנאסד"ק הוסיף 0.1% ל-2,594 נקודות .  
בנק ישראל קבע כי אין בועה במחירי הנדל"ן בארץ :  המשנה לנגיד ,  פרופ' צבי אקשטיין ,  אמר אמש כי  " כעת ככל הנראה לא מתקיימת בועה במחירי הדירות בארץ למרות תחילת מגמה מדאיגה של עלייה חדה יותר במחירי הדירות מאשר בשכר הדירה .  בנק ישראל נוקט בצעדים כדי למנוע מצב של ניתוק שכזה במשק הישראל ".  
חברות הגז והנפט נסחרות על רקע קביעת רשות ני"ע בנוגע למתכונת דיווח חדשה למגזר חיפושי הגז והנפט .  בין השאר כוללת המתכונת החדשה רשימה מפורטת וסגורה של האירועים עליהם יש להוציא דיווח לבורסה לפני הקידוח ,  במהלכו ואחריו ,  הוראה המחייבת את שותתפויות הגז לדווח על שיעור ההשתתפות האפקטיבי של הציבור בהוצאות ובהכנסות הפרויקט והערכות של כמויות והסתברויות לפי מודל PMRS הבינלאומי המקובל .  מטרת המתכונת החדשה היא להגדיל את השקיפות בענף ,  להסדיר את הדיווחים בו ולייצר אמות מידה אחידות בהתנהלות התאגידים אל מול המשקיעים .  שווי השוק של התאגידים במגזר גדל פי 8 בשנתיים האחרונות ל-40 מיליארד שקל .
 כיל  ( 4.11%  ,  5850.0 )  הגישה הצעת רכש לחברה האמריקאית Scotts Miracle-Gro Company בסכום של כ-270 מיליון דולר במטרה לשלב את פעילות סקוטס-גרו במגזר הדשנים שלה .  בכוונת כיל לממן את הרכישה ממקורות המזומן שלה ולהשלימה במהלך הרבעון הראשון של 2011 .  
חברת אורמת  ( -0.83%  ,  2863.0 )  תקבל באמצעות חברת המימון ג'ון הנקוק ומשרד האנרגיה האמריקאי הלוואה של 330 מיליון דולר לצורך מימון 3 פרויקטים של אנרגיה גיאותרמית ,  שנמצאים בהקמה בנבאדה ובקליפורניה .  
כלל תעשיות  ( 1.13%  ,  2780.0 )  ,  מקבוצת אי.די.בי  ( 4.12%  ,  12370.0 )  ,  מתעתדת להגדיל את תחנת הכוח שהקימה במפעל נשר ברמלה בהשקעה של 70-80 מיליון דולר - כך נודע ל-TheMarker .  מדובר בהגדלת היקף ייצור החשמל בתחנה מ-45 מגה-ואט ל-120 מגה-ואט ,  באמצעות רכישת טורבינת גז נוספת בהספק של כ-50 מגה-ואט ,  וכן בהתקנת תוספת קיטורית בהספק נוסף של כ-20 מגה-ואט .   הבנקים נסחרים על רקע ההנפקות שביצעו ביומיים האחרונים .  בנק דיסקונט  ( 2.76%  ,  800.0 )  רשם אתמול ביקושים גבוהים של כמיליארד שקל ,  על גיוס של כ-250 מיליון שקל בהון מניות ,  כאשר לבסוף הרחיב הבנק את הגיוס ל-264 מיליון שקל .  מחיר כל מניה הוא כ-7.76 שקלים - גבוה ב-6% ממחיר המינימום שהוצע .  דיסקונט תכנן תחילה לגייס סכום של כ-400 מיליון שקל ,  200 מיליון בהנפקת מניות ו-200 מיליון שקל נוספים בהנפקת זכויות ,  שתהיה ב-16 לדצמבר .  
בנק הפועלים  ( 0.28%  ,  1805.0 )  הנפיק כ-1.6 מיליארד שקל בשתי סדרות .  אחת מהן היא הרחבה של סדרה 29 בעלת תשואה 5.36% ,  במח"מ 6 שנים ,  הריבית קבועה ואינה צמודה .  הסדרה השנייה היא כתבי התחייבויות נדחים מסדרה י"ד בעלת תשואה של 3.17% ומח"מ של 9 שנים .
 
ממשיך לשבור שיאים :  אחד העם ננעל בעליות
יום המסחר בבורסת תל אביב ננעל בעליות ,  כשמדד ת"א 25 עלה ב-0.8% ונחתם ברמת שיא של 1,295 נקודות ת"א 100 הוסיף 0.8% לערכו ומדד הבנקים התחזק ב-1.2% .  כי"ל זינקה ב-4%

