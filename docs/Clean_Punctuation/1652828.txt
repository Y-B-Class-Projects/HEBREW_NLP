מתחרתה של אלרגן ,  יצרנית הבוטוקס ,  מעניקה החזרים לטיפול בבוטוקס
זוהי הפעם הראשונה שבה חברת תרופות מציעה ללקוחותיה החזר לרכישת תרופה מתחרה
חברת התרופות מדיסיס ,  המתחרה הגדולה של יצרנית הבוטוקס אלרגן ,  מגבירה את התחרות בשוק הטיפול בקמטים ,  ומעניקה בימים אלה החזרים כספיים ללקוחות שאינם מרוצים מדייספורט ,  התרופה שלה לטיפול בקמטים.ואולם מדיסיס אינה מסתפקת בהחזרים למוצריה .  החברה מאפשרת ללקוחות שאינם מרוצים מהטיפול בדייספורט זיכוי לרכישת בוטוקס של אלרגן . " אנחנו כה בטוחים בעצמנו ,  שאנחנו מוכנים להמר על הכסף שלנו ,  שמטופלים יאהבו את הטיפול בדייספורט ",  אמר ג'ונה שקניי ,  מנכ"ל מדיסיס.יצרניות תרופות רבות בארה"ב מקדמות כיום את מכירותיהן באמצעות החזרים או הנחות .  ספרקור ,  למשל ,  מציעה התנסות בחינם בתרופת השינה לונסטה למשך שבעה ימים .  במודעות הפרסום של מרק האמריקאית ניתן שובר להתנסות ל-30 יום בתרופת ג'נוביה לסוכרת.ואולם ,  מסע הפרסום של דייספורט ,  אשר יימשך בארה"ב עד לסוף אפריל ,  הוא הפעם הראשונה שבה חברת תרופות מציעה החזר לרכישת תרופה מתחרה .  זאת ועוד ,  זו הפעם הראשונה שבה מקדמת יצרנית תרופות בצורה שכזו טיפול קוסמטי .  החברה מעניקה החזר של 75 דולר ללקוחות שאינם מרוצים מטיפול ראשוני של דייספורט לקמטים בין העיניים ,  אשר עלותו נעה בין 300 ל-500 דולר .  מי שעובר טיפול נוסף בדייספורט לאחר שלושה חודשים ,  ומביע שביעות רצון ממנו ,  מקבל החזר כספי של 75 דולר לטיפול נוסף .  מי שאינו מרוצה ,  מקבל זיכוי לטיפול בבוטוקס.מומחים לאתיקה רפואית חוששים שמא ההנחות וההחזרים יעודדו את הצרכנים ואת הרופאים להחלטות פזיזות מדי ,  בהתבסס על השיקול הכספי ולא על השיקול הבטיחותי . " הטיפול בתרופה כמוצר צרכנות נראה מעט מפחיד ",  אמר ד"ר קארל אליוט ,  פרופסור לביואתיקה בבית הספר לרפואה של אוניברסיטת מינסוטה.מכירות הבוטוקס ,  המיוצר מהרעלן המשתק בוטולינום טוקסין ,  הסתכמו בשנה שעברה ב-1.3% מיליארד דולר ,  ונתח השוק של התרופה היה 83% .  גארי נחמן ,  אנליסט בבנק לירינק סוואן ,  העריך כי נתח השוק של דייספורט עשוי לעלות ב-20%-25% בארה"ב ,  בעקבות ההחזרים .
 
מתחרתה של אלרגן ,  יצרנית הבוטוקס ,  מעניקה החזרים לטיפול בבוטוקס
זוהי הפעם הראשונה שבה חברת תרופות מציעה ללקוחותיה החזר לרכישת תרופה מתחרה

