נסה באגד
למרות שהוא כבר שילם את דמי החבר לשנת 2010 ,  המפיק חיים סלוצקי לא יוכל להיות חבר באגודת העיתונאים .  כך החליטה הנהלת האגודה
הנהלת אגודת העיתונאים בתל אביב החליטה אתמול  ( שלישי )  לבטל את חברותו של המפיק חיים סלוצקי ,  בעקבות המלצת ועדת החברים משבוע שעבר .  ההנהלה קיבלה את ההמלצה לבטל את החברות בשל אי עמידה בקריטריונים ,  הקובעים כי רק אדם שעיסוקו העיקרי בעיתונות יוכל להתקבל כחבר וכן כי מוציא לאור או אדם המעסיק עיתונאים לא יוכל להתקבל .  בימים הקרובים ייבחן מנגנון ביטול חברותו של סלוצקי על פי התקנון .  סלוצקי ,  ששילם את דמי החבר לאגודה לשנת 2010 ,  יוכל לערער על ההחלטה .
 ועדת החברים של אגודת העיתונאים החליטה ביום שלישי שעבר להמליץ להנהלת האגודה לבטל את חברותו של סלוצקי ,  לאחר דיון נוסף בנושא שיזם אחד מחברי הועדה בעקבות הפרסום בוואלה !  ברנז'ה על קבלתו של סלוצקי לאגודה .  חברותו של סלוצקי אושרה לאחר שבדיון על מועמדותו נטען כי במסגרת עבודתו הוא גם עורך ומפיק תכניות ועל כן נחשב עיתונאי .
 יוסי בר מוחא ,  מנכ"ל אגודת העיתונאים ,  אישר כי ההנהלה קיבלה את המלצת ועדת החברים .  חיים סלוצקי סירב להתייחס לידיעה .
 
נסה באגד
למרות שהוא כבר שילם את דמי החבר לשנת 2010 ,  המפיק חיים סלוצקי לא יוכל להיות חבר באגודת העיתונאים .  כך החליטה הנהלת האגודה

