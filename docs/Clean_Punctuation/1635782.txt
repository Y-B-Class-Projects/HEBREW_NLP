קומברס צפויה לפטר 500 עובדים ברחבי העולם 
לפני שבוע קיצצו כמה בכירים בחברה ,  בהם המנכ"ל אנדרי דהן ,  את שכרם ב-10%-20%
 >  >  על רקע פרסומם המתקרב של דו"חות קומברס לשנים 2006-2009 ,  החברה צפויה לפטר כ-500 עובדים ברחבי העולם ,  מהם עשרות עד מאות בודדות בישראל .  קומברס מעסיקה כיום כ-4,500 עובדים ,  מהם 1,000 בישראל .  באוגוסט האחרון נודע ל-themarker כי קומברס מתכננת לבצע גל פיטורים בספטמבר ,  כשהפיטורים היו אמורים להתבצע אחרי החגים .  אלא שהפיטורים נדחו ,  וכעת הם מתבצעים במתכונת מורחבת .  ייתכן שההחלטה לפטר עובדים על רקע הדו"חות המתקרבים קשורה למצבה הכלכלי של קומברס ,  שאינו גלוי לציבור - על רקע פרשת הבקדייטינג בחברה ,  שבגינה נמלט קובי אלכסנדר ,  מנכ"ל החברה לשעבר ,  לנמיביה .  החברה לא פירסמה דו"חות מבוקרים מאז מארס 2006 .  רק לפני שבועיים הסכימו כמה בכירים בחברה לקיצוץ בשכרם .  הפיטורים הצפויים והקיצוץ בשכר הבכירים אינם מנבאים טובות אודות הדו"חות המתקרבים .  אנדרי דהן ,  מנכ"ל ונשיא קומברס ,  הסכים לוותר על 20% משכרו ב-2010 - וישתכר כ-800 אלף דולר .  סגן הנשיא וסמנכ"ל הכספים ,  סטפן סווד ,  יוותר על 10% משכרו ב-2010 וישתכר כ-563 אלף דולר .  ההחלטה התקבלה ב-8 בינואר ,  כשהקיצוץ בשכר הבכירים יהיה בין 11 לינואר ל-11 ביולי .  בכירים נוספים שהסכימו להקטנת שכרם :  דרור בין ,  נשיא המכירות הבינלאומיות ,  הווארד וולף סגן נשיא ,  שפאלי שאח יועצת כללית ,  לורן רייט סמנכ"לית פעילות עסקית בינלאומית וג'ון באניין מנהל השיווק וגבריאל מצליח .
 
קומברס צפויה לפטר 500 עובדים ברחבי העולם 
לפני שבוע קיצצו כמה בכירים בחברה ,  בהם המנכ"ל אנדרי דהן ,  את שכרם ב-10%-20%

