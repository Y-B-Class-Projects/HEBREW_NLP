סוף עונת הדיג בטוויטר
טוויטר משיקה פיצ'ר חדש שאמור לחסום מתקפות פישינג ,  וירוסים וספאם .  בין הכלים :  שירות קיצור כתובות חדש
מתקפות הפישינג החוזרות והלינקים הערמומיים המפיצים וירוסים בשירות המיקרו-בלוגינג טוויטר עושות את שלהן :  החברה הודיעה אמש  ( ג' )  כי היא משיקה פיצ'ר אנטי-פישינג שיאפשר לה לבדוק את הלינקים המופצים בשירותיה ולוודא שלא מדובר בלינקים זדוניים .  חלק מהשירות החדש יערב שירות קיצור כתובות חדש מבית טוויטר עצמה ,  בשם twt.tl .
 בבלוג הרשמי של טוויטר כתבה האחראית על הבטיחות בחברה דל הארווי כי השירות החדש יהווה מכה קשה למזיקים . " על ידי העברת כל הלינקים דרך השירות החדש נבדוק ונמנע הפצת לינקים זדוניים ברחבי טוויטר .  אפילו אם לינק כזה כבר נשלח ומישהו מקליק עליו  נוכל לוודא שלא ייגרם נזק ".  מכיוון שרוב ההתקפות בטוויטר מתקיימות מול תיבת ההודעות הפרטיות  ( DM )  ,  זה המקום בו ריכזה החברה את מאמציה . " רוב הזמן לא תשימו לב לכך ,  מכיוון שהפיצ'ר יעבוד מאחורי הקלעים ,  אך ייתכן שתבחינו בלינקים שיוסבו לכתבות twt.tl במסרים פרטיים והודעות מייל ",  כתבה הארווי .
 ב-2009 סבל טוויטר משורה של התקפות ספאם ,  תולעי רשת וגניבת חשבונות .  חברה המספקת כלי תמיכה לטוויטר גילתה כי זיהתה כ-600 התקפות שונות .  רק לאחרונה חווה השירות מתקפת פיישינג נוספת ,  בה מסר פרטי הוביל לעמוד שהתחזה לשער הכניסה לטוויטר ושאב פרטי התחברות של המשתמשים .
 
סוף עונת הדיג בטוויטר
טוויטר משיקה פיצ'ר חדש שאמור לחסום מתקפות פישינג ,  וירוסים וספאם .  בין הכלים :  שירות קיצור כתובות חדש

