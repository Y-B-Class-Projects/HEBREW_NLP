רפאלוב : " לא צריך להביא שופטים מבחוץ "
 קשר מכבי חיפה מבקר את ההחלטה להביא שופט גרמני למשחק מול מכבי ת"א .  על סכנין ,  היריבה הבאה : " הם ייתנו פייט עד הסוף "
 אחרי הניצחון ששמר לה את פער 11 הנקודות מהפועל תל אביב ,  שבה מכבי חיפה להתאמן וכבר חושבת על היריבה הבאה ,  בני סכנין ,  שתנסה להפריע לה ולשוב למסלול הניצחונות .  היום  ( רביעי )  התקיים אימון פתוח של הירוקים ,  בו התייחס ליאור רפאלוב ליריבה במחזור הקרוב . " סכנין קבוצה מצוינת ",  אמר הקשר . " מרקו בלבול יעמיד את הקבוצה שלו מבחינה טקטית הכי טוב שאפשר .  הולך להיות קשה נגדם למרות שהם עם שלושה הפסדים רצופים .  זה אף פעם לא קל לשחק בדוחא ,  במיוחד כשהם צריכים את הנקודות וייתנו פייט עד הסוף ". 
רפאלוב התבקש להתייחס לפנדל השנוי במחלוקת שנשרק לזכות הירוקים נגד מכבי תל אביב ביום שני האחרון ,  ואמר : " אם השופט החליט שהיה פנדל ,  אז צריך לכבד אותו .  במקרה הרע זה היה אולי 50:50 .  לא סתם השופט החליט בכזו נחרצות על פנדל ,  ואנחנו שמחים על כך ".  לשאלה מה היה עושה שופט ישראלי במקרה הזה ,  אמר : " אני לא רוצה להתייחס לזה ,  אבל באופן כללי כדאי שמקומיים ישפטו בליגה .  צריך לקדם את איגוד השופטים שלנו ולא להביא מבחוץ ". 
כשנשאל רפאלוב על העובדה שהוא מגלה שיפור במשחקים האחרונים ועל השאיפות שלו לגבי הנבחרת ,  אמר השחקן : " אני לא ממנה מאמנים ולא איכפת לי מי יהיה המאמן ,  אבל זה ברור שיש לי שאיפה ,  כמו שיש לכל שחקן ,  להיות חלק מהנבחרת ואני מקווה שזה יקרה .  אני נמצא בתקופה טובה בחיים שלי ,  לא רק מבחינת הכדורגל אלא גם בחיים האישיים ,  והייתי רוצה להמשיך כך ".  בינתיים מוחמד גדיר הפצוע פרש גם היום מהאימון בשל כאבים בגב והוא בספק להתמודדות נגד סכנין .
 
רפאלוב : " לא צריך להביא שופטים מבחוץ "
 קשר מכבי חיפה מבקר את ההחלטה להביא שופט גרמני למשחק מול מכבי ת"א .  על סכנין ,  היריבה הבאה : " הם ייתנו פייט עד הסוף "
 
