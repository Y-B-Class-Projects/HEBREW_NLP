מג'יק בוחנת גיוס של 30-40 מיליון דולר בארה"ב 
אחרי עלייה של 280% במניה מתחילת השנה ,  במג'יק נערכים לנצל את השיפור בפעילות החברה .  ההנפקה צפויה להיערך במארס או באפריל
 >  >  חברת התוכנה מג'יק ,  הנסחרת בתל אביב ובנאסד"ק ,  נערכת לנצל את המומנטום החיובי המאפיין אותה ולגייס הון בארה"ב .  מג'יק ,  המנוהלת על ידי גיא ברנשטיין ,  מייצרת ומספקת פלטפורמות יישומים ופתרונות אינטגרציה .  החברה מציגה את כוונות גיוס ההון שלה בקרב משקיעים מוסדיים אמריקאים .  היקף הגיוס המוערך יהיה 30-40 מיליון דולר .  מתחילת השנה עלתה מניית מגי'ק ב-280% .  החברה דיווחה בנובמבר על הכנסות של 22.4 מיליון דולר ברבעון השלישי - זינוק של 72% בהכנסותיה לעומת הרבעון המקביל אשתקד .  הרווח הנקי של החברה צמח ב-64% ל-2.5 מיליון דולר .  גם שלוש עסקות חדשות שעליהם דיווחה החברה באחרונה מאיצות במניה לעלות .  מג'יק ,  לא תוכל להנפיק מניות על בסיס הדו"חות הכספיים של תשעת החודשים הראשונים .  כללי הנאסד"ק קובעים כי הנפקה כזו צריכה להיעשות אך ורק לאחר פרסום הדו"ח השנתי בפברואר הקרוב .  אם תגיע החברה להבנה עם אחד מבתי ההשקעות ,  ההנפקה תיערך ככל הנראה במארס או אפריל 2011 .  ביום חמישי האחרון הודיעה הבורסה בישראל כי מניית מג'יק תתווסף למדד יתר 50 - חמישים המניות בעלות השווי הגבוה ביותר בבורסה .
 
מג'יק בוחנת גיוס של 30-40 מיליון דולר בארה"ב 
אחרי עלייה של 280% במניה מתחילת השנה ,  במג'יק נערכים לנצל את השיפור בפעילות החברה .  ההנפקה צפויה להיערך במארס או באפריל

