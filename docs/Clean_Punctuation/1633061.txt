טורבוביץ' יקבל אופציות בשווי 40 מיליון שקל
קבלת הפנים של יצחק תשובה ליו"ר 'דלק אנרגיה' החדש תכלול אופציות בשווי 40 מיליון שקל ,  לפי מודל תמחור אופציות בלק שולס
קבוצת דלק שבשליטת יצחק תשובה מקבלת את יורם טורבוביץ' ,  היו"ר המיועד של דלק אנרגיה ,  בנדיבות רבה .  בתחילת השבוע צפוי להתכנס דירקטוריון דלק אנרגיה בכדי לאשר את מינוי טורבוביץ' במקומו של היו"ר הנוכחי גבי לסט .  
לפי ההערכות ,  שכרו של טורבוביץ' ינוע סביב 60 אלף שקל בחודש ,  אך  " הסוכריה "  שיקבל הינה אופציות ששוויין כ-40 מיליון שקל לפי מודל תמחור אופציות בלק שולס .  טורבוביץ' כבר החל לאחרונה לשמש כיועץ בתחומים פיננסיים ואחרים בדלק אנרגיה .  
במקביל ימשיך לשמש כיו"ר חברת נדל"ן אזורים ,  וכיום לאחר מינויו של דוד נצר למנכ"ל אזורים ,  יהיה לטורבוביץ' יותר זמן להקדיש לתחום האנרגיה .  טורבוביץ' צפוי לסייע לדלק אנרגיה לסגור את נושא המימון של פרויקטים הגז הטבעי שנמצאו במאגרי תמר ודלית מול חופי חיפה וחדרה ,  וכן לנצל את קשריו הרבים בכדי לסייע לקידום הפרויקטים וקידום הקבוצה בתחום האנרגיה .  
טורבוביץ' היא דמות מבוקשת בעולם העסקים הישראלי בשנים האחרונות .  הוא נחלץ השנה לעזרת דירקטוריון בנק הפועלים ,  כשכתב על פי הפרסומים דו"ח התומך בהחלטה השנויה במחלוקת של דירקטוריון הבנק לפטר את המנכ"ל צבי זיו ולמנות תחתיו את ציון קינן .  בנוסף ,  לב לבייב גייס אותו לעזור לו בדיוני ההישרדות שלו מול הבנקים והנושים האחרים .  

טורבוביץ' יקבל אופציות בשווי 40 מיליון שקל
קבלת הפנים של יצחק תשובה ליו"ר 'דלק אנרגיה' החדש תכלול אופציות בשווי 40 מיליון שקל ,  לפי מודל תמחור אופציות בלק שולס

