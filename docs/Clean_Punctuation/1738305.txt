מידרוג הורידה דירוג האג"ח של ב.ס.ר אירופה ב-2 דרגות
בשל תלות החברה ב-2 נכסים ותזרים שלילי ;  אופק הדירוג נותר שלילי
חברת מידרוג הורידה את דירוג אגרות החוב מסדרות ח' ו-ט' של חברת ב.ס.ר אירופה ב-2 דרגות ,  מ- baa1 ל-baa3 ,  והותירה את אופק הדירוג שלילי .  הסיבה להורדת הדירוג היא תלות החברה בשני נכסים מרכזיים בלבד ,  האמורים ליצר את מרבית תזרים המזומנים של החברה עד לסוף מועד הפירעון  ( ב-2012 )  .  הנכסים הם קרקעות במזרח אירופה ,  אזור שטרם התאושש מהמשבר הכלכלי ,  והפרויקטים עצמם שעל הקרקעות נמצאים עדין בשלבים התחלתיים.בנוסף ,  תזרים המזומנים של החברה בשנים האחרונות הוא שלילי ,  ובטווח הקצר והבינוני ,  לפי מידרוג ,  לא צפויה החברה להוביל לתזרים חיובי משמעותי .  ומכך שמקורותיה התזרימיים מבוססים על קבלת מימון נוסף ומכירת נכסים .  התשואה ברוטו על אגח ח' הוא 6.77% ,  ועל אגח ט' היא 10.80% ,  תשואה אשר מעידה על התחלת חששות בקרב מחזיקי האג"ח באשר לכושר החזרת החוב מצד החברה.מצד שני ,  לחברה יש יכולת להשתמש בנכסיה המניבים כדי לייצר תזרים נוסף למימון החוב .  אחד מהפרויקטים של החברה הוא קניון בלימסול שנפתח ב-2009 ,  והוא בעל שיעור תפוסה גבוה ומניב .  פרויקט אחר עליו חתמה החברה הוא הסכם ניהול במלון מריוט בווארשה ,  נכס שצפוי להניב הכנסות תזרימיות משמעותיות.האופק השלילי שנתנה מידרוג נובע מאי ודאות באשר להתממשות הפרויקטים והשלמה סופית שלהם מבחינה מימונית .  מידרוג מציינת כי בסר צריכה לאתר מקורות חלופיים לפירעון התחייבויותיה הפיננסיות .  לאור הפרויקטים ,  מידרוג צופה שיפור בתזרים בטווח הקצר בינוני ,  אך מציינת כי גם לאחר השיפור הצפוי ,  מבנה ההתחייבויות של החברה לא צפוי לייצר שינויים בהון החוזר השלילי של בסר.חברת ב.ס.ר אירופה עוסקת בהשכרה וניהול פרויקטים בתחום הנדל"ן למגורים ואזורים מסחריים .
 
מידרוג הורידה דירוג האג"ח של ב.ס.ר אירופה ב-2 דרגות
בשל תלות החברה ב-2 נכסים ותזרים שלילי ;  אופק הדירוג נותר שלילי

