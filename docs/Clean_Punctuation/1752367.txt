קלינטון גינתה הבחירות במיאנמר :  שוברות לב
מזכירת המדינה האמריקאית גינתה את הבחירות במיאנמר ואמרה כי הן פגומות וחושפות שוב את פשעי החונטה הצבאית .  קראה להקמת ועדה בינלאומית לחקר הפרות זכויות אדם במדינה
 (  צילום:רויטרס ,  עריכת וידיאו :  גדי וינסטוק ,  קריינות:אביב אברמוביץ' ) 
אזרחי מיאנמר הולכים היום לקלפי לראשונה מזה 20 שנה אך נראה כי מוקדם לברך על הצעד הדמוקרטי .  מזכירת המדינה האמריקאית הילרי קלינטון גינתה הלילה  ( ראשון )  את הבחירות וכינתה אותן  " שוברות לב ".  עוד אמרה קלינטון כי ארה"ב מקווה שהבחירות יביאו לחילופי הנהגה במדינה .  גם נשיא ארה"ב ברק אובמה השוהה בהודו ,  התייחס לבחירות ואמר כי הן  " יהיו הכל חוץ מחופשיות והוגנות ". 

קלינטון אמרה כי  " הבחירות הפגומות הנערכות היום בבורמה חושפות שוב את פשעי החונטה הצבאית .  זה שובר לב מפני שלאזרחי המדינה מגיע הרבה יותר ".  קלינטון הוסיפה כי  " אנחנו מקווים שאולי מתוך הבחירות האלה יקומו מנהיגים אשר יבינו כי בורמה אינה יכולה להמשיך לנוע באותו מסלול ".  עוד קראה קלינטון להקמת ועידה בינלאומית אשר תחקור פגיעות בזכויות האדם במדינה .
 זוהי הפעם הראשונה ב-20 השנים האחרונות בה נערכות במיאנמר בחירות כלליות .  עם זאת הניצחון בבחירות מובטח מראש למפלגות הנתמכות על ידי החונטה הצבאית השולטת במדינה .  בנוסף ,  כרבע מהמושבים בפרלמנט שמורים מראש לאנשי הצבא ובכירים בצבא התפטרו לפני הבחירות על מנת להתמודד בהן כמועמדים אזרחיים .  מנהיגת האופוזיציה אונג סאן סו צ'י שניצחה בבחירות שנערכו במדינה בטרם עלו החונטות לשלטון מוחזקת עדיין במאסר .
 
קלינטון גינתה הבחירות במיאנמר :  שוברות לב
מזכירת המדינה האמריקאית גינתה את הבחירות במיאנמר ואמרה כי הן פגומות וחושפות שוב את פשעי החונטה הצבאית .  קראה להקמת ועדה בינלאומית לחקר הפרות זכויות אדם במדינה

