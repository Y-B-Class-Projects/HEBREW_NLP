תוכניתו של גיא פינס תועבר בשידור חי בפייסבוק
פינס : " יש בפייסבוק הרבה ניג'וסים ;  אני משתדל לענות לכמה שיותר אנשים ,  אבל לא מצליח לענות לכולם "
 מעבר התכנים מהטלוויזיה לאינטרנט נמשך :  תוכניתו של גיא פינס ,  שעולה לשידור בערוץ 10 ,  תשודר במקביל גם בפייסבוק .  מדובר במגמה שהחלה באחרונה ומתעצמת בשבועות החולפים :  בשבוע שעבר העבירה מחלקת האינטראקטיב של ערוץ 10 קטעים מתוכנית הרווק לכמה אלפי חברות בפייסבוק ,  וחברות החדשות של ערוץ 2 ו-10 מעלות קטעים מתוכניתיהן לעמודי המעריצים ברשת החברתית .  במקביל מאמצות גם חברות הסלולר את פייסבוק והופכות אותה למסך הטלוויזיה העיקרי שלהן .  כך למשל תעלה סלקום מחר את תוכניתה החדשה  " קן הקוקיה "  בפייסבוק .  גם בהוט שידרו בעבר ומתכננים לשדר בעתיד ברשת החברתית חלקי פרקים מתוך סדרות המקור שלהן.מאידך ,  בשנים שבהן שודרה תוכניתו של גיא פינס בהוט ,  לא עלו פרקי התוכנית לאינטרנט ,  למרות שיתוף פעולה הדוק בין hot ובין ynet ,  במסגרתו עולים לאוויר לא מעט מתכני חברת הכבלים .  התוכנית של פינס ,  שתשודר כעת בפייסבוק בשידור חי ,  היא פרי שיתוף פעולה בין נענע10 ,  נציגתה של פייסבוק בישראל ,   ( שחצי ממנה נמצא בידי ערוץ 10 )  ;  ועם המחלקה האינטראקטיבית של ערוץ 10 עצמו .  לפני יומיים הקים ערוץ 10 עמוד מעריצים לתוכניתו של פינס בפייסבוק .  בתוך פחות מ-48 שעות נרשמו לדף זה כ-11 אלף חברים.פינס עצמו הקים לפני מספר חודשים בלוג בשם guyp.co.il .  לעת עתה בלוג זה נשאר עומד על כנו אם כי סביר שבעתיד יערכו שם שיתופי פעולה עם חומרי נענע10 .  לפני מספר חודשים התראיין פינס ב-themarker אודות הגישה שלו לרשתות חברתיות : " "אני רואה בכלי הזה הזדמנות נעימה ולא שגרתית להיות בקשר עם אנשים שאני לרוב לא פוגש פנים אל פנים ,  לשמור על קשר רציף עם הקהל שלי ",  הוא אומר ,  אך באותה נשימה הציג גם את מה שבעיניו הם חסרונותיה של המדיה הזו : " יש בזה הרבה ניג'וסים .  אני משתדל לענות לכמה שיותר אנשים .  אבל לא מצליח לענות לכולם .  אני נכנס בסוף יום העבודה ,  ו-70 איש פונים אלי ואומרים לי 'היתה אחלה תוכנית' ו'למה אתם לא עושים ככה' ו'מתי אתם עוזבים את hot' ועוד ועוד שאלות ". 

תוכניתו של גיא פינס תועבר בשידור חי בפייסבוק
פינס : " יש בפייסבוק הרבה ניג'וסים ;  אני משתדל לענות לכמה שיותר אנשים ,  אבל לא מצליח לענות לכולם "
 
