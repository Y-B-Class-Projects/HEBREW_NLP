מי מוכן לאוסטרליה ? 
ורדסקו הביס 3:6 ,  1:6 את דגוקוביץ בקויונג .  סרינה ודמנטייבה בגמר סידני .  יואיט הפסיד לבגדאטיס והודח ברבע הגמר
פרננדו ורדסקו הספרדי הוכיח הלילה  ( חמישי )  כי גם השנה הוא מתכנן להיות כוח משמעותי בצמרת הטניס העולמי ,  כשגבר 1:6 ,  2:6 על המדורג שלישי בעולם נובאק דג'וקוביץ' והעפיל לגמר טורניר קויונג ,  טורניר הראווה המסורתי המשמש כהכנה לאליפות אוסטרליה ,  כשהוא נזקק ל-52 דקות בלבד . " למען האמת ,  קצת נמאס לי ממשחקים ",  ניסה להסביר דג'וקוביץ' בסיום את הפסד ואת הטעויות המרובות , " המטרה שלי היא להתאמן ולהגיע מוכן למלבורן ". 
לעומת זאת ,  הבשורה המשמעותית ביותר ממשחקי הלילה היא דווקא פרישתם של שניים אחרים מהעשירייה הראשונה ,  רובין סודרלינג וחואן מרטין דל פוטרו ,  שעלולים להיעדר מהגראנד סלאם הראשון של השנה .  סודרלינג ,  המדורג שמיני בעולם ,  סבל מכאבים חזקים במרפקו ופרש ממשחקו מול איבן ליוביצ'יץ' הקרואטי כשהוא בפיגור 6:4 .  דל פוטרו ,  לעומת זאת ,  פרש מהמשחק מול ג'ו ווילפרד צונגה עוד לפני שהמשחק החל בגלל חשש להחמיר את הפציעה שלו בפרק .  המארגנים לא פירטו את חומרת הפציעה של הארגנטינאי ,  אלוף ארה"ב .  צונגה ,  מנגד ,  העפיל לגמר ,  שם ,  כאמור ,  יפגוש את ורדאסקו .
 בטורניר סידני מי שחשב שלייטון יואיט יילך עד הסוף ואולי יזכה בטורניר ,  ראה אותו מפסיד דווקא למרכוס בגדאטיס ברבע הגמר .  האוסטרלי ניצח 4:6 את המערכה הראשונה ,  אבל יריבו הקפריסאי ,  שמדורג במקום ה-42 בעולם ,  חזר עם 2:6 ו-3:6 בדרך לשלב הבא .  רישאר גאסקה גם הוא בחצי הגמר אחרי ניצחון על פוטיטו סטראסה 3:6 ,  6:7 .  בשלב הבא הוא יפגוש את ג'וליאן בנטו ,  שניצח את לאונרדו מאייר 4:6 ,  7:6 0:6 .
 המדורגת 1 בעולם סרינה וויליאמס נאבקה קשה הלילה בטרם גברה בחצי גמר טורניר סידני  ( סך פרסים 600 אלף דולר )  6:3 ,  5:7 ,  4:6 על יריבתה הצרפתייה ארוון רזאי  ( 27 בעולם )  .  סרינה כבר פיגרה 5:2 במערכה השנייה והייתה על סף הפסד ,  אך התאוששה והעפילה למשחק הגמר ,  שם תפגוש את אלנה דמנטייבה הרוסייה ,  האלופה מאשתקד .
 דמנטייבה ,  המדורגת חמישית בעולם ,  גברה ללא קושי מיוחד 3:6 ,  1:6 בחצי הגמר על ויקטוריה אזרנקה  ( 7 בעולם )  ,  ותנסה להגן על תוארה .
 
מי מוכן לאוסטרליה ? 
ורדסקו הביס 3:6 ,  1:6 את דגוקוביץ בקויונג .  סרינה ודמנטייבה בגמר סידני .  יואיט הפסיד לבגדאטיס והודח ברבע הגמר

