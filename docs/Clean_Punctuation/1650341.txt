חיים על הקצוות
ההבדלים בין מכבי חיפה לאחי נצרת הורגשו היטב ,  על המגרש ומחוצה לו .  ברני ארדוב ומצלמתו הגיעו בשבת לעילוט
אין איש שמייצג ברוחו את מכבי אחי נצרת יותר מעזמי נסאר המנוח .  האיש ש"ניצח את שרון וערפאת "  כשהעלה את המועדון לליגת העל בפעם הראשונה ,  היה מתבייש לו ידע כיצד הוא נראה ומתנהל היום .  לא בטוח שעם נסאר התוצאות היו שונות  ( הניהול החובבני בוודאי שלא )  ,  וברור שג'ון גרגורי הוא לא האשם במצב ,  אבל נסאר הביא לנצרת גאווה ,  תכונה שהיום ,  אחרי 55 שערי חובה ב-25 מחזורים ,  פשוט אין לה
גם לפסיקה של מאיר לוי על פנדל מפוקפק ומוקדם לזכות האלופה יש חלק בהתפרקות של נצרת .  כדבר הקלישאה ,  מכבי חיפה היא קבוצה מספיק גדולה כדי להסתדר בלי מתנות .  אבל תהיה זו טעות להשליך את ההתפרקות של נצרת על השופט .  דווקא השער השני של שלומי ארבייטמן ,  שהושג בעקבות עבודת הגנה גרועה וטעות שוער איומה ,  הוא זה שמעיד כי עם או בלי השריקה הזו ,  אלה פשוט לא היו כוחות
22 שערים כבר יש לשלומי ארבייטמן .  אפשר  " להאשים "  את פערי הרמות והגדלת הליגה במכסה הזו  ( כרגע הוא בקצב של יותר מ-30 שערים העונה )  ,  אבל הקרדיט האמיתי שייך לארבייטמן עצמו .  וגם ,  כמובן ,  לאלישע לוי ,  שידע לבנות אותו לאט ,  לתת לו את הביטחון הדרוש ,  ללמד אותו להיות סבלני ולממש ,  סופסוף ,  את הפוטנציאל שעליו דובר במשך יותר מחמש שנים
היו ימים שבהם דיברו על יניב קטן כעל בזבוז ,  כשהטענה הגדולה כלפיו הייתה שהוא לא מסוגל להנהיג .  היה בסיס לטענות הללו ,  אלא שמאז שחזר מההרפתקה הקצרה באנגליה ,  קטן הבין שמקומו במכבי חיפה ,  כנראה עד סוף הקריירה .  מאז הוא לקח את הקבוצה על הכתפיים .  גם כשהוא לא מבריק ,  ניתן לראות את הטאץ' המלוטש שמעניק קטן על המגרש .  כן ,  בהחלט ,  אתם רשאים לקרוא לו מנהיג
קשה שלא להעריך את ג'ון גרגורי .  המינוי שלו לאחי נצרת נראה בתחילה הזוי ,  אבל אי אפשר להגיד על האנגלי שהוא מחלטר .  כבר בראיונות הראשונים שלו הוא שלט בשמות השחקנים שלו ושל היריבה ,  ומעולם לא שידר התנשאות .  גם גרגורי יודע שהכלים שעומדים לרשותו באחי נצרת לא מספיקים לליגת העל .  לנו רק נותר לקוות שלא יתייאש ,  כי ההתקשרות שלו עם הכדורגל והתרבות שלנו נראית ראויה בהחלט
בניגוד לגרגורי ,  אלישע לוי לא מודאג מההנהלה או מהקבוצה שלו ,  אבל גם הוא יודע שלא בכל יום יפגוש שטיח כמו אחי נצרת .  למכבי חיפה נותרו עד סיום העונה הרגילה חמישה משחקים ,  אף לא אחד מהם מול עולה חדשה ,  בעוד שלהפועל תל אביב צפויה סדרת מפגשים עם הפועל חיפה ,  הפועל עכו ,  הפועל רעננה והפועל רמת גן .  לוי יודע שהמאבק על האליפות אפילו לא החל .
 
חיים על הקצוות
ההבדלים בין מכבי חיפה לאחי נצרת הורגשו היטב ,  על המגרש ומחוצה לו .  ברני ארדוב ומצלמתו הגיעו בשבת לעילוט

