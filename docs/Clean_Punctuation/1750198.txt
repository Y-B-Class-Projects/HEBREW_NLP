הסטודנטים : " אנחנו נאבקים על המובן מאליו - שוויון "
 כמחאה על חוק האברכים ,  התאחדות הסטודנטים תשבית השבוע את הלימודים ברוב האוניברסיטאות והמכללות בישראל
 >  >  התאחדות הסטודנטים מתכננת להשבית השבוע את הלימודים למשך כמה שעות ברוב האוניברסיטאות והמכללות בישראל כמחאה על חוק האברכים .  השביתות יתרחשו לסירוגין בין המוסדות .  היום בערב מתכוונת ההתאחדות לקיים הפגנה שבה ישתתפו כל ארגוני הסטודנטים בירושלים .  בנוסף ,  ההתאחדות שוקלת לעתור לבג"ץ בנושא .  יו"ר התאחדות הסטודנטים ,  איציק שמולי ,  אמר אתמול : " נחריף את המאבק הציבורי והמשפטי כדי שצעירים בישראל לא יופלו לרעה .  אנו נאבקים על מה שהיה אמור להיות מובן מאליו - שוויון ".  אתמול ערכה אגודת הסטודנטים של המסלול האקדמי המכללה למינהל עצרת מחאה נגד החוק ,  בהשתתפות ח"כ רונית תירוש  ( קדימה )  וח"כ עינת וילף  ( העבודה )  .  תירוש אמרה בעצרת : " הקריטריונים שמציע החוק לא עומדים במבחן המציאות של מגזר הסטודנטים ,  כי אצלנו לא מעודדים לפרזיטיות .  על ידי כינון החוק עוקפת הממשלה את 'המהלך השקט' של המגזר החרדי - עידוד מגזר זה ללמוד ".  תירוש הוסיפה כי היא תגיש הצעת חוק שלפיה סטודנטים יוצאי צבא יזכו למענק שניתן גם לאברכים .  יו"ר אגודת הסטודנטים של המכללה ,  יהונתן קדם ,  אמר : " לא ייתכן שסטודנטים המשרתים באופן פעיל ביחידות המילואים השונות של צה"ל אינם זכאים לכל סוג של תמיכה ,  בעוד שהאברכים זוכים לתמיכה בלי שום נתינת עזרה או לקיחת חלק בנטל הלאומי ". 

הסטודנטים : " אנחנו נאבקים על המובן מאליו - שוויון "
 כמחאה על חוק האברכים ,  התאחדות הסטודנטים תשבית השבוע את הלימודים ברוב האוניברסיטאות והמכללות בישראל

