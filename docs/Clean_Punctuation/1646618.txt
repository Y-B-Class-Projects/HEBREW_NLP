בית שערים
בית שערים הוא למעשה בית עלמין של תושבי היישוב היהודי מתקופת המשנה והתלמוד .  הידוע מבין הדמויות הקבורות בו הוא רבי יהודה הנשיא ,  עורך וחותם המשנה .
 
באתר חצרות קדומות ,  מסדרונות ומדרגות המובילות לתוך אולמות גדולים ,  בהם חצובים תאי קבורה ולצדם ארונות קבורה מאבן .  החדרים וארונות המתים משופעים בתבליטים ,  בכתובות ובציורי קיר .  דלתות חצובות באבן ,  המחקות בצורתן דלתות עץ ,  סוגרות על חלק מפתחי המערות .  התבליטים והציורים מייצגים את האמנות העממית היהודית בתקופה הרומית .  בכל המערות ניתן למצוא סממנים יהודיים :  מנורת שבעת הקנים ,  ארון הקודש ,  השופר ,  הלולב והאתרוג .  בנוסף ,  ישנם יצירות על נושאים חילוניים  ספינות ,  בעלי חיים ,  דמויות אדם ודגמים גיאומטריים .
 מומלץ לגשת לראש הגבעה שבה שוכנת בית שערים .  ליד שרידי הבסיליקה ,  שהוקמה כנראה בימיו של רבי יהודה הנשיא ,  נמצא  " פסל זייד "   פסל ברונזה בדמותו של אלכסנדר זייד ,  ממקימי ארגון  " השומר ",  כשהוא רוכב על סוסה .  זייד התיישב במקום בשנת 1926 וגילה מערת קבורה .  מראש הגבעה ישנה תצפית נפלאה על עמק יזרעאל והכרמל .  סמוך למקום נמצא קבר שיח' אבריק  מבנה קבר של שיח' מוסלמי ,  בעל שתי כיפות .
 היישוב בית שערים נודע כמרכז הרוחני של העם היהודי בזכות רבי יהודה הנשיא  ( "רבי ")  ,  הדמות המובילה בעולם היהודי במאה השלישית לספה"נ .  רבי נחשב לסמכות הרוחנית של עם ישראל באותה תקופה .  הוא קשר קשרים אמיצים עם השלטונות הרומיים ,  שחיזקו את מנהיגותו .  הרומאים העניקו לו רכוש רב ,  בין השאר אחוזה בבית שערים .  
רבי העביר את בית המדרש שלו ואת הסנהדרין ,  אותו הנהיג ,  משפרעם לבית שערים ,  ובאחרית ימיו לציפורי .  כשנפטר בשנת 220 לספירה לערך ,  הובל לקבורה בבית שערים ומאז נעשה בית העלמין של העיירה למקום מקודש ונהפך לבית קברות מרכזי של העולם היהודי בתקופת המשנה והתלמוד .  אחת המערות בבית שערים נחשבת כמקום הקבורה שלו .  באגדה כתוב  " רבי מת ,  ומקום לו בבית שערים ". 
איך מגיעים :  למגיעים מתל אביב - נוסעים בכביש מספר 4 עד צומת פורידיס ,  שם פונים ימינה  ( לכיוון מזרח )  לכביש 70 .  נוסעים עד צומת יוקנעם וממשיכים על כביש 722 עד צומת השומרים ,  שם פונים בפנייה הראשונה שמאלה עד לגן הלאומי בית שערים  ( 10 דקות ממרכז קריית טבעון )  .  
אטרקציות לילדים :  מערות קבורה תת קרקעיות .
 שעות פעילות :  אפריל עד ספטמבר 8:00-17:00 ,  אוקטובר עד מרץ 8:00-16:00 .  בימי שישי וערבי חג :  8:00 - 15:00 .  הכניסה לשמורה נסגרת שעה לפני שעת הסגירה הרשומה .
 טיפ למטייל :  חפשו את המנורה החרותה באחת המערות .
 נגישות נכים :  קיים תא שירותים וגישה מהחנייה.נכה על כסא גלגלים עם סיוע יכול להיכנס למערת הארונות ,  אבל לא יכול להיכנס למערת רבי יהודה הנשיא אלא יכול להגיע עד פתח המערה בלבד .
 סוג מסלול :  מעגלינקודת התחלה :  חניון הגן הלאומי בקרבת קרית טבעוןנקודת סיום :  חניון הגן הלאומי בקרבת קרית טבעוןמשך הטיול :  1-2 שעותדרגת קושי :  קלציוד דרוש :  כובע ,  מים ,  פנסעונות מומלצות :  כל השנהמי שתייה בדרך :  ישגישה לעגלות ונכים :  איןמחיר :  מבוגר 20 ¤  ,  ילד 9 ¤טלפון לבירורים :  04-9831643

בית שערים
בית שערים הוא למעשה בית עלמין של תושבי היישוב היהודי מתקופת המשנה והתלמוד .  הידוע מבין הדמויות הקבורות בו הוא רבי יהודה הנשיא ,  עורך וחותם המשנה .
 
