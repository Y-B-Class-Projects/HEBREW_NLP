 " העונש חסר תקדים ,  זה יכול להשפיע עלינו "
 מאמן מכבי חיפה ,  אלישע לוי ,  התבטא בנוגע לעונש ההרחקה שספג ז'ורז'ה טשיירה בית הדין .  כיאל שוב לא התאמן .  גורם במועדון על מועמדות פרנסמן וסטרול : " עדיין לא איבדנו תקווה שקינן יישאר .  רוצים את פרנסמן "
 צילום וידאו :  אדריאן הרבשטייןעריכת וידאו :  יאיר דניאל 
" עדיין לא איבדנו תקווה שדקל קינן יישאר בסופו של דבר בישראל .  נציע לו חוזה ארוך טווח ואם הוא לא יסכים נחפש פתרון אחר .  יש העדפה מסויימת ואנחנו רוצים מאוד את ביוואן פרנסמן .  אבל שוב ,  קודם שהעונה תסתיים ",  כך אמר אמש גורם במכבי חיפה בנוגע לתכניות של המועדון לעונה הבאה .  הבלם אבי סטרול הוא אחד השמות שעלו כמועמדים לעונה הבאה ,  אך במועדון יש נטייה לצרף את פרנסמן .  בלם מכבי נתניה הוזכר כבר לפני חלון ההעברות בחודש ינואר כמועמד להצטרף בעונה הבאה .  
בימים האחרונים החלו שיחות בין המנכ"ל איתמר צ'יזיק למאמן אלישע לוי ,  אך נראה כי לאור הצפיפות בצמרת הליגה ההכנות לעונה הבאה יתעצמו רק לקראת סיום העונה ,  במידה וחיפה תבטיח את תואר האליפות .
 בחיפה המשיכו הבוקר  ( חמישי )  לעסוק בעונש שספג אתמול הבלם ז'ורז'ה טשיירה בבית הדין של ההתאחדות לכדורגל ,  בגין אירועי משחק הגביע נגד הפועל רמת גן .  כזכור ,  הבלם הורחק לששה משחקים בפועל ושמונה נוספים על תנאי לאחר שקילל את השופט איתן תבריזי .  המאמן אלישע לוי אמר הבוקר במסיבת העיתונאים השבועית : " העונש שקיבל טשיירה הוא חסר תקדים ,  אם מתחשבים במה שאירע במגרש .  מכבי חיפה תערער כדי שהוא ישחק מול הפועל תל אביב .  אם מרחיקים לנו שחקן כזה ,  זה יכול להשפיע על מה שיקרה בהמשך .  יש לנו כבוד לבית הדין ונכון שהשחקן טעה ,  אבל זה עונש חסר תקדים ".  בחיפה אמרו אמש כי : " בית הדין בא ואומר שבפעם הבאה שטשיירה ידבר עם שופט ,  הוא יורחק לשליש מהעונה .  איפה יש עוד דבר כזה ?  היו אנשים ששלחו כל מיני מכתבים לבית הדין והוא הסתפק באזהרות ",  נאמר תוך רמיזה לנקיטת הסנקציות בעבר כנגד אבי נמני .
 אפרופו מכבי תל אביב ,  לוי התייחס גם למדיניות הרכש של הצהובים ,  שהחתימו את יואב זיו ורוברטו קולאוטי . " מכבי תל אביב עושה זאת כדי לשרת את האינטרסים שלה .  אני לא חושב שזה יהיה נכון להתייחס למה יקרה בעתיד ".  לוי התייחס גם למשחק הקרוב מול בני יהודה : " זה משחק חשוב ואני מקווה שננצח ",  הוסיף המאמן . " על הנייר זה נראה כאילו יש לנו יריבות טובות יותר לשחק מולן ,  אבל צריך לעבור את זה .  נצטרך לבוא עם מוטיבציה גבוהה ולנצח ".  לוי ציין כי : " ייתכן וגולסה יהיה בסגל למשחק ". 
הקשר בירם כיאל לא התאמן גם הבוקר ועדיין לא ברור מה יקרה לקראת המשחק ביום שני ,  למרות שההערכה במועדון היא שהשחקן יהיה בסגל .  יניב קטן ,  שלא התאמן אתמול ,  נטש גם את האימון היום והוא נמצא במעקב של הצוות הרפואי בנוגע לרגישות באזור הגב .  כך או כך ,  השחקן אמור להיות כשיר למשחק הקרוב .  חיפה כולה ערכה אימון קל ,  והיא צפויה להגביר את קצב האימונים מחר לקראת המשחק מול בני יהודה ביום שני .

" העונש חסר תקדים ,  זה יכול להשפיע עלינו "
 מאמן מכבי חיפה ,  אלישע לוי ,  התבטא בנוגע לעונש ההרחקה שספג ז'ורז'ה טשיירה בית הדין .  כיאל שוב לא התאמן .  גורם במועדון על מועמדות פרנסמן וסטרול : " עדיין לא איבדנו תקווה שקינן יישאר .  רוצים את פרנסמן "
 
