מה יהיה כשהם יעזבו ? 
חזון המושתת על מערכת יחסי עבודה המבוססת על הגינות ומלווה בהידברות שוטפת הוא חלומה של כל כלכלה מודרנית .  שוקי שטאובר שואל מה יקרה כאשר עופר עיני ושרגא ברוש יעזבו 
" המשק בישראל הולך לקראת התארגנות של עובדים .  המעסיקים מתחילים להבין שזה לא בהכרח מזיק להם .  בעיות הנוגעות להתארגנות עובדים נובעות מחוסר תקשורת .  למשל ,  כאשר התחילה התארגנות העובדים בסונול ההנהלה התנגדה .  כשנפגשנו ,  מנכ"ל סונול אמר לי שהם רוצים להתייעל והתארגנות תעצור את התהליך .  אמרתי לו שלהסתדרות אין בעיה עם תהליכי ייעול ,  כי אם התייעלות טובה לחברה היא טובה גם לעובדים .  כשמדברים מתחילים להבין האחד את השני ".  דברים אלו ,  שאמר יו"ר ההסתדרות עופר עיני בכנס השנתי לניהול משאבי אנוש של המי"ל  ( המרכז הישראלי לניהול )  המחישו את חזונו - חזון לו שותף זה שנים גם נשיא התאחדות התעשיינים ,  שרגא ברוש .
 חזון המושתת על מערכת יחסי עבודה המבוססת על הגינות ומלווה בהידברות שוטפת הוא חלומה של כל כלכלה מודרנית .  עיני גם מדגיש בכל הזדמנות שאסור לתת לוועדים להשתולל .  אלו מצידם מכבדים את גישתו ומי שסוטה מדרך זו נקרא אליו לסדר .  עם ההסתדרות בראשותו של עיני המעסיקים יכולים להרגיש בטוחים מפני פגיעתה הרעה של מערכת יחסי עבודה מאורגנת שאינה בשליטה .
 אז למה עדיין מעסיקים רבים מסרבים בתוקף להתארגנות של עובדים ?  לא רק בשל החשש הקמאי ,  הלא תמיד רציונלי ,  משלטון של וועדים ושל ההסתדרות ,  אלא גם מתוך חשש לגיטימי ורציונלי לעילא ,  שגם עיני לא יכול באמת להפיגו  מה יקרה כאשר הוא וברוש יעזבו את תפקידם ?  
כלל לא בטוח כי יו"ר ההסתדרות הבא יזכה להערכה של ראשי הוועדים כמו שזוכה לה עיני ,  כלל לא בטוח שתהיה לו כימיה מופלאה עם יו"ר התאחדות התעשיינים ,  כלל לא בטוח שתהיה לו די עוצמה להשליט חזון המושתת על הגינות והבנה מבלי להתפשר עם שלל אילוצים שיפוררו את החזון .
 כיום אולי ,  לא מסוכן מבחינתם של מעסיקים כמו סונול ,  HOT ואחרים להסכים להתארגנות עובדים ,  ואף לחתום על הסכם קיבוצי עם ההסתדרות .  אך מה יהיה מחר ?  עיני וברוש יפליגו למחוזות חפץ אחרים ואילו פוליקר  ( מנכ"ל סונול )  ,  עוזר  ( מנכ"ל HOT )  ומנכ"לים אחרים ששמו מבטחם בעיני וברוש עשויים להיוותר עם ועדים עצבניים שאין באמת מי ששולט בהם .
 שוקי שטאובר כתב תשעה ספרי ניהול ומנהל ניהול ,  עבודה ,  קריירה www.shukistauber.co.il

מה יהיה כשהם יעזבו ? 
חזון המושתת על מערכת יחסי עבודה המבוססת על הגינות ומלווה בהידברות שוטפת הוא חלומה של כל כלכלה מודרנית .  שוקי שטאובר שואל מה יקרה כאשר עופר עיני ושרגא ברוש יעזבו

