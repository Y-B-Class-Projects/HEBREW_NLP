שלום ,  מחט :  אושרה תרופה דרך הפה לטרשת נפוצה
מנהל התרופות והמזון בארה"ב אישר לשימוש תרופה לטרשת נפוצה הניתנת דרך הפה ,  שתחליף את הטיפול הקיים הניתן בזריקות . " מדובר בפריצת דרך מבחינת איכות חיי החולים "
 בשורה לחולים בטרשת נפוצה :  מנהל התרופות והמזון בארה"ב  ( ה- FDA )  אישר אמש  ( רביעי )  לשימוש תרופה למחלה הניתנת דרך הפה ,  במקום הטיפול הקיים הניתן בהזרקה .  מדובר בשינוי משמעותי מבחינת החולים שעד כה נאצלו להזריק את התרופה שלוש פעמים בשבוע .  
התרופה גילניה ,  או בשמה הגנרי פינגולימוד ,  צפויה להגיע לישראל מיד אחרי החגים לאישור משרד הבריאות .  פרופ' דימטריוס קרוסיס ,  מנהל היחידה לטרשת נפוצה בבית החולים הדסה עין כרם ,  אמר לוואלה !  חדשות ,  כי  " התרופה הינה בשורה לכל חולי הטרשת הנפוצה ,  גם מבחינת הבטיחות והיעילות שלה ,  וגם מבחינת הנוחות ואיכות החיים שמקנה התרופה .  מדובר בפריצת דרך ,  לאחר 15 שנות טיפולים שניתנו רק בזריקות ".  
טרשת נפוצה  ( Multiple Sclerosis או MS )  הינה מחלה אוטואימונית כרונית שבה לימפוציטים עצמאיים מתקיפים את מערכת העצבים המרכזית .  לדברי פרופ' קרוסיס ,  המחלה מביאה לפגיעה במיאלין ,  שהוא  " החומר השומני המבודד את סיבי העצבים ,  העוזר בעיקר להעברת זרמים חשמליים בין תאי עצב .  הפגיעה במיאלין מתבטאת בפגיעה בהעברת זרמים חשמליים המקשה על תפקוד תקין של המוח .  תהליך זה גורם לפגיעה באיברים שונים ,  לרוב בחוט השדרה ,  המוח ועצב הראיה ". 
בישראל ,  ישנם כ-4,000 חולי טרשת נפוצה ובעולם ישנם מעל 2.5 מיליון חולים .  לדברי פרופ' קרוסיס המחלה פוגעת לרוב באנשים בשנות ה- 20-40 לחייהם ,  אך היא עשויה להופיע גם בגיל צעיר או מבוגר יותר .  ב- 17% מהמקרים היא אף מופיעה מתחת לגיל 21 .  שכיחות המחלה גבוהה פי שניים בקרב נשים מאשר בגברים .  לקרובי משפחה ישירים  ( בעיקר צאצאים )  של חולה טרשת נפוצה יש סיכוי גבוה פי שמונה לחלות במחלה מאשר לשאר האוכלוסייה .  
למחלה מגוון רחב של תסמינים ,  ביניהם ראייה מטושטשת ,  קשיים בהליכה ,  סחרחורות וניוון שרירים .  ההתקפים החוזרים והנשנים של טרשת נפוצה עלולים לגרום נכות קשה ואף למוות .  מטרת הטיפול התרופתי היא להוריד את תדירות ההתקפים החריפים ,  לדחות את ההתקדמות לנכות ,  ולהוריד את פעילות המחלה מבחינת נפח הנגעים החדשים .
 
שלום ,  מחט :  אושרה תרופה דרך הפה לטרשת נפוצה
מנהל התרופות והמזון בארה"ב אישר לשימוש תרופה לטרשת נפוצה הניתנת דרך הפה ,  שתחליף את הטיפול הקיים הניתן בזריקות . " מדובר בפריצת דרך מבחינת איכות חיי החולים "
 
