 " לכו לראות את 'הרשת החברתית ' " 
סגן נשיא פייסבוק אליוט שרייג נאם באירוע  " גראג' גיקס ",  סיפר על התרבות הארגונית של החברה ומתח ביקורת על כמה ממוצריה 
" אני מאמין שאם מארק צוקרברג יבוא לבקר פעם בישראל ,  הוא יגיע לאירוע הזה ",  אמר אליוט שרייג כשעלה על במת כינוס ה"גראג' גיקס "  שנערך אמש  ( ה' )  באזור התעשייה של חולון .  כבר מספר שנים שכינוסים אלו מתקיימים ,  כאשר הם מארחים בכל פעם אושיית טכנולוגיה עולמית אחרת .  הפעם עלה על הבמה המאולתרת של החלל הקטן בחולון סגן הנשיא לתקשורת ולמדיניות ציבורית בפייסבוק ,  המבקר בימים אלו בארץ .  מול כמאה איש הסביר שרייג מעט על הדרך בה רואה פייסבוק את עתיד האינטרנט ,  וענה על שאלות הנוכחים .
" מארק צוקרברג הוא האקר ",  הכריז סגן הנשיא . " האקר הוא לא מונח עם דימוי רגיל ,  שגרתי או אמין ,  אבל אנחנו בפייסבוק בכל זאת קוראים לעצמנו האקרים ,  כי חשוב לנו שהתרבות הארגונית שלנו תישאר אותו דבר  תרבות של סטארט-אפ .  זה יהיה גרוע אם נגיע למצב בו לא נהיה פתוחים לחדשנות ולרעיונות חדשים ". 
לדברי שרייג ,  האינטרנט עוברת מלהיות רשת של חיפוש מידע לרשת חברתית .  בעוד גוגל בונה רשת המבוססת על קשרי מידע ,  פייסבוק שמה את האנשים במרכז . " האתרים שצומחים הכי מהר הם חברתיים ",  הסביר ,  והזכיר את הצלחתם של כמה ממוצרי פייסבוק בזכות עובדה זאת ,  למרות שלדעתו הם אינם בנויים היטב : " פיצ'ר התמונות שלנו ,  למשל ,  הוא מוצר די מחורבן .  הוא מספק חווית שימוש די נוראה .  אבל בזכות אופציית התיוג והאינטראקציה שהוא מספק  הפכנו לאתר התמונות הגדול בעולם .
 גם פיצ'ר האירועים שלנו אינו טוב ,  אבל הוא חברתי  ולכן הוא מצליח .  החברות שמפתחות משחקים לפייסבוק יוצרות משחקים פשוטים ,  אבל הם חברתיים  וזה הופך אותן לעסק רווחי .  אנחנו רואים זאת לא רק אצלנו ,  אלא ברחבי הרשת  כאשר אתרים הופכים לחברתיים ,  רמת התנועה עולה בהם .  אנו מאמינים שיש לנו משימה חברתית .  מה שמניע אותנו זה לא רק כסף ,  אלא שינוי העולם ". 
שרייג גילה כי גוגל מעסיקה יותר מפי 10 עובדים מאשר פייסבוק , " ולכן כאשר מישהו שואל למה פייסבוק לא עושה פיתוח זה או אחר  זו התשובה .  אם כי החזון של מארק הוא שאפתני ".  
כאשר נשאל מדוע פייסבוק חוסמת אפשרות הרשמה של ילדים מתחת לגיל 13 ,  הסביר כי החוק מקשה על כך וש"למדנו שבטיחות ילדים היא ביג דיל ".  ברור לנו שילדים רבים נרשמים לפייסבוק עם תאריך לידה מפוברק ,  אבל אנו מתנחמים בכך שמסתבר שרבים מהם 'חברים' של הוריהם ברשת ,  וזה מספק סוג של הגנה ". 
וואלה !  TECH :  אנו נמצאים מספר חודשים לאחר משבר הפרטיות של פייסבוק .  מה למדתם ממנו ? 
שרייג : " למדנו שקשה מאוד לוודא שלאנשים יש את השליטה שאנחנו רוצים שתהיה להם .  בכל פעם שהוספנו פיצ'ר חדש גם הוספנו הגדרות פרטיות לגביו .  משתמשים טענו שזה יותר מדי ושזה מבלבל .  זו ביקורת לגיטימית .  כשאנחנו טועים ,  ואנחנו טועים ,  אנו תמיד מנסים לעשות משהו שעוזר למשתמשים ". 
וואלה !  TECH :  האם ראית את הסרט  " הרשת החברתית ",  ומה דעתך עליו ? 
שרייג' :  זה סרט כייפי ,  לכו לראות אותו .  אבל אל תצפו שהוא יהיה תיעודי .  הם היו צריכים למלא הרבה רווחים בעלילה ,  ועשו זאת .  אני למדתי בהרווארד הרבה לפני מארק ,  והמסיבות שם לא כאלו טובות .  אם הן היו  לא בטוח שפייסבוק הייתה נוצרת .  זה סרט טוב אבל אין קשר למה שקורה בו ולצורה בה באמת מתחילים פרויקטים יצירתיים .  מה לעשות שלא מעניין לראות סרט בו אנשים יושבים מול מסך מחשב וכותבים קוד ".  

" לכו לראות את 'הרשת החברתית ' " 
סגן נשיא פייסבוק אליוט שרייג נאם באירוע  " גראג' גיקס ",  סיפר על התרבות הארגונית של החברה ומתח ביקורת על כמה ממוצריה

