קלינגר : " אין זמן להתעסק במה שהיה ,  תחשבו על נתניה "
 מאמן ב"ש שוחח עם שחקניו על ה-1:1 עם קרית שמונה .  מסתמן :  3 שחקנים ,  ביניהם בסיט ,  ישוחררו בינואר .  יחיאל ישוב להרכב 
" אני שמח על הרצון ויצירת המצבים ,  יש דברים שצריך לתקן ,  אבל השבוע קצר ואין זמן להתעסק במה שהיה .  מעכשיו ,  תחשבו רק על מכבי נתניה ".  כך אמר מאמן הפועל באר שבע ניר קלינגר לשחקניו באסיפה שקיים לאחר התיקו 1:1 עם עירוני קרית שמונה ביום שני האחרון במשחק שנעל את המחזור ה-13 בליגת העל .  עוד הוסיף קלינגר : " עשינו טעויות שעבדנו עליהם והם הגיעו לשלושה מצבים ".  
בבירת הנגב מקווים להוציא לפחות ארבע נקודות משני המשחקים הקרובים ,  בנתניה ומול מכבי תל אביב בווסרמיל ,  כדי שהקבוצה תסיים את הסיבוב בחמישייה המובילה .
" המטרה שלנו נכון לעכשיו לא השתנתה ,  אנחנו רוצים להיות קרובים כל הזמן לצמרת הגבוהה בכדי שנוכל בסופו של דבר להיאבק ברצינות על הפליאוף העליון ",  אמר הבוקר קלינגר . " בהתאם למגמה הזאת ,  עד למשחק עם מכבי פתח תקוה בעוד שלושה שבועות ,  לא נעסוק בשינויים .  צריך לתת לסגל הזה ביטחון ,  כדי שימשיך לעשות עבודה טובה .  אחרי מכבי פתח תקוה ,  נקבל החלטות .  דברים יכולים להשתנות ". 
כרגע נראה כי המאמן ישחרר שלושה שחקנים בחודש ינואר .  אם המאמן יראה לנכון לצרף זר ,  הרי שאיברהים בסיט יהיה הראשון שישוחרר .  החלוץ הגנאי נטל חלק בתשעה משחקי ליגה העונה ובששה מפגשים במסגרת גביע הטוטו ,  אבל המאזן שלו עומד על אפס שערים ושני כרטיסים צהובים .  גם ג'יימס ביסו ,  ששיחק ארבע דקות בסך הכל בארבעת המחזורים האחרונים והגיע כהשקעה לטווח ארוך ,  יעזוב במקרה שיגיע זר אחר במקומו .  נדב קידר יעזוב אם יבקש שחרור כדי לצבור דקות משחק .
 הבלם אבי יחיאל ,  שנעדר בעקבות צבירת כרטיסים צהובים ,  יחזור להרכב מול מכבי נתניה .  וויליאם סוארס ,  שתופקד במקומו כבלם ,  צפוי לחזור למרכז הקישור ולשחק לצדו של הקשר הפורטוגלי ,  ריקרדו פרננדש ,  למרות שגם האפשרות שיתופקד כבלם וז'אן ימשיך לפתוח בקישור נלקחת בחשבון .  כך או כך ,  סוארס צפוי לחזור לעמדת הבלם בעוד שבועיים ,  משום שיחיאל צפוי לשחק כמגן ימני .  הסיבה לכך :  אביתר אילוז ספג צהוב חמישי במשחק האחרון וייעדר מהמשחק מול מכבי תל אביב .
 
קלינגר : " אין זמן להתעסק במה שהיה ,  תחשבו על נתניה "
 מאמן ב"ש שוחח עם שחקניו על ה-1:1 עם קרית שמונה .  מסתמן :  3 שחקנים ,  ביניהם בסיט ,  ישוחררו בינואר .  יחיאל ישוב להרכב

