נתניה :  זוגבו בספק להפועל ת"א
השוער מחוף השנהב ינחת רק בבוקר המשחק ואז יחליטו בקבוצה אם הוא יעמוד בין הקורות במשחק בבלומפילד
במכבי נתניה אמנם קיוו כי שוערם אריסטיד זוגבו יגיע בזמן למשחק הליגה מול הפועל תל אביב לאחר שנבחרת חוף השנהב הודחה מאליפות אפריקה כבר ביום שני ,  אך כעת עומד הדבר בסימן שאלה .  השוער אמנם הבטיח לעשות את כל המאמצים כדי להגיע במהרה ארצה ,  אך ינחת בישראל רק ביום שבת בבוקר ,  שעות ספורות לפני המשחק ולאחר לילה ללא שינה .  בצוות המקצועי של הקבוצה עדיין מתלבטים האם לתת לו לפתוח במשחק אך יחליטו רק בשבת סמוך לפתיחה בהתאם למצבו של השוער ולאחר שישאלו אותו האם הוא מרגיש מוכן לשחק .
 כזכור ,  נתניה תאלץ להסתדר ללא קלמי סבן וביוון פרנסמן ובקבוצה חוששים מהפקרות הגנתית עקב כך .  אם זוגבו לא ישחק יפתח בשער אחד מהשוערים הצעירים ,  טארק נטור או דניאל ליפשיץ ,  ובצוות המקצועי חוששים כי ההגנה החסרה תגרום לירידה בביטחון של השוערים חסרי הניסיון ושהם עלולים לעשות טעויות שיעלו לקבוצה במשחק .
 
נתניה :  זוגבו בספק להפועל ת"א
השוער מחוף השנהב ינחת רק בבוקר המשחק ואז יחליטו בקבוצה אם הוא יעמוד בין הקורות במשחק בבלומפילד

