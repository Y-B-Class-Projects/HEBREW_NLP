הכינוס בוואדי ערה יתקיים כמתוכנן
המשטרה חזרה בה מהתנגדותה לקיים את כינוס הוועד המרכזי של מד"ע ,  והכינוס יתקיים כמתוכנן בצהריים .  יו"ר המפלגה ,  ח"כ טלב א-סנע : " זהו ניצחון לשלטון החוק "
 המשטרה חזרה בה מהתנגדותה לקיים את כינוס הוועד המרכזי של מד"ע - המפלגה הדמוקרטית הערבית ,  והכינוס יתקיים כמתוכנן בצהריים  ( שישי )  ביישוב עארה שבוואדי עארה .  עם זאת ,  לא יחולקו במהלכו תעודות הוקרה מטעם הרשות הפלסטינית כפי שתוכנן מלכתחילה .
 מדובר בכינוס של המפלגה הדמוקרטית הערבית  ( מד"ע )  המהווה חלק מרשימת רע"מ-תע"ל לכנסת .  מטרת הכינוס היא הפגנת הזדהות עם בעלי הבתים המאוימים על ידי צווי הריסה ועם בעלי הבתים בירושלים שבתיהם נהרסו .
 יו"ר המפלגה ,  ח"כ טלב א-סנע ,  אמר בתגובה : " זהו ניצחון לשלטון החוק ,  לעמדתנו התקיפה על זכויותינו ולהתנגדותנו לניסיונות השר לביטחון פנים לנצל את מעמדו לקדם את האג'נדה המפלגתית של 'ישראל ביתנו' נגד הציבור הערבי ומנהיגיו ". 
במשרד לביטחון פנים אמרו בתגובה ,  כי השר לביטחון פנים לא חזר בו . " הבעיה שלו היתה עם החלוקה של המלגות של הרשות הפלסטינית .  ברגע שהוחלט לבטל את חלוקת המלגות אין מבחינתנו מניעה לערוך את הכנס ". 
כאמור ,  אתמול הורה אהרונוביץ' הורה אמש לאסור את קיומו של הכינוס .  ההחלטה התקבלה לאחר שבמשרד לביטחון פנים התקבל מידע המצביע על כוונה למעורבות של הרשות הפלסטינית בחלקים מהכינוס .  מלשכת השר נמסר כי  " הדבר אסור על פי חוק ועל כן ניתן אישור לרשויות האכיפה לאסור את קיומו של הכנס ". 

הכינוס בוואדי ערה יתקיים כמתוכנן
המשטרה חזרה בה מהתנגדותה לקיים את כינוס הוועד המרכזי של מד"ע ,  והכינוס יתקיים כמתוכנן בצהריים .  יו"ר המפלגה ,  ח"כ טלב א-סנע : " זהו ניצחון לשלטון החוק "
 
