ארה"ב :  עוקבים אחר ההתפתחויות בקוריאה הצפונית
לדברי דיפלומט אמריקאי בכיר ,  ארה"ב עוקבת בזהירות אחר ההתפתחויות במדינה הקומוניסטית ,  בעקבות מינוי בנו הצעיר של קים ג'ונג-איל לגנרל .  הוא הוסיף ,  כי מוקדם עדיין לקבוע אם ההנהגה במדינה עומדת להשתנות
הממשל האמריקאי עוקב בזהירות אחר ההתפתחויות בקוריאה הצפונית ,  בעקבות מינוי הערב  ( שני )  של בנו הצעיר של קים ג'ונג-איל למשרת גנרל ,  אך עדיין מוקדם לקבוע אם ההנהגה במדינה עומדת להשתנות .  כך אמר גורם דיפלומטי בכיר בארצות הברית . " נפעל מול כל השותפות שלנו באזור אסיה והאוקיינוס השקט ,  בזמן שאנו מנסים להעריך את המשמעות של מה שמתרחש שם ",  אמר הדיפלומט .  
דברים אלה נאמרו בעקבות ההודעה שפורסמה הערב בתקשורת הצפון קוריאנית ,  לפיה אחרי שלושה חודשים כחבר פרלמנט ,  מקודם בנו הצעיר של השליט לתפקיד פיקודי בכיר בצבא .  קים ג'ונג איל מינה גם את אחותו ,  קיונג הוי ,  למשרת גנרל.פחות מיום לפני כינוס נדיר של מפלגת הפועלים ,  הצפויה למנותו ליורש של אביו ,  הועלה היום קים ג'ונג-און לדרגת גנרל ושמו הוזכר ,  פעם הראשונה אי פעם ,  בתקשרות המקומית .
 קים ג'ונג איל ,  שככל הנראה לקה בשבץ ב-2008 ,  האיץ באחרונה את תהליך בחירת יורשו .  בהודעה שפורסמה באחרונה בתחנת הטלוויזיה הממלכתית נאמר ,  כי בכינוס שייערך בפיונגיאנג ייבחר  " הוועד הבכיר של המפלגה ",  אך לא נמסרו פרטים נוספים .  עם זאת ,  לפי ההערכות קים הצעיר ימונה לתפקיד בכיר במפלגה כסימן לכך שהוא היורש .  בשלב זה ידוע מעט מאוד במערב על קים ג'ונג-אן ,  פרט לכך שהוא בשנות ה-20 לחייו ולמד בשוויץ .  
הכינוס היה אמור להתקיים בתחילת החודש ונדחה .  זאת הפעם הראשונה שהאליטה הפוליטית במדינה מתכנסת מאז 1980 ,  כשקים החל למלא את תפקידו הרשמי במפלגת העובדים בגיל 38 ,  כחלק מהתהליך הרשמי לרשת את אביו ומייסד האומה קים איל-סונג .  הוא הפך למנהיג בעקבות מות אביו ב-1994 .  כיום קים הוא בן 68 ,  אולם הוא אינו צפוי לצאת לגמלאות בזמן הקרוב ,  למרות בריאותו המתרופפת ,  מכיוון שבנו נחשב לצעיר מדי וחסר ניסיון .
 
ארה"ב :  עוקבים אחר ההתפתחויות בקוריאה הצפונית
לדברי דיפלומט אמריקאי בכיר ,  ארה"ב עוקבת בזהירות אחר ההתפתחויות במדינה הקומוניסטית ,  בעקבות מינוי בנו הצעיר של קים ג'ונג-איל לגנרל .  הוא הוסיף ,  כי מוקדם עדיין לקבוע אם ההנהגה במדינה עומדת להשתנות

