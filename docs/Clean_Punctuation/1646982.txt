וואלה !  2009 :  צמיחה בהכנסות ,  גידול ברווח הנקי
הכנסות וואלה !  בשנת 2009 צמחו לכ-132.4 מיליון שקל  גידול של 18% ,  הרווח התפעולי גדל ב-16% ל-27.8 מיליון שקל .  מנכ"ל החברה אילן ישועה : " משכילים לתרגם את הרייטינג למוניטיזציה "
 וואלה !  ,  פורטל האינטרנט המוביל בישראל ,  מדווחת על גידול של 18% בהכנסות ב-2009 לכ-132.4 מיליון שקל לעומת הכנסות של כ-111.9 מיליון שקל בשנת 2008 .  ההכנסות נקובות במונחי נטו לאחר קיזוז עמלות המשולמות למשרדי פרסום .  הכנסות וואלה !  ברבעון הרביעי של 2009 הסתכמו בכ-34.8 מיליון שקל בהשוואה להכנסות של כ-29.2 מיליון שקל ברבעון המקביל ב-2008 - גידול של כ-19% .
 וואלה !  ,  כפורטל הפופולארי בישראל עם למעלה מ-5 מיליון גולשים מדי חודש ,  נהנתה ב-2009 מגידול בנתח התקציבים אשר הופנו לפרסום באינטרנט על חשבון המדיות המסורתיות ,  הן ע"י מפרסמים קיימים והן ע"י מפרסמים חדשים .  בנוסף ,  תחום המסחר האלקטרוני תרם גם הוא לביצועי החברה בשנה האחרונה באמצעות אתרי הסחר המובילים המופעלים ע"י הקבוצה - וואלה !  שופס  ( המפעילה גם את אתר הסחר נענע שופס )  ואתר התיירות וואלה !  טורס .
 הרווח הגולמי של וואלה !  ב-2009 הסתכם בכ-72.9 מיליון שקל  גידול של כ-15% לעומת רווח גולמי של כ-63.4 מיליון שקל בשנת 2008 .  הרווח הגולמי ברבעון הרביעי של 2009 הסתכם בכ-19.7 מיליון שקל לעומת כ-17.6 מיליון שקל ברבעון המקביל - גידול של כ- 12% .  
הרווח התפעולי ב-2009 הסתכם בכ-27.8 מיליון שקל  גידול של 16% בהשוואה לרווח תפעולי של כ24 מיליון שקל ב-2008 .  הרווח התפעולי ברבעון הרביעי של 2009 הסתכם בכ-7.6 מיליון שקל לעומת 7.3 מיליון שקל ברבעון המקביל - גידול של כ- 4% .
 הרווח הנקי של וואלה !  לשנת 2009 הסתכם בכ- 20.1 מיליון שקל  גידול של כ-15.5% בהשוואה לרווח ב-2008 .  הרווח הנקי ברבעון הרביעי של 2009 הסתכם בכ-5.1 מיליון שקל לעומת כ-5.2 מיליון שקל ברבעון המקביל .  הירידה ברווח הנקי נובעת מהעלייה בהוצאות המס בהשוואה לרווח ברבעון המקביל .
 ה-EBITDA הסתכם ב-2009 בכ-36.4 מיליון שקל  גידול של כ-16% בהשוואה לשנה קודמת .  ברבעון הרביעי של 2009 הסתכם ה-EBITDA בכ-10 מיליון שקל - גידול של כ-8% לעומת הרבעון המקביל ב-2008 .
 בנוסף ,  החברה מדווחת על שיא של צבר הזמנות  ( במונחי נטו לאחר קיזוז עמלות )   33.4 מיליון שקל נכון ל-31 בדצמבר 2009 ,  שיוכרו ברובן כהכנסות במהלך 2010 .  צבר ההזמנות מהווה גידול של כ- 31% בהשוואה לצבר של 25.6 מיליון שקל נכון ליום 31 בדצמבר 2008 .  צבר ההזמנות של החברה במגמת עליה ב-3 השנים האחרונות ,  הנובעת בעיקרה מגידול בהיקף עסקות הפרסום השנתיות של החברה ,  דבר המבטא את האמון של מפרסמים גדולים ובינוניים וכן של משרדי פרסום בחברה וביעילות הפרסום באתר .
 תזרים המוזמנים של וואלה !  מפעילות שוטפת בשנת 2009 הסתכם בכ-32.9 מיליון שקל .  תזרים המזומנים מפעילות שוטפת ברבעון הרביעי של 2009 הסתכם בכ-9.3 מיליון שקל .  ברבעון השני של 2009 חילקה וואלה !  דיבידנד במזומן בסך כולל של 15 מיליון שקל ,  זאת לאחר שביולי 2008 חולקו כ-30 מיליון שקל כדיבידנד לבעלי המניות .  ההון העצמי של וואלה !  לסוף 2009 הינו כ-94 מיליון שקל המהווים כ-52% מסך נכסי החברה .
 וואלה !  שומרת באופן יציב על רייטינג מוביל בצמרת מדרוג האתרים בישראל כתוצאה מהמשך השקעה ,  אורגנית ואנאורגנית ,  במוצרים ושירותי תוכן אינטרנטיים המשרתים את כל קבוצות הגיל באוכלוסיה .  במהלך 2009 השיקה החברה גרסה חדשה לכלל ערוצי התוכן והמידע של האתר .  למפרסמים מציעה וואלה !  פתרונות פרסום מתקדמים באמצעות פורטפוליו מגוון של מוצרי פרסום איכותיים ואפקטיביים במבחר פלטפורמות .
 אילן ישועה מנכ"ל וואלה !  : " התוצאות מבטאות את ההצלחה הנמשכת של החברה ,  הן מול הגולשים והן מול המפרסמים .  למרות הסביבה התחרותית ,  האסטרטגיה המוצרית של החברה המבוססת על פעילות אורגנית ועל רכישות ,  הצליחה לשמר את הרייטינג המוביל של האתר .  הודות לכך כ-1.1 מיליון גולשים נכנסים מידי יום לאתר .  החברה משכילה לתרגם את הרייטינג למוניטיזציה בתחום הפרסום והסחר האלקטרוני ,  לצד המשך הקפדה על יעילות תפעולית ,  דבר המאפשר לנו להציג צמיחה בהכנסות  ( תוך המשך גידול מרשים בצבר ההזמנות )  וגידול עקבי ברווח התפעולי ." 
גיל בנימיני ,  סמנכ"ל הכספים של וואלה !  : " גם השנה ממשיכה וואלה !  להציג שיפור בתוצאותיה העסקיות בתחום הפרסום ובתחום הסחר .  השיפור בתוצאות הכספיות לעומת שנת 2008 ניכר בגידול של 18% בהכנסות ,  בגידול משמעותי בשורת הרווח התפעולי והנקי ,  וב- EBITDA שצמחה ב- 16% .  בנוסף ,  ממשיכה וואלה !  לתרגם את רווחיה לתזרים מזומנים מפעילות שוטפת של כ- 33 מיליון שקל .  במקביל לצמיחה בהכנסות ,  וואלה !  הגדילה באופן מרשים את צבר הזמנות הפרסום ,  אשר מרביתו צפוי להתממש בשנה הקרובה ." 

וואלה !  2009 :  צמיחה בהכנסות ,  גידול ברווח הנקי
הכנסות וואלה !  בשנת 2009 צמחו לכ-132.4 מיליון שקל  גידול של 18% ,  הרווח התפעולי גדל ב-16% ל-27.8 מיליון שקל .  מנכ"ל החברה אילן ישועה : " משכילים לתרגם את הרייטינג למוניטיזציה "
 
