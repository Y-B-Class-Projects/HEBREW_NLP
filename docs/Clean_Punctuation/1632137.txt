קלינטון : " האסון בהאיטי - כמו הצונאמי "
 לדברי מזכירת המדינה האמריקאית ,  רעידת האדמה שהיכתה במדינה היא  " אסון במימדים תנ"כיים ".  לפי ההערכות ,  מניין ההרוגים יעלה על 100 אלף
אלפי תושבי האיטי העבירו את הלילה  ( חמישי )  בשינה ברחובות ובגינות ציבוריות ,  בזמן שבמדינה מנסים להתמודד עם תוצאות רעידת האדמה הקטלנית שהתרחשה בלילה שבין שלישי לרביעי וממשיכים לחפש ניצולים בהריסות .  סוכנות הבריאות  " מדיסין סאנס פרונטרניס "  דיווחו כי  " זרם מסיבי של נפגעים ",  מרביתם פצועים באורח קשה ,  מגיעים למרפאות שדה מאולתרות שהוקמו ברחובות .
 מזכירת המדינה האמריקאית הילרי קלינטון ,  שביטלה היום את ביקורה המתוכנן לאוסטרליה כדי להתמקד בטיפול באסון בהאיטי ,  השוותה את ההרס במדינה לזה של גלי הצונאמי שגרמו למותם של כ-230 אלף בני אדם במידינות אסיה ב-2004 . " זה אסון במימדים תנ"כיים .  הטרגדיה ממשיכה לרדוף אחרי האיטי ותושביה ",  אמרה קלינטון , " כפי שזה נראה כרגע ,  זה עומד להיות אחד מהאסונות הגדולים בשנים האחרונות מבחינת אובדן חיי אדם .  הצונאמי באוקיינוס ההודי היה אסון שכזה ,  עם מספר כזה גבוה של הרוגים .  גם באסון בהאיטי יהיה מספר הרוגים גבוה ".  
כשהלילה ירד על האי ,  עדי ראייה סיפרו על יריות שנשמעו ברחובות פורט או פרינס ,  לצד קולות בכי ויללות כאב .  מספר מתושבי הבירה שבתיהם לא נהרסו סירבו להיכנס אליהם ,  בשל חשש מקריסתם .  אף שמטוסים עם סיוע החלו להגיע למדינה ,  צוותי סיוע הומניטרי נאבקים להעביר מזון ,  מים ותרופות לניצולים ,  בשל מצב הכבישים הרעוע וההרס הרב שהשאירה רעידת האדמה . 
" זו נראית משימה בלתי אפשרית רק לעבור ברחובות ולאסוף את גופות המתים ",  אמר ד"ר סנג'י גופטה מסוכנות סיוע בינלאומית השוהה בהאיטי .  לדבריו , " כמעט אין מכשור כבד לחפור בהריסות ,  אנשים עושים זאת בעזרת הידיים .  בתי החולים ,  היעד של מי ששרד ,  לא ממש קיימים או שנהרסו חלקית ברעידת האדמה ". 
לפי הערכות ,  ברעידת האדמה החזקה שפקדה את האיטי ,  רעש האדמה החזק ביותר מזה 200 שנה בעוצמה של 7 בסולם ריכטר ,  ישנם עשרות אלפי הרוגים ,  רובם עדיין קבורים מתחת להריסות .  כשלושה מיליון בני אדם ,  כשליש מתושבי המדינה ,  צפויים להיפגע בדרך ישירה או עקיפה מרעידת האדמה ותוצאותיה .  החיפושים אחרי ניצולים נמשכו כל הלילה ,  אך ככל שעובר הזמן הולכים ופוחתים הסיכויים לאתרם בחיים .  נשיא האיטי רנה פרוואל התראיין אמש לרשת CNN ואמר כי ההערכה היא שמספר ההרוגים יעמוד על עשרות אלפי בני אדם וטען כי אף שמע הערכות שמדברות על כ-300 אלף הרוגים . " צריך לראות כדי להאמין מה הנזק שנגרם .  אין לי בית .  ארמון הנשיאות נהרס ,  ועמו גם בתי חולים ,  בתי ספר ,  בניין האו"ם ובתיהם של מאות אלפים ",  סיפר הנשיא .  ראש הממשלה ז'אן מקס-בלריבה העריך כי  " יש חשש לחייהם של מאות אלפי תושבים ,  אני מאמין שמספר ההרוגים כבר עבר את המאה אלף ".  סנאטור בכיר במדינה אמר כי הוא סבור ש"מספר ההרוגים הוא כ-500 אלף ". 
גם מטה האו"ם בבירה פורט או-פרינס ,  קרס ונהרס לחלוטין ,  כשהוא קובר תחתיו מעל למאה חברי המשלחת הבינלאומית להאיטי .  עד כה דווח על חילוצם של 56 פצועים ו-14 גופות ,  ביניהם ראש המשלחת ,  חדי אנאבי ,  מאלג'יריה .  אנשי כוח שמירת השלום של האו"ם ,  שמילאו תפקיד חשוב בשמירה על הסדר הציבורי במדינה עוד לפני רעידת האדמה ,  פוזרו ברחבי עיר הבירה במטרה למנוע התפרצויות אלימות ,  בזמן שמגיעים דיווחים על בזיזת רכוש .
 נשיא ארה"ב ברק אובמה הביע הבוקר את תנחומיו על מותם של משגיחי האו"ם בפני המזכיר הכללי של הארגון באן קי מון ,  כך דווח בוושינגטון פוסט .  אובמה שוחח בטלפון עם מנהיגים רבים ,  ודן עימם על מאמצי החילוץ וההצלה בהאיטי .  הנשיא האמריקאי גם ניסה להשיג בטלפון את נשיא האיטי רנה פרבל ,  אך ללא הצלחה .  אובמה הבטיח שארצות הברית תסייע ככל יכולתה להאיטי להתמודד עם האסון .  לדבריו , " אנו רק מתחילים ללמוד את מימדי ההרס ,  אבל הדיווחים והמראות שאנו רואים של בתי חולים שקרסו ,  בתי מגורים מרוסקים וגברים ונשים שנושאים את שכניהם הפצועים ברחובות ,  הם פשוט צובטים בלב ". 

קלינטון : " האסון בהאיטי - כמו הצונאמי "
 לדברי מזכירת המדינה האמריקאית ,  רעידת האדמה שהיכתה במדינה היא  " אסון במימדים תנ"כיים ".  לפי ההערכות ,  מניין ההרוגים יעלה על 100 אלף

