גוגל בניסוי בארה"ב :  רשת לגלישה במהירות ג'יגה ביט לשנייה
התוכנית הניסיונית צפויה להיקף עד חצי מיליון גולשים בארה"ב ;  תוקם רשת כבלים אופטיים בפס רחב
ענקית האינטרנט גוגל מתכננת ניסוי במסגרתו תקים רשתות כבלים אופטיים בפס רחב אשר יאפשרו לגלוש באינטרנט במהירות של ג'יגה ביט אחד לשנייה - פי מאה ממהירות הגלישה הקיימת של רבים מהגולשים בארה"ב .  הניסוי ,  עליו הודיעו מנהלי המוצר של גוגל ,  מיני איגרסול וג'יימס קלי בבלוג של החברה ,  עתיד להקיף בין 50 אלף ל-500 אלף בני אדם בארה"ב.גוגל ,  מפעילת מנוע החיפוש הפופולרי באינטרנט ,  מקווה באמצעות הניסוי להציג בפני הציבור את האפשרויות הגלומות באינטרנט במהירות גבוה ביותר .  כך למשל ,  הורדת סרט באורך מלא בפורמט hd תיארך פחות מחמש דקות ,  ומרפאות באזורים מרוחקים יוכלו לשלוח הדמיות רפואיות תלת ממדיות דרך הרשת . " אנחנו מתכננים להקים ולערוך ניסויים ברשתות פס רחב במהירות גבוהה ביותר במספר קטן של אזורי ניסוי ברחבי ארה"ב ",  כתבו אינגרסול וקלי בפוסט שהעלו היום לבלוג . " אנחנו נספק מהירות גלישה של ג'יגה ביט לשנייה - מהירות גבוהה פי יותר ממאה מזו שממנה נהנים היום מרבית האמריקאים ".  במסגרת סרטון שהעלה קלי לאתר יו טיוב ,  הוא ציין כי השירות יוצע במסגרת  " רשת פתוחה "  אשר תאפשר למשתמשים לגלוש במהירות גבוה באמצעות מספר ספקים ,  וכי המחירים של השירות יהיו  " תחרותיים ".  עם זאת ,  לא מסר מה צפויים להיות המחירים ,  אך ברור מדבריו כי גוגל תסבסד את השירות אם בכוונתו להיות תחרותי .  גוגל השיקה אתמול מאפיין רשת חברתית חדש בשם  " גוגל באז "   ( google buzz )  ,  אשר אמור לחזק את מעמדה מול אתרי רשתות חברתיות דוגמת פייסבוק ואתר המיקרו בלוגינג טוויטר .  במסיבת עיתונאים שערכה גוגל במטה החברה בקליפורניה הוצג גוגל באז ,  חבילת תכונות חדשות לשירות הדואר האלקטרוני ג'ימייל .  התכונות החדשות מאפשרות למשתמשים לצפות בעדכונים ,  תמונות וקטעי וידיאו של חבריהם באינטרנט - בדומה לאפשרויות בפייסבוק .  גוגל באז מותאם גם לגולשים באמצעות הטלפון הסלולרי .  גוגל מזהה את מיקום המשתמשים ,  ומציגה פניהם פוסטים שהועלו בגוגל באז באזור .  בכך משתלבת גוגל במהפכת השירותים מבוססי המיקום שהולכת וצברת תאוצה בימים אלה.גוגל באז מאפשר להתעדכן באופן אוטומטי בתוכן שיוצרים אנשי קשר בג'ימייל עימם הם מתכתבים או משוחחים בצ'אטעל בסיס קבוע .  כמו כן ,  מאפשר גוגל באז לחלוק תוכן עם חברים ,  ובכלל זה סרטוני וידיאו מאתר הווידאו יוטיוב ,  צילומים מאתר פליקר ,  קישורים לאתרים ואחרים .  משתמשי בגוגל באז גם יכולים לקבל עדכונים חברתיים לתיבת הדואר האלקטרוני שלהם .
 
גוגל בניסוי בארה"ב :  רשת לגלישה במהירות ג'יגה ביט לשנייה
התוכנית הניסיונית צפויה להיקף עד חצי מיליון גולשים בארה"ב ;  תוקם רשת כבלים אופטיים בפס רחב

