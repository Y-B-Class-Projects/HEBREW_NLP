גוטמן : " שיחקנו טוב ,  אבל לא עקבי "
 מאמן הפועל ת"א הסתכל על חצי הכוס הריקה בניצחון על הפועל ר"ג .  דווקא נעים היה שבע רצון : " מרוצים מהתוצאה ,  לא מהיכולת "
 צילום ועריכת וידאו :  יותם רונן
הפועל תל אביב דרסה גם הערב  ( שבת )  עולה חדשה ,  כשהקורבן התורן היה הפועל רמת גן ,  שנוצחה 3:0 וסידרה לאדומים הגדלה של רצף הניצחונות לשמונה .  לא ברור היכן הרצף הזה ייפסק אבל כבר ביום שלישי לשחקניו של אלי גוטמן ממתין משחק השלמה נגד הפועל עכו ,  שאחריו הפער ממכבי חיפה עשוי להמשיך ולהתקזז .
 מיד לאחר המשחק ניסה אלי גוטמן ,  מאמן הפועל תל אביב ,  להסביר את הדברים שהוא דווקא לא אהב במשחק ,  ואמר . " שיחקנו היום כדורגל טוב ,  אבל לא עקבי .  לא במשך כל המשחק שיחקנו את הכדורגל שלנו .  עד השער הראשון היה לנו קשה מאוד .  אחרי השער המשחק נפתח ובמחצית השנייה כשהם הכניסו עוד חלוץ היה לנו יותר שטח ושלטנו בקצב של המשחק ". 
על תחילת המשחק המהוססת של האדומים ,  אמר גוטמן : " ב-15 הדקות הראשונות הטקטיקה עובדת ,  היריב גם מכין את עצמו ולנו לא היה פשוט לפצח את זה ".  על העובדה שהיה לחוץ גם במצב של 0:3 ,  הוסיף : " לא הייתי לחוץ ,  אלא דרבנתי את השחקנים .  גם ב-0:3 אתה לא רוצה לספוג שער כי אתה לא יודע איך הוא ישפיע עד הסוף .  הכדורגל שלנו היה טוב ,  אבל לפרקים .  היו רגעים שהורדנו הילוך .  אני גאה בבחורים שלי שידעו לבוא למשחק חוץ לא פשוט נגד יריב שכבר הוכיח שהוא יודע להיערך ". 
ביברס נאתכו : " לא היה משחק פשוט גם כשהובלנו 0:1 או 0:2 כי הם לא פתחו את המשחק .  לא היה משחק גדול והרבה קבוצות יאבדו כאן נקודות .  אנחנו כבר עם הפנים ליום שלישי ". 
בהפועל רמת גן הפתיע היה לראות את שביעות הרצון מהתוצאה .  הקבוצה ,  שהגיעה למספר מצבים ,  לא ממש היוותה יריב ראוי לאדומים מבלומפילד ,  אבל למרות זאת מאמן הפועל רמת גן ,  יובל נעים ,  יצא מרוצה . " הפועל תל אביב היא קבוצה למופת ",  החמיא המאמן ליריבה . " הם עשו כל מה שהם רצו ,  הגענו למספר מצבים שהיינו צריכים להבקיע ,  אבל כשאתה משחק נגד וינסנט אניימה ,  כנראה שזה לא מספיק ".  
" אני חושב שהשחקנים נתנו את המקסימום והיה קשה כי שיחקנו נגד קבוצה חזקה ",  הוסיף נעים . " אניימה הוא שוער שמתאים לאירופה ,  אנחנו מרוצים מהתוצאה אבל לא מהיכולת .  ברור שזה נראה כביכול לא טוב ,  אבל נחזור לשחק נגד מכבי פתח תקוה ומולם נשיג תוצאה טובה ". 

גוטמן : " שיחקנו טוב ,  אבל לא עקבי "
 מאמן הפועל ת"א הסתכל על חצי הכוס הריקה בניצחון על הפועל ר"ג .  דווקא נעים היה שבע רצון : " מרוצים מהתוצאה ,  לא מהיכולת "
 
