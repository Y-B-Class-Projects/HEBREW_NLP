סרג' לאמה יופיע בישראל
הזמר הצרפתי שהושווה לז'אק ברל וחימם הופעות של ברסנס בתחילתה הקריירה ,  יגיע להופעה בהיכל התרבות בתל אביב ב-30 במאי
סרג' לאמה ,  מהכוכבים הגדולים ביותר של הזמר הצרפתי ,  יגיע להופעה אחת בהיכל התרבות בתל אביב ב-30 במאי ,  כך נודע לוואלה !  תרבות .  
לאמה ,  שיחגוג יום הולדת 67 בפברואר הקרוב ,  התפרסם בעיקר בזכות הלהיט  " Je Suis Malade "   ( "אני חולה ")  שהבליט את קולו החם וזכה מאז לגרסאות כיסוי רבות ,  ביניהן של לארה פביאן שתופיע גם היא בישראל .  לאמה התחיל את הקריירה כמופע חימום של ז'ורז' ברסנס וזכה להשוואת לז'אק ברל .  לאמה מופיע ומשחרר שירים כבר מאמצע שנות ה-60 ,  אלא שתאונת דרכים קשה בשנת 1967 בה איבד את חברתו ,  עצרה את דהירתו לצמרת .  ברכב נהג ,  אגב ,  אחיו של הזמר אנריקו מסיאס .  
אחרי תקופת החלמה ארוכה ,  חזר לאמה להופעות וידע שנים מצוינות בשנות ה-70 ,  במסגרתן הופיע כאמור באירוויזיון בשנת 1971 עם השיר  " 'Un Jardin Sur La Terre "  שהגיע למקום העשירי .  בשנות ה-80 כיכב במחזמר  " נפוליאון "  שזכה להצלחה גדולה .  
לאחר מכן לקחה לאמה הפסקה ארוכה מהקריירה המוזיקלית שלו לטובת נסיונות להתמקד במשחק .  בשנת 1994 חזר לשיר ולהופיע ובשנת 2003 חגג יום הולדת 60 ו-40 שנים לקריירה שלו בהופעת ענק בברסי מול 12,000 אנשים .  בנובמבר האחרון הוציא את  " L'Age D'horizon ",  אלבומו ה-18 עמו הוא מופיע בעולם וכעת - גם בישראל .
 
סרג' לאמה יופיע בישראל
הזמר הצרפתי שהושווה לז'אק ברל וחימם הופעות של ברסנס בתחילתה הקריירה ,  יגיע להופעה בהיכל התרבות בתל אביב ב-30 במאי

