מוריניו : " לא הלהבנו בגלל האיכות של אתלטיקו "
 המאמן הסביר מדוע ריאל ניצחה בדרבי רק 0:2 : " הכתבנו קצב ,  אבל לא שלטנו ".  סאנצ'ז פלורס : " התוצאה לא מוצדקת "
 11 שנה זה אותו הדבר .  ריאל מדריד פוגשת את אתלטיקו לדרבי של בירת ספרד ,  ויוצאת מרוצה .  בדרך כלל זה נגמר בניצחון לבלאנקוס ,  וגם אמש  ( ראשון )  זה קרה כששחקניו של ז'וזה מוריניו נהנו משערים של ריקרדו קרבאליו  ( 13 )  ומסוט אוזיל  ( 19 )  ,  בדרך לניצחון ביתי 0:2 . " שלטנו במשחק לכל אורכו ",  אמר מנהל ריאל מדריד וחלוץ העבר בקבוצה ,  חורחה ולדאנו . " אתלטיקו בעיקר התגוננה ,  אבל כבשנו מוקדם .  אתלטיקו הגיעה לכמה מצבים ,  אבל אנחנו יודעים לנצח כקבוצה ".  
מאמן ריאל ז'וזה מוריניו לא היה מאוד מרוצה ממה שראה . " אתלטיקו גרמה לנו לבעיות ",  אמר המיוחד , " ניצחנו קבוצה גדולה ,  זאת יריבה קשה שאוהבת להחזיק בכדור .  אני אוהב לנצח משחקים כאלה בהם נדרשים שינויים כדי לשמור על השליטה ".  
" שיחקנו קבוצתי ",  הוסיף הפורטוגלי , " הכתבנו את קצב המשחק אבל לא שלטנו בו לחלוטין ,  לא סיפקנו משחק מסחרר עם הרבה שערים בגלל האיכות של אתלטיקו ".  מורינו החמיא במיוחד לעבודה שעשו קרבאליו וסמי חדירה . " בדרך כלל אנחנו מדברים על הכוכבים ,  אבל בשניים האלה יש הרבה קסם ואיכות שעוזרים לאחרים ".  
באתלטיקו ,  כמובן ,  מאוכזבים . " ראיתי התלהבות ונחישות מהשחקנים שלי ",  אמר מאמן אתלטיקו קיקו סאנצ'ז פלורס ,  אבל הוא סבור כי התוצאה מקפחת את קבוצתו . " היינו טובים ,  והתוצאה לא עושה צדק ,  שני רגעים שינו את המשחק כולו ,  ואין לי מה לומר לשחקנים בנוגע לזה ,  כל מה שהיינו צריכים זה גול ואז היינו במשחק .  אנחנו עזבנו את הברנבאו בתחושה שאנחנו יכולים להתחרות עם ריאל מדריד ". 

מוריניו : " לא הלהבנו בגלל האיכות של אתלטיקו "
 המאמן הסביר מדוע ריאל ניצחה בדרבי רק 0:2 : " הכתבנו קצב ,  אבל לא שלטנו ".  סאנצ'ז פלורס : " התוצאה לא מוצדקת "
 
