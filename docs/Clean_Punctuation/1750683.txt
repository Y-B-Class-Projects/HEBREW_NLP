המדינה מבקשת מזכיינית הרכבת הקלה בירושלים הבהרות על העסקות למכירת מניותיה 
בלעדי בעקבות הדיווחים על מכירת מניות ואוליה ואלסטום לאגד ולהראל ,  מזכירים משרדי האוצר והתחבורה לסיטיפס כי כל עסקה דורשת את אישורם .  בממשלה לא להוטים לאשר לאגד להפעיל את הרכבת
 >  >  הדיווחים על השינויים הקרבים בהרכב בעלי המניות של קבוצת סיטיפס ,  זכיינית הרכבת הקלה בירושלים ,  גוררים תגובה ראשונה מהמדינה :  משרדי האוצר והתחבורה שיגרו בשבוע שעבר מכתב הבהרה לסיטיפס ,  שבו הזכירו לזכיינית כי לכל שינוי במבנה הבעלות שלה נדרש באישור הרשות הממונה על הפרויקט .  זאת ,  מאחר שמדובר בפרויקט זכייני ,  הכפוף לפיקוח ממשלתי מתוקף תנאי הזיכיון .  המכתב מתייחס בעיקר להסכם העקרונות שעליו חתמה מפעילת הרכבת הקלה ,  החברה הצרפתית ואוליה ,  למכירת מניותיה בפרויקט לקואופרטיב אגד .  כפי שנחשף ב-themarker ,  ואוליה סיכמה על מכירתן של 5% ממניותיה בסיטיפס לאגד ,  וכן על מכירת מלוא מניותיה  ( 80% )  בחברת ההפעלה של הפרויקט ,  תמורת 40-50 מיליון שקל .  העברת מניות ואוליה לאגד ,  כך סוכם ,  תבוצע בהדרגה במשך חמש שנים מיום הפעלת הפרויקט - מאחר שתנאי המכרז מחייבים כי מפעיל הרכבת הקלה יהיה בעל ניסיון של חמש שנים לפחות בתפעול רכבות קלות .  כמו כן ,  העסקה כוללת מנגנון להגדלת התמורה הכספית שתשלם אגד לוואוליה בהתאם לגידול בהכנסות העתידיות של הפרויקט .  העסקה טעונה אישור של משרדי האוצר והתחבורה - שאינם להוטים לכך במיוחד .  זאת ,  מאחר שמשמעות האישור היא הפעלת רכבת קלה למשך 17 שנה בידי חברה שנעדרת ניסיון בכך .  בנוסף ,  אגד מחזיקה ב-20% ממניות זכיינית הפרויקט המקביל בגוש דן ,  mts ,  המנהלת בימים אלה נגד המדינה תביעה שהיקפה עשוי להגיע ל-5.5 מיליארד שקל .  על עסקת ואוליה-אגד מאיימת גם הממונה על ההגבלים העסקיים .  מאחר שאגד היא מפעיל בלעדי של מערך התחבורה הציבורית בירושלים ,  נרמז לה בעבר כי כניסתה לרכבת הקלה לא תאושר מחשש להיווצרות מונופול אזורי .  לפיכך ,  עשויה הממשלה גם להתנות כל עסקה באישור מקדים של רשות ההגבלים .  כמו כן ,  ב-themarker פורסם כי קרן תשתיות ישראל  ( iif )  מנהלת משא ומתן מתקדם לרכישת מניות ענקית התחבורה הצרפתית אלסטום בסיטיפס  ( 20% )  .  לצד אחזקותיה בזכיינית ,  אלסטום היא ספקית הרכבות לפרויקט ומחזיקה ב-80% ממניות חברת הקבלנות  ( epc )  .  כמו כן ,  מחזיקה אלסטום ב-100% ממניות חברת התחזוקה ,  המחזיקה בחוזה למשך 22 שנות הפעלת הפרויקט .  ואולם במקרה זה ,  אם תצא העסקה לפועל ,  צפויה אלסטום למכור רק את מניותיה בחברת הפרויקט - ולהישאר כקבלן .  מסיטיפס נמסר בתגובה : " כל שינוי במבנה הבעלות יבוצע לאחר קבלת אישור המדינה ,  כנדרש על פי הסכם הזיכיון ". 

המדינה מבקשת מזכיינית הרכבת הקלה בירושלים הבהרות על העסקות למכירת מניותיה 
בלעדי בעקבות הדיווחים על מכירת מניות ואוליה ואלסטום לאגד ולהראל ,  מזכירים משרדי האוצר והתחבורה לסיטיפס כי כל עסקה דורשת את אישורם .  בממשלה לא להוטים לאשר לאגד להפעיל את הרכבת

