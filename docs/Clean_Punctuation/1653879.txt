עובדי נמל חיפה :  נפעל נגד הנפקת הנמל
העובדים ,  החוששים לזכויותיהם ולעתידם המקצועי ,  פתחו בסדרת צעדי מחאה נגד ההנפקה הציבורית הצפויה של הנמל . " למרות הבטחות מפורשות שקיבלנו ,  לא התקיימו עימנו דיונים בנושא "
 עובדי נמל חיפה מאיימים לנקוט צעדי מחאה לאחר שאמש קיבלו את תשקיף הצעת המכר על ידי המדינה ,  של המניות המוצעות למכירה של חברת נמל חיפה וכן הנפקתה לציבור בדרך של איגרת חוב .  לטענתם הדבר יפגע בזכויותיהם .
 בעקבות התשקיף החליטו ועדי העובדים לנקוט במספר פעולות מיידיות :  מחר בבוקר תתקיים ישיבת חירום של כל חברי הוועדים בנמל .  לאחר מכן ,  בשעה 09:30 בבוקר יכנסו חברי הוועדים את כל עובדי חברת נמל חיפה לאסיפת חירום על מנת להסביר להם את הסכנות הצפויות לעתידם התעסוקתי בנמל בעקבות פרסום התשקיף .
 מיד לאחר אסיפת העובדים ,  מתכננים עובדי נמל חיפה לבקר בישיבת דירקטוריון החברה ,  שאמורה להתחיל מחר בשעה 10:00 ,  כדי להסביר ולהתריע גם בפני חברי הדירקטוריון על הסכנות הטמונות בתשקיף ,  וכן את אחריות הדירקטוריון לתוכנו של תשקיף זה ,  בהיותו הגוף העליון האחראי על חברת נמל חיפה .  
במכתב בהול ששלחו היום חברי מזכירות עובדי נמל חיפה אל יושב ראש דירקטוריון נמל חיפה ,  בן ציון סלמן ,  נאמר : " אנו רואים בתוכן התשקיף הפרה בוטה וחד צדדית של הבטחה שלטונית  כלומר של משרד התחבורה  ותוך התעלמות מוחלטת מהסכמים קיימים .  כתוצאה מתשקיף זה ,  אנו רואים פגיעה עתידית בזכויות העובדים ובשמירה על האיתנות הכלכלית והפיננסית של חברת נמל חיפה .  בתשקיף גילינו ניסיונות להפעלת נמלים פרטיים ורציפים פרטיים ,  ניסיונות להפעלת חברות בנות ברציפי הנמל  ,  וכן שורה ארוכה של נושאים ,  שאינם מקובלים עלינו ".  
העובדים הוסיפו : " למרות הבטחות מפורשות שקיבלנו ,  לא התקיימו עימנו דיונים בנושאים הנ"ל .  מכיוון שתשקיף זה מסכן את זכויות העובדים ואת עתידם התעסוקתי ,  בכוונתנו להסיק את המסקנות המתבקשות ולנקוט מהלכי מניעה ,  על מנת להגן על ציבור עובדי נמל חיפה "
 
עובדי נמל חיפה :  נפעל נגד הנפקת הנמל
העובדים ,  החוששים לזכויותיהם ולעתידם המקצועי ,  פתחו בסדרת צעדי מחאה נגד ההנפקה הציבורית הצפויה של הנמל . " למרות הבטחות מפורשות שקיבלנו ,  לא התקיימו עימנו דיונים בנושא "
 
