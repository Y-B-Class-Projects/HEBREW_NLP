השוק של אנדרואיד הופך לסופרמרקט
חנות האפליקציות של אנדרואיד הגיעה כבר ל-30,000 תוכנות להורדה ,  אך הצמיחה המהירה עדיין לא מקרבת אותה לחנות של אפל
חנות האפליקציות של אנדרואיד צומחת במהירות .  חצי שנה לאחר שהגיעה לציון דרך של עשרת אלפים אפליקציות ,  כעת מתהדרת ה-Android Market ב-30,000 אפליקציות ,  זאת לפי דברי נציג גוגל לכתב האתר mobilecrunch.com .  למרות קצב הגידול הנאה  עדיין קשה להשוות את כמות האפליקציות הקיימות לפלטפורמת האנדרואיד לזו הקיימת עבור האייפון .  בינואר השנה דיווחה אפל כי בחנות שלה קיימות 140,000 אפליקציות .
 האם תצליח אנדרואיד להדביק את הקצב ?  לפי נתונים שפורסמו בשבוע שעבר  נראה כי היא בדרך הנכונה .  דו"ח של חברת המחקר קומסקור גילה כי למרות שאנדרואיד עדיין רחוקה מלהוביל את שוק הסמארטפונים ,  קצב הגדילה שלה גבוה מאוד ,  הרבה מעבר לזה של מתחרותיה .  מאוקטובר 2009 עד לינואר 2010 קפצה אנדרואיד מנתח שוק של 2.8% ל-7.1% .  זאת בעוד שהאייפון של אפל צמח רק ב0.3% והבלקברי של RIM עלה קלות מ-41.3% ל-43% .  בכנס Mobile World גילה מנכ"ל גוגל אריק שמידט שמעל ל-60,000 מכשירי סלולר הפועלים על אנדרואיד נמכרים מדי יום .
 גוגל לא מפרסמת מהי כמות האפליקציות החינמיות בחנות שלה לעומת הכמות של אלו בתשלום ,  אך ההערכות הן כי כ-60% מהתוכנות להורדה ניתנות בחינם .  חברת המחקר research2guidance שחררה לאחרונה דו"ח בו היא מעריכה כי שוק הורדות האפליקציות יכול להגיע ל-15 מיליארד דולר ב-2013 .
 
השוק של אנדרואיד הופך לסופרמרקט
חנות האפליקציות של אנדרואיד הגיעה כבר ל-30,000 תוכנות להורדה ,  אך הצמיחה המהירה עדיין לא מקרבת אותה לחנות של אפל

