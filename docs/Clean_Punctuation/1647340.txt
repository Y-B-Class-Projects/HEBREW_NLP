המחאה עולה מדרגה :  אוהדי באר שבע מפסיקים לעודד
חוג האוהדים פצח במחאה .  במשפחת נסופואה כועסים :  כספי הביטוח מתעכבים .  סוכנו : " חבל שברקת מתנערת מאחריות "
 במשפחת נסופואה כועסים על ההתנהלות בנוגע לכספי הפיצויים המגיעים להם בעקבות מותו של שחקן הפועל באר שבע לשעבר ,  צ'סוואה אנסופואה הזמבי ,  שמת על כר הדשא במהלך משחק אימון שנערך לפני יותר משנתיים .  לטענת סוכנו של השחקן ,  ניר קרין ,  עד כה לא התקבלו כספי הביטוח וכי משפחתו של השחקן זועמת על התנהלות הקבוצה ועל התנהלותו .
 קרין סירב להגיב להליך המשפטי המתנהל ,  אך ציין כי  " ברקת סירבה לפגוש אותי בנושא ,  דבר שהפתיע ופגע בי ".  קרין טוען כי שלח אלפי דולרים למשפחתו של השחקן וביקש סיוע כספי מברקת ,  אך זו סירבה לכך .  קרין מסר בתגובה : " חבל שברקת מודדת אנשים לפי ערכיהם הכספיים ותאריהם ,  ולא לפי ערכיהם המוסריים .  למרות שזה עלול לפגוע בקריירה ,  אמשיך בדרך האמת ,  שהיא עזרה למשפחה ולא התנערות מאחריות .  גברת ברקת הבטיחה שתזמין את המשפחה לכשתושלם צוואתו לעלות ליגה ,  אך דבריה כ'אחד בפה ,  ואחד בלב' ".  מהפועל באר שבע נמסר בתגובה : " אלונה עזרה בכל מה שהתבקשה על ידי נציג המשפחה ,  מר קרין .  ככל הידוע למועדון ,  אין שוב חובות כלפי המשפחה .  הגברת ברקת מעולם לא התחמקה או סירבה להיפגש בעניין השחקן .  הדלת של אלונה פתוחה תמיד ועו"ד קרין מוזמן לבוא ולדבר ". 
חוג האוהדים של הפועל באר שבע הודיע הבוקר  ( חמישי )  כי לא יעודד את הקבוצה במשחק הבית הקרוב מול אחי נצרת .  בנוסף ,  אוהדי הקבוצה מתכוונים להגיע עם חולצות שחורות למשחק הקרוב ,  כל זאת במחאה על מצב הקבוצה . " קיבלנו החלטה אמיצה ",  הסבירו שם את הסיבות להחלטה . " נמחה במשחק הקרוב כנגד התנהלותו של המאמן גיא עזורי והתבוסתנות של השחקנים .  לא נעודד את הקבוצה כמו שאנו עושים שבוע אחר שבוע ונגיע לבושים בשחור ".  
בחוג האוהדים הסבירו כי : " בשבועות האחרונים חלה ירידה דרסטית ביכולתה של הפועל באר שבע כשבשיאה הובסה הקבוצה 5:2 מול מ.ס אשדוד תוך כדי תצוגת כדורגל נרפה ,  חסר לחימה ומחויבות למועדון ולקהל הרב שמלווה את הקבוצה לכל מקום בארץ בהמוניו  .  עזורי פועל בצורה לא מקצועית ואף מסוכנת למועדון כמו הפועל באר שבע ".  בחוג האוהדים הזכירו את העובדה שהוחתמו העונה שמונה זרים וכי ארבעה מהם שוחררו לאחר כחודש . " חשוב לציין שארגוני האוהדים מתנגדים נחרצות לאלימות מכל סוג שהיא וקורא לאוהדי הקבוצה למחות בדרכים המקובלות ",  הוסיפו בסיום המכתב .
 הקשר משה אסולין התנצל בפני עזורי על האדום שספג מול אשדוד .  השחקן צפוי לקבל קנס על תנאי ביום ראשון .
 
המחאה עולה מדרגה :  אוהדי באר שבע מפסיקים לעודד
חוג האוהדים פצח במחאה .  במשפחת נסופואה כועסים :  כספי הביטוח מתעכבים .  סוכנו : " חבל שברקת מתנערת מאחריות "
 
