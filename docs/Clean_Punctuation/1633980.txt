קרדיט סוויס יקצץ את מאגר הבונוסים ב-5% כדי להתמודד עם עלויות המס בבריטניה
קרדיט סוויס החליט על הקיצוץ כדי לוודא שבעלי המניות לא יספגו את העלאת המס ,  כך דיווחה בלומברג
קרדיט סוויס ,  הבנק הגדול בשוויץ לפי שווי שוק ,  החליט לקצץ את הסכום הכולל אותו הוא מפריש לבונוסים בכל חטיבותיו ברחבי העולם ב-5% כדי לסייע להתמודד עם עלויות מס הבונוסים בבריטניה ,  כך דיווחה בלומברג .  הבנקאים הבכירים בלונדון יספגו את מרבית קיצוצי מאגר הבונוסים.כ-400 מנהלים בכירים בבריטניה ,  המהווים פחות מ-10% מצוות קרדיט סוויס במדינה ,  קיבלו את החדשות שהסכום הכולל של הבונוסים אותו יקבלו קוצץ ב-30% מהרמות שתוכננו מראש.קרדיט סוויס הודיע על הקיצוץ בתשלומי הבונוסים לאחר שבריטניה הטילה מס של 50% על בונוסים הגבוהים מ-25 אלף ליש"ט  ( 40,939 דולר )  המשולמים על ידי הבנקים .  קרדיט סוויס החליט על הקיצוץ כדי לוודא שבעלי המניות לא יספגו את העלאת המס - כך אמרו מקורות המקורבים לחברה לבלומברג בשבוע שעבר .  על אף הקיצוץ הבונוסים שיקבלו העובדים בבנק צפויים להיות גבוהים משנה שעברה הודות לעליה ברווחיות של הבנק ,  לפי בלומברג.הבנק ,  אשר העסיק 47,400 אנשים נכון לסוף חודש ספטמבר ,  הפריש 12.5 מיליארד פרנק שוויצי  ( 12.2 מיליארד דולר )  למאגר הבונוסים בתשעת החודשים הראשונים של 2009 ,  לעומת 13.3 מיליארד בשנת 2008 כולה .
 
קרדיט סוויס יקצץ את מאגר הבונוסים ב-5% כדי להתמודד עם עלויות המס בבריטניה
קרדיט סוויס החליט על הקיצוץ כדי לוודא שבעלי המניות לא יספגו את העלאת המס ,  כך דיווחה בלומברג

