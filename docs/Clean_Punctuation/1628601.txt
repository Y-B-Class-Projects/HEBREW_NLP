הורי חייל שהתאבד :  לשפוט את רופא הגדוד 
הוריו של איתי שוורץ ,  שהתאבד בשנת 2006 ,  עתרו לבג"ץ בדרישה להעמיד לדין את הרופא הגדודי שטיפל בו ,  בגין  " רשלנותו הפיקודית והמקצועית "
" צריך להנחיל ערכים לקצינים ולרופאים ,  שחיי אדם מופקדים בידיהם .  זה לא משחק ".  כך אמר יעקב שוורץ ,  שבנו איתי התאבד במהלך שירותו הצבאי .  יעקב ואשתו אווה עתרו היום  ( שלישי )  לבג"ץ ,  בדרישה להעמיד לדין את הרופא הגדודי שטיפל באיתי באשמת גרימת מוות ברשלנות , " בגין רשלנותו הפיקודית והמקצועית ",  שהובילה למות בנם .
 בעתירה ,  שהוגשה באמצעות עו"ד שלמה רכבי ,  נטען כי במהלך שירותו הצבאי החל שוורץ לבטא כוונות אובדניות . " התעסקותו העקבית של המנוח במוות ,  והצהרותיו בדבר 'חוסר משמעות חייו' ו'רשעות העולם הזה' היו בידיעת מרבית החיילים וסגל יחידתו ",  נכתב בעתירה .  
מצבו של שוורץ החמיר ,  לאחר שנטל חלק בפינוי המאחז  " עמונה ",  ובמקביל נפרד מחברתו .  לפי העתירה , " חיילי היחידה ומפקדיה היו ערים לכך שהמנוח 'נשבר' כתוצאה מעזיבתה של חברתו ,  שהתווספה למצוקותיו האחרות ,  אך הסתפקו בלשוחח עמו בניסיון לעודדו ".  
בסוף פברואר 2006 הוזעק מפקדו של שוורץ לחדרו ,  שם מצא את איתי בוכה ורועד .  הוא התרשם ששוורץ ניסה לשים קץ לחייו ,  אולם אף שהאירוע דווח למפקד הפלוגה ולרופא הגדודי ,  הוא נשלח אך ורק ל"שיחת נפש "  עם הפקידה הפלוגתית ומש"קית הת"ש .  מצבו של שוורץ המשיך להידרדר ,  אבל למרות כל סימני האזהרה הוא לא קיבל טיפול או הופנה לגורמי בריאות הנפש .  כשבועיים לאחר מכן ,  בדק אותו הרופא בשל סיבה רפואית אחרת ,  אולם לא התעניין במצבו הנפשי .  למחרת התאבד שוורץ בירייה מנשקו האישי .
 חקירת מצ"ח קבעה שיש להעמיד לדין משמעתי ארבעה קצינים שהתרשלו בביצוע תפקידם בכל הקשור לטיפול במנוח ,  בהם מפקד הפלוגה רס"ן ס' ,  וקצין הרפואה הגדודי ,  ד"ר ארז .  בני משפחת שוורץ התנגדו להחלטה ,  והם סבורים שיש להעמיד את הרופא לדין בשל העובדה שהיה הגורם המקצועי המוסמך שהיה אמור לטפל בבנם ולנסות ולמנוע את התאבדותו .  
בעתירה נכתב ,  כי  " צה"ל מחויב לנהוג כך ברוח הצהרותיו על קדושת החיים וערך חיי האדם .  דרך זו ,  של מיצוי הדין ,  מתבקשת במטרה להעביר מסר למפקדים ולרופאים ,  שחיי חייליהם הופקדו בידם .  הליכה בדרך זו תתרום תרומה של ממש לניסיונות לצמצם את היקף ההתאבדויות בצה"ל ,  העומד על מספר קבוע מאז קום המדינה ,  ואף תבהיר כי צה"ל איננו מתייחס למקרי ההתאבדות כגזרה משמיים ".  
" אני לא מחפש נקמה ,  העונש בכלל לא מעניין אותי .  לא יעשה לי שום דבר טוב שהוא ייענש ככה או אחרת ,  איתי כבר לא יחזור ",  מבהיר שוורץ . " אבל ברגע שהצבא מצא שהקצינים האלה התרשלו בתפקידם ,  העמדה לדין משמעתי זה לעשות צחוק מהעבודה .  השאיפה שלי היא שהצבא והציבור יידעו על המקרה שלנו ,  על מנת למנוע מקרים עתידיים ".  
שוורץ ,  קצין לשעבר ,  סבר תחילה שאין מקום להאשים את הצבא ,  אולם נדהם מאוחר יותר מהתנהלות מפקדיו של בנו . " אשתי ישר האשימה את הצבא ,  אני אמרתי שבצבא בכלל לא יודעים לאבחן התאבדויות ,  אבל כשראיתי את דו"ח החקירה קיבלתי הלם .  כל הסימנים היו שם ,  אבל לא עשו שום דבר ,  פשוט שום דבר ",  סיפר . " עד שקיבלנו את דו"ח החקירה ,  שנה אחרי האירוע ,  בכלל לא ידענו מה התרחש בחודש האחרון .  לא ידענו מה קרה עם איתי .  סיפרו לרופא והוא לא נקט שום פעולה ולא הלך לראות אותו .  כל השאר ויתרנו להם ,  למרות שגם הם התרשלו ,  אבל הוא הגורם הרפואי הגבוה ".   
" החלטת הפרקליטות הצבאית להסתפק בהליך משמעתי נגד רופא ומפקד שהתעלם ממצוקתו הנפשית של החייל ,  שהצהיר על כוונותיו האובדניות והתרשל במילוי תפקידו הינה מקוממת ",  אמר עו"ד רכבי . " יש צורך במדיניות מחמירה כלפי קציני צה"ל בשמירה על חיי חיילים .  בעתירה מתבקש בג"ץ להורות לפצ"ר להגיש כתב אישום פלילי נגד הקצין ,  וזאת בשם האינטרס הציבורי המובהק ". 

הורי חייל שהתאבד :  לשפוט את רופא הגדוד 
הוריו של איתי שוורץ ,  שהתאבד בשנת 2006 ,  עתרו לבג"ץ בדרישה להעמיד לדין את הרופא הגדודי שטיפל בו ,  בגין  " רשלנותו הפיקודית והמקצועית "
 
