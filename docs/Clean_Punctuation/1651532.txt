חור בביזנס נט
עיקול בגובה 15.7 מיליון שקל הוטל על חברת ביזנס נט ,  מפעילת אתר TheMarker ,  לאחר שמעריב ,  שתבע את המרקר על העתקת כתבות ,  טען כי הסתירה מבית המשפט את פירוקה
בית המשפט המחוזי בפתח תקווה הטיל עיקול בגובה 15.7 מיליון שקל על חברת ביזנס נט בע"מ ,  מפעילת אתר דה מארקר .  העיקול ניתן במעמד צד אחד לבקשת מעריב לאחר שנודע לו כי החברה הגישה בקשה לפירוק מרצון לרשם החברות ,  והעיתון חשש כי היא לא תוכל לעמוד בהתחייבויותיה הכספיות ובתשלום הפיצוי שייפסק ,  אם ייפסק ,  בתובענה שהגיש מעריב נגד החברה .
 מעריב ושבעה מכתביו הכלכליים הגישו בשנת 2003 תובענה על סך של כ-16 מיליון שקל נגד ביזנס נט ונושאי משרה בה ,  בטענה כי בין השנים 2000 ל-2002 הועתקו כ-460 כתבות כלכליות ממעריב לאתר דה מרקר ,  וזאת מבלי לקבל הרשאה ממעריב ומבלי ליתן מתן קרדיט ותוך הפרת זכויות היוצרים בהן .  ביזנס נט טענה מנגד כי אין מדובר בהעתקת כתבות ,  כי אם בסקירתן כמקובל וכנהוג באותה תקופה .  טרם ניתן פסק דין בתובענה אולם החשש כי ביזנס נט לא תוכל לשלם את הסכום שייפסק הוביל לבקשת העיקול ,  זאת על אף שהוצאת עיתון הארץ המוציאה לאור את דה מארקר נטלה על עצמה את התחייבויות החברה .
 מעריב טען ,  כי ההחלטה על פירוקה מרצון של ביזנס נט ,  תוך שהיא מעלימה מעיני מעריב עובדה זו וכן העובדה כי החלטה זו נעשית בעיצומו של הליך ההוכחות בתובענה ,  מעידה כי קיימת עילת תביעה ממשית וחזקה כנגד ביזנס נט וכי היא מבקשת לנסות ולהבריח נכסים באמצעות פירוקה מרצון .  כמו כן נטען כי קיים חשש כבד שללא הטלת העיקול המתבקש לא יתאפשר למעריב וכתביו לגבות את הסכומים אשר יפסקו לזכותם .
 
בסמוך למתן צו העיקול פנתה ביזנס נט ,  במעמד צד אחד ,  בבקשה לקבל צו איסור פרסום על כלל הליכי העיקול בטענה כי פרסומים לא הוגנים אודות העיקול עלולים לפגוע בה וכן שאין ממש בבקשה להטלת העיקולים .  כמו כן נטען שקיים חשש לגילויים של סודותיהם המסחריים של ביזנס נט .  מעריב הגיש בקשה לביטול צו איסור הפרסום בטענה כי דה מארקר מבקש לשנות את הדין ולרוקן מתוכן את עקרון היסוד בדבר  " פומביות הדיון ".  בנוסף ,  טען מעריב כי ביזנס נט לא הצביעה על כל סוד מסחרי שבגללו הם מבקשים אסור את הפרסום .
 לפני יומיים הצטרף עיתון גלובס לבקשה להסרת איסור הפרסום בטענה כי אין לו הצדקה מאחר שמדובר בדיווח על הליכי עיקול המתנהלים מול גופים מסחריים שיש חשיבות ציבורית לסקרם .  כפי שפורסם בוואלה ברנז'ה ,  גלובס נמצא בימים אלו במגעים עם מעריב להוצאת מוסף כלכלי משותף .  בדיון שהתקיים היום הסיר השופט בנימין ארנון את איסור הפרסום .  את מעריב יצגו בדיון עורכי הדין צבי בר נתן ,  רקפת פלד ואוריה ששון ממשרד מ .  זליגמן ושות' ,  את ביזנס נט ייצגו עורכי הדין זאב ליאונד ,  חיים ויצמן ,  אלון נדב ודור ליאונד ואת גלובס ייצג בדיון עורך הדין יורם מושקט .
 
חור בביזנס נט
עיקול בגובה 15.7 מיליון שקל הוטל על חברת ביזנס נט ,  מפעילת אתר TheMarker ,  לאחר שמעריב ,  שתבע את המרקר על העתקת כתבות ,  טען כי הסתירה מבית המשפט את פירוקה

