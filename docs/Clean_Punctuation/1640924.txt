ספה משותפת
בכל שנה יש בסופרבול פרסומות מנצחות ,  אבל לא בכל שנה נפגשים בהן היריבים המרים דייויד לטרמן וג'יי לנו .  דניס ויטצ'בסקי זרמון גולדמן
ג'יי לנו חולק ספה עם דייוויד לטרמן ומונטגומרי ברנס מ"משפחת סימפסון "  עושה פרסומת לקולה .  לכאורה ,  מדובר בשני תסריטים לא הגיוניים ,  אבל הסופרבול נועד להגשים חלומות ,  לא רק לשחקנים ולמאמנים אלא גם לפרסומאים ולצופים .  הפרסומות הללו ,  יחד עם פרסומת היסטורית לגוגל  ( אה ,  כן  וגם הניצחון של ניו אורלינס )  היו האירועים הבולטים של הלילה.וזה לא שלא היו במהלך המשחק פרסומות טובות אחרות  כשאתם משלמים שלושה מיליוני דולרים על 30 שניות בשידור ,  כדאי שתצליחו לעניין את הקהל עם משהו מושקע במיוחד  ( וגם מצחיק )  ,  אבל פרסומות כאלו יש בכל שנה .  הן לא היו ייחודיות כמו שלוש הפרסומות שהוזכרו .
 היתרון בהכנסת פרסומת בולטת לסופרבול הוא עצום .  מדובר במשדר הכי פופולרי בטלוויזיה האמריקאית ,  והפרסומות הטובות ביותר זכורות גם שנים לאחר שידורן .  המפרסמים מודעים לכך ואף מפרסמים פרסומות המשך .  כיום הן גם הופכות ללהיטי רשת ,  כך שאורך חייהן ממש לא מוגבל לאותן ה-30 שניות במהלך המשדר .
 הופעת אורח של ג'יי לנו בפרסומת לתוכנית של היריב ההיסטורי שלו ,  דייוויד לטרמן ,  היא לא עניין של מה בכך .  בייחוד לא אחרי שלטרמן הקדיש את החודשים האחרונים לירידות עוקצניות על הקרב בין לנו לקונאן אובריאן .  אבל הנה הם ביחד ,  על אותה הספה ,  כשרק אופרה ווינפרי מפרידה ביניהם.הניו יורק הטיימס מדווח כי הרעיון היה של לטרמן .  לנו הסכים מיד והצליח לקבל גם אישור מבכירי רשת NBC .  הפרסומת עצמה ,  שדבר שידורה לא פורסם מראש ,  צולמה תחת מעטה חשאיות ,  כשג'יי מתגנב לאולפן של לטרמן מהדלת האחורית ועם תחפושת  ( האם הוא התחפש לג'ימי קימל )  .
 והתוצאה ?  קלילה ,  משעשעת ,  תואמת היטב את מה ששתי הרשתות  CBS שמשדרת את התוכנית של לטרמן ו-NBC שתשדר  ( שוב )  את התוכנית של לנו - רוצות להעביר לנו :  היריבות המפורסמת חוזרת ,  ותשכחו מקונאן .
 רשתות ומוצרי מזון אולי שולטים במקבצי הפרסומות של הסופרבול בכל שנה  ( הפרסומות של באדווייזר ,  דוריטוס ורשת Denny's הן חלק מכל משדר סופרבול כבר שנים )  אבל השנה ראינו גם לא מעט פרסומות טכנולוגיות במובהק ,  כולל פרסומת של משחק מחשב אחד .  הבולטת שבהן הייתה של גוגל .  בפעם הראשונה בה חברת הענק החליטה לפרסם בסופרבול ,  היא לא הקדישה את 30 השניות שהיו לה לפרסום של הטלפון הסלולרי החדש אותו היא מקדמת ,  וגם לא למוצרים נלווים אותם רבים לא מכירים .  גוגל הלכה למיינסטרים ,  למנוע החיפוש שלה ,  ושידרה סרטון פרסומת ישן מעט ,  שהופיע במקור בסתיו 2009 .  הסרטון ,  שמתאר סיפור אהבה באמצעות שאילתות חיפוש ,  מדורג כעת גבוה ברבים ממצעדי הפרסומות של הסופרבול ,  ובצדק .  הוא מינימליסטי ,  מרגש וקיטשי ברמה הנכונה .
 מר ברנס האלמותי מ"משפחת סימפסון "  לא שרד היטב את המשבר הכלכלי ,  אם להאמין לפרסומת של קוקה קולה בה הוא מככב .  ובכל זאת ,  בקבוק קטן של המשקה המוגז עשה לו רק טוב .  
הפרסומת של קולה לא ניצלה את הדמויות של  " משפחת סימפסון "  כדי להפוך אותן למפרסמי מותג ממולחים ומנותקים מאישיותן בסדרה .  במקום זה ,  קיבלנו פרסומת קטנה ואופטימית ,  בה להומר סימפסון יש תפקיד בנפח זהה לזה של ספיידר פיג ,  וברנס הוא הכוכב האמיתי .
 ואם כבר בקולה עסקינן  פרסומת נוספת אותה החברה שידרה במהלך הסופרבול הראתה לנו אדם שחוצה מדבר מתוך שינה כדי להגיע למקרר עם קולה ,  ואז שותה אותה כשחיוך מרוח על פניו .  נשמע דומה ?  הדמיון הביזארי בין הפרסומת הזו לבין הפרסומת של שוקו יטבתה  ( לשתיהן אותה מנגינת רקע !  )  .  די מוזר .  אבל גם אם פרסומאי אמריקאי גנב לשם שינוי מישראלי ,  אנחנו עדיין רחוקים מאוד מקיזוז הפעמים הרבות כל כך שבהם ישראלים גנבו בלי בושה מאמריקאים .
 
ספה משותפת
בכל שנה יש בסופרבול פרסומות מנצחות ,  אבל לא בכל שנה נפגשים בהן היריבים המרים דייויד לטרמן וג'יי לנו .  דניס ויטצ'בסקי זרמון גולדמן

