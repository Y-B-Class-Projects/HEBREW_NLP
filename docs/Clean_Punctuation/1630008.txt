דברים שאוכלים כאן ,  לא אוכלים שם 
ההבדלים בין ישראל למדינות המערב
הסמכת קצבים בחלק ממדינות אירופה ,  כדי לפתוח אטליז יש צורך ברישיון קצב ,  מדווח ד"ר גידי ציפורי ,  מנכ"ל המכון הישראלי לאיכות ובטיחות מזון : " במדינה כמו גרמניה ,  למשל ,  ניהול קצבייה ניתן רק למי שיש לו הסמכה של שש שנים ללימוד קצבות .  בישראל אין צורך בהסמכה ".  בקרת מזון על עסקים בישראל לא קיימת חובה חוקית לקיום בקרת בטיחות מזון ,  וכל עסק לממכר מזון שעושה זאת פועל בצורה וולונטרית לחלוטין .  לעומת זאת ,  בארה"ב ובאירופה נדרשים עסקי מזון ורשתות מזון לנהל תוכניות בקרה עצמיות לבטיחות מזון  ( haccp )  . " כך ,  במהלך ביקורת שמבצעים המפקחים הממשלתיים ,  הם יכולים קודם כל לראות את ממצאי הבקרה העצמית שמבצע העסק ",  מספר ציפורי .  פירות מיוצאים מרוססים פחות התקנים הנוגעים לרמת שאריות חומרי ההדברה בירקות ופירות בישראל דומים לרוב לאלה שבאירופה ובארה"ב .  על אף זאת ,  בפועל האירופים אוכלים פירות וירקות כחול לבן שיוצאו אליהם ,  עם תקנים מחמירים יותר בנוגע לשאריות ההדברה .  הסיבה :  רשתות השיווק באירופה מציבות בפני היצואנים בישראל דרישות מחמירות יותר מדרישות החוק .  הרשתות הבינו שלצרכן חשובה איכות המזון שלו והן מתחרות ביניהן מי תבטיח ללקוח תוצר טוב יותר - כך מסבירה מיכל מזעקי ,  מנהלת המחלקה להשבחת איכות וממונה על השימוש בחומרי הדברה בחברת אגרקסקו .  הבשר המיוצא מפוקח יותר גם בענייני מזון מן החי האירופים זוכים לקבל מזון כחול לבן טוב יותר מזה שאנו מקבלים : " במשחטה המיועדת ליצוא יש בקרה צמודה של וטרינר "  אומר פרופ' ארנון שמשוני ,  הווטרינר הראשי לשעבר של משרד החקלאות . " עופות המיועדים לשיווק מקומי עוברים במשחטה עירונית שהיא ברמה אחרת ,  המפוקחת על ידי רופא וטרינר עירוני של הרשות המקומית ,  שלא נמצא שם באופן קבוע ",  אומר ד"ר זוהר דבורקין ,  יו"ר ארגון הרופאים הווטרינרים ברשויות המקומיות .  רק בישראל :  בשר עם מים בארה"ב גם אם תנסו ותתאמצו ,  לא תצליחו למצוא בשר שהוזרקו אליו מים - טוען ד"ר ציפורי .  בישראל ,  לעומת זאת ,  תמצאו אותו בכל סופרמרקט ואטליז .  למה ?  כי ישראל היא המדינה היחידה בעולם המערבי המתירה תוספת של עד 10% מים למוצרי בשר גולמי .  ההיתר הביא לכך שיצרנים שונים מוסיפים אחוז מים גבוה מהמותר ,  ובכך מעלים את משקל מוצר הבשר .  מוסיפים נתרן בלי הגבלה הימצאות נתרן במוצרי מזון מתועשים עלולה לגרום למחלות שונות ולהשמנה .  בעוד שיש מדינות המחייבות לציין בתווית על המוצר אם הוא עתיר בנתרן ,  בישראל אין הוראה כזאת .  דורית אדלר ,  מנהלת מחלקת תזונה ודיאטה של בית החולים הדסה : " בפינלנד העבירו חוק הקובע כי מוצר המכיל יותר מ-500 מ"ג נתרן ל-100 גרם יתויג בתווית כי הוא עשיר בנתרן ,  ואז הצרכן יהיה מודע יותר למזון שהוא מכניס לפיו .  התוצאה :  כמעט כל יצרניות המזון הפחיתו את רמת המלח במוצרים כדי שלא יצטרכו לתייג אותם כמזון עתיר בנתרן ".  לא בודקים מזון מיובא לעתים יש בעיה הפוכה :  פרופ' אליק אבירם ,  מנהל מדעי במכון הלאומי לחקר מדיניות בריאות ,  אומר כי  " קשה יותר להסתמך על נכונות הסימון התזונתי של מזון מיובא לישראל ,  שכן מי שעושה את הבדיקות לגבי המינונים של הרכיבים במוצר הוא היצרן בחו"ל ,  ואילו משרד הבריאות מסתמך על הצהרת היבואן לגבי הסימון ולא עורך דגימות משלו כדי לאמת את נכונותם ". 

דברים שאוכלים כאן ,  לא אוכלים שם 
ההבדלים בין ישראל למדינות המערב

