מוסר הבשר
אלון קיבל את משימת חייו - התנסות בצמחונות ,  שעברה אינספור טרנספורמציות .  אולי זה בעצם לא כזה קשה להגמל מבשר ? 
הכל התחיל כשקיבלתי הוראה חד משמעית מהעורכת : " השבוע אתה לא אוכל בשר ".   " מה ,  למה ?  "  שאלתי . " כי אתה הולך לחוות על בשרך איך זה להיות צמחוני ",  היא אמרה . " מה ,  למה ?  "  שאלתי ." כי אתה הולך לכתוב על זה אחר כך ",  היא אמרה . " לעזאזל "  אמרתי בליבי ,  ו"אוקי ,  תודה !  "  אמרתי בקול רם .
 וכך התחיל שבוע מלא בחוויות ,  הרהורים והרפתקאות ,  שבמהלכן התנסתי באורח החיים הצמחוני .  מכיוון שחוויתי דברים רבים ,  החלטתי להציג בפניכם רק כמה ארועים מרכזיים מתוך מה שקרה בשבוע האחרון .  
הדילמה התעוררה בעקבות משימה שהוטלה עלי לכבוד יום הולדתה של סבתי ,  לקנות פסטרמה איטלקית ,  250 גרם .  והנה אני נכנס לחנותו של הקצב ,  למרות היותי צמחוני אדוק  ( זה כבר היה היום השני )  ופתאום ,  הריח קצת יותר מגרה מהרגיל .  ברגע שאסור לאכול משהו ,  הרי זה קצת יותר מפתה .  שילמתי על הפסטרמה ויצאתי מהחנות .  לפתע נזכרתי בימי ילדותי ,  וספציפית בדרך שבה סבתי הייתה מגישה לי פסטרמה ,  מגולגלת כמו סיגריה .  לפתע מתחזק אצלי הרצון לפתוח את השקית ולאכול פרוסה אחת .  והנה הדילמה :  לאכול או לא לאכול ,  זו השאלה - אם אף אחד לא רואה ,  והפסטרמה כבר לא תחזור לחיים ,  למה לא לאכול חתיכה קטנה ? 
איך פתרתי את הדילמה ?  חכו בסבלנות .  
כבר בתחילת השבוע אני מגלה שלכל העולם ולאשתו  ( וגם לילדיו )  יש מה לומר לי לגבי הבחירה החדשה שלי להיות צמחוני .  מסתבר שלבחירה הזו יש השלכות חברתיות-פוליטיות ,  ואף אחד לא נשאר אדיש . " אוי ,  גם אתה ?  " " כל הכבוד " " עכשיו אתה באמת תל אביבי !  פוץ !  " " אני גאה בך "  וכו' .
  בעקבות שיחות עם אנשים שונים ,  אני מגלה כי יש הרבה מניעים שמובילים בני אדם לאכול או לא לאכול בשר .  באותה נשימה אנשים מציינים שבשר זה טעים ,  לצד זה ש"כך הטבע עובד ".  ומצד שני ,  הצמחונים יגידו באותה נשימה ש"בשר זה לא בריא "  וש"זה לא מוסרי לאכול חיות ".  
הבנתי שנכנסתי לעסק מורכב ,  שנוגע בתחומים רבים :  טעם ,  בריאות ,  טבע ,  מוסר ,  אקולוגיה ועוד .  במקרים רבים הנושאים הללו מתערבבים בשביל ליצור אג'נדה אחת מגובשת .  כל אחד משוכנע שהוא צודק .  ואם חשבתי שזה מבלבל ,  הכל התחיל באמת להתפרק כשנפגשתי עם טבעוני .  
באחד מאותם הימים בהם הלכתי לי ברחוב בגאווה ,  עם עלי חסה על הראש ונבטים על האוזניים ,  עצר אותי אדם ושאל : " מה נסגר איתך ?  "" אה ,  אני צמחוני ",  עניתי לו בגאווה ." וואלה ,  וחלב וביצים אתה אוכל ?  ",  שאל ." בטח !  כל עוד זו לא חיה מתה ,  אני אוכל הכל !  בשר זה רצח אחי ,  לא שמעת ?  ",  עניתי . " ומה עם הסבל של התרנגולות והפרות ?  "" איזה סבל ?  "
 אחרי הרצאה בת שעה ,  השתכנעתי שלהיות צמחוני זה לא מספיק .  בתור צרכן של חלב ,  ביצים  ( ודבש ?  )  אני למעשה לוקח חלק במשהו איום ונורא .  וכך החלטתי להמשיך את השבוע בתור טבעוני ,  בתקווה שהגעתי לדרגת המוסר הגבוהה ביותר .  
זה קרה לקראת סוף הניסוי .  החיים בתור צמחוני-שהפך-לטבעוני לא היו לי קלים .  עם הנידוי החברתי הסתדרתי  ( "וואו אלון ,  כבר אי אפשר לאכול איתך כלום ,  רק חסה אתה אוכל ")   ,  אבל מה שבאמת הוציא אותי מכליי הייתה שיחה עם מישהו ,  שלצורך העניין נכנה מישהו . 
" ומה עם כל הסויה ?  "  שאל אותי מישהו ." מה ?  גם היא עכשיו סובלת ?  !  "  אני שואל ." לא .  אבל כל החיות שמתות בגלל שהפכו את היער שלהן לשדה לגידול סויה ,  הן ועוד איך סובלות !  "" מה זאת אומרת ?  "
 וככה קיבלתי הרצאה ארוכה על איך חקלאות הרסה את העולם ,  וכמה שכולנו צריכים להפוך לציידים לקטים .  במשך השבוע צמחוני-שהפך-לטבעוני-שהפך-לצייד-לקט-טבעוני ,  הלכתי ברחובות העיר בחיפוש אחר פירות וירקות ,  משתדל למצוא כאלה שנפלו על הרצפה .  לאחר זמן מה התייאשתי ,  ולמזלי גיליתי שהשבוע נגמר .  אני יכול לחזור לחיי הרגילים .
 היה זה שבוע עמוס ומעניין ,  אשר במהלכו נחשפתי למאכלים מעניינים  ( המבורגר טבעוני למשל )  ולדעות מגוונות  ( אתה הומו ,  זה מה שאתה !  )  .  גיליתי שלהמנע מבשר זה לא כל כך קשה  ( בשורה טובה למי שרוצה להיות צמחוני )  ושיש שפע של מאכלים טעימים שלא כוללים חיות מתות  ( אהה !  נהייתי צמחוני של ממש !  )  .
 ובכל זאת ,  לצד ההכרה בכך שאינני מעוניין לגרום סבל לבעלי חיים ,  שאלות רבות נשארו בלתי פתורות  ( מה הכי נכון מבחינה אקולוגית ?  מה הכי טוב מבחינה בריאותית ?  האם מוסרי להרוג חיה לאיזהשהו צורך ?  )  .  אם לכם יש מה לומר ,  אני אשמח לשמוע .
 ובאשר לדילמת הפסטרמה האיטלקית ,  הנה הפתרון :  לא אכלתי .
 
מוסר הבשר
אלון קיבל את משימת חייו - התנסות בצמחונות ,  שעברה אינספור טרנספורמציות .  אולי זה בעצם לא כזה קשה להגמל מבשר ? 

