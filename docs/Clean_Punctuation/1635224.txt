סקרמנטו איבדה את כל הקסם
סקרמנטו הפסידה בפעם השניה בעשרה ימים לאורלנדו מג'יק ,  הפעם 100:84 .  זה גם היה ההפסד ה-11 של הקינגס ב-12 משחקיהם האחרונים ,  6 נקודות לעמרי כספי
רק לפני חודש עוד בנינו על סקרמנטו שתהפוך לאחת הקבוצות המפתיעות שיגיעו לפלייאוף ב-NBA ,  ועל עמרי כספי שיגיע למשחק האול-סטאר של הרוקיז .  אבל החודש האחרון רק ממחיש לסקרמנטו קינגס ,  וגם לכספי עצמו ,  כמה שהליגה הזאת גדולה ומסובכת .  לפנות בוקר  ( שבת )  רשמו הקינגס את הפסדם ה-11 ב-12 משחקים .  הפעם הייתה זו אורלנדו מג'יק שניצחה אותם 84:100 ,  והשלימה למעשה ניצחון שני בעשרה ימים על הקבוצה מבירת קליפורניה .  
סקרמנטו סבלה מיום קליעות נוראי ,  בו השיגה רק 33 אחוזים מהשדה .  כספי לא היה שונה מחבריו באחוזי הקליעה ,  וסיים עם 6 נקודות  ( 3 מ-8 מהשדה ,  0 מ-2 לשלוש )  ,  4 ריבאונדים ושני אסיסטים ,  ב-16:22 דק' משחק .  סקרמנטו עוד הובילה בפתיחה 8:15 ,  אבל התמוטטה ברבע השני בו קלעה 10 נקודות בלבד .  ברבע השלישי ,  המג'יק כבר עלו ליתרון של 30 נקודות ,  הרבה בזכות העבירות של סקרמנטו ,  ששלחו את דוויט הווארד שוב ושוב לקו העונשין ,  משם הוא קלע 11 מ-12 נקודות .  הרבע האחרון היה לפרוטוקול בלבד ,  ועזר לקינגס להמנע מהשפלה ב"אמווי ארנה "  שבאורלנדו .  בסיום המשחק ירדה קבוצתו של כספי למאזן 27:15 ,  בעוד שאורלנדו מתקרבת לראשות הבית הדרום מזרחי עם מאזן כמעט הפוך ,  15:28 .  
דוויט הווארד הוביל את המג'יק עם 19 נקודות ו-15 ריבאונדים ,  רשארד לואיס וג'יי.ג'יי רדיק הוסיפו 15 כל אחד .  בסקרמנטו ,  גם טייריק אוואנס סבל מאחוזים נוראים ,  אבל סיים עם 19 נקודות  ( 6 מ-15 מהשדה )  ,  ג'ייסון תומפסון היה החשקן השני בלבד שקלע בדאבל-פיגרס וסיים עם 10 נקודות ו-10 ריבאונדים .
 
סקרמנטו איבדה את כל הקסם
סקרמנטו הפסידה בפעם השניה בעשרה ימים לאורלנדו מג'יק ,  הפעם 100:84 .  זה גם היה ההפסד ה-11 של הקינגס ב-12 משחקיהם האחרונים ,  6 נקודות לעמרי כספי

