בנק ישראל קנס את בנק ערבי ישראלי ב-850 אלף שקל
הבנק הפר הוראות של חוק איסור הלבנת הון .  הקנס יירשם בדו"חות הבנק לרבעון הרביעי
 >  >  בנק ישראל קנס את בנק ערבי ישראלי ב-850 אלף שקל בגין הפרות של ההוראות מכוח חוק איסור הלבנת הון .  ההפרות התגלו בביקורת שגרתית שביצע הפיקוח על הבנקים בבנק ב-2008 .  בנק ערבי ישראלי נמצא בשליטת בנק לאומי ,  וברבעון השלישי הציג רווח של 20.3 מיליון שקל .  הבנק לא ביצע הפרשה בדו"חות בגין ההליך שהתנהל מול בנק ישראל לפני ההחלטה על הקנס ,  ולפיכך הקנס יירשם בדו"חות הבנק לרבעון הרביעי .  מהביקורת עלה שהבנק הפר הוראות שדורשת החקיקה בעניין הלבנת הון ,  ובכלל זה הוראות הדורשות זיהוי ורישום אנשים המבצעים פעולות בנקאיות .  הבנק גם לא דאג לקבל מלקוחותיו הצהרה על נהנים בחשבון ,  הצהרה על בעל שליטה בתאגיד ורישום פרטי זהותם במאגר המידע של הבנק .  כך ,  למשל ,  לפי ההוראות ,  כאשר בנק פותח חשבון ללקוחותיו ,  יש פעולות שעליו לבצע ,  כגון זיהוי פנים מול פנים וקבלת הצהרות מבעל החשבון על נהנים .  נורות האזהרה לא נדלקו נוסף על כך ,  הבנק לא דיווח לרשות להלבנת הון על פעולות שנראות פעולות לא רגילות ,  או דיווח עליהן באיחור .  לפי הוראות החקיקה ,  יש פעולות שאמורות להדליק נורת אזהרה בקרב הבנקאים ,  כגון הפקדה ומשיכה של סכומים גדולים ,  הפקדות מרובות במזומן ופעולות שמהן ניתן להבין שהחשבון מנוהל בעבור אדם שלישי .  בעת הביקורת בנק ישראל עושה פעולות יזומות שאמורות להדליק נורות אזהרה ורואה כיצד מתנהג אותו הבנק שנמצא תחת ביקורת - אם הבנק מדווח או לא ,  ואם לא ,  מדוע .  את ההחלטה על הקנס קיבלה ועדת העיצומים לתאגידים בנקאיים בראשות המפקח על הבנקים ,  רוני חזקיהו ,  וסגנו דוד זקן ,  המפקח המיועד ,  וראש הרשות לאיסור הלבנת הון ומימון טרור וחבר בוועדה ,  עו"ד פול לנדס .  בבואה לקבוע את גובה הקנס התחשבה הוועדה בעובדה שבעת הביקורת נקט הבנק פעולות אפקטיביות לתיקון הליקויים ולמניעת הישנותם .
 
בנק ישראל קנס את בנק ערבי ישראלי ב-850 אלף שקל
הבנק הפר הוראות של חוק איסור הלבנת הון .  הקנס יירשם בדו"חות הבנק לרבעון הרביעי

