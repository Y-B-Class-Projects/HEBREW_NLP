בלראם צ'אנריי מנסה להשתלט על פורטסמות
לפי המיליונר הנפאלי ,  החוזה בינו לבעלים אל פארג' הותנה בכך שאם הסעודי לא יחזיר את ההלוואה ,  הקבוצה תעבור לידיו
לא קל להיות אברהם גרנט בימים אלה .  במקביל לדיווח ב"סאן "  האנגלי כי הוא מאמן הפרמיירליג שביקר בבית בושת ,  המאמן הישראלי מנסה לשמור על שפיות במועדון הכי מבולגן באירופה ועל הדרך ,  להדריך את הקבוצה שלו להישרדות .  אמש ,  אחרי עוד שבוע סוער ,  גרנט הדריך את פומפי שהפסידה 1:0 בקרייבן קוטג' של פולהאם ,  וקבוצתו ממשיכה להיות רחוקה מחוף המבטחים .  אם לא מספיקות הצרות המקצועיות והלא מקצועיות של גרנט , " האינדיפנדנט "  האנגלי מפרסם היום כי פורטסמות שוב עשויה להימכר ,  והפעם הרוכש הפוטנציאלי הוא בלראם צ'אנריי ,  איש עסקים נפאלי שמרכז עסקיו בהונג קונג והוא מחזיק באזרחות בריטית .  צ'אנריי בן ה-51 ,  ביצע מספר מהלכים כדי להשתלט על 90 אחוז מהמועדון ,  שנקנה על ידי עלי אל פראג' .  
לפי  " האינדיפנדנט "  החברה בבעלות צ'אנריי העבירה הלוואה לאל פראג' באוקטובר 2009 כדי שפורטסמות תוכל לשרוד כלכלית ,  והכניס בחוזה בין השניים סעיף בו אם אל-פראג' לא יצליח להחזיר את ההלוואה הוא יוכל להשתלט על המועדון .  אל-פראג' צפוי להתנגד למהלך של צ'אנריי ,  שפועל בצוותא עם איש העסקים הישראלי לוי קושניר .  לפומפי חובות של 60 מיליון ליש"ט ,  וצ'אנריי חושש כי יאבד את הכסף שהשקיע בקבוצה אם בית המשפט באנגליה יכריע כי המועדון הולך לפירוק . " פורטפין ,  החברה שבבעלותי ,  העבירה כספים לפורטסמות כדי שהמועדון ישרוד ",  אמר צ'אנריי העושה את ימיו בלונדון , " החברה שלי תמשיך לעבוד ולפעול למען האינטרסים של המועדון ".  אגב ,  צ'אנריי וקושניר הם נושיו של איש העסקים ארקדי גאידמק ,  ולפיכך נכסיו ,  ובכללם מניותיו בבית"ר ,  בידם .  

בלראם צ'אנריי מנסה להשתלט על פורטסמות
לפי המיליונר הנפאלי ,  החוזה בינו לבעלים אל פארג' הותנה בכך שאם הסעודי לא יחזיר את ההלוואה ,  הקבוצה תעבור לידיו

