תכירו את רועי כפרי
צלם ועורך וידאו בFlix.co.il
גיל :  24
מה בעצם אני עושה ?  אני מקבל את השאלה הזאת הרבה  ( גם מאמא )  ,  אז ככה :  מעבר לסרטוני הוידיאו שהגולשים מעלים אלינו כל יום ,  יש לנו גם תכנים שאנחנו מפיקים בעצמנו ,  מיני סדרות ,  מערכונים ,  פרסומות וכ"ו ..  .  למשל :  אני יכול למצוא את עצמי עושה מערכון עם אנה ארונוב ,  טל פרידמן או סאבלימינל כחלק מסדרת המערכונים שלי ושל ניב מג'ר  ( גם עורך וידאו ב-Flix  )  שנקראת  " ניצה ולחם "   ( הבייבי שלי )  ,  או לעשות סרטון למען המלחמה באיידס או סדרת אנימציה על שתי בחורות בשם הבייביליס בייבס שמנקות את העולם מתופעת הכיעור .  התפקיד שלי הוא לגרום להפקות האלה להראות טוב או להראות בכללי .
 השכלה :  תיכונית ,  הייתי צלם צבאי כך שלמדתי את מה שאני יודע על הדרך .  בנוסף לזה עשיתי קורסי אנימציה ב- Jumpcut פרויקט הגמר היה  " לא יודה לוי ".  
תפקידים קודמים :  נהגתי על טרקטור במושב נהלל .
 מי פתח לך את הדלת לתעשייה ?  שני אנשים שאני חייב להם הרבה ,  אבל יש מצב שלא אתן להם כלום :  גל רז  היום הוא סמנכ"ל תוכן בלוגיה ואיתי נגלר - מנהל הפיתוח בלוגיה .
 איפה אתה בעוד חמש שנים ?  ממש לא יודע ,  אני רק יכול לומר שהייתי רוצה לראות ש"ניצה ולחם "  הפכה לסדרת טלוויזיה ,  אולי גם אחרי איזה פיצ'ר קטן על אתרוג .
 פרגן למתחרים :  לא אתייחס ל- youtube ,  כי אנחנו לא מנסים להתחרות בהם ,  Flix פונה אך ורק לקהל הישראלי ,  youtube הוא מלך שלא מנסים להשתוות אליו .  בארץ כבר לא קיימים מתחרים לFlix- ,  אבל אני כן רוצה לשבח הפקה שעלתה פעם באתר  " היפ "  זכרונו לברכה שנקראת  " מנצנצים ",  סדרה מעולה שאנחנו בפליקס תמיד התבאסנו שהיא לא עלתה אצלנו .  
מה אוכל לצהריים ?  יש ימים שאנחנו קונים ברחוב אוכל בייתי וחסר טעם ויש ימים שאנחנו מזמינים ,  70% מהפעמים זה ג'ירף ,  אני אוהב את המנה הסצ'ואנית ,  מעולה .  
 ( צילום :  שי אוקנין ) 

------------------------------------------------------------------------עובדים בתעשייה ?  רוצים שנכיר גם אתכם ?  פנו אלינו במייל :  Whoareyou@walla.net.il וציינו שם ,  תפקיד ומספר טלפון ליצירת קשר .  מתעצלים להעתיק ?  הקליקו על הלינק המצורף למטה

תכירו את רועי כפרי
צלם ועורך וידאו בFlix.co.il

