ג'ון פולסון עשה זאת שוב - קרן הדגל עלתה ב-14% השנה
לפני שנתיים ביצע פולסון את אחת מהחלטות המסחר הגדולות בוול סטריט והימר נגד שוק המשכנתאות האמריקאי
ג'ון פולסון ,  המלך מידאס של תקופת הסאבפריים ,  עשה זאת שוב .  שנתיים לאחר שפולסון ביצע את אחת מהחלטות המסחר הגדולות בוול סטריט  ושהימר נגד שוק המשכנתאות האמריקאי  הצליח פולסון להציל מה שאחרת היתה שנה איומה לקרן הגידור שלו .  למרות שרבים טענו שההצלחה של פולסון בהימור נגד שוק הסאבפריים היה חד פעמי ,  פולסון הרוויח הודות להימורים שביצע על חברות אשר הרוויחו מההתאוששות הכלכלית .  בפחות משלושה חודשים ,  קרן הדגל של החברה של פולסון  פולסון אדוונטאג' פאנד  הצליחה להפוך הפסד דו ספרתי לרווח דו ספרתי .  באמצע חודש דצמבר הקרן ,  ששווייה עמד על 9 מיליארד דולר בתחילת השנה ,  עלתה ב-14% לפי משקיעים אשר הסכימו לפרסם את הפרטים החסויים באנונימיות .  הדבר אשר הוביל לעלייה בקרן של פולסון אינו ברור .  דובר של חברת פולסון אנד קומפני סירב לבקשת  " ניו יורק טיימס "  לתגובה וניירות שהוגשו לרשות לניירות ערך יפורסמו רק בעוד שבועות .  אך עדיין ברור שכמה מההשקעות הגדולות של פולסון  בהרטפורד פייננשל סרביס ,  mgm ריזורטס ובוסטון סיינטיפיק  הניבו תשואות נאות:16% ,  30% ו-26% ,  ברבעון האחרון של השנה . " כמה מהשקעותיו של פולסון נשאו פרי השנה ",  כך אמר אחד המשקיעים בקרן של פולסון ל"ניו יורק טיימס ".  הקרן של פולסון בולטת לטובה בשנה פושרת יחסית עבור קרנות גידור ומנהלי קרנות רבים .  התשואה הממוצעת לקרנות הגידור בשנת 2010 עד לסוף חודש נובמבר עמדה על 7.1% לאחר העמלות ,  לפי חברת הדג' פאנד ריסרץ' .  משקיעים היו מניבים תשואה טובה יותר לו היו רוכשים קרנות העוקבות אחר מדד s & p שעלה ב-7.8% באותה התקופה .  היתה זו שנת טלטלות לפולסון ,  אשר הימר על הזהב שטיפס ב-30% והזרים כספים לרכוש נתחים בחברות גדולות שהוא חשב שירוויחו מההתאוששות הכלכלית ,  כמו חברות בנקאות ושירותים פיננסים .  אבל בעקבות הדישדוש בהתאוששות הכלכלית תיק ההשקעות של פולסון שקע והוביל כמה ממבקריו לטעון שהקרן שלו גדולה מידי לניהול .  חלק מהמשקיעים אף דרש את כספו בחזרה באמצע השנה .  בשלב מסויים במהלך הקיץ ,  למעשה ,  מנהלי קרנות גידור אחרות ביצעו עסקות שורט על מניות שפולסון החזיק בתיק המניות שלו .  נכון לחודש ספטמבר ,  קרן אדוונטאג' פלוס ירדה ב-11% .  ובכל זאת ,  בשבוע שעבר רשמה הקרן עלייה של 14% לכלל שנת 2010 .  הסבלנות של פולסון השתלמה ,  לאחר שהשקעות שביצע בשנה שעברה ובתחילת השנה החלו ברבעון האחרון של השנה לשאת פרי .
 
ג'ון פולסון עשה זאת שוב - קרן הדגל עלתה ב-14% השנה
לפני שנתיים ביצע פולסון את אחת מהחלטות המסחר הגדולות בוול סטריט והימר נגד שוק המשכנתאות האמריקאי

