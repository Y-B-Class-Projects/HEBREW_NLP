נקודת התחלה
פיאט פונטו אבו היא מכונית מסוגננת ומהנה ,  וטובה יותר מזאת שהיא מחליפה .  רק שלא בטוח שעם המנוע הקיים ,  היא מתחילה ברגל ימין
6 שנים אחרי שפיאט חשפה את הגרנדה-פונטו היא משחררת את פרק ב' - פונטו אבו .  מול הגדרות פשוטות לא נותר אלא לקבוע שעל פניו זהו דור וקצת ;  מתחת לשכבתה של הפונטו החדשה זוהי אותה הגברת שהיצרנית שמה בה את כל אמונה בשנים שחלפו ,  פלוס מינוס כמה הלחמות ויזואליות וכלי-נשק אקולוגי על החרטום .  
בצעד יוצא-דופן לכללי מתיחת פנים פיאט בוחרת לשרוף את השם  " גרנדה ",  ובמקומו הטביעה לה על האחוריים את הכינוי EVO .  לא צריך להיות מפצח רמזים כדי לנתח שכוונת המשוררים באגף מקבלי ההחלטות הייתה להתסיס את המותג .  החדרת מסר אבולוציוני מעניק לפיאט את התוכן החינני שהיא זקוקה לו בשנה-שנתיים הקרובות ,  אולם תהה השאלה אם די בזאת לעת הנוכחית מול הקולקציה מגרמניה .  
את האבו הקטנה מקבל העם הישראלי עם שני מנועי בנזין בנפחים זהים ;  1.4 ל' בסיסי שנלקח מהיוצאת ,  וסנונית ראשונה למנועי ה'מולטי-אייר' שישרתו מדגם בהיצע ,  במיוחד את האלפא-רומאו מיטו ,  שזה עתה נחתה בישראל במהדורת 'עלה תלתן ירוק' חמושה בטכנולוגיה המדוברת .  
את הספתח לפונטו-אבו אנחנו עושים באין חלופה  ( בשלב זה )  ,  מזוודים למנוע הקודם ,  משודך לתיבת הילוכים רובוטית עם 5 יחסי העברה .  ברמת הכניסה מדובר ביחס הספק צנוע שנעמוד על איכויותיו בהמשך המבחן ,  ובהשוואה מהירה למה שקורה בסביבה .  אך כבר עכשיו ,  נוכל לספר לכם שייתכן שאת בכורת האבו בישראל ,  מוטב היה אילו היו עושים עם היחידה החדשה בחזית .
 
נקודת התחלה
פיאט פונטו אבו היא מכונית מסוגננת ומהנה ,  וטובה יותר מזאת שהיא מחליפה .  רק שלא בטוח שעם המנוע הקיים ,  היא מתחילה ברגל ימין

