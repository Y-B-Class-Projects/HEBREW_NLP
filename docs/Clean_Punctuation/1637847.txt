תהום הנשייה
ישי קיצ'לס חי בשלום עם הקאמבק של מל גיבסון ב"על סף תהום ".  אחרי הכל ,  אין מי שמחזיק אקדח עם פרצוף כועס כמוהו
לא יודע מה איתכם ,  אבל נכון לעכשיו ,  אין לי ממש בעיה עם הקאמבק של מל גיבסון .  נכון ,  בשמונה שנים שחלפו מאז  " חיילים היינו "  ו"סיינס "   הסרטים האחרונים ,  והלא מאוד מוצלחים שבהם כיכב  גיבסון בעיקר עשה דברים שהפכו אותו ללא מאוד אהוד בקרב העם שבתוכו אני יושב .  ונכון , " הפסיון של ישו "  ו"אפוקליפטו ",  שתי הקומדיות הרומנטיות שביים בזמן השבתון שלו ממשחק ,  מהווים עדות חותכת לכך שהבנאדם די פסיכי על כל הראש .  אבל לפני כל אלה ,  ואחרי כל אלה ,  הוא עדיין מל גיבסון  שחקן שכיכב בכמה מהסרטים האהובים עלי .  
לכן ,  למרות שגיבסון ככל הנראה סבור שאנוכי ואחיי היהודים אחראיים לכל המלחמות שהתרחשו ושיתרחשו על פני כדור הארץ ,  עבור עולם האסוציאציות הפרטי שלי הוא עדיין קשור יותר ל"מקס הלוחם בדרכים "   ( אחד מסרטי האקשן האפוקליפטיים הטובים בכל הזמנים )  ול"נשק קטלני "   ( אחד מסרטי האקשן הנון אפוקליפטיים הטובים בכל הזמנים )  ,  מאשר להיטלר .  ולכן ,  כשאני רואה פוסטר לסרט חדש בכיכובו ,  ועוד אחד שבו הוא עושה פרצוף כועס ואוחז באקדח ,  אני שוכח מכל השטויות שמסביב וקונה כרטיס .  כי אם לוולט דיסני ,  לאודי אלוני ולרואלד דאל אני יכול לשכוח ולסלוח ,  אז למה לא לו ? 
בכל מקרה ,  ב"על סף תהום ",  סרטו החדש ,  גיבסון מגלם את קרייבן - בלש מזדקן במשטרת בוסטון שיוצא לתפוס ולהעניש את הבני זונות שהרגו את בתו היחידה  והדבר הראשון שבוודאי תשימו לב אליו הוא שגיבסון ממש משכנע בתור בלש מזדקן .  הפנים שלו עייפות ומקומטות ,  התנועות שלו כבדות ,  הדיבור שלו שקט ומובס ,  השיער שלו מידלל ,  הוא נמוך באופן בולט מכל השחקנים שמקיפים אותו ,  ואפילו משקפי קריאה יש לו .  אז כן ,  בשמונה שנים שחלפו מאז ראינו אותו על המסך לאחרונה ,  גיבסון הפך ממרטין  " אני רץ על האוטוסטרדה יחף ובלי חולצה אחרי שספגתי שורה של מכות חשמל "  ריגס ,  לרוג'ר  " אני זקן מדי בשביל החרא הזה "  מרטו .  ועובדת החיים הבלתי נמנעת הזאת בהחלט הופכת את הצפייה ב"על סף תהום "  לחוויה מעניינת .
 כמו  " שם המשחק "   ( מותחן העיתונאים והפוליטיקאים הסביר עם ראסל קרואו ,  ולא מותחן הנוכלים המופתי של דיוויד מאמט )  ,  גם  " על סף תהום "  מצא את מקורותיו במיני סדרה של הבי.בי.סי .  וכמו  " שם המשחק ",  גם הוא סובל מתופעות הלוואי המובנות שמתלוות לדחיסת שש שעות לשעתיים .  במלים אחרות ,  למרות שהבמאי מרטין קמפבל  ( "קזינו רויאל "  הפנטסטי )  חתום גם על המקור הטלוויזיוני  ( ששודר בבריטניה ב-1985 )  וגם על הגרסה הקולנועית ,  מלבד דמותו של גיבסון ,  לאף אחד אין כאן יותר מדי עומק ,  או מוטיבציה .  בנוסף ,  גם המזימה השטנית שנחשפת במהלך החקירה ,  נותרת שלדית ובלתי מפותחת .
 ובכל זאת ,  ולמרות זאת , " על סף תהום "  מצליח להיות מותחן נקמה מספק .  הפתיחה האיטית והגשומה שלו מיטיבה להכניס את הצופה אל תוך עולמו הבודד של קרייבן ,  וההתנקשות בבתו ,  שמתרחשת בפתאומיות ,  מדגימה באפקטיביות את החלפת ההילוכים המהירה והיעילה שתשמש את קמפבל עוד מספר פעמים במהלך היצירה .  
שכן חשוב להדגיש :  למרות הדמיון הלא מקרי בפוסטרים , " על סף תהום "  איננו  " חטופה "   ( "Taken ")  .  אין בו יותר מדי סצנות פעולה ,  וכשכן יש קצת אקשן ,  הוא בא בשפריצים קצרים וממוקדים .  אך אל חשש :  בזכות הטון של הסרט  שקרוב יותר לאכזריות האגבית של  " פייבאק "  מאשר לבולשיט הרון האוורדי של  " כופר "   זה לא ממש מפריע .
 בנוסף ,  הקמצנות באקשן מסייעת גם להדגיש את העובדה שגיבסון כבר אינו בן 22 ,  הופכת את פעולותיו להרבה יותר משמעותיות ,  ומציבה את הסרט לא הרחק מ"גראן טורינו ".  בשלב מסוים קרייבן נובח על אחד החבר'ה שהוא חוקר : " אתה צריך להחליט אם אתה הבן אדם שתלוי על הצלב ,  או הבנאדם שדופק את המסמרים !  ".  מצד אחד ,  זה קצת נשמע כמו סוג של וידוי אוטוביוגרפי מצדו של גיבסון .  מצד שני ,  קשה להתעלם מהעובדה שבדומה לאיסטווד ב"גראן טורינו ",  גיבסון למעשה מגלם כאן את שני האנשים האלה בו בזמן .
 בין פרץ אקשן אחד למשנהו גיבסון מקבל מספר הזדמנויות להתאבל על בתו ולהזכיר לצופים שגם לשחק הוא יודע .  חוץ מזה ,  למרבה השמחה ,  הוא גם מוצא את הזמן לחלוק מספר סצנות עם מתנקש מסתורי  ( ריי ווינסטון המקצוען )  ,  שמתפלסף עימו אודות פ .  סקוט פיצג'רלד ומסייע לו בחקירתו ,  ולהתעמת חזיתית עם הטיפוס הסליזי והדוחה שלדעתו אחראי למותה של בתו  ( דני יוסטון ,  שהפך לברירת מחדל בכל מה שקשור לתפקידי נבל )  .
 כאמור ,  הקנוניה התאגידית שנחשפת בסופו של דבר איננה מעניינת ,  מפתיעה ,  מתוחכמת ,  או הגיונית במיוחד .  אבל האופן הסבלני והחכם שבו קמפבל מצליח לאזן בין ביטויי האובדן של קרייבן לבין הצורך שלו לסגור חשבון ,  מונע מ"על סף תהום "  מליפול לתהום .  והופעתו המשכנעת של הכוכב המזדקן שלו כבר דואגת לחלץ את המותחן השגרתי הנ"ל ממלתעות הבינוניות ולמצב אותו כמשהו טיפהל'ה יותר שווה מזה .  כיאה לסרט שבפוסטר שלו רואים את מל גיבסון עושה פרצוף כועס ואוחז באקדח .
 
תהום הנשייה
ישי קיצ'לס חי בשלום עם הקאמבק של מל גיבסון ב"על סף תהום ".  אחרי הכל ,  אין מי שמחזיק אקדח עם פרצוף כועס כמוהו

