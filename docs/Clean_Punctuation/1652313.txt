ועקפת פני זקן ? 
אחוז ניכר מהאוכלוסיה הבריטית מביע חשש מנהגים קשישים ואף ידווח לרשויות אם נהיגתם מסוכנת .  גם הצעירים לא כוכבים גדולים
קושיה לפסח :  מי יותר מסוכן על הכביש ,  צעירים או מבוגרים מעל גיל 70 ?  על פי סקר שנערך בבריטניה בו השתתפו למעלה מ-1,680 נסקרים ,  עולה כי לפחות 68 אחוזים מהם חושבים שנהגים קשישים ,  כלומר שחצו את גיל 70 ,  זקוקים למבחן נהיגה חוזר בגיל זה .  73 אחוזים אף אמרו כי במידה ומי מבני-משפחתם או מכריהם נוהג בצורה שאינה בטיחותית ,  ידווח על כך לגורמים האחראים על מנת שיטפלו בנושא .  מהעבר השני ,  77 אחוזים חושבים שנהגים צעירים הם פזיזים חסרי-מצפון .  אז האם זה לא הגיל אלא התרגיל ?  
הסקר שנערך על ידי מכון ה-IAM  ( סימול ל-Institute of Advanced Motorists )  הקיף שכבות אוכלוסיה מגוונת ומכל טווח הגילאים .  המטרה הייתה לבדוק אם חוש האחריות של הנהגים על הכביש פועל מחוץ לקופסה ,  במטרה למנוע מלכתחילה תרחישים מסוכנים .  ראש המכון ניל גרייג חושב שזה נכון לבדוק את הצעירים יותר מאשר את האכולסיה הקשישה . " זה טוב שהרוב חושבים שהצעירים זקוקים להכוונה יותר קפדנית ",  כך הוא מציין .  מצד שני הוא אומר כי עצם העובדה כי אחד מתוך ארבעה אנשים היה רוצה שייערך מבחן חוזר לנהגים מעל גיל 70 ,  מצביע על פחד מסוים בקרב האוכלוסיה מפני נהגים קשישים . 
" ה-IAM רוצה להרגיע את הציבור ולומר להם שנהגים מבוגרים אינם מסוכנים ",  כך מנהל המכון .  קרוב לוודאי כי הנתונים משקפים את המציאות באי הבריטי .  רק שמונה אחוזים מכלל הנהגים בבריטניה הם מעל גיל 70 ,  ואחוז המעורבות שלהם בתאונות עם פציעות הוא כארבעה אחוזים בלבד .  לעומת זאת ,  צעירים בגילאי 20 פלוס המהווים כ-34 אחוזים מהנהגים ,  מעורבים בכ-15 אחוזים מהתאונות . " זה נתון מדאיג בהרבה לעומת היחס השלילי שמקבלת האכולוסיה המבוגרת ,  למרות שכמותית יש פער בין הקבוצות ".  
המכון מבקש שהציבור ידווח על אנשים שלדעתו מסכנים את הסביבה .  אולם ,  אינו תומך בהשמת מבחן חוזר בגיל 70 . " אנחנו לא חושבים שיש בכך תועלת .  זה יעלה המון כסף למשלם המסים ,  יגזול כוח אדמיניסטרטיבי והתמורה תהיה קטנה מידי לעומת ההשקעה ",  כך גרייג .  במקום מהלכים מעין אלה ,  שואלים ב-IAM אם לא פשוט יותר להשקיע בחינוך כחלופה למבחנים חד-פעמיים או הגבלות כאלה ואחרות .  
אמרו וכנראה ימשיכו לקבוע  הפתרונות בחינוך ובהדרכת נהיגה נכונה .  במעבר חד אלינו לישראל ,  היכן לדעתכם טמונה סכנה גדולה יותר ,  בקרב קשישים או בקרב צעירים ? 

ועקפת פני זקן ? 
אחוז ניכר מהאוכלוסיה הבריטית מביע חשש מנהגים קשישים ואף ידווח לרשויות אם נהיגתם מסוכנת .  גם הצעירים לא כוכבים גדולים

