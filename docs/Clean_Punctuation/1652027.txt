היכונו לעשר שנים רעות בבריטניה 
טעות לחשוב כי הגרוע ביותר במשבר הנוכחי כבר מאחורי בריטניה .  זה היה רק השלב הראשון של מיתון כפול ,  שצפוי להוביל לתקופת הצנע הקשה והממושכת ביותר שידעה הממלכה עד כה
גרדיאן  >  >  היכונו לעשור הצנע .  תשכחו מהערכות כי הסערה הכלכלית של 30 החודשים האחרונים כבר קרובה לסיומה .  כבר עברנו את מה שמרווין קינג ,  נגיד הבנק המרכזי של בריטניה ,  כינה פעם  " התקופה הנחמדה "  של התרחבות מתמדת ללא אינפלציה  ( nice )  .  כעת אנו ניצבים בפני סחבת ממושכת - של קיצוץ בגירעונות וצמיחה אנמית  ( drag )  .  הלקחים מההיסטוריה הכלכלית ,  מהמבנה הכלכלי הנוכחי ומהאתגרים לטווח הארוך מולם אנו ניצבים ,  מספקים אותו מסר :  הגיע זמן התשלום .  בואו נתחיל ממסע קצר במחוזות הזיכרון .  העידן הפוסט-מלחמתי התאפיין בשלושה שלבים מובהקים בכלכלה העולמית .  ראשית ,  פריחה של 25 שנה שהסתיימה עם זינוק של פי ארבעה במחירי הנפט בסתיו 1973 ,  בזמן מלחמת יום כיפור .  היתה תקופת פריחה נוספת - שונה מאוד באופיה ובחלוקת השלל - שנמשכה גם היא רבע מאה ,  בין 1982 ל-2007 .  בין לבין ,  נרשמו תשע שנים שבהן קובעי המדיניות נאבקו בצמיחה אטית ובעלייה באינפלציה .  מפתה לחשוב על המשבר הנוכחי כעוד אחת מהמיני-בעיות שקטעו את הצמיחה בין 82' ל-07' ,  אך הוא שונה מקריסת הבורסות של 87' ,  ממשבר ההלוואה והחיסכון האמריקאי בשנות ה-80 או מכל אחת מקריסות השווקים המתעוררים בשנות ה-90 .  על המשברים הקודמים ניתן היה להקל בעזרת מדיניות של כסף קל שיצרה עלייה קלה בחוב ,  או להתייחס אליהם כאירועים שוליים .  המשבר הנוכחי שונה :  הוא פגע בלב הכלכלה העולמית ,  הותיר את המגזר הפיננסי במצב דמוי-זומבי ויצר משבר קיומי באסכולת שיקגו בכלכלה ,  בדומה למשבר שיצרה הסטגפלציה לקיינסיאנים בשנות ה-70 .  טבעו העמוק של ההלם ,  פירושו שתידרש תקופת הסתגלות ארוכה לפחות כמו בשנות ה-70 ובתחילת שנות ה-80 .  בשנות ה-70 עבר זמן רב עד שהמחוקקים הבינו שהכפתורים הישנים כבר לא פועלים ,  ואפשר לראות את התופעה הזאת גם כיום .  התגובה למשבר היתה חסרת תקדים ,  ולמרבה המזל סייעה למנוע ממיתון חריף ליהפך לגרוע בהרבה .  החולשות שהובילו למשבר לא טופלו אפשר לשאוב קצת נחת מההתאוששות החדה שממנה נהנו סין וכלכלות אחרות באסיה ,  המעידה על התנתקות העולם המתעורר מהיר הצמיחה מהכלכלות המפותחות של אירופה וצפון אמריקה .  אך העובדה המפכחת היא שהחולשות המבניות שהובילו למשבר - חוסר האיזון בין המדינות המלוות ללוות ,  תלות-יתר בחובות ומגזר פיננסי שאיבד קשר עם מטרותיו האמיתיות - עדיין לא טופלו .  אנחנו עדיין ,  כפי שציין קינג בשבוע שעבר כשקרא לרפורמה שתמנע מהבנקים הקמעוניים הגדולים לבצע ספקולציות בכספי לקוחותיהם ,  חיים בגן עדן של שוטים .  אירופה כבר נכנסה לשלב השני של מיתון כפול .  המטבע המשותף יצר אחידות כלכלית כמתוכנן .  אך למרבה הצער ,  המדינות מהירות הצמיחה בגוש היורו נגררו לקצב הצמיחה האטי של מדינות הליבה .  בכל הנוגע לבריטניה - אל תתנו לתיקון הצמיחה כלפי מעלה ברבעון הרביעי של 2009 להטעות אתכם .  תיקונים מטה ברבעונים שקדמו לו ,  פירושם שהצניחה בתוצר בין השיא לשפל גדולה אף יותר מ-6.2% .  לעומת זאת ,  התיקון מעלה ברבעון האחרון נבע בחלקו מהשקעות ממשלתיות מוגדלות ,  ובחלקו מנהירת הצרכנים לחנויות בטרם יעלה המע"מ ל-17.5% .  בהחלט ייתכן ,  אם בוחנים את הנתונים העדכניים לגבי הצריכה הפרטית והאבטלה ,  שנראה מיתון נוסף כבר ברבעון הראשון של 2010 .  אך אל חשש .  נאמר לנו שוב ושוב שבריטניה נמצאת בעמדה טובה לנצל את ההתאוששות בכלכלה העולמית .  חולשת הליש"ט פירושה שמוקד הצמיחה ינוע מהביקוש המקומי ליצוא .  זה היה מצחיק אלמלא זה היה כה רציני .  המציאות היא כזאת :  יותר ממחצית מהיצוא של בריטניה מיועד לאזור שכמעט שאינו צומח - אירופה .  פחות מ-5% ממנו מגיע לשווקים המתעוררים הגדולים כמו סין ,  הודו וברזיל .  המיתון הותיר צלקות עמוקות בכלכלת בריטניה היעדר ההשקעות יגולם במגמת הצמיחה של בריטניה - הקצב שבו הכלכלה יכולה לצמוח מבלי לחשוש מהתגברות האינפלציה .  בתקופה שקדמה למשבר ,  הבנק המרכזי ומשרד האוצר הבריטי העריכו כי מגמת הצמיחה היא 2.5%-2.75% ,  אך המיתון הותיר צלקות עמוקות בכלכלה .  השקעות ההון קוצצו ואינן חוזרות לצמוח .  מגמת הצמיחה צפויה לרדת בתקופה שבה יש צורך לצמצם את החוב הציבורי - מה שיקשה מאוד על תהליך צמצום הגירעונות .  כל זה מתרחש כשהלחץ על ההשקעות הציבוריות צפוי לצמוח ,  כתוצאה מגידול בעלויות הבריאות של אוכלוסייה מזדקנת והצורך  " להחכים "  את כוח העבודה בבריטניה .  לכן ,  אף כי בשל שבריריות הכלכלה לא יהיה נבון להתחיל להדק את המדיניות המוניטרית באופן מיידי ,  לא ניתן יהיה להתחמק מכך לבסוף .  בנוסף ,  תשלומי הריבית על החוב הלאומי גדלים במהירות ,  וכל לירה המשמשת לתשלום לנושים היא לירה שלא ניתן להשקיע בחינוך ,  בתי חולים ובתי אבות .  כתוצאה מכך ,  העשור הקרוב צפוי להתאפיין במסים גבוהים ובהגבלת ההוצאות הציבוריות .  הצריכה הפרטית וההשקעות הממשלתיות יצמחו באטיות לעומת שנות הפריחה .  לבסוף ,  משאבים יופנו להשקעות וליצוא - אך זוהי כלכלה חולה ,  ויידרש לכך זמן ממושך .
 
היכונו לעשר שנים רעות בבריטניה 
טעות לחשוב כי הגרוע ביותר במשבר הנוכחי כבר מאחורי בריטניה .  זה היה רק השלב הראשון של מיתון כפול ,  שצפוי להוביל לתקופת הצנע הקשה והממושכת ביותר שידעה הממלכה עד כה

