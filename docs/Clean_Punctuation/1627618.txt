ב-2009 מדד ת"א 100 עלה ב-88.8% - אילו קרנות היכו את המדד ומי גבה דמי ניהול אך לא סיפק תשואה ? 
באחת השנים הטובות בבורסה ,  הצליחה קרן אחת להציג תשואה של 690% בעוד שקרן אחרת רשמה תשואה של 3.7% בלבד
שנת 2009 - אחת השנים הטובות בתולדות הבורסה הישראלית - הסתיימה בתשואות אדירות .  מדד תל אביב 100 עלה ב-88.8% ומדד תל אביב 25 עלה ב-74.9% .  מדד התל בונד 40 זינק ב-44.1%.מי שמבקש  " לקנות את המדד "  כלומר לקבל את תשואת המדד בלבד ,  נוהג לפנות לאפיק ניהול הכסף הפסיבי ובראשו ענף תעודות הסל .  לעומת זאת ,  מטרתן של קרנות הנאמנות היא להציג תשואה טובה יותר מהמדדים באמצעות בחירת המניות הטובות ביותר בכל מדד .  כדי לעשות זאת גובות הקרנות דמי ניהול .  קרן נאמנות שלא הצליחה להכות את מדד היחס ,  חוטאת למעשה לתפקידה שכן היא גבתה דמי ניהול אך לא סיפקה את הסחורה .  בשנת 2009 ,  שנת המניות ,  מי שהיה אגרסיבי יותר ,  הרוויח.מי השיג תשואה של כמחצית מהמדד ? תשע קרנות נאמנות הצליחו להכות השנה את מדד תל אביב 25 כלומר ,  להציג תשואה גבוהה מ-74.9% :  קרן כלל מעו"ף בריבוע  ( מנהלת 81.4 מיליון שקל )  הציגה תשואה אדירה של 182.6% מתחילת השנה ,  קרן מיטב 25 אגרסיבית  ( מנהלת 59.7 מיליון שקל )  עלתה ב-178.8% וקרן די.בי.אס מעו"ף  ( מנהלת 11 מיליון שקל )  עלתה ב-113.7%.לעומתן ,  קרן מרכנתיל 25  ( מנהלת 8.3 מיליון שקל )  עלתה רק ב-39.4% מתחילת השנה כלומר עלייה של רק כמחצית המדד .  קרן מנורה מבטחים ת"א 25 בינארית  ( מנהלת 103.9 מיליון שקל )  עלתה ב-42% בלבד ואקסלנס מעו"ף דפנסיבית הוסיפה 45.7% מתחילת השנה  ( מנהלת 30.7 מיליון שקל ) .כמעט כל הקרנות היכו את מדד תל אביב 100החדשות הטובות הן שמרבית הקרנות בקטגוריה הצליחו להכות ,  לעיתים בגדול ,  את מדד תל אביב 100 ולהציג תשואה גבוהה מ-88.8% .  בראש הטבלה קרן מנורה מבטחים ת"א 100 אגרסיבית  ( מנהלת 68.5 מיליון שקל )  עם תשואה פנומנלית של 240.9% .  אחריה ,  קרן מיטב מניות ת"א 100 פלוס  ( מנהלת 36 מיליון שקל )  עם תשואה של 209.1% והראל פיא ת"א 100 אגרסיבית  ( מנהלת 23.6 מיליון שקל )  עם תשואה של 146.6%.רק ארבע קרנות נכשלו בהצגת תשואה עודפת על פני המדד :  ישיר פוקוס 10 מניות  ( מנהלת 9.8 מיליון שקל )  עלתה ב-76.2% ,  אקסלנס ת"א 100  ( מנהלת 215.6 מיליון שקל )  עלתה ב-81.6% ,  כלל מסלול מניות  ( מנהלת 93.3 מיליון שקל )  עלתה ב-85.3% ופסגות ת"א 100  ( מנהלת 87.4 מיליון שקל )  עלתה ב-87.4%.כמעט כולן היכו את מדד ת"א 75מדד תל אביב 75 היה השנה אחד המדדים המעניינים ,  בעיקר הודות לגילוי הגז מול חופי חיפה על ידי החברות במדד .  ב-2009 זינק מדד תל אביב 75 ב-149.8% .  רק 9 קרנות נאמנות פועלות בקטגוריה זו ו-8 מהן היכו את המדד ובראשן מיטב ת"א 75  ( מנהלת 69.2 מיליון שקל )  עם תשואה של 194.7% .  הקרן היחידה בקטגוריה שמציגה תשואה נמוכה יותר היא פסגות ת"א 75  ( מנהלת 56 מיליון שקל )  עם 118.2%.מי היכה את הנדל"ן ? מדד מניות הנדל"ן אמנם זינק ב-2009 ב-125.2% אבל לא היה די בכך כדי למחוק צניחה של 79.7% בשנת 2008.גם בקטגוריה זו יש רק 9 קרנות נאמנות ורק אחת מהן נכשלה בהצגת תשואה עודפת :  אפריקה נדל"ן  ( מנהלת 11.2 מיליון שקל )  עלתה  " רק "  ב-82.4% .  בראש הטבלה ניצבת רמקו נדל"ן ותשתיות  ( מנהלת 19.8 מיליון שקל )  עם תשואה של 199.7%.הלהיט :  אג"ח חברותמדד התל בונד 40 אמנם עלה בשנת 2009 ב-44.1% אולם איגרות הקונצרניות היו אחד הלהיטים ב-2009 ,  בעיקר נוכח הירידות החדות בשנת 2008 שנבעו מחשש המשקיעים באשר ליכולת פירעון החוב של החברות.בקטגוריית קרנות נאמנות חברות והמרה בסיכון גבוה ,  נמצאת הקרן פסגות high yield ללא מניות  ( מנהלת 185.2 מיליון שקל )  עם תשואה של 142.6% ואחרי קרן הלמן אלדובי אג"ח קונצרני  ( מנהלת 33.4 מיליון שקל )  עם תשואה של 122.5%.הקרנות הגרועות בקטגוריה הן more אג"ח חברות  ( מנהלת 5.5 מיליון שקל )  עם תשואה של 53.4% ויובנק חברות לא מדורגות  ( מנהלת 35.8 מיליון שקל )  עם תשואה של 55.2%.הקרן הטובה ביותר השיגה 690.7%אם לשפוט על פי הישגי הקרנות המצטיינות ,  המשותף לכולן הוא היותן קטנות וזריזות :  קרן הנאמנות הטובה השנה היא הלמן אלדובי חוג הקוטב הצפוני  ( מנהלת רק 4 מיליון שקל )  שזינקה ב-690.7% .  אחריה כלל מסלול מניות גלובלית  ( מנהלת 2.9 מיליון שקל )  עם תשואה של 395.3% ואקסלנס צמודים קצרים  ( מנהלת 7.5 מיליון שקל )  עם 278.8%.קרן הנאמנות הגרועה ביותר השנה היא קרן פסגות אג"ח כללי  ( מנהלת 52.8 מיליון שקל )  שירדה ב-3.7% ורוטשילד מניות זהב  ( שמנהלת 2.7 מיליון שקל )  שאיבדה 2.7%.בתחתית הטבלה ניצבות גם הקרנות הכספיות שמטרתן להציג תשואה טובה יותר מהפק"מ הבנקאי הפשוט ואלה הניבו תשואות של 0.6%-1.3% .
 
ב-2009 מדד ת"א 100 עלה ב-88.8% - אילו קרנות היכו את המדד ומי גבה דמי ניהול אך לא סיפק תשואה ? 
באחת השנים הטובות בבורסה ,  הצליחה קרן אחת להציג תשואה של 690% בעוד שקרן אחרת רשמה תשואה של 3.7% בלבד

