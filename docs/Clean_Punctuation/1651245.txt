שיא בתיירות לישראל :  בחודש פברואר ביקרו בארץ 222 אלף תיירים - גידול של 46% לעומת אשתקד
שר התיירות : " צפוי מחסור בחדרי מלון ובמקומות האכסון בשנים הקרובות "
 הגידול בתיירות נמשך :  בחודש פברואר 2010 נרשם שיא לחודש זה ,  עם ביקורם של 220 אלף תיירים בישראל .  המדובר בגידול של 46% לעומת פברואר 2009 ,  12% לעומת פברואר 2008 ,  ו-4% מפברואר 2000 .  178 אלף מהמבקרים היו תיירים אשר שהו בישראל לפחות לילה אחד - עליה של 28% לעומת 2009 ו-3% בהשוואה לפברואר 2008.שר התיירות ,  סטס מיסז'ניקוב ,  שב והתריע היום על המחסור הצפוי בחדרי מלון ובמקומות האכסון בשנים הקרובות ,  נוכח מגמת הגידול בתיירות הנכנסת הצפוי להתגבר בחודשים ובשנים הקרובות .  לדבריו ,  נתוני התיירות הנכנסת בחודשים האחרונים מעודדים ומוכיחים כי פעולות השיווק של משרד התיירות נושאות פרי . " עם זאת ,  אני קורא ליזמים ולבעלי בתי המלון לנצל כבר היום את מנגנוני הסיוע של משרד התיירות לבניית מלונות חדשים ולהחזרתם לכשירות של מלונות שיצאו משימוש בעבר .  מחסור בחדרי מלון בעתיד ,  יפגע ביכולת קבלת תיירים בישראל ויגרום לאבדן של מיליונים רבים לקופת המדינה ",  אמר.בתוך כך החל המשרד בהיערכות לקבלת פניהם של עשרות אלפי המטיילים והתיירים הצפויים לפקוד את ישראל במהלך ימי הפסח והפסחא ברחבי הארץ .  בימים האחרונים החלה יחידת הביקורת במשרד בביצוע בדיקות בקרת איכות המוצר התיירותי והשירות לתייר באתרי התיירות והאטרקציות ,  בבתי המלון ובערים בהן צפויה תנועה ערה במהלך ימי החג .  לשכות משרד התיירות בערים ירושלים ,  נצרת ,  אילת ובנתב"ג יהיו פתוחות כסדרן במהלך ימי החג ויספקו שירות ומידע לתיירים ולנופשים הישראלים בנוגע לאטרקציות ,  סיורים ,  אירועים ,  פסטיבלים וכדומה .
 
שיא בתיירות לישראל :  בחודש פברואר ביקרו בארץ 222 אלף תיירים - גידול של 46% לעומת אשתקד
שר התיירות : " צפוי מחסור בחדרי מלון ובמקומות האכסון בשנים הקרובות "
 
