 " שרגא "  יוצא לדרך
ירחון תרבות וחיי לילה חדש מבית  " ידיעות תקשורת "  יופץ לראשונה ב-24 בדצמבר ,  בעריכת נועם גיל ,  סגן עורך ידיעות תל אביב
מגזין תרבות וחיי לילה חדש ,  בשם  " שרגא ",  יופץ ב-24 בדצמבר .  המגזין ,  מבית ידיעות תקשורת ,  ימותג תחת הסלוגן  " שרגא  זה כל הסיקור ",  יופץ אחת לחודש במרכז הארץ .
 הרעיון להוצאת מגזין בסגנון של  " שרגא "  מסתובב ב"ידיעות "  כבר זמן רב והתעכב פעם אחר פעם .  לפני מספר שבועות היה נראה שהיוזמה נזנחה סופית כשנשלחו הודעות לגורמים שהיו מעורבים בכתבות שיועדו לגיליון הראשון ,  כי הן לא ייצאו אל הפועל מאחר והמגזין כנראה לא ייצא לדרך .  כאמור ,  בסופו של דבר , " שרגא "  יופץ לראשונה בעוד כשבועיים .
" שרגא "  יכלול מדורים הקשורים בחיי התרבות ותרבות הפנאי בתל אביב והמרכז ,  כרוניקות וביקורות על אירועי תרבות ,  מדורי מוזיקה ,  אופנה ודי ג'ייז ,  תחת נושא ייעודי אחד שבו יתמקד כל גיליון .  לתפקיד עורך המגזין מונה נועם גיל ,  שימשיך במקביל בתפקידו כסגן עורך ידיעות תל אביב .
 לוואלה !  ברנז'ה נודע כי הגיליון הראשון של המגזין יוקדש לחגיגות השנה האזרחית החדשה ויכלול ,  בין היתר ,  רשימת רווקים מבוקשים ,  מסיבות סילבסטר בולטות וסרטים המיועדים לרווקים .
 טובית אלון ,  מנהלת מוספים מיוחדים ב-"ידיעות תקשורת ",  אישרה את הפרטים .

" שרגא "  יוצא לדרך
ירחון תרבות וחיי לילה חדש מבית  " ידיעות תקשורת "  יופץ לראשונה ב-24 בדצמבר ,  בעריכת נועם גיל ,  סגן עורך ידיעות תל אביב

