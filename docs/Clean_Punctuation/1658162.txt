אזהרת עסק חי לסקורפיו של שטיינמץ - הפסידה 400 מ' ש' בשנתיים
חברת ההתשתיות נמצאת בהסדר מול בעלי איגרות החוב להם היא חייבת כ-500 מיליון שקל
נמשכות הצרות בחברת התשתיות סקורפיו שבשליטת  ( 90% )  בני שטיינמץ :  רואי החשבון של החברה ,  שנמצאת בימים אלה במו"מ להסדר חוב מול הנושים ,  מזהירים כי החברה אינה עומדת באמות המידה הפיננסיות שלה כפי שנקבעו מול בנק מממן בישראל לו היא חייבת 374 מיליון שקל .  רואי החשבון מזהירים כי יכולתה של סקורפיו לעמוד בהתחייבויותיה בשנה הקרובה מותנית במימוש נכסים ,  קבלה ופריסת אשראי מתאגידים בנקאיים והגעה להסדר חוב מול מחזיקי איגרות החוב . " לאור אי הוודאות בקיום תכניות ההנהלה ,  הרי שעולים ספקות בדבר המשך קיומה של החברה כעסק חי ".  סקורפיו אינה נסחרת באמצעות מניות אלא רק באמצעות איגרות חוב שמציעות כיום תשואה של 43% - המבטאת את חוסר האמון של בעלי איגרות החוב ביכולתה של החברה לפרוע את חובותיה .  סקורפיו היא חברת תשתיות הפועלת בעיקר במזרח אירופה .  בינואר 2007 גייסה סקורפיו 516 מיליון שקל באמצעות הנפקת אג"ח .  סקורפיו צריכה להחזיר ב-12 החודשים הקרובים סכום של 490 מיליון שקל ועוד ריבית של 33 מיליון שקל .  עם זאת ,  קופתה ריקה ממזומנים והיא סובלת מגירעון של 250 מיליון שקל בהונה העצמי .  פירוש הדבר כי סך ההתחייבויות של סקורפיו גבוה ב-250 מיליון שקל מהנכסים שהיא מחזיקה .  סקורפיו פרצה בסערה בשנת 2007 המצויינת והציגה רווח נקי של 180 מיליון שקל .  עם זאת ,  200 מיליון שקל מסכום זה היו עבור עלייה בשווי הנדל"ן שהיא מחזיקה :  תקני החשבונאות הבינלאומיים ,  ifrs ,  דוגלים בהצגת השווי ההוגן של נכסים ופירוש הדבר כי החברה מזמינה הערכת שמאי עבור הנכסים שברשותה .  במידה וערך הנדל"ן עלה ,  רושמת החברה רווח וזאת למרות שכסף מזומן מתקבל רק כאשר הנכס נמכר .  ואכן ,  כבר ב-2007 הציגה החברה תזרים מזומנים שלילי של 274 מיליון שקל מפעילות שוטפת ,  כלומר היא לא הצליחה לייצר כסף מזומן  ( להבדיל מרווח חשבונאי על הנייר )  מפעילותה השוטפת .  המשבר הכלכלי ניכר היטב בדו"חות שכן בשנת 2008 ירדו הכנסותיה בחצי ל-190 מיליון שקל והיא הציגה הפסד של 93 מיליון שקל .  בשנת 2009 ,  מציגה סקורפיו הכנסות חשבונאיות שליליות שכן שווי הנדל"ן שהיא מחזיקה צנח ב-164 מיליון שקל .  הכנסותיה האחרות של סקורפיו  ( כ-100 מיליון שקל )  מגיעות בעיקר ממכירת 91 דירות ברומניה ומהכנסות מימון .  בשורה התחתונה מציגה סקורפיו הפסד של 313 מיליון שקל בכל 2009 .  דו"ח תזרים המזומנים  ( הבודק את כמות הכסף המזומן שמפיקה החברה מפעילותה השוטפת )  מראה כי בתוך 3 שנים שרפה הפעילות השוטפת כ-579 מיליון שקל וכילתה למעשה את הכסף שגייסה .  סקורפיו מסבירה כי התזרים השלילי נובע מכך שרוב הפרוייקטים של החברה נמצאים בשלבי פיתוח שונים וטרם התחילו להניב הכנסות משמעותיות .   עלות שכר הבכירים :  5.35 מיליון שקל  עלות העסקתם של 5 בכירי החברה הסובלת מהפסדים מתמשכים ,  הסדר החוב מול בעלי איגרות החוב ואזהרת  " עסק חי ",  הסתכמה ב-2009 ב-5.35 מיליון שקל .  עלות שכרו של היו"ר דוד גרנות הסתכמה ב-1.287 מיליון שקל ,  עלות שכרו של המנכ"ל שמעון מנחם הסתכמה ב-971 מיליון שקל ועלות שכרו של רון אבידן האחראי על הפעילות ברוסיה הסתכמה ב-884 אלף שקלים .  עלות שכרו של מנהל הפעילות באוקראינה אורי שוורץ הסתכמה ב-1.15 מיליון שקל ועלות שכרו של מנהל הפעילות ברומניה משה אגבי הסתכמה ב-1.056 מיליון שקל .
 
אזהרת עסק חי לסקורפיו של שטיינמץ - הפסידה 400 מ' ש' בשנתיים
חברת ההתשתיות נמצאת בהסדר מול בעלי איגרות החוב להם היא חייבת כ-500 מיליון שקל

