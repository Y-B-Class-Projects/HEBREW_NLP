וורן באפט :  גם תלמיד כיתה ג' מבין שכדאי להשקיע בסין
באפט אמר את הדברים בביקורו בסין עם ביל גייטס ;  הביקור נועד בין היתר לעודד בעלי עסקים לפילנתרופיה
המשקיע המיליארדר וורן באפט אמר כי הוא צופה הזדמנויות השקעה גדולות בסין - דבר אשר הופך את השוק בעל הצמיחה המהירה ביותר בעולם למקום הגיוני להשקיע בו ,  כך דיווחה בלומברג ." כמעט כל אחד ,  אפילו תלמיד כיתה ג' באמריקה ,  יכול לראות שכלכלת סין משגשגת ",  אמר באפט בתדרוך לעיתנאים בעיר צ'אנגשה הסינית ,  והוסיף : " השינוי שנעשה בכלכלת סין אינו דומה לשום דבר אחר שראינו בהיסטוריה ". באפט בן ה-80 מתמקד בהשקעות מחוץ לארה"ב לאחר שמוקדם יותר השנה רכש את חברת הרכבות ברינגטון נורתרן סנטה פה בעבור 27 מיליארד דולר - העסקה הגדולה שביצע מימיו .  באפט ביקר ביחד עם סגן יו"ר ברקשייר התאוויי ,  צ'רלס מונגר ,  במתקני יצרנית המכוניות הסינית byd - בבעלות חלקית של ברקשייר התאוויי .  בנוסף ,  באפט נפגש עם מובילי חברות מקומיים בסין ביחד עם ביל גייטס כדי לעודד פילנתרופיה ." סין היא כלכלה גדולה מאד ,  והיא רק תלך ותגדל ",  אמר באפט ,  והוסיף : " משמעות הדבר היא שיש כאן הזדמנויות גדולות להשקעה - הזדמנויות שברקשייר התאוויי מחפשת .  אנחנו צריכים לתת לסכומים גדולים של כסף לעבוד עבורנו - סין היא המקום ההגיוני לעשות זאת ",  אמר באפט.הרכישה הגדולה האחרונה של באפט מחוץ לארה"ב היתה של חברת ישקר הישראלית .  באפט שילם 4 מיליארד דולר ברכישת 80% מישכאר בשנת 2006 .
 
וורן באפט :  גם תלמיד כיתה ג' מבין שכדאי להשקיע בסין
באפט אמר את הדברים בביקורו בסין עם ביל גייטס ;  הביקור נועד בין היתר לעודד בעלי עסקים לפילנתרופיה

