מכבי חיפה רוצה את ביוואן פרנסמן
במועדון מתכוונים לפנות למכבי נתניה במטרה לצרף את הבלם בעונה הבאה .  לנצ'ה ההונגרי וסימיץ' הסרבי מועמדים להצטרף
וידאו :  אדריאן הרבשטיין .  עריכה :  רן צימט 
" אם נביא זר ,  נביא אחד כזה שישדרג את הקבוצה אבל לא יפגע בשחקנים הצעירים .  המטרה היא להביא שחקן חכם בחלק הקדמי ,  מתחת לחלוץ או באחד האגפים ,  שלא יבוא על חשבון גדיר ,  גולסה או רפאלוב ",  כך אמר הבוקר  ( רביעי )  מאמן מכבי חיפה אלישע לוי בנוגע למדיניות הרכש של הקבוצה בחלון ההעברות הנוכחי .  
בינתיים עלה שמו של אדם שאבו ,  שחקנה בן ה-22 של MTK בודאפשט ,  שמועמד להצטרף לקבוצה והוצע על ידי סוכן שחקנים ,  אך באלופה אמרו כי הסיכויים שיגיע נמוכים מאוד .  שני שמות נוספים הצפויים להגיע למבחנים הם לאסלו לנצ'ה ההונגרי וניקולה סימיץ' הסרבי .  
לנצ'ה  ( 21 ,  1.80 מ' )  הוא חלוץ הונגרי הנמנה על סגל נבחרת הונגריה הצעירה ,  ומשחק ,  כמו שאבו ,  עבור קבוצת MTK בודאפשט .  את העונה הנוכחית פתח בצורה מצוינת ,  כשהבקיע 9 שערים ב-12 המשחקים הראשונים שלו .  מדובר בחלוץ חזק ופיזי ,  עם טכניקה גבוהה ,  שחוזהו בקבוצה ההונגרית מתסיים בתום העונה הבאה .  
סימיץ  ( 28 ,  1.85 מ' )  הוא קשר התקפי שיכול לשחק גם כחלוץ ,  שמשחק בימים אלה בקבוצת OFK בלגרד .  סימיץ' החליף קבוצות רבות בסרביה במהלך השנים האחרונות ,  כאשר העונה יש לו חמישה שערים בעשרה משחקים .  
במכבי חיפה התעניינו לאחרונה גם באפשרות לרכוש את ביוואן פרנסמן ,  ולצרפו בעונה הבאה .  בקבוצה מתכוונים לפנות בקרוב למכבי נתניה בקשר לבלם הדרום אפריקאי .  גורם בכיר במועדון אישר הערב את הפרטים ואמר : " אנחנו מאוד מעוניינים בפרנסמן ומקווים לראות אותו בקבוצה בעונה הבאה ". 
בחיפה מתכוונים להציע לחלוץ מוחמד גדיר ,  שחתום לשנתיים נוספות בקבוצה ,  לחתום על חוזה ארוך טווח ,  כנראה לארבע שנים .  מי שצפוי לייצג את גדיר במשא ומתן הוא סוכן השחקנים דודו דהאן .  גדיר לא הגיע לאימון היום בטענה שהוא חולה ,  אך בקבוצה מעריכים שיהיה כשיר למשחק בשבת מול הפועל רעננה .  
שלומי ארבייטמן התאמן היום וגם הוא כשיר למשחק .  במצבו של בירם כיאל חלה הטבה ,  ונראה כי הוא יהיה כשיר למשחק .  הקשר טיאגו דוטרה ,  שנמצא בדרכו החוצה מהקבוצה ,  נטש שוב את האימון .  
על הנבחן הנוכחי ,  לבאן חמלדזה ,  אמר לוי : " נתנו לו כמה ימים כי הוא לא שיחק למעלה מחודש .  נבחן אותו מול רעננה בגביע הטוטו ואז נקבל החלטה לגביו ".  בהמשך התייחס לוי למועמדותו של החלוץ היהודי מפינלנד רוני פורוקארה עליו אמר : " הוא אכן מועמד ויש אנשים שמטפלים בזה .  אני מודע לכך שבעקבות החיזוק שחקנים ירצו לעזוב ,  אבל אין לנו כוונה לשחרר שחקנים ולהחליש את הקבוצה ,  אלא לחזק אותה .  אם אראה שחלק מהשחקנים לא יכולים לקבל הזדמנות ,  אולי נשחרר אותם כדי שיקבלו הזדמנות בקבוצות אחרות ". 
אתמול שוחח סוכן השחקנים גלעד קצב עם יעקב שחר בנוגע לקשר ישראל זגורי ,  וביקש ממנו שישחרר אותו להפועל פתח תקוה .  בהתאם לפרסום אתמול ,  שחר השיב כי זגורי יקבל דקות משחק רבות העונה .  הכוונה היא גם לבלם שי מימון ,  שקיבל הבטחה לשחק יותר .  בקבוצה הבהירו כי אין שום סיכום עם דקל קינן בנוגע להארכת החוזה .  כזכור ,  אתמול נפגש קצב עם שחר בנוגע לבלם ובמהלך הפגישה עלתה אפשרות שהבלם יעזוב לאירופה בתום העונה .
 עדכון ראשון :  11:26

מכבי חיפה רוצה את ביוואן פרנסמן
במועדון מתכוונים לפנות למכבי נתניה במטרה לצרף את הבלם בעונה הבאה .  לנצ'ה ההונגרי וסימיץ' הסרבי מועמדים להצטרף

