הראל ביטוח מפצחת את הסוד :  בנק ישראל משקיע את יתרות המט"ח בדולר ,  ביורו ,  בליש"ט ובדולר סינגפורי
מיכאל שראל מותח ביקורת על סירובו של בנק ישראל לחשוף היכן מושקע תיק המט"ח : " בנק ישראל חושש מביקורת על השקעות כושלות "
  >  >  לפני שבועיים פורסמה ב-themarker כתבה על ה"סוד הכלכלי הכי שמור בישראל "  - הרכב תיק יתרות המט"ח של בנק ישראל ,  המסתכם כיום ב-66 מיליארד דולר .  תיק המט"ח של בנק ישראל מנוהל בסודיות מוחלטת ,  ללא פירוט של היכן מושקעות היתרות .  ד"ר מיכאל שראל ,  ראש אגף מחקר וכלכלה בקבוצת הראל ,  ביקש לפצח את הסוד .  שראל השתמש בכלי ניתוח כלכליים-סטטיסטיים  ( אקונומטריים )  כדי לבחון את התשואות שהניב תיק יתרות המט"ח ,  וכך ניסה להסיק בדיעבד באילו מטבעות מושקע התיק .  הניתוח של שראל העלה כי תיק היתרות מושקע ,  ככל הנראה ,  בארבעה מטבעות עולמיים עיקריים :  בדולר  ( 41%-55% )  ,  ביורו  ( 25%- 34% )  ,  בלירה שטרלינג  ( 7%-8% )  ובדולר סינגפורי  ( 12%-17% )  .  לפי שראל ,  ייתכן שמדובר בקבוצת מטבעות מזרח-אסיאתיים - ולא רק בדולר הסינגפורי .  ההפתעה בניתוח של שראל היא ,  כמובן ,  הדולר הסינגפורי - שאינו אחד המטבעות המרכזיים בעולם .  מהניתוח עולה כי בנק ישראל מנסה לפזר את ההשקעה של יתרות המט"ח בכמה מטבעות כדי לא לסכן את התיק עקב נפילת ערכו של מטבע מסוים .  מהניתוח עולה עוד כי בנק ישראל מוכן לגלוש גם למטבעות פחות שכיחים ,  כמו הדולר הסינגפורי ,  אבל בסך הכל הבנק המרכזי  " דורך על קרקע בטוחה "  - ונשאר ממוקד בעיקר במטבעות המרכזיים והמקובלים .  ייתכן גם ששיקול נוסף בניהול יתרות המט"ח הוא התאמתן להרכב החוב של ישראל .  שראל סבור כי ניתן לפצח בדיעבד את הרכב תיק המט"ח בכלים סטטיסטיים ,  מה שמחריף את ביקורתו כלפי מדיניות העמימות של בנק ישראל בעניין .  לדבריו ,  הסירוב של בנק ישראל לחשוף את הרכב תיק יתרות המט"ח נובע ,  כנראה ,  בעיקר עקב חשש מביקורת ציבורית על דרך ניהול ההשקעות .  למשל , " ההחלטה להגדיל רכיב מטבעי אחד על חשבון מטבע אחר יכולה להתברר בדיעבד כטעות קשה אשר עלתה לציבור ממון רב ",  כותב שראל . " מובן שחשש זה הוא אמיתי ,  ואולם אין הוא יכול להצדיק חוסר שקיפות של גוף ציבורי הממומן מכספי ציבור ".  שראל מציין לשם ההשוואה את החשב הכללי במשרד האוצר הנוהג לפרסם באופן מלא את הרכב תיק החוב של ישראל - אף על פי שגם טעויות בהרכב תיק החוב או במועד הגיוס עלולות לבוא לידי ביטוי בהפסד ניכר לציבור .  אתמול פורסם ב-themarker כי לפי חוק בנק ישראל החדש ,  בנק ישראל יכול לגוון את הרכב ההשקעות של תיק המט"ח ולהיכנס גם להשקעה במניות ובאג"ח של חברות - ולא רק במט"ח או בפיקדונות בבנקים בחו"ל .  ההערכה היא כי בנק ישראל ישקול להשקיע אחוזים בודדים מהתיק בנכסים מסוכנים יותר - בשלב ראשון במדדי מניות מובילים בחו"ל ,  ורק בשלב שני גם באג"ח של חברות גדולות בעולם .
 
הראל ביטוח מפצחת את הסוד :  בנק ישראל משקיע את יתרות המט"ח בדולר ,  ביורו ,  בליש"ט ובדולר סינגפורי
מיכאל שראל מותח ביקורת על סירובו של בנק ישראל לחשוף היכן מושקע תיק המט"ח : " בנק ישראל חושש מביקורת על השקעות כושלות "
 
