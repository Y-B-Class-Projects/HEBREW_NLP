המסחר בוול סטריט נסגר בירידות
יום המסחר הראשון בשבוע בבורסת ניו יורק ננעל במגמה שלילית .  דאו ג'ונס איבד 0.4% מערכו ,  נאסד"ק נחלש ב-0.5% ו-S & P 500 ירד ב-0.6%
אחרי ראלי של ארבעה שבועות ,  נחתם יום המסחר הראשון בשבוע בוול סטריט בירידות .  דאו ג'ונס איבד 0.4% ל-10,812 נקודות ,  נאסד"ק ירד ב-0.5% ל-2,370 נקודות ו-S & P 500 נחלש ב-0.6% לרמה של 1,142 נקודות . 
" הכלכלה העולמית תסבול ממשברים נוספים בעשור הקרוב ,  היות שהרפורמות הפיננסיות לא מתקדמות בכיוון הנכון ולא מספיק נעשה ",  כך הזהיר הכלכלן נוריאל רוביני מאוניברסיטת ניו יורק ,  אשר נודע בכך שצפה את המשבר הכלכלי כבר ב-2006 .  לדברי רוביני ,  גם אם הכלכלה העולמית לא תיפול למיתון חוזר ,  עדיין יורגשו זעזועים .   בנקים מרכזיים ברחבי העולם וקרן המטבע הבינלאומית מכרו ב-12 החודשים שהסתיימו ב-26 בספטמבר 94.5 טונות זהב - כך דיווחה מועצת הזהב העולמית .  מדובר בירידה של 40% לעומת השנה שעברה ,  ובהיקף הנמוך ביותר מאז 99' ,  אז נכנס לתוקפו הסכם המגביל את מכירת הזהב על ידי בנקים מרכזיים .
 וול מארט ,  הקמעונאית הגדולה בעולם ,  מעוניינת לרכוש את חברת מאס-מארט הדרום אפריקאית ב-29.8 מיליארד ראנד  ( 4.2 מיליארד דולר )  בעסקה שתוסיף לה 290 חנויות ב-13 מדינות באפריקה .  מאס-מארט ,  רשת סיטונות המזון ומוצרי הצריכה הגדולה בדרום אפריקה ,  קיבלה הצעה לא מחייבת מוול מארט ,  שעשויה להוביל להצעה במזומן של 148 ראנד למניה ,  פרמיה של 9.8% על מחיר הסגירה של המניה ביום חמישי .  
יוניליוור יצרנית המזון ומוצרי הסבון השנייה בגודלה בעולם ,  הודיעה היום כי תרכוש את אלברטו קולבר ,  יצרנית מוצרי טיפוח השיער ,  ב-3.7 מיליארד דולר במזומן .  הרכישה תוסיף לחברה בין היתר את המותגים VO5 ונקסוס ,  ותהפוך אותה ליצרנית הגדולה בעולם של מייצבי שיער ,  השנייה בגודלה בעולם של מוצרי שמפו והשלישית בעולם בתכשירי עיצוב שיער .
 
המסחר בוול סטריט נסגר בירידות
יום המסחר הראשון בשבוע בבורסת ניו יורק ננעל במגמה שלילית .  דאו ג'ונס איבד 0.4% מערכו ,  נאסד"ק נחלש ב-0.5% ו-S & P 500 ירד ב-0.6%

