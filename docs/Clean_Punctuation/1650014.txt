בורסות אירופה עולות לקראת דו"ח התעסוקה האמריקאי ;  לונדון ,  פרנקפורט ופאריס עולות ב-0.3%
מגזר הבנקים מוביל את העליות ;  מניית ברקליס מוסיפה 1.5% ;  דויטשה בנק עולה ב-0.7%
המסחר בבורסות אירופה נפתח בעליות שערים לקראת דו"ח התעסוקה האמריקאי שצפוי להתפרסם מאוחר יותר היום ,  ובעקבות העליות שנרשמו היום באסיה ואתמול בוול סטריט .  בורסות לונדון ,  פרנקפורט ופאריס עולות ב-0.3%.בבורסת אסיה נרשמו היום עליות שערים .  בורסת טוקיו עלתה ב-2.2% ומדד msci אסיה פאסיפיק עלה ב-0.9% ,  על רקע הירידה במספר דורשי העבודה בארה"ב ,  הנפקת האג"ח המוצלחת של יוון והספקולציות כי הבנק המרכזי של יפן יגדיל את אמצעי הרחבת האשראי במשק.את העליות באירופה מוביל מגזר הכרייה ,  בהובלת חברת הכרייה אקסטרטה שעולה ב-0.9% ,  לאחר שהודיעה כי חתמה על חוזה למכירת נכסים בקולומביה לחברת גלנקור .  גם במגזר הבנקים נרשמות עליות שערים :  מניית ברקליס מוסיפה 1.5% ,  מניית hsbc עולה ב-0.4% ומניית דויטשה בנק מתחזקת ב-0.7%.ביטחון המשקיעים בעולם גבר לאחר שנתון מספר תביעות האבטלה בארה"ב ,  שפורסם אתמול ,  ירד משיא של שלושה חודשים ,  ונסך אופטימיות לקראת דו"ח התעסוקה שיתפרסם היום .  ממשלת יוון הודיעה כי הנפקת האג"ח אתמול עוררה ביקוש גבוה פי שלושה מההיצע ,  וכי מכרה אג"ח ל-5 שנים בסך 5 מיליארד יורו בריבית של 6.3% .
 
בורסות אירופה עולות לקראת דו"ח התעסוקה האמריקאי ;  לונדון ,  פרנקפורט ופאריס עולות ב-0.3%
מגזר הבנקים מוביל את העליות ;  מניית ברקליס מוסיפה 1.5% ;  דויטשה בנק עולה ב-0.7%

