מוחמד אל-אריאן :  הראלי בשוק המניות הוא כמו עלייה ברמת הסוכר - מרגיש טוב ,  אבל לא בר קיימא
מנכ"ל פימקו :  שיעור האבטלה יישאר גבוה מ-8% גם בסוף 2010 ;  כלכלת ארה"ב תדשדש במשך שנים
העליות החדות בשוק המניות האמריקאי ,  שזינק ב-66% מאז מארס ,  הן  " כמו עלייה ברמת הסוכר .  ההרגשה טובה ,  אבל היא לא תימשך לזמן רב "  - כך אמר מנכ"ל חברת ניהול הקרנות פימקו ,  מוחמד אל-אריאן ,  בראיון לרשת הטלוויזיה האמריקאית abc.אל-אריאן העריך כי כאשר העליות בשוק המניות בארה"ב יסתיימו ,  מדד s & p 500 ייפול ב-10% בתוך שלושה או ארבעה שבועות ויגיע לרמה של מתחת ל-1,000 נקודות .  עם זאת ,  סירב אל-אריאן להעריך מתי יחלו הנפילות .  שיעור האבטלה בארה"ב ,  העומד על 10% כיום ,  יישאר ברמה הגבוהה מ-8% גם בסוף 2010 ,  אמר אל-אריאן ,  והתמ"ג האמריקאי יצמח ב-2% בממוצע בשנים הקרובות.אל-אריאן הוסיף כי חלקו הגרוע ביותר של המשבר אמנם עבר ,  ככל הנראה ,  אך ההתאוששות לא תוכל להיות בת קיימא לפני שהצריכה הפרטית תשוב לעלות .  עם זאת ,  אל-אריאן לא צופה כי הדבר יקרה בדור הקרוב ,  בשל הנטייה הגוברת של האמריקאים לחסוך .  בהלת החסכונות ,  בנוסף למסים גבוהים יותר ורגולציה מחריפה ,  יגבילו את הצמיחה האמריקאית במשך שנים ,  אמר אל-אריאן . " אני לא אופטימי או פסימי ,  אני ריאליסטי ",  אמר אל-אריאן .
 
מוחמד אל-אריאן :  הראלי בשוק המניות הוא כמו עלייה ברמת הסוכר - מרגיש טוב ,  אבל לא בר קיימא
מנכ"ל פימקו :  שיעור האבטלה יישאר גבוה מ-8% גם בסוף 2010 ;  כלכלת ארה"ב תדשדש במשך שנים

