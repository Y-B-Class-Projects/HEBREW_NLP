הוליווד סגרה את הארנק בפני המועמדות הרפובליקאיות בקליפורניה
שחקנים ומפיקים רבים הידועים בתמיכתם במפלגה הרפובליקאית לא תרמו למועמדות מג ויטמן וקרלי פיורינה
אם מג ויטמן וקרלי פיורינה יזכו בבחירות בקליפורניה ,  הוליווד לא תככב ברשימת התודות שלהן .  ויטמן ,  לשעבר מנכ"לית אי-ביי המתמודדת על משרת המושל בבחירות שייערכו מחר ,  ופיורינה ,  לשעבר מנכ"לית hp המתמודדת על מושב בסנאט ,  עמדו בפני אתגרים רבים לקראת הבחירות ,  אך אחד הדברים שהקשו עליהן היה חוסר ההתערבות היחסי מצד אנשי תעשיית הבידור הרפובליקאים.האתר thewrap פרסם את רשימת התורמים הבולטים מתעשיית הבידור לשתי המועמדות ,  אשר מסתכמת בשלושה בלבד לפיורינה וכ-25 לויטמן - רשימות חיוורות למדי בהשוואה למועמדים הדמוקרטים ג'רי בראון וברברה בוקסר.בין התורמים הבולטים למסע הבחירות של ויטמן נמצאים ,  למשל ,  איש העסקים הישראלי לשעבר חיים סבן ,  שתרם 25,900 דולר למועמדת ,  ומייקל ליינטון ,  יו"ר ומנכ"ל אולפני סוני ,  שתרם 15,900 דולר לויטמן .  עם זאת ,  מציין thewrap כי השניים תרמו סכומים גדולים יותר למתמודדים הדמוקרטים .  לפיורינה תרם סופר רבי המכר דין קונץ.שחקנים ומפיקים רבים הידועים בתמיכתם במפלגה הרפובליקאית ,  כמו ג'רי ברוקהיימר ,  גארי סיניז וג'ון ווייט ,  בחרו הפעם לא להתערב במערכת הבחירות בקליפורניה ,  והעדיפו לתרום למועמדים רפובליקאים ממדינות אחרות ,  כמו המועמד לסנאט ממדינת אילינוי מארק קירק או הסנטור ממסצ'וסטס סקוט בראון.ברשימת התורמים ההוליוודיים לג'רי בראון ,  המועמד הדמוקרטי לתפקיד המושל אשר כבר כיהן פעמיים בתפקיד מושל קליפורניה ניתן למצוא שמות גדולים יותר וסכומים מכובדים יותר .  סטיבן ספילברג ,  למשל ,  תרם 38 אלף דולר לבראון ,  בעוד שאשתו ,  קייט קפשאו-ספילברג ,  תרמה סכום זהה .  הבמאי רוב ריינר תרם 30 אלף דולר ,  דיוויד גפן ,  מפיק הקולנוע ומייסד חברת התקליטים הנושאת את שמו ,  תרם 38,800 דולר ,  ומפיק הסרטים סטיב בינג תרם 51,800 דולר .
 
הוליווד סגרה את הארנק בפני המועמדות הרפובליקאיות בקליפורניה
שחקנים ומפיקים רבים הידועים בתמיכתם במפלגה הרפובליקאית לא תרמו למועמדות מג ויטמן וקרלי פיורינה

