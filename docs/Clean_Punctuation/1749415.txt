עובדים בשחור
בבית ,  במשרד ,  בפגישת עסקים או בערב מול הים  ?  צרכני הקפה הכבדים מוציאים עליו מאות שקלים בחודש ,  ומודים כי לעתים אינם מסוגלים לתפקד בלי לגימה מהמשקה השחור  ?  בשבוע שבו זינקו מחירי הקפה בעולם לשיא ,  שלושה מכורים החליטו להתוודות בפני המצלמה
קפה בחברותא עו"ד גדעון פישר איזה קפה ?  הפוך בלי קצף דל שומן .  אם אני במילואים ,  קפה בוץ .  כמה אתה מוציא בחודש על קפה ?  כ-400 שקל .  כמה כוסות אתה שותה ביום ?  שלוש-ארבע .  יש מכונת קפה בבית או במשרד ?  יש מכונת קפה גם בבית וגם במשרד .  את מכונת הקפה בבית אני מפעיל רק כשאני מארח חברים - ואז אנחנו נהנים מההכנה ביחד .  המכונה במשרד מיועדת לישיבות עם לקוחות ושותפים עסקיים .  למה אתה שותה ?  בשביל החברותא .  כמו שלא מעשנים סיגר לבד ,  כך אני לא שותה קפה לבד .  מתי אתה שותה ?  אני מתחיל או מסיים את היום בבית קפה בסי אנד סאן מול הים .  חוץ מזה במשך היום יש לי הרבה פגישות עבודה - ובהן אני מנצל את ההזדמנות ושותה עם הלקוחות .  יש לך מקום קבוע לשתות את הקפה ?  בסיטרה או בטורקיז ,  בסי אנד סאן .  אתה מקיים פגישות בבתי קפה ?  אם לקוחות שלי מבקשים להיפגש אתי מחוץ למשרד ,  אני יושב אתם על כוס קפה לפגישה אישית יותר בבית קפה .  מה יקרה אם תיאלץ לוותר על הקפה או להפחית בכמות ?  אני יכול להפסיק מתי שאני רוצה .  כשאני עם עצמי לבד ,  אני לא שותה .  לא נוגעת בנס שרון גוזמן ,  סמנכ"לית שיווק של רשת ילדותי איזה קפה :  רק קפה מגורען .  לא נוגעת בקפה נמס רגיל .  יש לי בבית מכונה שטוחנת פולי קפה ,  ובדרך כלל אני מכינה הפוך .  גם בבתי קפה אני מזמינה קפה טחון .  מרגישים את הבדל בטעם .  כמה את מוציאה בחודש על קפה ?  כ-400 שקל .  כמה כוסות קפה את שותה ביום ?  שלוש .  בימים שאני ממש עייפה זה יכול להגיע לחמש כוסות - אבל אני ממש מנסה להגביל את עצמי .  יש מכונת קפה בבית או במשרד ?  יש לי בבית מכונה שטוחנת את הפולים ומקציפה חלב .  קניתי אותה בגלל אהבתי לקפה .  בעבודה אין לנו מכונה - שותים רק נס קפה .  כשאין לי ברירה אני שותה את זה ,  אבל אני מעדיפה לקנות קפה בטייק-אווי באחד מבתי הקפה ליד העבודה ,  כך שלפחות פעם ביום אני שותה קפה בחוץ .  למה את שותה ?  לפעמים אני שותה כשאני עייפה ,  והקפה עוזר לי להתעורר .  לפעמים סתם בא לי לשתות כי זה טעים .  אני לא שותה משקאות קלים - רק מים או סודה - וקפה זה הפינוק שאני מרשה לעצמי .  למרות זאת ,  אני מגבילה את עצמי בגלל הקפאין ובגלל הקלוריות .  מתי את שותה ?  אני פותחת את הבוקר עם קפה .  אחר כך שותה אחר הצהריים או בערב .  זה משתנה מדי יום ,  בהתאם ללו"ז שלי .  את מקיימת פגישות בבתי קפה ?  תלוי איזו פגישה ומה האווירה שדרושה .  לפעמים צריך סביבה אינטימית ,  ולא של בית קפה .  אפגש שם עם אנשים שאתם אני בקשר שוטף .  מה יקרה אם תיאלצי לוותר על הקפה או להפחית את הכמות ?  אם אצטרך ,  אוכל לוותר על הקפה - אבל זה יהיה לי קשה .  אני מאמינה שאני לא ארד לפחות מכוס אחת ביום של קפה הפוך .  שותה בשביל האנרגיות אלון מוליאן ,  מנכ"ל חברת האינטראקטיב טוויסטד איזה קפה שותה ?  נמס ,  אספרסו קצר ,  הפוך ,  קפה שחור עם הל ללא סוכר .  כמה אתה מוציא בחודש על קפה ?  יותר מ-500 שקל .  כמה כוסות אתה שותה ביום ?  שש .  יש מכונת קפה בבית או במשרד ?  יש לי מכונה בבית ,  ואפילו מכשיר להקצפת החלב בנפרד שקיבלתי ליום ההולדת מחברה שיודעת כמה אני אוהב קפה .  גם במשרד אני מבקש מהמזכירה להכין לי קפה מהמכונה כי הוא חריף יותר .  מקפה רגיל ,  וזה מה שחשוב לי .  למה אתה שותה ?  בימי עבודה רגילים אני שותה קפה בשביל האנרגיות .  אני לא יכול בלעדיו .  אני מרגיש את ההשפעה שלו עלה גוף שלי - זה מחדד ומפקס אותי ,  ונותן לי כוח .  מתי אתה שותה ?  אני חייב להתחיל את הבוקר עם נס קפה חזק ללא סוכר - מגורען ,  רגיל ,  הכי פשוט .  אני שותה אותו בכוס גדולה עם העיתון - זה טקס הבוקר שלי .  אחר כך אני עושה אימון כושר ,  ואז מכין לי כוס קפה נוספת מהמכונה בבית - כך שבעצם אני שותה שתי כוסות על הבוקר ,  בהפרש של שעה זו מזו .  במהלך היום ובסוף הארוחה אני שותה אספרסו קצר .  בסופי שבוע אני שותה קפה שחור עם הל .  אתה מקיים פגישות עבודה בבתי קפה ?  אני משתדל לקיים את מרבית הפגישות במשרדים שלנו ,  שנראים ממש כמו סלון ביתי .  ברוב המקרים הקפה שהמזכירה מכינה לי יהיה מהמכונה ,  כי הוא יותר חריף ואני צריך דברים חזקים .  מה יקרה אם תיאלץ לוותר על הקפה או להפחית את הכמות ?  אני מנסה לעשות זאת בחופשות - לרדת לשתי כוסות קפה ביום :  אחת בבוקר ואחת אחר הצהריים .  בימי עבודה רגילים זה בלתי אפשרי .
 
עובדים בשחור
בבית ,  במשרד ,  בפגישת עסקים או בערב מול הים  ?  צרכני הקפה הכבדים מוציאים עליו מאות שקלים בחודש ,  ומודים כי לעתים אינם מסוגלים לתפקד בלי לגימה מהמשקה השחור  ?  בשבוע שבו זינקו מחירי הקפה בעולם לשיא ,  שלושה מכורים החליטו להתוודות בפני המצלמה

