שופרסל רוצה נתח משוק של 7 מיליארד שקל בשנה
הרשת פנתה לכמה מחלבות והציעה להן לייצר בעבורה את המותג הפרטי בתחום החלב ,  במטרה לנגוס בנתח של היצרניות הגדולות  ?  ההערכות הן כי הרשת תייצר בתחילה בעיקר מוצרים בסיסיים
 >  >  לאחר שהגיעה לנתח שוק של 10% וליותר מ-1,000 מוצרים במותג הפרטי ,  נערכת שופרסל לקרב הבא :  רשת המזון הגדולה בישראל מתכננת להיכנס לקטגוריית מוצרי החלב תחת המותג הפרטי שהיא משווקת - כך נודע ל-themarker .  הרשת פנתה לכמה מחלבות ובדקה אם תוכל לשתף עמן פעולה בעניין .  מדובר בקטגוריה סבוכה עם חסמי כניסה גבוהים ,  ולכן ההערכות הן ששופרסל לא תיכנס אליה לפני 2011 .  שוק החלב ,  שהיקף המכירות שלו הוא 7 מיליארד שקל בשנה ,  כולל שלוש שחקניות עיקריות :  השחקנית הגדולה היא תנובה עם נתח שוק של כמעט 60% ;  אחריה שטראוס עם כ-23% ;  וטרה עם כ-8% - לפי נתוני סטורנקסט בינואר עד אוקטובר 2009 .  לדברי מקורות בענף ,  האפשרות כי תנובה או שטראוס ישתפו פעולה עם שופרסל וייצרו בעבורה את המותג היא קלושה עד בלתי אפשרית .  לפי ההערכות ,  שטראוס ותנובה לא יסייעו לשופרסל לפתח מותג פרטי - שיבוא על חשבונן .  בענף סבורים כי הגיוני יותר ששופרסל תחבור לטרה ,  שהיא השחקנית השלישית בגודלה בקטגוריה .  ואולם מקורבים לטרה ,  שבבעלות החברה המרכזית למשקאות ,  אמרו כי ככל הנראה היא לא תירתם למהלך .  אפשרות נוספת שנבחנת על ידי שופרסל היא לחבור לאחת המחלבות הקטנות יותר ,  או להקים מחלבה בעצמה - מהלך יקר ומסובך שהוא האופציה האחרונה בעבור הרשת .  סביר להניח כי שופרסל תיכנס לקטגוריה בתחילה עם מוצרים בסיסיים בלבד ,  כגון חלב ,  גבינה לבנה וחמאה .  השקת המוצרים שדורשים ייצור מורכב יותר ,  כמו יוגורטים ומעדנים ,  תיעשה בשלב מאוחר יותר ,  אם בכלל .  הקרב על המדפים שופרסל השיקה את המותג הפרטי באוקטובר 2006 .  הרשת קידמה את המותג הפרטי שלה באגרסיביות ,  וכיום הוא המותג הפרטי הגדול מבין רשתות השיווק .  לרשת שופרסל כ-1,000 מוצרים במותג פרטי ,  שנתח המכירות שלהם ברשת הוא כ-10% .  בין המוצרים שמציגה שופרסל תחת המותג הפרטי נמנים מים מינרליים ,  קפה טורקי ,  שימורים ,  מיצים ,  פסטות ואורז .  בחלק מהקטגוריות שבהן פועלת שופרסל עם מותג פרטי היא הצליחה לתפוס נתח משמעותי מהשוק .  כך למשל ,  בקטגוריית הפסטה היא מחזיקה בנתח של כ-12% ,  ובקטגוריית המלפפונים והזיתים  ( שימורים )  היא מחזיקה בנתח של כ-16% .  על אף ששוק החלב הוא סבוך ומורכב ,  מדובר בשוק ששופרסל לא יכולה לוותר עליו .  שופרסל מחזיקה יותר מ-20% משוק המזון ,  והיקף המכירות של שוק החלב הוא כ-7 מיליארד שקל בשנה - כלומר ,  שופרסל אחראית למכירות של של 1.4 מילארד שקל בשנה בתחום החלב .  ככל הנראה ,  בכוונת שופרסל לנגוס בנתחי השוק של יצרניות החלב הקיימות ולהגיע להכנסות של מאות מיליוני שקלים .  כניסה של שופרסל לשוק החלב תפתח חזית מול ספקים נוספים .  מול שטראוס כבר פתחה שופרסל חזית כשהשיקה באחרונה טבלאות שוקולד שמתחרות במותג פרה ,  וכעת תפתח חזית משמעותית גם מול תנובה וטרה .  היצרנים ,  שדואגים גם כך מכוחה הגובר של שופרסל ,  פנו באחרונה לרשות להגבלים עסקיים בסוגיית סידור המדפים של שופרסל .  הרשת הודיעה כי תחל לסדר את המדפים בעצמה ,  ולא על ידי הספקים ,  כנהוג כיום .  בתגובה ,  הודיע איגוד המזון של התאחדות התעשיינים ,  שבראשו עומד מנכ"ל קבוצת שטראוס גדי לסין ,  כי המהלך אינו מקובל ,  בין השאר בשל החשש ששופרסל תנצל את סידור המדפים כדי לתת עדיפות למוצרי המותג הפרטי שהיא משווקת .  לדברי לסין ,  בימים אלה עובד איגוד המזון על נוסח בקשה לרשות להגבלים עסקיים להכריז על שופרסל כמונופול .  בינתיים פנה האיגוד לרשות להגבלים עסקיים בבקשה שתאשר לו לנהל משא ומתן על סידור המדפים מול שופרסל כגוף אחד .  שוק החלב ירד ב-0.4% שוק החלב ספג פגיעה ב-2009 ואיבד 0.4% מהיקף המכירות - כשירד מ-7 מיליארד שקל ב-2008 ל-6.9 מיליארד שקל ב-2009 .  תנובה רכבה על גבי המיתון באמצעות חוזקה במוצרים בסיסיים ,  והגדילה את נתח השוק שלה מ-57.7% ב-2008 ל-58.5% ב-2009  ( לפי נתוני סטורנקסט ,  נתח שוק כספי לינואר עד אוקטובר 2009 )  .  גם טרה רשמה גידול בנתח השוק שלה מ-7.7% ב-2008 ל-8.3% ב-2009 .  שטראוס היתה השחקנית היחידה מבין שלוש השחקניות שירדה בנתח השוק מ-24.4% מ-2008 ל-23.1% ב-2009 .  בשופרסל סירבו להגיב לידיעה .
 
שופרסל רוצה נתח משוק של 7 מיליארד שקל בשנה
הרשת פנתה לכמה מחלבות והציעה להן לייצר בעבורה את המותג הפרטי בתחום החלב ,  במטרה לנגוס בנתח של היצרניות הגדולות  ?  ההערכות הן כי הרשת תייצר בתחילה בעיקר מוצרים בסיסיים

