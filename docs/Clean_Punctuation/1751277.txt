דיו חיוור :  על הספר החדש של הרלן קובן
אפילו אם אתם לפני טיסה ארוכה ,  עדיף שתשאירו את מהלך מוטעה ,  החדש של הרלן קובן ,  בחנות הספרים - בהנחה שאתם אוהבים גיבורים עם אישיות ,  כמובן .  לילך וולך דיילת קרקע
ספרי מתח נועדו לאנשים שלא מזלזלים בהם  לאלו שלא חושבים שמדובר בבזבוז זמן ,  בגילטי פלז'ר או בקשקושים שמכילים אלימות רק לשם אלימות ;  לאלו שאינם סנובי ז'אנרים אלא מאמינים שספרים ,  כמו אוכל ,  יכולים לבוא בכל מיני טעמים ,  צורות וערך קלורי .  ועדיין  יש ספרי מתח שיגרמו לכם ללקלק את השפתיים בהנאה גם אחרי שהמעדן הסתיים ויש כאלו שאחרי העמוד האחרון תדחו מעליכם את הספר בשאט נפש כמו אחרי יותר מדי ממתקים .
" מהלך מוטעה ",  השביעי מבין 19 ספרי המתח שכתב הרלן קובן ,  הוא למעשה הספר החמישי בסדרת הספרים שבמרכזם עומד סוכן הספורטאים מיירון בוליטר .  בתחילת הספר מכיר בוליטר  בעל העבר המעורפל באפ.בי.איי ,  עליו נרמז בספר רק בהערת אגב רפה המשולה למשיכת כתף  את ברנדה ,  ספורטאית יפהפייה ומוכשרת  ( ושחורה  כן ,  כן ,  שחורה !  ,  כמו שייאמר עוד פעמים רבות לגבי כל הדמויות כהות העור שמאכלסות את הספר ,  והשאלה היא אם מדובר בעניין לא פתור של הגיבור או שמא של הסופר עצמו )  .  לאחר ההיכרות ביניהם ,  בוליטר מסכים מסיבה לא מוצדקת דיה לערב עצמו ,  תוך כדי סיכון עצמי ,  בפרשיית היעלמות אביה של ברנדה ,  אותו הכיר בנעוריו .
 מכיוון שכל תפנית נוספת ב"מהלך מוטעה "  מובילה לגילויים חדשים הנוגעים לפרשה שהולכת ומסתבכת ושולחת הסתעפויות עד לעבר המשפחתי האפלולי של ברנדה  לא נעסוק בספוילרים .  יתרה מזאת ,  לאיש אין ספק שקובן הוא מומחה בטוויית עלילות דחוסות ומרובות פרטים .  עד כשי כך שלפעמים הקריאה בספריו דומה לצעידה בתוך דבש סמיך  דמויות חדשות מרימות ראשן ופרטי עבר זעירים מתערבבים בהווה המורכב ממילא .  אלא שבתוך כל זה ,  קובן גם עושה כל דבר אפשרי כדי לתת את התחושה שהוא  " סופר "  של ממש ולא רק עוסק בפרוזה של B-Movies .
 הבעיה היא שלעומת סופרים כקייט אטקינסון  ( "מקרים אבודים ",   " מתי כבר יהיו חדשות טובות ")  או סטיג לרסן  ( "נערה עם קעקוע דרקון "  וכל טרילוגיית  " מילניום ")  ,  קובן מתייחס לדמויות שלו באותה תשומת לב שילד המשחק בבובות גיבורי-על מקדיש לפיתוח אופיין .  הפונקציונליות של הדמויות ב"מהלך מוטעה "  כמעט שהופכת את הספר לקומדיה והשטיחות שלהן מונעת כל אפשרות להזדהות איתן .  
קובן ככל הנראה מסרב להבין שבעידן תרבותי שמושתת על מודעות עצמית יתרה ועל חשיפת המנגנון המפעיל את מופע הקסמים ,  מתוך הבנה שצרכני התרבות השתכללו והם מוצפים גירויים ,  אין מקום לדמות הגיבור ההיפר-גברי שמגחך אל פני המוות .  שכן ,  מיירון בוליטר הוא בדיוק מין גיבור כזה :  הוא זורק משפטים שנונים אל מול בריונים שתוקעים לו אקדח בפרצוף ומתלוצץ עם שוטרים מאיימים במשפטים כמו  " יש לך שאריות מזון בשפם .  זה נראה כמו חביתה מקושקשת ".  באופן כללי ,  כל משפט שלישי שיוצא מהפה של גיבור  " מהלך מוטעה "  הוא בדיחת סטגדיש שאפשר לשמוע אחריה את תוף הסנר מהדהד .  בטח בעולמו של קובן זה נחשב לסופר קו ? ל ,  אבל ב-2010 זה נשמע כמו פרק מביך מ"בלשים בלילה ". 
קחו ,  לדוגמא את הקטע הבא : 
" נצטרך להרוג אותו .  אין ברירה ." "להרוג את הבן של פרנק אייק ?  אפילו אתה לא תצליח להישאר בחיים אם תעשה דבר כזה.וין חייך . " אתה יודע שאני אוהב אתגרים ." 
דיאלוגים מסוג זה מעוררים חוסר נוחות בין היתר בשל העובדה שמדובר בשני אזרחים ,  חסרי כל תוקף הרתעתי יותר ממני או מכם ,  שמשום מה  בלית ביטוי מדויק מזה  חיים בסרט .  ובכלל ,  כל המעורבות היתרה במה שאמור להיות עניין משטרתי לחלוטין מעוררת שוב ושוב את התמיהה  אין לאנשים האלו עבודה ?  אמיתית ? 
קובן ,  כמו בספריו האחרים ,  לא עושה שום מאמץ יוצא דופן כדי לגשר מעל הפער הלא מציאותי ולשמר את השהיית הספק ההכרחית בכל מה שנוגע לספרי מתח .  המוטיבציה של הגיבורים לא מספיק חזקה ,  הקלילות האגבית שבה הם נוטלים סיכונים מופרכת עד נענוע הראש בחוסר אמון ,  וחוסר העניין שלהם בתוצאות מעשיהם אבסורדי ממש .  
כך ,  במציאות שבה מתורגמים ספרי מתח משובחים ממנו ," מהלך מוטעה "   ( או הרלן קובן כסופר בכלל )  הוא ממש לא תו תקן לחוויה המענגת לחלוטין שמפגש בין דמויות סוחפות לעלילה בלשית מתוחכמת יכול לספק .  את ספר הזה תוכלו להרגיש בנוח להשאיר במקומו על מדף הספרים בחנות ,  אפילו עם אתם בסך הכל מחפשים ספר טיסה .  ואילו לחובבי הז'אנר האמיתיים ,  שרוטטים מהתרגשות אל מול ספר מתח חדש ,  מגיע יותר מהתעוקה שמתעוררת לאחר הלעטה עצמית במזון לא איכותי .
 

דיו חיוור :  על הספר החדש של הרלן קובן
אפילו אם אתם לפני טיסה ארוכה ,  עדיף שתשאירו את מהלך מוטעה ,  החדש של הרלן קובן ,  בחנות הספרים - בהנחה שאתם אוהבים גיבורים עם אישיות ,  כמובן .  לילך וולך דיילת קרקע

