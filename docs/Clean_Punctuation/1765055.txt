ליגת האלופות :  ארסנל עלתה לשמינית הגמר
שלב הבתים בליגת האלופות הסתיים בערב מנומנם .  ארסנל בשמינית הגמר אחרי 1:3 על פרטיזן .  גם רומא עלתה .  שלושער לבנזמה ב-0:4 על אוקזר .  מארסיי - צלסי 0:1 .  המשחק בין זילינה לספרטק הופסק ל-20 דקות
שלב הבתים של ליגת האלופות הגיע לסיומו עם ערב נטול הפתעות בסיומו השלימו ארסנל ורומא ,  כצפוי ,  את העפלתן לשמינית הגמר .  התותחנים גברו 1:3 על פרטיזן בלגרד ונשמו לרווחה כשבכל מקרה במשחק המקביל ,  בראגה נוצחה 2:0 על ידי שחטאר דונייצק ותמשיך לליגה האירופית .  בבית ה' ,  באיירן סיימה עם 0:3 על באזל בעוד רומא ,  שסיימה ב-1:1 בקלוז' ,  עלתה מהמקום השני .  בבית ז' ,  אייאקס ניצחה בסן סירו 0:2 וסיימה שלישית .  ריאל מדריד נהנתה משלושער של קארים בנזמה ב-0:4 הגדול על אוקזר .
 באיירן מינכן - באזל 0:3 
בניגוד לקרטועים בליגה ,  בליגת האלופות באיירן מינכן עושה את העבודה בקלילות .  באזל חלמה על סנסציה ,  אבל חזרה מהר מאוד למציאות .  הבווארים ,  עם תומאס קראפט בין הקורות ,  כבשו שערים קלים והשיגו ניצחון שאולי יעזור להם להחזיר את הביטחון בליגה .  פרנק ריברי כבש צמד ראשון מזה כמעט שנתיים .  באיירן הבטיחה את המקום הראשון עוד לפני הניצחון ,  באזל תמשיך בליגה האירופית .  
דקה 35 :  גול !  קונטנטו גנב כדור מההגנה הרשלנית של באזל ובישל לריברי ,  שכבש ממרכז הרחבה .  0:1 לבאיירן .  
דקה 37 :  גול !  גומז התרומם לכדור קרן ונגח לעבר השער ,  טימושצ'וק המשיך בדחיקה מקו השער .  0:2 
דקה 49 :  גול !  מולר פרץ מימין ,  חדר לרחבה והעביר כדור רוחב .  ריברי הגיע מאחור ושלח את הכדור לפינה .  0:3 
קלוז' - רומא 1:1 
הג'אלורוסי היו זקוקים לנקודה ברומניה כדי לשמור על המקום השני בבית ,  וזה בדיוק מה שהם עשו .  מרקו בוריילו כבש את שער היתרון לאחר בישול נפלא של פאביו סימפליסיו ,  אבל קלוז' ,  עם אלין מינטואן על הקווים ,  לא ויתרה והשיגה שוויון מכובד בדקה ה-88 .  האלופה הרומנית מסיימת את דרכה באירופה עם ארבע נקודות וטעם טוב בפה .  
דקה 21 :  גול !  סימפליסיו שלח כדור עומק נהדר והשאיר את בוריילו לבד מול השוער ומשם הדרך לרשת קצרה .  0:1 לרומא
דקה 88 :  גול !  חואן קוליו הגביה מימין וטראורה נגח את השוויון .  1:1
מארסיי - צ'לסי 0:1 
בית ו' כבר הוכרע לגמרי עוד לפני המשחק כשצ'לסי העפילה מהמקום הראשון ומארסיי הצטרפה אליה מהשני .  הלונדונים ,  ששיחקו עם הרכב צעיר והעניקו מנוחה למספר שחקנים ,  קיוו להתאושש קצת מהצרות בליגה  ( ניצחון אחד בחמשת המשחקים האחרונים )  ולשמור על המאזן המושלם באלופות ,  אבל ברנדאו חשב אחרת וסידר ניצחון יוקרתי לחבורה של דידייה דשאן .  דידייה דרוגבה חזר למגרש בו היה אליל ושיחק 62 דקות .  
דקה 81 :  גול !  טיוו ניסה לבעוט מפינת הרחבה ,  הכדור פגע בשחקן הגנה והגיע לברנדאו ,  שגלגל מקרוב פנימה .  0:1 למארסיי 
ז'ילינה - ספרטק מוסקבה 2:1 
המשחק בסלובקיה הופסק לאחר שלוש דקות בשל התפרעות של אוהדי ספרטק ביציעים וזריקת אבוקות לעבר כר הדשא .  אחרי 20 דקות של הפסקה ,  החליט השופט ההולנדי קווין בלום לחדש את המשחק וזאת לאחר ששחקני ספרטק הצליחו להרגיע את האוהדים .
 לז'ילינה :  תומאס מאיטאן  ( 48 )  .  לספרטק :  אלכס רפאל מסצ'יני  ( 54 )  ,  איבסון  ( 61 ) 
ריאל מדריד - אוקזר 0:4 
עוד לפני המשחק תפס סמי חדירה את הכותרת עם האמירה שאלופת אירופ הבאה תצא מהבית הזה .  הבלאנקוס הופיעו למשחק ז'וזה מוריניו ,  סרחיו ראמוס וצ'אבי אלונסו המורחקים ,  גונזאלו היגואין הפצוע ,  איקר קסיאס שינוח ,  אבל כריסטיאנו רונאלדו פתח ,  בישל לבנזמה את הראשון וכבש בעצמו את השני .  החלוץ הצרפתי השלים שלושער במחצית השנייה וסידר ניצחון גדול לבלאנקוס .  השוער השלישי אנטוניו אדאן עלה בדקה ה-45 להופעת בכורה במקום ייז'י דודק שנפצע .  
דקה 12 :  גול !  רונאלדו פרץ והגביה משמאל היישר לראשו של בנזמה שניצל כיסוי רע ונגח מקרוב לרשת .  0:1 לריאל מדריד 
דקה 45 :  ייז'י דודק ,  שפתח בין הקורות ,  נפצע וירד מהמגרש .  אנטוניו אדאן ,  השוער השלישי בן ה-23 ,  עלה להופעת בכורה במדי ריאל מדריד 
דקה 49 :  גול !  מרסלו השאיר את רונאלדו מול סורין והפורטוגלי הרים את הרשת עם פצצה לרשת הגבוהה .  0:2 
דקה 73 :  גול !  לסאנה דיארה שלח כדור ארוך לעבר בנזמה ,  שכבש מתוך הרחבה בכדור שטוח .  0:3 
דקה 90 :  גול !  בנזמה ניצל טעות איומה של סורין ,  הקפיץ מעליו והשלים שלושער .  0:4 
מילאן - אייאקס 2:0 
זלאטן איברהימוביץ' קיבל מנוחה ופתח על הספסל במשחק מול האקסית ההולנדית שלו ,  וגם כשנכנס בדקה ה-63 לא הצליח להושיע את הרוסונרי מהפסד ביתי .  אייאקס הגיעה למשחק לאחר התפטרותו של מרטין יול והמאמן הזמני פרנק דה בור לא יכול היה לבקש לעצמו פתיחה טובה יותר .  ההולנדים ממשיכים לליגה האירופית .  מילאן תקווה לא ליפול על אחת הגדולות בהגרלת שמינית הגמר .  
דקה 57 :  גול !  דה יונג ניסה לבעוט מתוך הרחבה ,  הכדור פגע בבלם יפס והגיע לדה זיוו שירה מ-18 מטרים לפינה של אמליה .  0:1 לאייאקס
דקה 66 :  גול !  סוארז הוריד כדור למגן טובי אלדרווילד ,  שירה כדור אלכזוני אדיר מ-20 מטרים לחיבורים .  שער ענק .  0:2
ארסנל - פרטיזן בלגרד 1:3 
התותחנים הצליחו לסבך את עצמם עם שני הפסדים לשחטאר ובראגה ,  והיו צריכים לחכות עד המחזור האחרון כדי להבטיח את העלייה .  גם במשחק הערב ,  ארסנל הצליחה להסתבך אחרי שספגה שער שוויון בדקה ה-52 ,  אך בסופו של דבר תיאו וולקוט וסמיר נאסרי דאגו להחזיר את החיוך לפנים של ארסן ונגר .  התותחנים עולים מהמקום השני ויפגשו בסיבוב הבא אחת מהארבע :  באיירן מינכן ,  שאלקה ,  ריאל מדריד או ברצלונה .  יהיה חם .  
דקה 30 :  גול !  ואן פרסי ,  שפתח לראשונה העונה באלופות ,  הוכשל ברחבה על ידי איליץ' ושלח את הפנדל בקלילות לרשת .  0:1 לארסנל 
דקה 52 :  גול !  בתום התקפה מסודרת של פרטיזן מצא עצמו קלאו חופשי לבעוט מ-18 מטרים ,  הכדור פגע בקוסיילני וחדר פנימה .  1:1 מפתיע .  שער שני לסרבים בשלב הבתים 
דקה 73 :  גול !  יובאנוביץ' הרחיק לא טוב לאחר הגבהה של סאניה .  וולקוט השתלט ,  נתן לכדור לקפוץ וירה לפינה הרחוקה .  1:2 לארסנל 
דקה 77 :  גול !  סונג ובנדטנר החליפו מסירות בסיומן הקמרוני השאיר לנאסרי לכבוש שער נפלא ממרכז הרחבה .  1:3 
דקה 90 :  בקארי סאניה ראה כרטיס אדום ויחמיץ את המשחק הראשון בשמינית הגמר .  
שחטאר דונייצק - בראגה 0:2 
האוקראינים הנפלאים לא הורידו את הרגל מהגז ,  השיגו ניצחון וסיימו במקום הראשון עם 15 נקודות .  בראגה עוד חלמה על סנסציה ,  אבל ספגה פעמיים בדקות האחרונות ותסתפק בתואר - הקבוצה עם המאזן הטוב ביותר מבין הקבוצות שסיימו במקום השלישי .  החבורה הפורטוגלית המוכשרת עוד תעשה הרבה צרות בליגה האירופית .  
דקה 78 :  גול !  רזבאן ראט ירה כדור שטוח אלכסוני מחוץ לרחבה והקפיץ את הקהל המקומי .  0:1 לשחטאר .
 דקה 83 :  גול !  הפעם ראט בתפקיד המבשל ואדריאנו הנהדר העלה את שחטאר ל-0:2 .
 
ליגת האלופות :  ארסנל עלתה לשמינית הגמר
שלב הבתים בליגת האלופות הסתיים בערב מנומנם .  ארסנל בשמינית הגמר אחרי 1:3 על פרטיזן .  גם רומא עלתה .  שלושער לבנזמה ב-0:4 על אוקזר .  מארסיי - צלסי 0:1 .  המשחק בין זילינה לספרטק הופסק ל-20 דקות

