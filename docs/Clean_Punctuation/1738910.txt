פאר ויסנר :  התוכניות פוגעות במרקם העירוני 
 >  >  סגן ראש עיריית תל אביב וממלא מקום הוועדה המקומית ,  פאר ויסנר  ( ירוקים )  ,  דורש לשנות את התוכנית העיצובית במתחם השוק הסיטוני .  בשבוע האחרון הגיש ויסנר ערר לוועדה המקומית לתכנון ובנייה בתל אביב ,  בטענה כי התוכנית היא כשל עיצובי הפוגע במרקם האורבני של העיר תל אביב . " התוכנית העיצובית אינה טובה לעיר .  חברות גינדי ,  בהסתמך על התוכנית העיצובית ,  הולכות ליצור כיכר עילית בדומה לזו בכיכר דיזנגוף ,  בגן העיר ובכיכר אתרים - כיכרות שנפש חיה לא עוברת בהן . " מלבד זאת ,  אין מעבר רציף בין רחוב החשמונאים לקרליבך ,  והגישה נעשית דרך קניון סגור .  היזמים אמנם השקיעו כספים ,  אבל מתעלמים וקוטעים את המרקם האורבני של תל אביב .  לא יכול להיות שיזמים ידאגו למקסם רווחים תוך פגיעה במרקם הרחוב ".  חברי מועצה אחרים בעירייה מלינים על כך שהשינויים שביצעו החברות אושרו בשבועות האחרונים על ידי ארבעה חברי מועצה מתוך 11 ,  כשהשבעה הנותרים נעדרו ,  והתוכנית לטענתם לא מפרישה דירות לדיור בר השגה . " לכאורה מדובר בהחלטה חוקית אך בעייתית ,  הדומה למחטף ",  אמר בתגובה אחד מחברי המועצה .  טענות נוספות של חברי מועצה אחרים נוגעות לשינויים התחבורתיים הצפויים ,  בהם סלילת שני מחלפים הגוזלים שטחים מהרחובות הסמוכים ולא ממתחם השוק עצמו .  את ערב ההשקה לשוק הסיטונאי בחרה גינדי לשווק במתחם היכל התרבות בעיר ,  החלטה שגררה אחריה קולות זועמים מחברי מועצה . " היכל התרבות נהפך לאולם המכירות של גינדי ",  טוענת חברת המועצה תמי זנדברג . " היכל התרבות הוא אייקון משמעותי ,  לא ייתכן שייעשה בו שימוש מסחרי ".  אורי לוי ,  בעלים משותף בחברת גינדי השקעות ,  מסר בתגובה : " הערר שהוגש ידוע לנו .  תוכנית השוק הסיטוני מאושרת ,  וכך גם התוכנית העיצובית .  התוכנית עומדת בכל הפרמטרים של התחבורה ויהיו הרבה מאוד כניסות ויציאות לכל כיוון ".  לעניין השימוש בהיכל התרבות מסר לוי : " לא פגענו בהיכל ,  להפך - השקענו בו משאבים גדולים מאוד .  התחלנו ממש לשפץ את ההיכל על חשבוננו .  ההיכל ממשיך לתפקד כהיכל תרבות והוא פתוח לציבור ,  כאשר אנו משתמשים רק בקומה השנייה ". 

פאר ויסנר :  התוכניות פוגעות במרקם העירוני 
nan
