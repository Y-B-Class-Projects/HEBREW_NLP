טכנופלס ונצ'רס השקיעה בחברת התאורה די-לד כ-3 מיליון שקל
ההשקעה מגלמת שווי שוק של 10 מיליון שקל לדי-לד ;  לדברי החברה היקף השוק הוא 5 מיליארד דולר בשנה
 השקיעה כ-3.2 מיליון שקל בחברת די-לד .  בתמורה להשקעה תקצה די-לד לטכנופלס 23.4% מהון מניותיה .  ההשקעה מגלמת שווי שוק של כ-10 מיליון שקל לדי-לד .  טכנופלס ונצ'רס תהיה זכאית לדמי ניהול חודשיים לתקופה של לפחות שנתיים ,  וכן תקבל אופציה למשך 30 חודשים ממועד ההשקעה להשקיע סכום נוסף של 1.5 מיליון שקל על מנת להגיע לשיעור אחזקה של 30%.חברת די-לד עוסקת בפיתוח ,  ייצור ושיווק של מערכות בקרה ומערכות תאורה ,  מבוססות לדים כמקור אור .  החברה הוקמה ב-2006 כחברה בת של חברת התאורה דנאור מערכות תיאטרון ואולפנים בע"מ ,  והחלה למכור את מוצריה ב-2007 לאחר שלב הפיתוח .  החברה מנוהלת על-ידי ניב שדה ,  מעצב תאורה ואיש היי-טק ,  ורמי רדלר ,  כלכלן ואיש תאורה .  די-לד מעסיקה 21 עובדים במשרדיה בהוד השרון ומרבית מכירותיה מבוצעות בחו"ל.לדברי החברה ,  שוק תאורת הלדים צומח באופן עקבי בקצב של 30% מידי שנה .  ב-2012 צפוי שוק תאורת הלדים להגיע להיקף של 5 מיליארד דולר ומספר אפליקציות השימוש היומיומי בתאורת הלדים ,  לרבות לשימוש ביתי ,  הולך וגדל.טכנופלס נסחרת כיום לפי שווי שוק של 20 מיליון דולר .  לחברה יש אחזקות ב-17 חברות פורטפוליו בתחומים שונים ,  החל מתקשורת ואינטרנט ועד למכשור רפואי .  ההצלחה הגדולה ביותר של טכנופלס היא מכירתה של קופרגייט לסיגמא תמורת 184 מיליון דולר .  האחזקה של טכנופלס בקופרגייט היתה שולית - מהאקזיט הרוויחה החברה רק 1.3 מיליון דולר .
 
טכנופלס ונצ'רס השקיעה בחברת התאורה די-לד כ-3 מיליון שקל
ההשקעה מגלמת שווי שוק של 10 מיליון שקל לדי-לד ;  לדברי החברה היקף השוק הוא 5 מיליארד דולר בשנה

