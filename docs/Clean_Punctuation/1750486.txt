מכבי ת"א תועמד לדין בגלל שקיות גרעינים 
בדוחות המשקיף ושופטי המשחק בין מכבי ת"א להפועל ירושלים נכתב גם כי שקית אחת פגעה בשופט הבדלי ,  וכי המשחק עוכב
היועץ המשפטי לאיגוד הכדורסל ,  עו"ד רונן ווינברג ,  קבע היום  ( שני )  כי מכבי תל אביב תועמד לדין ביום חמישי הקרוב בעקבות דוחות המשקיף והשופטים במשחק הליגה נגד הפועל ירושלים ,  שהתקיים בהיכל נוקיה .  
בדו"ח המשקיף נכתב כי בדקה ה-33 למשחק ,  בעקבות עבירה טכנית נגד שחקן מכבי תל אביב ,  נזרקה שקית גרעינים מיציע אוהדיה ,  שבעקבותיה היה צריך להפסיק את המשחק ולנקות את המשטח .  בדו"ח שופטי המשחק נכתב כי ברבע השני ,  לאחר שריקה לעבירה לטובת מכבי תל אביב ,  נזרקה מיציע אוהדיה שקית גרעינים שפגעה בשופט צחי הבדלי .  כן נכתב כי ברבע האחרון נזרקה מיציע אוהדי מכבי תל אביב שקית גרעינים למגרש ,  לאחר עבירה טכנית נגד שחקן מכבי תל אביב .  בשני המקרים נכתב כי המשחק התעכב עד לניקוי הפרקט .
 

מכבי ת"א תועמד לדין בגלל שקיות גרעינים 
בדוחות המשקיף ושופטי המשחק בין מכבי ת"א להפועל ירושלים נכתב גם כי שקית אחת פגעה בשופט הבדלי ,  וכי המשחק עוכב

