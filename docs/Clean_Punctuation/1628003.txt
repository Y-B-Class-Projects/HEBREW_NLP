השנה בכבישים :  349 הרוגים
349 בני אדם נהרגו בתאונות דרכים קטלניות ב-2009 ,  ירידה של 22 אחוזים .  השנה האזרחית החדשה נפתחה עם שני הרוגים
349 בני אדם נהרגו בתאונות דרכים קטלניות ב-2009 ,  ירידה של 22 אחוזים ביחס ל-2008 אז נרשמו 449 הרוגים ,  כך עולה מדו"ח שמפרסמת הרשות הלאומית לבטיחות בדרכים .  את הנתון הכללי מלווה ירידה של 22 אחוזים במספר ההרוגים בתאונות שארעו בכבישים הבינעירוניים  ( 209 הרוגים )  וירידה של 24 אחוזים במספר ההרוגים בתחום העירוני  ( 138 )  .
 פילוג ההרוגים לקבוצות מגלה כי ב-2009 נהרגו 114 בני אדם לעומת 151 ב-2008 ,  כלומר ירידה של 37 אחוזים .  בקרב רוכבי האופנועים נרשמו 34 הרוגים בשנה החולפת וזאת לעומת 47 בשנה הקודמת לה .  בקרב רוכבי האופניים נרשמת עלייה של הרוג אחד לכדי 14 הרוגים .  
החודש הקטלני ביותר בשנה האחרונה היה מאי ,  במהלכו נהרגו בתאונות דרכים קטלניות 39 בני אדם .  חודש אוקטובר היה השני בקטלניותו עם 35 הרוגים ולמעשה זו הפעם היחידה בה נרשם בחודש אחד מספר הרוגים גבוה יותר מאשר בשנה שעברה  ( 32 הרוגים )  .
 עוד מנתוני הרשות הלאומית עולה כי בחיפה נרשם השיפור הגדול ביותר .  ב-2009 נהרגו בתחומיה 6 בני אדם לעומת 17 ב-2008 .  שנייה היא פתח תקווה שם נהרגו 4 לעומת 13 וירושלים מדורגת שלישית עם 10 לעומת 8 .  מנגד ,  בתל-אביב חלה עלייה  23 במקום 12 וכך גם בנתניה  ( 5 לעומת 2 )  ואשקלון  ( 4 לעומת 1 )  .  
כמו כן ,  מדרגת הרשות גם את הכבישים בהם נרשמו השינויים הגדולים ביותר .  כביש 12 המחבר את אילת לצומת שיזפון רשם ב-2008  ( תאונת האוטובוס )  24 הרוגים ואילו השנה לא ארעו בו תאונות קטלניות .  על כביש 40 שאורכו כ-290 ק"מ בין כפר סבא לצומת קטורה נהרגו 7 בני אדם לעומת 21 ב-2008 ועל כביש 4 שאורכו כ-200 ק"מ בין ראש הנקרה דרך חיפה וגוש דן עד למחסום ארז ,  נהרגו 12 לעומת 19 .  מנגד ,  בכביש 70  ( צומת שלומי  מחלף זכרון )  נהרגו 16 בני אדם לעומת שבעה ב-2008 ,  בכביש 31  ( צומת להבים  צומת זוהר )  10 לעומת 3 ובכביש 55  ( כפר-סבא  שומרון )  7 לעומת 1 .
 במגזר היהודי נהרגו 207 בני אדם ,  ירידה של 20 אחוזים .  במגזר הלא יהודי ,  הנתונים מעודדים גם כן אך פחות עם ירידה של 17 אחוזים לכדי 132 הרוגים .  בקרב האזרחים הזרים ישנה ירידה של 67 אחוזים עם 10 הרוגים השנה לעומת 30 ,  כאשר יש לזכור כי 24 מהם נרשמו בתאונת האוטובוס בדצמבר 2008 .  מתוך ההרוגים ,  29 הם ילדים עד גיל 14 ו-66 מבוגרים בגילאי 65 ומעלה .
 אחרי נתונים מעודדים בשנה החולפת ,  סביר כי 2010 גם אם שוב תרשום ירידה ,  יהיה זה באחוזים בודדים .  בינתיים ,  היומיים הראשונים של השנה האזרחית רושמים שני הרוגים בתאונות דרכים למרות נוכחות מוגברת של המשטרה בכבישים ,  נתון זהה בדיוק ליומיים הראשונים של 2009 .
 בתאונה שארעה בסמוך לנהריה ,  נהרג הולך רגל בשנות העשרים לחייו מפגיעת מונית .  על כביש 90 המוביל לעיר אילת נהרג רוכב אופנוע שהיה מעורב בתאונת 'חזית-צד' עם רכב פרטי .
 מקום המדינה נהרגו בתאונות דרכים 30,496 בני אדם ,  מהם 4,819 ילדים ובני נוער .
 
השנה בכבישים :  349 הרוגים
349 בני אדם נהרגו בתאונות דרכים קטלניות ב-2009 ,  ירידה של 22 אחוזים .  השנה האזרחית החדשה נפתחה עם שני הרוגים

