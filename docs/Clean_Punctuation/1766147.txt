לא מבליגים
יש להם ביקורת תרבות נוקבת ,  הצהרה פוליטית חשובה או אמירה על יצירה חדשה ,  והם לא מוכנים לשתוק  ?  לכן שישה מהם פתחו בלוג ,  ובתוך תקופה קצרה קיבצו סביבם כמות נאה של קוראים קבועים  ?  ומה עם הכנסה ?  מי בכלל חושב על כסף
 >  >  הם מתענגים על אוכל גורמה ,  חובבים של קומיקס ,  נהנים מיצירות אמנות - ולפעמים מתעצבנים על הפוליטיקה הישראלית .  לכולם יש מכנה משותף :  בשנה האחרונה הם פתחו בלוגים שהצטרפו לבלוגספירה הישראלית .  סצינת הבלוגים העברית פעילה ,  חיה ובועטת יותר מאי פעם ,  ובכל זאת עדיין מפגרת אחרי העולם .  רוב הבלוגרים הישראלים עדיין אינם מתפרנסים מעבודתם ומתפעלים את הבלוגים בעיקר מתוך תשוקה לכתיבה וליצירת דיון בנושאים המעניינים אותם . " רוב הבלוגרים המקומיים לא השכילו להפוך למותג ",  מאבחן עופר עובד ,  מנכ"ל מקאן דיגיטל . " לא נוצר בישראל בלוג אישי חזק שעשה את התנועה שבין האישי למסחרי ,  או שהפך את עצמו למדיה שמספיק קהל מתענייין בה ,  כך שהוא יכול ליצור לעצמו מודל הכנסות כזה או אחר ".  גם מבחינת הטרנדים החמים בעולם יש לנו לאן להתקדם .  בין המגמות העולמיות הבולטות אפשר למצא לבלוגים פעילות משלימה בפייסבוק ,  בלוגים קבוצתיים שמפיצים פוסטים של כמה כותבים ושימוש בטכנולוגיות שמאפשרות עדכונים שוטפים מטלפונים חכמים ,  כמו שעושה הבלוגרית המצליחה אליזרין וייסברג  ( zroob.com )  .  בחרנו שישה בלוגים צעירים שמתכתבים עם המגמות העולמיות בתחום ושבזמן קצר ייצרו עניין וקיבצו כמות נאה של קוראים קבועים .  רובם עדיין לא רואים הכנסות ,  עבור מקצתם מדובר בעניין עקרוני שלא להפוך את הבלוג למסחרי ,  אבל עבור כולם מדובר בעבודה נוספת - כזאת שהם עושים באהבה .  ללא כותרת 50 כותביםכתובת :  untitled.org.il יוצרים :  טליה זליגמן ואברהם קורנפלד תחום :  אמנות ועיצוב קהל יעד : " אנשי אקדמיה ,  מעצבים ואמנים "  את הבלוג הקבוצתי untitled הקימו טליה זליגמן  ( 34 )  ,  אשת היי-טק ,  ואברהם קורנפלד  ( 28 )  ,  צלם ,  מעצב ומתכנת .  השניים ,  שהכירו בלימודים במחלקת הצילום של מכללת הדסה ,  יצרו את הבלוג במטרה לייסד זירה לשיתוף רעיונות ועבודות בתחומי האמנות והעיצוב . " היה חסר מקום שבו ניתן ליצור מפגש בין תחומים כמו אדריכלות ואופנה או אמנות ועיצוב ",  מסבירה זליגמן .  הפוסטים בבלוג מחולקים לשתי קטגוריות - מחשבות ומעשים .  בקבוצת המחשבות נכללים הגיגים וכתיבה על עבודות אמנות ,  ובקבוצת המעשים נחשפות עבודות אמנות או עבודות בתהליך .  זליגמן וקורנפלד מספרים כי אחד הפוסטים הנצפים ביותר בבלוג היה אפליקציה ליום כיפור ,  שהזמינה את הגולשים לחלוק את חטאיהם .  החטאים נמחקו כולם בערב חג הסוכות .  זליגמן וקורנפלד עורכים ומתפעים את הבלוג ,  ובין 50 הכותבים נמנים הכותבים הפעילים נמצאים הצלם דוד עדיקא ,  המעצב הגרפי עפר כהנה ,  המאייר דן אלון והמעצבת שפרה קורנפלד ,  זוכת התוכנית  " האח הגדול ".   " לא קיים מבנה היררכי בבלוג ",  מדגישה זליגמן .  המלצה על בלוג :  טליה : " קורא ה-rss שלי מלא בבלוגים אהובים ולכן זאת בקשה כמעט בלתי אפשרית לבחור בלוג אחד .  ובכל זאת ,  יש בלוג חדש בפיד שלי שמצליח לרגש אותי עם תמונה אחת ביום ובשביל דברים כאלה יש אינטרנט .  קוראים לו 'אלפיים ספינות ברוורס ,  ואיזבל עדיין לא מגיעה לשום מקום'  ( http :/ /www.zilberman.org/potd )  ".  אני כסף צעיר אבל לא עושה כסףכתובת :  www.imyoungmoney.com יוצר :  אלון עוזיאל תחום :  תרבות פופולרית קהל היעד : " אנשים שאוהבים את החיים "  אלון עוזיאל  ( 28 )  ,  עיתונאי  ( "טיים אאוט תל אביב ",  וואלה !  )  ,  שדרן רדיו  ( קול הקמפוס )  ומנהל תוכן  ( icast )  חיפש במשך זמן רב פלטפורמה מתאימה שבה יוכל לכתוב תכנים שלא מתאימים לכלי התקשורת הממוסדים שמשלמים לו משכורת .  בבלוג המשעשע שלו , " אני כסף צעיר ",  שנבנה על ידי חברתו לשעבר אליש איתן ועוצב על ידי טומי קירשנצווייג ,  כותב עוזיאל על תרבות פופולרית ,  או במלותיו : " מוסיקה ,  קולנוע ,  בחורות ,  טלוויזיה ,  דברים יפים וכל מיני שטויות שמצחיקות אותי ".  אחד הפוסטים בבלוג , " קריפס בפייסבוק ",  גרר באחרונה תגובות רבות .  הפוסט עסק בדרכים המגוונות של גברים להטריד נשים ברשת החברתית . " ביקשתי מבחורות לשלוח צילומי מסך של שיחות עם בחורים שהתחילו איתן באובססיוויות בפייסבוק ,  וכשקיבלתי יותר ממאה מיילים הבנתי שמדובר בתופעה ",  אומר עוזיאל . " עלתה כמובן גם השאלה אם לצנזר את הפרטים או את תוכן השיחות ,  ובנושא זה נתתי לשולחות את האפשרות לבחור .  יש מי שחשב שמדובר בהפרת פרטיות ,  אבל אני חושב שזה חשוב ".  מהיכן השם  " אני כסף צעיר "?  עוזיאל אומר שהשם מתכתב עם שמו של לייבל ההיפ-הופ האמריקאי young money ומציע ניגוד למושגים של כסף ישן ושמרנות .  כרגע אין פרסומות בבלוג .  לפי עוזיאל ,  אם פרסומות לא מכניסות הרבה כסף הן בעיקר פוגעות בבלוג .  בלוג מומלץ : " אני חייב לבחור שניים ,  כי הם כל כך שונים :  בלוג המוסיקה האלקטרונית 'תפו"ד'  ( www.tapud.co.il )  של עידית פרנקל וניב הדס ,  שמשלים מבחינה מוסיקלית את הבלוג שלי ,  והבלוג 'כפתורים'  ( www.chanelgirls.blogspot.co )  של מיכל הניג - הכל שם פשוט הכי יפה בעולם ".  בייגלה מבשלים זוגיות כתובת :  http :/ /beygale.co.il יוצרים :  נעמה פלד ודודי כליפא תחום :  אוכל וזוגיות קהל היעד : " אנשים שאוהבים אנשים ,  אוכל וכתיבה "  לפני כמה שבועות התאספו עשרות אנשים במסעדת אל ג'נינה שבנצרת לסעודה המונית .  רבים מהאורחים ,  קוראים נאמנים של בלוג האוכל  " בייגלה ",  שמעו על האירוע דרך פייסבוק ,  והיו עסוקים בזמן הארוחה בצילום עצמם ומכריהם החדשים ,  בהעלאת תמונות לפייסבוק ובאישור הצעות החברות שביקשו אחד מהשני . " בייגלה ",  שהצליח לצבור לעצמו קהל קוראים גדול בזמן קצר יחסית ,  עוסק באוכל ,  אך גם בזוגיות של כותביו ,  נעמה פלד  ( 39 )  ,  לשעבר סמנכ"ל התוכן של אתר תפוז ,  ודודי כליפא  ( 59 )  ,  שעבר בעבר בבנק ההשקעות שקרס סלומון ברדרס .  פלד וכליפא כותבים המלצות על מסעדות ,  חולקים מתכונים ועורכים מפגשי אוכל - שלהם הם קוראים  " הסבבים של בייגלה ".   " אנחנו ברוקרים של שמחה ",  אומרת פלד , " הכל חייב להיות על המילימטר .  מי שקורא אותנו יודע שטעמנו ,  אהבנו וחשבנו שהמתכון ראוי להתפרסם .  אני מרגישה אחריות כלפי מי שהולך להכין את האוכל ".  בין שאר קוראיו , " בייגלה "  מאגד סביבו גם שורה של בלוגרים אחרים ,  שיוצרים יחד חבורה מעניינת של אניני טעם עם תיאבון גם לכתיבה .  באחרונה אף קיימו בני הזוג אירוע לבלוגרים אלה ,  שבו כל משתתף הכין והגיש את המנה האהובה עליו .  אחד החלקים המעניינים בבלוג הוא החשיפה האישית של השניים ושל מערכת היחסים הטרייה יחסית שלהם .  שניהם גרושים שעברו שנים של דייטים ומערכות יחסים לא מוצלחות עד שמצאו זה את זו .  מי שקורא בבלוג יתפלא לגלות עד כמה מוכנים בני הזוג לשתף גם אותו בפרטים האינטימיים שלהם .  לבלוג גם יש עמוד פעיל בפייסבוק ,  שבו חולקים בני הזוג באופן תדיר רשמים אישיים קצרים בסגנון : " קמתי עכשיו ,  אני חייבת לטגן למישהו משהו ".  איכשהו ,  הם תמיד מצליחים לעורר תיאבון .  בלוג מומלץ : " אנחנו ממליצים על הבלוג 'מדבר מהבטן'  ( thefoodblog.co.il )  ,  של עמית אהרנסון .  זה בלוג צעיר שניכר שהוא רץ למרחקים ארוכים ,  יש בו המון תשוקה והוא כתוב היטב ".  הו לא !  קומיקס מקוון כתובת :  www.ho-lo.co.il יוצר :  מתן בלומנבלט תחום :  קומיקס אינטרנטי קהל היעד : " אנשים שהבוס שלהם לא מסתכל לרגע "  מתן בלומנבלט  ( 26 )  ,  בעל תואר ראשון בהנדסה מאוניברסיטת תל אביב ,  מעדיף שלא תקראו ל"הו לא !  "  בלוג ,  אלא קומיקס-רשת  ( webcomic )  .  איך שלא נקרא לו , " הו לא !  "  הוא אתר ממכר .  בקומיקס שלו משלב בלומנבלט הומור שחור חד ומתוחכם ,  וסגנון הציור שלו בקו פשוט ונקי מוסיף לפן הקומי שלו .  מהם הנושאים העיקריים שבהם עוסק הבלוג ?   " דיכאון ,  בדידות ,  אלוהים ,  מסע בזמן וגיבורי על ",  אומר בלומנבלט .  חייבים להודות שזה כבר נשמע מצחיק .  את הבלוג פתח בלומנבלט אחרי שחיפש פרויקט שיוכל לבצע לבד ,  שלא ידרוש ממנו יותר מדי זמן ,  ושיוכל להיות על בסיס שבועי .  אחד הפוסטים המוצלחים באתר ,  שגם הביא עד את מירב הכניסות ,  בדק מה היה קורה אם הפרסומות של גוגל - שמבוססות על המלצות מוצרים על בסיס המידע הצבור על הגולש - היו אדם .  בפוסט נראה איש שואל איש אחר שאלות טורדניות בסגנון  " הי ,  ראיתי שאתה לומד משחק ,  רוצה לקנות ציוד איפור ?  ",  או  " אתמול רכשת עטים ,  רוצה לקחת קורס כתיבה ?  "  בקומיקב ,  איש המכירות המטריד נאסר בסופו של דבר .  בלוג מומלץ : " אין הרבה אתרי קומיקס רשת פעילים בעברית .  מתוך הקיימים ,  החביבים עלי ביותר הם 'בום פאף פאו אקשן'  ( www.bppacomics.info )  ו'החיים המסריחים שלי'  ( my-life-sucks-2.blogspot.com )  ".  מדרון חלקלק בלי פרשנות כתובת :  www.hahem.co.il/slipperyslope יוצר :  איתמר שאלתיאל תחום :  פוליטיקה ודמוקרטיה ישראלית קהל היעד : " אנשים שחוששים לעתיד המדינה "  ב-16 במאי מנע משרד הפנים את כניסתו של הבלשן ופעיל השמאל פרופ' נועם חומסקי לישראל .  מבחינתו של איתמר שאלתיאל  ( 32 )  ,  סטודנט לתואר שני בספרות באוניברסיטת תל אביב ,  היה מדובר באירוע מכונן . " זמן רב רציתי לפתוח בלוג פוליטי ",  הוא מספר , " אבל תיארתי לעצמי שזאת תהיה יותר מדי עבודה .  דחיתי את העניין עוד ועוד עד שנמנעה כניסתו של חומסקי ".  ההחלטה היתה מופרכת בעיניו עד כדי כך שכבר באותו היום הוא פתח את הבלוג  " מדרון חלקלק ".  הבלוג כולל קישורים רבים לכתבות וידיעות חדשותיות מהתקשורת הישראלית ,  שמהווים בעיניו של שאלתיאל  " עדות להתפוררות הדמוקרטיה בישראל ".  על הכוונת :  גזענות ממוסדת ,  אפליה תקציבית ,  אלימות משטרתית ופעולות של צה"ל . " אפשר לתרץ כל ידיעה שאנחנו מעלים ,  אבל קשה יותר להתעלם מהתופעות כשרואים שמדובר במגמה ",  הוא אומר . " מדרון חלקלק "  אינו עוסק בפרשנות פוליטית .  למעשה ,  הוא כלל אינו מחווה דעה מפורשת או מנסה לפרש את המציאות .  שאלתיאל מסביר כי הפרשנות היחידה שהבלוג נותן למציאות היא בעצם הטענה שהאירוע המאוזכר הוא עדות להידרדרות הדמוקרטיה .  המלצה על בלוג : " אני ממליץ על הבלוג 'הסיפור האמיתי והמזעזע של'  ( www.hahem.co.il/trueandshocking )  .  מדובר בבלוג שהוא למעשה מגזין תרבות קבוצתי ,  על יחסי כוחות ומבנים .  ואני כותב בו גם ."  הרושם של רותם מושבניק בעיר הגדולה כתובת :  cafe.mouse.co.il/blog/232741 יוצר :  רותם מימון תחום :  ביקורת תרבות קהל היעד : " צרכני תרבות באשר הם "  רותם מימון  ( 35 )  ,  מושבניק במקור שעבר להתגורר בתל אביב ,  טוען שבעיר הגדולה הוא כמו ילד בחנות ממתקים . " הכל בעיר טעים ,  מסקרן ומעניין לי ",  הוא אומר .  בבקרים הוא עובד כיועץ למידה בחברת הייעוץ לפיתוח הדרכה אי-לרנינג ,  ובלילות הוא מתפעל את הבלוג  " הרושם של רותם ",  שעוקב אחר הפעילות התרבותית בעיר .  רוב הפוסטים הם למעשה ביקורות של מימון ,  בעיקר בתחום הקולנוע ,  אבל ישנן גם ביקורות רבות על מסעדות ,  מוסיקה וספרות .  הביקורות שהוא פירסם על המסעדות טאפאס אחד העם ,  הבית בעין חוד וביסטרו 99 זכו לאלפי כניסות ,  כמו גם פוסט על פארק נשר - שמימון לא מבין עד כה למה נהפך לכה פופולרי .  הכתיבה בבלוג קולחת ובגובה העיניים ,  ובעיקר מצליחה להעביר היטב לקורא את חוויותיו המגוונות של הכותב .  מימון לא מסתיר את העובדה שהוא מעוניין להיכנס לעולם העיתונות  ( "להיות אולי אולי אולי היאיר רווה הבא ")  ולהתחיל להרוויח כסף מהכתיבה שלו - אף שמבחינתו הרווח החשוב ביותר הוא הרווח לנפש .  מימון מספר שהוא נהנה מאוד לקרוא את התגובות של הקוראים הקבועים ,  אבל הוא זוכר גם תגובה מעליבה במיוחד שנכתבה בעקבות פוסט שלו על האלבום השני של נינט טייב : " מישהו כינה אותי צפון אפריקאי עילג .  חייכתי ושמתי בצד ".  בלוג מומלץ : " סריטה  ( cafe.mouse.co.il/blog/327188 )  של אורון שמיר - בלוג קולנוע חדש ,  בועט וחצוף "
 
לא מבליגים
יש להם ביקורת תרבות נוקבת ,  הצהרה פוליטית חשובה או אמירה על יצירה חדשה ,  והם לא מוכנים לשתוק  ?  לכן שישה מהם פתחו בלוג ,  ובתוך תקופה קצרה קיבצו סביבם כמות נאה של קוראים קבועים  ?  ומה עם הכנסה ?  מי בכלל חושב על כסף

