סכנה לנהגים ,  רווח לחברות :  אינטל וגוגל ישלבו אינטרנט בלוח המחוונים ברכב
מדובר במסך מגע שיציג עמודי אינטרנט ,  מפות תלת מימדיות וסרטים ;   " הטכנולוגיות האלה הן חסרות אחריות "
 לחרדתם של מומחים לבטיחות בדרכים המודאגים מסכנות הסחות הדעת בעת הנהיגה ,  יצרניות המכוניות והטכנולוגיה מצאו מקום חדש להציב מחשב מתוחכם המתחבר לאינטרנט :  מול הנהג ,  ליד לוח המחוונים.ענקיות טכנולוגיה כמו אינטל וגוגל העבירו את תשומת ליבן מהמחשבים אל לוחות המחוונים ,  בתקווה להעביר את הטכנולוגיה מהבית למכונית .  יצרניות הטכנולוגיה רואות אפשרויות צמיחה ורווח מעבודה בשיתוף פעולה עם יצרניות המכוניות ליצור את הדור הבא של מכשירים שהנהגים לא יוכלו לעמוד בפניהם.בתערוכת האלקטרוניקה לצרכן שהתקיימה השבוע בלאס וגאס הציגו החברות האלקטרוניקה את המוצרים השאפתניים ,  כמו מסך 10 אינץ' שימוקם מעל לידית ההילוכים ,  ויראה סרטי וידיאו ,  מפות תלת מימדיות ועמודי אינטרנט.הגל הראשון של מערכות ה"אינפוטיינמנט "  - שילוב של המילים  " מידע "  ו"בידור "  השגור בפי בכירי יצרניות המכוניות ,  יגיע לשווקים עוד השנה .  בעוד שבעבר היו מערכות ניווט לרכב יקרות ,  המערכות החדשות צפויות להיות ציוד סטנדרטי במגוון של מכוניות בקרוב .  אותן מערכות ימנעו מהנהגים לצפות בסרטי וידיאו בזמן שהמכוניות בנסיעה ,  אבל יציגו תכנים אחרים כמו ביקורות מסעדות ואפשרויות מוסיקה באמצעות נגיעה במסך בלבד .  מומחים לבטיחות בדרכים אמרו כי החברות המייצרות את הטכנולוגיות האלה מעלימות עיין מהמחקרים הנערמים המזהירים מפני הסכנות שבהסחת דעתו של הנהג בזמן הנהיגה ,  למחלוקות בנוגע לשימוש בטלפונים הסלולרים בטלפון וכיצד להימנע מאלפי תאונות בשנה הנגרמות לאחר שימוש בטלפון בזמן נהיגה . " הטכנולוגיות האלה הן לכל הפחות חסרות אחריות וקטלניות לכל היותר ",  אמר ניקולאס א .  אשפורד ,  מרצה לטכנולוגיה ומדיניות במכון לטכנולוגיה במסצ'וסטס ,  בנוגע לרעיון  " לשדך "  בין מכוניות וטכנולוגיה . " לצערי הרב ,  זהו המשך של רדיפת החברות אחר רווח במקום בטיחות - לנהגים ולהולכי הרגל ".  אחת המערכות אותן תציג אאודי בסתיו הקרוב תאפשר לנהג להשיג מידע בזמן הנהיגה .  באמצעות נגיעה במסך יוכל הנהג להשיג מידע תוך כדי הנהיגה .  כאשר המערכת מופעלת מזהיר שלט אוטומטי : " אנא השתמשו במערכת רק כאשר תנאי התנועה מאפשרים לעשות כן ".  יצרניות המכוניות והטכנולוגיה הבהירו כי הבטיחות עדין בראש מעייניהן ,  ולכן הן מפתחות בימים אלה מערכות המקבלות פקודות קוליות ומסכים אשר יכולים להראות בעת ובעונה אחת מפה לנהג וסרט לנוסעים ,  כפי שקיימת ביגואר xj החדשה .
 
סכנה לנהגים ,  רווח לחברות :  אינטל וגוגל ישלבו אינטרנט בלוח המחוונים ברכב
מדובר במסך מגע שיציג עמודי אינטרנט ,  מפות תלת מימדיות וסרטים ;   " הטכנולוגיות האלה הן חסרות אחריות "
 
