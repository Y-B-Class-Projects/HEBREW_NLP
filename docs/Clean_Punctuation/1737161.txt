נבחרת הנערים סיימה ב-2:2 מול קרואטיה
שחקניו של אלון חזן חזרו מפיגור 2:0 והשיגו נקודה בפתיחת קמפיין מוקדמות אליפות אירופה .  רועי עטר ועמרי אלטמן כבשו
נבחרת ישראל הבוגרת תחזור בסוף השבוע הבא לפעילות במסגרת מוקדמות אליפות אירופה .  בינתיים ,  נבחרת נערים א' ,  המודרכת על ידי אלון חזן ,  היא הנבחרת המייצגת הפעילה ,  ואת משחקה הראשון במסגרת מוקדמות אליפות אירופה היא סיימה ב-2:2 מול קרואטיה .
 הקרואטים היו עדיפים במחצית הראשונה ועלו ליתרון בדקה ה-34 משער של קרונו איבנצ'יץ' .  בדקה ה-63 גברו הצרות של ישראל ,  כשדינו ספהאר הכפיל את התוצאה עבור קרואטיה .  אלא שהנערים בכחול-לבן לא נשברו .  בדקה ה-68 רועי עטר ,  בנו של מאמן מכבי נתניה ראובן עטר ,  נתן תקווה כשצימק ל-2:1 .  ישראל הגבירה את הלחץ ובדקה ה-76 היה זה עמרי אלטמן שאיזן את התוצאה .
 הרכב נבחרת הנערים :  גור מידן ,  איתי רבינוביץ'  ( מיכאל אוחנה ,  60 )  ,  פיליפ חייק ,  ירין חסן ,  עמרי אלטמן ,  עמית אמזלג ,  רועי עטר ,  עוז פרץ  ( אסף מדר ,  57 )  ,  דור מלכה ,  עורי פרל  ( שלומי זיתון ,  41 )  ,  אורי סעדון .
 
נבחרת הנערים סיימה ב-2:2 מול קרואטיה
שחקניו של אלון חזן חזרו מפיגור 2:0 והשיגו נקודה בפתיחת קמפיין מוקדמות אליפות אירופה .  רועי עטר ועמרי אלטמן כבשו

