שאלוי יהיה אורח הכבוד של בית"ר נגד מכבי חיפה
שחקן העבר ההונגרי קיבל הזמנה מהיו"ר קורנפיין ,  שאמר : " מחוץ למגרש הוא היה בחור אינטליגנטי וחברותי ובמגרש היה ווינר "
 בית"ר ירושלים הודיעה היום  ( שני )  ששחקן העבר שלה ,  אישטוון שאלוי ההונגרי ,  ישמש כאורח הכבוד במשחק הליגה המסקרן נגד מכבי חיפה ביום ראשון ,  במסגרת המחזור ה-22 בליגת העל .  קשר העבר ההונגרי קיבל לפני כשבועיים הזמנה מיו"ר הקבוצה איציק קורנפיין ,  להגיע ולהיות אורח הכבוד של המועדון .  שאלוי קיבל את ההזמנה ולפני שריקת הפתיחה יתקיים טקס קצר לכבודו ובמסגרתו הוא יקבל גביע הוקרה .
" שאלוי היה שחקן יוצא דופן עם אישיות מיוחדת מאוד ",  סיפר היום קורנפיין ,  ששיתף פעולה עם ההונגרי , " הגעתי לבית"ר ירושלים עונה לאחר שהוא הגיע ואני זוכר שהוא התנהג כמו שחקן שגדל במועדון .  החיבור שלו היה מהיר מאוד  הוא למד מהר את השפה והיה חלק מאיתנו .  מחוץ למגרש הוא היה בחור אינטליגנטי וחברותי ובמגרש היה ווינר אמיתי .  אנחנו בקשר טוב מאוד בתקופה האחרונה ,  הזמנתי אותו כאורח אישי שלי גם כחלק מנוסטלגיה והוקרת כבוד וגם כאפשרות לשיתוף פעולה עתידי ". 
שאלוי שיחק בקבוצה מהבירה בשנים 1994-1999 וזכה איתה בתואר האליפות בשנים 1997 ו-1998 .  לאחר מכן שיחק במכבי הרצליה לפני שפרש .  

שאלוי יהיה אורח הכבוד של בית"ר נגד מכבי חיפה
שחקן העבר ההונגרי קיבל הזמנה מהיו"ר קורנפיין ,  שאמר : " מחוץ למגרש הוא היה בחור אינטליגנטי וחברותי ובמגרש היה ווינר "
 
