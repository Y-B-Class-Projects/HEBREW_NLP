החייל לא שם קונדום ,  החיילת בדתה אונס
חיילת התלוננה במשטרה כי נאנסה במהלך מסיבה שנערכה בערב ליל הסדר .  בחקירתה הודתה כי בדתה את הסיפור לאחר שהצעיר שעמו שכבה ,  לא השתמש באמצעי מניעה
חייל בן 21 ,  תושב כפר סבא עוכב לחקירה ושוחרר היום  ( רביעי )  למעצר בית לאחר שחיילת התלוננה כי אנס אותה ולאחר מכן חזרה בה מתלונתה .  החייל נעצר על ידי שוטרי תחנת משטרת כפר סבא ,  ומעצרו הוארך עד יום שישי בבית משפט השלום בעיר .  
החיילת טענה כי החייל אנס אותה במהלך מסיבה שנערכה בערב ליל הסדר ,  בעת שהיתה מחוסרת הכרה .  במהלך חקירתה הודתה הנערה כי התכוונה לקיים יחסי מין עם הצעיר ,  אך החליטה להגיש תלונה בגין אונס מפני שהחייל קיים עמה יחסי מין ללא אמצעי מניעה .
 ראש משרד החקירות במשטרת כפר סבא ,  עורך הדין פקד רפי וקנין ,  סיפר לוואלה !  חדשות ,  כי  " הצעירה הגישה תלונה בה סיפרה כי לאחר שבילתה במועדון באזור השרון ,  היא יצאה מהמסיבה יחד עם החשוד .  השניים נכנסו לרכב של חברו של הצעיר .  לפי טענתה ,  היא לגמה מכוס משקה שהביאו לה מבעוד מועד במסיבה ואיבדה את הכרתה ברכב ,  וזה הדבר האחרון שזכרה מאותו לילה .  היא סיפרה שבבוקר למחרת היא התעוררה בביתה והבחינה כי ארנקה נעלם .  היא יצרה קשר עם חברתה וזו סיפרה לה כי קיימה יחסי מין עם החשוד .  אז ,  לטענתה ,  הבינה כי נאנסה ".  
שוטרי תחנת משטרת כפר סבא פתחו בחקירה במהלכה נגבו עדויות שונות ,  מהן עלה כי יחסי המין בוצעו בהסכמה . " כאשר זימנו בשנית את המתלוננת לחקירה ,  היא הודתה כי אכן קיימה יחסי מין עם החשוד .  ככל הנראה ,  היא החליטה להגיש תלונה על אונס מאחר והחשוד סירב להשתמש באמצעי הגנה ",  הוסיף פקד וקנין .  

החייל לא שם קונדום ,  החיילת בדתה אונס
חיילת התלוננה במשטרה כי נאנסה במהלך מסיבה שנערכה בערב ליל הסדר .  בחקירתה הודתה כי בדתה את הסיפור לאחר שהצעיר שעמו שכבה ,  לא השתמש באמצעי מניעה

