אחי נצרת - מכבי פתח תקוה :  נקמה על הגביע ? 
אחרי שהמלאבסים הנחילו 1:5 רק לפני שבועיים ,  בנצרת ינסו לחזור עם ניצחון  ( ש' ,  19:00 )  .  דני פרדה חוזר מסדרת חינוך
ממעמקי המקום האחרון ואחרי התבוסה להפועל תל אביב ינסו במכבי אחי נצרת לחזור למסלול הניצחונות ולהחלץ אל מעל הקו האדום כשיארחו את מכבי פתח תקוה  ( שבת ,  19:00 ,  אין שידור )  ,  פחות משלושה שבועות לאחר שאלה הביסו אותם 1:5 בגביע . " מה שהיה בגביע לא צריך להשפיע עלינו ,  זה מפעל אחר ומטרות שונות ",  בטוח מנג'ר אחי נצרת ,  ג'ון גרגורי . " אני משוכנע ביכולת של השחקנים שלי לנצח ולא חושש אפילו שהתוצאה תשוחזר ".  גרגורי יאלץ להסתדר ללא מג'ד יונס שהורחק מול האדומים ,  כשבמקומו יפתח מי שהגיע מהיריבה רק לפני 20 ימים ,  נאור פסר .  יניב לוזון עדיין פצוע ,  אך לראשונה מזה מספר שבועות יכלל בסגל ועשוי לעלות כמחליף .  מור דהאן יאבד את מקומו בהרכב לטובת מרק גורמן .  פרט לכך ימשיך גרגורי לתת את הקרדיט לשחקנים שפתחו בשבוע שעבר .  הרכב משוער ,  מכבי אחי נצרת :  ז'וסלן מאייבי ,  איסמעיל עאמר ,  רמי דואני ,  מרק גורמן ,  נאור פסר ,  מייקל טוקורה ,  שלומי חנוכה ,  לואב כיאל ,  גיא דיין ,  טצ'ם נטויה ,  תומר חמד .
 אחרי שלושה מחזורים ללא ניצחון ,  במכבי פתח תקוה ואחי נצרת מחפשים ניצחון שיוציא אותן לדרך חדשה  ( שבת ,  19:00 )  .  פתח תקוה בעידן פרדי דוד בולטת בעיקר במשחקי החוץ שלה .  בשלושת משחקי החוץ האחרונים היא השיגה שבע נקודות מתשע אפשרויות  ( ניצחונות בטדי ובאר שבע ,  תיקו בנתניה )  ,  לעומת נקודה אחת בשני משחקי הבית האחרונים  ( הפסד למכבי חיפה ,  תיקו מול אשדוד )  .  מתוך מגמה לעשות שינוי מסוים במערך ששיחק בשלושת המחזורים האחרונים ,  המאמן פרדי דוד מתכוון לבצע מספר שינויים בהרכב .
 כפי שפורסם אתמול ,  הקשר דני פרדה יחזור לרוטציה של המאמן ,  זאת לאחר תקופה ארוכה בה לא קיבל קרדיט והוא אמור לפתוח בהרכב מול נצרת .  כזכור ,  פרדה זכה לביקורות רבות בעיקר על כך שהוא לוקה בהחזקה ממושכת בכדור ובמשחק ההגנה .  מאז סוף דצמבר שיחק פרדה 18 דקות בלבד בליגה . " אני מקווה לצאת לדרך חדשה ",  אמר הקשר לחבריו .
 המגן קובי גנון סובל ממתיחה בשריר הירך האחורי וספק אם ייכלל בסגל למשחק .  גם אתמול  ( חמישי )  השחקן התקשה להתאמן ואת מקומו יתפוס חיים מגרלשווילי .  את מקומו של ונצ'ו טריאנוב שייעדר בעקבות הרחקה צפוי לתפוס נבוישה מרינקוביץ' .  כזכור ,  לאחר הופעת הבכורה של הקשר הסרבי בנתניה הודיע פרדי דוד כי ישלב אותו בהדרגה וזאת תהיה הפעם הראשונה שהוא יפתח במשחק ליגה .  האימון אתמול מלמד כי גם ניצן דמארי ודן רומן עשויים לרדת לספסל .
 טל בן חיים ועומר דמארי ,  שנמצאים בכושר מצוין לאחרונה ,  צפויים להמשיך בחוד .  החלוץ טומיסלאב בוסיץ' יסיים את דרכו בסוף העונה בקבוצה .  במועדון שקלו לשחרר אותו במהלך חלון ההעברות ,  אבל העובדה שלא היה להם זר אחר על הכוונת במקומו השאירה אותו לתקופת ניסיון נוספת .  למרות שהשחקן החלים מפציעה ,  הוא לא יפתח גם הפעם .
 השוער אוהד כהן קיבל הבטחה מהנהלת הקבוצה לפיה גם אם הפועל חיפה לא תממש את האופציה עליו בתום העונה ,  הוא יושאל לכל קבוצה אחרת שתסכים לקלוט אותו .
 הרכב משוער ,  מכבי פתח תקוה :  דרגוסלב יבריץ' ;  אורי אוזן ,  מורד מגמאדוב ,  אבי יחיאל ,  חיים מגרלשווילי ;  אסי משיח ,  סבסטיאן סנסוני ,  נבוישה מרינקוביץ' ,  דני פרדה ;  טל בן חיים ,  עומר דמארי

אחי נצרת - מכבי פתח תקוה :  נקמה על הגביע ? 
אחרי שהמלאבסים הנחילו 1:5 רק לפני שבועיים ,  בנצרת ינסו לחזור עם ניצחון  ( ש' ,  19:00 )  .  דני פרדה חוזר מסדרת חינוך

