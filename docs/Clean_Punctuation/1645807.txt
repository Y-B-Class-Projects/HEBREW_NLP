באו לחסל גבר בעכו ופצעו גם פעוט בן 3
3 רעולי פנים הגיעו לבית קפה בעיר העתיקה ופתחו באש לעבר צעיר שישב במקום ונפצע בינוני .  כתוצאה מהירי נפצע קל-בינוני גם פעוט שהיה בדרכו לגן הילדים .  אביו : " עוד ס"מ והילד היה מת "
 גבר בן 28 ותינוק כבן שלוש נפצעו הבוקר  ( שני )  בניסיון חיסול שאירע בעכו .  מחקירה ראשונית עולה ,  כי אדם שישב בקונדיטוריה בעכו העתיקה נורה מספר פעמים על ידי שלושה רעולי פנים ונפצע באורח קל עד בינוני בירכו .  
כתוצאה מהירי ,  נפצע באורח קל-בינוני באוזנו פעוט בן שלוש ,  בעת שהיה עם אביו בדרך לגן הילדים .  צוות מד"א פינה את הפצועים לבית החולים בנהריה .  מדובר בסכסוך בין שתי משפחות המוכרות למשטרה וחמישה חשודים במעורבות בירי נעצרו עד עתה .  
סולימן בן השלוש היה בדרכו לגן עם שלוש אחיותיו שהלכו לבית ספרן כשלפתע בוצע הירי .  הוא נפגע מקליע ששפשף את אוזנו מבפנים וניצל בנס .  אביו אמר לאחר האירוע כי הוא  " מקווה שהילד יהיה בריא .  הרופאים אמרו לו שהיה לו מזל גדול ,  שהכדור רק שפשף את האוזן מבפנים .  לו הכדור היה זז בסנטימטר הילד היה מת ".  האב קרא למשטרה להגביר את האכיפה על מנת שילדים יוכלו ללכת בבטחה לבית הספר .
 מפקד תחנת עכו ,  סגן ניצב אבי אדרי ,  אמר לוואלה !  חדשות כי מדובר בסכסוך המוכר למשטרה בין האדם שנורה לבין החשודים בביצוע הירי .  בית משפט השלום בעכו האריך את מעצרם של חמשת החשודים לפנות ערב .  מעצרם של שלושה מהחשודים הוארך ביומיים ומעצרם של שניים נוספים הוארך ביום אחד .  
עדכון ראשון :  8:20

באו לחסל גבר בעכו ופצעו גם פעוט בן 3
3 רעולי פנים הגיעו לבית קפה בעיר העתיקה ופתחו באש לעבר צעיר שישב במקום ונפצע בינוני .  כתוצאה מהירי נפצע קל-בינוני גם פעוט שהיה בדרכו לגן הילדים .  אביו : " עוד ס"מ והילד היה מת "
 
