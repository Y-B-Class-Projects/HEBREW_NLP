החל ממחר :  שביתה כללית ברשויות המקומיות
יו"ר השלטון המקומי שלמה בוחבוט : " אם האוצר יסכים להעביר לנו תקציב של 2.6 מיליארד שקלים ,  הרשויות המקומיות יקבלו את הדבר בהסכמה והשביתה תבוטל "
 המרכז לשלטון מקומי הכריז היום  ( שלישי )  על שביתה כללית שתחל מחר ודרש תוספת תקציב של 900 מיליון שקלים .
" אם האוצר יסכים להעביר לנו תקציב של 2.6 מיליארד שקלים ,  לא מגזירות שיטיל על הערים הגדולות ,  אלא מכספי המדינה ,  הרשויות המקומיות יקבלו את הדבר בהסכמה והשביתה תבוטל ",  אמר יו"ר השלטון המקומי ,  שלמה בוחבוט ,  במסיבת עיתונאים שקיים יחד עם פורום 15 הערים הגדולות ופורום המועצות האזוריות בתל אביב .
 בוחבוט הוסיף כי  " מדובר במאבק על איכות החיים ועל חינוך טוב יותר לאזרחים .  הוא הוסיף כי המאבק יהיה מאבק מתמשך . " זה לא יהיה זבנג וגמרנו ,  הפעם אנחנו הולכים עד הסוף ,  נלחמים על הבית ". 
המרכז הכריז על שביתה בכל הרשויות המקומיות במחאה על הקיצוץ במענקי האיזון לרשויות המקומיות וכן במחאה על הגזירות וההיטלים שדורשת המדינה מהרשויות כמו ייקור צריכת המים במוסדות הציבוריים והגדלת השתתפות הרשויות במימון שירותים ,  שהמדינה אמורה להעניק .
 יו"ר פורום 15 הערים וראש העיר תל אביב ,  רון חולדאי ,  אמר ש"אנחנו מדברים על תקציב קטן למדינה וכסף גדול מאוד לרשויות כמו שלומי ,  חצור או דימונה .  לא מדובר בסכומים גדולים למשק המדינה .  נתניהו כשר אוצר חתך את התקציב ב-50% ומוטט את השלטון המקומי .  המשבר של אז  ( 2003 )  מהדהד עד היום ". 
לדברי חולדאי ,  מאז הקיצוץ ב-2003 רשויות רבות התייעלו והגיעו לאיזון תקציבי ,  אך הקיצוץ הנוסף יפגע באיזון ויגרום לגרעונות רבים ברשויות מאוזנות . " רשויות מקומיות צריכות שר פנים שיילחם איתנו ,  שר פנים שכשמגיעים אליו הוא גם עוזר .  אני מקווה ששר האוצר ימצא את הדרך בכדי למנוע את השביתה ".  
לקראת השביתה מחר ,  קרא פורום 15 ערים הגדולות לנהגים להימנע מלבוא למרכזי הערים בשל חשש לעומסי תנועה כבדים ,  בעקבות השבתת הפיקוח העירוני בערים השונות .  מלבד אגף הפיקוח העירוני יושבתו גם מחלקות התברואה והגינון ולא יינתנו שירותים עירוניים .  מערכת החינוך תפעל כשורה וראשי הערים ילמדו את התלמידים שיעור באזרחות .
 
החל ממחר :  שביתה כללית ברשויות המקומיות
יו"ר השלטון המקומי שלמה בוחבוט : " אם האוצר יסכים להעביר לנו תקציב של 2.6 מיליארד שקלים ,  הרשויות המקומיות יקבלו את הדבר בהסכמה והשביתה תבוטל "
 
