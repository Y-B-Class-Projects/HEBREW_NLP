חילופים בהנהלה הבכירה :  יעקב קדמי חוזר לפרטנר ;  מסתמן כי יחזור לתפקידו הקודם כסמנכ"ל השיווק
כך מסתמן לפי גורמים מקורבים לחברה ;  סמנכ"ל השיווק הנוכחי בפרטנר ,  ארז פז ,  נכנס לתפקידו רק ב-2008
מסתמן :  יעקב קדמי חוזר לפרטנר .  ל-themarker נודע כי קדמי יכהן כסמנכ"ל השיווק של פרטנר ,  כך מוסרים מקורבים למשא ומתן שהתקיים בין שני הצדדים .  את ההודעה בדבר חזרתו מתכננת החברה ,  ככל הנראה ,  למסור במסיבת עיתונאים מחר ,  בהשתתפות דוד אבנר ,  מנכ"ל פרטנר ,  ואלי גליקמן ,  משנה למנכ"ל החברה .  בפגישה צפויה החברה לספר על השינויים הארגוניים שהיא מתכננת ,  בהם חזרתו של קדמי.קדמי הינו מבכירי עולם השיווק בארץ ואף זכה מספר פעמים בתואר איש השיווק של איגוד השיווק .  בעברו הרחוק ,  בתחילת שנות ה-90 ,  כיהן קדמי כמנכ"ל מי עדן .  מתוקף היותו בן דודו של עופר נמרודי ,  קיבל קדמי הצעה להיות סמנכ"ל השיווק של העיתון כאשר נמרודי קנה את  " מעריב "  ב-92' ,  קדמי נענה בחיוב.בשלוש השנים הראשונות לפעילותה של פרטנר ,  שימש קדמי סמנכ"ל השיווק בחברה ונחשב לאחראי להצלחתה לצד המנכ"ל ,  עמיקם כהן .  השניים היו אחראים להחדרת פרנטר לארץ ובניית המותג אורנג' .  בפחות משלוש שנים הצליחו כהן וקדמי להפוך את אורנג' למותג היציב והבולט בשוק .  ב-2005 הוכתרה בניית המותג למהלך השיווקי הטוב של חמש השנים האחרונות.לאחר שלוש שנים ,  בשנת 2004 ,  עזב קדמי את התפקיד ועבר לעבוד באירופה ,  בשליחות האצ'יסון העולמית ,  בעלת השליטה בפרטנר .  כשחזר ,  בסוף אותה שנה ,  לקח על עצמו את תפקיד מנכ"ל משרד הפרסום באומן בר ריבנאי.את באומן בר ריבנאי עזב קדמי לאחר חצי שנה בתפקיד בלבד לאחר ניסיון לא מוצלח במיוחד .  במקומו מונה למנכ"ל אחד השותפים במשרד משה גאון ,  כיום יו"ר גאון אחזקות .  לאחר פרישתו הצטרף קדמי למספר חברות סטארט אפ וכיהן בעיקר כיועץ שיווקי.קדמי מגיע לפרטנר כשהיא נמצאת בפרשת דרכים .  השליטה בחברה התחלפה באוגוסט האחרון ,  כשנרכשה על ידי אילן בן דב .  בחודשים האחרונים רחשו שמועות כי דוד אבנר פורש מהחברה והמשנה למנכ"ל גליקמן צפוי לרשת את מקומו.ארז פז ,  סמנכ"ל השיווק הנוכחי של פרטנר ,  נכנס לתפקיד בתחילת 2008 .  מפרטנר סירבו להגיב לידיעה .  תגובת יעקב קדמי לא נמסרה עד למועד פרסום הידיעה .
 
חילופים בהנהלה הבכירה :  יעקב קדמי חוזר לפרטנר ;  מסתמן כי יחזור לתפקידו הקודם כסמנכ"ל השיווק
כך מסתמן לפי גורמים מקורבים לחברה ;  סמנכ"ל השיווק הנוכחי בפרטנר ,  ארז פז ,  נכנס לתפקידו רק ב-2008

