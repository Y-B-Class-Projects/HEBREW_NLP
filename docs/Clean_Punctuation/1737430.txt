מישהו אמר וינטג' ? 
הסופ"ש המצומצם שעומד לפנינו  לפחות מבחינת המכירות  מעלה את האפשרות שסוף חודש עמוס בחגים הופך את החשבונות הבנקאיים לדחוקים ,  ובהתאם מעטים מעיזים לנסות ולדחוף אתכם לרכישות נוספות 
" עוד באירופה  וינטג' קונטיננטלי "  שבה שוב מהניכר .  כמו תמיד היא לא חוזרת בידיים ריקות ,  אלא עם סטוק מרשים של בגדי וינטג' מרחבי אירופה הקלאסית ,  פלוס אוסטרליה  ( שזה סוג של אירופה רק מחוץ ליבשת )  .  בין הפריטים הרבים תמצאו מלתחה שמשמשת את שני המינים ,  ויכולה להתאים גם לעונת הקיץ שבעיקרון תמה ,  וגם לסתיו שבעיקרון כבר התחיל .  טווח המחירים מצומצם ,  ומסתיים ב-200 שקלים ,  אך אם גם זה גדול עליכם ,  מובטחת עגלת מציאות שבה כל פריט עולה רק עשרה שקלים .  יום חמישי ,  ה-30 בספטמבר ,  בין השעות 11:00-17:00 ,  ברחוב גאולה 20 ,  תל אביב .
 בתחושה הרבה יותר חד פעמית עומדת מכירת הסאמפלים של פומה ,  שתתקיים ביום שישי הקרוב ,  הראשון באוקטובר ,  בחנות פומה ברחוב שינקין 45 ,  בין השעות 10:00-16:00 .  מובטחים נעלי מעצבים וביגוד של המותג במחירים שלטענתם הם חסרי תקדים .  טווח המחירים עומד על 39.90  199.90 .  מומלץ לכל מי שחובב מותגיות ספורטיבית .
 קולולוש הוא מותג תכשיטים עליזים ופולקלוריסטים עם השפעות צועניות ואורבניות ,  רומנטיות ונוסטלגיות ,  שאוהב לקיים מכירות בחללים ביתיים ואינטימיים .  השבוע ,  ביום שישי הראשון של אוקטובר ,  הוא מקיים מכירה נוספת לשרשראות ,  הצמידים ,  הקשתות סיכות דש וסיכות הוינטאג' שלו לשיער .  רחוב גנני 9 ,  פלורנטין ,  תל אביב ,  הראשון באוקטובר ,  בין השעות 10:00-17:00 .  
רוני קנטור ,  מעצבת נוספת בעלת חיבה לסגנון הוינטאג' ,  מקיימת מכירה נוספת בסופ"ש הנוכחי .  הפעם בסימן סוף הקיץ ,  ועם הנחות סוף עונה ,  לצד הצצה ראשונה לקולקציית סתיו-חורף 2011 ,  כמו גם לנעליים שלה לעונה הקרובה  ( מידות 34-43 ,  יש לציין )  .  יום שישי ,  הראשון באוקטובר ,  בין השעות 10:00-19:00 ,  ויום שבת ,  השני באוקטובר ,  בין השעות 12:00-19:00 .  שד' רוטשילד 64 ,  תל אביב .  
גם יוליה גסין ,  שאחראית למכירה שתתקיים בשישי הקרוב בפאב אוקטובר ,  מציעה חיסול אחרון של הקיץ  ( עד 50% הנחה )  ,  לצד רוח של חידוש שתגיע מצדם של הפריטים ששייכים לעונה שכבר החלה ,  סתיו-חורף 2011 ,  כמובן .  בין המעצבים שמשתתפים קרן ברוק שמעצבת בגדי נשים ברוח וינטג' ,  מעצבת הבובות טולוז ,  מותג הנעליים החדש המוסד ועוד רבים וטובים .  אלה וגם אלה יציעו מגוון של בגדים ואקססוריז .  רחוב פלורנטין 40 ,  הראשון באוקטובר ,  בין השעות 11:30-18:00 .
 בשונה מהמכירות הקודמות הדס קולדוני ,  שמקיימת מכירה לצד ימיו האחרונים של פסטיבל הסרטים החיפאי ,  כבר השאירה את הקיץ מאחור .  היא פונה ,  ביחד עם מעצבות נוספות ,  להשקת קולקציות סתיו-חורף 2011 .  המעצבות ,  שביניהן רוני קנטור ושלומית אופיר  שמציגות גם בגדים וגם אקססוריז ,  כמו גם קולדוני בעצמה ,  ישיקו את הליין הקליל שלהן לסתיו ,  שאליו יצורפו גם חגורות שאמורות להתאים להלך הרוח .  מרכז הכרמל ,  שד' הברושים 11 ,  קומה ב' ,  חיפה .  יום שישי ,  הראשון באוקטובר ,  בין השעות 10:00-18:00 ,  ויום שבת ,  השני באוקטובר ,  בין השעות 11:00-20:00 .
 
מישהו אמר וינטג' ? 
הסופ"ש המצומצם שעומד לפנינו  לפחות מבחינת המכירות  מעלה את האפשרות שסוף חודש עמוס בחגים הופך את החשבונות הבנקאיים לדחוקים ,  ובהתאם מעטים מעיזים לנסות ולדחוף אתכם לרכישות נוספות

