עובדי ההוצאה לפועל פתחו בשיבושים :  דורשים מענק של 30 אלף שקל לכל עובד
יו"ר ועד העובדים : " אנו מתכוונים להמשיך במאבק נגד הנהלת הרשות ואף להחריף אותו עד לשביתה מלאה - כל עוד לא ההנהלה אינה מכבדת את סעיפי ההסכם שנחתם עמנו "
  >  >  ועד עובדי רשות האכיפה והגבייה  ( ההוצאה לפועל )  שבמשרד המשפטים הורה אתמול לעובדי ההוצאה לפועל להפסיק את העבודה ולהשבית את השירות לקהל למשך שעה .  יו"ר הוועד ,  אלי אלבז ,  נימק את ההשבתה בכך שהנהלת הרשות  " אינה מקיימת את התחייבויותיה במסגרת ההסכם הקיבוצי בכל הנוגע לקידום עובדים בדרגות ".  לדבריו ,  מגיע לכל אחד מהעובדים מענק מיוחד של 30 אלף שקל בשל השינויים הארגוניים ברשות .  עלות המענק הוא 1.6 מיליון שקל .  ההסתדרות הכריזה כבר לפני כמה חודשים על סכסוך עבודה ברשות האכיפה והגבייה ,  לבקשת הוועד .  14 ימי הצינון ,  המחייבים את העובדים לשמור על שקט תעשייתי מיום ההכרזה על סכסוך העבודה ,  כבר חלפו .  למרות זאת ,  ההסתדרות מנעה מ-550 עובדי הרשות מלנקוט צעדים שישבשו את השירות לקהל ,  בתקווה שבמו"מ בין ההסתדרות להנהלת הרשות על דרישות העובדים יושג פתרון מוסכם .  אתמול כונסו העובדים לאסיפות מחאה ,  שבהן הסבירו להם אנשי הוועד על הסיבות לשיבושים . " זוהי שביתת אזהרה ,  ואנו מתכוונים להמשיך במאבק נגד הנהלת הרשות ואף להחריף אותו עד לשביתה מלאה ,  כל עוד לא מולאה דרישתנו שההנהלה תכבד את סעיפי ההסכם שעליו חתמה עמנו וכל עוד לא ישולם לנו המענק ",  אמר אלבז .  חברים בוועד הסבירו אתמול כי אחת הסיבות להתמרמרות בקרב העובדים היא שינויים מבניים המתוכננים בהוצאה לפועל ,  בהם איחוד של לשכות הנמצאות באזורים גיאוגרפיים סמוכים והפרטה של חלק מהשירותים ,  כמו מוקד המידע לציבור .  גורמים בהנהלת הרשות הביעו פליאה על שביתת הפתע שיזם הוועד ועל החלטתו להמשיך בשיבושי העבודה והגדירו את דרישת הוועד לתשלום 30 אלף שקל ,  כ"חוצפה ".   " איחוד הלשכות של הרשות מחויב המציאות ,  מכיוון שקיימים יישובים עירוניים קטנים בהם קיים מבנה שלם של הרשות לצורך פקידה אחת שעובדת בו .  התוכנית היא לצמצם במידה קטנה את מספר הלשכות ,  כדי לייעל את העבודה ומבלי לפגוע במעמדם התעסוקתי של העובדים .  בנוגע להפרטה ,  עדיין אין תוכנית מגובשת ואיש אינו יודע מתי ,  אם בכלל ,  היא תבוצע ".  גורמים המקורבים לעניין העריכו כי ההישג שנחלו באחרונה קלדניות בתי המשפט במאבקן הארוך עם הנהלת בתי המשפט - תוספת שכר של 30%-40% - מדרבן כעת עובדים אחרים בבתי המשפט ומחוצה לו ,  להיאבק לשיפור בתנאי העסקתם .  דוברת הרשות מסרה בתגובה כי  " אסיפות ההסברה שהתקיימו אתמול הן רק תירוץ להשבתה הצפויה של הרשות על ידי הוועד ,  ללא הצדקה ". 

עובדי ההוצאה לפועל פתחו בשיבושים :  דורשים מענק של 30 אלף שקל לכל עובד
יו"ר ועד העובדים : " אנו מתכוונים להמשיך במאבק נגד הנהלת הרשות ואף להחריף אותו עד לשביתה מלאה - כל עוד לא ההנהלה אינה מכבדת את סעיפי ההסכם שנחתם עמנו "
 
