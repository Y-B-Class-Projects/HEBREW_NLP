מדד מחירי הבתים של  " אקונומיסט ":  על אף הקריסה בעולם - שכר הדירה רומז כי הנפילות יימשכו
בארה"ב התיקון בשוק קרוב לסיומו ;  אירלנד ,  בריטניה וספרד עודן יקרות ;  יפן וגרמניה עדיין זולות
כש"אקונומיסט "  פירסם את סקר מחירי הבתים העולמי הקודם בספטמבר - לגבי הרבעון השני של השנה ,  רק שתי מדינות הראו עליות מחירים לעומת השנה הקודמת .  מאז ,  שווקים רבים ברחבי העולם התחזקו .  הסקר העדכני של  " אקונומיסט "  מראה כי בשבע מדינות נרשמו עליות מחירים בשוק הדיור ,  ובהונג קונג העלייה אף היתה דו-ספרתית .  גם במדינות שבהן נרשמה ירידת מחירים לעומת התקופה המקבילה בשנה הקודמת ,  נראה שהשווקים מחלימים .  מדד s & p-קייס-שילר למחירי הבתים בעשר ערים מרכזיות בארה"ב נותר ללא שינוי באוקטובר ,  לאחר חמש עליות רצופות .  המחירים אמנם נמוכים ב-6.4% לעומת רמתם מלפני 12 חודשים ,  אך ירידה זו מתונה בהרבה מהירידה השנתית שקדמה לה .  העובדה שהשווקים מתחילים להתייצב עשויה להעיד כי המחירים ירדו מספיק ,  וכעת החל התיקון לעודפי בועת הדיור העולמית .  כדי לבחון השערה זו ,  יצר  " אקונומיסט "  מדד ערך הוגן עבור נדל"ן ,  המבוסס על היחס בין מחירי הבתים למחירי השכירות - והשוואה לממוצע ההיסטורי שלו .  המדד דומה למכפיל הרווח שמשמש אנליסטים בשוקי המניות .  כפי שערך המניה נקבע על ידי תחזית הרווחים ,  על מחירי הבתים לשקף את הערך הצפוי שתניב בעלות על הבית - השכירות שתגיע למשקיעים בנדל"ן ,  הדומה לעלויות הנחסכות על ידי בעלי בתים החיים בבית שרכשו .  מניות נחשבות יקרות כשמכפיל הרווח נמצא מעל לממוצע ארוך הטווח שלו .  בדומה ,  נראה שרוכשי בתים משלמים יותר מדי ,  כאשר היחס בין מחיר הבית לשכירותו גבוה מהרגיל .  לפי מדד זה ,  נראה כי מחירי הבתים נמוכים רק בקומץ מן המדינות אשר נכללו בסקר .  בועות ממזרח אחת מהן היא יפן ,  שם מחירי הנדל"ן היורדים והולכים הובילו את יחס הערך ההוגן ל-34% פחות מהממוצע מאז 1975 .  בשווייץ יחס זה קטן אף הוא מהממוצע רב השנים שלה .  גם גרמניה נראית זולה ,  ומכיוון שהמדד עבור גרמניה מגיע רק עד 1996 ,  ולכן מחמיץ את אחת מתקופות הפריחה של שוק הנדל"ן הגרמני ,  ייתכן כי בטווח הארוך ,  מחירי הבתים בגרמניה נמוכים אף יותר .  בועת הדיור העולמית פסחה על גרמניה ויפן ,  ולכן לא מפתיע כי הדיור שם זול .  ממצא מעניין יותר הוא כי הקריסה בשוק הנדל"ן האמריקאי הפילה את המחירים לרמתם הממוצעת לאורך השנים ביחס לשכירות .  בהתבסס על המדד הכלל ארצי של קייס-שילר ,  נראה שמחירי הבתים בארה"ב ירדו מערכם המנופח בתחילת 2006 .  התיקון במחירי הבתים לא היה כה חד במדינות אחרות .  בבריטניה ,  בה חזרו מחירי הבתים לעלות ,  הדיור עדיין נראה יקר - אך לא יקר כמו באוסטרליה .  בסין נרשמות גם כן עליות מחירים ,  אך השוק עדיין אינו נראה כבועה .  הונג קונג היא עניין אחר לגמרי .  השוק התנודתי שלה שוב פורח ,  אף כי היחס בין מחיר הבתים לשכירות גבוה ביותר מ-50% מהממוצע ההיסטורי .  לעומת זאת ,  שווקים המוערכים ביתר בגוש היורו - כמו צרפת ,  ספרד ואירלנד - החלו לרדת .  הזמן עושה את שלו אף מדד אינו מושלם - פגם אחד בשימוש ביחס בין מחירי הרכישה לשכירות כמדד ,  הוא שהוא אינו מביא בחשבון שינויים בשיעורי הריבית הריאליים .  ספרד ואירלנד למשל נהנו משיעורי ריבית נמוכים בהרבה לעומת הריבית שלפני הצטרפותן לגוש היורו ב-1999 .  עובדה זו עשויה להצדיק תשואות נמוכות יותר משכירות ,  ולכן יחס גבוה יותר בין המחיר לערך לעומת העבר .  זה עשוי להסביר מדוע יחס זה נע כלפי מעלה בספרד לאורך הזמן ,  לעומת בריטניה ,  שסבלה תנודות הרבה יותר חדות לאורך השנים .  זוהי אחת הסיבות שבגללן מדדי ערך הוגן יכולים להיות רגישים לטווח הזמן שעבורו יש נתונים בכל מדינה .  אירלנד נראית יקרה פחות מספרד ,  מכיוון שהנתונים ממנה מתחילים רק ב-1990 ,  ובעצם הם מתעלמים מתקופה יציבה יותר בשוק הנדל"ן .  אם יחס מחירים-שכירות מחושב החל מ-1990 ,  שוק הנדל"ן בספרד מוערך ב-24% ,  לעומת יחס של 55% שעולה מבדיקת הנתונים החל מ-1975 .  במונחים אלה ,  ספרד ואירלנד יקרות באופן דומה .  אך על אף פגם זה ,  יחס המחיר-שכירות הוא מדד יעיל לבחינת מידת הניפוח של שוק הנדל"ן .  פריחה בשוק הדיור נהפכת לבועה כאשר המחירים עולים בציפייה לעליית מחירים בעתיד .  שינויים בגודל האוכלוסייה משמשים לעתים הסבר לעליות מחירים בשוק הדיור ,  אך נתונים אלה אמורים להסביר גם עלייה בשכירות .  העובדה שמחירי הבתים בארה"ב חופפים כעת לשכירות ,  מרמזת כי מרבית התיקון בשוק כבר מאחורינו - אף שתיתכן ירידה נוספת .  אך נראה שהתיקון בשוק הדיור באירופה עדיין רחוק מסיומו .
 
מדד מחירי הבתים של  " אקונומיסט ":  על אף הקריסה בעולם - שכר הדירה רומז כי הנפילות יימשכו
בארה"ב התיקון בשוק קרוב לסיומו ;  אירלנד ,  בריטניה וספרד עודן יקרות ;  יפן וגרמניה עדיין זולות

