הדרך של ישראל ל-OECD תקודם דרך הסביבה
השר להגנת הסביבה גלעד ארדן נועד עם מזכ"ל ארגון המדינות המפותחות וזכה לפירגון על התקדמות ישראל בתחום אימוץ היוזמות האקולוגיות
השר להגנת הסביבה גלעד ארדן נפגש היום  ( שלישי )  עם מזכ"ל ארגון ה-OECD  ( המדינות המפותחות )  אנחל גוריה .  גוריה הודיע בפגישה כי דו"ח הערכת ביצועים הראשון שיבדוק את ישראל עם כניסתה הצפויה לארגון יבוסס על הערכת ביצועים סביבתיים .  עריכת הדו"ח תכלול הגעה לישראל של משלחת רחבה של נציגי ה-OECD וכן מדינות חברות .  המלצות הדו"ח יכללו הרחבת השימוש בכלי מדיניות כלכליים במטרה להגביר את האפקטיביות של פעילות הממשלה בתחום הסביבה .  במהלך הפגישה בירך גוריה את השר ארדן ומשרדו על ההתקדמות המשמעותית של ישראל בעמידתה בתנאים הסביבתיים שהציב הארגון .  גוריה ציין בעיקר את הישגה של ישראל בקביעת יעד ברור של הפחתת 20% מהפליטות הצפויות בשנת 2020 .   ארדן עצמו אמר כי  " כשליש מתוך 220 החלטות והמלצות ה-OECD הן בנושאים סביבתיים .  חברות בארגון תחייב הטמעה של שיקולי סביבה בתהליך קבלת ההחלטות בכל משרדי הממשלה ותוביל לשיפור ניכר באיכות החיים של תושבי ישראל ותאפשר צמיחה כלכלית בתחום מתפתח זה ." 

הדרך של ישראל ל-OECD תקודם דרך הסביבה
השר להגנת הסביבה גלעד ארדן נועד עם מזכ"ל ארגון המדינות המפותחות וזכה לפירגון על התקדמות ישראל בתחום אימוץ היוזמות האקולוגיות

