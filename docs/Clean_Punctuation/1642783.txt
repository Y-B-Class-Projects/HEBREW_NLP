גוטמן זעם : " יהיו שינויים מול קאזאן "
 למחרות ה-0:4 על אחי נצרת ,  מאמן הפועל ת"א כעס על האנוכיות של שחקניו : " זה מוציא אותי מדעתי ".  שכטר : " כולנו רצינו לכבוש "
 הפועל תל אביב הוכיחה הערב  ( שבת )  כי היא מוכנה לשני המשחקים החשובים שמצפים לה בשבוע הקרוב - מול קאזאן הרוסית ומול מכבי תל אביב במחזור הבא - כשגברה 0:4 קליל על אחי נצרת ,  כשכל השערים הובקעו במחצית הראשונה .  למרות היכולת המרשימה בחצי הראשון ,  המאמן האדום אלי גוטמן זעם על חוסר הפרגון של חניכיו ,  ועל העובדה שלא הצליחה לכבוש עוד שערים בחצי השני .
" במחצית הראשונה שיחקנו כדורגל יותר שוטף ,  שהתבטא בארבעה שערים ,  אבל הייתה מחצית שנייה חלשה מאוד שלנו ",  אמר גוטמן , " מה שמקומם אותי זה ששחקנים יכולים למצוא שחקן במצב טוב יותר אבל מנסים בכוח לבעוט ,  זה מוציא אותי מדעתי ,  ויהיו שינויים לקראת קאזאן ".  
על היעדרותו של גילי ורמוט אמר המאמן : " ורמוט ,  מבחינת משחק ההתקפה ,  הוא השחקן של הפועל תל אביב ,  אנחנו צריכים אותו כמה שיותר במגרש ".  על המפגש מול הרוסים בליגה האירופית ביום חמישי אמר גוטמן : " אנחנו מכירים את קאזאן ,  זו קבוצה שבכל עמדה יש להם שחקנים יוצאים מן הכלל ,  אבל גם המבורג היו עדיפים עלינו בכל עמדה .  זה אתגר גדול ". 
החלוץ איתי שכטר ,  שכבש היום את שערו ה-16 העונה ,  אמר בסיום : " אני שמח שאני חוזר לעצמי ומקבל שוב ביטחון ,  אני צריך להבקיע ,  בשביל זה הביאו אותי .  מעכשיו נתכונן למשחק בקאזאן ,  מקווה שגם שם אתן גול ,  ונוציא תוצאה טובה ". 
שכטר הודה כי  " רציתי לבעוט את הפנדל ,  כי הייתי בטירוף ,  אבל בסופו של דבר זו הייתה ההחלטה הנכונה .  אניימה הוא הבועט הקבוע שלנו ,  וככה זה צריך להישאר ".  לגבי הביקורת של גוטמן על האנוכיות של שחקניו אמר שכטר : " זו העבודה שלו ,  לתת לנו ביקורת ,  אבל העיקר שניצחנו .  נקווה שלהבא נפרגן יותר ,  אבל זה טבעי ,  כי כולנו רוצים לכבוש ". 
מאמן אחי נצרת נשמע מתוסכל בסיום : " הייתה השפעה מכרעת לכרטיס האדום .  השחקן של הפועל עשה מזה עניין גדול ,  והתפתל על הדשא כאילו ירו בו .  זו הפעם החמישית בששת המשחקים האחרונים שאנחנו סופגים אדום ,  ונדמה שאנחנו לא מקבלים יותר מדי טובות מהשופטים ".  
" צריך לשים דברים בפרספקטיבה ",  המשיך גרגורי , " יש לנו קבוצה של ילדים צעירים ,  ששיחקו מול קבוצה מקצוענית כמו הפועל ,  ואפשר להבין למה היא מצליחה באירופה .  היינו עם עשרה שחקנים בחצי השני ,  ולמרות זאת סיימנו את המחצית השנייה ב-0:0 .  אני חושב שהשחקנים החזירו מעט מהכבוד שלהם עם משחק ההגנה שלהם במחצית השנייה ,  ואני אנסה לקחת מהמשחק הזה את הדברים הטובים ". 

גוטמן זעם : " יהיו שינויים מול קאזאן "
 למחרות ה-0:4 על אחי נצרת ,  מאמן הפועל ת"א כעס על האנוכיות של שחקניו : " זה מוציא אותי מדעתי ".  שכטר : " כולנו רצינו לכבוש "
 
