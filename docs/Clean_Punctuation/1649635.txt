חיים שני ,  מנכ"ל משרד האוצר :  צוות ההיי-טק בוחן הגדלת השקעות מוסדיים במחקר ופיתוח
הצוות יבחן גם מדוע לא קמות בישראל חברות היי-טק גדולות
צוות שהקים מנכ"ל משרד האוצר ,  חיים שני ,  לבחינת עתיד ההיי-טק בישראל ,  בוחן אפשרויות להגדלת השקעות גופים מוסדיים במחקר ופיתוח  ( מו"פ )  . " אנחנו בוחנים מדוע משקיעים מוסדיים בישראל משקיעים פחות במו"פ יחסית למקביליהם בארה"ב ובאירופה ",  אמר שני.בנוסף בוחן הצוות ,  מדוע קמות פחות חברות היי-טק גדולות בישראל בשנים האחרונות .  לדברי שני ,  הצוות בוחן אם ניתן לקדם הקמת חברות היי-טק גדולות ,  או שמה שקורה בישראל הוא מגמה עולמית ." המציאות הנוכחית בה הרבה מדינות מנסות להמציא עצמן מחדש מחדדת את חשיבות החדשנות ,  וכולן מנסות להבין מה ישראל עשתה נכון בעשרות השנים האחרונות ",  אמר שני . " זה מטיל עלינו אחריות להבטיח שההצלחה הזו תימשך ",  הוסיף.שני הדגיש ,  כי תעשיית הידע חשובה במיוחד למשק .  על פעילות הצוות ,  שנשמרה עד כה בחשאיות אמר שני ,  כי הוא בוחן היבטים לטווח בינוני וארוך בתעשיה הטכנולוגית ." ננסה לנתח את כל הגורמים שמשפיעים על ההצלחה ,  משלב החינוך .  ננסה להבין צרכים עתידיים של חינוך טכנולוגי בחינוך יסודי ועל יסודי .  נמפה חוסרים וננסה לראות מה ניתן לעשת למלא אותם ביכולות הוראה ",  אמר שני .  בנוסף נבחנים הקשרים בין האקדמיה לתעשיה והדרכים לחזק אותם והקמת מרכזי מצוינות ." הממשלה מהווה צרכנית משמעותית של it .  היא משקיעה מיליארדי שקלים בטכנולוגיות וננסה להבין אם ניתן לעשות יותר ,  כדי שגם הממשלה ,  בעשייה שלה ,  תוביל חדשנות בתעשיה הישראלית.אין נושא אחד ,  כדור כסף ,  שרק בזכותו נצליח .  פעילות מדען ראשי היא קריטית ,  מהווה מקור לחיקוי על ידי מדינות רבות ואין ספק שנצטרך להמשיך לעודד אותה ".  לדבריו ,  תיבחן האפשרות לעודד גם תעשיות ספציפיות ,  לא רק ננוטכנולוגיה וביוטכנולוגיה שהממשלה בעבר החליטה על קידומן . " נצטרך להחליט ,  אם המדינה רוצה לעודד הצמחה של תחומים ספציפים או להישאר נייטרלים ולתת לכוחות השוק לפעול ",  אמר שני .
 
חיים שני ,  מנכ"ל משרד האוצר :  צוות ההיי-טק בוחן הגדלת השקעות מוסדיים במחקר ופיתוח
הצוות יבחן גם מדוע לא קמות בישראל חברות היי-טק גדולות

