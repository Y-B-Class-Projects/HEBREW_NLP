ספארק נטוורקס ,  מפעילת האתר ג'יי דייט ,  נחקרת בחשד להונאת מניות
 >  >  חברת ספארק נטוורקס ,  המפעילה את אתר השידוכים המבוקש ג'יי דייט ,  נחקרת בימים אלה בחשד להונאת מניות הקשורה להצעה לרכישתה על ידי חברה פרטית .  בתחילת מארס הציעה חברת ההשקעה הפרטית גרייט היל פרטנרס לרכוש את ספארק נטוורקס במחיר של 63 מיליון דולר ,  או 3.10 דולרים למניה ,  סכום הגבוה ב-5% ממחיר הסגירה של המניה ב-2 במארס ,  יום לפני ההודעה על ההצעה .  על פי החשד ,  הפרה ספארק את התחייבויותיה כלפי בעלי המניות ,  או הפרה חוקים הקשורים לאישור העסקה .  ספארק נטוורקס ,  שהוקמה ב-1997 ,  מפעילה אתרי אינטרנט מצליחים להיכרויות בארה"ב ובעולם כולו ,  בהם ג'יי דייט - אתר ההיכרויות הפופולרי ביותר לקהילה היהודית בעולם ,  וגם בישראל .  בנוסף לג'יי דייט ,  מפעילה החברה אתרים נוספים המיועדים למגוון מגזרים באוכלוסיה האמריקאית ,  כמו blacksingles.com המיועד לאוכלוסיה האפרו-אמריקאית ו-christianmingle.com ,  הגרסה הנוצרית של ג'יי דייט .  בנוסף ,  עורכת ספארק אירועי פנויים-פנויות בארה"ב .  הצלחתם של האתרים לא סייעה להכנסותיה של ספארק ,  שצנחו ב-2009 ב-21% והביאו אותה לרשום הפסד שנתי של 6.4 מיליון דולר . " באחרונה ,  אפילו חטיבת הדגל של החברה - ג'יי דייט - לא הצליחה להניב תוצאות כספיות שהולמות את חוזק המותג בשוק ",  אמרה גרייט היל .  ג'יי דייט ,  שהוקם על ידי ג'ו שפירא ואלון כרמל ,  משרת כיום יותר מ-450 אלף משתמשים פעילים ברחבי העולם ,  כמחציתם בארה"ב .  מטרתו המוצהרת של האתר היא  " חיזוק הקהילה היהודית והבטחה כי המסורת היהודית תישמר למשך דורות רבים ",  וזאת באמצעות שידוך יהודים זה לזה ומניעת התבוללות .
 
ספארק נטוורקס ,  מפעילת האתר ג'יי דייט ,  נחקרת בחשד להונאת מניות
nan
