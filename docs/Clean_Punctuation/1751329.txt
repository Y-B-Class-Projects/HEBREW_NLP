פייפאל - עכשיו בעברית
שירות התשלומים המקוון Paypal פתח אתר בעברית ומאפשר החל מהיום מסחר גם בשקלים
האתר של פייפאל משיק גרסה בעברית .  הבוקר  ( ד' )  עלתה לאוויר גרסת השפה העברית של שירות התשלומים המקוונים Paypal ,  ששייך לחברת איביי .  האתר הותאם לעברית בצורה מלא .  נוסף על כך צורפו דוברי עברית למרכז השירות הטלפוני של החברה באירלנד ,  עמם ניתן לדבר באמצעות חיוג למספר טלפון ישראלי .  כמן כן ,  החל מהיום מאפשרת פייפאל גם מסחר שקלי .  
מדובר באחד הצעדים הראשונים של השקת פעילות פייפאל בישראל ,  במסגרתה אף הוקם סניף מקומי .  בשנה שעברה ,  נוספה לאתר גם אפשרות העברת כסף מהשירות לחשבונות בנק ישראליים ,  זאת בנוסף לאפשרות למשוך את הכסף אל חשבון האשראי .  נכון לעכשיו ,  אין יכולת לקשר בין חשבון הבנק לבין חשבון הפייפאל בצורה ישירה ,  ולהזרים כסף מהבנק לשירות השתלומים  דבר האפשרי במספר מדינות בהן השירות פעיל .
 פייפאל ,  שנרכשה ב-2002 על ידי חברת הסחר האלקטרוני ebay ,  מספקת שירותי תשלום מקוונים ,  שנותנים למשתמשים ארנק וירטואלי .  הדבר מאפשר תשלום על מוצרים ברשת בלי מסירת פרטי אשראי ,  כשפייפאל אף מספקת הגנות ללקוחותיה ,  וכוללת מנגנוני יישוב סכסוכים בין הרוכש למוכר .  
תודה לאסי צור ,  מנכ"ל המכללה ללימודי ebay בישראל .
 
פייפאל - עכשיו בעברית
שירות התשלומים המקוון Paypal פתח אתר בעברית ומאפשר החל מהיום מסחר גם בשקלים

