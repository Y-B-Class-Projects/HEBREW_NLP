דיווח :  אובמה הושבע תחת איומים על חייו
3 ימים לפני טקס ההשבעה של הנשיא הגיע ל-FBI מידע  " אמין ביותר "  על טרוריסטים שמתכננים לבצע פיגוע במהלך הטקס .  השירות החשאי החליט כי שר ההגנה גייטס ימתין במקום סודי למקרה שאובמה ייהרג
הנשיא ברק אובמה הושבע לנשיאות ארצות הברית בשנה שעברה תחת התרעה חמורה על פיגוע טרור ,  כך חושף הבוקר  ( שלישי )  העיתון ה"ניו יורק טיימס ".  
מקורות בטחוניים סיפרו לעיתון כי שלושה ימים לפני ההשבעה הגיע מודיע לאחת משגרירויות ארצות הברית והודיע כי קבוצה של טרוריסטים סומלים ,  המקושרת לאל קעאדה ,  מתכננת לערוך פיגוע ראווה ביום השבעתו של אובמה .  אנשי ה-FBI העריכו כי המידע הוא  " אמין ביותר ".  על פי ההערכות קבוצה של טרוריסטים סומלים חצתה את הגבול מקנדה ,  כשתכניתם לפוצץ את עצמם במהלך טקס ההשבעה של הנשיא בגבעת הקפיטול בוושינגטון ,  אליו היו צפויים להגיע כמיליון איש .  
האיום היה כה ממשי עד כי אנשי הביטחון של הבית הלבן החליטו להכין תכנית חירום לפעולה במידה והנשיא ייהרג .  אחד היועצים סיפר לעיתון כי במהלך ישיבה שהתקיימה עם בכירים בממשל בנושא ההתרעה אמרה מזכירת המדינה הילארי קלינטון : " אז מה ברק אובמה אמור לעשות אם באמצע נאום ההשבעה שלו תתפוצץ פצצה ?  האם אנשי השירות החשאי מתכוונים להבריח אותו מהבמה כדי שהעם האמריקאי יראה את הנשיא שלהם נעלם באמצע ההשבעה שלו ?  לא נראה לי ". 
לבסוף הוחלט כי שר ההגנה רוברט גייטס ,  שהיה השר היחיד שהמשיך בתפקידו ולא היה צריך להישבע ,  ימתין במקום מסתור כדי שיוכל לקחת את הפיקוד על המדינה לידיו במקרה שאובמה ייהרג במהלך טקס ההשבעה .
 בעקבות האיום אף בוטלה אחת החזרות לטקס .  בכירים ששוחחו עם העיתון סיפרו כי אובמה היה  " מודאג ביותר "  מן ההתרעה ,  במיוחד מכיוון שגם אשתו ובנותיו השתתפו בטקס . " הוא נראה ממש מפוחד ",  סיפר אחד מיועציו .
 בכירי המודיעין המשיכו לבדוק את ההתרעות לעומק ולאחר 72 שעות ,  ביום הטקס ,  הגיעו למסקנה שהאיום חסר שחר וכי מדובר במתיחה שערכה קבוצה סומלית כדי להתנקם בקבוצה יריבה .  השבעתו של אובמה התקיימה לבסוף ללא אירועים מיוחדים אך תחת אבטחה חסרת תקדים .  בין היתר הושבע הנשיא מאחורי קיר שקוף חסין אש במשקל 5 טונות .
 
דיווח :  אובמה הושבע תחת איומים על חייו
3 ימים לפני טקס ההשבעה של הנשיא הגיע ל-FBI מידע  " אמין ביותר "  על טרוריסטים שמתכננים לבצע פיגוע במהלך הטקס .  השירות החשאי החליט כי שר ההגנה גייטס ימתין במקום סודי למקרה שאובמה ייהרג

