 " ניו יורק טיימס "  מסביר :  כיצד ישראל הפכה למעצמה טכנולוגית והותירה את שכנותיה באבק מאחור
עם התשבוחות ,  באות גם האזהרות :  הסיבות לשגשוג של ישראל עלולות גם להביא לנפילתה
מאת דיוויד ברוקס , " ניו יורק טיימס"היהודים הם קבוצה בעלת הישגים ידועים .  הם מהווים 0.2% מאוכלוסיית העולם ,  אך 54% מאלופי השחמט ,  27% מזוכי פרס הנובל בפיסיקה ,  ו-31% מזוכי פרס הנובל ברפואה .  בארה"ב ,  הם מהווים 2% מהאוכלוסיה ,  אך 21% מחברי אגודות הסטודנטים של האוניברסיטאות הבכירות  ( ivy league )  ,  26% מזוכי פרס קנדי ,  37% מהבמאים זוכי האוסקר ,  38% מרשימת הפילנתרופים המובילים של מגזין  " ביזנסוויק ",  ו-51% מזוכי פרס פוליצר לספרות לא בדיונית.בספרו , " תור הזהב של הישגי היהודים ",  סטיבן פיז מציין כמה מההסברים שאנשים מעניקים להישגים יוצאי דופן אלו .  האמונה היהודית מעודדת קדמה ואחריות אישית .  היא מבוססת למידה ,  ולא טקסיות .  מרבית היהודים נאלצו לוותר על עיסוקים חקלאיים בימי הביניים ,  ולמדו להסתמך על מקצועות המחשבה .  הם היגרו לעתים קרובות - עם כל השאפתנות הכרוכה בכך .  הם התקהלו במרכזים עולמיים ,  ונהנו ממתח יצירתי המובנה במקומות שכאלו.אף הסבר יחיד לא יכול לתרץ את הישגי היהודים .  הדבר המוזר הוא שישראל לא הפגינה חוזק בתחומים בהם יהודי התפוצות נחשבו חזקים .  במקום מחקר ומסחר ,  הישראלים נאלצו להקדיש את מרצם למלחמות ופוליטיקה.מילטון פרידמן היה נוהג להתבדח כי ישראל מפריכה כל סטריאוטיפ יהודי .  אנשים חשבו בעבר כי היהודים בשלנים טובים ,  מנהלי כספים טובים ,  אך חיילים גרועים .  ישראל הוכיחה כי ההיפך הוא הנכון.כיום ,  גם זה משתנה .  הרפורמות הכלכליות של בנימין נתניהו ,  הגעתם של מיליון מהגרים מברית המועצות לשעבר ,  והקיפאון בתהליך השלום הניבו שינוי היסטורי .  הישראלים רבי התושייה פונים לטכנולוגיה ולמסחר ,  ולא לפוליטיקה .  התוצאה הייתה פגיעה קשה בחיים הציבוריים בישראל ,  אך השפעה ממריצה על כלכלתה.תל אביב היתה לאחת מבירות היזמות של העולם .  בישראל יש יותר חברות סטארט-אפ לנפש מאשר בכל מדינה אחרת בעולם - ובהרבה .  היא מובילה את העולם בהוצאות על מחקר ופיתוח אזרחי לנפש .  היא מדורגת שנייה לאחר ארה"ב במונחי מספר החברות הרשמות בנאסד"ק .  ישראל ,  עם אוכלוסיה של 7 מיליון אנשים ,  מושכת את אותו היקף הון סיכון כמו צרפת וגרמניה גם יחד.כפי שדן סנור וסול זינגר כותבים בספרם  " אומת הסטארט-אפ :  סיפור הנס הכלכלי של ישראל ",  ישראל נהנית כיום מחממת יזמות קלאסית ,  מקום בו חובבי ההייטק עובדים קרוב זה לזו וניזונים זה מרעיונותיו של זה.בשל חוסנה של הכלכלה ,  ישראל התמודדה עם המיתון העולמי בצורה טובה למדי .  הממשלה לא נאלצה להציל את הבנקים או לבצע השקעות קצרות טווח גדולות .  במקום זאת ,  היא השתמשה במשבר על מנת לבצר את עתידה הכלכלי בטווח הארוך ,  באמצעות השקעה במחקר ופיתוח ובתשתיות ,  תוך שהיא מעלה מסים מסויימים ומבטיחה לקצץ במסים אחרים בטווח הבינוני-רחוק .  אנליסטים בברקליס כותבים כי  " ישראל היא סיפור ההתאוששות החזק ביותר "  באירופה המזרח התיכון ואפריקה  ( emea ) .ההצלחה הטכנולוגית של ישראל היא פרי החלום הציוני :  המדינה לא נוסדה כדי שכמה מתנחלים יוכלו לשבת בקרב כמה אלפי פלסטינאים בחברון .  היא נוסדה כדי שליהודים יהיה מקום בטוח להתקבץ בו וליצור דברים עבור העולם.לשינוי בזהות הישראלית ישנן השלכות ארוכות טווח .  נתניהו נוטה להשקפה אופטימית :  ישראל תהיה להונג קונג של המזרח התיכון והיתרונות הכלכליים יזלגו גם לעולם הערבי .  למעשה ,  יש עדויות זעירות התומכות בהשקפה זו ,  בגדה המערבית ובירדן.אך יותר סביר כי הזינוק הכלכלי של ישראל רק יגדיל את הפער בינה לבין שכנותיה .  כל המדינות באזור מדברות על עידוד יזמות .  כמה מדינות עשירות בנפט משקיעות מיליארדי דולרים בהקמת מרכזים מדעיים .  אך מקומות כמו עמק הסיליקון בקליפורניה ותל אביב בישראל נוצרים מכמה כוחות תרבותיים שדרכיהן מצטלבות ,  ולא על ידי השקעת כספים .  המדינות השכנות אינן נהנות ממסורת של החלפת רעיונות חופשית ויצירתיות טכנולוגית.למשל ,  בין השנים 1980-2000 ,  מצרים רשמו 77 פטנטים בארה"ב .  סעודים רשמו 171 פטנטים .  ישראלים ,  לעומת זאת ,  רשמו 7,652 פטנטים.פריחת ההיי טק יוצר גם פגיעות חדשה .  כפי שטוען ג'פרי גולדברג במגזין the atlantic ,  יזמים אלה הם האנשים הניידים בעולם .  על מנת להחריב את כלכלת ישראל איראן לא זקוקה לנשק גרעיני .  היא רק צריכה לגרום לחוסר יציבות מספקת ,  על מנת להבריח את היזמים למקומות כמו פאלו אלטו בקליפורניה ,  שם לרבים מהם כבר יש קשרים ובתים .  בעבר ,  יהודים אמריקאים היו מחזיקים בדריסת רגל בישראל למקרה שהמצב בארה"ב ישתנה לרעה .  כעת ,  הישראלים מחזיקים בדריסת רגל בארה"ב.בעשור קודר במיוחד ,  ישראל הייתה לסיפור הצלחה מדהים - אך גם מאוד נייד.דיוויד ברוקס הוא בעל טור שבועי ב"ניו יורק טיימס "  ועורך ב"ויקלי סטנדרד ".  

" ניו יורק טיימס "  מסביר :  כיצד ישראל הפכה למעצמה טכנולוגית והותירה את שכנותיה באבק מאחור
עם התשבוחות ,  באות גם האזהרות :  הסיבות לשגשוג של ישראל עלולות גם להביא לנפילתה

