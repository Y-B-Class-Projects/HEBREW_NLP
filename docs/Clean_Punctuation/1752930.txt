מידרוג העניקה להפניקס דירוג Aa3 
במידרוג מציינים לטובה את תמהיל העסקים המפוזר של הפניקס שתורם לאיתנותה הפיננסית ,  אך מזהירים כי ניהול מוטעה של מהלך הסינרגיה עם החברה הבת אקסלנס עלול לפגוע בשני המותגים
 >  >  מידרוג העניקה לקבוצת הפניקס דירוג aa3 ,  המקביל לדירוג דאבל a מינוס של מעלות .  בכך חוזרת הפניקס בפעם הראשונה מאז המשבר לרמת דירוג של דאבל a .  בתחילת 2009 ,  בשיא המשבר ,  הורידה מעלות את הדירוג של קבוצת הפניקס מ-aa ל-a עם תחזית שלילית .  ביוני האחרון ,  במקביל להתאוששות שנראתה בהפניקס ,  שינתה מעלות את אופק הדירוג משלילי ליציב אך הוא נותר ברמת a .  בחודשים האחרונים פנתה הפניקס למידרוג ,  שעד כה לא דירגה אותה ,  כדי שגם היא תדרג את הקבוצה במקביל לדירוג של מעלות .  מידרוג קבעה את הדירוג של הפניקס על aa3 ,  הדומה לדירוג aa מינוס בסולם של מעלות .  כעת ההערכה היא כי בקרוב תלך מעלות בעקבות מידרוג ותעלה את דירוג הפניקס לדאבל a .  בין שיקולי הדירוג החדש מציינת מידרוג את עודפי ההון הגבוהים של הפניקס ,  בהיקף של 801 מיליון שקל ביחס לדרישות ההון של סוף הרבעון השני ,  ועודף הון של 388 מיליון שקל ביחס לדרישות ההון המחמירות הצפויות להיכנס לתוקף בסוף 2011 .  מידרוג מציינת לטובה את תמהיל העסקים המפוזר של הפניקס ,  הנוגע במגוון תחומי הביטוח והפיננסים ותורם לאיתנות הפיננסית הגבוהה של הפניקס .  בית ההשקעות אקסלנס ,  ש-73% ממניותיו מוחזקות על ידי הפניקס ,  מוזכר על ידי מידרוג כמקור דיווידנדים יציב עבור הפניקס .  עד 2013 צפויה הפניקס לרכוש 15% נוספים באקסלנס ולהגיע לאחזקה של 88% בבית ההשקעות ,  דבר שצפוי להגדיל את תזרים המזומנים שלה .  מידרוג מציינת לחיוב מהלך סינרגיה בין הפניקס לחברה הבת אקסלנס ,  שיכלול איחוד בין ערוצי ההפצה ובסיסי הידע של החברות והשקת מוצרים משותפים בעלי אלמנט של ביטוח וחיסכון .  עם זאת ,  במידרוג מזהירים כי  " ניהול מוטעה של מהלך כזה עלול לפגוע במותג ובמוניטין של החברות ".  בניסיון לברר למה מרמזת האזהרה הזאת של מידרוג ,  הצביעו אנליסטים בשוק ההון על הדילמה הצפויה להגיע בעתיד לפתחה של הפניקס - אם למזג את פעילות הגמל הגדולה של אקסלנס לתוך זו הקיימת בהיקף קטן בחברת הביטוח הפניקס .  זאת בדומה למצב הקיים בשאר קבוצות הביטוח ,  שבהן פעילות הגמל מופרדת מבית ההשקעות ומרוכזת בחברת הביטוח .  ההערכה היא כי מיזוג כזה יפגע במותג החזק שיש לקופות הגמל של אקסלנס ,  ומותג הגמל הפחות בולט של הפניקס לא יפצה על כך .  את המחצית הראשונה של 2010 סיימה הפניקס עם תשואה להון במונחים שנתיים של 24% ,  בהשוואה לתשואה על ההון של 12.7%-19.7% בחברות אחרות בענף הביטוח .
 
מידרוג העניקה להפניקס דירוג Aa3 
במידרוג מציינים לטובה את תמהיל העסקים המפוזר של הפניקס שתורם לאיתנותה הפיננסית ,  אך מזהירים כי ניהול מוטעה של מהלך הסינרגיה עם החברה הבת אקסלנס עלול לפגוע בשני המותגים

