אפליה ?  מתוך 40 משתתפי קורס מורי דרך מהמגזר הרוסי - 39 נכשלו במבחן הרישוי
משרד התיירות :  נמצאו שאלות שאיכות תרגומן לרוסית הוטל בספק ,  ולפיכך הוחלט לתת את מלוא הניקוד בשאלות אלו
39 מבין 40 משתתפי קורס למורי דרך בשפה הרוסית ,  ששילמו 20 אלף שקל עבור הקורס ,  נכשלו במבחן הרישוי בכתב.לדברי אלכס טנצר ,  פעיל חברתי במגזר הרוסי , " גם מי שעבר את המבחן ,  עבר אותו בקושי .  בעבר בודדים היו נכשלים למרות שהרמה היתה גבוהה .  משרד התיירות צריך להפיק לקחים ,  שכן לא מתקבל על הדעת שפוגעים באנשים מוכשרים ",  הוא אומר . " בקרב דוברי עברית לא היה דבר כזה ואחרי שתרגמו את המבחן מרוסית לעברית ,  הציונים החלו להשתפר ".  המקרה עורר סערה בקהיליית דוברי הרוסית ופורסם באתר האינטרנט הרוסי  " ישרוס ". ממשרד התיירות נמסר בתגובה כי עד לפני כשנה היה המשרד שותף להליך מיון המועמדים לקורסים ,  אולם על פי הוראת בג"ץ ,  הוא מנוע עתה מלהשתתף בהליך זה ובמיונים האחרונים לא לקח חלק . " מדובר בצעד נוסף בהליך ההפרטה של קורסי מורי דרך אשר החל לפני כעשור ,  תוך העברת הפעלת הקורסים לידים פרטיות ",  מסבירים במשרד התיירות . " ולפיכך ,  הקבלה לקורסים מתבצעת כיום על פי קריטריוני הסף בלבד - 12 שנות לימוד .  המשרד מעודד את בתי הספר לקבל ולהגיש לבחינות רק את התלמידים המתאימים ,  ואף התריע בפני המוסדות הרלוונטיים על כמות הניגשים לבחינות הרישוי ומוכנותם המוטלת בספק .  אולם מאחר ומדובר בשיקולים כלכליים ,  הרי שהחלטה זו נתונה בידי הנהלת המוסד ". במשרד התיירות אומרים עוד כי בשנת 2009 התנהלו כ-20 קורסים ,  בהם השתתפו מאות תלמידים .  כ-280 תלמידים נגשו לבחינה בכתב  ( החלק הראשון של בחינות הרישוי )  ,  מתוכם עברו בהצלחה כ-50% מכלל הנבחנים - אחוז נמוך יחסית לשנים עברו . " לאחר בדיקה נמצא כי אכן אחוז גבוה ביותר של הנכשלים הוא בקרב הקורסים בהם השתתפו דוברי רוסית בלבד ",  מודים במשרד . " לאחר בדיקת הנושא ,  בהוראת שר התיירות ,  נמצא כי רמת הבחינה נותרה כבשנים עברו והולמת את הרמה הנדרשת ממורה דרך מוסמך .  עם זאת ,  נמצאו מספר שאלות שאיכות תרגומן לשפה הרוסית הוטל בספק ,  ולפיכך הוחלט לתת את מלוא הנקודות בשאלות אלו ". עוד אומרים במשרד התיירות כי מרבית הערעורים שהוגשו התקבלו ובתקופה הקרובה יבחן המשרד את כלל ההיבטים בנושא ,  לרבות תיקוני חקיקה אפשריים ובהם העלאת קריטריון הסף לקבלה לקורס .  שר התיירות ,  סטס מיסז'ניקוב ,  הדגיש כי למקצועיות של מורי הדרך חשיבות משמעותית וכי הגורמים המקצועיים ,  הן במשרד התיירות והן בבתי הספר המקצועיים ,  מחויבים להקפיד על מקצועיות זו ועל העמידה בסטנדרטים הגבוהים ,  עליהם לא תהיה פשרה .
 
אפליה ?  מתוך 40 משתתפי קורס מורי דרך מהמגזר הרוסי - 39 נכשלו במבחן הרישוי
משרד התיירות :  נמצאו שאלות שאיכות תרגומן לרוסית הוטל בספק ,  ולפיכך הוחלט לתת את מלוא הניקוד בשאלות אלו

