הח"כ לשעבר אביגדור יצחקי פועל לשינוי חוק הספרים מטעם צומת ספרים
יצחקי ,  שהצטרף באחרונה למשרד הלובינג גורן-עמיר : " חלפו שנתיים מאז פרישתי מהכנסת ,  אני יכול לעשות מה שאני רוצה ".  ח"כ הורביץ : " פעילות זו נגד הצעת החוק מאוד תמוהה בעיני "
  >  >  הקרב נגד חוק הספרים מתחמם :  לקראת הדיון ביום שני הקרוב בהצעת החוק בוועדת השרים לענייני חקיקה ,  מנהל בימים האחרונים הח"כ ויו"ר הקואליציה לשעבר אביגדור יצחקי עבודת לובינג נגד סעיפים בהצעת החוק .  יצחקי הצטרף באחרונה לצוות המנהלים של משרד הלובינג עליזה גורן ותומר עמיר .  משרד הלובינג גורן-עמיר נשכר על ידי רשת חנויות הספרים צומת ספרים .  ליצחקי קשרים פוליטיים בליכוד ובקדימה ,  והוא כיהן בכנסת במשך שנתיים והתפטר ממנה בפברואר 2008 .  יצחקי אמר בתגובה : " חלפו שנתיים מפרישתי מהכנסת .  כעת אני יכול לעשות מה שאני רוצה בלי כחל וסרק בכל תחום ".  שרים וחברי כנסת לשעבר אינם מחויבים בתקופת צינון בטרם מעברם למגזר הפרטי .  כל חבר כנסת לשעבר זכאי לאישור כניסה קבוע לכנסת ,  אבל אם ירצה לבצע עבודת לובינג בתוך המשכן - יהיה עליו לקבל היתר מיוחד כלוביסט .  חוק הלוביסטים ,  המחייב לוביסטים להירשם ברשימת הלוביסטים באתר הכנסת ,  חל על משכן הכנסת בלבד ,  ולא על פעילות לובינג המתנהלת מחוץ למשכן .  לדברי יצחקי ,  אין בכוונתו להירשם כלוביסט בעל היתר כניסה קבוע לכנסת ,  מאחר שאינו מתכוון להגיע רבות לכנסת אלא לפתח את המשרד לכיוונים נוספים .  הצעת חוק הספרים הוגשה על ידי שרת התרבות לימור לבנת והח"כים ניצן הורביץ  ( מרצ )  ,  זבולון אורלב  ( הבית היהודי )  ,  שלי יחימוביץ'  ( עבודה )  ונחמן שי  ( קדימה )  .  החוק קובע תגמולים לסופרים מהמחיר המומלץ לצרכן המודפס על גב הספר .  בשנתיים הראשונות תינתן הגנה במסגרת החוק גם למו"לים .  חנויות הספרים רשאיות למכור את הספרים במחיר נמוך מכך ,  אך הן יספגו את ההנחה .  יצחקי הסביר : " אני מנסה לשכנע שיש אבסורד בהצעת החוק .  מצד אחד קובעים את המחיר המומלץ של הספר ,  שאותו לא ניתן לשנות בשנה הראשונה .  מצד שני באים להגביל את המבצעים .  מי שרוצה לדאוג לסופרים באמצעות תשלום של אחוזים מהמחיר המומלץ שמוקפא במשך שנה ,  צריך לפעול גם לכך שיימכרו כמה שיותר ספרים ".  ח"כ הורביץ טען בתגובה : " הצעת החוק נוסחה בתיאום מלא עם כל הגורמים בענף הספרים :  מו"לים ורשתות ספרים ,  כולל הוצאת כנרת זמורה ביתן ,  שחלקה בבעלות רשת צומת ספרים ,  סופרים ,  עורכים ,  מתרגמים ועוד .  לכן ההתנגדות מאחורי הקלעים של גורמים אלה להצעת החוק מאוד תמוהה בעיני .  בהצעה החדשה אין איסור על הגבלות על הנחות ומבצעים לצרכן ואין איסור על בעלות צולבת בין הוצאת ספרים לרשת חנויות למכירת ספרים .  הצעת החוק עוסקת בהבטחת הגמול לסופרים ,  מתרגמים ,  עורכים ועוד ". 

הח"כ לשעבר אביגדור יצחקי פועל לשינוי חוק הספרים מטעם צומת ספרים
יצחקי ,  שהצטרף באחרונה למשרד הלובינג גורן-עמיר : " חלפו שנתיים מאז פרישתי מהכנסת ,  אני יכול לעשות מה שאני רוצה ".  ח"כ הורביץ : " פעילות זו נגד הצעת החוק מאוד תמוהה בעיני "
 
