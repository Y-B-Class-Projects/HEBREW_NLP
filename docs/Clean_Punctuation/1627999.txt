נעצרו 10 חשודים במעשי שוד בצפון
משטרת מרחב הגליל עצרה בתקופה האחרונה 10 חשודים בביצוע שני מעשי שוד שאירעו בשפרעם בשנתיים האחרונות .  במקרה הראשון נכנסו ארבעה רעולי פנים לביתו של תכשיטן לפני כשנה ,  גנבו מהמקום תכשיטים ונמלטו .  בחודש יולי האחרון נשדד מנהל חשבונות במפעל קפה  " נחלה "  בעת שביקש להפקיד פדיון בסכום כולל של 90,000 שקלים .  ארבעה רעולי פנים חסמו את נסיעתו תוך ירי לעבר גלגלי מכוניתו ,  לאחר שעצר אחד השודדים ניפץ את שמשת הרכב ,  חטף את התיק בו הפדיון ונמלט .  שלושה מהחשודים הם תושבי הכפר איבטין ושבעה משפרעם וביום שלישי הקרוב פרקליטות מחוז חיפה תגיש נגדם כתב אישום .
 
נעצרו 10 חשודים במעשי שוד בצפון
nan
