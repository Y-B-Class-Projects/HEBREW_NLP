דיווח :  ראש הטליבן הפקיסטני שרד תקיפה
כלי טיס אמריקאי ירה שני טילים לעבר מתחם בפקיסטן ,  שבו שהה ככל הנראה חקימוללה מחסוד .  12 בני אדם נהרגו במתקפה ,  אך דובר הטליבן מסר כי המנהיג עדיין בחיים
גורמים ביטחוניים בפקיסטן טענו היום  ( חמישי )  כי מנהיג הטליבן ,  חקימוללה מחסוד ,  היה היעד של מתקפת טילים ,  בה נהרגו לפחות 12 מורדים בצפון מערב המדינה .   לפי הגורמים ,  מטוס אמריקאי זעיר ללא טייס שיגר שני טילים לעבר מתחם במחוז וזיריסטן ,  שבו שהה ככל הנראה מחסוד ,  אולם לא ידוע אם הוא נפגע בהתקפה .  עד כה נמסר על לפחות 12 הרוגים בתקיפה נגד המתחם ,  שבעבר שימש בית ספר דתי .  דובר מטעם הטליבן אמר לסוכנות הידיעות הצרפתית : " מחסוד היה בזירת האירוע בזמן התקיפה ,  אולם הוא עזב את המקום מיד לאחר מכן .  הוא חי ובריא ". 
ההתקפה היום היא השמינית במספר בשבועיים האחרונים נגד יעדים של הקיצונים האיסלמים לאורך הגבול עם אפגניסטן .  מאז כניסתו של ברק אובמה לתפקיד גדל מספר ההתקפות ,  על אף המחאה של רשויות הפקיסטניות שטענו כי הפגיעה באזרחים מקשה על גיוס תמיכה ציבורית למאבק בטליבן .  
כמעט כל ההתקפות בחודשים האחרונים התמקדו בצפון וזיריסטן ,  חלק מהאזור השבטי האוטונומי למחצה ,  שלפי ההערכה משמש אזור מקלט עבור פעילי הטליבן ואל קאע דה שמוציאים את הפיגועים נגד כוחות ארה"ב ונאט"ו באפגניסטן .
 
דיווח :  ראש הטליבן הפקיסטני שרד תקיפה
כלי טיס אמריקאי ירה שני טילים לעבר מתחם בפקיסטן ,  שבו שהה ככל הנראה חקימוללה מחסוד .  12 בני אדם נהרגו במתקפה ,  אך דובר הטליבן מסר כי המנהיג עדיין בחיים

