משחקי הפועל ירושלים באירופה בדרך לערוץ הספורט
המשחקים המוקדמים של טורניר היורוקאפ בכדורסל שודרו עד עתה בערוץ 1 ללא תשלום עבור זכויות השידור בשל רצון הקבוצה בחשיפה למפרסמים .  גם ערוץ הספורט צפוי לשלם סכום נמוך
ערוץ הספורט צפוי לשדר את משחקי קבוצת הכדורסל של הפועל ירושלים ביורוקאפ ,  טורניר הכדורסל השני בחשיבותו באירופה .  לוואלה !  ברנז'ה נודע ,  כי הנהלת הקבוצה מנהלת משא ומתן עם הערוץ על שידורי משחקי הבית והחוץ של הקבוצה בשלב הטופ-16 ,  שככל הנראה ישדר את המשחקים גם ב-HD .
 עד עתה שודרו משחקי הפועל ירושלים בכדורסל בערוץ 1 ,  אולם זכויות השידור לא נמכרו לערוץ באופן רשמי .  גורם ברשות סיפר לוואלה !  ברנז'ה כי הנהלת הקבוצה והרשות סיכמו על שידור כל משחק בנפרד וזאת ללא תשלום מרשות השידור ,  שסירבה לרכוש את הזכויות בשל מצבה הכספי הקשה .  הנהלת הקבוצה חפצה בשידור המשחקים על מנת לקבל הכנסות מנותני החסות והמפרסמים בצדי המגרש .  לאחרונה הביע ערוץ הספורט עניין בשידורי המשחקים וצפוי לשדרם תמורת תשלום נמוך .
 המשחק בין הפועל ירושלים ואריס סלוניקי ששודר בערוץ 1 בשבוע שעבר זכה לנתון צפייה נמוך מאוד ,  2.5% .  לשם השוואה ,  משחקי קבוצת הכדורסל של מכבי תל אביב ביורוליג המשודרים בערוץ ספורט 5+ זוכים בממוצע לכ-7% .
 
משחקי הפועל ירושלים באירופה בדרך לערוץ הספורט
המשחקים המוקדמים של טורניר היורוקאפ בכדורסל שודרו עד עתה בערוץ 1 ללא תשלום עבור זכויות השידור בשל רצון הקבוצה בחשיפה למפרסמים .  גם ערוץ הספורט צפוי לשלם סכום נמוך

