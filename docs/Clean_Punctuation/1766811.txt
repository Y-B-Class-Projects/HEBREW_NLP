כל החלב והדבש :  חמשת השירים המבוצעים הגדולים של נתן זך
נתן זך הוא לא רק משורר נחשב ,  אלא אחד היוצרים המולחנים ביותר בתולדות המוזיקה הישראלית .  לרגל יום הולדתו ה-80 ,  עינב שיף בוחר את 5 הביצועים גדולים לשיריו 
בניגוד למקבילותיה בעולם ,  המוזיקה הישראלית לא רק משתמשת ביצירות משורריה כדי להעשיר את עצמה  היא ניזונה מהם כמו מסוג של חלב אם .  מאבן גבירול ועד שמעון אדף ,  מלחינים ומבצעים ישראלים תמיד הוקסמו מהמילה הכתובה המשוררית .  יחסי הגומלין האלו הפכו את נתן זך ,  מן הסתם ,  לאחד הגורמים החשובים בתוכה ,  עם עשרות משיריו שהולחנו והפכו אותו לאחד המשוררים המושמעים בישראל .  
אלא שמעבר לפופולריות של זך כמשורר ,  הטקסטים שלו היוו נקודות מפנה של ממש גם במוזיקה עצמה .  המהפכה השירית שזך ביצע באמצעות המרד בשירת אלתרמן ודור המדינה חלחל גם למוזיקה הישראלית  בין אם בשירי אהבה שכתב כמו  " אהבה של שני אנשים "  ובין אם בשירים אישיים חושפניים כמו  " כי האדם עץ השדה ".  השירים האלו עזרו לנורית גלרון - שיחסיה האמנותיים עם זך הם בבסיס הצלחתה להפוך לקונצנזוס במיינסטרים הישראלי  ( והוא עצמו רואה בה את המבצעת הטובה ביותר לשיריו )  - כמו גם לשלום חנוך לפתח את עצמם כמבצעים מגוונים שקולו של זך מתערבב בשלהם ויוצר שלם חדש ומעניין .  
לכן ,  בחירת חמשת שירי זך המולחנים הטובים ביותר לרגל יום הולדתו ה-80 ,  היא בהחלט משימה לא קלה ,  אבל כזו שמדגימה שוב שלא משנה באמת מה הוא אומר כיום  ויש להודות שהוא לא בוחל גם בשטויות  איש לא ייקח ממנו את המילים היפות להדהים שכתב .
 זו לא רק קלאסיקה ישראלית שמשלבת בין סמל הרוק הישראלי לסמל השירה העברית המודרנית ;  זה גם לא רק חיבור יפה בין טקסט מרגש ללחן טוב מאד ;   " עץ השדה "  הוא המצאה מחדש של תחושת האבל הישראלית והפיכתו מעניין לאומי בעל מימד של זוהר  ( "הרעות ",  למשל )  לעניין מדכא ,  אפל ,  אפור ואישי לחלוטין . " ומר לי ,  מר לי בפה ",  כותב זך ואפשר להרגיש את האדמה הקרה של עשרות אלפי הקברים המיותרים שיש בישראל נתקעת בגרון ,  בסמוך לדמעות .
 היו לזך טקסטים טובים מהשיר הזה ,  אולם הלחן הקודר של חנן יובל הפך אותו לסרט של ממש ,  סצנת דרמה קטנה בסרט סטודנטים שרב הנסתר על הגלוי בו  מה היא רצתה לומר ?  למה בטלפון ?  איך הגבר מהצד השני של השפופרת מבין מה היא רוצה לומר ?  איך הוא הבין  " ואני ידעתי שאת כבר אינך "?  למה נורית גלרון ,  מבין כל שירי זך שביצעה ,  שרה גם את השיר הזה ?  מה הטקסט בגוף ראשון זכר הזה אומר עליה כאישה ?  
השאלות האלו לא קיבלו מענה ,  אבל קיבלו גרסה מצוינת לא פחות באוסף  " עבודה עברית "  שיצא לכבוד שנת ה-60 למדינה .  אסף ארליך ,  משורר רוקנרול לא קטן בפני עצמו שהכת המאוד מצומצמת של מעריציו מחזיקה ממנו לא פחות משהיא לומדת מנתן זך ,  סחף את המילים בקולו הסחרופי/ אריק איינשטייני ודיבר בשמם של עשרות גברים שהצטערו שענו לטלפון בכלל .
 לצד גלרון ,  שפי ישי הוא אמן נוסף שידע למנף את שירי זך ליצירות מבריקות באמת של טרובדור ישראלי אלמוני להכעיס ,  כזה שכובע הברט שלו היה אמור להיות פריט אופנתי לאינטלקטואלים שרואים בו אחד מגדולי הדור .  כבר ב"אהבה ושנאה ",  הבכורה המופתית שלו ,  הלחין ישי את  " שבעה "  האפי והענק לכשעצמו אבל באלבומו השני , " גבר לא ידבר על כך "  הסתמך ישי כמעט לגמרי על שירתו של זך .  שם האלבום יצא מתוך השיר הזה , " שיר מאוחר מדי ",  ששוב מצליח לדבר במקום המתח שבין בני זוג ,  מתח שבמקום לחתוך אותו בסכין אפשר לדבר עליו ולהוציא ממנו פראזה כמו  " גבר לא ידבר על כך ,  גבר לא יגלה ",  כאילו הוא דון דרייפר .
 יותר מרוב השירים שהלחין כספי בשנות ה-70 ,  מדובר באחד הבודדים שנשמעים רעננים גם היום ,  שיר שהקצב שלו מצליח לזוז ולהשתחרר מהכבדות ומכובדות היתר שיש ללא מעט משיריו של כספי דאז .  לא פלא שיותר מ-30 שנים אחרי זה ,  קוואמי  אחד שמכיר מספיק שירים שאפשר לסמפל מהם דגימות רלוונטיות  בחר לשבץ את המשפט הראשון בשיר  ( "כשאלוהים אמר בפעם הראשונה ,  ויהי אור ")  בפתיחת  " כשאלוהים אמר :  בכיף "  כדי לסגור מעגל עם רצון האל על פי זך בשיר הזה .
 במרתפי תור הזהב של דור הרוקסן מסתתר התקליט היפה הזה ,  של להקה שהיו חברים בה ירונה כספי ואיתי בלטר ,  אבל סולנה היה יואב בראון שהלחין את הטקסט הדי מקפיא שכתב זך ,  טקסט שבניגוד להרבה שירים מולחנים שלו הולחן פעם אחת ,  בדיסק אחד שאזל מהדפסה .  אם אתם בכל זאת מוצאים אותו בחנות יד שנייה כלשהי או אצל עוד אספן שנפטר מתקליטיו לטובת אייפון ,  כדאי לשים עליו כל שקל כדי לשמוע את בראון שר  " דם יכול לקלוח ויכול לשתת/ אדם ,  לעומת זאת ,  יכול רק לשתות/ וגם זה/ בכמויות מוגבלות "   שזה משפט שאם היו ברוק הישראלי עוד 10 כמוהו ,  אולי היה לנו צ'אנס כלשהו .
 
כל החלב והדבש :  חמשת השירים המבוצעים הגדולים של נתן זך
נתן זך הוא לא רק משורר נחשב ,  אלא אחד היוצרים המולחנים ביותר בתולדות המוזיקה הישראלית .  לרגל יום הולדתו ה-80 ,  עינב שיף בוחר את 5 הביצועים גדולים לשיריו 

