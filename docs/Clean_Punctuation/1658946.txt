משולש במודה יקב פלם | אופנה תוססת 
משפחת פלם אוהבת נוחות ,  איכות ויין טוב
בלב הרי ירושלים ,  צופה אל נוף כפרי ,  שוכן אחד מיקבי הבוטיק היפים בישראל .  יקב פלם מייצר יינות ים תיכוניים שזוכים להצלחה ביקורתית ומסחרית מאז 1998 .  קמי ,  גולן וגלעד פלם ,  אם ושני בניה ,  הם גם מנכ"לים משותפים בעסק .  גולן פלם ,  היינן הראשי של היקב ,  למד את רזי עשיית היין באיטליה ,  עבד שנה ביקב בטוסקנה ולאחר מכן נסע להתמחות ביקב באוסטרליה .  כשחזר לישראל החליט להקים יקב בוטיק משפחתי .  מאחר שעבודתו מתרכזת בעיקר בתהליך ייצור היין ,  הוא לובש משך רוב היום בגדי עבודה שמתלכלכים במהירות .  הוא מעדיף מכנסי דגמ"ח גבריים או מכנסי ג'ינס ,  עם חולצות טי . " בתקופות פחות עמוסות אני מקפיד על לבוש נוח וספורטיבי שיהלום את היקב ואת מעמדי ",  הוא אומר . " ואז אני בוחר בחולצות מכופתרות ".  גלעד פלם ,  מנכ"ל משותף ואחראי על תחום השיווק של היקב ,  מקיים פגישות רבות ביקב ומחוצה לו ,  ומנסה להתאים בגדים שישקפו את רוח המקום . " אני לא איש של חליפות ",  הוא מצטנע . " אבל אני מחפש את הביטוי האישי שלי בהופעה .  לרוב אני בוחר חולצות מחויטות או מכנסיים מחויטים עם חולצת טי ".  אחד הדברים החשובים לו במיוחד הוא שהופעתו תשדר נגישות עבור האנשים שעמם הוא נפגש .  קמי פלם ,  מנכ"לית משותפת ואחראית על הצד הפיננסי ,  מבלה את רוב שעות יומה במשרד ולכן חשובה לה הנוחות יותר מכל . " אני בוחרת בדים קלילים ,  נעימים ואיכותיים ",  היא מסבירה , " אבל תמיד מוקפדת וייצוגית ".  לרוב היא תעדיף ללבוש מכנסיים מחויטים ,  גופייה ומעליה ז'קט תואם .  כדי לשפר את הרגשתה ,  היא מקפידה תמיד לנעול נעלי נוחות .
 
משולש במודה יקב פלם | אופנה תוססת 
משפחת פלם אוהבת נוחות ,  איכות ויין טוב

