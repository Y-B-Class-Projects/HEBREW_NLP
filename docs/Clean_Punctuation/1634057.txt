אינפקטד מאשרום חוזרת לפסטיבל קואצ'לה בארה"ב
הרכב הטראנס הבינלאומי יופיע באחד הפסטיבלים הגדולים בעולם  ( "כבוד גדול ")  .  על כך שהמופע מתוכנן לערב יום הזיכרון הגיבו : " ההסכם נחתם לפני שניתן היה לדעת באיזה יום נשובץ "
 אינפקטד מאשרום ,  ההרכב הישראלי המצליח בעולם ,  יופיע בפסטיבל קואצ'לה בארצות הברית ,  מהפסטיבלים הגדולים ביותר בעולם ,  שיתקיים בין התאריכים 15-18 באפריל .  לצדם יופיעו בפסטיבל ,  שיתקיים כבכל שנה בקליפורניה ,  כ-130 אמנים ,  ביניהם שמות גדולים כמו ג'יי זי ,  LCD סאונדסיסטם ,  תום יורק ,  פיית' נו מור ,  פייבמנט המתאחדת ,  סליי סטון ,  מיוז ,  הגורילאז של דיימון אלברן במופע ראשון זה זמן רב ,  שרלוט גינסבורג ,  הוט צ'יפ ,  פאבליק אימג' לימיטד עם ג'וני רוטן ואפילו יו לה טנגו שיגיעו לישראל ב-22 במרץ .  
ההרכב מתוכנן להופיע ביום האחרון של הפסטיבל שהוא גם ערב יום הזיכרון לחללי צה"ל .  בתגובה לכך ,  מסרה הלהקה לוואלה !  תרבות כי  " פסטיבל קואצ'לה הינו מן האירועים המכובדים ביותר בארצות הברית וזה כבוד גדול עבורנו להופיע במסגרתו .  את סגירת המופע ביצע סוכן ההופעות האמריקאי שלנו וזה נסגר כבר בקיץ 2009 .  כשנחתם ההסכם בשנה שעברה הוא לא כלל יום ספציפי למופע כך שלא היה ניתן לשער באיזה יום נשובץ ,  כיוון שהפסטיבל מתרחש במשך שלושה ימים ".   
" עלינו לעמוד בהתחייבויות חוזיות ולנהוג במקצועיות שהולכת לפנינו ",  המשיכו ואמרו חברי הלהקה . " את חגי ומועדי ישראל אנו נוטים לקיים רוב הפעמים ובעיקר אם הם אינם נופלים על סופי שבוע שבהם אנו משובצים להופעות .  שוב ,  צריך לציין שמרבית המופעים נסגרים תקופות ארוכות מראש וללא ידיעה ודאית על יום ושעת מופע ספציפית ".  
אינפקטד מאשרום כבר הופיעו בפסטיבל קואצ'לה בשנת 2007 .  הם יופיעו בישראל ב-11 בפברואר ,  במסגרת אירוע של מותג Club Seat .  המופע יתקיים בגני התערוכה בתל אביב ויתארח בו מתיסיהו שיגיע במיוחד למופע .
 
אינפקטד מאשרום חוזרת לפסטיבל קואצ'לה בארה"ב
הרכב הטראנס הבינלאומי יופיע באחד הפסטיבלים הגדולים בעולם  ( "כבוד גדול ")  .  על כך שהמופע מתוכנן לערב יום הזיכרון הגיבו : " ההסכם נחתם לפני שניתן היה לדעת באיזה יום נשובץ "
 
