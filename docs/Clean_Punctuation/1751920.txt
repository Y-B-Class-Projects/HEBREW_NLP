ירוחם נערכת ליום שאחרי מצנע
חמש שנים אחרי שמשרד הפנים שלח הביתה את ראש המועצה וכפה על תושבי ירוחם את עמרם מצנע ,  יתקיימו בעד שבועיים וחצי בחירות לראשות המועצה .  התושבים שמחים שהדמוקרטיה חוזרת ליישוב אבל רבים היו רוצים שמצנע יישאר בתפקידו
בעוד שלושה שבועות יתבקשו תושבי ירוחם לבחור ראש מועצה חדש ,  אבל עד כה המצביעים שאננים ובעיר לא נרשמת התרגשות מיוחדת .  שלטי בחירות אמנם מונפים בכל מקום ,  אבל הציפורניים לא נשלפו .  יש התקהלויות פוליטיות אבל הן קטנות ושקטות .  יש תכונה אבל היא רדומה לחלוטין . " זה יתעורר רק שבוע לפני הבחירות "  אומר אלי ,  פעיל של אחד המתמודדים , " בינתיים התושבים לא ממש מתעניינים במערכת עצמה ". 
ירוחם הקטנה  ( 9400 תושבים )  מזוהה עם מערכת פוליטית סוערת ומושחתת .  בעשרים השנים האחרונות נאלץ משרד הפנים להתערב פעמיים ולהדיח ראש מועצה מכהן  ( בשני המקרים היה זה ברוך אלמקייס )  .  למרות זאת ,  לשכת ראש המועצה נותרה יעד נכסף ולא פחות מארבעה מועמדים רואים עצמם מתאימים להוביל את ירוחם לאתגרים הקשים בחמש השנים הבאות .  
הצלחתו של עמרם מצנע בתפקיד ראש המועצה הממונה למקומיים לתהות בקול רם האם יש ביכולתו של בן המקום לנהל את הרשות המקומית . " מה אנחנו צריכים מועמד מירוחם "  אומר מאיר כהן ,  תושב העיירה בן 52 , " אף אחד מאלה שמתמודדים ,  לא משכנע אותי .  אין לי בעיה עם פקיד ממונה .  יש לו קשרים בממשלה ,  יש לו קשרים במקומות הנכונים .  אם הוא מצליח לשקם כאן את התנאים ,  למה צריך משהו מכאן ?  ".  יניב חדד ,  מנגד ,  מסכים ולא מסכים . " אפילו שאדם מבחוץ יכול להיות יותר טוב ,  צריך שיהיה מישהו מקומי .  מישהו שמכיר את האנשים כאן ".  וכהן המשיך : " תראה איך העיר הזאת מתנהלת עכשיו .  יותר טוב מתמיד .  אם מצנע היה מתמודד ,  היו הרבה מירוחם שמצביעים עבורו ".   
 " אני חושבת שצריך מישהו מירוחם לנהל את העיר "  אמרה פרנסין ,  שבאה לקיוסק מקומי לקנות מנה שווארמה , " זה חשוב לעיר ולתושבים שמישהו מכאן יתקדם למקום הזה ".  במשפט אחד ,  היא גימדה את כל הוויכוח שסביב הבחירות :  מקומי או חיצוני .  אסנת היא פעילה מרכזית במטהו של מוטי אביסרור ודעתה נחרצת . " מועמד מירוחם מכיר את התושבים ,  מכיר את המצוקות של כל אחד ואחד ויודע איך לטפל בהם "  היא אמרה , " נכון שבשנים האחרונות נעשתה עבודה רצינית לשיקום העיירה ,  אבל מי שצריך לעמוד בראש המועצה ,  הוא תושב מקומי ,  שנולד וגדל כאן וידע להצעיד אותה קדימה ". 
בירוחם זוכרים היטב למה מונה מצנע .  קודמו ,  ברוך אלמקיאס ,  שנבחר ברוב זעום  ( 50 קולות )  לפני אביסרור ,  הודח מתפקידו לאחר שהמועצה שקעה בחובות כבדים ,  עובדי המועצה לא קיבלו את שכרם והרבו לשבות .  קרנות שונות שפעלו בעיר עצרו את התרומות ,  ותלונות רבות על מעשי שחיתות מצדו הועברו למשרד הפנים .  אלמקיאס הספיק לכהן שנתיים בלבד ,  עד 2005 ,  עת הודח מכסאו בידיו של אופיר פינס ,  שהיה אז שר הפנים .  זו היתה תקופת כהונה שניה שלו ,  לאחר שגם בראשונה הוא נחשד בניהול לא תקין של המועצה ומעשי שחיתות רבים ,  בהם מינוי מקורבים לתפקידים שונים ומימון פעולות בצורה לא חוקית .  למרות זאת ,  הוא נבחר אז לכהונה נוספת .
 הוויכוח סביב מנהיגות מקומית יכול להראות מעט תמוה למקום עם גאווה כל כך גדולה ,  אבל יותר מהכול ,  זה מצביע על חשש מפני עתיד בידיו של אדם בלתי אחראי .  המועמדים עצמם ,  דוחים את הרעיון הזה בנימוק כולל אחד בלבד :  ירוחם צריכה ראש מועצה שיודע מי הוא כל תושב .  מיכאל ביטון טוען שמועמד חיצוני יהיה  " רע לירוחם ,  להביא מועצה ממונה .  זה גוזר על הישוב קיפאון וחוסר נועזות או יזמות .  לממשלה לא ממש אכפת ממה שקורה בירוחם .  אם היא ממנה פקיד מטעמה .  מצנע היה אדם מיוחד .  צריך כאן מנהיגות חדשה כדי להוביל את הישוב .  יש אמנם הישגים ,  אבל יש הרבה אתגרים שצריך לעמוד בהם ".  גם יעקב בוסקילה סבור ,  שרק מועמד מקומי יכול להצליח טוב  " זאת שאלה כואבת וגם התשובה .  כשהיו כאן ראשי המועצה הקודמים ,  היו כאן מחנות ששנאו אחד את השני בצורה נוראה .  יד אחת חיבקה והשניה חנקה .  הם נלחמו אחד כנגד השני בדם .  את מצנע בהחלט הרווחנו ,  קודם כל בשביל השקט לעיר .  הוא עשה גם עבודה פקידותית ,  אבל היה שקט .  לי אין שום שונאים ואני לא שייך לשום מחנה .  לכן אני לא מצטרף לשום סיעה פוליטית .  אני חושב שמועמד מבחוץ לא טוב לעיר .  פקיד ממונה יעשה את העבודה לפי משרד הפנים .  צריך להכיר את התושבים ולדאוג לרווחתם .  את זה ראש מועצה ממונה לא יכול לראות ".  
אלמקייאס משוכנע ,  שראש מועצת ירוחם צריך לדעת שכשמדברים איתו על אדם מסויים ,  הוא יידע את שמו ,  יכיר את פניו ,  משפחתו ובעיותיו . " ראש מועצה ממונה לא בא בחשבון .  מי שמכיר את תושבי ירוחם ,  יודע שצריך להכנס לנפש שלהם כדי להצליח .  בעת קבלת קהל למשל ,  היו רוצים להפגש עם ראש רשות שמכיר אותם ומזדהה איתם .  אם הוא מקבל אותם רק דרך האינטרנט ,  הוא לא ממש נפגש איתם ". 
אביסרור סבור ,  שמינוי ראש מועצה ממונה הוא לא הליך דמוקרטי : " זה צריך להיות מהלך ביניים לקראת מינוי ראש מועצה .  ועדה ממונה לא עשתה בשום ישוב מהפכות כמו שנעשו כאן .  מצנע עצר את ההדרדרות והחזיר את היציבות ,  אבל הוא לא החזיר את המצב לתקופה שהיתה לפני אלמקיס .  ברור שצריך אחד שמכיר את התושבים ,  אבל יש גם עניין של יצירת המחוייבות למקום .  הוא יכול לשרת את התושבים בשם המחוייבות הזאת .  במקום שיש מנהיגות טובה ,  היא יכולה להצליח ואני חושב שבירוחם יש מנהיגות כזאת ". 
יעקב דדון מירוחם  ( 55 )  ,  שבע ממאבקים פוליטיים .  הוא תושב המקום למעלה מחמישים שנה ,  ובעבר ניסה בעצמו להתמודד למועצה . " מי שיבחר צריך להמשיך לייצב את המקום לתת איכות חיים לתושבים .  איכות חיים זה חינוך ,  זה סביבה ,  זה תעסוקה ופעילות .  שצעירים ישארו פה ולא יברחו ",  הוא מפרט את מטרות הראש החדש .  אסנת ממשיכה את דבריו  " צריך לשמור על היציבות שירוחם הגיעה אליה ובמקביל לשפר כל מיני מקומות ,  אם זה בחינוך אז לטפח את בתי ספר והגנים ,  להביא עוד מקומות תעסוקה ומפעלים ,  לתת הזדמנויות לצעירים ולהפוך את ירוחם למקום חי ותוסס ".  ה
רצונות אכן לא נשמעים בשמים והם המשך למה שמצנע הצליח להביא לישוב ,  כמו כפר סטודנטים ,  שכונה חדשה ועוד .  אבל בצד אלה ,  יאלץ ראש המועצה שיבחר ,  להתמודד גם עם גרעון תקציבי ,  קטן לכאורה ,  אבל בהחלט חונק ,  בהיקף של 4.5 מיליון שקלים ועם מחסור במקורות מימון לתקציב השוטף .  צמצום המענקים הממשלתיים ,  חייב את המועצה להשלים בדרך יעילה להשלים מחסור של 8 מיליון שקלים .  הרשות העבירה למשרד הפנים בקשה לקבלת הלוואה של חמישה מיליון שקלים ,  רואה חשבון מטעם המשרד כבר בוחן את התנאים להחזרת ההלוואה בפריסה של חמש שנים ומבחינת הפעילות בישוב עצמו ,  הדבר יחייב את העמקת הגביה .  בפועל זה אומר להתעמת לא מעט עם תושבים .  מנתוני הלשכה המרכזית לסטטיסטיקה ,  נרשמה בשנת 2007 עליה של 14% בגביה ,  אך עדיין הגירעון הולך ומצטבר .
 המועמדים וראשי המטות ,  מנסים לעורר עניין בבחירות .  לקיים פעילות הסברה ,  להביא אורחים חשובים מהמפלגות שתומכות במועמדים ,  לקשט את העיר בשלטים ועוד .  המועמדים לא מוותרים על שום הזדמנות להופיע בציבור .  נוכחות שלהם נרשמה למשל בלוויה של שני תושבים מהעיירה ,  שנפטרו לפני כשבועיים .  בערבים הם מקדישים זמן למפגש עם תושבים בצורות שונות אבל עושה רושם שעדיין אין התעוררות של ממש .
 - יעקב בוסקילה
יעקב בוסקילה מכהן כרב שכונתי בירוחם .  הוא בן 46 ,  יליד ירוחם ,  שרץ בפעם הראשונה כמתמודד על ראשות המועצה .  הוא עושה זאת ברשימה עצמאית 'ירוחם תצליח' .  בוסקילה נולד באותו בלוק שבו נולדו גם אלמקייס וביטון .  בעבר הוא היה מועמד לכנסת מטעם המפד"ל ,  שירת ביחידת גבעתי כקצין וברבנות הצבאית ,  הועסק כמורה ומנהל חטיבת ביניים בדימונה ,  הקים ישיבה תיכונית בירוחם ועסק בתפקידי חינוך והוראה נוספים .  היום הוא רב בית כנסת ומעורה לדבריו בכל הקשור ברווחה וחינוך בישוב .  
- מוטי אביסרור
מוטי אביסרור מתמודד במסגרת הליכוד ,  שכבר כיהן 12 כראש המועצה עד שהפסיד בבחירות לברוך אלמקיאס .  גורמים בירוחם מצביעים עליו כמי שעשוי לזכות במערכה הנוכחית ,  אלא אם יתקיים בעיר סיבוב בחירות שני .  הוא עבד עד לפני שנתיים וחצי בחברת 'רשת' כאחראי על פרוייקט חינוך  ( קידום של שידורים בנושאי חינוך לפריים טיים )  .  בירוחם זוכרים לו הגדלה משמעותית של מספר הזכאים לתעודות בגרות ,  מ 5% ל 74% .  
- מיכאל ביטון
מיכאל ביטון בן ה-40 מתמודד בסיעה עצמאית 'ירוחם אחת' ,  שנתמכת על ידי מפלגת קדימה .  הוא נולד בירוחם ,  שירת בקצין בגולני ובבה"ד אחד ,  הועסק כאיש חינוך בחברה להגנת הטבע ,  עבד בסוכנות היהודית ,  ועד לא מכבר כיהן כמנהל המתנ"ס העירוני ועוסק בפעילות בקרן קנדית לגיוס תרומות .  
- אילן אלמקייאס 
אלמקייאס הוא רווק בן 42 ,  שירת כמכונאי מוסק בטייסת מסוקים במשך 24 שנים והשתחרר בדרגת רס"ן לפני שלושה חודשים .  במהלך שירותו הצבאי הוא השתתף במבצעים רבים ,  בהם מבצעי חילוץ שבאחד מהם הוא נפצע .  לפני 9 שנים הוא השלים תואר ראשון במנהל עסקים ובהמשך שירותו ,  הוא פיקד על חיילים במערך הטכני והלוגיסטי של החיל .  התמודדות זו היא נסיונו הראשון כפוליטיקאי .
 
ירוחם נערכת ליום שאחרי מצנע
חמש שנים אחרי שמשרד הפנים שלח הביתה את ראש המועצה וכפה על תושבי ירוחם את עמרם מצנע ,  יתקיימו בעד שבועיים וחצי בחירות לראשות המועצה .  התושבים שמחים שהדמוקרטיה חוזרת ליישוב אבל רבים היו רוצים שמצנע יישאר בתפקידו

