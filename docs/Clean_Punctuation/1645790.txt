מיטב גייס 7 עובדים לברוקראז'
 >  >  בית ההשקעות מיטב ממשיך בהרחבת תחום הברוקראז' שלו .  מיטב גייס מנהל דסק אג"ח מוסדי חדש ,  ברק טפר ,  מי ששימש עד לפירוקו של בית ההשקעות פריזמה מנהל דסק אג"ח בחדר עסקות ניירות ערך ישראליים במשך שלוש שנים .  טפר ,  36 ,  הוא בעל תואר ראשון בכלכלה מאוניברסיטת חיפה ותואר שני במינהל עסקים מאוניברסיטת תל אביב .  בית ההשקעות מיטב כולל החל מתחילת 2010 את גאון ואת ישיר השקעות שמוזגו לתוכו .  בעקבות המיזוג המשולש ,  הגיע היקף הנכסים המנוהל במיטב לכ-27 מיליארד שקל .  בעקבות הנפח הגדול החליטו במיטב לבסס את תחום הברוקראז' וגייסו עד כה שבעה עובדים - חלקם הגיעו מחוץ לבית ההשקעות וחלקם הגיעו בעקבות המיזוג עם גאון וישיר .  מנהלי חברת הברוקראז' ,  שהיא חברה בת של מיטב ,  הם טרנס קלינגמן ,  שהיה מנהל מחלקת המחקר באקסלנס ,  ודני פרחי ,  ששימש ראש דסק ניירות ערך זרים באקסלנס .  רשימת עובדי הברוקראז' של מיטב כוללת את יובל צבר ,  סוחר בדסק המניות שהגיע מישיר ;  איל הדר ,  סוחר דסק אג"ח ויגאל ארליך סוחר דסק מניות - שניהם הגיעו מגאון ;  וניר זוננברג ,  ששימש עד כה אנליסט תקשורת במחלקת המחקר ועבר למחלקת הסל סייד  ( המלצות שבית השקעות מפרסם עבור הגופים המוסדיים שעמם הוא עובד )  של בית ההשקעות .  מלבד החיזוק של כוח האדם במחלקת הברוקראז' ובעקבות צירופו של קלינגמן ,  החלו לפרסם במיטב המלצות על מניות .  בשבוע שעבר למשל ,  הם החלו לסקר בראשונה את מניות הבנקים .
 
מיטב גייס 7 עובדים לברוקראז'
nan
