בורסות העולם חוזרות לזנק
הבשורות אודות סיוע אירופאי ליוון הביא אתמול להיפוך המגמה בוול סטריט ולעליית המדדים המובילים .  גם באירופה ובאסיה חוזרים המסכים להיצבע ירוק .  גם ת"א תצטרף לחגיגה הבוקר ? 
עליות נרשמות במרבית בורסות אסיה ,  בהובלת מניות מגזר הפיננסים ,  זאת לאחר הפרסום אתמול כי ממשלת גרמניה מתכננת חבילת סיוע ליוון אשר הביאה לעליות בבורסות ובמטבעות .  בורסת טוקיו עולה ב-0.5% ,  בורסת סיאול עולה ב-0.1% ,  בורסת שנחאי עולה ב-0.6% לאחר שפורסם כי היצוא מסין עלה ב-21% בינואר .  בורסת הונג קונג רושמת ירידות קלות .
 ממשלת גרמניה מתכננת חבילת סיוע ליוון ,  לדברי גורם בכיר בקואליציה של ממשלת גרמניה - כך דיווח היום אתר האינטרנט של המהדורה הגרמנית של העיתון  " פייננשל טיימס ".  חלק מהסיוע המתוכנן יהיה מגרמניה וחלקו יהיה צעדים שיתואמו על ידי האיחוד האירופי ,  אמר מיכאל מייסטר ,  סגן יו"ר האיחוד הדמוקרטי הנוצרי והאיחוד החברתי הנוצרי בבית התחתון של בית המחוקקים של גרמניה ,  הבונדסטג ,  לטיימס .
 סוכנות הידיעות רויטרס דיווח מפי גורם בכיר בקואליציה של ממשלת גרמניה כי מדינות גוש היורו קיבלו החלטה עקרונית לסייע ליוון .  הרשויות שוקלות מגוון רחב של צעדים אפשריים ,  אולם הסביר ביותר יהיה הצעה לסיוע דו-צדדי ,  דיווחה רויטרס .
 מניית בנק HSBC עולה ב-0.6% .  מניית בנק סומיטומו מיטסוי היפני עולה ב-0.8% .  מניית נומורה עולה ב-0.2% .
 מניית טויוטה מוטור עולה ב-0.3% ,  על אף הפרסומים כי התגלתה בעיה נוספת בדגמים של טויוטה ,  הפעם במערכת ההיגוי .  אתמול פורסם כי ענקית הרכב היפנית טויוטה עשויה לעמוד בפני חקירה של בעיות בטיחות בעוד אחד מדגמיה .  מינהל הבטיחות בדרכים של ארה"ב  ( nhtsa )  קיבל מאז אפריל 2008 לא פחות מ-83 תלונות לגבי תקלות במערכת הגה הכוח של דגמי קורולה של השנים 2009 ו-2010 ששווקו בארה"ב .  
עד כה ,  דווח של 76 מקרים שבהם מכוניות סטו הצידה בחדות במהירויות של יותר מ-65 קילומטרים לשעה - אשר גרמו לשש תאונות דרכים בהן נפצעו עשרה בני אדם .
 בוואלה !  עסקים מוסיפים כי אמש נרשמו בוול סטריט עליות שערים משמעותיות בתום מספר ימים ארוכים של ירידות שערים חדות שנרשמו שם .  מדד הדאו ג'ונס הוסיף כאחוז וחצי לערכו ומדד הנאסד"ק עלה בלא פחות מ-1.2% .  
לסיוע הגרמני המתגבש השפעה משמעותית גם על שוק המט"ח - השוק האירופי והכלכלה העולמית הביעו את תמיכתם ביוזמה באמצעות חיזוק האירו לעומת הדולר ,  בניגוד למגמה שאפיינה את המסחר בשוק מטבע החוץ בימים האחרונים .
 הבוקר יתברר האם המגמה החיובית ששטפה ביממה האחרונה את שוקי העולם תשיב את האוויר גם לבורסה בתל אביב שאמנם עברה אתמול לעליות שערים מתונות אך טרם הצליחה לתקן את הירידות החדות שאפיינו את המסחר באחד העם בשבוע האחרון ,  לדאבונם של המשקיעים המקומיים .
 
בורסות העולם חוזרות לזנק
הבשורות אודות סיוע אירופאי ליוון הביא אתמול להיפוך המגמה בוול סטריט ולעליית המדדים המובילים .  גם באירופה ובאסיה חוזרים המסכים להיצבע ירוק .  גם ת"א תצטרף לחגיגה הבוקר ? 

