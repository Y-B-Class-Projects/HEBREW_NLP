אישום :  האחים גבריאלי ניהלו רשת הימורים
מאיר אברג'יל והאחים ראובן ועזרא גבריאלי מואשמים כי הפעילו בניגוד לחוק 100 בתי קזינו ברחבי הארץ .  בין סעיפי האישום :  הלבנת הון ,  גניבה וקבלת דבר במרמה
לבית המשפט המחוזי בפתח תקוה הוגש הבוקר  ( ראשון )  כתב אישום נגד מאיר אברג'יל ,  האחים ראובן ועזרא  ( שוני )  גבריאלי ושלושה נאשמים נוספים ,  בגין עבירות של הלבנת הון ,  גניבה וקבלת דבר במרמה ,  עבירות מס והימורים בלתי חוקיים באמצעות רשת הימורים בבתי קפה .  
לפי כתב האישום ,  שהוגש באמצעות עורכי הדין נדב עשהאל ומרינה צ'רבאצקי מפרקליטות מיסוי וכלכלה ,  בין השנים 1998-2002 ,  ניהלו הנאשמים הימורים בלתי חוקיים בבתי קפה-אינטרנט ,  קיוסקים ,  תחנות טוטו/לוטו ומקומות נוספים ,  באמצעות תוכנת הימורים באתר אינטרנט בשם  " Bat and Chat ".  בנוסף ,  נטען כי הם הפעילו כ-100 בתי קזינו .
 בכתב האישום נטען ,  כי ראובן גבריאלי ונאשם נוסף בשם מרדכי מנשה היו אחראים על פיתוח התוכנה ועל תחזוקתה .  שוני גבריאלי ,  אביה של חברת הכנסת לשעבר ענבל גבריאלי ,  אברג'יל ושני נאשמים נוספים היו אחראים על שיווק התוכנה לנקודות קצה ,  רכישת ציוד ,  התקנתו ,  וגביית התשלומים .  
התוכנה אפשרה למהמרים לשחק ב"רולטה ",   " וידאו פוקר ",   " בלאק-ג'ק "  ו"סלוט משין ",  ושרתיה הוצבו בדומיניקה שבאיים הקריביים ובקנדה .  מרבית ההכנסות התקבלו מזכיינים שרכשו את התוכנה ,  אולם ניתן היה להמר באמצעותה גם באתר האינטרנט .  
על פי כתב האישום ,  הנאשמים הרוויחו כ-50 מיליון שקל מההימורים ,  עליהם לא דיווחו למס הכנסה .  הפרקליטות מבקשת לחלט קרקעות בשווי מיליוני שקלים השייכות לאחים גבריאלי ,  וכן שתי מכוניות מסוג ב-מ-וו ומרצדס השייכות לאברג'יל .
 עורכת הדין מאיה גבריאלי - גולדשטיין ,  בתו של שוני גבריאלי שמלווה את ייצוגו המשפטי של אביה ,  אמרה כי  " עצם הגשת כתב האישום היא דבר חיובי מכיוון שמדובר בפרשה שמתפרשת לאורך שנים .  מדובר באנשי עסקים שניזוקו מעצם החקירה .  עכשיו מתחיל הליך משפטי דמוקרטי שאנחנו מאמינים בו ,  ואנו מאמינים שהאמת תצא לאור וחפותו של שוני תוכח ". 

אישום :  האחים גבריאלי ניהלו רשת הימורים
מאיר אברג'יל והאחים ראובן ועזרא גבריאלי מואשמים כי הפעילו בניגוד לחוק 100 בתי קזינו ברחבי הארץ .  בין סעיפי האישום :  הלבנת הון ,  גניבה וקבלת דבר במרמה

