סיאט משביחה את האקסאו
המשפחתית הגדולה שהיא בעצם אודי A4 מהדור הקודם ,  מקבלת תיבת רציפה .  לטובת שיפור המרחב הוקטנו המושבים
על בסיס הדור הקודם של אודי A4 ,  השיקה סיאט לפני כשנתיים את האקסאו בגרסאות סדאן ומאוחר יותר סטיישן .  אלא שהיותה מיושנת בבסיסה ,  הציבה אותה בנחיתות מסויימת לעומת משפחתיות גדולות מקבילות .  חלק מהתלונות הגיעו מהמושב האחורי שלא השאיר מרווח רב לרגליים .  כעת משיקה סיאט את גרסת המודל 2011 ,  עימה היא מנסה לשפר מעט את מרחב הפנים וזאת בנוסף להצגת תיבת הילוכים רציפה מולטיטרוניק לראשונה בחיי הדגם .
 כדי להשיג מרווח פנים משופר ,  ערכה סיאט שינויים בגב המושבים הקדמיים ובספסל האחורי .  התוצאה לדבריה היא תוספת של 4.4 ס"מ לאורך וזאת מבלי לפגוע בנוחות הישיבה .  כמו כן ,  מדובר בשינויים במושבים הקיימים ולא הזזה של המושב האחורי אל תא המטען שנותר באותו הנפח בשני המרכבים .
 יחד עם תוספת המרחב ליושבים מאחור ,  מציעה סיאט גם תיבת הילוכים חדשה .  שוב מאודי ,  היא מביאה את תיבת המולטיטרוניק הרציפה לה גם שבעה הילוכים קבועים הניתנים להעברה על ידי מנופים בגלגל ההגה .  תיבה זו תוצע בשילוב עם מנוע ה-2.0 ל' TDI בלבד  ( 140 כ"ס )  ולא ליחידות הבנזין .  השידוך למנוע הטורבו דיזל מאפשר לה להציג צריכת דלק ממוצעת של 17.2 ק"מ לליטר .
 האקסאו המושבחת תוצג בתערוכת פריס כאשר עד כה לא הגיע שום מידע מסיאט על כל מכונית חדשה אחרת שתעמוד לצידה ,  לרבות מכונית קונספט .  נזכיר כי בתערוכת ז'נבה האחרונה הציגה סיאט את ה-IBE קונספט החשמלית .
  .
 
סיאט משביחה את האקסאו
המשפחתית הגדולה שהיא בעצם אודי A4 מהדור הקודם ,  מקבלת תיבת רציפה .  לטובת שיפור המרחב הוקטנו המושבים

