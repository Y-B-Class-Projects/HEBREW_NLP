הצעה :  המדינה תגבה מס על משכורות מעל 3 מיליון שקל בשנה ;  הסיכוי שהחוק יעבור - לא גבוה
ח"כ חרמש : " קופת המדינה נמצאת בגירעון וחברות ענק משתמטות מתשלום מסים - חגיגת השכר חייבת להיפסק "
 המדינה לא תכיר כהוצאה לצרכי מס במשכורות של מעל 3 מיליון שקל בשנה - כך עולה מהצעת החוק שהגישו הח"כים שי חרמש  ( קדימה )  ויריב לוין  ( ליכוד )  .  בכנסת העריכו כי סיכויי החקיקה של הצעת החוק הזו אינם גבוהים ,  והצעות דומות שהועלו בעבר לא קודמו מכיוון שהממשלה התנגדה בכל פעם.הח"כים טוענים כי המצב כפי שהוא כיום ,  חברה לא משלמת מס למדינה על שכר עובדיה .  כוונתו המקורית של החוק היתה לעודד חברות לתת שכר הוגן לעובדיהן ,  אך חברות מנצלות את המצב לשלם משכורות שערורייתיות בסך מיליוני שקל בשנה ,  מבלי להידרש לשלם על כך מס .  לפי הצעת חוק , " חברה המעוניינת לתגמל את מנהליה בסכומים העולים על 3 מיליון שקל בשנה תעשה זאת על חשבון רווחיה ". חרמש אמר : " השנים האחרונות התאפיינו בחגיגת משכורות חסרת רסן במשק .  לא יתכן מצב בו קופת המדינה נמצאת בגירעון ענק ,  ובה בעת מאפשרת לחברות ענק להשתמט מתשלום מיסים .  חשוב לציין כי הצעת החוק אינה יוצרת מגבלה על גובה השכר הגבוה בחברה או מתערבת בהחלטותיה .  זה רק הוגן כי כאשר חברה בוחרת לתגמל את מנהליה במיליוני שקלים ,  היא זו שתישא במשמעויות הכלכליות של החלטה זו ."  לוין אמר כי  " תשלומי שכר מופרזים למנהלים מנציחים את הפער החברתי ולעיתים אף גורמים לפגיעה ביציבותן של חברות ,  תוך סיכון מקור פרנסתם של עובדיהם .  זהו המקרה המובהק בו ראוי להכביד את נטל המיסוי ,  בפרט משעה שלא אחת המדינה נאלצת לשאת בחלק מהנזקים הנגרמים בשל קריסת חברה ." 

הצעה :  המדינה תגבה מס על משכורות מעל 3 מיליון שקל בשנה ;  הסיכוי שהחוק יעבור - לא גבוה
ח"כ חרמש : " קופת המדינה נמצאת בגירעון וחברות ענק משתמטות מתשלום מסים - חגיגת השכר חייבת להיפסק "
 
