האקרים שיתקו את אתר מאסטרקארד כנקמה על ניתוק קשריו עם ויקיליקס
קבוצת אקטיוויסטים חסמה את הגישה לאתר עבור משתמשים רבים ;  על הכוונת גם פיי-פאל ואתרים נוספים
אתר האינטרנט של חברת כרטיסי האשראי הבינלאומית מאסטרקארד נפרץ היום ושותק באופן חלקי על ידי האקרים ,  כנקמה על החלטת האתר להפסיק לקבל תרומות עבור אתר ההדלפות ויקיליקס.קבוצת אקטיוויסטים המכנה עצמה  " אנונימוס "  היא זו שככל הנראה פרצה לאתר וחסמה את הגישה אליו עבור משתמשים רבים .  הנקמה היא חלק ממלחמה טכנולוגית שמתרחשת בימים האחרונים סביב ויקיליקס .  מאסטרקארד הודיעה ביום שני כי לא תוכל יותר לקבל תרומות עבור האתר ,  בטענה כי הוא עוסק בפעילות לא חוקית.הקבוצה פעלה בימים האחרונים נגד אתרים מסחריים שניתקו את קשריהם עם ויקיליקס ,  כגון הבנק השווייצי פוסט פייננס ,  שהקפיא את התשלומים לאתר ,  והתחייבה לפגוע גם בשירות התשלומים המקוון פיי-פאל ,  שהפסיק גם הוא להעביר תשלומים לאתר.דובר מאסטרקארד ,  כריס מונטיירו ,  אמר ל"גרדיאן "  כי האתר השעה את העסקות עם ויקיליקס משום ש"מאסטרכרד אוסרת על לקוחותיה לעסוק באופן ישיר או עקיף בפעילות שאינה חוקית ". אתמול נעצר מייסד ויקיליקס ,  ג'וליאן אסאנג' ,  הסגיר עצמו אתמול לסקוטלנד יארד הבריטי ,  לאחר שבשבוע שעבר הוציא נגדו האינטרפול צו מעצר בדרגה החמורה ביותר ,  בחשד למעורבותו באונס ובעבירות מין אחרות על אדמת שוודיה .
 
האקרים שיתקו את אתר מאסטרקארד כנקמה על ניתוק קשריו עם ויקיליקס
קבוצת אקטיוויסטים חסמה את הגישה לאתר עבור משתמשים רבים ;  על הכוונת גם פיי-פאל ואתרים נוספים

