 " לא בטוח שטל מור דרס את חשין "
 במהלך הקראת כתב האישום נגד טל מור ,  המואשם בדריסת רוכב האופניים שניאור חשין ,  טענה פרקליטתו של מור כי קיים סיכוי שמישהו אחר עומד מאחורי הדריסה
 ( צילום יגור מזור ,  עריכת וידאו :  יאיר דניאל ) 
בעוד טל מור הנאשם בהריגת רוכב האופניים שניאור חשין הכחיש הבוקר  ( שלישי )  בבית המשפט המחוזי בפתח תקווה את האישומים נגדו ,  הודיעה ההגנה במשפטו כי תזמין מומחה רפואי כדי לבחון את האפשרות שאדם אחר דרס את חשין .  זאת בשל העובדה שכפי הנראה שהו אנשים נוספים באזור התאונה .  עם זאת ,  פרקליטתו של מור ,  עו"ד תמי אולמן ,  הבהירה כי מדובר בבדיקה ראשונית בלבד .  
אולמן אמרה בדיון במענה לכתב האישום כי מור מודה שהיה מעורב בתאונה ,  אך לא הבחין בחשין טרם התאונה ,  היות והיה בוקר ערפילי ,  ולא ידע שפגע בבנאדם .  לכן ,  טענה הפרקליטה ,  גם לא הגיש סיוע לרוכב הפצוע ,  כך שלא מדובר בהפקרה .  אולמן טענה כי מור שתה באותו לילה כוס בירה אחת ושתי כוסיות עראק בלבד ,  והכחישה בשמו כי שתה מעבר לכך וכי צרך סמים לפני התאונה .  מור גם מכחיש שניסה להסתיר את שמשת הרכב שנופצה וששיקר לסוכן הביטוח על נסיבות התאונה ,  כאשר סיפר שפגע בעץ .
 לפי כתב האישום ,  סמוך לשעה 4:00 בבוקר החל מור לנסוע חזרה לביתו ,  לאחר שלא ישן כ-18 שעות ,  כשבדמו ריכוז אלכוהול גבוה ושאריות של סמים .  הוא עלה על כביש 444 ,  סטה אל עבר שולי הדרך ,  פגע במעקה הבטיחות ואז פגע בחשין ,  שרכב על אופניו לצד הדרך .  כתוצאה מהתאונה הוטח חשין אל מכסה המנוע ולשמשה הקדמית ומת במקום כתוצאה מהפגיעות שספג .  מור לא עצר והמשיך לנסוע לכפר ברוך .
 כשהגיע מור אל ביתו ,  כיסה את השמשה הקדמית באמצעות בד והתקשר לסוכן הביטוח שלו והודיע לו כי פגע בעץ .  הפרקליטות מבקשת להורות על מעצרו של מור עד תום ההליכים הפליליים נגדו . " המשיב הפקיר את רוכב האופניים במקום התאונה ,  נמנע מלברר את מצבו ומלהעניק לו עזרה רפואית או להמתין במקום עד לבוא כוחות הביטחון וההצלה ",  נכתב בבקשת המעצר .  בידי הפרקליטות בדיקות דם ושתן שנערכו למור ,  שהצביעו על נוכחות סמים בדמו וכן חוות דעת טוקסיקולוגית לפיה ריכוז האלכוהול בדמו היה 165 מיליגרם .  כמו כן ישנם צילומים של מור נוסע במהירות של מעל 120 קמ"ש לאחר התאונה .

" לא בטוח שטל מור דרס את חשין "
 במהלך הקראת כתב האישום נגד טל מור ,  המואשם בדריסת רוכב האופניים שניאור חשין ,  טענה פרקליטתו של מור כי קיים סיכוי שמישהו אחר עומד מאחורי הדריסה

