גליה מאור :  לא מאמינה שננטוש את אמצעי השיווק הישנים עם מעבר הבנק למדיה החברתית 
" אנחנו נמצאים במדיה החברתית כי זה עונה על כל הצרכים שלנו :  להיות קשובים ללקוחות ,  לדבר איתם לשתף אותם "
 מנכ"ל בנק לאומי ,  גליה מאור השתתפה בפאנל יוצא דופן במסגרת כנס מעלה הו ראיין אותה יזם ההי-טק יוסי ורדי ,  שמכיר את מאור מימי בית הספר .  הנושא שדובר הוא השתלבות הבנק במדיה החברתית.ורדי :  למה נכנסתם למדיה החברתית ? מאור :  אנחנו נמצאים במדיה החברתית כי זה עונה על כל הצרכים שלנו :  להיות קשובים ללקוחות ,  לדבר איתם לשתף אותם - זה מקום נהדר לעשות את זה.איך הגעתם לרעיון שבנק צריך אתר בלוגים ? רצינו קודם כל לדבר עם הלקוחות .  הנושא השיווקי הגיע בשלב יותר מאוחר .  בשלב ראשון אמרנו יש לנו מדיה שבאמצעותה אפשר להעביר בלי מתווכים באופן שבו אנחנו רוצים את המסרים שלנו ולימים הנושא השיווקי התלבש על זה.האם יש להניח שתנטשו את הפרסום המסורתי ותעברו למדיה החברתית בלבד ? אנחנו נמצאים היום במצב של מגוון ערוצים באמצעותם אנחנו פועלים .  אנחנו רוצים לתת מענה לצרכים השונים של הלקוחות השונים שלנו .  בנקים משרתים גוונים שונים של לקוחות ,  החל מצעירים ועד מבוגרים ,  לקוחות עסקיים ואחרים - לכל אחד יש צרכים שונים וצריך להגיע אליהם .  אני לא מאמינה שננטוש את הערוצים הישנים כי אנחנו רוצים לתת מענה שלם ולא חלקי.מה הסכנות שראיתם בכניסה למדיה החדשה ? נכנסנו לנושא הזה בשלב מוקדם והתלבטנו אם יש סכנות .  ברור שמי שמדבר בבלוג או מצייץ בטוויטר ויש לו את ההופעה בפייסבוק צריך לעבור תהליך מאוד מובנה .  היה ברור שצריך להשקיע המון כסף .  אמרנו שאנחנו נכנסים להוויה חדשה לגמרי ובהוויה הזאת אנחנו מדברים עם קהלים שונים .  לכן ,  הנגישות זאת מחייבת אותנו לנוע מהר לתקן תוך כדי תנועה ולהשתפר.הסכנות הן כשאתה נכנס לצורת קשר כזאת אתה יודע שאתה חשוף .  שאלנו את עצמנו האם לאומי הוא גוף שמוכן להיות חשוף ?  התשובה היתה ברורה ,  הדי.אן.אי שלנו הוא שאנחנו חיים עם המפקידים ששמים את הדבר היקר להם בבנק לאומי ,  כאשר הם שמים את כספם יש להם זכות לומר את דברם .  הסכנה היא בחשיפת יתר אבל כשהשקיפות היא המפתח להצלחה - אין התלבטות.בחרת להודיע על הסרת ממועמדתך ליו"ר לאומי - למה דווקא בדרך זאת ? חשבתי שלאחר סיפור שנמשך כמה שבועות אין מקום יותר ראוי לבוא ולדבר בצורה ישירה .  קיבלתי שאלות מאוד מעניינות ,  כמו האם את לא סבורה שהעובדה שלא צלח המהלך קשורה לעובדה שאת שייכת למגדר מסויים .  עניתי שמעולם לא נתקלתי בקושי להתקדם כל זמן שעשיתי את שהתבקש ממני.במוסד כמו לאומי ,  אתם צריכים להעביר כח לילדים בני 24-22 שמבינים את המדיה .  איך מוסד ותיק מתמודד עם העובדה שהכח עובר לצעירים ,  בלי קשר להיררכיה בבנק ? העולם הבנקאי השתנה .  חלק מהשינוי הוא ההוויה הבנקאית החדשה .  נוצרה אצלנו הבנה שמי שלא שם בעולמות התוכן האלה ועם ה"ילדים ",  הוא בעצם נשאר מאחור .  אנחנו חייבים לרוץ איתם ". 

גליה מאור :  לא מאמינה שננטוש את אמצעי השיווק הישנים עם מעבר הבנק למדיה החברתית 
" אנחנו נמצאים במדיה החברתית כי זה עונה על כל הצרכים שלנו :  להיות קשובים ללקוחות ,  לדבר איתם לשתף אותם "
 
