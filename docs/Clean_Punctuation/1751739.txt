לאהם יאריך את חוזהו בבאיירן עד 2016
המגן בן ה-26 צפוי להישאר בדאבליסטית הגרמנית עד גיל 32 ,  כך הודיע קרל היינץ רומיניגה .  נוייר : " מרגיש אחריות על המצב "
 כוכב באיירן מינכן וקפטן נבחרת גרמניה במונדיאל האחרון ,  פיליפ לאהם ,  צפוי להאריך בקרוב את חוזהו בארבע שנים נוספות עד לקיץ 2016 .  מנכ"ל הבווארים קרל היינץ רומיניגה אישר את הדברים : " כבר בימים הקרובים נחתים את לאהם על חוזה חדש עד קיץ 2016 ".  לאהם הצטרף לבאיירן מינכן בגיל 11 ומשחק במדיה כבר 15 שנים ,  פרט לשנתיים בין 2003-2005 בהן הושאל לשטוטגרט .  בתום החוזה הבא שלו יהיה לאהם ,  שחוזר בעבר על ידי מנצ'סטר יונייטד וברצלונה ,  בן 32 .  גיל מאוחר מדי כדי לעזוב את הבונדסליגה .  
בקיץ האחרון הסביר לאהם את ההחלטה שלו להישאר במועדון בו גדל : " אני נהנה בבאיירן ורואה כאן תוצאות טובות .  באיירן זה מועדון הבית שלי .  אני נהנה גם לעבוד עם לואיס ואן חאל ומרגיש הכי טוב בעולם .  אני לא רואה שום סיבה לעזוב ".  שחקן נוסף שחוזהו נגמר בקיץ 2012 ,  אך עדיין לא חתם על חוזה חדש הוא בסטיאן שווינשטייגר ,  בו חושקים כמה מועדונים אירופים בכירים .  קשר נבחרת גרמניה עדיין לא הודיע על החלטתו .
 שוער שאלקה מנואל נוייר העניק היום  ( חמישי )  ראיון ל"בילד "  הגרמני .  שוער נבחרת גרמניה בן ה-24 דיבר על המשחק מול הפועל תל אביב השבוע ,  בו איכזבו הכחולים וסיימו ב-0:0 ,  על המשבר שעוברת הקבוצה ועל עתידו האישי .  תחילה התייחס נוייר לכמות המצבים אליהם הגיעו האדומים של אלי גוטמן מולו : " אנחנו מאפשרים לקבוצות יריבות יותר מדי מצבים העונה ,  אז אני מוכן .  אני מודע לכך שהחשיבות שלי לקבוצה גדולה ". 
השוער דיבר גם על עתידו האישי ואמר : " אני קפטן שאלקה ,  מרגיש אחריות על המצב ולא רוצה לברוח ממנו .  גם לי יש אשם במצב אליו הגיעה הקבוצה .  כמובן שארצה לשחק גם בעונה הבאה בליגת האלופות ,  אבל כרגע מה שחשוב זה שאלקה ולא מנואל נוייר .  אנחנו לא מספיק טובים והמצב שלנו מראה על כך באופן ברור .  הקבוצה שינתה לחלוטין את פניה בקיץ האחרון והגיעו הרבה שחקנים חדשים ,  אז לוקח לנו זמן להיבנות ".  נוייר התייחס גם לעתיד של הקבוצה : " האיכות הגבוהה שלנו מדברת בעד עצמה ,  אבל אנחנו חייבים להיות זהירים ומוכנים גם לקרבות הישרדות ". 
שאלקה תפגוש מחר את סט .  פאולי למשחק קריטי במיוחד ,  בתקווה לעלות מעל הקו האדום . " היינו חייבים להוציא שלוש נקודות בתל אביב וחזרנו עם אחת בלבד ",  אמר נוייר , " תוקפים את כולנו על היכולת וגם אנחנו חייבים לשאול את עצמנו שאלות נוקבות ,  בלי קשר למספר או השם שכתוב לנו על החולצה .  לתלות את האשם בשחקן זה או אחר תהיה טעות גדולה ". 

לאהם יאריך את חוזהו בבאיירן עד 2016
המגן בן ה-26 צפוי להישאר בדאבליסטית הגרמנית עד גיל 32 ,  כך הודיע קרל היינץ רומיניגה .  נוייר : " מרגיש אחריות על המצב "
 
