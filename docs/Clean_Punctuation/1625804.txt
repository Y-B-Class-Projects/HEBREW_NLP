 " אלוהים כועס ,  הוא יודע שאנחנו מתקרבים "  
במרכז סרן שבגבול שווייץ-צרפת פועלת המכונה המסובכת ביותר שנבנתה אי פעם :  מאיץ החלקיקים הגדול שנועד לחשוף את הסודות של הולדת היקום ■ החודש שבר המאיץ את שיא האנרגיה ובקרוב ,  אם יצליחו להתגבר על שלל התקלות שמלוות את הפרויקט ,  הוא יופעל במלוא עצמתו בפעם הרא
לוצרן ,  שווייץדבר בפסגות המושלגות של ההרים ובנופים הירוקים והמנומנמים של גבול שווייץ-צרפת אינו מעיד כי תחתם שוכנת מכונה שיכולה להחזיר את המין האנושי קרוב ל-14 מיליארד שנים אחורה ,  לרגע הראשון שלאחר הולדתו של היקום .  במנהרה מעגלית השוכנת כ-100 מטר מתחת לאדמה ,  במקום שבו הטמפרטורה נמוכה יותר מאשר בחלל החיצון ,  יש מכונה שאורכה 27 ק"מ שעושה בדיוק את זה :  מחזירה את המין האנושי לשברירי השנייה הראשונה שאחרי המפץ הגדול .  המכונה היא מאיץ החלקיקים הגדול  ( large hadron collider )  ,  או lhc ,  כפי שהוא ידוע באופן רשמי .  המאיץ מופעל על ידי המרכז האירופי לחקר הגרעין סרן  ( cern )  ,  המוכר לציבור הרחב כמקום שבו הומצא האינטרנט .  יותר מ-8,000 פיסיקאים ומהנדסים מכ-80 מדינות עבדו עד כה על הקמתו של המאיץ העצום ,  וקרוב ל-3,000 פיסיקאים אחראים כיום על איסוף כמויות המידע האדירות הנצברות בו.אלפי האנשים שעובדים על מאיץ החלקיקים בסרן היו יכולים לשחרר בחודש שעבר אנחת רווחה קולקטיבית .  לאחר שנים של תקלות ושל תאונות מוזרות ,  כולל אחת לאחר ההשקה החגיגית בספטמבר 2008 שהשביתה של המאיץ לשנה ,  שב המאיץ לעבוד .  החודש הוא כבר שבר את שיא האנרגיה של מאיצי חלקיקים והופעל באנרגיה של 2.36 טריליון אלקטרון-וולט .  זהו ניצחון לפרויקט ,  לאחר שנים של תקלות מוזרות ,  כולל אחת שבה הפילה ציפור תועה פיסת באגט לתוך המאיץ וגרמה לקצר .  עוד לפני שהופעל בראשונה ,  החלו עיתונים להזהיר כי הוא עלול להוביל ליצירתו של חור שחור שיבלע את שווייץ ואת כדור הארץ כולו ויביא לקץ העולם .  רבים שמעולם לא הביעו עניין בפיסיקת חלקיקים ,  נחרדו גם מבלי שהבינו למה נועד הניסוי או מדוע הושקעו בו כל כך הרבה משאבים .  המאיץ אפילו לא קרוב כעת לפעולה בעצמה המלאה שלו .  למעשה ,  הוא בשלבי כוונון . " אנחנו רק מתחילים את הניסוי כרגע ",  אומר מרציו נסי ,  האחראי הטכני של atlas - שמו של אחד מהניסויים הגדולים שנעשים במאיץ .  נסי ,  מהראשונים שעבדו על פרויקט המאיץ ,  מוסיף : " אנחנו מאיצים את המכונה באטיות .  אני צופה שהיא תפעל במלוא הכוח אחרי חג המולד .  אם יש לך מכונית ספורט ,  אתה נוהג בה לאט בהתחלה ,  כדי לוודא שאתה יודע איך לנהוג בה .  אתה לא מאיץ ל-200 קמ"ש מיד ,  כדי לא לאבד שליטה .  זה מה שאנחנו עושים כרגע :  מוודאים שאנחנו לא מאבדים שליטה .  ייקח לנו זמן להבין את המכונה ,  אולי גם כמה שנים ".  לפי נסי , " האתגר היה לתכנן לפני 20 שנה מכונה שגם שני עשורים לאחר מכן עדיין תהיה חדשנית ומובילה מבחינה טכנולוגית .  זה היה האתגר הגדול ביותר ,  לא לתכנן משהו מיושן .  העובדה שאנחנו לא רק צרכנים של טכנולוגיה ,  אלא גם מפתחים שלה ,  עזרה לנו ".  חומר אפל ,  אנרגיה אפלה סרן הוא מהמקומות הקוסמופוליטיים ביותר בעולם .  אלפי מדענים ואנשי סגל מעשרות מדינות עמלים על פרויקט המאיץ ,  ובכל רגע נתון אפשר לשמוע במסדרונות המרכז כמה שפות שונות המדוברות על ידי אנשי המשלחות .  אחת השפות האלה היא עברית ,  הודות לשיתוף פעולה נדיר בין אוניברסיטת תל אביב לטכניון ולמכון ויצמן ,  שאיפשר את המעורבות הישראלית המסיווית בפרויקט .  עשרות מדענים וסטודנטים ישראלים - חלקם בסרן ,  חלקם בישראל וחלקם חיים על הקו שבין שווייץ לישראל - אחראים לתרומה הישראלית לפרויקט המאיץ .  רובם עובדים בפרויקט atlas .  חברות ישראליות כמו אורבוטק ,  בת"ן ,  pcb טכנולוג'יס ,  smarteam וסיליקום תרמו רכיבים ומערכות ל-atlas .  המאיץ הוא הניסוי המדעי הגדול והיקר ביותר שנבנה אי פעם ,  בעלות כוללת המוערכת ביותר מ-8 מיליארד דולר .  המטרה :  לשחזר את התנאים שהתקיימו בטריליונית השנייה שלאחר המפץ הגדול ,  האירוע המכונן שלפי פיסיקאים יצר את היקום המוכר לנו .  זאת ,  כדי למצוא בין היתר גם את חלקיק היגס ,  חלקיק מסתורי המכונה על ידי מדענים  " חלקיק האלוהים ",  שהוא המרכיב החסר בהבנתנו את יצירת היקום .  היעד הגרנדיוזי והיקף העבודה והכספים שהושקעו בפרויקט הופכים את מאיץ החלקיקים לניסוי המדעי השאפתני ביותר שהגה המין האנושי .  רוב הציבור לא מבין את הצורך במאיץ או את מהות הניסויים שיבוצעו בו ואת משמעותם .  למה זה טוב ?  הוא שואל את עצמו .  מה יתרום החיפוש היקר והממושך שלו הקדישו רבים מאנשי סרן ,  כמו גם מדענים אחרים בעולם ,  את שני העשורים האחרונים ?  מה יכולים חלקיקים בלתי נראים ,  שייתכן כי כלל אינם קיימים ,  לתרום למין האנושי ,  לאור המשאבים הרבים שהופנו לפרויקט ?  מרבית המדענים בסרן אינם מהססים לפני שהם משיבים לשאלה הזאת .  כולם יודעים את התשובה בעל פה . " הפיסיקאי הבריטי מייקל פאראדיי נשאל פעם על ידי הכומר שלו למה המחקר שלו טוב .  הוא השיב שהוא לא יודע ,  אבל אולי יום אחד הכנסייה תוכל להטיל על זה מסים ",  אומר רולף הוייר ,  מנכ"ל סרן . " כשתורת הקוואנטים החלה להתפתח ,  איש לא חשב שהיא תהיה אחראית ליותר מ-10% מהתמ"ג העולמי .  ה-gps ברכב שלך לא היה עובד ללא תיאוריית היחסות של איינשטיין .  מדע בסיסי טוב לאנושות מפני שאנחנו סקרנים .  זה מה שמבדיל אותנו מיצורים אחרים .  אנחנו סקרנים להבין את המיקרוקוסמוס ,  לדעת ממה אנחנו עשויים ואיך היקום התחיל .  זה מה שהמאיץ מנסה לגלות . " אני מקווה שאחרי ש-lhc יופעל בהיקף מלא ,  זה ישנה את האופן שבו אנו רואים את ראשית היקום .  לקח לנו עשרות שנים להבין את היקום שאנו רואים ,  אך הוא מהווה רק 4% מהחומר ומהאנרגיה ביקום כולו .  השאר הם חומר ואנרגיה אפלים .  אנחנו מקווים ש-lhc יוכל לשפוך אור על החשיכה הזאת ,  ש-lhc ימצא את חלקיק היגס ,  אם הוא קיים ,  או יפסול את קיומו וימצא משהו אחר . " חשוב על האינטרנט .  הרשת נולדה כי היינו צריכים למצוא דרך לגרום למחשבים שלנו לתקשר ביניהם .  בכל בית חולים תמצא כיום שנעשה שימוש בטכנולוגיות המגנטים והקירור שיצאו מהמתקן הזה .  אבל היעד שלנו הוא לא טכנולוגיה ,  אלא מדע ".  פרופ' גיורא מיקנברג ממכון ויצמן למדע משתף פעולה עם סרן ועם פרויקט המאיץ כבר יותר מ-20 שנה ועומד בראש קבוצת המדענים הישראלים העובדים בפרויקט המאיץ .  לדבריו , " כל ניסוי ,  לא משנה באיזה תחום ,  נועד להעמיק את הידע שלנו .  אנחנו רוצים להבין דברים בסיסיים הקשורים לבריאת העולם ,  לבריאת החומר ,  לחומרי היסוד ולכוחות שביניהם - אם הכוחות שונים או אם היה רגע שבו כוח עליון התפצל לכמה כוחות ,  מהו החלקיק שיוצר מאסה ,  מה מקור החומר ביקום . " אלה שאלות בסיסיות ,  וזה נכון שעם זה לא בונים מחר מנוע או מעניקים יותר אוכל לעניים ,  אבל האנושות התקדמה וזקוקה לידע .  יש לזה גם תוצרי לוואי .  כשפיתחו את הרשת ורצו להשתמש בה בניסוי שבו עבדתי ,  אני התנגדתי .  כיום אנחנו לא יכולים לחיות בעולם המתקדם בלי הרשת ".   " כל התקדמות ממשית נעשתה באמצעות מחקר .  אנחנו לא יודעים מה יהיה המוצר ואם יהיה מוצר ",  אומרת פרופ' שלומית טרם מהטכניון ,  שעובדת בשיתוף עם סרן מאז 1990 ,  וב-13 השנים האחרונות היא עובדת על פיתוח מאיץ החלקיקים . " תורת הקוואנטים ,  למשל ,  היתה משהו מאוד תיאורטי ואזוטרי בהתחלה ,  וכיום כל המוליכים למחצה שלנו הם תוצר שלה ,  כך שהיא ודאי הועילה בסוף .  דרוש פרק זמן ארוך בין המחקר לבין המוצר ,  אבל לכל תגלית מדעית גדולה היתה בסופו של דבר תוצאה מעשית ".  תיאוריית המפץ הגדול תעמוד למבחן הנתונים המספריים של מאיץ החלקיקים בסרן מרשימים למדי :  הוא מורכב מטבעת צינורות באורך 27 ק"מ ,  הכוללת בין היתר 9,300 מגנטים ,  1,232 מתוכם אלקטרו-מגנטים עצומים בגודל 15 מטר .  בטבעת משוגרות אלומות פרוטונים מכיוונים מנוגדים במהירות הקרובה למהירות האור ,  כדי להביא להתנגשות ביניהן .  ההתנגשויות מפיקות טמפרטורות הגדולות פי יותר מ-100 אלף מהחום בליבת השמש ,  ולאחר מכן מקוררות לטמפרטורה של מינוס 271 מעלות צלזיוס - טמפרטורה הקרה יותר מזו שבחלל החיצון .  הדבר הופך את המאיץ ליחידת הקירור הגדולה בעולם .  כיום המאיץ אינו פועל עדיין אפילו במחצית מכוחו המלא ,  אך כשיפעל במלוא עוצמתו ,  יואצו טריליוני פרוטונים בטבעת 11,245 פעמים בשנייה - מהירות השקולה ל-99.99% ממהירות האור ,  ומדי שנייה יירשמו 600 מיליון התנגשויות פרוטונים בארבעת הגלאים העיקריים של המאיץ .  לפי תיאוריית המפץ הגדול ,  מקורו של היקום ,  על הכוכבים והגלקסיות שבו ,  הוא בנקודה בודדת .  פיצוץ קוסמי שהתרחש לפני כ-13.7 מיליארד שנה הוביל להתחממות היקום ואז להתקררות שאיפשרה לו להתפשט וליצור כוכבי לכת וגלקסיות .  על פי המודל הסטנדרטי ,  כפי שמכונה התיאוריה שבאמצעותה מתארת הפיסיקה המודרנית את יצירת היקום ואת האופן שבו פועלים הכוחות בטבע ,  בראשיתו היתה ליקום סימטריה .  כל החלקיקים הקיימים בו היו חסרי מאסה ,  וכוח יחיד פעל ביניהם .  עד מהרה נשברה הסימטריה של היקום והחלקיקים קיבלו מאסה .  כיצד קרה הדבר שהחלקיקים קיבלו מאסה ?  זאת בדיוק השאלה ששני הניסויים הגדולים הקשורים למאיץ החלקיקים ,  atlas ו-cms ,  נועדו לענות עליה .  או אם לדייק ,  לאשש את התשובה שכבר נמצאה .  לפי המודל הסטנדרטי ,  מיליארדית שנייה לאחר המפץ הגדול ,  לאחר שהיקום החל להתקרר ,  נשברה הסימטריה על ידי חלקיק המכונס היגס ,  על שמו של הפיסיקאי הבריטי פיטר היגס שגילה אותו  ( יחד עם פיסיקאים אחרים )  ב-1964 .  החלקיק ,  שלפי המודל הסטנדרטי הוא שמקנה לחלקיקים מאסה ,  ברא שדה שאיפשר לקווארקים ,  החלקיקים היסודיים שמהם מורכבים הפרוטונים והנויטרונים ,  לספוח מאסה .  כתוצאה מכך נהפכו הפרוטונים ליציבים ,  וחברו לנויטרונים ולאלקטרונים ליצירת אטומים ,  שמהם נבראו בסופו של דבר הגלקסיות והכוכבים .  חתן פרס נובל לאון לדרמן הוא שטבע את המונח  " חלקיק האלוהים ",  בשל חשיבותו של חלקיק היגס ובשל מסתוריותו .  עד כה נמצאו רק ראיות נסיבתיות לקיומו ,  אך החלקיק עצמו לא נצפה .  פרופ' עילם גרוס ממכון ויצמן ,  אחד הפיסיקאים הישראלים העובדים על פרויקט המאיץ ,  הקדיש שני עשורים לחיפוש אחר ההיגס . " הניסוי לא היה נבנה בלי המוטיווציה למצוא את חלקיק היגס .  כמו בפאזל ,  אנחנו יודעים איפה כל החלקיקים נכנסים פרט לחלקיק אחד ,  שאנחנו יודעים איך הוא מתלבש אבל לא מוצאים אותו ,  אף על פי שאנחנו יודעים שהוא אמור להיות שם ",  הוא אומר . " מה שחסר הוא אותו חלקיק היגס ,  כי זה החלקיק שמקנה מאסה לכל הדברים ביקום .  המאסה של האלקטרון קובעת את גודל האטום וגודל האטום אחראי לכוחות שמאפשרים את הקיום שלנו .  ההיגס אחראי גם למאסה של הקווארקים ,  והקווארקים מרכיבים את הנויטרונים ואת הפרוטונים ,  ואם זה לא היה כך - לא היינו פה ",  מוסיף גרוס .  הסיכוי ליצירת חלקיק היגס באמצעות התנגשות של פרוטון בפרוטון ,  יש לציין ,  הוא 1:1,000,000,000,000 - כלומר חלקיק היגס אחד על כל טריליון התנגשויות .  עשוי לחשוף ממדים נוספים של היקום 13.7 מיליארד שנה לאחר המפץ הגדול ,  השנה היא 1954 ,  תשע שנים לאחר סיומה של מלחמת העולם השנייה .  מערבית לז'נבה ,  באזור משופע שדות וכרמי יין ,  נוסד מרכז סרן .  מטרתו - לשקם את ענף המדע האירופי ולהגביר את שיתוף הפעולה בין מדינות אירופה השונות .  המרכז הוקם על ידי 12 מדינות - בהן גרמניה ,  צרפת ,  יוון ,  הולנד ואיטליה - וכיום חברות במכון 20 מדינות אירופיות ,  התורמות למימונו של המרכז בהתאם לגודל כלכלותיהן .  למדינות נוספות יש בסרן מעמד של משקיפות - ובהן ישראל ,  ארה"ב ,  הודו ורוסיה .  כיום נראה כי ישראל קרובה לצירוף למרכז כחברה מן המניין .  הוייר אמר באחרונה בראיון ל"טיימס "  הבריטי כי אם לא יצוצו מכשולים פוליטיים של הרגע האחרון ,  תצורף ישראל לסרן .  בכירים בסרן אמרו ל"טיימס "  כי למרות הסתייגויות מצד השווייצים ,  לא נרשמה התנגדות בקרב 20 המדינות החברות בסרן ,  למעט יוון .  בסרן המציא ופיתח הפיסיקאי הבריטי טים ברנרס-לי את רשת ה-world wide web .  הרשת הבסיסית הומצאה מפני שפיסיקאים במרכז נזקקו לדרך שבה יוכלו להעביר מידע בין המחשבים השונים במקום .  מאוחר יותר המשיך ברנרס-לי לפתח את הרשת ,  שמהווה עד היום את הבסיס של האינטרנט .  למעשה ,  אתר ה-www הראשון היה info.cern.ch .  הפיסיקאים בסרן אוהבים להתבדח כי ההישג האמיתי הוא העובדה שהמרכז כיכב בספר  " מלאכים ושדים "  שכתב דן בראון ,  ובסרט שצולם על פיו .  הרעיון לבנות את המאיץ lhc הועלה בראשונה בשנות ה-80 ,  ואושר לבסוף ב-1994 .  תקציבו של הפרויקט מסתכם ב-10 מיליארד פרנק שווייצי  ( 9 מיליארד דולר )  .  המנהרה שבה נבנה המאיץ כבר היתה קיימת .  היא שימשה מאיץ קודם שנבנה ב-1989 ונסגר ב-2000 כדי לפנות מקום ל-lhc .  מקור שמו של המאיץ ,  large hadron collider ,  הוא בכך שהפרוטונים שייכים למשפחת חלקיקים הנקראים האדרונים .  במהלך פעולתו של המאיץ ,  מואצות שתי אלומות פרוטונים בכיוונים מנוגדים בשני צינורות מקבילים במנהרה הטבעתית שלו .  הצינורות מתאחדים בארבע נקודות שבהן מצויים ארבעה גלאי חלקיקים .  האלומות נעות בוואקום גבוה במיוחד - למעשה ,  מדובר בחלל הריק ביותר במערכת השמש .  האלומות נעות מסביב למאיץ כשהן מכוונות על ידי שדה מגנטי חזק ,  המושג באמצעות שימוש במגנטים עצומים בגודלם .  כדי לסייע בהאצתם ,  מקוררים המגנטים לטמפרטורה של מינוס 271 מעלות ,  הנמוכה מזו שבחלל החיצון .  1,232 מגנטים ענקיים בגודל של 15 מטר כל אחד ובמשקל של עשרות טונות משמשים לעיקום האלומות ,  בעוד 392 מגנטים בגודל 5-7 מטרים משמשים למיקוד האלומות .  סוג נוסף של מגנט משמש לקירוב החלקיקים אלה לאלה ,  כדי להגדיל את הסיכוי להתנגשויות .  רמת הדיוק הדרושה כה גבוהה ,  עד ששיגור האלומות שקול לשיגור שני ראשי סיכה אחד לעבר השני ממרחק 10 ק"מ מתוך תקווה שיתנגשו .  כשיופעל המאיץ במלואו ,  יואצו החלקיקים שבתוכו באנרגיה של 7 טריליון אלקטרון-וולט ויתנגשו באנרגיה אדירה הזהה לזו שנוצרה בעת המפץ הגדול .  עם זאת ,  המדענים עוד עסקים כיום בכוונון המכונה העוצמתית ,  ולכן המאיץ פועל באנרגיות נמוכות יותר .  בתחילת החודש ,  שבר המאיץ את שיא האנרגיה של מאיצי חלקיקים והופעל באנרגיה של 2.36 טריליון אלקטרון-וולט - יותר מהמחזיק הקודם בשיא ,  מאיץ החלקיקים טבאטרון  ( tevatron )  בפרמילאב שליד שיקגו .  בשנה הבאה עומד המאיץ להיות מופעל במלוא יכולתו .  את המידע העצום שיצטבר במהלך הניסויים ,  פי 1,000 מכמות המידע המודפסת מדי שנה בספרים ,  ינתחו אלפי מדענים בסרן ובעולם באמצעות רשת מחשבים חזקה במיוחד המכונה grid .  המידע שיוקלט בכל אחד מהניסויים הגדולים ב-lhc יוכל למלא קרוב ל-100 אלף תקליטורי dvd בשנה .  המאיץ צפוי לפעול במשך 15 שנה .  במאיץ החלקיקים ייערכו ארבעה ניסויים מרכזיים ושני ניסויים קטנים יותר ,  שנועדו לענות על שאלות הנוגעות לאופן שבו נוצר היקום ,  לאנטי חומר ,  למקור המאסה ביקום ,  וכן לחומר האפל ולאנרגיה האפלה ,  המהווים יחדיו כ-96% מהמאסה של היקום ,  לעומת 4% המורכבים מחומר .  המאיץ אף עשוי להפתיע ולחשוף ממדים נוספים של היקום בנוסף לארבעת הממדים המוכרים לנו - אורך ,  רוחב ,  עומק וזמן - ולהוביל ליצירה של חורים שחורים מיניאטוריים ,  שיתאדו במהירות .  שני הניסויים הגדולים ,  atlas ו-cms ,  נועדו לאתר את חלקיק היגס ,  ממדים נוספים וחלקיקים לא ידועים שעשויים להרכיב את החומר האפל .  שני הגלאים של הניסויים עצומים בגודלם .  אורכו של atlas - שבו עובדת גם קבוצת המדענים הישראלים בסרן ושחלק מרכיביו הורכבו על ידי חברות ישראליות כמו אורבוטק וסיליקום - הוא 46 מטר ,  גובהו 25 מטר ורוחבו 25 מטר .  הוא שוקל 7,000 טונה - יותר ממשקלו של מגדל אייפל .  cms ,  שאורכו 21 מטר וגובהו ורוחבו 15 מטר ,  שוקל 12.5 אלף טונה .  הורדתם של רכיבי הענק של הגלאים למנהרה שבה שוכן המאיץ והרכבתם היתה מלאכה סבוכה במיוחד ,  שנמשכה חודשים ארוכים .  חור שחור ?  אין סיבה לחשוש עד לאחרונה ,  התקלות המשונות שמלוות את מאיץ החלקיקים הפכו אותו מהניצחון המדעי הגדול של אירופה על ארה"ב לחומר לבדיחות .  בסרן מתייחסים להיסטריה שחולל המאיץ בשנה שעברה כלא יותר מקוריוז של יחסי ציבור ,  ולקשר המיסטי המיוחס לתקלות שאירעו כלא יותר מבדיחה ,  ומזכירים כי המאיץ אפילו לא החל לפעול במלוא עצמתו - הוא עדיין בשלבי כוונון . " אלוהים כועס ,  הוא יודע שאנחנו מתקרבים ",  מתלוצץ פרופ' עילם גרוס . " אני לא רואה קשר בין התאונות ,  אבל אי אפשר למנוע מאנשים לשער השערות ",  אומר נסי . " הבעיות שהיו במאיץ הן בעיות טכניות שקשורות לעובדה שמדובר במכונה הכי סבוכה שנבנתה עד היום .  כולנו אנשים ,  ואנשים עושים טעויות .  האנרגיות שבהן אנחנו משתמשים בניסוי הן אמנם החזקות ביותר שיצר שהמין האנושי ,  אבל אנרגיות כאלה משתחררות ביקום 12 מיליארד פעמים בשנייה .  חשוב לחנך את הציבור ,  להיות שקופים ולהסביר מה אנחנו עושים .  להראות שנעשו מחקרים שהוכיחו שזה לא יכול לקרות ".   " אני לא רואה כל סיבה לחשוש .  היתרון הגדול הוא שבפרויקט הזה אנחנו מסוגלים לשלוט באנרגיה של ההתנגשויות .  השמש עדיין זורחת ,  והיא ספגה המון חלקיקים כאלה .  הירח עדיין קיים וכדור הארץ עדיין קיים ",  אומר מיקנברג . " לפי תיאוריה אחת ,  ייווצר חור שחור מיניאטורי ",  מוסיפה טרם . " חור שחור הוא משהו עם הרבה מאוד מאסה ,  במובן האסטרו-פיסיקלי .  אנחנו גורמים להתנגשות של פרוטון אחד עם עוד פרוטון ,  אין כאן חומר .  מה שיכול להיווצר ,  לפי אחת התיאוריות ,  הוא חור שחור מיניאטורי .  הפיסיקה אומרת שהוא יתאדה מיד .  ההתאדות שלו משאירה חלקיקים רגילים שמסתובבים בגלאי ,  וכמו בכל התנגשות אחרת ,  נעבד את הנתונים .  כשאנחנו מדברים על חור שחור ,  אנחנו חושבים על החור השחור האסטרונומי .  אני לא מזלזלת ,  אבל נערכה סדרה של מחקרים שניסו לברר אם יכול לקרות דבר כזה ,  והמסקנה היתה שלא .  אנחנו רגועים .  לאדם הפשוט אין את הכלים לקרוא את המחקר ולהבין עד כמה רציניים אלה שטענו שזה כן יכול להיות ,  ולכן קל לזרוע בהלה .  אני חושבת שאנשים תופסים טרמפ על זה ,  כדי להתפרסם .  בעיני זאת שרלטנות מדעית ".  ישראלים ופקיסטנים עורכים ניסוי ביחד כיאה לניסוי כלל עולמי רחב היקף ,  שבו משתתפים אלפי פיסיקאים ממדינות שונות - ולעתים יריבות - קשה להאמין שהמציאות הפוליטית לא נכנסת גם לסרן .  הגרסה הרשמית ,  לפחות ,  היא שתחושת השליחות המדעית מתעלה על כל המחלוקות המדיניות . " לכולם יש כאן מטרה משותפת :  פיסיקה .  למצוא את ההיגס ולדאוג שהגלאי יעבוד .  ברגע שיש מטרה משותפת ,  דברים כמו לאום או דת לא משנים ",  אומר נסי .  הוייר מוסיף כי  " השפה האוניברסלית היא מדע .  הדרך לנהל את מגוון השפות והתרבויות בסרן היא באמצעות מוטיווציה .  אנשים חשים מוטיווציה לנוע באותו כיוון ,  וזה מה שמאפשר לפרויקט לפעול ".  עם זאת ,  נאלצים גרוס ומיקנברג להודות כי לפעמים גם המציאות הפוליטית השברירית של המזרח התיכון חודרת למסדרונות עמוסי הפיסיקאים של סרן . " יש פה איזו אנטי-ישראליות .  ישראל היא מקום רחוק ,  אז כשיש בעיות מיד אומרים שאלה הישראלים ",  אומר מיקנברג . " ישראל היא לא חברה בסרן ,  וזה עלול לאפשר קבלת החלטות שיכולות לנבוע גם ממניעים אחרים - אבל לישראל יש הרבה ידידים בסרן ",  מוסיף רבינוביץ' .  תחושת השליחות ,  לעומת זאת ,  משותפת לכולם ,  ישראלים ואנטי-ישראלים כאחד .  במהלך הרכבת atlas ,  נרשם אפילו שיתוף פעולה בין קבוצת מהנדסים ישראלים לפקיסטנים . " מדינות רבות שאינן חברות רשמיות בסרן תורמות מדענים גם לניסויים אחרים במאיץ ",  אומר הוייר . " זה פרויקט בינלאומי אמיתי .  גם אם התוצאות הן ראשוניות מאוד כעת ,  גם הן מעוניינות ביישום המידע והטכנולוגיה שיופקו מהניסוי .  ניסוי כזה דורש פיתוח טכנולוגיה ,  אלקטרוניקה חדשנית .  אחת האפשרויות היא לאמץ את אותן טכנולוגיות לתעשיות שלך ,  או לחשוף אליהן אנשים בחוד החנית של המדע והטכנולוגיה באווירה בינלאומית ,  שזה משהו שכל תעשייה זקוקה לו .  הפרויקט גם מאפשר לחברות מתעשיות שונות ליצור קשרים ביניהן ,  שלא היו מתקיימים אחרת .  לא הכסף שמרוויחים חשוב ,  אלא השותפות שמניעה קדימה את הטכנולוגיה .  גם אם חלק מהפרויקטים לא מניבים רווח ,  אתה מרוויח אמינות ,  חדשנות ומוניטין - וזה יכול להביא לך הזמנות מגופים אחרים . " אפילו הסטודנטים יודעים שהם תורמים למשהו חדש שמקדם את המין האנושי ויכול לעצב דברים ,  וזה מניע אותם קדימה ,  גם אם מספר המקומות בסגל הקבוע שלנו מוגבל .  מה שהם עושים הוא מעניין ומעניק להם ידע וניסיון ".   " זה מרגש ברמות ",  אומר גרוס . " יש הרגשה שאתה תורם משהו למין האנושי ,  שאתה שותף למשהו שהוא גדול יותר מהנחיתה על הירח ".   " אני אופטימי :  לדעתי נגלה חוק טבע חדש .  הגענו לנקודה שבה אנו מצפים למשהו .  או שעשינו הכל לא נכון ,  וגם אז נגלה משהו חדש .  בכל מקרה ,  צפויה לנו פריצת דרך ",  אומר נסי .  למיקנברג ,  המלווה את הניסוי מאז ימיו המוקדמים ,  קשה לומר שהוא מתנער לגמרי מהרגשה של אבהות . " הייתי אחראי במשך תשע שנים וחצי על ספקטרומטר המיואונים של atlas .  לפני כשנה עצרו את האלומה כ-150 מטר מאתנו ,  בגלל שיצאו המון מיואונים ומילאו את כל הניסוי בבת אחת .  כשראיתי שכל הניסוי הזה עובד באמת ,  בכיתי ",  אומר מיקנברג . " זאת היתה הרגשה טובה .  אבל זה בסך הכל שלב אחד ".   " ההישג הישראלי הוא פנומנלי"על דבר אחד נראה שיש הסכמה גורפת בסרן :  התרומה הישראלית חורגת בהרבה מגודלה היחסי של הקבוצה ,  עשרות בודדות מבין אלפי מדענים העובדים על המאיץ . " החברות הישראליות ,  במיוחד במכניקה הקלאסית ,  עובדות בדרך נקייה ומדויקת מאוד ",  אומר מרציו נסי .  לדברי פרופ' שולמית טרם , " אנחנו קבוצה די קטנה ,  אבל יש לנו הרבה השפעה .  בעקבות הגלאי וכלי התוכנה שבנינו ,  ההשפעה שלנו חורגת מהגודל היחסי שלנו ".   " הישראלים בנו גלאי שעלותו 1% מזו של הגלאי בניסוי atlas ,  אך הוא חלק חיוני ממנו ",  אומר פרופ' עילם גרוס . "  בישראל מעולם לא היה פרויקט בהיקף כזה או שיתוף פעולה כזה בין המוסדות .  מפני שעבדנו יחד ,  הצלחנו לבנות משהו גדול ולקבל תפקידים בסרן .  ההישג הישראלי הוא פנומנלי ,  ולא היינו מצליחים ללא העזרה של ממשלת ישראל ".   " יש פה מפעל טכנולוגי חסר תקדים .  אם המאיץ יצליח לפעול כמו שצריך ,  דיינו .  אם atlas יפעל כמו שצריך ,  דיינו .  אם הגריד יעבוד ,  דיינו .  אם יגלו חלקיק חדש בנוסף להיגס ,  די די דיינו ",  מוסיף יו"ר הוועדה לאנרגיות גבוהות ,  פרופ' אליעזר רבינוביץ' מהאוניברסיטה העברית . " לא תרמנו לפרויקט יותר משהיינו אמורים לתרום ,  אבל ההבדל הוא שהקבוצות הישראליות עובדות ביחד על ניסוי אחד ועל מערכת אחת ,  ואז אפשר באותו תקציב להשיג השפעה משמעותית הרבה יותר ",  אומר פרופ' גיורא מיקנברג ,  שמילא כמה תפקידים רשמיים בסרן ,  כולל הממונה על הרכבת גלאי המיואונים  ( סוג של אלקטרונים כבדים המגיעים מהקרינה הקוסמית שזורמת לכדור הארץ )  של atlas .  מיקנברג הוא אחד האחראים העיקריים לשידוך שבין החברות הישראליות לבין סרן ,  ולמעורבות הישראלית הרבה בפרויקט המאיץ . " אנחנו לא יכולים להתלונן בעניין הזה .  אנחנו מקבלים תמיכה ממגוון של גופים .  תמיד צריך יותר כסף ,  אבל אני רוצה לציין לחיוב את שיתוף הפעולה שאנחנו מקבלים ",  אומר רבינוביץ' . " אם אתה שווייצי ויכול להזמין משהו מצרפת או מגרמניה ,  למה שתזמין משהו ממקום שנמצא 3,000 ק"מ מכאן ?  אז התפקיד שלי היה לדאוג שהחברות הישראליות יספקו את מה שביקשו מהן .  כמובן שהיו פאשלות ,  הרי כולנו בני אדם ,  וזה לא טריוויאלי לדאוג שהפאשלות יתוקנו .  כמה חברות ישראליות גם קיבלו פרסי הוקרה .  זה קרה למעט מאוד מהחברות כאן ",  אומר מיקנברג .  הדור הזה:נסיבות הולדת היקום אינן ידועות הדור הבא :  מאיץ החלקיקים יחשוף את סודות בריאת היקום .  התסריט הפחות אופטימי :  הוא ייצור חור שחור שיבלע את שווייץ או את כדור הארץ כולו 

" אלוהים כועס ,  הוא יודע שאנחנו מתקרבים "  
במרכז סרן שבגבול שווייץ-צרפת פועלת המכונה המסובכת ביותר שנבנתה אי פעם :  מאיץ החלקיקים הגדול שנועד לחשוף את הסודות של הולדת היקום ■ החודש שבר המאיץ את שיא האנרגיה ובקרוב ,  אם יצליחו להתגבר על שלל התקלות שמלוות את הפרויקט ,  הוא יופעל במלוא עצמתו בפעם הרא

