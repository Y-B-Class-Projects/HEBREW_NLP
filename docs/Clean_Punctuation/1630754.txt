הגליל ניצח את מדינת תל אביב 
פיתוח הפריפריה
 >  >  מדוע גם כשנעשים מהלכים שכל מטרתם להחיות את הנגב והגליל ,  מהלכים שמטרתם להוביל לשינוי ולצמצום פערים בין המרכז לפריפריה ,  עדיין יש מי שמוצאים לנכון להתעסק בעניינים שוליים  ( "מדינת תל אביב שוב ניצחה את הגליל ",  themarker ,  31.12.09 )  ?  אני בעד ביקורת וחושב שהיא הכרחית ,  אך אסור שתהיה לוקה בהיגיון והגינות .  לאחר שנים ארוכות שלא התקבלה ההחלטה הדרושה במועצה להשכלה גבוהה  ( מל"ג )  ולאחר שהופעל על ידי לחץ גדול ,  הצלחנו במשרד לפיתוח הנגב והגליל להבטיח את הקמתו של בית הספר לרפואה בצפת .  המל"ג בחר באוניברסיטת בר-אילן שתפעיל את בית הספר ,  ובהחלטה אין שום נגיעה למשרד ממשלתי .  במקום להתעסק במהות ההחלטה ,  בפריצת הדרך הדרמטית ,  יש שבחרו להתעסק בשאלה מי יפעיל את האוניברסיטה .  בחירה זו מצערת אותי מאוד .  ההחלטה על הקמת בית ספר נוסף לרפואה התקבלה כבר לפני כחמש שנים ,  בעקבות שתי ועדות מקצועיות שקבעו כי קיים מחסור חמור ברופאים .  חמש שנים ההחלטה היתה תקועה ,  עד שהצלחנו לרתום את משרד האוצר להוציא את התוכנית לפועל ,  כפרויקט לאומי מחולל שינוי שיביא לפיתוח כלכלי-חברתי של האזור כולו .  מאז פועל במרץ צוות במשרד ,  יחד עם משרדי הממשלה הרלוונטיים ,  כדי לקדם את ההחלטה כדי שכבר באוקטובר 2010 יחל מחזור הלימודים הראשון .  ואכן כך יהיה .  ההחלטה שהתקבלה באחרונה היא החותמת הסופית לקראת יציאתו של בית הספר החמישי לרפואה לדרך .  זהו מהלך מחולל שינוי ,  פריצת דרך שעשויה לשנות את פני הגליל .  על פי התוכנית ,  הקמת בית הספר לרפואה תביא לתוספת של 5,000 מקומות עבודה בגליל ושל מאות משפחות חדשות - הון אנושי שימנף את הגליל כולו .  צעירים רבים חדורי מוטיבציה שרוצים להישאר או להגיע לגליל משוועים לפרויקטים מחוללי שינוי כמו בית הספר לרפואה ,  גרעיני ההתיישבות וכפרי הסטודנטים .  פרויקטים אלה לא רק נותנים להם סיבה להגיע לגליל ,  אלא גם סיבה להישאר .  זהו מהלך אחד מתוך רבים שאנו מנסים לקדם כחלק מהשינוי שהגליל זקוק לו .  נדרש לעשות שינוי אמיתי בסדרי העדיפויות .  בימים אלה אני פועל למען סלילת רכבת לכרמיאל ,  לצפת ולקרית שמונה ,  בנוסף לסלילת כביש 6 עד לצומת כברי .  פרויקטים אלה יביאו להגדלת מקורות התעסוקה באמצעות העתקת מפעלים לגליל ושדרוג אזורי תעשייה .  הדבר יסייע להשאיר בגליל את התושבים המתגוררים בו ולמשוך חדשים .  אך לא פחות חשוב מעשייה זו ,  נדרש גם מכל אחת ואחד מאזרחי המדינה להאמין שזה אפשרי .  הכותב הוא השר לפיתוח הנגב והגליל

הגליל ניצח את מדינת תל אביב 
פיתוח הפריפריה

