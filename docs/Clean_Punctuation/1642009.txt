ספורטיבי כזה :  ניסאן ג'יוק
ניסאן חושפת רכב פנאי קומפקטי-ספורטיבי ומעוצב ברוח מהפכנית כאח קטן לקשקאי ובתקווה לשחזר הצלחתו .  אצלנו ברבעון האחרון של השנה
כשניסאן חשפה את הקזנה קונספט בדיוק לפני שנה בתערוכת הרכב בז'נבה ,  קשה היה לומר לאן נושבת הרוח בדוכן היפני .  רבים שיערו שהקזנה המשונה יחליף בשלב כלשהוא בעתיד הרחוק את הניסאן קשקאי הפופולארי שעבר מאז ניתוח פנים קל .  אולם נראה שאת כל הסברות שהועלו אפשר כעת להניח בצד ,  מאחר והיצרנית היפנית המציאה לראשונה בתולודתיה רכב פנאי ספורטיבי ממוקד העונה לשם ג'יוק ,  ולא פחות חשוב מכך  משלחת אותו להתחרות מול המיני קופר S .  איך זה עובד בדיוק ?  ימים יגידו .  
המבנה הבסיסי בג'יוק  ( JUKE )  משלב 5 דלתות פתיחה בפורמט קומפקטי מקוצר המשווה לו הופעה דמוית קופה עם תקרה קמורה אחורנית .  הדגש בעיצוב המהפכני שלו מופנה אל הקהל הצעיר ,  דהיינו פלח רוכשים מעל גיל 35 שיכולים להרשות לעצמם רכב הכלאתי מסוג כזה .  ניסאן עיצבה את הג'יוק בסדנה הלונדונית של היצרנית הנמצאת בפנדיגנטון כהמשך ישיר לקזנה הרוואתני ,  אך חידדה את הפרופיל כך שיהיה קצת יותר קל לעין לעכל וזורם על קווי מתאר מסוגננים .
 השלדה מקורה מבית רנו-ניסאן ,  ומסתמכת על פלטפורמה מוארכת של הקליאו והניסאן מייקרה ומערכת הנעה משופרת של הקשקאי .  מימדיו של הג'יוק רומזים לאן גלגליו יעפילו ימים כסדרם ,  וזאת חרף הגבהתו כמה ס"מ מעל הקרקע ועל אף ההנעה הכפולה האלקטרונית בדגם הקצה .  אורכו כ-4.13 מ' ,  גובהו נמתח אל 1.57 מ' ובסעיף הרוחב רושם הג'יוק הקטן מרווח נדיב למדיי עם 1.76 מ' .  בסיס הגלגלים ארוך ב-10 ס"מ מהמייקרה משתרע על 2.53 מ' יספק מקום לשני יושבים מאחור ,  וגם מסביר כיצד אפשר לצייד את הניסאן הקטן בצמיגים ספורטיביים רחבים וחישוקי סגסוגות בקוטר 17 אינטש .  תא המטען מכיל כ-251 ל' נפח להטענה .  
תא הנוסעים לובש את ההתרחשות החיצונית ,  אך שקט יותר מבחינת הנועזות שלו ומותאם לפונקציונליות ונגישות מרבית .  ניסאן טוענת להשראות מכל מיני מקומות ועצמים מוטורים ,  כמו מיכל דלק למשל ,  כפי שמיטיב להגדיר זאת ראש סדנת העיצוב אלפונסו אלבייסה כ - " תחושה סקסית ומיוחדת ".  מאפיינים ספורטיביים אפשר למצוא בין היתר בלוח המחוונים ,  או גלגל ההגה שנראה כמו שיבוט מצומק לכלי-הרכב הספורטיבים ביצרנית .  פרט לכך ,  הקונסולה הכללית נראית די שגרתית ,  אולם התעלה במרכז לבטח תספק תחושה מכונסת והרמטית .  
כל כך הרבה יומרות ספורטיביות לא באות לג'יוק ללא כיסוי .  ניסאן חימשה אותו בסדרת מנועים מגוונת מטורבו-דיזל 1.5 ל' 110 כ"ס ,  ועד בנזין-טורבו בנפח 1.6 ל'  ( שני מזרקים לצילינדר )  הנעה כפולה  ( בלעדית לדגם )  המנפק לא פחות מ-190 כ"ס ו-24 קג"מ ,  ומשודך לתיבת הילוכים רציפה .  עוד הבדל מעניין וחשוב הוא במערכת המתלים ;  בעוד האחרון משתמש בזרוע-רב חיבורית מאחור ,  ביתר מותקנת קורת פיתול קונבנציונלית ,  כך שהאחיזה תהה גבוהה יותר בדגם כפול ההנעה מול כלי-רכב מסמגנטים קומפקטים מתחרים .  שאר פרטיו ייחשפו במועד ההשקה ולאחר מכן .  
כמו כל רכב חדש בתקופה זאת ,  הגיוק יערוך את בכורתו בתערוכת הרכב בז'נבה בתחילת מרץ .  אלינו הוא יגיע במהלך הרבעון האחרון לשנת 2010 ,  כך נמסר מיבואנית דגמי ניסאן לישראל 'קרסו-מוטורס' לוואלה !  רכב .
  .
 
ספורטיבי כזה :  ניסאן ג'יוק
ניסאן חושפת רכב פנאי קומפקטי-ספורטיבי ומעוצב ברוח מהפכנית כאח קטן לקשקאי ובתקווה לשחזר הצלחתו .  אצלנו ברבעון האחרון של השנה

