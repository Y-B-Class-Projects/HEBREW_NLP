ריאל וברצלונה מעל כולן
האימפריות מוליכות את רשימת המועדונים המכניסים ,  ריאל הראשונה בהיסטוריה שהכנסותיה השנתיות עולות על 400 מ' יורו
חברת רואי החשבון דלויט מדרגת בשני העשורים האחרונים את המועדונים המכניסים בעולם ,  וגם הלילה  ( שלישי )  היא פרסמה את הדו"ח שלה שחושף שריאל מדריד וברצלונה מוליכות את רשימת מועדוני הכדורגל המכניסים ביבשת .  מנצ'סטר יונייטד אומנם ירדה למקום השלישי ,  אבל הדומיננטיות האנגלית נמשכת ,  כששבע קבוצות מתוך ה-20 שנמצאות ברשימה מגיעות מאנגליה .  ריאל וברסה הן השתיים הספרדיות היחידות ברשימה .  
הדו"ח מראה שריאל מדריד שומרת זו השנה החמישית ברציפות על מקומה כמועדון הכדורגל שמייצר את היקף ההכנסות השנתי הגבוה ביותר .  כמו כן ,  ריאל היא קבוצה הראשונה בעולם שמייצרת הכנסות בסך 400 מיליון יורו בשנה ,  בכל ענפי הספורט .  לשם השוואה ,  לפי  " פורבס ",  הקבוצה הכי מכניסה בספורט האמריקאי ב-2009 הייתה קבוצת הפוטבול וושינגטון רדסקינס ,  שהכניסה 345 מיליון דולר  " בלבד ". 
אלופת אירופה ברצלונה ניצחה את את מנצ'סטר יונייטד בגמר האלופות ,  והלילה היא חלפה על פניה גם בטבלה ,  ועם הכנסות של 365.9 מיליון יורו ,  היא במקום השני .  יונייטד ,  אלופת הפרמיירליג ,  ירדה למקום השלישי עם 327 מיליון יורו .
 הטבלה חושפת את הפערים בכדורגל האירופאי ,  כשכל 20 הקבוצות בטבלה משתייכות לחמש הליגות הבכירות באירופה :  ספרד ,  אנגליה ,  צרפת ,  איטליה וגרמניה .  בשנה שעברה הצליחה פנרבחצ'ה הטורקית להיכנס לרשימה היוקרתית ,  אך השנה מנצ'סטר סיטי ושטוטגרט החליפו את ורדר ברמן ופנרבחצ'ה .  כאמור ,  לפרמיירליג יש שבע נציגות  ( על אף שניוקאסל כיום כבר בפרמיירשיפ )  ,  לבונדסליגה חמש נציגות ,  לסרייה A ארבע נציגות ,  ל"לה ליגה "  שתי נציגות ,  וכך גם לליגה הצרפתית .  
אגב ,  על הפערים בין המועדונים הגדולים באירופה לבין המועדונים הגדולים באמת ,  ניתן ללמוד מהנתון הבא :  כמעט 50 מיליון אירו מבדילים בין ההכנסות של המועדון הממוקם במקום העשירי  ( מילאן )  בהשוואה למועדון הממוקם במקום ה-11  ( המבורג )  .  כמו כן ,  הכנסות כלל קבוצות ליגת העל בעונת 2008/09 בישראל מהוות כמחצית מההכנסות של ניוקאסל ,  המדורגת במקום ה-20 .  
20 המועדונים המכניסים בעולם ב-2008/091 .  ריאל מדריד - 401 מ' יורו2 .  ברצלונה - 365 3 .  מנצ'סטר יונייטד - 327 4 .  באיירן מינכן - 289 5 .  ארסנל - 263 6 .  צ'לסי - 2427 .  ליברפול - 217 8 .  יובנטוס - 203 9 .  אינטר - 196 10 .  מילאן - 196 11 .  המבורג - 146 12 .  רומא - 146.4 13 .  ליון - 139 14 .  מארסיי - 133 15 .  טוטנהאם - 132 16 .  שאלקה - 124 17 .  ורדר ברמן - 114 18 .  דורטמונד - 103 19 .  מנצ'סטר סיטי - 102 20 .  ניוקאסל - 101

ריאל וברצלונה מעל כולן
האימפריות מוליכות את רשימת המועדונים המכניסים ,  ריאל הראשונה בהיסטוריה שהכנסותיה השנתיות עולות על 400 מ' יורו

