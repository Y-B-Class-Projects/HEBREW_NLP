ZONE הזהב - התוצאות ! 
אתם בחרתם :  ג'סטין ביבר הוא איש השנה של ה-ZONE .  וגם אשת השנה .  אבל לא מוזיקאי השנה .  המנצחת הכי גדולה :  האהבה
ברוכים הבאים לטקס השנתי הראשון של ZONE הזהב - הבחירות שלכם לאנשים ולאירועים שעשו לכם את השנה !  הכניסה בפפיון ובשמלת ערב בלבד .  מוזיקה בבקשה .
 תודה לתזמורת .  
במשך כשבועיים אתם ,  גולשי וואלה ZONE ,  בחרתם את הדברים שהכי עשו לכם את השנה ,  שהלהיבו אתכם ,  ריגשו אתכם וריתקו אתכם .  לא תמיד היו את כל האופציות לבחירה בכל קטגוריה  ( ויתרנו על כל מה שהיה לו תמונה מכוערת ושהתעצלנו לחפש תמונה לו יותר טובה )  ,  אבל בסופו של דבר גיבשנו את האהבות הכי גדולות של שנת 2011 .  והזוכים הם :
" מי עלם החמודות שהרטיט אתכם השנה ?  "  שאלנו .  בהתחלה אלכס מהיפה והחנון הוביל בפער ניכר . " וואו ",  חשבנו , " כנראה שבנות ישראל לא עד כדי כך שטחיות ,  הן מעדיפות אופי על יופי !  "
 ואז עוז זהבי תפס את המקום הראשון .  ואז אלירז בא והפציץ בטירוף ,  מוביל בהרבה על שאר מתמודדים .  במשך כמה ימים הוא היה מלך השנה ,  אבל אז שטפו את הסקר מעריצות ביבר בהמוניהן והעלו את ג'סטין למקום הראשון .  בטוקבקים התחולל קרב אימתנים בין מעריצות ביבר למעריצות אלירז ,  כולל נשיכות ושריטות ,  אך ללא הועיל :  כשההצבעה נסגרה והקולות נספרו ,  ג'סטין זכה ברוב של 33 אחוז .  אלירז :  28 אחוז .  ניצחון מוחץ .
 משתרכים במקום הרביעי והחמישי :  עוז זהבי ואלכס .  מקום אחרון :  בשבקין ואבי קורניק .
 מלכת השנה ,  הנערה שהכי המיסה את לבכם ב-2011 ,  היא גם כן ג'סטין .  בהתחלה התייחסתם למועמדות שלו בתור בדיחה .  קריסטין סטיוארט מ"דמדומים "  הובילה ,  אשלי גרין קצת אחריה .
 מהר מאוד אמה ווטסון ,  נסיכת  " הארי פוטר "  הענוגה שלנו ,  טיפסה לפסגה ,  ונשארה שם זמן לא מועט .  לרגע חשבנו שהיא תנצח .  ואז ג'סטין עקפה אותה בבת אחת  ( 23 אחוז )  .  ווטסון ירדה למקום השני ,  ואחר כך לשלישי  ( 12 אחוז )  ,  כשמישהי משלנו - גל גדות - עוקפת אותה  ( 13 אחוז )  .  
אז עכשיו גם מלך השנה וגם מלכת השנה שלנו הם ג'סטין באופן רשמי ,  אבל אם אתם מתעקשים ,  מבחינה טכנית  ( וביולוגית ,  כנראה )  גל גדות היא הנערה שלכם .  ווטסון ,  ביי .
 משתרכות במקום הרביעי והחמישי :  בר רפאלי ,  קריסטין סטיוארט.מקום אחרון :  נטלי דדון .
 ומי הכי הצחיק אתכם השנה ?  הסדרה הוותיקה  " פאמילי גאי ",  מובילה ב-22 אחוז ומשאירה הרחק מאחור את  " רמזור "   ( 15 אחוז )  ואת  " צחוק מהעבודה "   ( 13 אחוז )  .  מסתבר שאתם מעדיפים את הצחוקים שלכם באנגלית .
 משתרכים במקום הרביעי והחמישי :  מאור ברברבאום ,  החנון והפאנצ'ים ,  וגורי אלפי ,  ה ..  .  ובכן ,  כנ"ל.מקום אחרון :  לילה בכיף 2 .
 אוי ,  כמה דם נשפך בתחרות הזאת .  אפילו יותר מבתחרות ג'סטין-אלירז .  בהתחלה בכלל מרסדס בנד הובילו ,  וגרמו לנו לא מעט גאווה לאומית ,  אבל אז ג'סטין טיפס למקום הראשון .  ואז טוקיו הוטל עקפו .  ואז ג'סטין עקף .  ואז טוקיו עקפו .  בטוקבקים עפו מכות בין ההוטליות לביבריות ,  עם הרבה קללות ,  אבל בסופו של דבר טוקיו הוטל ניצחו ,  ובעטו בתחת של גס'טין הרחק למקום השני .  טוקיו ניצחו ברוב מדהים של 43 אחוז  (  !  )  ,  וג'סטין הודח למקום שני של 24 אחוז ,  כמעט חצי מטוקיו הוטל .  בושה .  טוב ,  לפחות הוא מלך השנה .  ומלכת השנה .
 משתרכים במקום השלישי והרביעי :  דודו אהרון וריהאנה.מקום אחרון :  קובי פרץ עם תקדים של 0 אחוז .  כפרעליכם .
 הסרט השלישי בסדרת הערפדים הסקסית שבה את לבכם ,  ולמרות שאף אחד מהכוכבים שלו לא זכה בשאר פרסי ZONE הזהב ,  הסרט עצמו לקח בהליכה את המקום הראשון עם 21 אחוז .  
אבל השנה אהבתם גם לחשוב קצת ולחלום הרבה ,  כי הסרט  " התחלה "  הגיע למקום השני עם 18 אחוז .  לא שכחתם לתת כבוד גם ליצירה ישראלית ,  ובמקום השלישי עם 12 אחוז נמצאת  " זוהי סדום ". 
משתרכים במקום הרביעי והחמישי :  הארי פוטר ואצורות המוות ,  קראטה קיד.מקום אחרון :  כלבת .
 אכן ,  כנראה שעולם ורוד רואים דרך עיניים אדומות ,  והעיניים של כולכם כבר אדומות לגמרי .  עספור הגיעה משומקום והצליחה לסחוף אתכם ,  להביא את עוז זהבי לחיינו וללמד אותנו מילה בערבית .  מה רע .
 אחרי עספור  ( 18 אחוז )  הגיעו  " היפה והחנון "   ( 14 אחוז )  ו"גלי "   ( 13 אחוז )  .  אין ספק ,  נקמת היורמים .
 משתרכים במקום הרביעי ,  החמישי והשישי : " הבורר "  וענקיות הריאליטי  " האח הגדול "  ו"מאסטר שף ". מקום אחרון : " רוקדים עם כוכבים ". 
אז מה יותר שווה ,  ערפד או איש זאב ?  הזומבים של  " דה ווקינג דד "  או גיבורי העל של קיק אס ?  בהתחלה רובכם רציתם להיות שף ,  בעקבות הצלחת  " מאסטר שף ",  אבל בסופו של דבר ניצחו שלושת התפקידים הנחשקים מאז ומתמיד :  ערפד  ( 21 אחוז )  גיבור על  ( 19 אחוז )  וחייזר  ( 15 אחוז )  .  שיהיה בהצלחה לכולנו .
 משתרכים במקום הרביעי והחמישי :  שף ,  איש זאב.מקום אחרון :  קוסם אפל .  ניצלנו ! 
זה תמיד אהבה .  בהתחלה היא נגררה אי שם בסוף הסקר  - " סקס "  הוביל ובגדול בתור הדבר שהכי העסיק לכם את המוח בשנה האחרונה .  אבל האהבה לא ויתרה ,  וטיפסה לאט ובעקשנות למקום הראשון ,  עם 25 אחוז .  יש תקווה לעולם .
 הפייסבוק והסקס הגיעו ראש בראש למקום השני והשלישי ,  וברגע האחרון הפייסבוק עקף עם 21 אחוז ,  משאיר לסקס 20 אחוז במקום השלישי .  שזו בשורה לא רעה למר מארק זאקרברג :  האתר שלך מעניין אותנו יותר מסקס .  במילים אחרות :  אם באותו רגע שבו יציעו לכם סקס סוער מישהו גם יגיב לכם לסטטוס ,  יש מצב שתגידו למאהב/ת  " לא תודה "  ותרוצו לבדוק נוטיפיקיישנס .
 משתרכים במקום הרביעי והחמישי :  בגרויות ושופינג .  מקום אחרון :  המצב הפוליטי-חברתי .  התעלפנו מהפתעה .
 

ZONE הזהב - התוצאות ! 
אתם בחרתם :  ג'סטין ביבר הוא איש השנה של ה-ZONE .  וגם אשת השנה .  אבל לא מוזיקאי השנה .  המנצחת הכי גדולה :  האהבה

