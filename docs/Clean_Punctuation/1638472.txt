קו לעובד :  המדינה חייבת 3 מיליארד שקל לפלסטינים שעבדו בארץ
זאת כיוון שמשכרם נוכו תשלומים לביטוח הלאומי
המדינה ניכתה החל משנות ה-70' כספים ממשכורות של פלסטינים שהועסקו בישראל כדי לממן זכויות סוציאליות שלהם ,  אך בפועל הכסף לא הושקע כולו בזכויות אלה .  במשך ארבע עשורים המדינה צברה חוב בסך 3 מיליארדי שקלים  ( לא כולל ריבית )  לעובדים הפלסטינים ".  כך עולה מדו"ח של עמותת קו לעובד.מנכ"לית קו לעובד ,  חנה זוהר ,  מציינת בדו"ח כי מדור התשלומים במשרד התמ"ת  ( שכיום מסונף למשרד הפנים )  הוקם ב70' במטרה להבטיח השוואת שכר של העובדים הפלסטינים לזה של העובדים הישראלים .  מדור זה אמור לנכות משכר הפלשתינים מיסים שונים והתרשות לתנאים סוציאליים זהים לאלו של עובדים ישראלים . " על ההתחייבות לנכות כספים משכר הפלסטינים ,  מדור התשלומים שמר בהקפדה יתרה .  באשר להתחייבות להבטיח לעובדים את הזכויות המגיעות להם ,  מעל המדור בתפקידו ",  נטען בדו"ח . " למרות שהכספים שנוכו משכר העובדים הפלסטינים לביטוח הלאומי היו אמורים לממן את כל סוגי הקצבאות שמשלם המוסד ,  בפועל העובדים הללו זכו לביטוח רק עבור פשיטת רגל של המעסיק ולביטוח במקרים של תאונות עבודה ". על פי קו לעובד ,  רק 7.6% מהתשלום שנוכה משכר העובדים הפלסטינים ומעסיקיהם עבור הביטוח הלאומי ,  שימש בפועל למטרות שלשמן נועד .  כל יתר הכספים שנוכו ,  בשיעור של 92.4% ,  הועברו ישירות ממדור התשלומים למשרד האוצר .  הדו"ח מציין שמכל העובדים בכל הענפים מנכים 2.5% משכרם עבור דמי מחלה .  ואולם רק אחוז קטן מניכוי זה הועבר לעובדים הפלסטינים כתשלום דמי מחלה .  הזמן והמאמץ הנדרשים כדי לקבל דמי מחלה ממדור התשלומים  ( תוך הפסד ימי עבודה נוספים )  גורמים לפלסטינים רבים לוותר מראש על הניסיון להוכיח את זכאותם .  לפי חישובי קן לעובד ,  15% ניגבו משכר העובדים עבור ימי מחלה שאינם משולמים להם .  גבייה עודפת זו העוברה למשרד האוצר במקום להשאירה בקופת הפנסיה לטובת העובדים .  כך גם לגבי ביטוח נכות :  ההסכם הקיבוצי בענף הבנייה קבע ניכוי של 1.3% משכר העובדים עבור ביטוח נכות .  הזכות לתשלומים במקרה של אירוע נכות ,  מומשה במידה מועטה בלבד לגבי העובדים הפלסטינים.יצויין ,  שבית המשפט העליון הכיר בכך שהמדינה חייבת כספים לעובדים פלסיטינאים שהועסקו בישראל ,  בפסק דין שנתן ב-91' בעתירה שהגיש איגוד מגדלי הפרחים בישראל .  בעקבות פסק הדין החזיר מדור התשלומים למעסיקים ולעובדיהם 4.7 מיליון שקלים.בתגובה שהעביר משרד האוצר לקו לעובד נאמר כי הטענות המועלות בדו"ח הן מטעות .  מהתגובה עולה כי האוצר אחראי על שני נושאים הקשורים לכספי העובדים הפלסטינים - גביית מס הכנסה וניהול ושמירת כספי הפנסיה של העובדים באמצעות בתי ההשקעות שנבחרו במכרז שפורסם לשם כך . " הכספים למימוש הזכויות הסוציאליות האחרות  ( בנושאי בריאות ורווחה )  אינם נגבים על ידי האוצר ,  והם מנוהלים על ידי מדור התשלומים במשרד הפנים ". 

קו לעובד :  המדינה חייבת 3 מיליארד שקל לפלסטינים שעבדו בארץ
זאת כיוון שמשכרם נוכו תשלומים לביטוח הלאומי

