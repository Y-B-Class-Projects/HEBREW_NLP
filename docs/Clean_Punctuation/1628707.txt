קבוצת דלק חזרה להיות בעלת עניין בשיכון ובינוי 
הפניקס-אקסלנס שבשליטת דלק רכשה 5.1% מהחברה תמורת 155 מיליון שקל ,  חודשיים אחרי שמכרה את רוב המניות
 >  >  למרות זינוק של 210% במניית שיכון ובינוי שבשליטת שרי אריסון ,  בקבוצת דלק שבשליטת יצחק תשובה עדיין סבורים כי מדובר בהשקעה מעניינת .  בעקבות זאת חזרה דלק ,  באמצעות אקסלנס והפניקס ,  להיות בעלת עניין  ( אחזקה של לפחות 5% )  בשיכון ובינוי ,  המנוהלת בידי עופר קוטלר .  זאת לאחר שאקסלנס השקעות והפניקס רכשו במצטבר 5.1% ממניות שיכון ובינוי בתמורה כוללת של 155 מיליון שקל .  הרכישות בוצעו לאחר שבנובמבר 2009 מימשו אקסלנס והפניקס חלק ניכר מאחזקתן .  במסגרת הרכישות הנוכחיות ,  שבוצעו לפי מחיר של 7.65 שקלים למניה ,  הנמוך במקצת ממחירה בשוק אתמול .  הרכישות בוצעו בעיקר באמצעות חשבון הנוסטרו  ( השקעות עצמיות )  בהיקף של 117 מיליון שקל ,  כך שהוקצו לאקסלנס 3.84% ממניות שיכון ובינוי .  יתר הרכישות בוצעו בידי קופות הגמל של הפניקס .  בנוסף ,  בדצמבר 2009 רכשה חברת הביטוח מגדל ,  באמצעות חשבון הנוסטרו 1% ממניות שיכון ובינוי תמורת 9.4 מיליון שקל .  בסוף השבוע השלימה שיכון ובינוי הקצאה של 13% ממניות החברה הבת שיכון ובינוי נדל"ן להראל ,  כלל והפניקס תמורת 290 מיליון שקל לפי שווי חברה של 1.96 מיליארד שקל .  בעקבות המהלך צפויה שיכון ובינוי לרשום בדו"חות 2008 רווח הון של 130 מיליון שקל ,  המשקף את הפער בין שווי ההשקעה הרשומה בספרי שיכון ובינוי לבין השווי שלפיו בוצעה ההקצאה .  אתמול העלו בבית ההשקעות כלל פיננסים בטוחה ברוקראז' את מחיר היעד למניית שיכון ובינוי ל-8.5 שקלים - 9% יותר ממחירה שבפתיחת המסחר אתמול .
 
קבוצת דלק חזרה להיות בעלת עניין בשיכון ובינוי 
הפניקס-אקסלנס שבשליטת דלק רכשה 5.1% מהחברה תמורת 155 מיליון שקל ,  חודשיים אחרי שמכרה את רוב המניות

