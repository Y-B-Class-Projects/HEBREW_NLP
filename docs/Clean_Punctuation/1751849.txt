ארה"ב :  חוק נגד ארוחות הילדים במקדונלד'ס
מכה לרשתות המזון המהיר :  חוק שאושר בסן פרנסיסקו אוסר על צירוף צעצוע לארוחת ילדים ,  שערכה הקלורי גבוה מדי .  המטרה :  ניסיון לקדם הרגלי אכילה בריאים במקביל למלחמה בהשמנת יתר .  מקדונלד'ס ישראל :  אנחנו מתאימים לדרישות החוק בארה"ב
סן פרנסיסקו הפכה לעיר הגדולה הראשונה בארה"ב שאישרה חוק שמטרתו להילחם בחלוקת הצעצועים לילדים ,  כחלק מארוחות ג'אנק פוד .  מועצת העיר אישרה את החוק ברוב של שמונה תומכים נגד שלושה מתנגדים ,  והוא יכנס לתוקף החל מאחד בדצמבר .  
החוק ,  שאושר לאחר חקיקה דומה במחוז סנטה קלרה הסמוך ,  ידרוש ממסעדות שמגישות ארוחות ילדים לדאוג שערכן הקלורי יעמוד בסטנדרט מסוים ,  לפני שיאושר להן להימכר עם צעצועים .  בין המתנגדים לחוק נמצאים התאחדות המסעדות הלאומית וכן תאגיד מקדונלד'ס ,  שארוחות הילדים שלו ידועות כפופולריות במיוחד ונחשב חלוץ בתחום ,  כדרך שיווקית להגיע ללבם של הילדים ולהפעלת לחץ על הוריהם . 
" אנו מאוד מאוכזבים מההחלטה שהתקבלה היום .  זה מנוגד לרצון הלקוחות שלנו ,  זה לא משהו שהם ביקשו ",  אמרה דוברת מקדונלד'ס ,  דניה פראוד . " קבלת צעצוע עם ארוחת ילדים זה רק חלק אחד של חוויית האכילה במקדונלד'ס ".  החוק יאפשר לחלק צעצועים רק לארוחות בנות פחות מ-600 קלוריות ושכוללות פירות ,  ירקות ומשקאות ללא תוספת מוגזמת של סוכר .  תומכי החוק טוענים כי מטרתו לקדם הרגלי אכילה בריאים במקביל למלחמה בהשמנת יתר בקרב ילדים . " הילדים שלנו חולים .  אחוזי השמנת היתר בסן פרנסיסקו גבוהים באופן מטריד ",  אמר אחד מהממנים של ההצעה . " המטרה היא לגרום למסעדה לחשוב על בריאות הילד ולהצטרף למסעדות שכבר הלכו בדרך זו ".  
לפי אגודת הסוכרת האמריקאית ,  15% מהילדים בארה"ב סובלים מעודף משקל ,  מה ששם אותם בקבוצת הסיכון לחלות במחלות לב ,  סוכרת וסרטן .  במדינות מסיימות אחוז הילדים הסובלים מעודף משקל אף חוצה את ה-30% .  
מקדונלד'ס החלה בחלוקת הצעצועים בארוחות הילדים בארה"ב בשנת 1979 .  המתנות המודרניות כוללות דמויות ילדים אהובות כמו שרק והרובוטריקים .  בשנת 2006 השקיעה מקדונלד'ס יותר מ-250 מיליון דולר בפרסום הצעצועים כדי לקדם את ארוחות הילדים שלה .
 ממקדונלד'ס ישראל נמסר בתגובה לדברים כי החברה  " תמשיך לחלק צעצועים בארוחות הילדים ,  כי הארוחות שלה לילדים מכילות הרבה פחות מ-600 קלוריות .  מקדונלד'ס ישראל מתאימה ואף יותר לדרישות החוק החדש בארה"ב ,  על פיו ניתן יהיה לחלק צעצוע בתוך ארוחת ילדים רק אם היא תכיל פחות מ-600 קלוריות .  ארוחת ילדים עם המבורגר לילדים ,  צ'יפס ומים מינרלים ,  מכילה 411 קלוריות בלבד .  ארוחת ילדים עם המבורגר מיני רויאל לילדים ,  צ'יפס ומים מינרלים ,  מכילה 426 קלוריות בלבד .
 עוד נמסר מנציגי החברה בישראל כי  " כידוע ,  מקדונלד'ס ישראל הייתה הראשונה שהחלה את המהפיכה הבריאותית ב-2003 .  המהלך כלל החלפת שמן הטיגון לשמן קנולה ,  הורדת שומן הטראנס והשומן הרווי והפחתת הקלוריות והשומנים במנות ,  המשיך בהוספת ירקות בארוחות ,  הוספת אלטרנטיבות בחירה בריאותיות לארוחות הילדים ועוד .
" מקדונלד'ס ישראל היתה גם הראשונה בקרב מסעדות הרשת בעולם לסמן על כל מוצר תווית עם הפירוט התזונתי.בשנת 2009 הפחיתה מקדונלד'ס ישראל את אחוזי השומן בבשר מ-17.5% ל-9% בלבד ,  תוך שיפור הטעם ואופציה להזמנת מנה מלחמניות מחיטה מלאה טרום נבוטה ". 

ארה"ב :  חוק נגד ארוחות הילדים במקדונלד'ס
מכה לרשתות המזון המהיר :  חוק שאושר בסן פרנסיסקו אוסר על צירוף צעצוע לארוחת ילדים ,  שערכה הקלורי גבוה מדי .  המטרה :  ניסיון לקדם הרגלי אכילה בריאים במקביל למלחמה בהשמנת יתר .  מקדונלד'ס ישראל :  אנחנו מתאימים לדרישות החוק בארה"ב

