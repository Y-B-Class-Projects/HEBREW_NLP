פרסומת אחת ודי
מה גזים יכולים לעשות לך ,  ומה קורה כשממזמזים לבובה את הציצים ?  סער גיט מפרסם
אפשר לראות הרבה יותר מדי מפורסמים שמפרסמים .  פעם אלה היו יאיר לפיד ועדי אשכנזי ,  אבל בזמן שבו הם החליטו שזה כבר מבייש להם את הפירמה ,  עושים את זה הרבה מפורסמים אחרים שחושבים שזה דווקא מכניס אותם חלק לתעשייה .  רוב הפרסומות שהם לוקחים על עצמם מזייפות ,  צולעות ומדדות לעבר סופן ומביישות את 30 השניות שהן השתלטו עליהן .  זה לא קורה רק בגללם אלא בגלל קופריירטים שנרדמו בשמירה ויצרו פרסומות ברמה משמימה ומביכה ,  ועכשיו ,  דווקא בזמן שבו נחכה לכמה פרסומות שלא מוציאות שם עגום לחלטורה  ( ותודה לר .  קופמן )  זה הזמן להמר - כמה זמן ייקח לאלירז שדה ,  פותנה ג'אבר מחומוס אכרם ואלין לוי לנצל את דקות התהילה כמו שצריך בדרך לקמפיין ? 
בלי לפגוע ב- RC קולה ,  מחלקת השיווק שלה צריכה להתאמץ כדי שנעדיף לקנות את המוצר שלה .  יש לה מתחרה מספיק חזק ומבוסס כדי שלא נעשה את זה ,  ולפחות ע"פ הפרסומת - החשק להכניס לבטן את הגזים ה"מיוחדים "  שלה ,  בהגדרה עדינה ,  לא גדלבמיוחד .  הביצוע אמנם לא ישראלי ,  אבל זאת כנראה הנחמה היחידה בפרסומת שמראה לנו איך איש פותח את הבקבוק רק כדי לראות שכל הגזים עפים למעלה .  זה היה אמור להיות מצחיק ,  אבל כרגע זה בעיקר חסר פואנטה .
 לפני כחודשיים ירדה מהאוויר  " רמזור ",  אולי הסיטקום הישראלי הכמעט היחיד שאפשר לצפות בו ועוד להתגאות על זה לחבר'ה .  אדיר מילר הצליח ליצור סדרה שסוחפת קונצזוס של מחמאות מכולם - כולל מבקרים שפשוט מחכים לך בפינה כדי לנעוץ שיניים - ועשה את זה עם תסריט פשוט ודמויות קאלט שלפני שהכל התחיל לא היו מפורסמות במיוחד .  ב"משביר לצרכן ",  אותה חנות שלאיש לא ברור מה היא בדיוק מוכרת ,  נורא רצו כנראה לרכב ,  גם אם זה קצת באיחור ,  על גלי ההצלחה ולקחת את המשפחה הכי משעשעת בישראל לפרונט השיווקי שלה .
 בפרסומת אפשר לצפות בביקור משפחתי של המשפוחה בחנות עם אותם אלמנטים מוכרים מהסדרה ,  בה איצקו חוטף צעקות מלילך ,  ודניאל המתוקה בעיקר עושה מה בא לה .  הכיוון היה שנון ונכון עד מתבקש ,  אבל בפועל משהו שם היה רק ליד ,  ולנו נראה שהיה אפשר להוציא הרבה יותר מפרזנטורים כל כך רלוונטים ומצחיקים .  בקיצור ,  אנחנו מחכים לטייק 2 .
 במזרחי טפחות אהבו ,  כנראה בעקבות הצלחת הפרסומת הקודמת ,  להתלבש שוב על דביר בנדק ,  הקירח המצחיק והעגלגל ובעיקר הכישורני ,  לעוד פרסומת שתעיף אותנו לרצפה .  נו ,  כמו שעשתה הפרסומת הקודמת .  הפעם הושיבו אותו למשחק מונופול משפחתי שבמהלכו הוא שוב יצליח להצחיק אותנו עם ערימות החיינדלעך שלו .  כמו בפרסומת הקודמת .  הפעם ,  כמה חבל ,  זה לא יצא כמו בפרסומת הקודמת .  מה שכן ,  לפחות הפוטנציאל שם- אז אם תמשיכו לנסות העסק עוד עלול להתקמבק .
 

פרסומת אחת ודי
מה גזים יכולים לעשות לך ,  ומה קורה כשממזמזים לבובה את הציצים ?  סער גיט מפרסם

