 " תקציב דו שנתי הוא חריג ואין להפכו לנורמה "
 כך טוענת היועצת המשפטית של ועדת הכספים עו"ד שגית אפיק ,  במסמך שהניחה על שולחן הוועדה לקראת הדיון שנערך בסוגיית התקציב הדו שנתי בישראל
חקיקתו של תקציב דו שנתי הוא חריג שאין מקום להופכו לנורמה ,  כך טוענת היועצת המשפטית של ועדת הכספים ,  עו"ד שגית אפיק ,  במסמך שהניחה על שולחן הוועדה ,  לקראת הדיון שנערך כעת בוועדת הכספים בסוגיית תקציב דו שנתי בישראל .  
גם בקרב ח"כים בוועדה ,  ובהם היו"ר ח"כ משה גפני  ( יהדות התורה )  וחיים אורון  ( מרצ )  מובעת ביקורת על הצהרתו של שר האוצר יובל שטייניץ לפיה בכוונתו להמשיך במדיניות של הנהגת תקציב דו שנתי גם ב-2011-2012 .
 אפיק ציינה כי חוק התקציב הדו שנתי התקבל ביולי 2009 בהליך חקיקה מזורז שבמהלכו הוסבר כי בשל נסיבות מיוחדות כמו הבחירות לכנסת ,  והמשבר הפיננסי העולמי שהתקיימו באותה עת התעורר הצורך בחקיקתו של חוק שיאפשר תקציב דו שנתי .
 לדבריה ,  כל החקיקה הקשורה בתקציב המדינה מבוססת על תקציב שמובא לאישורה של הכנסת אחת לשנת הכספים .  גם חובתו של הפרט כלפיה מדינה בענייני מס וכל חקיקת המס במדינה מבוססות על שנת כספים אחת .  תקציב המדינה הוא חד שנתי בשל קיומם של רציונלים שנועדו לשמור על מערכת איזונים בין הרשות המבצעת לרשות המחוקקת ,  הדגישה .
 עוד הוסיפה אפיק כי הכנסת מבקשת להגיע להבנות עם הממשלה באשר למועד העברת התקציב .  על מנת לשמור על האיזון בין הכנסת לממשלה יש לקיים את הדיונים בדבר המדיניות הכלכלית של הממשלה כפי שהיא מתבטאת בתקציב אחת לשנה .  
חוק יסוד התקציב המתווה את הנורמות לניהול התקציב במהלך שנת התקציב ועד להנחתו של התקציב הבא על שולחנה של הכנסת מקנה לוועדת הכספים סמכויות פיקוח ואישור מטעם הכנסת על ישום התקציב באופן שוטף על ידי האוצר ויתר משרדי הממשלה .
 כזכור ,  גם כלכלני ה-OECD המליצו שלא לאמץ תקציב דו שנתי באופו קבוע כי מדיניות זו תגביל את הממשלה בישום הרפורמות והתאמות תקציביות .

" תקציב דו שנתי הוא חריג ואין להפכו לנורמה "
 כך טוענת היועצת המשפטית של ועדת הכספים עו"ד שגית אפיק ,  במסמך שהניחה על שולחן הוועדה לקראת הדיון שנערך בסוגיית התקציב הדו שנתי בישראל

