משתמשי טוויטר ופייסבוק ישתתפו הערב בהיפנוזה המונית באינטרנט
למעלה מ-6,500 איש כבר נרשמו לאירוע  " סושל טראנס "  שיתחיל בשעה 22:30 לפי שעון ישראל
כריס יוז ,  מהפנט בריטי ,  מתכנן לשבור היום את השיא העולמי בהיפנוזה המונית ,  כאשר יהפנט אלפי אנשים באמצעות אתרי פייסבוק וטוויטר .  עד כה נרשמו להשתתף באירוע למעלה מ-6,500 בני אדם מ-85 מדינות ,  בהם גם אנשים מישראל .  המספר הגבוה ביותר של נרשמים הוא מארה"ב ,  בריטניה ואיטליה . " מאז שהודעתו על האירוע ,  נרשמו משתתפים מ-85 מדינות ,  החל מפרו וכלה בישראל ,  כאשר את מרבית העניין מגלים איטלקים ,  בריטים ואמריקאים ",  אמר יוז ,  בן 34 . " איש מעולם לא ניסה לבצע היפנוזה המונית בסדר גודל כזה .  אין שיא עולם רשום ,  כך שאנחנו מנסים לקבוע שיא עולם של הקבוצה המקוונת הגדולה ביותר שהשתתפה בהיפנוזה המונית ",  הוסיף יוז .  האירוע ,  ששמו  " סושל טראנס "   ( socialtrance )  ,  יתחיל הערב בשעה 22:30 לפי שעון ישראל ,  ומיועד אך ורק למשתמשי אתר הרשתות החברתיות פייסבוק ואתר המיקרובלוגינג טוויטר .  האירוע נערך לרגל יום ההיפנוזה העולמי המצוין היום .  למשתתפים בהיפנוזה ההמונית מובטח שיפור בחייהם ,  ציין יוז .  בשנה שעברה ,  הקוסם והמנחה הבריטי דארן בראון נסה להפנט למעלה מארבעה מיליון צופי טלוויזיה של צ'אנל 4 הבריטי .  במסגרת ההיפנוזה ניסה בראון לגרום לצופים להרגיש שהם אינם יכולים לקום מהכסא בו ישבו .  אחד מכל ארבעה משתתפים דיווח כי הושפע .
 
משתמשי טוויטר ופייסבוק ישתתפו הערב בהיפנוזה המונית באינטרנט
למעלה מ-6,500 איש כבר נרשמו לאירוע  " סושל טראנס "  שיתחיל בשעה 22:30 לפי שעון ישראל

