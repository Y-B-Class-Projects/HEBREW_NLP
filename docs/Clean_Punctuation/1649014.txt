עיריית רמה"ש : " אלעזר שטרן פגע בנופלים "
 האלוף במיל' שטרן הזכיר את רמת השרון בבקשתו להבחין בין חללים שנהרגים בפעולות מבצעיות לאלה שנהרגים בתאונות דרכים .  בתגובה ,  טוען ראש עיריית רמת השרון : " זו הסתה פרועה "
  ( צילום ארכיון :  איתי חסיד ,  עריכה :  יאיר דניאל ) 
ראש עיריית רמת השרון איציק רוכברגר מתח היום  ( שלישי )  ביקורת חריפה על הדברים שאמר בשבוע שעבר האלוף במילואים אלעזר שטרן ,  לפיהם  " בעוד 50 שנה ,  הילדים של רמת גן ,  תל אביב ורמת השרון ,  לא יבואו להניח דגל על כל קבר בבית עלמין צבאי ,  כי בדפים שהם יקבלו על הנפטרים ,  יהיה כתוב שזה התאבד וזה נהרג בתאונת דרכים ". 
רוכברגר שלח מכתב חריף לרמטכ"ל רב אלוף גבי אשכנזי ולראש אכ"א האלוף אבי זמיר ,  בו ציין כי אחוז הגיוס ברמת השרון עומד על כמעט 100 אחוזים וכי בעיר עצמה גרו ומתגוררים אלופים לשעבר מכל החילות .  רוכברגר דרש מהרמטכ"ל ומראש אכ"א במכתבו להסתייג מדבריו של שטרן . " הדברים החמורים הללו הם פגיעה בנופלים ,  בנכי צה"ל תושבי העיר ובכל תושבי העיר ששירתו ועודם משרתים במילואים- ומגדלים את הדור הבא שימשיך להתייצב ביום פקודה ולהגן על ארצו וביתו .  ההסתה הפרועה נגד תושבי רמת השרון ,  הדה לגיטימציה של חלקם בביטחון המדינה דורשות מכם ,  הרמטכ"ל וראש אכ"א ,  להתייצב בעצמכם בפני תלמידי בתי הספר התיכונים שלנו ,  שהצמיחו אינספור לוחמים עזי נפש ,  כמו גם אנשי מקצוע מעולים בתחומים שונים שהצבא נזקק להם  להסתייג מדברי הבלע של שטרן ולגנות אותם באופן וברור ולפטרו לאלתר מן הוועדה ".   
" להזכירכם ",  כתב עוד רוכברגר , " ברמת השרון שוכן אחד מבתי העלמין הצבאיים הגדולים במדינה ובו טמונים אלפים רבים של חללי מערכות ישראל ,  בהם מאות רבות של בנות ובנים של רמת- השרון .  בבית הקברות הישן שלנו ,  טמונים רבים אחרים שנפלו עוד בימי היישוב טרם הקמת המדינה ובמלחמת השחרור .  דמם של הבנות והבנים היה חלק ממגש הכסף שעליו הוגשה המדינה .  מאז ועד היום רמת השרון היא חלק מן המאבק על הגנת העם והארץ ".  
האלוף שטרן מתח ביום חמישי שעבר ביקורת על היעדר הבחנה בין חיילים שנהרגו בפעולות מבצעיות לבין חיילים שנהרגו בנסיבות אחרות ,  כגון תאונות דרכים .  שטרן אמר במהלך דיוני ועדת גורן  ( הוועדה הציבורית לבחינת זכאות לסיוע מאגפי השיקום של משרד הביטחון )  כי היחס השוויוני לשני סוגי ההרוגים מאיים על החברה ומחליש אותה .
 
עיריית רמה"ש : " אלעזר שטרן פגע בנופלים "
 האלוף במיל' שטרן הזכיר את רמת השרון בבקשתו להבחין בין חללים שנהרגים בפעולות מבצעיות לאלה שנהרגים בתאונות דרכים .  בתגובה ,  טוען ראש עיריית רמת השרון : " זו הסתה פרועה "
 
