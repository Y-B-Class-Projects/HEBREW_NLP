נאמן מתערב למען העלאת שכר השופטים ;  נועד בשבוע שעבר עם יו"ר ועדת הכספים ח"כ משה גפני
התערבותו של שר המשפטים נעשתה לאחר שבדיון שהתקיים לא התקבלה הכרעה לגבי דרישת השופטים לעדכון השכר
שר המשפטים יעקב נאמן מתערב במחלוקת שבין נציגות השופטים לבין ועדת הכספים .  ל-themarker נודע שבשבוע שעבר נועד נאמן עם יו"ר ועדת הכספים ח"כ משה גפני  ( יהדות התורה )  וביקש למצוא נוסחת פשרה בנושא העלאת שכר השופטים .  התערבותו של שר המשפטים נעשתה לאחר שבדיון שהתקיים בשבוע שעבר בוועדת הכספים ,  לא התקבלה הכרעה לגבי דרישת השופטים לעדכן את שכרם.כפי שפורסם בראשונה ב-themarker ,  יו"ר נציגות השופטים השופטת ורדה אלשיך ,  פנתה לפני שבועיים לגפני בדרישה להעניק לשופטים עדכון שכר של 3.3% בגין הקפאת שכרם של השופטים ב-2008 .  אלשיך הביעה חשש שדחייה בקבלת העדכון תפגע בגמלתם של השופטים.יצוין ששכרם של השופטים  ( כמו גם שכרם של נשיא המדינה והח"כים )  צמוד לשכר הממוצע במשק ומתעדכן אחת לשנה במשכורת ינואר .  היענות לדרישת השופטים תגרום למתן עדכון שכר של 3.3% על 920 שופטים ,  חברי כנסת ,  בעלי משרות הצמודים להם וגמלאים.בתחילת 2010 פגה הקפאת שכרם של הבכירים ,  ובמשכורת הקרובה הם יזכו לעדכון שכר של 0.61% בגין עליית השכר הממוצע ב-2009 .  עם זאת ,  הם לא זכו להחזר של 3.3% בגין הקפאת שכרם ב-2008.אלשיך ונציגי השופטים דרשו בשבוע שעבר בישיבת ועדת הכספים להחזיר להם החל מעתה ואילך את שיעור הקפאתם שכרם בהתאם לעליית השכר הממוצעת ב-2008 .  גפני ציין כי מצד אחד אין לפגוע בפנסיה של השופטים בעקבות הקפאה חד שנתית ,  אך מאידך ,  אין להשיב כעת לשופטים את שיעור הקפאת שכרם ,  אלא יש לעשות כן רק בתחילת 2011.לדברי גפני , " ליבי כואב יותר על עובדי הניקיון ,  המורים והאוכלוסיות החלשות . " בשנה בה העובדים כולם ויתרו על דמי ההבראה שלהם לאור המשבר הכלכלי ,  זאת אינה העת הנכונה לעדכן את שכר השופטים והנבחרים ששכרם טוב מאד ". בהצבעה בוועדה הושג תיקו בעד הצעת גפני ובעד הצעת השופטים וכתוצאה מכך , " תקוע "  הנושא בוועדה .  בלשכתו של גפני אישרו כי התקיימה פגישה בנושא עם שר המשפטים וכי גפני ממשיך במגעים על מנת למציאת פשרה בנושא .  עד עתה לא התקבלה תגובתו של נאמן .
 
נאמן מתערב למען העלאת שכר השופטים ;  נועד בשבוע שעבר עם יו"ר ועדת הכספים ח"כ משה גפני
התערבותו של שר המשפטים נעשתה לאחר שבדיון שהתקיים לא התקבלה הכרעה לגבי דרישת השופטים לעדכון השכר

