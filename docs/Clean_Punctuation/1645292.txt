מדור סוף
מי נהנה יותר ?  עיתונאי ידיעות אחרונות המגבים זה את זה ,  או עיתונאי ישראל היום שצוברים נקודות במועדון הנוסע המתמיד ?  עמית הרמן משפץ קורות חיים
רגע לפני שנסכם את המוספים ,  נפנה זרקור אל סימה קדמון ותכניתה לחיים יפים/ 
יאיר לפיד חטף אולי מברנע ,  אבל זו לא עמדת העיתון ,  אז הנה מגיעה גירסת הקולגה קדמון/
החברה הטובה ממליצה על יאיר באופן אישי ,  ומי שתוקף אותו ,  בעצם רוצה להיות מגיש אולפן שישי/
יאיר טוב מדי לכנסת ,  לממשלה וגם לערוץ 2 ,  תראו לנו עוד בנאדם שמסרב לעשות עם ברקו לחיים
אחרי השערים הראויים של דן חלוץ ואבינדב בגין , " 7 ימים "  שוב מקדם ספר .  אבל הפעם הוא נופל לפח המחזור של גילה אלמגור שחוזרת לתחנות חייה הקשות . " כוכבים יש רק בשמיים ",  זה שם ספר הזיכרונות של אלמגור  ( הוצאת  " משכל "  מבית ידיעות אחרונות ,  כמובן )  .  אבל אנחנו כבר למודי ראיונות עם הדיווה ,  ויודעים היטב שהשמיים אינם מספיק גדולים בשביל גילה .  אחרי שמכרה את כל חייה האישיים בעשורים האחרונים בקולנוע ,  בטלוויזיה ובעיתונות ,  עולה תחושת עובש קלה מעוד ראיון איתה .  גם אם הפעם הוא מתהדר בעוד חשיפות צהובות מלפני 50 שנה ומעלה .  דרמה קווין .  
רגע לפני הסרט של טים ברטון ,  שער  " סופשבוע "  מבטיח  " חמישה מסעות בעקבות אליס בארץ הפלאות ".  חמישה מסעות שהיו יכולים להסתיים במקום הולדתו של לואיס קרול או באולפני האנימציה של דיסני .  במקום זה המסעות הסתיימו בקרליבך 2 .  
עורכי  " סופשבוע "  הלכו על הטריק הישן והזול וקיבצו אסופת טורים על הספר .  מנחם בן מגלה לכם שהפטרייה היא לא סתם פטרייה ,  ניב שטנדל מאחל בהצלחה לטים ורן יגיל חושף את הקשר בין הספר לפדופיליה .  אכן פרויקט מיוחד .  מוזר שלעופר שלח לא היה מה לתרום בנושא .
 מילא הניסיון של עיתון  " הארץ "  לשכנע את המשוכנעים שהעלייה הרוסית זה לא מה שחשבנו  ( אחרי שחדשות 2 נעלו את החגיגות לציון 20 שנה לעלייה )  ,  אבל הכתבה דווקא הוציאה אותנו שונאי רוסים .
 בכתבה מציינים כי הנוער העולה שותה ומעשן סמים יותר מאשר הנוער הצבר .  עורכי דין פליליים ואפילו ראש מדור פסיכולוגיה חקירתית במשטרה לשעבר מסבירים כי הפשיעה הרוסית היא בעלת מאפיינים אכזריים יותר .  האנשים שאומרים כי העלייה הרוסית לא הגדילה את שיעור הפשיעה הם בעלי תפקידים בכירים במשטרה שממילא לא הייתם תופסים אותם מטנפים און רקורד על העולים מרוסיה .
 גם הנתון היחיד שתומך בתזה שמציג העיתון ,  אינו ברור מספיק .  מספר התיקים הפליליים שנפתחו בישראל משנת 1980 לעולים מרוסיה תואם את מספרם היחסי בחברה .  מצד שני ,  לא מפרטים לנו את המספר היחסי של תיקי פשיעה חמורה כמו רציחות בשישיות .  ושוב ,  גם הנתון הזה אינו מתייחס לבני נוער .  בקיצור ,  שפכו את הוודקה עם התינוק .  ואפרופו וודקה ,  שער המוסף שמציג בקבוק שבור לא עובד עם הרקע האפרפר הבהיר .  במקום שברי זכוכית ,  אנחנו רואים איש מוזר עם פפיון שמשתקף מעמוד 2 .  והוא אפילו לא רוסי ! 
כפרה על ישראל היום שבשביל מוסף אחד שולחים שלושה כתבים לחו"ל .  בשער  " ישראל שישבת "  רונן דורפן מלווה באולימפיאדת החורף בוונקובר זוג רקדני קרח  ( רוסים .  נראה את הארץ מפצחים את האגוז הזה ..  .)  .  יובל אברמוביץ' טס ללונדון לדבר עם אשטון קוצ'ר על הסרט החדש שבו הוא משתתף ולא שוכח לשאול על התחתונים של דמי בדף הטוויטר שלו .  ונעמה לנסקי פגשה בדאלאס איש קו-קלוקס-קלאן שחזר בתשובה .  לא היה עדיף לנסוע לג'נין ולראיין איזה מחבל מתחזק ? 
ובשער 2 הפקת אופנה שכל קורא חינמון חייב לגזור ולשמור .  איך יוצאים מטיסה עם מראה של מיליון דולר .  דוגמנית עם מעיל פרווה תראה לכם את פתחי החירום על רקע שלל לוגואים של חברת ארקיע .
 מאיפה נבע פרץ הגאווה הלאומית ששטף את רז שכניק בסוף השבוע ?  בעמוד האחרון של הכותרת ,  מספר שכניק על הגיוס של מייקל לואיס ואף מרחיב בטור אישי בניחוח פשיסטי למה זה טוב לסלבס להצטרף לצבא העם .
 ב"7 לילות "  יוצא שכניק נגד מפעל הפיס שהעיז ללהק את פאריס הילטון לקמפיין החדש שלו ,  במקום מישהי שעשתה צבא .  שכניק טוען שמפעל הפיס הוא גוף ציבורי ולכן עליו לגלות פטריוטיות .  אבל למה לעצור כאן יא שכניק ?  תרים כוסית לחיי מאמן ישראלי לנבחרת הכדורגל ,  תקרע את הצורה למכבי ת"א שמבוססת רק על שחקנים זרים ,  וצא נגד רוני סופרסטאר בגלל שהיא מביאה לפופ הישראלי נורמות פסולות מחו"ל .
 @@@ המוסף לשבת של ידיעות שיחק אותה .  ראיון מעניין עם אלון פנקס על תלאותיו עם משפחת נתניהו .  פנקס גם לא מפסיק לדבר על מסעותיו הרבים בעולם כאילו היה חבר של בפלנגות של שלדון .
 @@@ מיהו העורך התמהוני שכתב בהפניה בכותרת של מעריב : " אפרים שמיר חושף - הייתי מאוהב בירדנה ארזי ".  לא תדע עריכה אמיתית לעולם .
 @@@ מתקפת היח"צ של רשת עבור העונה השניה של  " עד החתונה "  הגיעה ל-"7 לילות ",   " תרבות מעריב "  ו"גלריה ".  אבל רק הראיון של חלי גולדנברג ומיקי קם לגילי איזיקוביץ' זוכה לפולו בעמוד הפייסבוק ובבלוג של חלי שזועמת על דברים שהוצאו מהקשרם ,  לדבריה .  רק לא ברור למה  " רשת "  הקדישה מאמצים לקידום הדרמה במקום  " שבוע סוף "  שגם עולה השבוע .
 @@@כל המדינה בטרפת מהטבעת של בר רפאלי ,  אבל אמיר קמינר שנסע עד ברלין כדי לראיין את ליאו זרק לכתבה שלו כמה משפטי ארכיון על אהבה וזוגיות .  מה קרה לגוד אולד פאשן לזרוק שאלה על בר בסוף הראיון ולהיזרק מהחדר כמו כלב שמירה של הדמוקרטיה ? 
@@@"מעריב "  הקדיש המון עמודים לכלי התקשורת היחיד שגווע עוד יותר ממנו  רשות השידור .  בן כספית מספר בעמוד 4 בכותרת את הסיפור האמיתי מאחורי פרישתו של יולי אדלשטיין מתפקיד השר הממונה על רשות השידור .  הסיבה היא סירובו של נתניהו למנות את אמנון דיק ליו"ר רשות השידור מכיוון שהוא מקורב לקדימה .  ובאותו עמוד כותב בן-דרור ימיני : " כדאי להבהיר הבעיה של השידור הציבורי היא לא פוליטיקאים .  הם לא מתערבים ולא מנהלים .  זו אגדה שמופצת כדי לחזק את כוחם של 'אנשי המקצוע' ". 
יידע כל דרוזי בן המגזר ,  שכדאי לו שיאיר יהיה שר /
הוא יפחית את מספר בחינות הבגרות ,  כי מה שקובע זה לא הכמות/
הקמפיין לתיק החינוך דוהר קדימה ,  למרות שיאיר לא בעניין ,  תשאלו את סימה

מדור סוף
מי נהנה יותר ?  עיתונאי ידיעות אחרונות המגבים זה את זה ,  או עיתונאי ישראל היום שצוברים נקודות במועדון הנוסע המתמיד ?  עמית הרמן משפץ קורות חיים

