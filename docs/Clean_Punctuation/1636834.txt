הגבול הימי בין הקוריאות ממשיך להתחמם
תקרית ירי נוספת בין צפון ודרום קוריאה .  שתי המדינות פתחו באש בגבול המשותף להן ,  לאחר שצפון קוריאה ירתה פגזים באזור .  הממשל הצפון קוריאני :  הירי הוא חלק מתרגיל צבאי
 ( צילום:רויטרס ,  עריכת וידאו:גדי וינסטוק ) 
דרום קוריאה דחקה היום  ( רביעי )  בשכנתה מצפון להפסיק לירות לעברה .  לפי הרמטכ"ל הדרום קוריאני ,  צפון קוריאה ירתה פגזים משטחה לעבר הדרום ,  אך הם נחתו בצד הצפון קוריאני של הגבול הימי בין שתי המדינות .  בתגובה ,  השיבה דרום קוריאה באש באיזור .  לא דווח על נפגעים .  
צפון קוריאה אישרה כי פתחה באש סמוך לגבול הימי עם דרום קוריאה במהלך תרגיל צבאי .  המדינה מסרה עוד כי היא צפויה להמשיך בתרגיל באזור . " תרגילים שכאלו יימשכו על ידי יחידות צבא העם של צפון קוריאה באזור המדובר ",  מסר גנרל צפון קוריאני לסוכנות הידיעות במדינה .
 בעשור האחרון היו שלוש תקריות קטלניות בין שתי המדינות לאורך הגבול הימי .  התקרית האחרונה היתה בנובמבר ,  כשכוחות ימיים של דרום וצפון קוריאה ירו אחד לעבר השני לאורך קו הגבול הימי ,  סמוך לחופים המערביים של המדינות .  חייל צפון קוריאני נהרג בתקרית ושלושה נפצעו .  בכירים בצבא דרום קוריאה טענו שהירי בוצע מכיוון שהאונייה חצתה את קו הגבול הימי ולאחר שאוניית חיל הים מדרום קוריאה שלחה מספר אזהרות לכלי השייט של הצפון .
 
הגבול הימי בין הקוריאות ממשיך להתחמם
תקרית ירי נוספת בין צפון ודרום קוריאה .  שתי המדינות פתחו באש בגבול המשותף להן ,  לאחר שצפון קוריאה ירתה פגזים באזור .  הממשל הצפון קוריאני :  הירי הוא חלק מתרגיל צבאי

