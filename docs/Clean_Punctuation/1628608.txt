בענף המשאיות הרגישו את המשבר - ירידה של 17% במסירות ב-2009
מנכ"ל UTI ,  יבואנית משאיות איסוזו : " הרבעון הראשון היה חלש עם ירידה של עשרות אחוזים לעומת 2008 "
 איגוד יבואני הרכב פירסם היום את נתוני המסירות השנתיים של המסחריות והמשאיות בישראל .  5,439 משאיות נמכרו השנה ,  ירידה של 17% לעומת השנה שעברה ." השנה מתחלקת לשניים ",  אומר דורון ליאור ,  מנכ"ל uti - יבואנית משאיות איסוזו . " הרבעון הראשון היה חלש מאוד ,  עם ירידה של עשרות אחוזים לעומת 2008 .  החצי השני היה דווקא מעודד ואנחנו צופים שב-2010 השוק ימשיך להתאושש ". ליאור מוסיף כי  " המשאיות הכבדות נפגעו פחות מהמשאיות הקלות והבינוניות .  הרכישה של משאיות החלוקה מושפעת מאוד מהצריכה ,  אבל משאיות כבדות נרכשות לפי תוכניות ארוכות טווח ".  מחנק האשראי השפיע מאוד על רכישת משאיות בתחילת השנה ,  לכן ליסינג למשאיות הפך לשכיח יותר.הקטגוריות בענף המשאיות דומות לאלה שבספורט האיגרוף .  המשאיות מחולקות לפי משקל כולל ,  ועל פי חלוקה זו אפשר לגלות מי היצרנים והיבואנים המצליחים ביותר .  בקבוצת המשקל 3.5 עד 4.5 טון ,  הכוללת טנדרים גדולים וואנים בינוניים ,  הצליחה שברולט  ( שמייבאת umi )  עם מסירה של 460 כלי רכב.בקבוצת המשקל 4.5 עד 7 טון היתה מרצדס  ( כלמוביל )  רבת המכר ומסרה 499 ואנים .  בקבוצת משאיות החלוקה הקלות ,   ( 7 עד 10 טון )  שמרה איסוזו על הבכורה ומסרה 402 משאיות .  איסוזו היתה הנמכרת ביותר גם בקבוצה של 10 עד 12 טון.דאף ,  שמייבאת תשתית ,  היא היצרן הנמכר ביותר בקטגוריית 12 עד 16 טון ,  בקבוצת 16 עד 18 טון וגם בקטגוריה הכבדה ביותר  ( מעל 36 טון )  .  וולוו ,  אותה מייבאת  " מאיר ",  זכתה לבכורה בקטגוריית 18 עד 26 טון וכן 26 עד 32 טון .
 
בענף המשאיות הרגישו את המשבר - ירידה של 17% במסירות ב-2009
מנכ"ל UTI ,  יבואנית משאיות איסוזו : " הרבעון הראשון היה חלש עם ירידה של עשרות אחוזים לעומת 2008 "
 
