יורוקאפ :  אריס ניצחה ושלחה את ירושלים לשלב הבא
היוונים גברו בבית על זאדאר 67:73 ,  והבטיחו את עלייתם ואת עלייה של הישראלית .  ניצחון לקצורין ונימברוק ,  הפסד לשרף
בזמן שהפועל ירושלים התקרבה ל-16 האחרונות ביורוקאפ ,  אירחה אריס סלוניקי את זאדאר ביוון ,  כשהיא יודעת שניצחון ביתי יעלה אותה לשלב הבא .  דווקא האורחים פתחו טוב והוליכו בסיום הרבע הראשון ,  אבל רבע שני של 13:22 של המארחים הוביל אותם ליתרון 8 במחצית .  ברבע השלישי כבר עלתה אריס ליתרון 16 ,  אבל זאדאר עוד הצליחה לחזור לפיגור 3 ,  דקה לסיום .  שתי קליעות עונשין של חציברטאס בצירוף החטאות של זאדאר ,  הביאו לאריס את הניצחון 67:73 ,  שעל הדרך הבטיח לקבוצתו של גודס את הכרטיס ל-16 האחרונות .  ארון מיילס הוליך את קלעי אריס עם 16 ו-7 ריבאונדים ,  ג'רמי ריצ'ארדסון 11 .  לזאדאר :  הרווייה פריץ' 13 .  
ספטרק סנט פטרסבורג ,  קבוצתו של מאמן נבחרת ישראל לשעבר ,  צביקה שרף ,  יצאה למשחק חוץ קשה מאוד בטורקיה מול אנקרה וחזרה עם הפסד כואב ,  86:73 ,  שמוחק את ניצחון ב-2 הנקודות של הרוסים מהמשחק הראשון .  רבע שני מצויין של טורקים הוביל אותם ליתרון 9 במחצית ,  אבל הרוסים פשוט לא הצליחו להגיב ,  ונכנעו למשחק טוב של ארווין דאדלי ,  ששמר את סיכוייה של אנקרה להעפיל לשלב הבא ,  על חשבונה של סנט פטרסבורג .  דאדלי הוליך את אנקרה עם 20 ,  טוטקו אסיק 18 .  לסנט פטרסבורג :  מילובאן ראקוביץ' 25 .  
נימברוק הצ'כית אותה מאמן מולי קצורין ,  השיג ניצחון חשוב מאוד על ביילה האיטלקית ,  שערב המחזור הוליכה את הבית .  נימברוק ניצחה 60:84 ,  ובמידה והשתיים יהיו עם מאזן זהה בסיום המשחקים ,  תהנה נימברוק מהיתרון לאחר שהפסידה לביילה רק בנקודה במשחק הראשון .  ביילה ,  שהובסה לפני מספר ימים מול מכבי תל אביב במשחק אימון שוב נראתה נורא בהתקפה ,  וקלעה רק 23 נקודות במחצית ,  ורבע שלישי גדול של נימברוק בו רצה ל-15:26 ,  הבטיח לה את הניצחון הגדול .  לי ארתור הוליך את קלעי נימברוק עם 20 ,  בעוד רון לואיס הוסיף 16 .  לביילה :  ג'ו סמית 20 .
 
יורוקאפ :  אריס ניצחה ושלחה את ירושלים לשלב הבא
היוונים גברו בבית על זאדאר 67:73 ,  והבטיחו את עלייתם ואת עלייה של הישראלית .  ניצחון לקצורין ונימברוק ,  הפסד לשרף

