מבשלת מהבטן 
אסתר אלדן מנכ"לית כיתן תעשיות טקסטיל
אסתר אלדן חותמת את היום בריצה של 5-10 ק"מ ,  תלוי בזמן הפנוי שיש לה . " אם אני מספיקה להגיע לחדר כושר - אני רצה על ההליכון .  אם לא ,  אני יוצאת לפארק .  זאת הדרך שלי לפרוק את המתח ואת העייפות ".  בקרוב היא תסכם שלוש שנים בכיתן ,  התפקיד הניהולי השלישי שלה ודריסת הרגל הראשונה עבורה בתחום הטקסטיל . " זאת תעשייה צבעונית ותחרותית .  אנחנו נלחמים על נישות ".  מלבד המעבר לכיתן ,  מספרת אלדן ,  נרשמו שינויים גם בגזרה הביתית : " התחלתי לבשל יותר ברצינות .  עד עכשיו הכנתי אוכל בסיסי וכיום אני מכינה גם מאכלים יצירתיים .  למה ?  אולי אלה הילדים שמשדרים אהבה גדולה לאוכל של אמא ואולי אפילו התחלתי ליהנות מזה ".  למה את מבשלת ?   " כי הילדים אוהבים את האוכל של אמא ".  מתי את מבשלת ?   " בסוף השבוע ,  כשתחושת הרגיעה משתלטת ".  מה לקחת מבית אמא ?   " ריחות של אוכל חם ובישול מהבטן ללא ספרים ומתכונים :  קוסקוס ,  קציצות בשר ,  פשטידת תפוחי אדמה ,  צלי בקר ומרקים ".  מה מבשלים בבית ?   " שניצלים נהדרים עם הרבה תוספות :  גרעיני חמנייה ,  תבלינים ובעיקר פפריקה חריפה והרבה פטרוזיליה .  בחורף אני אוהבת להכין מרקים ,  כמו מרק ירקות ועוף ומרק עדשים שהילדים אוהבים .  אני מכינה גם דגים - בנוסח מרוקאי עם רוטב עגבניות עשיר ,  או סלמון אפוי בשמן זית ,  עשבי תיבול ושיני שום ".  סדר יום קולינרי : " מאחר שבמשך השבוע אין לי טיפת זמן ,  אני נוהגת לאכול מאכלים מזינים שלא דורשים הכנה ארוכה .  את הבוקר אני מתחילה עם קפה ,  ואחרי כשעתיים שותה עוד אחד .  בצהריים אני אוכלת אורז מלא וסלט ,  ובערב משתדלת לאכול אוכל בריא כמו יוגורט וסלט ,  אבל לפעמים זוללת שטויות .  אני אוהבת מאוד עוגיות ".  מי עושה קניות בבית ?   " אני ".  מצרכים מועדפים לקנייה : " ירקות טריים ,  תבלינים והרבה יין טוב ".  הכי אוהבת לאכול ?   " דגים ,  גלידה ".  מאכלים מוקצים : " גזר מבושל וצדפות רכות ".  מסעדה מועדפת : " אורי בורי בעכו וגם גילי'ס בתל אביב ".  מהי פילוסופיית הניהול שלך ?   " להדריך ,  להנחות ,  לכוון היום כדי להפיק תוצאות מחר .  להשקיע בדור המנהלים כדי לקצור פירות בעתיד .  אני משקיעה בפרטים הקטנים ,  ותמיד נמצאת עם היד על הדופק לבחינה של יעדים נוספים .  חשוב לי להכיר מקרוב כל תחום שבו עוסקת החברה ".  איזו מנהלת את ?   " משימתית ,  מאתגרת ,  דורשת הרבה ונותנת דוגמה אישית ".  רגע משמעותי בקריירה : " הפעם הראשונה שבה מוניתי למנכ"לית של חברה גדולה - חיפה כימיקלים ".   מרק עדשים אדומות של אסתר מצרכים :  400 גרם עדשים אדומות  ( אפשר ירוקות )  4 כפות שמן לטיגון בצל גדול פרוס 800 גרם בשר בקר ,  רצוי אוסובוקו  ( עם עצם )  2.5-3 ליטרים מים חמים חבילת סלרי קצוץ 4 עלי דפנה 4/1 חבילה פטרוזיליה קצוצה 2/1 כפית פלפל שחור 2/1 כפית כמון 2 כפות פפריקה מתוקה מלח לפי הטעם אפשר להוסיף גרגרי צ'ילי לפי הטעם אופן ההכנה :  1 .  בוררים את העדשים ושוטפים אותן היטב .  2 .  מחממים שמן בסיר לחץ  ( אפשר גם בסיר רגיל )  ומטגנים את הבצל על להבה בינונית עד שהוא מזהיב .  מוסיפים את הבשר ומטגנים מכל צדדיו עד שהוא משחים .  3 .  מוסיפים את העדשים ,  מערבבים ומוסיפים את המים החמים .  מוסיפים את שאר הרכיבים .  מכסים את הסיר ומביאים לרתיחה .  מנמיכים את הלהבה ומבשלים 30 דקות  ( אם מבשלים בסיר רגיל ,  יש לבשל כשעה וחצי עד שעתיים ) 

מבשלת מהבטן 
אסתר אלדן מנכ"לית כיתן תעשיות טקסטיל

