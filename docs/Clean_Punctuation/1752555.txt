יוסי לנגוצקי נגד רציו :  אני מסרתי את המידע העסקי שהוביל לגילוי  " לווייתן "
 רציו : " תביעה הזויה ומופרכת ;  ללנגוצקי אין ולא היה לו כל קשר לרציו ים ;  נסיון סרק להתעשר על גב השותפות "
 שותפות חיפושי הנפט והגז רציו ממשיכה להתמודד עם תביעות משפטיות .  הבוקר היא מודיעה כי הגיאולוג יוסי לנגוצקי ,  מי שנחשב כאבי תגליות הגז הטבעי  " תמר "  ו"דלית ",  הגיש תביעה נגד השותפות בטענה כי תגלית  " לוויתן "  נבעה ממידע שהוא עצמו מסר לגיאולוגי רציו ,  איתן אייזנברג .  לנגוצקי טוען כי בשנת 2004 מסר לאיזנברג מידע עסקי שהוביל לתובנה לפיה ,  בין היתר ,  יש סיכוי טוב למצוא נפט וגז בכמות מסחרית בשטח הנמצא בים העמוק מול החוף הצפוני של ישראל .  לנגוצקי טוען כי הוא מסר את המידע לאייזנברג והחתים אותו על הסכם סודיות .  אולם ,  לטענתו של לנגוצקי ,  השתמשו אייזנברג ורציו במידע העסקי לצורך הגשת בקשה לקבלת היתר מוקדם עם זכות קדימה לקבלת רישיונות בשם  " רציו ים ",  בשטח  " גל b ".  חלקים מההיתר המוקדם  " רציו ים "  הומרו לרישיונות הכוללים את המבנה הידוע היום כ"לוויתן "" .לנגוצקי תובע מרציו לקבל כל טובת הנאה או חלק ממנה שצמחה או תצמח לרציו במסגרת  " רציו-ים ",  או פיצוי כספי בשווי ההטבה .  בנוסף ,  מבקש לנגוצקי מבית המשפט לקבוע כי הוא הבעלים של הסודות המסחריים של היתר רציו ים ,  והטיל עליה למסור לידיו את כל המידע העסקי שנצב אצלם.מרציו נמסר כי  " לאחר עיון ראשוני בתביעה התברר שמדובר בדרישה הזויה ומופרכת על פניה ,  וכי כל מה שעומד מאחוריה הוא כנראה ניסיון ציני לתבוע כספים ללא בסיס חוקי רק לאור ההערכות בדבר מאגר הגז המצוי במבנה הידוע כ'לויתן' .  רציו תגיב לטענות הסרק הנטענות בתביעה במסגרת כתב ההגנה שתגיש לבית המשפט בהתאם לזכותה שבדין ".  עוד היום אמרה הנהלת רציו כי היא  " רואה בצער את המהלך המוזר שנקט הגיאולוג לנגוצקי ,  המנהל כידוע הליכים משפטיים נגד שותפיו העסקיים בעבר ב"תמר ".  ללנגוצקי אין ולא היה לו כל קשר ל"רציו ים "  או למבנה לווייתן .  מדובר כאמור בנסיון סרק לעשות עושר בניגוד לדין על גבה של השותפות ובעלי היחידות בה ".  בהיתר הימי לשעבר  " רציו ים ",  בו נמצא בין השאר מבנה לוויתן ,  שותפות נובל אנרג'י  ( 40% )  ,  דלק קידוחים  ( 22.5% )  ,  אבנר  ( 22.5% )  ורציו  ( 15% )  .  את שטחי רציו ים קיבלה רציו מהממונה על הנפט במשרד התשתיות ,  ובהמשך הכניסה את השותפות האחרות בכדי לממן את החיפושים באזור .  בימים אלו נערך בלוויתן קידוח אקספלורציה ,  שבודק האם אכן קיימים גז טבעי או נפט במקום.לפי הערכות רשמיות ,  קיימת הסתברות גבוהה של 50% למציאת 16 tcf  ( טריליון רגל מעוקב )  של גז טבעי בלוויתן .  בשכבות הקרקע העמוקות יותר ,  קיימות הסתברויות נמוכות יחסית להימצאות נפט.לנגוצקי הוא יוזם קידוחי  " תמר "  ו"דלית "  המוכחים ,  הנמצאים היום בידי נובל אנרג'י  ( 36% )  ,  דלק קידוחים  ( 15.6% )  ,  אבנר  ( 15.6% )  ,  ישראמקו  ( 28% )  ואלון חיפושי גז  ( 4% )  .  הוא מנהל כיום תביעה נגד איש העסקים בני שטיינמץ ,  בגין איבוד זכויותיו בקידוחים .  השניים החזיקו בשותפות מוגבלת  ( stx )  ,  שבבעלותה היו 5% מזכויות הקידוחים ,  ואולם שטיינמץ פרש מקבוצת השותפות בקידוחים חודשיים לפני שאלה החלו ,  ולנגוצקי - שלא הספיק למצוא משקיע אחר - איבד את זכויותיו בהם .
 
יוסי לנגוצקי נגד רציו :  אני מסרתי את המידע העסקי שהוביל לגילוי  " לווייתן "
 רציו : " תביעה הזויה ומופרכת ;  ללנגוצקי אין ולא היה לו כל קשר לרציו ים ;  נסיון סרק להתעשר על גב השותפות "
 
