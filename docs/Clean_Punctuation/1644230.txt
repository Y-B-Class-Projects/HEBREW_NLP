הרשות :  החשודים בחיסול אל מבחוח הם מחמאס
דובר מנגנוני הביטחון הפלסטינים בגדה טוען ,  כי שני הפלסטינים שנעצרו בחשד למעורבות בחיסול בכיר חמאס מחמוד אל-מבחוח בדובאי משתייכים לחמאס . " יש לנו מידע רב אודות השניים "
" שני הפלסטינים שנעצרו בחשד למעורבות בחיסול בכיר חמאס מחמוד אל-מבחוח בדובאי לפני כחודש משתייכים לחמאס "   כך טען  ( רביעי )  דובר מנגנוני הביטחון הפלסטינים בגדה המערבית ,  הגנרל עדנאן דמירי ,  בראיון לעיתון  " א-שרק אל-אווסט "  היוצא לאור בלונדון .  הגנרל דמירי דחה את טענותיו של חמאס לפיהן שני הפלסטינים החשודים עובדים במנגנוני הביטחון ברמאללה .
 " יש לנו מידע רב אודות הזהות של השניים לפיו הם עובדים במנגנוני הביטחון הכפופים לחמאס ,  כשדרגתו של אחד מהם היא ראא'ד  ( דרגה המקבילה לדרגה רב-סרן  נ.י )  ",  אמר . " הקצין הזה נסע לעבוד באיחוד האמירויות ,  וכעת על חמאס להשיב כיצד השיג את דרגתו ומדוע נסע לאיחוד האמירויות ".  
 הגנרל דמירי קרא עוד לחמאס לפתוח בחקירה סביב נושא זה וסביב חיסולים נוספים שאירעו בעבר . " עליהם לעדכן אותנו כיצד חוסלו סעיד סיאם  ( שר הפנים של ממשלת חמאס בעזה שחוסל במהלך מבצע 'עופרת יצוקה'  נ.י )  ,  עבד אל-עזיז אל-רנתיסי ,  איסמעיל אבו שנב ובכירי חמאס נוספים .  הרי בכל המקרים הללו חמאס ניהל חקירות אודות נסיבות החיסולים  היכן תוצאות החקירות ?  ". 
 לאחר שפורסם כי שני פלסטינים נעצרו במעורבות בחיסול אל-מבחוח וכי אחד מהם עובד כקצין בכוחות הביטחון פלסטינים ,  טען חמאס כי מדובר בבכיר ביטחוני העובד בארגון פתח .  בפתח ,  מנגד ,  האשימו את חמאס וטענו כי מדובר בקצין במנגנוני הביטחון הכפופים לארגון .  עד כה טרם פורסמו שמותיהם של הפלסטינים המעורבים .
 
הרשות :  החשודים בחיסול אל מבחוח הם מחמאס
דובר מנגנוני הביטחון הפלסטינים בגדה טוען ,  כי שני הפלסטינים שנעצרו בחשד למעורבות בחיסול בכיר חמאס מחמוד אל-מבחוח בדובאי משתייכים לחמאס . " יש לנו מידע רב אודות השניים "
 
