מאיר שמיר רוצה להנפיק את פעילות הנדל"ן והתקשורת בהודו לפי שווי של 100-120 מיליון דולר
כלל פיננסים ולידר יובילו את ההנפקה .  שמיר ינסה להנפיק בתל אביב 10%-15% מחברת ג'רביניה ,  ועשוי לגייס גם באג"ח
 >  >  במקביל לניסיונות של חברת אלעד קנדה של יצחק תשובה להנפיק את מניותיה בבורסה בתל אביב ,  צוברת תאוצה ההנפקה המתוכננת של חברת ג'רבניה  ( jarvinia )  חברת אחזקות המרכזת את פעילות הנדל"ן ,  המלונאות והתקשורת של חברת מבטח שמיר אחזקות שבשליטת מאיר שמיר .  ג'רביניה ,  המוחזקת ב-35% על ידי מבטח שמיר וכן בידי משקיעים פרטיים ,  הגישה ביום חמישי טיוטת תשקיף לרשות ניירות ערך לקראת גיוס הון וחוב שיתבסס על דו"חותיה הכספיים לסוף ספטמבר 2009 .  ל-themarker נודע כי כלל פיננסים חיתום תוביל את ההנפקה לצד לידר שוקי הון ,  שישמש יועץ מיוחד להנפקה .  כמו כן ישתתפו בהנפקה חברת לאומי ושות' חיתום וחתמים נוספים .  שמיר ינסה לבצע הנפקה ראשונית לציבור של 10%-15% ממניותיה של ג'רביניה לפי שווי חברה של 100-120 מיליון דולר לפני הכסף ,  כלומר לגייס 10-20 מיליון דולר .  ההנפקה צפויה להתבצע במארס הקרוב ,  ועשויה לכלול גם הנפקת אג"ח שהיקפה המדויק טרם נקבע ,  אך הוא מוערך בכמה עשרות מיליוני שקלים לפחות .  עבור שמיר ,  ההנפקה תהיה מבחן לנכונות המשקיעים הישראלים להשקיע את כספם בחברה הניחנת בפוטנציאל רב שעדיין לא בא לידי ביטוי בשל המשבר הכבד שפקד את השווקים ,  בהם הודו המראה בימים אלה סימני התאוששות .  בנוסף לכך יצטרכו המשקיעים להחליט אם שמיר ראוי לאמון מצדם לאחר שלא הסכים להזרים ולו שקל אחד לחברת הנדל"ן דיגל  ( המוחזקת ב-35% על ידי מבטח שמיר )  ,  המנהלת מגעים לפריסת חובותיה ,  וכן היה שותף יחד עם קרן פימי של ישי דוידי להסתבכות הניהולית והתזרימית של חברת הטקסטיל תפרון .  עיון בדו"חות של מבטח שמיר לסוף 2008 מגלה כי היקף הנכסים של ג'רביניה בסוף 2008 היה כ-77 מיליון דולר כנגד התחייבויות בהיקף דומה ,  כך שהחברה רשמה גירעון בהון העצמי של 187 אלף דולר .  ואולם ,  לקראת ההנפקה ההון העצמי של ג'רבניה יהיה חיובי בהיקף של כמה עשרות מיליוני דולרים ,  לאחר שהשותפים ימירו חלק מהלוואות הבעלים להון המניות של החברה .  נכון לסוף 2008 השקיעה מבטח שמיר בג'רביניה כ-190 מיליון שקל .  ההפסד שולש כמעט החברה סיימה את 2008 בהפסד תפעולי של 4.6 מיליון דולר ,  לעומת הפסד של 1.44 מיליון דולר ב-2007 .  ההפסד הנקי של ג'רביניה זינק פי 2.7 ב-2008 בהשוואה ל-2007 ,  והסתכם ב-6.8 מיליון דולר .  הסיבות העיקריות להפסדים של ג'רביניה הן הוצאות הפחת הגבוהות של חברת התקשורת בשם טאואר ויז'ן  ( tower vision )  והעיכובים בקצב ההקמה של פרויקטי נדל"ן .  טאואר ויז'ן הפרטית עוסקת בפיתוח ,  הפעלה ,  תחזוקה ,  ניהול והחכרה של תשתיות פסיביות לרשתות סלולריות ולרשתות אחרות בהודו ,  וכן בונה במדינה זו מגדלי תקשורת בעבור כל המפעילים הסלולריים הפעילים בהודו .  ג'רביניה השקיעה עד כה כ-20 מיליון דולר בטאואר ויז'ן והחזיקה כ-15.5% ממניות החברה .  בימים אלה משלימה טאואר ויז'ן הנפקה פרטית נוספת של מניותיה בהיקף של כ-200 מיליון דולר כך ששווייה לאחר הגיוס יהיה כ-400 מיליון דולר ,  ואחזקתה של ג'רביניה בה תדולל לכ-10% .  בעקבות קצב הצמיחה המהיר של שוק הטלפונים הניידים בהודו צפויות תוצאותיה של החברה להשתפר בצורה ניכרת ,  והיא אמורה לייצר בשנים הקרובות תזרימי מזומנים שנתיים של עשרות מיליוני דולרים .  פעילות המלונאות של ג'רביניה כוללת ייזום והקמה של בתי מלון ברחבי הודו המיועדים בעיקר למגזר העסקי ומדורגים בשלושה או ארבעה כוכבים .  הקמת המלונות נעשית בשיתוף פעולה עם רשת אקור acor העולמית וכן בסיוע הבנקים המקומיים ,  ומתחילה רק לאחר חתימה מראש על הסכם שכירות עם שוכר למשך תקופה ארוכה .  נכון לסוף 2008 ,  מבטח שמיר השקיעה בפעילות כ-25 מיליון דולר והחזיקה בכ-25% מחברת inbm ,  שדרכה נעשית הפעילות של השותפים .
 
מאיר שמיר רוצה להנפיק את פעילות הנדל"ן והתקשורת בהודו לפי שווי של 100-120 מיליון דולר
כלל פיננסים ולידר יובילו את ההנפקה .  שמיר ינסה להנפיק בתל אביב 10%-15% מחברת ג'רביניה ,  ועשוי לגייס גם באג"ח

