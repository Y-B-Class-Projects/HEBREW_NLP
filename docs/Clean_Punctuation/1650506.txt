שלמה נחמה משקיע 24 מיליון שקל בשני פרויקטים סולאריים באיטליה
ההקמה נעשית תוך חודשים בודדים ,  כאשר ההכנסה מהתחנות מובטחת לתקופה של 20 שנה
לפני שנתיים רכשו שלמה נחמה ,  יו"ר בנק הפועלים לשעבר ,  וקבוצת קניר ,  שבשליטת חמי רפאלי ורן פרידריך את השליטה בחברת נור מקרופרינטרס ,  ומאוחר יותר שינו את שמה לאלומיי קפיטל .  כעת ,  שנתיים אחרי ,  מבצעת הקבוצה את השקעתה הראשונה :  החברה תקים שני פרויקטים סולאריים באיזור מרקה באיטליה ,  בעסקה שהיקפה 24 מיליון שקל.אלומיי קפיטל מתכוונת להרחיב את הפעילות בתחום לשווקים וטכנולוגיות נוספות בתחום האנרגיה המתחדשת באמצעות שיתופי פעולי בתחום .  ההסכם נחתם עם חברת epc האיטלקית כאשר על פיו החברה תקים ותתפעל את התחנות .  בין התחומים הנוספים שבוחנת החברה נמצאים תחומים נוספים הנוגעים לאיכות הסביבה ,  ביניהם טיפול באשפה ותחום המים.להערכת החברה ,  השוק האיטלקי בשל יותר מהשוק בארץ .  על פי גורמים בתעשיה ,  הרווחיות בו נעה בין 10%-20%  ( לאחר מינוף )  ,  וברמת סיכון נמוכה יחסית .  עם זאת ,  אלומיי לא פוסלת כניסה להשקעות בתחום גם בישראל בתנאי שיעמדו ביעד תשואה לסיכון שלהערכת החברה ראויים לסוג כזה של פרויקטים.מעשית ,  מדובר בתחום בעל סיכון נמוך יחסית .  במסגרת ההסכם ,  הקבלן מתחייב לספק תחנה עובדת ומחוברת לרשת החשמל ומעניק בטחונות ברמה מספקת להשלמת העבודה .  בשטח מוקם שדה של קולטים שהבלאי שלו ידוע מראש וכמות השמש ידועה מראש ,  כאשר האור הופך לחשמל.ההקמה נעשית תוך חודשים בודדים ,  כאשר ההכנסה מהתחנות מובטחת לתקופה של 20 שנה על ידי חברת החשמל האיטלקית ובגיבוי ממשלתי .  בהתאם ,  רמת הסיכון מוגבלת ביחס לפוטנציאל התשואות לפרויקטים מסוג זה.את השליטה באלומיי רכשו שלמה ינאי ,  המשמש כיו"ר החברה ,  וקבוצת קניר לפני שנתיים כשלד בורסאי ,  כאשר אז נקראה החברה נור מקרופרינטרס ,  מקרן פורטיסימו .  הרכישה בוצעה לאחר שנור מכרה את הפעילות שלה ,  ייצור מדפסות בפס רחב לבתי דפוס ,  ל-hp תמורת 118 מיליון דולר .  ינאי מחזיק בכ-31.7% מהחברה וקבוצת קניר מחזיקה ב-31.7% כשלשניים הסכם שליטה .  נכון לסוף יוני 2009 הכילה קופת החברה כ-75.5 מיליון דולר .  מניית החברה נסחרת מעבר לדלפק בארצות הברית .
 
שלמה נחמה משקיע 24 מיליון שקל בשני פרויקטים סולאריים באיטליה
ההקמה נעשית תוך חודשים בודדים ,  כאשר ההכנסה מהתחנות מובטחת לתקופה של 20 שנה

