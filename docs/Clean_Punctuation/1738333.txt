2011 ,  הקאמבק הגדול של אופל ? 
לפחות כך מצהיר שלמה שמלצר ,  לאחר שקיבל לידיו את הזכות לייבא את מותג אופל לישראל .  3,000 יחידות כבר ב-2011
זוכרים את אופל ?  מותג הרכב הגרמני אשר גסס בשנים האחרונות בישראל והגיע לשפל מכירות חסר תקדים ,  החליף בעלים ונציגות בישראל .  בחודש החולף נושלה UMI מהזיכיון לשווק את מכוניות אופל בישראל וזה עבר לידיו של שלמה שמלצר ,  מבעלי שלמה סיקסט ובעליו של צי הרכב בגדול בישראל .
 שמלצר ,  בעליה של קבוצת שלמה סיקסט החולשת על עסקי ציי הרכב וההשכרה ,  נחשבת לגוף החזק ביותר בישראל בשוק הרכב עם כ-25,000 רכישות רכב חדש מדי שנה ,  היה בעבר גם יבואן סקודה לישראל . " אף אחד לא האמין שאפשר למכור את המותג הזה בישראל ובכל זאת תראו איפה הוא היום ,  ציין שמלצר בכינוס עיתונאים מיוחד שנערך בתערוכת פריס .  
את הכושר העסקי הזה מנצל שמלצר להפרחת הצהרות מבטיחות למותג אופל בישראל ובעיקר לאוזני מיכאל קלאוס ,  מנהל השיווק הבינלאומי של אופל .  הצהרות אלה כוללות הבטחות למסירת החל מ-3,000 רכבי אופל בשנה הראשונה  ( עשרות בודדות נמסרו בשנה החולפת תחת ידי UMI )  וכלה בכך שבעוד 5 שנים מהיום ,  אופל תתמקם בשלישיה המובילה של כלי הרכב בישראל ,  יחד עם מאזדה ויונדאי .  כמו כן ,  מבטיח שמלצר כי תוך חודשיים בלבד ,  תסתיים הכנת רשת השירות למותג ואף הכשרת העובדים . " נציגי הדרכה של אופל מגרמניה נמצאים ברגעים אלה ממש בישראל וגם העובדים שלנו טסים לגרמניה כדי ללמוד .  גם הבאנו אנשי מקצוע טובים מהענף  ( אילן טל מקרסו לדוגמה .  ק.ל )  והם יודעים את העבודה "  מספר שמלצר .
 מיכאל קלאוס מאופל מצדו סיפק גיבוי מלא לשמלצר והודיע כי לאחר ההחלפה הזהירה של היבואן לישראל  ( הראשונה ,  היחידה והתקדימית בשוק העולמי של אופל )  ,  היבואן החדש יקבל תמיכה מלאה להחזרת המותג לזוהרו .  זאת על ידי בניית היצע מוצרים מלא לאורך השנים הראשונות הכולל מכוניות קטנות ,  משפחתיות ומשפחתיות גדולות ,  מכוניות במפרט מקומי מועדף  ( תיבות אוטומטיות ,  4 דלתות וכו' )  ומחירים אטרקטיביים שיאפשרו לרכב לחדור ולהתחרות גם בשוק ציי הרכב וגם בקרב לקוחות פרטיים כשעל הכוונת נמצאת צ'מפיון מוטורס ומותג פולקסווגן שבידיה .
 
2011 ,  הקאמבק הגדול של אופל ? 
לפחות כך מצהיר שלמה שמלצר ,  לאחר שקיבל לידיו את הזכות לייבא את מותג אופל לישראל .  3,000 יחידות כבר ב-2011

