עמוס וייס הרוויח עשרות מיליוני שקלים מחברות של קובי מימון 
 >  >  2009 היתה שנה מצוינת במיוחד לקובי מימון בבורסה ,  אבל לא רק לו .  גם משקיעים שמחזיקים במניות החברות הציבוריות של מימון רוו נחת בשנה החולפת .  אחד מהמשקיעים האלה הוא איש העסקים עמוס וייס ,  שמחזיק לפי הערכות בכ-3%-4% מחברת יואל ובכ-2%-3% מחברת נצבא .  יואל נסחרת כיום בשווי של כמיליארד שקל אחרי שעלתה ב-300% בשנה האחרונה .  נצבא נסחרת כיום בשווי של כ-2 מיליארד שקל אחרי שזינקה בכ-90% ב-12 החודשים האחרונים .  כך שבסך הכל אחזקותיו של וייס שוות כ-50 מיליון שקל לפחות ,  וניתן להעריך שהוא רשם רווח של עשרות מיליוני שקלים מהשקעותיו אלו .  בשנות ה-90 המוקדמות היה עמוס וייס מגדול מנהלי התיקים הפרטיים בישראל .  ב-93' הוא ניהל נכסים בהיקף של יותר ממיליארד שקל .  מקביל שימש וייס גם כחתם בהנפקות רבות ,  דרך חברת ביקוש ני"ע שהיתה אז בבעלותו .  אלא שהקריירה המבטיחה נקטעה באיבה אחרי שבפברואר 94' נודע כי רשות ני"ע מנהלת נגד וייס חקירה .  לפי פרסומים מאותה התקופה ,  נבדק הקשר שלו למניות קבוצת מאיר עזרא ,  פולגת ,  נכסים ובנין ודנבר .  החקירה לוותה בתמונות ופרסומים בעיתון ,  אבל היא הסיימה במפלה לרשות ני"ע ,  כשווייס מעולם לא הואשם בדבר ולא הוגש נגדו כתב אישום .  וייס המשיך לפעול בשוק כשהוא מקפיד להישמר מהתקשורת .  וייס נוהג להשקיע בדרך כלל לטווח ארוך .  לפי הערכות ,  האחזקות שלו הן ביואל הן בנצבא אינן אחזקות מהשנה האחרונה ,  אלא אחזקות שברשותו כבר שנים .
 
עמוס וייס הרוויח עשרות מיליוני שקלים מחברות של קובי מימון 
nan
