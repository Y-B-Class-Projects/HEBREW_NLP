חג האביב :  אלפי ישראלים יצאו לטבע
כ-200 אלף איש ניצלו את מזג האוויר הנאה ובילו את חג הפסח באגמון החולה בצפון ,  בהרי ירושלים וביער המלאכים-שחריה בדרום .  גם הפארקים התמלאו
כ-200 אלף מטיילים ניצלו היום  ( שלישי )  את מזג האוויר הנאה ובילו את חג הפסח בטיולים ברחבי הארץ .  כ-50 אלף מבקרים הגיעו לאתרי רשות הטבע והגנים ועוד כ-150 מאה אלף איש יצאו לטייל בגנים הלאומיים ובשמורות הטבע שבשטחים הפתוחים .  
מהקרן הקיימת לישראל נמסר ,  כי בצפון הארץ ביקרו המטיילים בעיקר באגמון החולה ,  בפארק הירדן ובפארק רמות מנשה .  יעדי הטיול המועדפים במרכז הם יער בן שמן ויער הסאטף בהרי ירושלים .  בדרום פקדו המטיילים את יער המלאכים-שחריה ,  יער יתיר ופארק גולדה .  בקק"ל קוראים לציבור לשמור על הניקיון ועל כללי הזהירות באש .
 בשבוע שעבר ,  הודיע איגוד ערים כינרת על פתיחת שלושה חופים ללא תשלום לציבור הרחב .  בעקבות הצפי למזג האוויר נוח ליציאה לטבע במהלך חג הפסח ,  החליטו היום באיגוד לפתוח לציבור הרחב ,  ללא תשלום ,  את כל החופים שמנוהלים על ידי רשות ניקוז ונחלים כינרת ,  במהלך ימי חג הפסח .  החופים שיפתחו במערב הכינרת הם :  בירניקי ,  צינברי ושיקמים ,  ובמזרח הכינרת :  כורסי ,  חלוקים ולבנון .  
מזג האוויר היום הוא מעונן חלקית ,  וצפויה ירידה קלה בטמפרטורות .  הטמפרטורות המרביות הצפויות - ברמת הגולן :  עד 18 מעלות בצהרים ,  בהרי הגליל :  14 ,  בכינרת :  22 ,  במישור החוף :  20 ,  בירושלים :  15 ,  בבאר שבע :  21 ,  ובאילת :  עד 25 מעלות בצהרים .  מחר תחול עלייה ניכרת בטמפרטורות בעיקר בפנים הארץ ובהרים .  במישור החוף תחול עלייה קלה בטמפרטורות .
 
חג האביב :  אלפי ישראלים יצאו לטבע
כ-200 אלף איש ניצלו את מזג האוויר הנאה ובילו את חג הפסח באגמון החולה בצפון ,  בהרי ירושלים וביער המלאכים-שחריה בדרום .  גם הפארקים התמלאו

