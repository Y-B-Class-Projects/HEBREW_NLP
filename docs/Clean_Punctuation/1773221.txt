משבר בין רוסיה לספרד :  גירוש דיפלומטים הדדי
בתוך שעות ,  גירשה כל אחת מהמדינות שני דיפלומטים של האחרת ,  בגלל חשדות לריגול .  בעקבות הרשעת חודורקובסקי ,  דורשת רוסיה ממדינות המערב להפסיק את ההתערבות  " הבלתי מקובלת "  בענייניה
עימות דיפלומטי חריף בין רוסיה לספרד - כנראה החמור ביותר מאז קשרה ספרד יחסים דיפלומטיים עם ברית המועצות בשנת 1977 .  כל אחת מהמדינות גירשה היום  ( שלישי )  משטחה שני דיפלומטים של האחרת ,  לאחר האשמתם בריגול .
 המהלך הראשון היה של ספרד ,  שגירשה ממדריד שני דיפלומטים רוסים ,  לאחר שסוכנות הביון הספרדית ,  CNI ,  סיפקה מידע לפיו השניים עסקו בריגול .  בתוך זמן קצר הגיעה התגובה הרוסית ,  בדמות גירוש שני דיפלומטים ספרדים ממוסקבה ,  בגלל האשמות דומות .
 בשבוע שעבר התעורר משבר דומה מאוד בין רוסיה לבריטניה .  אז גירשה בריטניה מלונדון דיפלומט רוסי שהואשם בריגול ,  וברוסיה הגיבו בצעד זהה - גירושו של דיפלומט בריטי ממוסקבה .
 משרד החוץ הספרדי הודיע היום כי ב-16 בינואר יבוא שר החוץ הספרדי ,  טרינידד חימנז ,  לביקור במוסקבה ,  שם יפגוש את מקבילו הרוסי ,  סרגיי לברוב .  השניים צפויים לנסות ולהרגיע את המתיחות בין המדינות .  יש לכך חשיבות מיוחדת דווקא כעת ,  משום ש-2011 הוכרזה ברוסיה כ"שנת ספרד ",  שתצויין בשורה של אירועי תרבות ובביקור של מלך ומלכת ספרד ,  חואן קרלוס וסופיה .
 בתוך כך ,  רוסיה פרסמה היום הודעה מתריסה כלפי העולם המערבי כולו ,  בעקבות הרשעתו של איל ההון מיכאיל חודורקובסקי במעילה ובהלבנת הון בבית משפט במוסקבה .  בעקבות כמה רמיזות שנשמעו ממדינות המערב ,  בין היתר מצד מזכירת המדינה האמריקאית ,  הילרי קלינטון ,  לפיהן חודורקובסקי לא זכה למשפט צדק ,  פירסם היום משרד החוץ הרוסיה הודעה המגנה את ההתערבות  " הבלתי מקובלת "  בענייניה הפנימיים של רוסיה .
 
משבר בין רוסיה לספרד :  גירוש דיפלומטים הדדי
בתוך שעות ,  גירשה כל אחת מהמדינות שני דיפלומטים של האחרת ,  בגלל חשדות לריגול .  בעקבות הרשעת חודורקובסקי ,  דורשת רוסיה ממדינות המערב להפסיק את ההתערבות  " הבלתי מקובלת "  בענייניה

