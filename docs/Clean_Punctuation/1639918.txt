אלופים במילואים יוצאים נגד ארגוני השמאל
שורת אלופים במילואים פרסמה עצומה כנגד ארגוני שמאל ובהם שסייעו ,  לטענתם ,  בגיבוש דו"ח גולדסטון והעבירו מידע על פעילות צה"ל .  מנגד ,  פרסמו אמנים ואנשי רוח עצומת תמיכה ב"קרן החדשה לישראל "
 נמשך הדיון הציבורי סביב מעורבות  " הקרן החדשה לישראל "  וארגוני שמאל ישראלים בגיבוש דו"ח גולדסטון והביקורת שנמתחה בו על צה"ל ומפקדיו במהלך מבצע  " עופרת יצוקה "  ברצעות עזה .  היום  ( חמישי )  פירסמו 15 קצינים בכירים עצומה מיוחדת בה הם מבקשים להביע תמיכה בחיילי צה"ל ולצאת כנגד 16 ארגונים ישראליים אשר ביקרו בפומבי את צה"ל ופעילותו .
 העצומה נפתחת במילים : " אנו קצינים במילואים ואנשי רוח בישראל  מביעים תמיכה בחיילי צה"ל ומפקדיו ,  העושים לילות כימים בהגנה על מדינת ישראל ותושביה .  אנו משוכנעים כי במבצע  " עופרת יצוקה "  פעל צה"ל באופן הראוי ביותר שניתן במסגרת לחימה מורכבת בטרור בשטח אורבני ". 
בהמשך העצומה נכתב : " אנו מוקיעים את השימוש שעשו 16 הארגונים הישראליים בטענה השקרית כי צה"ל ביצע ב"עופרת יצוקה "  פשעי מלחמה ,  בעודו משקיע מאמצים עילאיים ,  במניעת פגיעה באזרחים חפים מפשע ",  לשון המכתב .
 על העצומה חתומים ,  מלבד יו"ר תנועת  " אם תרצו "  רונן שובל ,  שבעה אלופים במיל' :  ראש המועצה לביטחון לאומי לשעבר גיורא איילנד ,  אלוף פיקוד הדרום לשעבר דורון אלמוג ,  מפקד זרוע היבשה לשעבר יפתח רון-טל ,  סגן הרמטכ"ל ויו"ר המועצה לביטחון לאומי לשעבר עוזי דיין ,  ראש אכ"א לשעבר אלעזר שטרן ,  המזכיר הצבאי של שר הביטחון לשעבר יעקב עמידרור ומפקד חיל הים לשעבר מיכה רם .  שמות נוספים הנכללים בעצומה כוללים את נשיא התאחדות התעשיינים לשעבר ,  תא"ל במיל' עודד טירה ,  שגריר ישראל באו"ם לשעבר ד"ר דורי גולד ,  קונסול ישראל בניו יורק לשעבר יורם אטינגר ומפכ"ל המשטרה לשעבר אסף חפץ .
 מנגד ,  פרסמו היום אנשי רוח רבים תחת הכותרת  " גם אנחנו הקרן החדשה לישראל "  עצומת תמיכה בארגוני השמאל .  בין חותמי המכתב נמנים הסופר א.ב .  יהושוע ,  הזמר שאנן סטריט ,  הבמאים אורנה בן דור ואיתן פוקס ,  המחזאים יהושוע סובול ועדנה מזי"א וכן שחקנים ,  עיתונאים ,  חברי כנסת ,  משפטנים ,  יוצרים ואנשי אקדמיה נוספים .  
בעצומה מבקשים החותמים להביע  " שאט נפש ממסע ההסתה והשנאה המתנהל בשבועות האחרונים נגד הקרן החדשה לישראל ונגד ארגוני זכויות האדם בישראל ".  כמו כן מבקשים לטעון כי  " הקריאות לצמצום חופש הפעולה והביטוי של ארגוני זכויות אדם וארגונים לשינוי חברתי רק מדגישות את נחיצותם וחשיבות פעילותם של הקרן החדשה לישראל והארגונים הפועלים בתמיכתה למען ישראל דמוקרטית וצודקת ". 
שתי העצומות המדוברות מפורסמות פחות מיממה לאחר שמליאת הכנסת קיימה דיון סוער מיוחד בעקבות הפרסומים ,  לפיהם  " הקרן החדשה לישראל "  מימנה ארגוני שמאל שהעבירו מידע לשופט ריצ'ארד גולדסטון על פעילות צה"ל בעזה במהלך מבצע עופרת יצוקה .  במהלך הדיון שנערך אתמול אף האשים יו"ר מרצ חיים אורון את נציגי הימין בסתימת פיות ובציד מכשפות .
 השר להגנת הסביבה גלעד ארדן  ( הליכוד )  אמר בדיון כי ייתכן שהקרן החדשה לישראל סייעה במסגרת פעילותה לגורמים וארגונים איסלמיים .  לדבריו , " יכול מאוד להיות שהקרן החדשה לישראל ,  בתוך הפעולות החיוביות שהיא מייצרת ,  יש גם פעולות לאומיות שמסייעות בפועל לאותם ארגונים וגורמים באיסלם הקיצוני שרוצים להביא לחיסולה של מדינת ישראל ,  ואי אפשר לייפות את הדברים או לטשטש אותם ".  
ארדן המשיך ואמר כי  " אם סופרים את סך הציטוטים של השופט השקרן גולדסטון נגד ישראל ,  המאשימים את ישראל בפשעי מלחמה ובפגיעה בזכויות אדם ,  92% מאותם ציטוטים נסמכים על ארגונים שממומנים על ידי הקרן החדשה לישראל .  אני בטוח שהתורמים לא ידעו שלשם הולך הכסף שלהם .  הם יחפשו אך ורק איך לקעקע את היכולת של המערב ,  כי הם בשליחותו של האיסלם הקיצוני להמשיך לנצח במאבק העולמי והם מצאו דרך  להסתתר מאחורי המשפט 'זכויות אדם' .  מי שמסייע לעמותות האלה ביודעין מסייע לניסיון לחסל את מדינת ישראל ". 
יו"ר מרצ ,  ח"כ חיים אורון אמר בדיון כי , " לפעמים נדמה שהימין הישראלי רואה בדמוקרטיה רעה חולה וגבולות השיח הולכים ומצטמצמים על ידו .  אנו מצויים במדרון מקארתיסטי חלקלק ומסוכן שעיקרו ציד מכשפות פוליטי וסתימת פיות של יריבים פוליטיים ".  אורון הביע דאגה ממה שהוא מגדיר  " תהליכי פאשיזיציה עמוקים שעוברים על החברה הישראלית ". 
לדבריו , " חברה דמוקרטית לא נעשית פשיסטית בלילה אחד ,  אבל חברה דמוקרטית הולכת בכיוון מסוים ,  ואני חש תחושה קשה בבית הזה .  מי שהעז להפגין בשייח' ג'ראח ,  קראו לו גיס חמישי .  אל תטיפו לנו מוסר בענין הזה ותהיו מסוגלים לעמוד בעימות הזה ". 

אלופים במילואים יוצאים נגד ארגוני השמאל
שורת אלופים במילואים פרסמה עצומה כנגד ארגוני שמאל ובהם שסייעו ,  לטענתם ,  בגיבוש דו"ח גולדסטון והעבירו מידע על פעילות צה"ל .  מנגד ,  פרסמו אמנים ואנשי רוח עצומת תמיכה ב"קרן החדשה לישראל "
 
