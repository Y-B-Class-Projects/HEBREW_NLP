דובאי : " מבחוח לא נפגש עם אירנים "
 מפקד המשטרה בדובאי טוען כי מטרת ביקורו של בכיר החמאס שחוסל בארצו הייתה  " כלכלית גרידא ".  הוא הזהיר את המוסד והחמאס לא לפעול מאחורי גבו
מפקד משטרת דובאי דאחי חלפאן הזהיר את חמאס והמוסד שלא לפעול  " מאחורי הגב "  של משטרת דובאי בכל הנוגע לחיסול בכיר חמאס מחמוד אל-מבחוח בדובאי לפני כשבועיים .  בראיון לעיתון  " א-שרק אל-אווסט "  שפורסם הבוקר  ( רביעי )  ,  אמר חלפאן : " כל מי שמנסה לפעול מאחורי הגב שלנו ,  עלינו להגן על הגב שלו עצמו .  הכוונה היא לכל ארגון מודיעיני בעולם ,  בין אם זה חמאס או המוסד או גוף מודיעיני אחר ". 
הוא הבהיר עוד כי מטרת ביקורו של אל-מבחוח בדובאי הייתה  " כלכלית גרידא "  ולא היה לה שום קשר לענייני נשק ותחמושת .  הוא אמר כי הטענות הישראליות לפיהן אל-מבחוח הגיע לדובאי כדי להיפגש עם אישים אירנים הן  " שקריות וטפשיות "
 הוא הוסיף כי  " אם אל-מבחוח היה רוצה להיפגש עם אירנים ,  הוא היה יכול לעשות זאת בסוריה .  הרי קל לו יותר לעשות זאת בסוריה  ( אל-מבחוח מתגורר בסוריה - נ.י )  כי אין לאירנים בעיה לבקר בסוריה .  הוא יכול היה גם להיפגש עימם באירן .  למה שייפגש איתם בדובאי ?  על כן זו טענה לא נכונה ". 
אל-מבחוח ,  בן 50 ,  יליד מחנה הפליטים ג'בליה שבצפון רצועת עזה ,  היה כאמור ממייסדי הזרוע הצבאית של חמאס .  כמי שעמד מאחורי חטיפת ורציחת אילן סעדון ואבי סספורטס ,  היה אחד המבוקשים הראשונים שבתיהם נהרס על ידי ישראל .  בעבר היה אל-מבחוח עצור מספר פעמים בבתי הכלא בישראל אך בשנת 1989 גורש לסוריה ,  שם הוא חי .
 
דובאי : " מבחוח לא נפגש עם אירנים "
 מפקד המשטרה בדובאי טוען כי מטרת ביקורו של בכיר החמאס שחוסל בארצו הייתה  " כלכלית גרידא ".  הוא הזהיר את המוסד והחמאס לא לפעול מאחורי גבו

