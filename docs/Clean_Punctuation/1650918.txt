נדחתה תביעה של פעיל ימין נגד משמר הגבול
פעיל הימין יצחק פס הגיש תביעה נגד שוטרי מג"ב ,  שטלענתו חסמו כביש המוביל למערת המכפלה .  ביהמ"ש דחה את התביעה וציין כי  " חיילי צה"ל ומשטרת ישראל עושים ימים ולילות כדי לשמור עליהם "
" לא אסיים מבלי שאזהיר את התובע ואנשים נוספים אשר היו מעורבים בתקרית זו ,  מטעמו ,  כי מוטלת עליהם חובה לנהוג במתינות ובזהירות עם חיילי צה"ל ומשטרת ישראל העושים ימים ולילות כדי לשמור על בטחונם שלהם ,  והכוונה היא לא רק לתת להם את הכבוד על מילוי תפקידם תוך חירוף נפשם ,  אלא גם לתת להם את הכבוד האישי כבן אדם לחברו ולהכיר להם תודה על פעולתם ",  כך כתבה שופטת בית משפט השלום בקריית ארבע ,  שדחתה תביעה שהגיש פעיל הימין יצחק פס נגד משמר הגבול ושישה שוטרי מג"ב .  
פס ,  אביה של התינוקת שלהבת פס ,  שנרצחה מירי צלף בחברון ,  נידון בעבר לשנתיים מאסר לאחר שנתפס יחד עם מתתיהו שבו במחסום חיזמא כשברשותם שמונה לבנות חבלה .  באוגוסט שעבר הוא הגיש תביעה על סך 6,000 שקל נגד השוטרים ,  שלטענתו חסמו ללא סיבה כביש בחברון שמוביל למערת המכפלה .  בתביעה נטען שהוא קרא לעברם שיפנו את המחסום ואז הם התנפלו עליו ועל נועם פדרמן שנסע עמו ,  דרשו לראות תעודת זהות ועיכבו אותו ללא הצדקה .
 המדינה ,  באמצעות עו"ד אפרת הורוביץ מפרקליטות מחוז ירושלים ,  טענה שהשוטרים נהנים מחסינות ,  מכיוון שביצעו את משימתם כנדרש ,  כאשר חסמו את הדרך מכיוון שמערת המכפלה היתה פתוחה בפני מוסלמים בלבד .  פס טען שהחסינות לא חלה במקרה זה ,  והציג כחיזוק לדבריו סרטון שצולם על ידו בעת הארוע ,  ובו נראה עימות בין פדרמן לקצין המג"ב שעצר את הרכב .   השופטת ,  לאחר שצפתה בסרטון ,  דחתה את בקשתו של פס וקבעה שהשוטרים נהנים מחסינות .  היא המליצה לו למחוק את התביעה נגד המשטרה ,  וכך הוא עשה .  

נדחתה תביעה של פעיל ימין נגד משמר הגבול
פעיל הימין יצחק פס הגיש תביעה נגד שוטרי מג"ב ,  שטלענתו חסמו כביש המוביל למערת המכפלה .  ביהמ"ש דחה את התביעה וציין כי  " חיילי צה"ל ומשטרת ישראל עושים ימים ולילות כדי לשמור עליהם "
 
