 " תמליל הנתיחה מראה שאריק קרפ מת מטביעה "
 תמליל מסקנות נתיחת גופתו של אריק קרפ עומד בסתירה למסקנות שהוצגו בידי המכון לרפואה משפטית ,  כך טוענת ההגנה .  לפי הדו"ח הראשוני קרפ לא מת מהמכות שספג ,  אלא טבע
ההגנה במשפטו של אריק קרפ חשפה היום  ( שלישי )  את תמליל מסקנות הנתיחה שלאחר המוות ,  אשר ביצעה מתמחה במכון אבו כביר בגופתו של קרפ .  ממסקנות הנתיחה שהוצגו עולה כי קרפ מת מטביעה וזאת בניגוד לחוות הדעת שהוגשה על ידי המכון לפיה קרפ מת כתוצאה מהמכות שספג וכבר היה ללא רוח חיים כאשר הוכנס לים .  
בחקירתו הנגדית של ד"ר קונסטנטין זייצב ,  מומחה לרפואה משפטית מאבו כביר אשר היה אחראי על נתיחתו של קרפ ,  הציג עורך הדין אשר חן ,  תמליל של נתיחת הגופה ובה סתירות מהותיות לממצאים הסופים של המכון לרפואה משפטית .  בין השאר ,  מתמחה שביצעה את הניתוח טענה שריאותיו של קרפ היו גדושות וכי לא נמצא נזק משמעותי במוח .  מנגד ,  בדו"ח הסופי נקבע שהריאות היו יבשות וכי קרפ מת כתוצאה מלחץ על גזע המוח ,  אשר נגרם כתוצאה ממכה שספג .  ד"ר זייצב אמר בעדותו שהמתמחה טעתה והוא בתור המומחה שנכח בנתיחה תיקן את מסקנותיה .  הוא הוסיף שלא נמצאו סימנים לטביעה .  עורך הדין חן אמר לד"ר זייצב כי  " ביצעת שורה של שינויים בטיוטה של המתמחה כדי לחזק את המסקנה שלך ".  תיעוד מצולם של המכה אינו קיים אלא רק קביעתו של המומחה אשר סתר את המתמחה ואמר בבית המשפט כי  " ייאלצו להאמין לו ".  
מנכ"ל מד"ן רפואה משפטית ,  אורי סגל ,  שארגונו מסייע להגנה אמר כי  " ממצאים אלה ,  המעידים על פערים עמוקים בין דו"ח הנתיחה לבין תמליל מהלך הנתיחה מחייבים בדיקה מעמיקה ".  שרה קרפ אמרה כי  " אין כאן שום דבר חדש .  הייתי שם וראיתי איך הטיחו את ראשו באספלט .  מזה לא יוצאים בחיים .  לא הייתה שום טביעה ".  
אריק קרפ נרצח ב-14 באוגוסט אשתקד בזמן ששהה עם אשתו ובתו אנטליה בטיילת של חוף תל ברוך בתל אביב .  שלושה צעירים הועמדו לאחר מכן לדין באשמת רצח :  ג'מיל עדס ,  בן 25 ,  עבדל רחמן עדס ,  בן 21 ,  וקטין נוסף בן 17 .

" תמליל הנתיחה מראה שאריק קרפ מת מטביעה "
 תמליל מסקנות נתיחת גופתו של אריק קרפ עומד בסתירה למסקנות שהוצגו בידי המכון לרפואה משפטית ,  כך טוענת ההגנה .  לפי הדו"ח הראשוני קרפ לא מת מהמכות שספג ,  אלא טבע

