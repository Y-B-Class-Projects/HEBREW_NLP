אפשרות :  מיטשל יגיע לישראל ביום ראשון
לאחר המסרים המרגיעים שהגיעו מהבית הלבן ,  שוחח שר הביטחון אהוד ברק עם השליח האמריקאי ג'ורג' מיטשל ודן עמו בדרכים לפתרון המשבר .  כעת נראה שמיטשל יגיע לישראל בתחילת השבוע הבא
האם מיטשל בדרך לישראל למרות המשבר ?  מלשכת שר הביטחון נמסר כי שר הביטחון ,  אהוד ברק ,  שוחח הערב  ( רביעי )  עם השליח המיוחד למזרח התיכון ,  הסנטור ג'ורג' מיטשל .  בשיחה נדונו הדרכים והאפשרויות השונות לפתרון המשבר ולהנעת המשא ומתן בין ישראל לפלשתינים ,  בנוסף ,  דנו השניים באפשרות הגעתו של מיטשל ביום ראשון הקרוב .
 מוקדם יותר היום נועד שר החוץ אביגדור ליברמן עם שרת החוץ של האיחוד האירופי קתרין אשטון במשרד החוץ בירושלים .  בתום הפגישה התייחס ליברמן למשבר ביחסים עם ארה"ב והאשים את הקהילה הבינלאומית בהצתת המריבה . " הדרישה לאסור על הבנייה היהודית בירושלים באה במידה רבה מהקהילה הבינלאומית כהזדמנות להתנפל על ישראל ,  להפעיל לחץ עליה ולדרוש ממנה דברים בלתי סבירים ",  אמר ליברמן .  הוא הוסיף כי הדרישה לאסור על בנייה יהודית במזרח העיר איננה סבירה .
 הלילה שוחחו ראש הממשלה בנימין נתניהו וסגן נשיא ארצות הברית ג'ו ביידן בטלפון ,  ככל הנראה בניסיון להביא לסיום המשבר סביב תוכנית הבנייה בשכונת רמת שלמה בירושלים .  כך מסר גורם בבית הלבן לעיתון  " ניו יורק טיימס ".  עם זאת ,  לא נמסרו פרטי השיחה .  בלשכת ראש הממשלה לא הכחישו את הדיווח .  קודם לכן הצהירה מזכירת המדינה האמרקיאית הילרי קלינטון כי בין ארצות הברית וישראל קיים  " קשר קרוב ובלתי ניתן לערעור ".  קלינטון הוסיפה כי ארה"ב נשארה מחויבת באופן מוחלט לשמירה על ביטחון ישראל .
 
אפשרות :  מיטשל יגיע לישראל ביום ראשון
לאחר המסרים המרגיעים שהגיעו מהבית הלבן ,  שוחח שר הביטחון אהוד ברק עם השליח האמריקאי ג'ורג' מיטשל ודן עמו בדרכים לפתרון המשבר .  כעת נראה שמיטשל יגיע לישראל בתחילת השבוע הבא

