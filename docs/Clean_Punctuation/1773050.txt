מרסדס בנד בדרך לאלבום חדש
אחת הלהקות האהובות בישראל נמצאת בימים אלו בעבודה מתקדמת על אלבומה השלישי ,  בהפקתו המוזיקלית של יוסי פיין
בשורות טובות למעריצי מרסדס בנד :  הלהקה נמצאת בשלבים אחרונים של הקלטת אלבומה השלישי ,  שעתיד לצאת בחודשים הקרובים .  לוואלה !  תרבות נודע כי מי שעובד עמה באולפן על האלבום הוא לא אחר מיוסי פיין ,  המפיק המוזיקלי המפורסם שעבד בעבר עם אמנים רבים ,  מדיוויד בואי ועד הדג נחש ושב"ק ס' .  
מקורבים ללהקה מספרים כי העבודה באולפן נמצאת בשלב מואץ למדי וזו הסיבה שהלהקה ממעטת בהופעות לאחרונה .  הסינגל הראשון מתוך האלבום צפוי לצאת בתוך כחודשיים .  עם זאת ,  טרם נבחר השיר שייצא כסינגל .  
מרסדס בנד נחשבת בשנתיים האחרונות לאחת הלהקות המצליחות בישראל ,  בזכות הופעותיה המלאות עד אפס מקום .  הלהקה הוציאה שני אלבומים  ( "מרסדס בנד "  ו"תביאו בירות ")  וגם כיכבה במיני-סדרה  " תעשה לי ילד "  ששודרה ב-HOT ותרמה לא מעט להצלחתם .  
מרותי מרום ,  אשת יחסי הציבור של הלהקה ,  נמסר בתגובה : " יש דברים בגו .  עוד מוקדם לדבר על כך ,  בקרוב נוכל לשחרר פרטים נוספים ". 

מרסדס בנד בדרך לאלבום חדש
אחת הלהקות האהובות בישראל נמצאת בימים אלו בעבודה מתקדמת על אלבומה השלישי ,  בהפקתו המוזיקלית של יוסי פיין

