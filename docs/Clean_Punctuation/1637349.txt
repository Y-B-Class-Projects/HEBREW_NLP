טויוטה :  הריקול תקף לאירופה
החברה היפנית מרחיבה את הריקול לדוושת התאוצה הבעייתית גם לאירופה .  בינתיים בארה"ב  עוד 1.1 מיליון כלי-רכב לתיקון
טויוטה ממשיכה למלא כותרות שליליות ,  והיום  ( חמישי )  הודיעה כי היא מרחיבה את הריקול בדגמי החברה שסובלים מדוושת התאוצה הנתקעת גם לאירופה כפי שמדווח ה'פייננשל טיימס' .  בו בעת ,  טויוטה ארה"ב שלחה מכתבים לעוד 1.1 מיליון מכוניות לסור למוסכים כדי לטפל בבעיה לעיל ,  וזאת לאחר שאמש הנחתה את הסוכנויות להפסיק למכור מן הדגמים הפגומים מיידית .
 נוסף על כך ,  זו הפעם הראשונה שטויוטה אינה מגבילה את הקריאה לתיקון רק לארה"ב .  נראה כי היקף המספרים הביא לכך שכלי-רכב מחוץ לאמריקה התווספו לרשימת המכוניות הפגומות .  יחד עם זאת ובניגוד לארה"ב ,  טויוטה אינה מבקשת לעצור את הייצור במדינות אירופה כמו בבריטניה שמייצרת את האוונסיס או האוריס שמיוצרת בטורקיה במקביל . " המספרים הרשמיים לריקול אינם ידועים עדיין ,  ולכן הנושא נמצא בחקירה ",  כך מסר נציג טויוטה אירופה בבריסל לעיתון הכלכלי .  
רק נזכיר שוב כי עד כה טויוטה קראה ל-4 מיליון כלי-רכב בקירוב ,  כדי לטפל בדוושת התאוצה הנתקעת ,  להוציא בעיות במיליוני יחידות נוספות בשל בעיית השטיח במושב הנהג שגרם למקרה מצער אחד בו נספו בתאונה מספר בני-משפחה במכונית מדגם לקסוס .  
את תגובת יבואנית טויוטה לישראל 'יוניון מוטורס' להתפתחויות האחרונות טרם הצלחנו לקבל .  ממשרד התחבורה יצאה הודעה רשמית בנוגע לכך ובה נאמר כי אותרו בישראל 140 כלי רכב שהגיעו בייבוא אישי מארה"ב אליהם נוגע הריקול .  לדברי המשרד ,  מכתבים ישלחו לבעליהם כדי שיצרו קשר עם היבואנית לסור בקרוב למרכזי השירות לאחר שיערכו לקליטתם .  במשרד התחבורה מוסיפים כי הריקול אינו רלוונטי לדגמים המיובאים באופן סדיר לישראל .
 
טויוטה :  הריקול תקף לאירופה
החברה היפנית מרחיבה את הריקול לדוושת התאוצה הבעייתית גם לאירופה .  בינתיים בארה"ב  עוד 1.1 מיליון כלי-רכב לתיקון

