הצעת חוק :  הרשות לטכנולוגיה תוכל להטיל קנס של 3.2 מ' ש' על הפרת פרטיות ולפתוח בהליכים פליליים
ב-2006 יזם מנכ"ל משרד המשפטים דאז ,  אהרן אברמוביץ ,  את הקמת הרשות בעקבות פרשת הסוס הטרויאני
משרד המשפטים יוזם סנקציות חדשות שיהיו נתונות בידי הרשות לטכנולוגיה - הטלת קנס כספי עד סכום של 3.2 מיליון שקל ,  התראה להטלת קנס אם ההפרה תימשך או החתמה על התחייבות להימנע מהפרה כשהסנקציה היא חילוט ערבות שיפקיד המפר למקרה של הפרה חוזרת .  במקרים של הפרות חמורות תבצע הרשות חקירה פלילית .  הרשות למשפט ,  טכנולוגיה ומידע תהפוך לפונקציה שתיקרא הרשות להגנת המידע.ב-2006 יזם מנכ"ל משרד המשפטים דאז ,  אהרן אברמוביץ ,  את הקמת הרשות בעקבות פרשת הסוס הטרויאני .  השינויים המהירים בטכנולוגיה והמגוון הרחב של סוגי המידע אינם מאפשרים לקבוע הוראות מפורטות של אבטחת מידע בחקיקה הראשית .  לפיכך ,  תזכיר החוק מאפשר לממונה להוציא צו אבטחת מידע שיורה לבעלי מאגרי מידע ,  כל אחד לפי נסיבותיו ,  לנקוט פעולות מסוימות ואף להוסיף אמצעים שיתרמו לשיפור אבטחת המידע.לפי התזכיר ,  רק במקרים של הפרות חמורות תיפתח חקירה פלילית .  כך למשל ,  מי שיעבור עבירה של איסור שימוש במידע בניגוד למטרה לשמה נמסר או עבירה האוסרת שימוש במידע ללא הרשאה של בעל המאגר - ירצה מאסר של עד חמש שנים .  כמו כן קובעת ההצעה את חובתם של נושאי משרה בכירים בתאגידים פרטיים וברשויות ציבוריות לפקח על קיום הוראות החוק בגופים שתחת ניהולם ,  אשר גם הפרתה תהיה עבירה פלילית שעונשה קנס.התזכיר שאושר על ידי שר המשפטים ,  יעקב נאמן ,  הופץ בתום עבודה משותפת ומקיפה של מחלקת החקיקה עם מחלקת ייעוץ וחקיקה בראשות המשנה ליועץ המשפטי לממשלה ,  עו"ד רחל גוטליב ,  והרשות למשפט ,  טכנולוגיה ומידע בראשות עו"ד יורם הכהן ." על אף שאנו מגבירים בחודשים האחרונים בצורה משמעותית את פעילות האכיפה שלנו ,  אנו חסרים כלים רבים .  התזכיר המוצע נועד לאפשר לנו לשמור על פרטיות הציבור במאגרי מידע ,  תוך נקיטה בכלים מרתיעים ,  ופגיעה במפרים בכיס ",  אמר עו"ד הכהן ,  ראש הרשות למשפט ,  טכנולוגיה ומידע . " במקביל לתזכיר זה ,  אנו מקדמים הסדרה ותקינה בתחום החובות החלים על בעלי מאגרי מידע ,  על מנת לאפשר למי שמבקש לקיים את החוק ,  כלים פרקטים וברורים ",  הוסיף .
 
הצעת חוק :  הרשות לטכנולוגיה תוכל להטיל קנס של 3.2 מ' ש' על הפרת פרטיות ולפתוח בהליכים פליליים
ב-2006 יזם מנכ"ל משרד המשפטים דאז ,  אהרן אברמוביץ ,  את הקמת הרשות בעקבות פרשת הסוס הטרויאני

