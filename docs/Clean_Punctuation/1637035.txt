עיצוב זה לא כדורגל
רון ארד הגיע כדי להשיק את מוזיאון העיצוב שתכנן בחולון ומעניק טיפים למעצבים מתחילים ,  למרות טענתו כי הוא עצלן
5 שנים חלפו מאז הוצע למעצב העל רון ארד לתכנן מוזיאון עיצוב יחיד מסוגו בארץ ,  עד לרגע השקתו היום  ( רביעי )  בחולון .  המוזיאון החדש משתרע על 3,700 מ"ר ונראה למרחקים לא רק בשל גודלו ,  אלא גם בזכות צורתן הפיסולית של רצועות הפלדה האדמדמות שנעות סביבו .  המבנה הפך לאייקון אדריכלי עוד בטרם נפתח וזכה להתעניינות רבה ברחבי העולם .  שלבי תכנונו ובנייתו הוצגו לאחרונה במרכז פומפידו שבפריז ,  במומה בניו יורק ובקרוב גם במרכז 'ברביקן' בלונדון .  מעבר לתכנונו המפתיע ומעורר ההתפעלות של ארד ,  המוזיאון מתוכנן להיות מוקד פעילות בינלאומי מוביל לחדשנות בעולם העיצוב על גווניו השונים ,  וללא ספק ימקם את ישראל במקום טוב בסצנה העולמית .  
בימים הקרובים צפויים לפקוד את המוזיאון מעצב התאורה אינגו מאוור ,  הבעלים של חברת הרהיטים היוקרתית  " מורוסו "  פטריציה מורוסו והמעצב הרב תחומי חוויאר מריסקל ,  שיהיו הראשונים בעלייה לרגל של צמרת העיצוב העולמי הצפויה לבקר פה בקרוב .  
ארד  ( 59 )  נולד וגדל בתל אביב .  משסיים לימודי עיצוב תעשייתי בבצלאל ,  המשיך ללימודי אדריכלות בלונדון ב- Architectural Association .  ב-89' הקים בלונדון ביחד עם שותפתו קרוליין תורמן ,  את משרדו Ron Arad Associates ,  המתמחה בעיצוב ובאדריכלות ומונה למעלה מ-20 עובדים .  עם השנים הפך ארד לאחד המעצבים הידועים והמצליחים ביותר בעולם .  פרטי עיצוב שלו מאופיינים בצורות אמורפיות גולמיות ,  שעשויים על פי רוב מתכת ונמכרים בחנויות עיצוב מהשורה הראשונה בעולם וחלקם הוצגו במוזיאונים שונים כגון המטרופוליטן בניו יורק ,  מוזיאון ויקטוריה ואלברט בלונדון ,  ויטרה בגרמניה ובמרכז פומפידו שבפריז .  בין העיצובים הובלטים שלו נמנים מלון דואומו ברימיני איטליה ,  גשר אולימפיק בלונדון ,  מדף ספרים עשוי רצועת גומי קשיחה ונקרא  " תולעת ספרים ",  שהוא עיצב עבור חברת Kartell בשנת 1993 והפך לרב מכר וכיסא בשם Tom Vac ,  על שם צלם עיצוב ,  שנמכר גם הוא ברחבי העולם .
 צילום :  דייב שחרעריכה :  רן צימט

עיצוב זה לא כדורגל
רון ארד הגיע כדי להשיק את מוזיאון העיצוב שתכנן בחולון ומעניק טיפים למעצבים מתחילים ,  למרות טענתו כי הוא עצלן

