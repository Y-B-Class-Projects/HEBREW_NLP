ממחר :  ההפרשות לפנסיה חובה גדלות ב-2.5% נוספים 
 >  >  החל ממחר יגדלו הפרשות המעסיקים והעובדים לפנסיה חובה .  השיעור החדש של ההפרשות יחולק ל-2.5% מהשכר שיפריש המעסיק  ;  2.5% יופשרו על ידי העובד ;  ו-2.5% יפריש המעסיק לפיצויים - בסך הכל 7.5% .  בשנים הבאות ההפרשה תמשיך לעלות :  ב-2011 הפרשת העובד והמעסיק תהיה 10% ;  ב-2012 - 12.5% וב-2013 - 15% .  ההסכם לפנסיה חובה נוגע לכמיליון שכירים במשק שהיו חסרי ביטוח בקרן פנסיה צוברת ,  פנסיה תקציבית או ביטוח מנהלים - שכירים המועסקים במגזר הפרטי ובמקומות שבהם הם מועסקים שלא על פי הסכם קיבוצי .  על אף שצו ההרחבה להסכם חל על כל המעסיקים שלא דאגו לבטח לפנסיה את עובדיהם ,  בפועל ,  רק 550 אלף שכירים נהנים מתוקף ההסכם מהפרשה פנסיונית ,  בעוד ש-450 אלף שכירים עדיין לא .  צו ההרחבה לפנסיה חובה חל על כל עובד מהרגע שהוותק שלו בעבודה הגיע לשישה חודשים .  ואולם עובד שהתקבל למקום עבודה כשהוא כבר מבוטח בביטוח פנסיוני ,  זכאי ליהנות מהפרשות לביטוח פנסיוני כבר לאחר שלושה חודשי עבודה באופן רטרואקטיווי מיום תחילת עבודתו אצל המעסיק .  הצו לא חל על אשה שלא הגיעה לגיל 20 או על גבר שעוד לא הגיע לגיל 21 .  על פי צו ההרחבה ,  העובד יחליט באיזו קרן המעסיק יבטח אותו .  ואולם מכיוון שעובדים רבים אינם בקיאים בתחום הפנסיה ,  לרבות זהות הגופים המבטחים ,  בפועל ,  במקרים רבים המעסיק או יועץ פנסיה חיצוני ששוכר המעסיק ,  הם אלה הבוחרים את הקרן או חברת הביטוח שאליה יופרשו הכספים לפנסיה .  במקביל ,  החל ממחר יוגדלו תשלומי הביטוח הלאומי ב-3.8% ,  כשיעור עליית המדד ב-2009 .  קיצבת זיקנה ושאירים ליחיד עד גיל 80 תהיה 1,483 שקל ;  זוג עד גיל 80 יקבל 2,078 שקל ;  יחיד מעל גיל 80 - 1,364 שקל ;  וזוג מעל גיל 80 - 2,157 שקל .
 
ממחר :  ההפרשות לפנסיה חובה גדלות ב-2.5% נוספים 
nan
