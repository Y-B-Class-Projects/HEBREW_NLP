תיעוד :  צילומים נדירים של שבויי ג'יבריל
רשת  " אל ג'זירה "  פרסמה קטעי וידאו בהם נראים שבויי עסקת ג'יבריל - ניסים שלם ויוסי גרוף בזמן שהותם בשבי החזית העממית לשחרור פלסטין .  ניסים שלם : " הם הצליחו לשבור אותי "
  ( הערוץ הראשון ) 
רשת הטלוויזיה  " אל-ג'זירה "  שידרה אמש  ( חמישי )  את חלקו השני של הסרט הדוקומנטרי  " חילופי  ( השבויים )  "  המציג קטעי וידאו שבהם נראים חיילי צה"ל ניסים שלם ויוסף גרוף ,  בעת שהיו בשבי של ארגונו של אחמד ג'יבריל .  השניים ,  ביחד עם חזי שי ,  הוחזרו לישראל במסגרת עסקת ג'יבריל בשנת 1985 .  הסרט ,  המציג את ההיסטוריה של עסקאות חילופי השבויים בין ישראל לארגונים ערבים ,  הציג בחלקו הראשון אף ראיון נדיר עם בכיר חמאס מחמוד אל-מבחוח שחוסל לפני כחודש וחצי בדובאי .
 הסרט מציג לראשונה קטעי וידאו של חקירות שעברו שלם וגרוף בשפה העברית בעת ששהו בשבי ,  כמו גם תמונות של כלי הנשק שהיו ברשותם בעת שנשבו .  בסרטון הווידאו נראים החיילים כשהם לבושים במדים .  בחלק הבא של הסרט יוצג גם הבית בביר נבאלא שבו הוחזק החייל נחשון וקסמן שנהרג מאש חמאס ב-1994 בעת ניסיון חילוץ כושל .  בחלקו השלישי שישודר בשבוע הבא יוצגו עסקאות שבויים שקיימו ישראל וחיזבאללה כמו גם המשא ומתן לגיבוש עסקת שליט .
 בראיון לערוץ 2 לאחר פרסום קטעי הווידאו אמר ניסים שלם כי  " לפני אותו ראיון לקחו אותי לבור למשך יומיים וביקשו שאני אגיד את אותם דברים .  הם שברו אותי .  בהתחלה התנגדתי ,  אבל אי אפשר להיות גיבור מול מה שהם עושים .  אפילו השפה שלי מאוד מוזרה שם .  אני לא יודע אם זה החשמל .  היה לי קשה ,  קשה מאוד .  אפילו אחרי שנה כשהצלב האדום הגיע ,  עמדתי מולם וקראתי את המכתבים שלהם .  אמרתי להם :  'הם מענים אותי' ,  והם אמרו לי :  'יותר טוב שלא תדבר כי אחר כך לא נוכל לבוא לבקר אותך יותר' ". 

תיעוד :  צילומים נדירים של שבויי ג'יבריל
רשת  " אל ג'זירה "  פרסמה קטעי וידאו בהם נראים שבויי עסקת ג'יבריל - ניסים שלם ויוסי גרוף בזמן שהותם בשבי החזית העממית לשחרור פלסטין .  ניסים שלם : " הם הצליחו לשבור אותי "
 
