וולוו S60 החדשה :  מכונית נהדרת - לנמנם בה
היא לא מבריקה בכביש מפותל ,  אבל בנסיעה לאילת אין לה  ( כמעט )  תחרות ■ היא לא חדה כמו ב.מ.וו סדרה 3 ,  היא לא מסוגלת להבריק בעיקולים חדים ,  אבל קחו אותה לפניות ארוכות ב-100 קמ"ש פלוס - ותקבלו אחיזה מופתית ובטוחה ■ וולוו S60 החדשה במבחן
וולוו .  מכונית נהדרת לנמנם בה .  אני עוצר בצד .  סדר פעולות :  כיבוי מנוע ,  פתיחת סוויץ'  ( שהאזעקה לא תידרך )  ,  רבע חלון ימני פתוח ,  כיסא לאחור ,  משענת לאחור .  כמה טוב לישון בוולוו :  מושב מעולה ,  אווירה חמימה ונעימה ,  תחושת ביטחון .  בוולוואים של פעם היה קל מאוד להירדם .  אתה נוהג 5-10 דקות ,  משתעמם מוות ,  עוצר בצד ונופל מיד לתוך שינה עמוקה .  ב-s60 החדשה ,  זו עם הפלפל החריף בפרסומות ,  קצת יותר קשה להירדם .  המכונית הזאת פחות משעממת מוולוו סדאן סטנדרטית .  למעשה ,  זו הוולוו סדאן הספורטיבית ביותר ב-15 השנים האחרונות .  את המשפט הזה צריך לקרוא בזהירות .  הוולוו הספורטיבית ביותר היא אולי כמו רואה החשבון הסקסי ביותר .  לא סתם יצא לוולוו שם של מכונית כבדה ,  בטוחה ,  מכונית שרד לשרים .  לא סתם נהגו בעלי וולוו לתלות וילונות לבנים על החלונות האחוריים .  לא סתם מנסה וולוו לשבור את התדמית הזאת כעת .  המכירות צללו ,  ההפסדים הגיעו למיליארדים ,  בעל הבית הקודם ,  פורד ,  התייאש - ועכשיו וולוו נמצאת בבעלות סינית .  העם רוצה סקס .  אבל וולוו וסקס ,  עם כל הכבוד לבלונד השוודי ,  לא הולכים ביחד .  ואולי הפעם כן .  כמו מכונית ספורט שטותניקית בעצם ,  זו לא הפעם הראשונה .  מדפדף לאחור ,  לאמצע שנות ה-90 .  חורף .  גשם .  אני מאחורי ההגה של וולוו 850 t5 ,  נוסע מתל אביב לירושלים .  את הסיבוב ימינה לקראת טיפוס הקסטל אני לוקח בזהירות .  אבל אחרי שהמכונית מתיישרת ,  אני מצמיד את הדוושה לרצפה .  ואז קורה דבר מעניין .  הוולוו הזאת ,  טורבו והנעה קדמית ,  מפרפרת גלגלים ב-120 קמ"ש .  ממש כמו מכונית ספורט שטותניקית ,  לא כמו טנק שוודי .  אחרי הנסיעה ההיא לא נרדמתי שבוע .  וולוו t5 058 היתה וולוו לא משעממת - אבל גם וולוו לא בטוחה :  עם הנעה קדמית וטורבו מתפרץ ,  ובלי בקרת יציבות או בקרת משיכה .  האלקטרוניקה הזאת סטנדרטית כיום בכל מכונית כמעט .  בוולוו s60 החדשה יש גם city safety ,  מערכת שבולמת אוטומטית את המכונית כדי למנוע התנגשויות במהירות נמוכה בעיר ,  וגם אופציה בתוספת תשלום למערכת שנקראת pedestrian detection ,  שבעזרת מצלמה ורדאר מסוגלת לזהות הולכי רגל ובמקרה של כמעט דריסה לצוות על המכונית לבלום בלימה אוטומטית .  המצאת המאה ?  עוד לא .  המערכת עובדת רק במהירות נמוכה מ-35 קמ"ש ,  ומסוגלת לזהות הולכי רגל שגובהם 80 ס"מ ויותר  ( אבל ,  תודה לאל ,  לא רק בהירי שיער )  .  מאוזנת ושלווה עד כמה ספורטיבית ה-s60 החדשה ?  הגה כבד לסיבוב עלול לבלבל אותנו ולגרום לנו לחשוב שמדובר בהגה ספורטיבי .  אבל האמת היא שהגה ספורטיבי נמדד בעיקר ברמת ההיזון החוזר מהגלגלים ולא בהתנגדות שלו לסיבוב .  ההגה של s60 החדשה לא מבריק .  השלדה שלה ,  לעומת זאת ,  מקבלת את הציון בסדר גמור .  ביחס ל-s60 הקודמת מדובר במהפכה .  ההיא היתה רופסת ומתנדנדת .  זו מאוזנת ושלווה  ( אגב ,  חלק מהמכלולים של השלדה ב-s60 משותפים לאלה של ה-s80 ושל הפורד מונדיאו )  .  s60 לא חדה כמו ב.מ.וו סדרה 3 .  היא לא מסוגלת להבריק בעיקולים חדים ,  אבל קחו אותה לפניות ארוכות ב-100 קמ"ש פלוס - ותקבלו אחיזה מופתית ובטוחה .  ואם אתם מחפשים סיפוק מלא ,  קחו את הוולוו הזאת לנסיעות למרחקים ארוכים .  קחו אותה לאילת .  היא תפליג לשם מהר ,  נעים ובטוח .  אתם תגיעו ,  אני מבטיח ,  רעננים .  לא בזכות ההיגוי .  בזכות תא הנוסעים הנעים והאיכותי ,  המושבים המצוינים ,  מערכת השמע המשובחת והיכולת הוולוואית להצטיין בגמיאת מרחקים - יכולת ידועה של מכוניות היצרן ולא מהיום .  לא תאמינו ,  היא רובוטית וולוו s60 משווקת בישראל עם מנוע ארבע בוכנות ,  2.0 ליטרים טורבו ו-203 כ"ס ;  או עם מנוע שש בוכנות ,  3.0 ליטרים ו-304 כ"ס  ( t6 )  .  המחירים מתחילים ב-239 אלף שקל ל-2.0 ליטרים ברמת גימור  " קינטיק ".  אני בחנתי את ה-2.0 ליטרים ברמת גימור  " אקטיב ",  שמחירה 279 אלף שקל והיא מצוידת בחלון שמש בגג ,  בריפודי עור ,  במושב נהג חשמלי ובעוד כמה פיצ'פקעס .  למרבה האכזבה ,  היא לא מצוידת בפנסי קסנון ,  לא במערכת לאיתור כלי רכב בשטחים מתים  ( blis )  ולא בבקרת שיוט עם רדאר  ( acc )  .  את אלה אפשר לקבל בגרסת  " אקסטרים ",  שמחירה הוא 329 אלף שקל .  מלה על המנוע .  מנוע ה-2.0 ליטרים הזה מצוין ,  ולדעתי אין טעם לשלם 415 אלף שקל  (  !  )  בתמורה לגרסת ה-t6 .  תיבת ההילוכים ב-2.0 s60 ליטרים היא תיבה רובוטית עם שני מצמדים .  פגשתי בעבר תיבה כזאת בדגמים שונים של פולקסווגן וגם באלפא רומיאו .  אני יכול לקבוע שזו שבוולוו היא הטובה ביותר עד כה .  פעולתה חלקה לחלוטין ,  ואם לא יצרחו לכם לתוך האוזן שזאת תיבה רובוטית ולא פלנטרית-מסורתית - לא תאמינו .  והיא גם מסייעת למכונית להשיג צריכת דלק חסכונית - 8.5 ק"מ לליטר .  הלאה לסיני בסוף נרדמתי .  ואפילו שקעתי בחלום .  ובחלומי אני מקבל תעודת חסינות משטרתית שמאפשרת לי לנהוג בכל מהירות שבה אחפוץ .  אני זורק את התעודה לתא כפפות ,  מניע את הוולוו הכתומה  (  !  )  שלי וממריא לחופי סיני .  בעד :  עיצוב פנים וחוץ ,  הנדסת אנוש ,  נוחות נסיעה למרחקים ארוכים ,  תיבת הילוכים ,  מחיר הגרסה הבסיסית .  נגד :  היא לא ב.מ.וו סדרה 3 .  שורה תחתונה :  הוולוו סאלון המוצלחת ביותר .
 
וולוו S60 החדשה :  מכונית נהדרת - לנמנם בה
היא לא מבריקה בכביש מפותל ,  אבל בנסיעה לאילת אין לה  ( כמעט )  תחרות ■ היא לא חדה כמו ב.מ.וו סדרה 3 ,  היא לא מסוגלת להבריק בעיקולים חדים ,  אבל קחו אותה לפניות ארוכות ב-100 קמ"ש פלוס - ותקבלו אחיזה מופתית ובטוחה ■ וולוו S60 החדשה במבחן

