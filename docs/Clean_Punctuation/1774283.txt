אסף כהן הגיש את מועמדותו לתפקיד הממונה על ההגבלים העסקיים
סמנכ"ל הכלכלה במשרד התקשורת מצטרף לרשימת המועמדים הכוללת את אבי וייס ,  בועז הירש ובועז גולן
מועמד חדש מפתיע במירוץ למשרת הממונה על ההגבלים העסקיים במקום רונית קן .  מדובר באסף כהן ,  סמנכ"ל הכלכלה של משרד התקשורת ,  שפנה לרשות להגבלים הגיש את מועמדותו לתפקיד .  מועמדים נוספים הם אבי וייס ,  בועז הירש ובועז גולן.כהן ,  49 ,  מכהן בתפקידו במשרד התקשורת כ-9 שנים ועבד תחת שישה שרים .  הוא ד"ר לכלכלה בהשכלתו ,  ועדיין מרצה פעיל בתוכנית ה-mba של האוניברסיטה העברית .  כהן ליווה ונכח בכל ועדות המדיניות בתחום התקשורת שכינס בשנים האחרונות המשרד ועמד בחזית הרפורמות האחרונות בשוק התקשורת .  בשנה האחרונה עסק כהן בעיקר ברפורמת הקישוריות ,  הוא כתב את ניירות העמדה הכלכליים של המשרד והיה צריך לעמוד מול לחצי החברות הכלכליות ששכרו חברות הסלולר .  כהן נחשב לאיש ציבור ישר ונטול פניות ,  אך ספג ביקורת לא פעם על קיבעון מחשבתי.הרשות להגבלים עסקיים עסקה לא מעט בנושא תקשורת בשנים האחרונות בעיקר בנושא בקשת המיזוג של בזק ו-yes ,  אותה דחתה הרשות .  הרשות מנעה גם את מיזוג נטוויז'ן ו-hot ובימים אלה היא דנה בבקשת המיזוג של פרטנר ו-012 סמייל .  עוד בתחום התקשורת ,  הרשות הביעה עמדה בנושא  " שיתוף אתרי האנטנות "  של חברות הסלולר .  ברשות מעוניינים להעביר את חוק קבוצות הריכוז שייתן כלים יותר טובים בידיה לטפל גם בענף הסלולר ,  שנחשב לריכוזי וממועט תחרות אך אין בו מונופול מובהק .
 
אסף כהן הגיש את מועמדותו לתפקיד הממונה על ההגבלים העסקיים
סמנכ"ל הכלכלה במשרד התקשורת מצטרף לרשימת המועמדים הכוללת את אבי וייס ,  בועז הירש ובועז גולן

