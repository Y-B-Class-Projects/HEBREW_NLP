אחיזת עיניים 
רגע לפני הפלייאוף , " טיפוס שלילי "  לא קונה את הרנסנס של הקוורטרבקים ,  וחושב שהדג מסריח ,  ברוב המקרים ,  מהראש
זהו ,  נגמרה עוד עונה .  פה היתה אמורה לבוא הקינה הרגילה על כמה קצרה העונה הרגילה ואיך תוך חודש בכלל לא יהיה לנו פוטבול יותר לשבעה חודשים ,  אבל דווקא השנה אני לא מרגיש איזשהו חור גדול  ( זה בטח ישתנה בתוך חודשיים )  ,  אולי אפילו להיפך  מין הרגשה שטוב שעונת הפוטבול כל כך קצרה ,  זה מאפשר לכל משחק ולכל שבוע להפוך ליותר משמעותי ,  ואת הציפיה לגדולה יותר .
 אז מה היה לנו בעונה האחרונה ?  טוב ,  מעל הכל זאת היתה שנת הק"ב .  מאנינג ובריס המשיכו להיות מפלצות ,  טום בריידי חזר בריא ועם מספרים מצוינים  ( גם אם יש הרגשה שמשהו שם חסר ,  בעיקר יכולת הקלאץ' והקילר אינסטינקט שפעם היו סימן ההיכר שלו )  ,  פיליפ ריברס הופך לנו מול העיניים למפלצת לא קטנה ,  ברט פארב חושב שהוא בשנות ה-90 ,  אבל גם המחליף שלו בירוק צהוב לא קוטל קנים .  ב-NFC מזרח ראינו את דונובן מקנאב בריא ויעיל מתמיד ,  איליי מאנינג הסיר ספקות לגבי היכולת שלו להיות ק"ב לגיטימי בליגה וגם לטוני רומו קשה סך הכל לבוא בטענות .  בפיטסבורג ,  הסטילרס הפכו לקבוצת מסירה תחת השליטה של ביג בן ואני יכול להמשיך עוד ועוד .  אפילו קייל אורטון נראה לפרקים כאילו יש לו מקום בליגה של הגדולים .  קייל אורטון !  למעשה ,  חוץ מהצעד אחורה שמאט ריאן עשה העונה וההתפרקות הלא ברורה של ג'יי קאטלר ,  כמעט כל הקוורטרבקים בליגה שיפרו את היכולת שלהם  ( ולא ,  ג'מארקוס ראסל הוא לא ק"ב ,  הוא בטטה )  .  אם בעבר ק"ב טוב ויעיל היה יחיד סגולה וקבוצות שהשיגו אחד כזה היו חייבות להחזיק בו חזק ,  הרי שהיום נראה כאילו יש כאלו כמו זבל .
 וזאת בדיוק הבעיה .  זה לא אמור להיות כל כך קל לזרוק ל-4,000 יארד בשנה  ( כמו שעשו עשרה ק"ב )  או לזרוק ליותר מ-20 ט"ד  ( כמו שעשו לא פחות מ-18 מוסרים !  )  .  כבר שנים אנחנו רואים את המגמה הזאת הולכת ומתגברת  חוקים שאוסרים על מגע עם רסיבר נאכפים בקפדנות  ( מה שלא קרה לפני 2004 )  ,  תיקולים על הק"ב הופכים להיות יותר ויותר מסוכנים  להגנה ,  שמפחדת שישרקו לה על ראפינג דה פאסר  ונעשו אפילו עוד יותר מסוכנים אחרי הפציעה של בריידי שלאחריה גם אי אפשר לגעת בק"ב מתחת למותניים .  גם ההתקפות הפכו יותר ויותר חד ממדיות  נתון שראיתי השנה טען שיותר מ-50 אחוז מהסנאפים בליגה נלקחו מהשאט גאן ,  ואם פעם היינו משתגעים ממאמנים שעומדים עם סט של חמישה רסיברים בדאונים קצרים ,  הרי שהיום אנחנו מקבלים את זה כמעט כמובן מאליו .  ישנם כאלו שרואים פוטבול בשביל המסירות  וזכותם לאהוב את האספקט הזה של המשחק  אבל אותי אישית המגמה הזאת ממאיסה עליי יותר ויותר את המשחק ,  כשנדמה שמשחק הריצה הופך לאמנות אבודה  ואם אתם לא מאמינים ,  תשאלו את אדריאן פיטרסון שנאלץ לראות את הסנאפים שלו נעלמים לטובת ברט פארב .
 מה עוד היה לנו שעיצבן אותי השנה ?  ובכן ,  כמו כל שנה היו את הקבוצות הגרועות של הליגה ,  הבעיה היא שמדובר בדיוק גמור אותן קבוצות שהיו גם גרועות בשנה שעברה .  קליבלנד ,  אוקלנד ,  סט לואיס ,  דטרויט ,  קנזס סיטי  בדיוק הקבוצות שהיו ראשונות בדראפט הקודם ,  יבחרו בבחירות גבוהות גם השנה .  אם בשנים קודמות היתה לנו את מיאמי שהפכה עונת ניצחון אחד לעונת פלייאוף ,  את הג'טס בעונה הראשונה של מנג'יני שעלתה לפלייאוף ,  את ניו אורלינס שהפכה למפלצת בליגה ,  הרי שהשנה היתה לנו בקושי את סינסינטי שהפתיעה את כולנו ואולי את הג'טס שנתנו עונה טובה יותר מהמצופה ,  אבל זהו בערך .  חוסר היכולת של מאמנים חדשים לשפר את הקבוצות שלהן  ( ומאמנים חדשים היו בכל הקבוצות שהזכרתי )  כנראה מוכיחה שוב שהדבר החשוב באמת הוא הניהול של אותן קבוצות ,  רק חבל שיש בעלים שעדיין לא הבינו את זה .
 עוד כמה דברים שאני תוהה לגביהם :
 - עוד כמה שנים יוכל טום קאפלין לחיות על תהילת הסופרבול ההוא ? 
- כמה פעמים עוד יילך ביל בליצ'יק על דאון רביעי כדי להראות לכולם ? 
- האם ג'יי קאטלר האמיתי מוכן לעמוד ? 
- האם יש מישהו בעולם שאשכרה משתמש בכפתור ה"הפוך עמוד זה לדף הבית "  באתר הפורנו החביב עליו ? 
- האם הניינרס הולכים סוף סוף להבין את מה שכל העולם כבר יודע ,  וזה שאלכס סמית' לא ראוי להיות ק"ב פותח ב-NFL ? 
- האם נראה את קליבלנד בוחרים שוב ק"ב מנוטרדם בדראפט הקרוב ? 
- ואם מדברים על קליבלנד ,  האם יהיה שילוב יותר קטלני של מאותגרים משקלית מאשר השילוב הולמגרן-מנג'יני בקליבלנד ? 
- באמת ,  מה צריך לקרות כדי שג'קסונוויל תפטר את ג'ק דל ריו ? 
- עד מתי ,  לורנס מארוני ? 
מכיוון שכולם אוהבים תחזיות ,  ולבחור הפתעות בפלייאוף זו לא חוכמה גדולה כי מבחר המשחקים לא ממש גדול ,  אז הנה התחזיות שלי לדברים שבטוח ,  אבל בטוח יקרו בפלייאוף הקרוב :
 - ברט פארב יבכה 
- מגיבים בעברית יתווכחו בלהט על טום בריידי ופייטון מאנינג 
- פיליפ ריברס יעצבן מישהו
- טוני רומו יפיל את הלב של אוהדי דאלאס
- צ'אד אוצ'וסינקו יעשה משהו מצחיק  ( טוב ,  הוא כבר הספיק לעשות כמה ,  כולל ההכרזה שלו שהרגל שלו בריאה ,  אחרי שהוא ניסה אותה בערב לפני במיטה ושאם הוא לא יתפוס כדור במשחק הוא ישנה את השם שלו ל-85 בסינית .  אין על האיש ) 
- המאמן של בולטימור יילך על ריצות דרך האמצע ברד זון במקום לתת לפלאקו למסור
- טוב ,  ביל בליצ'יק יילך על דאון רביעי
- וכמובן - לורנס מארוני יפמבל באנדזון
ודבר אחד שאני מאוד מקווה שיקרה  הקולטס יצטערו על זה שהם זרקו את העונה המושלמת לפח .  שיהיה לכם אחלה פלייאוף .
 
אחיזת עיניים 
רגע לפני הפלייאוף , " טיפוס שלילי "  לא קונה את הרנסנס של הקוורטרבקים ,  וחושב שהדג מסריח ,  ברוב המקרים ,  מהראש

