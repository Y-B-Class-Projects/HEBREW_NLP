דמיינו פריז
ג'ון גליאנו חתם עוד תצוגה מרשימה ומגוונת של דיור בעוד גיחה פומפוזית אל המסלול .  דרמה קווין בשבוע האופנה בפריז
התצוגה של דיור שנערכה בשישי האחרון  ( 5 במרץ )  בגני טולרי הקסומים בעיר ,  חשפה את קולקציית חורף 2010/2011 של בית האופנה הצרפתי ,  במסגרת שבוע האופנה המתקיים בעיר .  כרגיל ,  השיא של הערב היה היציאה של גליאנו לבמה בסוף התצוגה .  לבוש בחולצת מעטפת שיפון נשית ,  מכנסי רכיבה ורעמת שיער ארוכה ושופעת לראשו ,  גליאנו לקח פאוזה ארוכה בכניסה ואז צעד על המסלול כשהוא דופק פוזות למצלמות כאילו הוא לארה סטון לפחות .
 חוץ מרגע השיא הזה ,  נרשמו עוד כמה שיאים בתצוגה שהכילה מגוון רחב מאוד של בגדים וניגודים :  מעילי עור במראה ישן ומשופשף ,  סריגים עבים ואריגי ציד לצד שמלות שיפון רומנטיות בצבע עור ואפרסק בשילוב נוצות .  לסיום ,  עלו לבמה דוגמניות בשיער נפוח וכובעים גדולים ,  לחיים ורדרדות ושפתיים בוהקות ,  וסגרו את התצוגה הרומנטית והתיאטרלית הזו .  שוב גליאנו שיחק אותה .
 צילום וידאו :  רויטרס

דמיינו פריז
ג'ון גליאנו חתם עוד תצוגה מרשימה ומגוונת של דיור בעוד גיחה פומפוזית אל המסלול .  דרמה קווין בשבוע האופנה בפריז

