מה שהילדים אוהבים
במקרה של דליפה נהוג להזמין שרברב .  אבל אם דלף לכם אלבום ,  דוד אלון יגיע אליכם עד הבית לתקן את הסתימה

זה קרה .  אחרי צפייה חסרת הגיון ,  שיחות סלון ,  פוסטים בבלוגים ,  שני סינגלים והכתרות בטרם עת ,  דלף לו  " One Life Stand ",  האלבום החדש של הוט צ'יפ .  אני חייב להודות - למרות שהייתי חלק ממנפחי הציפייה ,  מאוד חששתי מהאלבום הזה .  הרגשתי שההייפ סביב הוט צ'יפ עבר את הגבול ,  שהם גדלו מעבר ליכולות שלהם .  פחדתי מפלופ ברמה כזו שכבר כמעט ולא היה לי חשק להתמודד עם האלבום .  אבל אומץ הוא שמי האמצעי והתמודדתי עם הפחדים .  וטוב שכך ,  כי מהצליל הראשון ברור שמדובר בקלאסיקה ,  בריליס הכי טוב של הוט צ'יפ עד היום .  לכן ,  השבוע נפתח המיקס עם הרצועה הראשונה של  " One Life Stand "  - אם היא תרגש אתכם כפי שהיא ריגשה אותי ,  תקשיבו לשאר האלבום ולא תתאכזבו .
 גם האלבום החדש של These New Puritans הגיע והוא מלא בכעס .  בעצם היצירה היא כולה מוזיקת מלחמה - או תקיפה לפי כותרת השיר - והכוונה היא לא לשירים סטייל יפה ירקוני .  אולי בגלל שכשבריטים נלחמים ,  הם לא בוכים על חיילים שנופלים אלא חושבים בעיקר על לעורר אימה .  תכלס ,  עוד כמה שנים עם ליברמן בממשלה וגם אנחנו נהיה כאלו .
 
בחיי שאני לא מבין את השיר החדש של M.I.A - באמת שרציתי ,  אבל משהו שם לא מסתדר . " את חושבת שזה בגלל שהזדקנו ואנחנו לא מתחברים לצלילים חדשים ",  שאלתי את נערת ההיפ הופ החדשה בחיי . " או שאולי הגרסה שהגיעה לרשת היא לא גרסה סופית ?  " " לא זה ולא זה "  היא ענתה . " כנראה ש-M.I.A פשוט איבדה את זה ".  ולמרות הטענה הזאת ,  לא הצלחתי להשאיר את השיר מחוץ למיקס - אולי כי אני ממש מקווה שאנחנו מפספסים משהו שאתם תבינו .
" jj nº 3 ",  האלבום החדש והמתקרב של jj כנראה שלא יכלול את  " My Way "  המוצלח .  השיר כולל קטע מראיון עם הרוצח המפורסם צ'רלס מנסון וגם סימפול של בית שלם של ליל' ויין ,  ובעוד שלמנסון אף אחד לא עושה חשבון ,  נראה שהשיר יישאר בארון בגלל שוויין לא מחלק זכויות בקלות .  השאלה המתבקשת כאן היא איך זה יכול להיות ששני השירים הכי טובים של jj הם הקטע הנ"ל ו"Ecstasy "  שהוא קאבר ל"לוליפופ "  של וויין  ( ועל אותו משקל ,  גם השיר הכי טוב של וויזר הוא עם וויזי ושני הקטעים המרשימים ביותר של פליינג לוטוס מערבים את הפלא מהדרום )  .  מסתבר שוויין ,  מפלצת מיינסטרים חסרת השכלה והאיש הכי ערס באטלנטה ,  בעצם מכתיב את האינדי הנוכחי .  סססיייזזזזאאאררפפפפ ! 
גיגי ממשיכים לרקוד עם פיל ספקטור ולברוח לבחורים ,  לפחות על פי מילות השיר .  מן הסתם ,  הפעילות הזו מובילה לבכי במזח .
 אחרי כל האי-פיז והשבע-אינצ'ים הדאם דאם גירלס מכינות אותנו לאלבום הראשון שלהן ,  שיישא את שמן ,  עם הסינגל החדש והקופצני הזה .
 
שבוע שעבר הלך לעולמו ג'יי ריטארד בגיל 29 ,  ולמרות שכבר כתבתי טור שלם לכבודו ,  החלטתי שמגיע לו עוד קצת כבוד ,  מה שהוביל אותו לפינה של  " מה שהמבוגרים אוהבים "  עם השיר העתיק הזה מ-2008 .
" The Monitor ",  אלבום הקונספט של טיטוס אנדרוניקוס שמתרכז במלחמת האזרחים האמריקאית ,  דלף במלואו והוכיח שכמו שארה"ב עשתה צעד עצום אחרי מלחמת האזרחים ,  והפכה ממדינת עבדים לארץ שבה יכול להיבחר נשיא שחור ,  ככה גם טיטוס אנדרוניקוס יכולים לקפוץ מהאלבום הראשון ,  הפשוט והמוצלח שלהם לחתיכת יצירה מורכבת ,  מרשימה ומעולה באלבום השני .  אם אתם לא מסכימים איתי אני מציע לכם לקנות אחת מן החולצות המקסימות של ה-KKK שיש פה בלינק מתחת .
 לגוד שוז יש נעליים טובות ובגלל זה הם אוהבים להיות קצביים ולעשות רעש עם גיטרות .  בגדול אני בעד ,  אבל נקרעה לי סוליה השבוע והחלטתי להיצמד לבלדות .  לפחות במקרה שלהם ,  שלא יתלהבו מהנעליים הטובות שלהם .  שוויצרים .
 
כבר שבועיים שאנשים זרים שואלים אותי למה אני מתעלם מהמגנטיק פילדס החדש במדור .  הילדים הרי מתים על המגנטיק פילדס .  אז האמת היא שלמרות שהאלבום החדש של הלהקה דלף במלואו ,  האיכות של הדליפה עדיין לא מספקת .  כשהיא תגיע באופן מתקבל על הדעת ,  מיד אפיץ את הבשורה .  עד אז ,  קבלו שיר שמסתובב ברשת וכן נשמע טוב .  כמצופה מהפילדס ,  הטקסט מעולה וכולל שורות כמו  " אני כבר לא שותה מספיק בכדי לחשוב שאת שנונה ". 
מצד אחד ,  שירים שמהללים בריחה לאלכוהול אך מזהירים ממחטים עם הרואין קצת מטופשים בעיני .  מצד שני ,  כל שיר שדוחף את הילדים לטיפה המרה הוא בסדר מבחינתי .  אז מה הפתרון ?  כנראה שנצטרך לשתות ,  ואחרי שנהיה שיכורים נחליט אם אנחנו רוצים להחדיר את המחט לווריד או לא .
 דליפה ,  דלף ,  דלפנו .  נראה שהשורש ד.ל.ף הוא כל מה שיוצא לי מהפה לאחרונה .  אז הנה ,  גם האלבום המלא של ה-Besnard Lakes דלף וכן ,  הוא מקסים ואווירתי כמו שחשבתם שהוא יהיה .
 
החדש של הוט צ'יפ כל כך מדהים כי הוא האלבום הראשון שלהם שיש בו הצדקה לפורמט הישן - כלומר ,  הוא יצירה אחת ששומעים את כולה מההתחלה ועד הסוף .  יש בו שירים שיחדרו רק עוד כמה שבועות ,  והוא כל הזמן נע בין בלדות מרגשות לרחבה .  בכדי שתהיה לכם גם טעימה מהצד השקט יותר של האלבום ,  נסגור את המיקס עם קטע הפוך מזה שפתחנו איתו .  ושאף אחד לא יגיד שרק ריקודים יש לילדים האלו בראש .
 
מה שהילדים אוהבים
במקרה של דליפה נהוג להזמין שרברב .  אבל אם דלף לכם אלבום ,  דוד אלון יגיע אליכם עד הבית לתקן את הסתימה

