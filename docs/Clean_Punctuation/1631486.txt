קיבוץ אפיקים הקים רפתות ענק לסינים וליפנים - עכשיו לרוסים
הקיבוץ יקים בסנט פטרסבורג רפת בהשקעה של 150 מיליון רובל - תספק 13.5 מיליון ליטר חלב בשנה
חברת צ.ח.מ מקיבוץ אפיקים תקים בסמוך לסנט פטרבורג בצפון רוסיה רפת ל-1,200 פרות חולבות בהשקעה של 150 מיליון רובל .  בשנה הראשונה להפעלתה תספק הרפת 13.5 מיליון ליטר חלב בשווי 400 מיליון רובל .  באיזור הקמת הרפת שורר אקלים קריר או אף קר גם בקיץ - תנאי אקלים המעודדים את הפרות להניב כמויות חלב גבוהות.ברפת החדישה הותקנה מערכת  " אפימילק "  המאפשרת מעקב אחרי כל פרה במהלך כל שעות היממה ואיסוף נתונים על התנהגותה ,  כך שמידע על התנהגות חריגה המצביע על מחלה או פגיעה בפרה ,  מועברים ישירות לרפתנים.במקביל ,  מקימה צ.ח.מ אפיקים רפתות ענק בסין לאחר שחל בה בשנים האחרונות גידול חד בצריכת החלב .  באיזור ביג'ין מקימה החברה רפת ל-2,500 פרות שתספק 28 מיליון ליטר חלב לשנה ל-8 מיליון תושבי העיר וסביבתה .  רפת גדולה נוספת שמקימה החברה בסין תספק חלב אורגני לענקית הבירה היפנית חברת  " אסהי ",  המגדלת בסין את השעורה האורגנית ליצור הבירה האורגנית .  הרפת תנצל כמזון לפרות את שאריות החומר האורגני שנותר לאחר תסיסת השעורה לשם יצור הבירה .  הרפת האורגנית היפנית תקלוט 1,000 פרות חולבות ותייצר 13 מיליון ליטר חלב בשנה .  ההשקעה ברפת נאמדת בכמה עשרות ליוני דולרים.הרפתות שהקימו חברות ישראליות בסין בתמיכת ממשלת ישראל השיגו תנובת חלב ממוצעת של 10,000 ליטר לפרה לשנה - תנובה המתקרבת לזו של הפרה הישראלית  ( 11 אלף ליטר בממוצע לפרה בשנה )  .  זאת לעומת תנובה של 4,000 ליטר לפרה בשנה ברפת הסינית המסורתית .
 
קיבוץ אפיקים הקים רפתות ענק לסינים וליפנים - עכשיו לרוסים
הקיבוץ יקים בסנט פטרסבורג רפת בהשקעה של 150 מיליון רובל - תספק 13.5 מיליון ליטר חלב בשנה

