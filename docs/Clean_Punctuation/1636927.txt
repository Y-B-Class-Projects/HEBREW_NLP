טיפ טיול - נחל שניר  ( החצבאני ) 
מסלולי הליכה נעימים וקלים בצד נחל גועש ,  צמחייה ירוקה ,  בריכות ומפלים - הצעה לטיול קליל לשבת חורפית
את שמורת הטבע נחל שניר אתם מכירים בשמה היותר פופולארי  החצבאני .  השמורה המטופחת מציעה מסלולי הליכה קלים לצד הנחל ,  שרוב שטחו מצוי למעשה בחו"ל  ( לבנון )  .  כיובל המרכזי של נהר הירדן ,  הוא מתפתל וגועש בעוז ,  מייצר פינות קסומות ומוצלות לצד הסבך ,  ובכלל  עושה טוב על הנשמה .  שמורת הטבע מציעה שלושה מסלולים שונים .  הקצר שבהם מתחיל וכבר מסתיים ,  לכן מומלץ ללכת על הבינוני או על הארוך  ( שגם הוא לא ממש ארוך מדי .  כולה שני ק"מ ,  עם טבילות הכרחיות )  .
 נחל שניר הינו הארוך ביובלי נהר הירדן ,  טובל בצמחיית גדות ירוקה ,  זרם מים שוצף ,  בריכות ומפלים .  נחל שניר הוא אחד משלושת מקורותיו העיקריים של נהר הירדן והארוך שבהם מתחיל את מסעו אי שם בדרום לבנון .  הנחל מוליך בממוצע 135 מ"ק בשנה ובשנים גשומות במיוחד יכול הנחל להוליך 300 מ"ק .  מעיינותיו העיקריים הם עינות חצביה במעלה הנחל ,  שכיום נתפסים ברובם לצורכי שתייה והשקיה של תושבי לבנון ועינות הוואזני למרגלות הכפר ע'גאר הנושק לגבול ישראל המספקים היום את עיקר המים לנחל .
 איך מגיעים :  מקרית שמונה ממשיכים מזרחה על כביש מס' 99 ,  עד קיבוץ הגושרים ומשם לפי השילוט .
 מתאים ל :  במקום יש מסלול לנכים כך שמתאים לכולם .
 שעות פעילות :  קיץ 08:00-16:00 כניסה אחרונה .  סגירת האתר בשעה 17:00 .  חורף 08:00-15:00 כניסה אחרונה .  בימי שישי 8:00-15:00 .  ניתן להיכנס לשמורה עד שעה לפני שעות הסגירה הרשומה מעלה .
 משך הטיול :  כשעתיים .
 כדאי לקחת :  כובע ,  מים וציוד לפיקניק .
 אטרקציות לילדים :  מפל מקסים ,  מים זורמים .
 מה יש עוד :  באתר יש תחנת מידע ,  חניון יום מסודר ,  מזנון עשיר ,  שולחנות לפיקניק ,  בריכות שכשוך ושירותים המותאמים גם לנכים .
 
טיפ טיול - נחל שניר  ( החצבאני ) 
מסלולי הליכה נעימים וקלים בצד נחל גועש ,  צמחייה ירוקה ,  בריכות ומפלים - הצעה לטיול קליל לשבת חורפית

