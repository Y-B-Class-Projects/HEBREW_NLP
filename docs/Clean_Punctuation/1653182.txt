דו"ח בכנסת :  לאנשי מס הכנסה יש תמריץ להגדיל את השומות
מרכז המחקר של הכנסת קובע כי מפקחי מס זוכים לתגמול כשהשומות גבוהות יותר ,  ולכן הם מנסים להגדיל חיובי אזרחים ולגרור אותם בבתי המשפט .  ההצעה :  לנתק את שכר המפקחים ופקידי השומה מגובה השומות
 >  >  מפקחי מס הכנסה ,  האחראים על תשלומי המס של האזרחים ,  עשויים להשתמש בשיטות שונות כדי לנפח את השומות באופן מלאכותי כדי לקבל תגמול גבוה יותר - כך נטען בדו"ח מיוחד של מרכז המחקר של הכנסת ,  העוסק בשיטת הפרמיות הנהוגה ברשות המסים .  הדו"ח ,  שפורסם בשבוע שעבר ,  נכתב על ידי הכלכלן יהודה תמר .  אזרח הזקוק לחישוב שיעור המס שלו ,  כמו עצמאי או כזה המועסק בשני מקומות עבודה ונאלץ לבצע תיאום מס ,  עושה זאת אצל פקיד השומה של רשות המסים .  מפקחי המס ,  שהם בדרך כלל רואי חשבון ,  אמורים לפקח על התיק של הנישום ולבדוק אם שילם את המס כחוק .  לפי הדו"ח ,  הבעיה היא שהשכר של מפקחי המס אינו קבוע ,  אלא נקבע באופן אישי לכל מפקח ורכז בהתאם לתשואה שהוא מניב למס הכנסה - כלומר ,  תוספת המס שהניבה עבודתו . " מאחר שהתשואה נתפשת כפרמטר העיקרי לקידום ,  למפקחים יש תמריץ להגדיל את השומות לנישומים ",  נכתב בדו"ח .  הדו"ח הוכן לבקשת הוועדה לפניות הציבור של הכנסת ,  בראשות הח"כים אורי מקלב  ( יהדות התורה )  ומסעוד גנאיים  ( רע"מ-תע"ל )  ,  לאחר שהוועדה קיבלה שורת תלונות אנונימיות לגבי דרכי קביעת השומות .  המתלוננים טענו כי שיטות המדידה והתגמול ברשות המסים מעוותות . " מאחר שהתשואה היא אינטרס מובנה של כל המערכת - המפקחים ,  הרכזים ופקידי השומה - כולם מתגייסים להגדיל שומה ",  נכתב בדו"ח .  בין השיטות הננקטות כדי להגדיל את השומות לפי הדו"ח :  עיכוב שידורי פסקי דין עד שתחלוף שנה קלנדרית ותתקבל כפל תשואה - מאחר שהתיק טופל במשך שנתיים ;  הפעלת לחץ על נישומים כדי להגדיל תשואה ;  הסטת הכנסות בין שנים שונות ובין נישומים קרובים כדי לנפח את מספר הפעולות באופן שהמחשב לא יכול לעקוב אחריהן - וכך יכול המפקח לקבל תגמול גבוה יותר ,  ועוד .  הדו"ח מציין כי שיטות של שכר עידוד לא מקובלות לרוב לגבי תפקידים שבהם נדרשת אי-תלות ,  כמו במקרים של קביעת שומת מס .  בדו"ח נטען כי שיטת העבודה ברשות עשויה ליצור מצב  " של תלות בין עריכת השומה לבין שיטות התגמול והמדידה הנהוגות בקרב מפקחי המס ופקידי השומה ".  הדו"ח מציע לבחון את האפשרות להעלות את שכר מפקחי המס ובמקביל לבטל את שיטת הפרמיות .  לפי מחבר הדו"ח , " רשת השכר בשירות המדינה לבעלי תפקידים בהם קיימת חשיבות לאי-תלות ,  גבוהה יחסית .  היא מאפשרת משיכת כוחות איכותיים ושיקול דעת מקצועי ויצירתי ללא יצירת תלות במרכיבי התפקיד .  לא מן הנמנע כי יש מקום לשקול להחיל דרישה מקבילה גם ביחס למפקחי המס ".  מרשות המסים נמסר בתגובה : " אנו דוחים על הסף את הטענה לפיה המפקחים נמדדים בהתאם לתשואת המס בתיקים ומתוגמלים לפיה .  אין שום קשר בין תוצאות המס בתיק לבין התגמול שמקבל המפקח .  טבלת הליגה היא כלי ניהולי ולא מכשיר לתגמל מפקחים .  הטבלה מודדת את תפקוד המשרד כיחידה ולא את התפקוד ברמת המפקח .  מפקח אינו סוברני לקבל החלטות בתיק .  בכל מקרה הוא נמצא תחת ביקורת של רכז או דרגים בכירים יותר ". 

דו"ח בכנסת :  לאנשי מס הכנסה יש תמריץ להגדיל את השומות
מרכז המחקר של הכנסת קובע כי מפקחי מס זוכים לתגמול כשהשומות גבוהות יותר ,  ולכן הם מנסים להגדיל חיובי אזרחים ולגרור אותם בבתי המשפט .  ההצעה :  לנתק את שכר המפקחים ופקידי השומה מגובה השומות

