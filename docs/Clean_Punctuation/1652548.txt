ב-H & M מעריכים כי הפדיון מהמכירות הגיע ל-2 מיליון שקל
אתמול ביקרו בסניף כ-15 אלף קונים ;  מנכ"ל עזריאלי :  בינתיים כל העסקים מרוויחים מכמות הלקוחות
היסטריית h & m בקניון עזריאלי נמשכה גם היום  ( ו' )  .  עוד לפני שנפתחה החנות חיכה בחוץ תור ארוך של אנשים .  את היום הראשון סיימה h & m אם עם 15 אלף מבקרים בסך הכול ,  ופידיון המוערך ב-2 מיליון שקל .  לדברי ארנון תורן ,  מנכ"ל מרכז עזריאלי ,  היום עד השעה 13:30 ,  ביקרו בחנות כ-7,000 איש והצפי הוא כי את עד הסגירה יגיעו כ-10,000 איש .  תורן ציין כי מיום פתיחת החנות הצפי בהנהלת הקניון הוא כי מחזור המכירות בה יעלה ב-20% בממוצע ליום לעומת התקופה המקבילה אשתקד ,  וכי עד סוף חודש פסח צופה הקניון להכפלה של מספר המבקרים הממוצע - מ-40 אלף ל-80 אלף ביום.היום מסר תורן כי ההתלהבות מהחנות זהה לאתמול ,  אך ניכר בה יותר סדר : " מכניסים אנשים לחנות בקבוצות יותר קטנות והצליחו להשתלט יותר על העומסים בקופות וחדרי המדידה .  בגלל שמכניסים קבוצות קטנות כנראה שיש אנשים שלא יצליחו להיכנס היום לחנות ". "אתמול ביקרו בקניון 60 אלף איש לעומת 40 אלף איש ביום רגיל .  את היום נסיים עם 30 אלף מבקרים לעומת 10 אלפים ביום שישי רגיל ",  מסר פאר נדיר ,  מנכ"ל קבוצת קניוני עזריאלי.לדברי נדיר ,  ההמולה הרבה ושצף המבקרים משפיעים לחיוב גם על יתר העסקים בקניון . " אצל בתי קפה שונים ,  בהם ארומה ,  חלה עלייה של 25% בפדיון .  אצל רשתות האופנה ,  כמו גאפ ,  מנגו ,  פוקס ,  קסטרו וטי אנ טי ,  חלה עלייה של 20% עד 30% בממוצע במכירות ",  מסר נמסר מעזריאלי ." לעסקים האחרים הולך טוב .  בזארה היו מאוד מרוצים והתארגנו להיום .  זה עוד לא הזמן שיורד פידיון ממישהו אחר ,  כי יש עדיין בלגן וכולם נהנים .  אני לא יודע מה יקרה אחר כך .  יכול להיות שאנשים פשוט יבואו לקנות בקניונים שיש בהם את h & m ,  ואז זה יכול לפגוע בפידיון של חנויות בקניונים האחרים .  כרגע זה בשלב של עלייה לרגל ",  הוסיף נדיר .  לדבריו ,  כמות הרכבים בחניון ביום חמישי היתה גדולה מאשר בחג הפורים.אסף בן דב ,  מנכ"ל המשביר לצרכן ,  ציין כי ביום חמישי חל גידול של 25% במכירות לעומת יום רגיל . " ניצלנו את ההזדמנות שמגיעים הרבה אנשים בכדי למנף את זה לטובתינו .  הצבנו ברחבי הקניון דיילים שחילקו פליירים להנחות וכדומה ",  אמר בן דב .
 
ב-H & M מעריכים כי הפדיון מהמכירות הגיע ל-2 מיליון שקל
אתמול ביקרו בסניף כ-15 אלף קונים ;  מנכ"ל עזריאלי :  בינתיים כל העסקים מרוויחים מכמות הלקוחות

