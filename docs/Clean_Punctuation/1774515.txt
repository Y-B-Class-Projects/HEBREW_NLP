מכבי חיפה :  אנדרה בארט קרוב לחתום ,  בראטיץ' שוחרר
נמשכים השינויים אצל סוגרת הטבלה ,  שוויתרה על הפורוורד המאכזב ותצרף את האמריקאי ,  ששיחק לפני שנתיים בברצלונה
יממה אחרי פיטורו של אלעד חסין ,  במכבי חיפה כבר מתחילים לעשות שינויים גם בסגל הקבוצה .  מי שנאלץ לשלם מחיר הוא סשה בראטיץ' ,  שהגיע להסכמה עם חיפה על סיום חוזהו בקבוצה ,  שהודיעה : " אנו מודים לבראטיץ' על שירותיו ומאחלים לו הצלחה בהמשך דרכו ". 
בשמונה משחקים שבהם שיחק בראטיץ' בליגה ,  קלע הפורוורד בממוצע 6.5 נקודות בלבד למשחק ,  הוריד 3.1 ריבאונדים וחילק 0.8 אסיסטים בלבד .  בקבוצה הביעו אכזבה רבה מהתפוקה שלו ,  שלא באה לידי ביטוי גם במשחקה האחרון של הקבוצה בליגה נגד הפועל גלבוע/גליל נגדה הוא קלע שש נקודות בלבד .
 מי שיצטרף לקבוצה וינסה לחזק אותה אחרי שהמועדון מהכרמל נקלע למקום האחרון הוא אנדרה בארט  ( 28 ,  1.78 )  .  בארט הוא פוינט גארד ששיחק לפני שנתיים בברצלונה ,  שאליה הגיע מלוס אנג'לס קליפרס ,  בה היה חתום לעשרה ימים בלבד .  השחקן ,  שקרוב לחתימה ,  פתח את העונה בליגת הפיתוח של ה-NBA ושיחק באיידהו שם קלע 19.3 נקודות בממוצע למשחק והוריד 6.7 אסיסטים .  בין קבוצות ה-NBA שבהן שיחק בארט נמצאות גם יוסטון ,  אורלנדו ,  פיניקס ,  טורונטו ושיקגו .
 עדכון ראשון :  9:10עדכון אחרון :  11:57

מכבי חיפה :  אנדרה בארט קרוב לחתום ,  בראטיץ' שוחרר
נמשכים השינויים אצל סוגרת הטבלה ,  שוויתרה על הפורוורד המאכזב ותצרף את האמריקאי ,  ששיחק לפני שנתיים בברצלונה

