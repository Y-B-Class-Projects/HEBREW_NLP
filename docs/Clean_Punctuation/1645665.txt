בכורה :  רועי זילבר  - " יום קצר מדי "
 בנו של אריאל זילבר מציג במיוחד לוואלה !  תרבות שיר בעברית בהשמעה ראשונה .  בראיון הוא מספר על חוסר הנוחות שהוא חש כלפי השפה ועל הסרט התיעודי שהוא מביים על אביו .  ויש גם טוויסט
לרועי זילבר ,  36 ,  היה כבר אלבום באנגלית ,  אותו יצר תחת השם Fond ,  שזכה להכרה תקשורתית נאה ,  גם בגלל האיכות המוזיקלית וגם ,  כמובן ,  בגלל שהוא בנו של אריאל זילבר .  לאחר מכן היה לו גם אוסף שירים בעברית ,  ממנו מובא השיר שלפניכם ,  שיש בו טוויסט  אליו תיכף נגיע .  אלא שמתישהו ,  זילבר החליט שהחומרים האלו לא צריכים לצאת החוצה וכעת וואלה !  תרבות מביאה לכם אותם לראשונה . 
" אין לי מושג אם אי פעם זה ייצא ",  אומר זילבר לוואלה !  תרבות  " אני מניח שכן יקרה עם זה משהו ,  מתישהו .  למה ?  זה פשוט עניינים אישיים שלי .  בזמנו ,  היתה לי כוונה ללכת עם זה ותוך כדי שניסיתי להפיץ את זה ,  גיליתי שזה לא הכיוון שלי  אני לא בנוי לעמוד ככה באור הזרקורים .  שנית ,  השפה העברית לא היתה משהו שהייתי שלם איתה ,  זה לא שהבשלתי למשהו בעברית ,  גיליתי שזה מגביל אותי .  אז כשראיתי שנורא רוצים שאהיה נוכח ואופיע ,  אמרתי סבבה ,  הבנתי אתכם  ועזבתי .  מה שכן ,  אני מאוד אשמח לעשות קליפים לשירים  ( זילבר ביים אף מספר קליפים לאביו  ע.ש )  ולהחיות דרכם את השירים ". 
בימים אלו זילבר לא רק מחבר מוזיקה  ( הוא עובד עם אורן להב ,  הידוע בכינויו ג'יי ווק סנייל ועם אור זובלסקי על חומרים משותפים )  ,  אלא גם מביים סרט תיעודי על חייו עם אביו לאחר שהאחרון שחזר בתשובה . 
" בשנים האחרונות קצת לא מצאתי את עצמי ,  גם מבחינה מקצועית וגם מבחינה אישית ",  מסביר זילבר . " אז אמרתי לעצמי - אם דרך מוזיקה זה לא עבד ,  אולי דרך הקולנוע זה יגיע ".  
" כי יש שם סיפור מאד מורכב .  דרך הסרט ,  אפשר לראות את הסיפור האישי המיוחד ,  החל מאמו ברכה צפירה ועד אליי שאני חוליה בשרשרת הזו .  זה גם בעיקר ניסיון להתקרב ולבגר את היחסים בינינו למקום שאני יכול להכיל אותו ,  במיוחד אחרי שהוא חזר בתשובה וזה דבר לא פשוט .  אבל אם דרך הסרט יבינו את המורכבות של הבן אדם ויתייחסו אליו בסלחנות כמו שאני מתייחס לדברים ,  אז עשיתי משהו .  אני כן רואה שדרכו החדשה עושה לו טוב ".  
הסרט החדש ,  נטול השם ,  נרכש לשידור על ידי yes וישודר בעתיד .  ועתה מגיע תורו של הטוויסט :  זילבר הוא לא זה ששר את השיר שלפניכם , " יום קצר מדי "  - עדות נוספת ,  אם תרצו ,  לרתיעה שלו מאור הזרקורים .  במקומו ,  שרה אותו היוצרת ענת דמון ז"ל שהלכה לעולמה בינואר 2009 ,  לפני קצת יותר משנה .  דמון הספיקה לפני מותה להקליט את השיר הזה עם זילבר והכתבה הזו מוקדשת לזכרה .
 
בכורה :  רועי זילבר  - " יום קצר מדי "
 בנו של אריאל זילבר מציג במיוחד לוואלה !  תרבות שיר בעברית בהשמעה ראשונה .  בראיון הוא מספר על חוסר הנוחות שהוא חש כלפי השפה ועל הסרט התיעודי שהוא מביים על אביו .  ויש גם טוויסט

