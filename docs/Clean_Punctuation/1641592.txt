האם קובי יחמיץ את האולסטאר ? 
כוכב הלייקרס ,  הסובל מפציעה בקרסול ,  הבהיר : " אם לא אוכל ,  לא אשחק ".  וגם :  אחרי אודן ,  גם לג'ורג' היל יש תמונות עירום
בשני המשחקים האחרונים של הלייקרס ,  קובי בריאנט ישב בצד .  הפציעה של כוכב האלופה בקרסול השמאלי אילצה את קובי להחמיץ משחקים אחרי 235 הופעות רצופות בליגה ובימים האחרונים ,  אולי עם מחשבה על העתיד ולקראת המשחקים החשובים של סוף העונה והפלייאוף ,  הוחלט בלוס אנג'לס לאפשר לגארד בן ה-31 מעט מנוחה .  הלילה  ( בין שלישי לרביעי )  מדווחת רשת ESPN כי קובי עלול להחמיץ את משחק האולסטאר ,  שייערך בלילה שבין ראשון ושני הקרוב בדאלאס . " אם לא אוכל לשחק ,  לא אשחק .  אם אהיה בריא ,  אשחק ",  אמר בריאנט בפשטות .  כרגע עדיין לא ברור האם קובי ייטול חלק במשחק הלייקרס נגד יוטה מחר .
  *  ספאד ווב ,  שהדהים וזכה בתחרות ההטבעות ב-1986 ,  תוך שהוא מנצח את חברו לקבוצה דומיניק ווילקינס ,  יהיה חלק מצוות השופטים בתחרות ההטבעות הקרובה ,  שתיערך בלילה שבין שבת וראשון ,  בה ייטלו חלק נייט רובינסון ,  שאנון בראון ,  ג'ראלד וואלאס ,  והמנצח בתחרות אישית שתיערך בין דמאר דרוזן ואריק גורדון .
  *  שבוע וחצי אחרי שנחשפו תמונות העירום של גרג אודן לקהל הרחב באינטרנט ,  מתברר הערב כי שחקן NBA נוסף התנהל בחוסר זהירות עם מצלמתו האישית ושיקול הדעת ,  והפעם מדובר בגארד סן אנטוניו ,  ג'ורג' היל .  אתר TMZ מדווח כי עורך דין מטעם הספרס הגיש בקשה להוריד את תמונתיו של הגארד המוכשר מאתר TheDirty ,  אך זה לא מתכוון לעשות כך בשלב זה .  עוד מדווחים ב-TMZ כי בניגוד לאודן ,  היל צילם את עצמו בטלפון הסלולרי ,  לפני שמצאו התמונות את דרכן לאינטרנט .
 
האם קובי יחמיץ את האולסטאר ? 
כוכב הלייקרס ,  הסובל מפציעה בקרסול ,  הבהיר : " אם לא אוכל ,  לא אשחק ".  וגם :  אחרי אודן ,  גם לג'ורג' היל יש תמונות עירום

