התקוות הגדולות של ההשקעות בגרמניה 
 >  >  אחת הפעילויות המרכזיות בתיק הנכסים של בראק קפיטל היא פעילות הנדל"ן בגרמניה ,  המנוהלת על ידי גל טננבאום ,  שנמשכת כבר יותר מחמש שנים .  החברה מחזיקה בכ-30 נכסים מניבים בכ-20 ערים בגרמניה  ( הכוללים משרדים ,  מסחר ומלונאות )  המשתרעים על פני שטח של כ-300 אלף מ"ר וכן בזכויות בנייה של כ-250 אלף מ"ר לפרויקט ענק בתחום המשרדים והדיור בדיסלדורף ,  באזור הכי יוקרתי בעיר - פרויקט שאמור להיבנות במהלך שבע השנים הקרובות ולהניב לבראק רווחים של מאות מיליוני דולרים .  הנכסים של החברה מושכרים לשוכרים כמו commerzbank ,deutche telekom ,real hypermarket ,  עיריות כמו דואיסבורג ואופנבאך ושוכרים גדולים נוספים .  בפעילות זו מועסקים עשרות עובדים והיא מרוכזת תחת חברת בראק קפיטל פרופרטיס  ( brack capital properties )  ,  ומוחזקת על ידי בראק קפיטל השקעות נדל"ן ,  בראק קפיטל הולדינגס ,  שמעון וינטרוב עצמו ועובדי החברה .  בין המשקיעים בחברה נמנים פרופ' יצחק סוארי ואודי אנג'ל .  מהדו"חות של בראק קפיטל פרופרטיס שהגיעו לידי themarker עולה כי באחרונה ביצעה החברה גיוס הון נוסף של כ-30 מיליון יורו - כך שנכון לסוף 2009 הונה העצמי של החברה האם בגרמניה נאמד ב-130.5 מיליון יורו .  כל ההתחייבויות הן הלוואות מסוג נון ריקורס  ( שהבטוחה היחידה בגינן היא הנכסים עצמם )  בהיקף של כ-276 מיליון יורו ,  כך שמהדו"חות המאוחדים עולה כי היקף מאזן הפעילות בגרמניה הוא 461 מיליון יורו .  בקופה המאוחדת של החברות היו בסוף דצמבר 2009 מזומנים ושווי מזומנים של 6.3 מיליון יורו ,  וכן הון חוזר של 10.2 מיליון יורו .  על רקע ההתאוששות בשווקים ,  בבראק לא פוסלים את האפשרות להנפיק בעתיד פעילות זו באחת הבורסות באירופה ,  או לחלופין בתל אביב .
 
התקוות הגדולות של ההשקעות בגרמניה 
nan
