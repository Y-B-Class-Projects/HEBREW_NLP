בקרוב יהיה שווה למגן מרעידות אדמה
כל הקבלנים נא לשים לב :  משרד הבינוי והשיכון יוזם מהלך להגדלת זכויות הבנייה במבנים המיועדים לחיזוק לפי תוכנית מתאר ארצית לחיזוק מבנים
משרד הבינוי והשיכון יוזם מהלך להגדלת זכויות הבנייה במבנים המיועדים לחיזוק לפי תוכנית מתאר ארצית לחיזוק מבנים .  בדיון שהתקיים השבוע בוועדת הכלכלה של הכנסת בראשות ח"כ אופיר אקוניס חשפה נציגת משרד הבינוי והשיכון מנהלת אגף תכנון ערים סופיה אלדור תוכנית עבודה לפיה המשרד תומך בהגדלת זכויות הבנייה לשתי קומות וחצי ,  על-מנת להפוך את התוכנית לכלכלית .  לגישתה גם לאחר שתאושר התוספת ,  ההחלטה הסופית תשאר בסמכותן של הוועדות המקומיות . 
" מסתבר ששכונות בהן נבנו בניינים לפני שנות ה-80' מסוגלות לשאת את תוספת הבנייה של שתי קומות וחצי .  שכונות אלו נבנו בצפיפות נמוכה ,  נהנות מעודף של מוסדות ציבור ,  סביבה ירוקה וגרים בהן בעיקר קשישים .  מעבר לחיזוק מבנים רק יחזק אותן .  מדובר בכניסה של אוכלוסיה צעירה וחזקה מה שימנע את הידרדרותן ".  
תמ"א 38  ( תוכנית מתאר ארצית )  ,  שאושרה באפריל 2005 ,  נועדה להתמודד עם הסכנות הטמונות ברעידות אדמה במבנים שהוקמו לפני שנות ה-80' .  המנוע הכלכלי של התוכנית היה טמון עד עתה בהוספת קומה אחת על הגג .  עד היום הוגשו מעט תוכניות לחיזוק מבנים בין היתר בשל הטענה כי התוכנית לא כלכלית לקבלנים . 
" כשמוסיפים קומה אחת  ,  כפי שמתירה התמ"א כיום ",  הוסיפה אלדור , " מי שנהנה מזה אלו השכונות החזקות בתל אביב ובירושלים בלבד .  מספר הנהנים קופץ בהרבה כאשר יש אופציה להגדלת זכויות הבנייה לקומה וחצי ".  
בעניין זה ציינה אלדור ,  כי ועדת העורכים של משרד הפנים אישרה לפני שבוע הגדלת זכויות הבניה לפי התמ"א לקומה וחצי ,  עם זאת על ההחלטה לעבור את אישור המועצה הארצית . " יש להחיל החלטה זו בכל הארץ מה שיגדיל את מספר היחידות שיבנו פי שתיים .  כאשר מוסיפים שתי קומות וחצי ,  התמ"א תהיה כלכלית לכל העיר ירושלים ,  כל מחוז תל אביב ,  מחוז מרכז ואפילו לחלקים באזור חיפה ". 
עו"ד בני זלמנוביץ' מהלשכה המשפטית במשרד הפנים אמר בתגובה ,  כי הגדלת הזכויות הבנייה תשחק לידי אינטרסים כלכליים . " בחוק יש כלים מדתיים וסבירים שניתן לפעול לפיהם .  סעיף 23 לחוק מאפשר לעיריות להגדיל זכויות בנייה לתמ"א בהתייחס לשיקולים התכנוניים באותה רשות וועדות מקומיות רבות פועלות כך .  הגדלת זכויות הבנייה משמען העברת זכויות השייכות לציבור לידי בעלי אינטרסים כלכליים ". 
בדיון נשמעה גם עמדת התאחדות הקבלנים ,  שטענה כי התמ"א לא מיושמת בגלל שנדרשת הסכמה של 100 אחוז מהדירים ,  קיימת חוסר מודעות של הוועדות המקומיות ,  ישנן בעיות חניה ,  מיסוי ,  תשתיות ,  תוספת ממ"דים וקווי בניין .  אשר שוחט סמנכ"ל התאחדות הקבלנים הציע לאפשר ניוד זכויות בנייה בתחומי אותה עיר .  לגישתו ,  קיימת בעיה מבחינה קונסטרוקטיבית בהוספת קומות על בניין ישן .   .  
בעמדה זו מחזיקה גם עיריית תל אביב .  מהנדס עיריית תל אביב חזי ברקוביץ' אינו תומך בתמ"א 38 וסובר שיש לקדם פרויקטים של פינוי בינוי . " הרעיון להגדיל את זכויות הבנייה בבניין ישן זה כמו לכבות שריפה עם בנזין ,  לכן תמוה בעיני שיש הצעה להגדיל את זכויות הבנייה ",  אמר ברקוביץ' , " יש בעיה רצינית עם הרעיון של התמ"א - מצד אחד יש מגמה לחזק את הבניין הישן ,  מצד שני מוסיפים עליו עוד שתי קומות .  
אם נוסיף זכויות לבניינים קיימים אנו מונעים את הכדאיות בהקמתם של בניינים חדשים .  במקום בניין ישן עם תוספת בנייה של קומה אחת או שתיים ,  ניתן להקים בנין חדש בן 5-6 קומות עם חניון תת קרקעי .  כך נפתרות כל הבעיות ,  התכנוניות ההנדסיות ,  הכלכליות ובעיית החניה .  בניין כזה מוכן ל-100 השנים הבאות .  העובדה שהתמ"א היום לא מיושמת ,  זה לא בגלל הוועדות המקומיות ,  אלא בשל מורכבותו של החוק והבעיות הנוספות שהרעיון מייצר ".  
לדברי ברקוביץ ,'  מתוך 80 בקשות לחיזוק מבנים שהוגשו לעיריית תל אביב רק 20 מתוכן אושרו ול-5 בלבד הוצאו היתרי בנייה . " אנחנו יצאנו מגדרנו כדי לאפשר בקשות לפי תמ"א 38 .  הוצאנו מאות אלפי שקלים בבדיקות מדגמיות כדי לוודא שהיזם לא רק יוסיף זכויות בנייה אלא גם יחזק את הבניין .  לצערי ,  תוצאות הבדיקות טפחו על פנינו והיינו שמחים שלפחות 80 אחוז מהבקשות היו עוברות .  זה לא כך ". 

בקרוב יהיה שווה למגן מרעידות אדמה
כל הקבלנים נא לשים לב :  משרד הבינוי והשיכון יוזם מהלך להגדלת זכויות הבנייה במבנים המיועדים לחיזוק לפי תוכנית מתאר ארצית לחיזוק מבנים

