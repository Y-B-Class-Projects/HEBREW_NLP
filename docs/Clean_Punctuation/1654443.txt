טורקיה ביקשה תמיכת ישראל בהצעה לאירוח יורו 2016
נציגי ההתאחדות הטורקית הגיעו לישראל וביקשו תמיכת אבי לוזון בהצעתם לארח את יורו 2016 .  ההחלטה בעוד חודשיים
היחסים הדיפלומטיים בין ישראל וטורקיה ידעו ימים יפים יותר .  ראש הממשלה הטורקי מקפיד לבקר את מדיניות החוץ של ישראל ותקרית הנזיפה בשגריר הטורקי והכיסא הנמוך זכורה היטב .  אלא שבכל מה שקשור לכדורגל ,  מערכת היחסים דווקא חמה ולבבית .  
יו"ר ההתאחדות לכדורגל אבי לוזון והמנכ"ל אורי שילה אירחו הערב  ( רביעי )  במשרדי ההתאחדות נציגים מההתאחדות הטורקית ,  שהציגו בפני עמיתיהם הישראלים את הצעתם לארח את יורו 2016 בטורקיה .  הטורקים הגיעו לישראל על מנת לבקש את תמיכת לוזון ,  כחבר הוועד הפועל של אופ"א ,  ואת תמיכת ההתאחדות הישראלית בהצעתם .  ממשלת טורקיה צפויה להשקיע כ-900 מיליון יורו באירוח הטורניר .  
אופ"א תחליט ב-28 במאי מי תארח את הטורניר ,  בו ייטלו חלק 24 נבחרות .  מלבד טורקיה ,  גם צרפת ואיטליה הגישו הצעה לארח את המשחקים .  נורבגיה ושבדיה ,  שהגישו גם הן מועמדות ,  הסירו את ההצעה לפני כשלושה חודשים .  
ולעניין אחר .  המאמן הטורקי פאתיח טרים ,  שהוזכר כמועמד לאימון נבחרת ישראל ,  נפגש לאחרונה עם נציגי ההתאחדות האיראנית . " הוא היה אחד הפייבוריטים שלנו ,  אבל זה לא ייצא לפועל .  דיברנו איתו ושמענו רעיונות לגבי הנבחרת שלנו ",  הודה סגן נשיא ההתאחדות האיראנית ,  מהדי טאג' .
 
טורקיה ביקשה תמיכת ישראל בהצעה לאירוח יורו 2016
נציגי ההתאחדות הטורקית הגיעו לישראל וביקשו תמיכת אבי לוזון בהצעתם לארח את יורו 2016 .  ההחלטה בעוד חודשיים

