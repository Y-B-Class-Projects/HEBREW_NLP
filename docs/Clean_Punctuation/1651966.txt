דיווח :  הרשות ביטלה הקמת כיכר ע"ש מחבלת
ישראל העבירה דרך סגן נשיא ארה"ב ג'ו ביידן מסרים חריפים לרשות בהם ביקשה לבטל את טקס חנוכת הכיכר על שמה של המחבלת מ"אוטובוס הדמים ".  סוכנות הידיעות רויטרס מדווחת כי הרשות ביטלה את טקס שהיה אמור להתקיים ברמאללה .  אדלשטיין : " ביטול הכיכר - צעד מתבקש "
 האם הלחץ הישראלי והאמריקאי עשה את שלו ?  סוכנות הידיעות רויטרס דיווחה אמש  ( רביעי )  כי הרשות הפלסטינית ביטלה את טקס חנוכת הכיכר לזכרה של המחבלת דלאל מוגרבי ,  שהשתתפה בפיגוע אוטובוס הדמים בכביש החוף בשנת 1978 .  אחותה של מוגרבי ,  רשידה ,  המכהנת כפקידה במנגנוני הביטחון ברשות הפלסטינית ,  מסרה כי  " ההחלטה על ביטול הטקס התקבלה על ידי הערוצים הרשמיים ברשות ". 
בימים האחרונים הפעילה ישראל לחץ רב על הרשות הפלסטינית שתבטל את חנוכת הכיכר הציבורית ברמאללה על שמה של מוגרבי ,  בין היתר באמצעות מסרים שהעבירה דרך סגן נשיא ארה"ב ג'ו ביידן .  שר ההסברה יולי אדלשטיין אף פנה אתמול לראש הממשלה בנימין נתניהו בדרישה שיפעל לסיכול הטקס .
 אדלשטיין כתב לנתניהו כי  " לפני כחודשיים הבאתי לידיעתך את הנושא החמור של קריאת כיכר ציבורית על שמה של המחבלת דלאל מוגרבי אשר הייתה שותפה לרציחתם של 35 אזרחים ישראלים .  עם זאת ,  לצערי הרב ,  מסתבר כי אלה שבאים לשיחות הקרבה הנרקמות בימים אלה  מתרחקים מאיתנו ומכל נורמה אנושית ומוסרית ". 
אדלשטיין אמר לוואלה !  חדשות כי  " אם הטקס לא יתקיים ,  זה מראה שעמדה נוקשה של ישראל בסיוע לחץ בינלאומי יכולים לעזור במקרים של כוונות הסתה אלו .  למיטב ידיעתי ,  עדיין זו לא ידיעה רשמית ,  אך אם הידיעות נכונות ,  זהו דבר מינימלי מתבקש .  הייתי מצפה שבעקבות פנייתנו כבר לפני מספר שבועות הדבר היה נעלם מסדר היום ,  אך לצערי הם התעקשו לקיים את הטקס המזוויע הזה ". 
אדלשטיין הוסיף כי  " כנראה שהפעילות הנמרצת של ראש הממשלה ופנייתו לממשל האמריקאי ,  לאחר ששלחתי אליו את מכתבי ,  עזרו .  היה לי קשה מאוד לקבל את עצם הכוונה לקרוא לכיכר על שם המחבלת הארורה הזאת .  נראה בהמשך אם מדובר בצעד טקטי בעקבות לחץ אמריקאי ,  או שזו כוונה אמיתית והבנה שאם הם רוצים להיות מדינה מקובלת במשפחת העמים זה לא עולה בקנה אחד עם טקסי פולחן טרור ". 
דלאל מוגרבי הייתה אחת מהמחבלות שהשתלטו על אוטובוס בכביש החוף ורצחו 35 ישראלים .  השוטרים הישראלים הצליחו לעצור את האוטובוס צפונית לצומת גלילות כשירו בגלגליו .  בין המחבלים לבין כוחות המשטרה פרץ קרב יריות ולבסוף פוצצו המחבלים את האוטובוס על יושביו .  בתגובה לפיגוע הקשה יצאה ישראל למבצע ליטני בדרום לבנון .
 עדכון ראשון :  21:22

דיווח :  הרשות ביטלה הקמת כיכר ע"ש מחבלת
ישראל העבירה דרך סגן נשיא ארה"ב ג'ו ביידן מסרים חריפים לרשות בהם ביקשה לבטל את טקס חנוכת הכיכר על שמה של המחבלת מ"אוטובוס הדמים ".  סוכנות הידיעות רויטרס מדווחת כי הרשות ביטלה את טקס שהיה אמור להתקיים ברמאללה .  אדלשטיין : " ביטול הכיכר - צעד מתבקש "
 
