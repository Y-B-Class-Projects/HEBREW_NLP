אנגליה :  בליגה שלה
פורטסמות כמעט והודחה על ידי קובנטרי הקטנה בגביע ,  אך שער עצמי בדקה ה-90 ושער ניצחון בדקה ה-120 העניקו לגרנט 1:2 
זה נגמר טוב ,  אבל בפורטסמות בוודאי לא יחגגו הערב  ( שלישי )  .  קבוצתו של אברהם גרנט אמנם עלתה לסיבוב הרביעי בגביע האנגלי ,  אבל יפה זה לא היה ,  והיא היתה צריכה להסתמך על שער שוויון עצמי בדקה ה-90 ושער ניצחון בדקה ה-120 של ההארכה ,  רגע לפני הפנדלים ,  כדי לגבור 1:2 על קובנטרי הקטנה .  אם לוקחים בחשבון שהיריבה של פומפי היתה קבוצה מתחתית ליגת המשנה ,  וכי גם במשחק הראשון לא הצליחה קבוצתו של גרנט להכריע את ההתמודדות ,  הרי שברור שאם לא ישתנה משהו דרמטי במועדון בקרוב ,  קובנטרי ופורטסמות ייפגשו שוב כבר בעונה הבאה ,  ובאופן סדיר .  
כזכור ,  פומפי וקונבטרי נפרדו ב-1:1 בפראטון פארק והערב נפגשו למשחק החוזר בריקו ארינה .  ליאון בסט ,  שנמצא העונה בכושר הבקעה לא רע וכבש 8 שערי ליגה ,  הבקיע את השער הראשון שלו בגביע העונה ,  ועוד איך הבקיע .  החלוץ האירי קיבל כדור באוויר מחוץ לרחבה ,  השתלט עליו היטב ובעט בחצי סיבוב מתוך הרחבה לרשת העליונה של אסמיר בגוביץ' ,  שער יפהפה ו-0:1 לקובנטרי .
 היתרון של המארחת החזיק דקות ארוכות ,  ונדמה היה שיספיק לה לניצחון ,  אבל בדקה ה-90 נגח סטיבן רייט לשערו הוא במהלך מעט מוזר ,  והטעות הקשה הזו של הקפטן ושחקן ליברפול לשעבר קבעה 1:1 והובילה את המשחק להארכה .  בהארכה החלה פורטסמות לנסות וללחוץ על שערה של קובנטרי כדי להכריע את המשחק לפני בעיטות ההכרעה ,  ובדקה ה-107 היא היתה קרובה ,  כשוובר הגיע אחד על אחד מול קירן ווסטווד ,  אבל שוערה של קובנטרי הדף מצויין .  חמש דקות מאוחר יותר קיבל וובר עוד הזדמנות אבל החמיץ אותה ,  ו-6 דקות לסיום הגיע ג'ון אוטאקה למצב נהדר ,  אבל גם הוא כשל מול ווסטווד .  רגע לפני ששתי הקבוצות נערכות לפנדלים ,  קיבלה פורטסמות כדור קרן ,  הכדור הגיע לארון מקואנה ,  וזה נגח היטב אל רשתו של ווסטווד ההמום .  1:2 לפומפי ,  גרנט יקווה כי הניצחון יעניק לקבוצתו מעט תקווה ואופטימיות לקראת העתיד .
 במשחקים נוספים הערב :  
בריסטול סיטי - קרדיף 1:1 לקרדיף :  מייקל צ'ופרה  ( 76 ) לבריסטול סיטי :  גאווין וויליאמס  ( 90 ) 
בירמינגהאם - נוטינגהאם 0:1לבירמינגהאם :  בארי פרגוסון  ( 62 ) 
ק.פ.ר - שפילד יונייטד 3:1לק.פ.ר :  אקוש בוסאקי  ( 71 ,  פנדל )  ,  דמיון סטוארט  ( 90 ) לשפילד יונייטד :  לי וויליאמסון  ( 19 )  ,  ג'יימי וורד  ( 68 )  ,  ריצ'רד קרוסוול  ( 70 ) 
דרבי קאונטי - מילוול 1:1  ( דרבי ניצחה 3:5 בפנדלים ) לדרבי :  סטיב דייויס  ( 114 ) למילוול :  סטיב מוריסון  ( 108 ) 

אנגליה :  בליגה שלה
פורטסמות כמעט והודחה על ידי קובנטרי הקטנה בגביע ,  אך שער עצמי בדקה ה-90 ושער ניצחון בדקה ה-120 העניקו לגרנט 1:2 

