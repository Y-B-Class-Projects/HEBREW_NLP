הפועלים :  הבורסה תמשיך להפגין עוצמה אך מתונה ;  לאומי :  הסנטימנט החיובי יימשך למרות מימושים 
הפועלים : " אנו סבורים כי השיא המקומי צפוי להישבר כבר בטווח הקרוב ;  לאומי :  בנק ישראל יותיר הריבית ללא שינוי 
" כשנה לאחר תחילת ההתאוששות הגלובלית ולאחר שהספיקה לזנק בכ-90% ,  הבורסה המקומית תמשיך להפגין עוצמה גם במבט לעתיד ,  אם כי מטבע הדברים באופן מתון בהרבה "  - כך כותבים הבוקר כלכלני בנק הפועלים בסקירתם השבועית.גם בבנק לאומי מציגים הערכה דומה ,  לפיה  " הסנטימנט החיובי בשוק המקומי יימשך ,  זאת לנוכח השיפור בתמונה המקרו-כלכלית והתשואות הנמוכות הצפויות באפיקים הסולידיים אשר תומכות בו  ( הן בשל שיעורי ההיוון הנמוכים והן בשל העלייה בתיאבון לסיכון )  .  עם זאת ,  נדגיש כי ברמת המחירים הנוכחית בשוק המניות קיימת אפשרות ממשית למימוש ". בהפועלים כותבים כי עליות השערים של השבועות האחרונים קירבו את מדדי המניות הכבדות לכדי מרחק נגיעה מרמת השיא - משמעותית מעל למרבית השווקים בעולם . " אנו סבורים כי השיא המקומי צפוי להישבר כבר בטווח הקרוב ,  בתמיכת האווירה החיובית בשוקי העולם מחד ,  והנתונים החיוביים במישור הכלכלי המקומי ". "מאידך במישור המאקרו ,  נתוני התוצר ,  בשילוב עם שלל נתונים נוספים  ( אינפלציה מתונה ,  התאוששות בשוק העבודה ובסחר החוץ ועוד )  מציגים תמונה מצויינת של המשק המקומי ,  בעיקר בהשוואה לכלכלות המערביות .  במישור המיקרו ,  אנו סבורים כי מגמת השיפור בתוצאות החברות תימשך ,  כשתהנינה מכך בעיקר חברות המוטות לכלכלה המקומית .  ביטוי לכך ניתן כבר בתוצאות החברות שפירסמו את דו"חותיהן לרבעון הרביעי ול-2009 כולה .  גם לתוך השנה הנוכחית ,  אנו סבורים כי חברות אלו תצגנה שיפור בתוצאות ". בלאומי מציינים כי במהלך השבוע בלטו מניות סקטור הדשנים בעליות שערים חדות יחסית על רקע העלאת תחזית ההכנסות והרווח של פוטאש בסוף השבוע שעבר ועל רקע הודעת החברה על סגירת חוזה ענק חדש עם הודו לאספקת מיליון טונות אשלג במשך שנה במחיר של 370 דולר לטונה .  מחיר זה גבוה במעט מהמחיר הממוצע בו נסגרו חוזים בענף בחודשים האחרונים ,  ובא כהמשך לחוזה שנחתם בין bpc  ( תאגיד האשלג הרוסי )  עם הודו במחיר דומה .  היקף העסקה והמחיר בו נחתמה מצביעים על מגמת ההתאוששות בשוק האשלג העולמי אשר סימניה באו לאחרונה לידי ביטוי גם בהעלאת התחזית של פוטאש לשנה הקרובה.השוק הסולידיהמסחר בשוק איגרות החוב הממשלתיות התנהל השבוע במגמה מעורבת ,  אשר הושפעה בעיקר מהתחזקות הציפיות האינפלציוניות בקרב המשקיעים .  בסיכום שבועי ,  נותר מדד איגרות החוב השקליות כמעט בלא שינוי ואילו מדד איגרות החוב הממשלתיות הצמודות עלה בכ-0.3%.בבנק לאומי כותבים כי על אף התחזקותן של הציפיות האינפלציוניות ,  נראה כי המדדים השליליים שנרשמו בחודשיים האחרונים  ( מתחילת השנה ירד מדד המחירים ב- 1% )  כמו גם התחדשות התחזקותו של השקל מול סל המטבעות ,  יאפשרו לבנק ישראל להותיר גם החודש את הריבית המוניטרית על כנה .  על אף הצפי להתחדשותה של העלאת הריבית בחודשים הקרובים אשר עשויה להביא לזחילת תשואות כלפי מעלה ,  נראה כי הריבית השוטפת המתקבלת על איגרות החוב לטווח הבינוני-ארוך ,  הצפי להיקף נמוך של גיוסי חוב ממשלתיים בשנה הקרובה ופער התשואות הגבוה יחסית בין איגרות החוב הממשלתיות הארוכות לבין אלו הקצרות ,  מקנים עדיפות השקעה באיגרות החוב לטווח הבינוני .  אטרקטיביות ההשקעה באפיק הקונצרני נמוכה.בבנק הפועלים סבורים כי השקעה במק"מ לשנה מהווה אלטרנטיבה סבירה למשקיע המחפש השקעה בסיכון נמוך .  תשואת המק"מ לשנה  ( 311 )  עומדת היום על 2.05% ומגלמת ריבית של 2.8% בעוד שנה .  ריבית זו גבוהה במקצת מתחזית הבנק לפיה עליית הריבית בשנה הקרובה צפויה להיות הדרגתית ולהגיע עד לרמה של 2.5% בסוף 2010 .  בבנק לא ממליצים על השקעה באיגרות מסוג גילון  ( המציעות ריבית משתנה )  או על השקעה באיגרות חוב צמודות מדד אך כן ממליצים על השקעה באיגרות חוב שקליות לטווח בינוני .
 
הפועלים :  הבורסה תמשיך להפגין עוצמה אך מתונה ;  לאומי :  הסנטימנט החיובי יימשך למרות מימושים 
הפועלים : " אנו סבורים כי השיא המקומי צפוי להישבר כבר בטווח הקרוב ;  לאומי :  בנק ישראל יותיר הריבית ללא שינוי

