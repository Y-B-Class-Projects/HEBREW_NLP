ברוסיה ביצעו שינויים במרקם העדין של הזמן
כוונתו של נשיא רוסיה לצמצם את אזורי הזמן במדינה יצאה היום לפועל .  שני אזורים בוטלו וכעת מספרם עומד על תשע .  דמיטרי מדבדב : " המהלך צפוי לחזק את רוסיה "
 רוסיה צמצמה היום  ( ראשון )  את מספר אזורי הזמן לתשע מ-11 ,  לאחר שהנשיא הרוסי דמיטרי מדבדב טען שהמהלך יקדם את הכלכלה הרוסית ויקל על ניהול המדינה הגדולה ביותר בעולם ,  מבחינת שטח .  
בנאום לאומה בנובמבר האחרון ,  אמר מדבדב כי סין וארצות הברית מתנהלות בצורה יעילה בעזרת מספר קטן יותר של אזורי זמן . " ככל שיהיו פחות הפרדות במדינה זה יאפשר לנו לפתור מספר בעיות תחבורה ותקשורת ,  יגביר את יכולת הניהול ויחזק את מעמדה של רוסיה כחוליה חשובה בתשתית הגלובלית ",  אמר מדבדב .  
בשבוע שעבר הוא הורה על ביצוע המהלך בעת המעבר לשעון קיץ שהתקיים היום .  חמישה אזורים במדינה  שניים באירופה ושלושה בסיביריה  לא הזיזו עם שאר האומה את השעון שעה אחת קדימה ,  ובכך הפכו לקרובים יותר לשעון עיר הבירה מוסקבה .  
בסמרה ,  האזור הקרוב ביותר למוסקבה שעשה את השינוי ,  לא כולם היו מרוצים מהמצב .  קבוצת מתנגדים הפגינה נגד מה שהם מכנים  " עתיד שחור ".  לדבריהם ,  שינוי השעון יקדים את השקיעה בשעה אחת ויגרום לעלייה בחשבונות החשמל ובפשע ברחובות . " בחורף ,  הילדים יחזרו הביתה בחושך מבית הספר ,  בעוד שאנו המבוגרים בקושי נראה את אור היום לאחר העבודה ",  אמר אחד המתנגדים לרשת CNN .  
מדבדב אף קרא לוועדת מומחים לסיים בתוך שנה את הדו"ח על ההשלכות של סיום שעון הקיץ . " אזרחים רוסים רבים לא מרוצים מהשינויים האלה בזמן "   ,  אמר הנשיא . " מעולם לא אמרו לי שזה רעיון טוב ושהם מרגישים טוב יותר .  אבל ניקח בחשבון את כל הגורמים המעורבים ". 

ברוסיה ביצעו שינויים במרקם העדין של הזמן
כוונתו של נשיא רוסיה לצמצם את אזורי הזמן במדינה יצאה היום לפועל .  שני אזורים בוטלו וכעת מספרם עומד על תשע .  דמיטרי מדבדב : " המהלך צפוי לחזק את רוסיה "
 
