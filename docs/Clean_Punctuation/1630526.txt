שטרן חלובה לוחץ על שחר לחזור למזכירות ההתאחדות
זאת לקראת הבחירות בשבוע הבא .  הבעיה :  נשיא מכבי חיפה מעדיף נציג מטעמו .  חלובה ולוזון חלוקים לגבי מספר החברים
הבחירות להנהלת ההתאחדות לכדורגל ויו"ר ההנהלה יתקיימו ביום שני הבא ,  אבל ככל שהמועד מתקרב נראה כי השיחות בין המועמדים לתפקיד חברי המזכירות ,  שהבחירות אליה יתקיימו כמה ימים אחר כך ,  מעלות הילוך .
 בימים האחרונים החלו לחצים מצד סגן יו"ר ההתאחדות שטרן חלובה ממרכז הפועל וכן מצד גורמים ממרכז מכבי על הבעלים של מכבי חיפה יעקב שחר לחזור למזכירות .  הדבר עשוי לאחות את הקרע שנוצר בין שחר להתאחדות על רקע אי ההסכמות עם אנשי ההתאחדות לגבי מספר נושאים .  בהתאחדות שמעו בימים האחרונים כי שחר מעדיף להכניס נציג מטעמו למזכירות ,  ממנה פרש לפני כשנה וחצי .  גורם בהתאחדות אמר : " לוזון וחלובה מתכוונים לצלצל לשחר ולהציע לו לחזור כנציג מכבי .  יש להם אינטרס שהוא יהיה בפנים ". 
ומה ההגיון שעומד מאחורי העובדה שחלובה ,  המשתייך לסיעת הפועל ,  רוצה את שחר ,  מסיעת מכבי ?  לפי גורם הבקיא בפרטים :  יושבי ראש הסיעות מחפשים אנשים חזקים במזכירות ,  ולא משנה לאיזו סיעה הם שייכים .
 כרגע מסתמנת מחלוקת בין לוזון לחלובה בנוגע למספר החברים במזכירות .  לוזון מעדיף שיהיו במזכירות 11 חברים ,  חלובה מעדיף תשעה ,  אך בכל צורה שהיא להפועל יהיה ,  כצפוי ,  רוב במזכירות .  על פי מה שמסתמן כרגע ,  מלבד חלובה יהיו חברים במזכירות גם חזי מגן ,  שבשלב זה עדיין לא מתכוון להתמודד מול לוזון ,  נציג הנהלת הפועל תל אביב  ( כנראה גבי קצרה )  ואלונה ברקת .  סיעת מכבי תכלול מלבד לוזון כנראה גם את אריה זייף ,  נציג מטעם מכבי חיפה ואולי גם את נתן סלובטיק ,  מנהל אגף הכדורגל .  גם איציק קורנפיין מבית"ר ירושלים מועמד ,  אבל בהתאחדות טוענים כי הוא עדיין לא החליט האם להתמודד מטעם סיעת מכבי או הפועל . " ייתכן מאוד שהוא יחבור בסופו של דבר למכבי ,  למרות שיש מחלוקות ",  אמר גורם בהנהלה המכהנת .
 
שטרן חלובה לוחץ על שחר לחזור למזכירות ההתאחדות
זאת לקראת הבחירות בשבוע הבא .  הבעיה :  נשיא מכבי חיפה מעדיף נציג מטעמו .  חלובה ולוזון חלוקים לגבי מספר החברים

