בעקבות הצעת הרכש לכלל פיננסים :  האופציות של טל רז בשווי 3-4 מיליון שקל נכנסו לכסף
ההצעה העלתה את מחיר המניה כך שהוא גבוה ממחיר המימוש של האופציות שרז קיבל
 >  >  ביום המסחר האחרון של השבוע נכנסו לכסף 2.25 מיליון האופציות שקיבל טל רז ,  מנכ"ל כלל פיננסים ,  לפני שנה וחודש ,  עם כניסתו לתפקיד .  רז קיבל את האופציות על מניית כלל פיננסים במחיר מימוש של 3.75 שקלים לאופציה .  מאז פירסמה כלל לפני שבועיים את הצעת הרכש ל-18.4% מניות כלל פיננסים במחיר של 3.3 שקלים למניה ,  עלתה מניית בית ההשקעות ב-41% .  ביום שלישי היא סיימה את המסחר במחיר של 3.8 שקלים - 1.36% יותר ממחיר המימוש שנקבע לרז כשקיבל את האופציות .  רז קיבל את האופציות לתקופה של 4 שנים ,  כשבכל שנה רבע מהאופציות מבשיל ומגיע לאפשרות מימוש .  מתוך 2.25 מיליון האופציות שקיבל רז ,  רק 563 אלף הבשילו ואפשריות למימוש .  הצעת הרכש אמורה להיסגר ב-11 לאוקטובר .  על אף שהמחיר שבו נסחרת כיום מניית כלל פיננסים גבוה ב-15.2% מהמחיר בהצעת הרכש של כלל ,  לא בטוח שרז ימהר לממש את האופציות שברשותו .  מימוש אופציות עובדים לפני שעברו שנתיים מאז הענקתן מחויב במס של 50% .  לעומת זאת ,  אם יחכה רז לתום השנתיים הראשונות ,  הוא יוכל לממש אותן בתשלום מס מופחת של 25% בלבד .  האפשרות השנייה העומדת בפני רז ,  היא לחכות עם המימוש לתוכנית האופציות החלופית שמתכוונת כלל לגבש .  לפי התוכנית הזו ,  כל האופציות שנמצאות בידי רז ובכירים אחרים בבית ההשקעות ועדיין לא מומשו למניות ,  יומרו לאופציות על מניית החברה האם ,  כלל עסקי ביטוח .  זאת בהתאם לשווי בלאק אנד שולס של האופציות ביום המסחר האחרון של המניה .  בסך הכל מחזיקים 11 בכירי כלל פיננסים בכ-3.6 מיליון אופציות ,  כשאת רובן מחזיק רז .  שווי בלאק אנד שולס של האופציות שקיבל רז עמד בזמן ההענקה על 3.1 מיליון שקל .  האופציות היו אז מחוץ לכסף והשווי הנאיבי שלהן היה אפס .  כיום ,  שנה אחרי ,  שווי בלאק אנד שולס של האופציות נמצא בטווח של 3.5-4.5 מיליון שקל והשווי הנאיבי שלהן הוא כ-158 אלף שקל .
 
בעקבות הצעת הרכש לכלל פיננסים :  האופציות של טל רז בשווי 3-4 מיליון שקל נכנסו לכסף
ההצעה העלתה את מחיר המניה כך שהוא גבוה ממחיר המימוש של האופציות שרז קיבל

