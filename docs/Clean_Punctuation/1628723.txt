שנת משבר :  פשיטות הרגל בארה"ב עלו ב-32% ב-2009 ל-1.4 מיליון
בחודש דצמבר לבדו נרשמו 116 אלף בקשות לפשיטת רגל ,  עלייה של 22% לעומת דצמבר 2008
מספר פשיטות הרגל של צרכנים ועסקים בארה"ב זינק בשנת 2009 ב-32% ,  בעקבות המשבר הכלכלי החמור ביותר מאז השפל הגדול שפגע בשנה שעברה בכלכלה הגדולה בעולם  כך דיווחה היום סוכנות הידיעות אי-פי.לפי נתוני אי-פי ,  מספר פשיטות הרגל בארה"ב עלה ב-32% ב-2009 ,  לעומת 2008 ,  ל-1.43 מיליון .  בחודש דצמבר לבדו נרשמו 116 אלף בקשות לפשיטת רגל ,  עלייה של 22% לעומת דצמבר 2008 .  העלייה החדה ביותר נרשמה באריזונה ,  בה זינק מספר פשיטות הרגל ב-77% .  בוויומינג עלה מספר פשיטות הרגל ב-60% ,  ובמדינת נוואדה עלו פשיטות הרגל ב-59%.אמיל הרמון ,  בעל משרד עורכי דין בעיר טמפה באריזונה ,  אמר לאי-פי כי החברה נאלצה להכפיל את מספר העובדים המטפלים בפשיטות רגל ,  בעקבות העלייה החדה בביקוש . " פשיטות הרגל בולעות את כל המשרד .  אין לאף אחד מאיתנו זמן לעשות דברים אחרים ",  אמר הרמון ,  שהוסיף כי לא נראה שגל פשיטות הגל דועך.מספר פשיטות הרגל בארה"ב עולה ברציפות מאז 2005 ,  אז שינה הקונגרס את חוקי פשיטת הרגל של ארה"ב והקל על התהליך .  בשנת 2005 זינק מספר פשיטות הרגל ליותר מ-2 מיליון ,  שעה שצרכנים רבים מיהרו לנצל את החוקים החדשים ,  וב-2006 צנח ל-600 אלף .  2009 היא השנה השביעית הגרועה ביותר ,  במונחי פשיטות רגל .
 
שנת משבר :  פשיטות הרגל בארה"ב עלו ב-32% ב-2009 ל-1.4 מיליון
בחודש דצמבר לבדו נרשמו 116 אלף בקשות לפשיטת רגל ,  עלייה של 22% לעומת דצמבר 2008

