מגמת השיפור צפויה להימשך :  האנליסטים חוזים לאורבוטק הכנסות של 98 מיליון דולר ברבעון הרביעי
התוצאות יפורסמו מחר בבוקר ;  ברבעון הקודם עמדו הכנסות אורבוטק על 92.3 מיליון דולר
 ,  יצרנית ציוד הבדיקה למסכים שטוחים ולמעגלים מודפסים ,  תפרסם מחר את דו"חות הרבעון הרביעי ושנת 2009 כולה ,  כאשר האנליסטים המסקרים את החברה מצפים כי מגמת השיפור בתוצאותיה של אורבוטק תמשך .  תחזיות האנליסטים הן כי החברה תרשום הכנסות של 98 מיליון דולר והפסד מתואם של 6 סנטים למניה .  זאת ,  לעומת הכנסות של 92.3 מיליון דולר ורווח מתואם של 3 סנט למניה ברבעון הקודם .  עם זאת ,  גם ברבעון הקודם ציפו האנליסטים להפסד מתואם של 20 סנט ,  כאשר החברה הפתיעה ועקפה את תחזיותיהם.ברבעון הקודם מסרה החברה כי במהלך הרבעון השלישי ,  יצרנים רבים של מעגלים מודפסים ,  בעיקר במזרח הרחוק ,  הגיעו לניצולת של מעל 80% בכושר הייצור ,  בעיקר הודות לדרישה למוצרי תקשורת ,  מחשוב ולמוצרים לתחום הצרכנים ,  מה שהשפיע על הדרישה למוצרי החברה בתחום המעגלים המודפסים וצפוי לעזור לה גם ברבעון הנוכחי.בנוסף ,  על פי דיווחי החברה עם תום הרבעון הקודם ,  מפעלי המסכים השטוחים קרובים לניצולת מלאה .  הגידול בתעשייה נדחף בעיקר בסין ובשווקים המתעוררים ,  כאשר החברה מעריכה כי הדבר יוביל להוצאות גדולות יותר על ציוד בסוף 2010 וב-2011.בתום הרבעון הקודם העלה האנליסט גלעד בן אבי ,  מבנק אגוד ,  את מחיר היעד למניה ל-11 דולר והותיר את המלצתו למניה על  " תשואת יתר ",  כאשר מחירה הנוכחי עומד על 8.9 דולר ,  כך שהמניה נסחרת במחיר נמוך ב-24.2% ממחיר היעד שהציבו לה בבנק אגוד.בן אבי כתב גם כי  " אנו מצפים לשיפור משמעותי במכירות בתחום הפעילות ברבעון הרביעי ובשנים 2010 ו-2011 ".  בנוסף ,  כתבו באגוד כי ומגוון לקוחות של החברה ממדינות כמו יפן ,  טיוואן וקוריאה מתכננים להשקיע בהרחבת מפעליהם והקמת מפעלי ייצור בסין לצגים שטוחים ,  דבר שלהערכת בנק אגוד יוביל לגידול במחזור המכירות בסקטור בצורה בולטת לקראת סוף שנת 2010 ושנת 2011.לפני חודשיים הגישה אורבוטק תשקיף מדף לגיוס של עד 150 מיליון דולר .  על פי הערכות ,  החברה צפויה לגייס בתקופה הקרובה 75-100 מיליון דולר ,  כאשר החתם המוביל בהנפקה צפוי להיות ברקליס .  אם אורבוטק תגייס כ-100 מיליון דולר ,  ידוללו משקיעיה בכ-24.5% ,  כששווי החברה כיום הוא 308 מיליון דולר.בין מחזיקי המניות הגדולים בחברה ניתן למנות את קובי ריכטר ,  אחיו של מנכ"ל החברה ,  יוחאי ריכטר .  קובי ריכטר מחזיק ב-8.9% מהמניות ,  ויוחאי ריכטר מחזיק ב-3.7% מהמניות .  את המניות רכש קובי ריכטר בשני תאריכים שונים במחיר ממוצע של 10 דולרים למניה ב-2008 .  מחזיקי מניות גדולים נוספים הם ארטיזן פרטנרס ,  המחזיקה ב-11.2% ממניות החברה ;  קרן האריס ,  המחזיקה ב-11% מהחברה ;  קרן טי.רואו פרייס ,  המחזיקה ב-7.4% מהמניות ;  פידליטי ,  המחזיקה ב-7.4% מהמניות ;  קרן וויליאם דוידזון ,  המחזיקה ב-6.5% מהמניות ;  וסטרלינג ,  המחזיקה ב-5.2% מהמניות .
 
מגמת השיפור צפויה להימשך :  האנליסטים חוזים לאורבוטק הכנסות של 98 מיליון דולר ברבעון הרביעי
התוצאות יפורסמו מחר בבוקר ;  ברבעון הקודם עמדו הכנסות אורבוטק על 92.3 מיליון דולר

