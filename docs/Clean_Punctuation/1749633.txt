גוגל השלימה 40 רכישות בשווי של 1.6 מיליארד דולר ב-9 החודשים הראשונים של 2010
העסקה הגדולה ביותר היתה רכישת חברת הפרסום בסלולר אדמוב ב-681 מיליון דולר
ענקית האינטרנט גוגל השלימה 40 רכישות בשווי כולל של 1.6 מיליארד דולר במהלך תשעת החודשים הראשונים של 2010 ,  לאחר שהחליטה להשקיע יותר בטכנולוגיות ובכישרונות חדשים ,  כך עולה ממסמכים רגולטורים שהגישה החברה ביום שישי  דיווח  " וול סטריט ג'ורנל ".  שלוש העסקות הגדולות ביותר של גוגל עד כה השנה כוללות את חברת הפרסום בסלולר אדמוב ,  אותה רכשה גוגל ב-681 מיליון דולר ;  מפתחת האפליקציות לרשתות החברתיות סלייד ב-179 מיליון דולר ;  ויצרנית תוכנת הוידאו on2 טכנולוג'יס ב-123 מיליון דולר ,  לפי הדו"ח הרבעוני שהגישה החברה לרשות לני"ע בארה"ב  ( sec ) .מלבד שלוש עסקות אלה השלימה גוגל 37 רכישות נוספות ב-626 מיליון דולר .  הנתונים אינם כוללים את חברת תוכנת הנסיעות ita ,  שגוגל הסכימה לרכוש ביולי ב-700 מיליון דולר ,  אך עדיין לא קיבלה את אישור הרגולטורים בארה"ב ובאירופה .  גוגל צופה כי הרכישה הזו תושלם קרוב למחצית הראשונה של 2011 .  היקף הרכישות משקף את מחויבותה של גוגל להשקעה בסטארט-אפים בולטים ובטכנולוגיות חדשות שיאפשרו לה לשמור על הובלתה בתחום החיפושים ולהתפתח לתחומים חדשים .  בסוף השבוע דיווח אתר טק-קראנץ' כי עומר האמוי ,  מנכ"ל אדמוב ,  עוזב את גוגל  פחות מ-5 חודשים לאחר השלמת הרכישה  דיווח שאושר על ידי גוגל .  לפי טק-קראנץ' ,  האופציות שקיבלו עובדי אדמוב התממשו כבר בעת ההכרזה על הרכישה ,  וכמה מבכירי החברה כבר עזבו והקימו עסקים חדשים משלהם .
 
גוגל השלימה 40 רכישות בשווי של 1.6 מיליארד דולר ב-9 החודשים הראשונים של 2010
העסקה הגדולה ביותר היתה רכישת חברת הפרסום בסלולר אדמוב ב-681 מיליון דולר

