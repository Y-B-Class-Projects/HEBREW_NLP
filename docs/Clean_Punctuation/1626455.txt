נתן וולוך הודה והורשע בהפרת אמונים
וולוך ,  לשעבר סגן ראש עיריית תל אביב ,  הודה שמסר מידע כוזב כדי לאפשר את כניסתה אצרה של צעירה מולדבית .  הצדדים לא גיבשו הסכמות לגבי העונש שיוטל על וולוך
בית משפט השלום בתל אביב הרשיע הבוקר  ( שלישי )  את סגן ראש עיריית תל אביב לשעבר ,  נתן וולוך ,  שהודה במסגרת הסדר טיעון בעבירות של הפרת אמונים של עובד ציבור ועבירות לפי חוק הכניסה לישראל .  וולוך הודה שמסר מידע כוזב כדי לאפשר את כניסתה ארצה של צעירה מולדבית לבקשתו של איש העסקים המנוח ראובן גרוס .  הצדדים לא גיבשו הסכמות לגבי העונש שיבקשו להטיל על וולוך .  
על פי כתב האישום המתוקן שהגישה המחלקה הכלכלית בפרקליטות המדינה נגד וולוך בן ה-72 ,  גרוס הכיר את הצעירה ב-1999 כאשר שימשה עבורו כמתורגמנית במהלך קונגרס יהודי שנערך בקישינב .  גרוס הבטיח להזמינה לישראל ,  ופנה לוולוך כדי שיסייע לו להסדיר לה אשרת כניסה .  וולוך שלח לצעירה הזמנה פיקטיבית להשתתף בהשתלמות בתחום החינוך בתל אביב ,  ובעזרת המכתב קיבלה אשרת כניסה לישראל מהקונסוליה במולדובה .  
כשנה לאחר מכן ,  מפרט כתב האישום ,  שוב ביקר גרוס במולדובה ,  והודיע לצעירה שמצא עבורה עבודה כמטפלת בישראל .  גם הפעם הוא ביקש מוולוך סיוע בהסדר אשרת הכניסה ,  ושוב המציא וולוך מכתב שמזמין את הצעירה להשתלמות בתל אביב .  לאחר מכן כתב מכתב נוסף שבו הציע לצעירה להישאר להשתלמות נוספת ,  וזאת כדי שתוכל להאריך את שהותה בישראל .
 
נתן וולוך הודה והורשע בהפרת אמונים
וולוך ,  לשעבר סגן ראש עיריית תל אביב ,  הודה שמסר מידע כוזב כדי לאפשר את כניסתה אצרה של צעירה מולדבית .  הצדדים לא גיבשו הסכמות לגבי העונש שיוטל על וולוך

