המתוחכמים והאמיצים
אסטרטגיות גידור מתוחכמות דורשות ראש פתוח ויצירתי .  מי שמצליח לתכנן ולייצר אותן יכול להרוויח כסף קל בלי להסתכן יותר מדי .  הנה כמה דוגמאות
טל לוי ואסא ששוןכמעט כל מי שקיים שיחת ייעוץ בבנק מכיר את התחושה המייאשת שמגיעה אחריה .  בדרך כלל יודע היועץ לתת סקירת מקרו עדכנית :  הריבית ,  האינפלציה והדולר .  אם הוא נועז הוא גם מצביע על מניה או שתיים שלדעתו יעלו ,  ואם הוא באמת אמיץ הוא ילחש ללקוח שכדאי גם להיכנס .  הייאוש צץ כמה שבועות לאחר הפגישה .  בבוקר מגלה הלקוח שהיועץ פיספס .  כל המניות עולות ,  ודווקא זאת שקיבל עליה המלצה מתרסקת .  מה שהוא לא יודע זה שבדיוק באותו הזמן מישהו אחר שהשקיע במניה לפני כמה ימים נשאר אדיש .  אמנם ,  גם המשקיע הזה האמין בסיפור הוורוד שמכר לו היועץ - אבל בניגוד למשקיע הראשון הוא לא הפסיד .  זה בדיוק ההבדל בין המשקיעים הפשוטים לבין הכרישים .  המשקיעים המתוחכמים לא מסתפקים בהערכות לגבי כיוון השוק ,  אלא מייחסים חשיבות גם לאופן שבו ההשקעה מבוצעת.בז'רגון המקצועי קוראים לזה השקעה מגודרת .  אנשים רבים אוהבים לעשות שימוש בצמד המלים המסתורי הזה ,  אבל מעט מאוד מבינים מה עומד מאחוריו .  מעטים עוד יותר הם אלה שמבינים ומוכנים לדבר על זה .  בשורות הבאות נחשוף בפניכם כמה מהנוסחאות שיאפשרו לכם לא רק להמליץ ללקוח מה לקנות ,  אלא גם להסביר לו איך לעשות את זה.להשקיע כמו אלוביץ'בחודשים האחרונים נכתב רבות על העסקה שבה רכש שאול אלוביץ' את השליטה בבזק תמורת 6.5 מיליארד שקל .  אם אלוביץ' משקיע סכום שכזה בענקית התקשורת ,  קיים סיכוי שיש סיפור מעניין מאחורי המניה.העניין הוא שגם אתם חושבים ככה לא חייבים לרוץ ולקנות את המניה - יש דרך רווחית ופחות מסוכנת להיחשף להצלחה של בזק .  אלוביץ' רכש את בזק באמצעות חברת התקשורת שלו ,  סמייל ,  שנסחרת גם היא בבורסה .  הוא עשה את זה בעסקה ממונפת :  החברה הרוכשת  ( סמייל )  קיבלה הלוואה ותממן אותה באמצעות הדיווידנדים שתחלק החברה הנרכשת  ( בזק ) .בעקבות העסקה מחזיקה סמייל 30.6% מבזק ,  וזהו הנכס העיקרי שלה .  סמייל מימנה את רכישת המניות באמצעות הון עצמי של 2.7 מיליארד שקל והלוואות של 6.5 מיליארד שקל .  כלומר ,  היא מינפה את ההון העצמי שלה פי 2.5 - מפני שעל כל שקל שיש לה היא קיבלה הלוואה של 2.5 שקלים.בזק היא יצרנית מזומנים איכותית ,  והדיווידנדים שסמייל תקבל ממנה עתידים לממן את החזר ההלוואה .  מאחר שבזק היא האחזקה העיקרית של סמייל ,  שווייה של זו נגזר משוויה של בזק .  ואולם בשל המינוף ,  כל עלייה של 1% בשערה של מניית בזק שקולה לעלייה של 2.5% במניית סמייל.אלה החדשות הטובות .  אבל לפני שרצים לקנות מניות סמייל צריך להביא בחשבון את החדשות הרעות :  כל ירידה של 1% בבזק שווה לירידה של 2.5% בסמייל .  אז איך משקיעים בסמייל בלי לחטוף על הראש כשבזק נופלת ?  ההשקעה המתאימה במצב שכזה היא לונג סמייל מול שורט בזק בהתאם למינוף של סמייל ברכישת בזק .  את זה אפשר לבצע ,  למשל ,  באמצעות רכישת מניות סמייל במיליון שקל  ( לונג )  ומכירה בחסר  ( שורט )  של בזק בסכום של 2.5 מיליון שקל.הסכום שיתקבל מהמכירה בחסר יממן את הסכום שיושקע בסמייל .  עם אסטרטגיה שכזו אפשר לישון בשקט גם אם מניית בזק קורסת.התסריט הגרוע הוא ירידה של 40% בבזק .  במקרה כזה שווייה של סמייל אמור להימחק ,  מכיוון ש40% כפול 2.5  ( המינוף של סמייל )  הם 100% .  במקרה שכזה נישאר מאוזנים.אמנם נפסיד את מיליון השקל שהושקעו בסמייל ,  אך נרוויח מיליון שקל ממכירת מניות בזק בחסר :  עבור מניות בזק שלווינו קיבלנו 2.5 מיליון שקל ,  אך לאחר הירידה החדה במניה אנו זקוקים ל1.5 מיליון שקל בלבד כדי לרכוש את המניות שאותן צריך להחזיר למלווה .  אם ערכה של מניית בזק יישאר ללא שינוי ,  מצבנו עדיין יהיה מצוין ,  מפני שבזק תמשיך לחלק דיווידנדים - והדבר שקול לעלייה במחיר המניה .  במקרה שכזה נישאר מאוזנים בבזק ,  אך נרוויח בזכות עליית הערך בסמייל שמקבלת מזומנים מבזק .  אם מניית בזק תעלה ב10% נפסיד 10% בשל פוזיציית השורט ,  אך נרוויח 25% מעליית מניית סמייל.סיכון נמוך ,  סיכוי גבוהאם שאול אלוביץ' ביצע עסקה ממונפת ,  הרי שסקיילקס של אילן בן דב מזכירה עגורן בדומה לאלוביץ' ,  בן דב רכש את מניות פרטננר באמצעות חברת התקשורת שלו ,  סקיילקס - וגם במקרה הזה נהפכה פרטנר לנכס העיקרי של החברה .  לאחר שבן דב מכר חלק ממניות פרטנר שקנה הוא נותר עם 46% מחברת הסלולר - שעלו לו 3.1 מיליארד שקל  ( בניכוי 700 מיליון שקל שהיו בקופתה של פרטנר ) .את העסקה הזאת הוא מימן באמצעות הון עצמי של 300 מיליון שקל של סקיילקס ,  כלומר במינוף של פי 11.גם כאן ישמשו הדיווידנדים שתחלק פרטנר בעתיד להחזר ההלוואה .  במקרה של אלוביץ' ,  המינוף הגבוה איפשר גידור של מניית סמייל באמצעות רכי שה בחסר של מניית בזק .  במקרה של בן דב יש אפשרות נוספת :  רכישת אג"ח להמרה של סקיילקס ,  שיוצרת גידור טבעי.אם התוכניות של בן דב לא ישתבשו ,  מחיר המניה שלמ סקיילקס יעלה ,  המרת האג"ח למניות תהיה כדאית והמשקיעים ירוויחו .  אם התוכניות ישתבשו ומניית סקיילקס תקרוס ,  המשקיעים ימשיכו לקבל את הריבית שהאג"ח תשלם .  בדומה לאסטרטגיה של סמייל ,  גם במקרה הזה מי שמאמין כי התוכנית של בן דב תצליח יכול לרכוש  ( לונג )  אג"ח להמרה של סקיילקס ובמקביל למכור בחסר  ( שורט )  מניות של פרטנר.יחס של 1:2 יספיק .  אפשר ,  למשל ,  לרכוש אג"ח ב5 מיליון שקל ולממן את הרכישה באמצעות 2.5 מיליון שקל שיתקבלו ממכירה בחסר של מניות פרטנר ו-2.5 מיליון שקל נוספים שמקורם בהלוואה או בהון עצמי .  הסיכון הוא שמניית פרטנר תרד ותגרור אתה את מניית סקיילקס ,  אך האסטרטגיה מבטיחה שגם אם הדבר יקרה המשקיע לא יינזק.למשל ,  אם מניית פרטנר תרד ב-50% איגרות החוב של סקיילקס יירדו בשיעור נמוך יותר .  זאת מכיוון שמחזיקי האג"ח אמנם לא ייהנו מהאפשרות להמיר אותן במחיר כדאי למניות סקיילקס ,  אך האיגרת תמשיך לשלם להם ריבית .  השורה התחתונה היא שהמשקיע עלול לספוג הפסד מתון על ה-5 מיליון שקלים שהשקיע באג"ח ,  אך הוא יכול לקצור רווח גבוה יותר על ה-2.5 מיליון שקלים שהשקיע בשורט על מניית פרטנר שהתרסקה במלוא העוצמה.תנו לכור קרדיט  ( סוויס ) כור היא חברת אחזקות מקבוצת אי.די.בי ,  שבבעלותו של נוחי דנקנר ,  ונכסיה העיקריים הם אחזקתה בחברת האגרו כימיה מכתשים אגן וכן אחזקה של 2.98 במניות הבנק השווייצי קרדיט סוויס .  לב הפוזיציה הוא חישוב שלפיו כור כחברת אחזקות נסחרת בחסר  ( דיסקאונט )  ביחס לשווי אחזקתה בקרדיט.פעולת הגידור שאפשר לנקוט במקרה זה היא רכישה של מניות כור  ( לונג )  ומכירה בחסר  ( שורט )  של מניות קרדיט סוויס .  ירידה במנייתו של הבנק השווייצי תסב אמנם הפסד בהשקעה בכור ,  היות ושווי מניות קרדיט שכור מחזיקה ירד ,  אך הרווח יווצר על השקעת החסר  ( שורט ) .הבעיה היא שכור מחזיקה במכתשים ובחברות נוספות שאינן רלוונטיות לפוזיציה זו .  כדי לנטרל את השפעת מכתשים על המניה יש לבצע שורט גם עליה .  גם כאן ,  אם מכתשים יורדת מרוויחים את הירידה מהשורט ואם היא עולה הדבר יבוא לביטוי במחירה של כור .
 
המתוחכמים והאמיצים
אסטרטגיות גידור מתוחכמות דורשות ראש פתוח ויצירתי .  מי שמצליח לתכנן ולייצר אותן יכול להרוויח כסף קל בלי להסתכן יותר מדי .  הנה כמה דוגמאות

