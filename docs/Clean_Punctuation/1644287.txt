ברקוביץ : " אני אהיה מאמן נבחרת ישראל "
 איל ברקוביץ ,  שרואה עצמו כמועמד לתפקיד המאמן הלאומי ,  נשא נאום משולהב .  בעיקרי דבריו אמר : " כל המדינה רוצה אותי ,  אני מרגיש כמו ראש הממשלה .  ראינו כבר את כל המאמנים עם הניסיון .  אדון אוחנה ,  אני רוצה להיות המאמן על אפך וחמתך .  למה בוואלה !  כתבו שאני בהמה ברברית ?  "
 צילום וידאו :  דייב שחר
שחקן העבר איל ברקוביץ' שבר שתיקה כשכינס היום  ( רביעי )  מסיבת עיתונאים במלון הילטון בתל אביב ,  בה הוא דיבר על עתידו המקצועי .  בשבירת השתיקה שלו הבהיר ברקוביץ' כי הוא ,  ושום דבר לא יעצור מבעדו ,  יהיה המאמן הבא של נבחרת ישראל אחרי דרור קשטן . " אני אהיה גלוי איתכם ",  פתח ברקוביץ' את דבריו . " הסחבת הזו בדבר המינוי לא מעניינת אותי .  מי שמתעסק בזה אלה העיתונאים וכל המדינה .
" הצבתי עצמי להיות מאמן הנבחרת ואני הולך על המטרה הזו עד הסוף ",  אמר שחקן העבר באופן נחרץ ביותר ובקול תקיף . " לא יעזור לאף אחד :  אני אהיה מאמן נבחרת ישראל .  לקחתי את זה בכל הרצינות לפני חמישה חודשים ואני אמשיך עם זה .  לפני חמישה חודשים קיבלתי טלפון משני אנשים שאני מאוד מעריך ,  אחד איש חזק בהתאחדות לכדורגל ושני ,  עיתונאי בכיר שאמר לי :  'איל ,  אם אתה רוצה להיות מאמן נבחרת ,  תשתוק' .
" ואכן שתקתי ",  הוסיף ברקוביץ' . " חמישה חודשים נתתי לכולם לדבר ,  לטוב ולרע .  יש הרבה כאלה שלא תרמו לכדורגל הישראלי ושלא מפסיקים ללכלך עליי יום אחרי יום כאילו באתי מעולם האופנה ואני רוצה להיות מאמן .  הכול זה בלבולי מוח ,  אבל אני יכול לפתור הכול בשנייה .  מבחינתי ,  הכול זה חכמת משחק ,  אני רוצה כדורגל סקסי ואינטראקציה עם השחקנים .  גם המאמנים הגדולים לא היו אף פעם שחקני כדורגל ,  הם לא חוו אף פעם מה זה כדורגל .  גם אתם לא יודעים להיות מה זה שחקן .  דבר אחד זה שלא הייתי אף פעם מאמן ,  אבל ראינו כבר את כל אלה עם הניסיון ". 
בהמשך דבריו התייחס ברקוביץ' לדרך שבה יעבוד ,  אם ימונה : " תביאו צוות גדול שיעבוד איתי ,  נביא שני עוזרי מאמנים - עוזר מאמן הגנה ועוזר מאמן התקפה .  נביא גם מאמן שוערים ומאמן כושר .  לא צריך להיות חוכמולוגים גדולים ,  כדורגל זה משחק פשוט ,  זה משחק של העם ,  לא צריך להיות כזה גדול .  אם נתנו לז'וטאוטאס כבוד ,  למרות שהוא היה שחקן הרבה פחות גדול ממני ,  אז צריך לתת לי כבוד .  כל המדינה רוצה אותי .  בכל הסקרים ,  גם בוואלה !  ,  שהתחילו נגדי ,  עכשיו הם בעדי .  אדון אוחנה ,  אני לא מתבייש להגיד :  'אני רוצה להיות מאמן נבחרת ישראל על אפך ועל חמתך' .
" אני הולך ברחוב וכולם מספקים לי תמיכה רבה ,  אני מרגיש כמו ראש ממשלה ",  הוסיף ברקוביץ' . " כדורגל זה מאהבה .  אל תספרו לי שיטות וטקטיקות ,  זה הכול מהלב ומהאהבה .  מי שרוצה נבחרת טובה צריך למנות מישהו עם לב .  בוואלה !  כתבו שאני בהמה ברברית .  מי שכתב ישב פעם לראות איזה פרויקט הקמתי בנשר ?  אנשים חולמים על פרויקט כזה .  אני מביא כסף מהכיס שלי כדי שיהיה שם הכול לילדים .  תשאלו את מי שמכיר אותי אם אני בהמה ברברית .  למה אומרים לי את זה ?  כי קיללתי פעם שופט או משכתי לאיציק זוהר בביצים ?  ".  
" אני לא מחפש להתחנף ,  אנשים אוהבים את זה ",  המשיך לירות ברקוביץ' . " הייתי בהרבה משחקים ,  כנראה שאנשים מאמינים בי ,  כנראה שאנשים רוצים אותי .  רציתי שאברהם גרנט יפסיד כי הגיע הזמן לתת כבוד במדינה .  זה כמו שאני אהיה מאמן ואני אנפה את יוסי בניון .  איך זה ייראה ?  לא אמרתי על אף אחד שהוא לא ראוי .  ראובן עטר ראוי ,  טל בנין ראוי ,  מעולם לא אמרתי שמישהו לא ראוי ,  אבל לא צריך להביא זר ב-20 מיליון שקלים .
" יש עוד מישהו בקטגוריה שלי שחמש שעות ביממה עומד עם טרנינג ומאמן כדורגל ?  מוטל'ה שפיגלר היה אצלי ונגנב ממה שהוא ראה .  אין לי כבוד או אגו .  תראה לי את הכוכבים ,  שבמקום לפטפט כל היום בטלוויזיה ,  שילכו ויאמנו ילדים ויביאו 300 אלף שקלים מהבית ". 
על יחסיו עם ראשי ההתאחדות ,  אמר ברקוביץ' : " אני ביחסים מצוינים עם אבי לוזון ושטרן חלובה ,  אין שום מתח בינינו ,  אבל הגיע הזמן לעשות סוף לכל הספקולציות .  יש לי בראש מי אני רוצה שיהיה בצוות שלי .  אם ההתאחדות תמנה אותי ,  אז אני אגיד את מי אני רוצה .  יש מיליון שמות אפשריים ". 
לגבי הנושא הכספי ,  הוסיף : " הכסף הוא לא העניין .  כל הצוות שלי יעבוד ב-10 אחוזים ממה שרוצים לתת למאמן זר - 20 מיליון שקלים .  מה שאני אומר ללוזון תשאירו לנו ,  אבל בגלל כל הדברים שהצטברו ,  אמרתי שאני לא נותן בלעדיות ורציתי לכנס מסיבת עיתונאים .
" אני מאמין בדור הזה וחושב שיש לנו שחקנים מצוינים ",  המשיך . " אני לא אגיד את הרשימה של השחקנים כי היא ארוכה וטובה .  יש לנו בית מוקדמות טוב ,  בית נוח ,  לא בית קל אבל אפשר וצריך לעלות ליורו .  
לסיום הודה הקוסם לכל מי שנתן לו את תמיכתו : " אני רוצה להגיד תודה רבה לכל עם ישראל ,  קיבלתי תמיכה מדן ועד אילת ,  אני רוצה להודות לכל בית שתומך בי להיות מאמן הנבחרת ,  הלוואי והחלום שלי יתגשם ". 

ברקוביץ : " אני אהיה מאמן נבחרת ישראל "
 איל ברקוביץ ,  שרואה עצמו כמועמד לתפקיד המאמן הלאומי ,  נשא נאום משולהב .  בעיקרי דבריו אמר : " כל המדינה רוצה אותי ,  אני מרגיש כמו ראש הממשלה .  ראינו כבר את כל המאמנים עם הניסיון .  אדון אוחנה ,  אני רוצה להיות המאמן על אפך וחמתך .  למה בוואלה !  כתבו שאני בהמה ברברית ?  "
 
