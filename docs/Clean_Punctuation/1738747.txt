איגוד האחיות האמריקאי נכנס לפוליטיקה :  יוצא נגד מועמדת רפובליקאית לסנאט
האיגוד השקיע 200 אלף דולר בפרסום נגד שרון אנג'ל ,  מועמדת מנוואדה ,  בשל עמדותיה בנוגע למערכת הבריאות
האיגוד הגדול ביותר של אחיות בארה"ב משקיע 200 אלף דולר במסע פרסום שיוצא נגד שרון אנג'ל ,  המועמדת הרפובליקאית לסנאט מטעם מדינת נוואדה ,  אשר מתמודדת בבחירות שייערכו בנובמבר מול מנהיג הרוב בסנאט ,  הסנאטור הדמוקרטי הארי ריד .  לדברי האיגוד ,  הסיבה למסע הפרסום נגד אנג'ל - אשר לפי הסקרים המירוץ בינה לבין ריד צמוד - היא עמדותיה הקיצוניות בנושא מערכת הבריאות.הסכום שהשקיע איגוד האחיות הלאומי הוא הסכום הגדול ביותר שהשקיע אי פעם איגוד עובדים במסגרת מירוץ פוליטי .  הקמפיין יכלול פרסומות בטלוויזיה ,  באינטרנט ובדיוור ישיר ,  אשר מתארות את אנג'ל כקיצונית .  בפרסומת הטלוויזיונית נשמעת אנג'ל כשהיא אומרת  " כסנאטורית שלכם ,  יצירת משרות אינה התפקיד שלי ".  פרסומות אחרות השתמשו בהערותיה של אנג'ל בנוגע להפרטת תוכנית ביטוח הבריאות מדיקר והביטוח הלאומי ,  כמו גם בדבריה על כך שיש  " להיפטר ממשרד החינוך ". הפרסומות הן שלב נוסף במתקפה על המועמדת ,  אשר נתמכת על ידי תנועת  " מסיבת התה ".  איגוד האחיות ,  אשר נוסד בדצמבר האחרון כשכמה איגודים קטנים יותר התאחדו ,  תומך במועמדים הדמוקרטים גם במדינות אחרות בארה"ב ,  אך מייקל לייטי ,  מנהל יחסי הציבור של האיגוד ,  אמר כי המירוץ לסנאט מטעם נוואדה הוא החשוב ביותר מבחינה לאומית . " אם מועמדת כמו שרון אנג'ל ,  עם עמדות קיצוניות בנוגע למדיקר ולביטוח בריאות ,  מסוגלת לזכות ברוב בסנאט ,  זהו סימן רע למערכת הבריאות ולפנסיות ",  אמר לייטי.בתגובה למסע הפרסום ,  אמר ג'רון אייגן ,  דובר מטעם אנג'ל ,  כי  " שרון מאמינה שאנו חייבים לקיים את הבטחתנו לקשישים ולמנוע מהארי ריד לשדוד את קופת הביטוח הלאומי כפי שעשה קודם לכן ". 

איגוד האחיות האמריקאי נכנס לפוליטיקה :  יוצא נגד מועמדת רפובליקאית לסנאט
האיגוד השקיע 200 אלף דולר בפרסום נגד שרון אנג'ל ,  מועמדת מנוואדה ,  בשל עמדותיה בנוגע למערכת הבריאות

