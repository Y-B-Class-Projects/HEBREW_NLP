אייברסון דחה את הגעתו לבשיקטאש
כוכב ה-NBA שהיה אמור להגיע במוצ"ש לקבוצתו החדשה פספס את הטיסה המתוכננת .  קבלת הפנים החגיגית נדחתה ליום שני
מאז הודיע על כוונתו המפתיעה להצטרף לבשיקטאש לפני למעלה משבועיים וחצי ,  רעשו וגעשו חובבי הכדורסל הטורקי ,  והתקשו להמתין עד משחקו הראשון של  " התשובה "  על אדמתם .  אייברסון אמור היה לנחות הערב בטורקיה ,  ולהיות מוצג במסיבת עיתונאים לפני משחקה של קבוצתו החדשה מול בורנובה במסגרת הליגה .  אלא שכוכב ה-NBA פספס את הטיסה ,  וקבלת הפנים החגיגית תתאחר במספר ימים נוספים .  
על פי הודעה לאקונית שפרסמה הקבוצה באתרה הרשמי נכתב כי הגארד האמריקאי בן ה-35 לא הספיק לבצע את כל סידוריו ,  וכי הוא יגיע לטורקיה ביום שני .  כזכור ,  אף קבוצת NBA לא היתה מוכנה להמר על אייברסון בקיץ החולף ,  ולפני כשבועיים הוא החליט לקבל את הצעתה של בשיקטאש - 4 מיליון דולר לשנתיים .  בנוסף ,  אמור  " התשובה ",  לקבל בונוס שמן בן 300 אלף דולר ברגע שיערוך את הבכורה שלו ,  שכעת צפויה להיות או מול ורסאץ' ביורוקאפ  ( 16 בנובמבר )  ,  או מול פנרבחצ'ה/אולקר בליגה  ( 20 בנובמבר )  .  נקווה שלטיסות האלה הוא כבר לא יאחר .
 
אייברסון דחה את הגעתו לבשיקטאש
כוכב ה-NBA שהיה אמור להגיע במוצ"ש לקבוצתו החדשה פספס את הטיסה המתוכננת .  קבלת הפנים החגיגית נדחתה ליום שני

