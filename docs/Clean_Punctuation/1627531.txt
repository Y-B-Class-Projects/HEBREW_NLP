חמישה צעדים פשוטים לחיסכון 
1 .  סלולר .  רוצים מכשיר סלולרי חדש ?  בידקו את מחירו בחנויות וברשתות החשמל ,  והשוו למחיר שמציעה חברת הסלולר שלכם .  באופן אבסורדי ,  בחלק מהמקרים הזיכוי החודשי שחברות הסלולר מחויבות לתת לכם יעלה על מחיר המכשיר שקניתם בחוץ .  זכרו :  חברות הסלולר מחויבות החל מנובמבר להעניק לכל לקוח את הזיכויים החודשיים הנהוגים אצלן ,  גם אם לא קניתם אצלן את המכשיר שלכם .  במלים אחרות :  גם חסכתם כסף על מכשיר זול יותר ,  וגם תקבלו את זיכויי זמן האוויר כמו שאר הלקוחות .  2 .  טלוויזיה .  נמאס לכם לראות כל כך הרבה טלוויזיה אבל אתם לא רוצים לוותר על ערוצים 2 ו-10 ?  יש פתרון .  בתשלום חד-פעמי של כ-400 שקל תוכלו להצטייד בממיר דיגיטלי ולקלוט בחינם ובאיכות טובה את הערוצים 1 ,  2 ,  10 ,  33 ו-99 .  ולחסוך כ-200-300 שקל בחודש על מנוי לחברות הכבלים והלוויין .  אפילו ההתנתקות לא תעלה לכם גרוש ,  אם תעשו זאת בימים הקרובים - שכן מועצת הכבלים והלוויין קבעה שבשל הסרת ערוץ הולמרק ,  חברות הטלוויזיה הרב-ערוצית יחויבו לאפשר להתנתק ללא קנס יציאה  ( עד 9 בינואר ב-yes ו-12 בינואר ב-hot )  .  3 .  מכולת .  מותג פרטי הוא הדרך של רשתות השיווק לתת לכם מוצרים זולים יותר ב-30% לעומת המוצרים המקבילים של החברות הגדולות .  התחום אמנם לא מפותח מאוד בישראל ,  אבל הוא צובר תאוצה בחודשים האחרונים .  והאיכות ?  לפי מבחן טעימות עיוור שערכנו באחרונה לחמישה שפים מובילים ,  גילינו כי במרבית המקרים ,  עלה טעמם של המותגים הפרטיים של רשתות השיווק על טעמם של המותגים המוכרים .  4 .  מיקוח .  כולם יודעים שצריך להתמקח על הכל .  מעטים עושים זאת ,  וחבל .  בספטמבר התמקחו 22 שליחי themarker על חשבונות סלולר ,  בנק ,  טלוויזיה ,  אינטרנט וביטוח ,  וחסכו יחד כ-14 אלף שקל בשנה .  הם גילו שזה לא מסובך :  לפעמים די בשיחת טלפון אחת כדי לחסוך מאות שקלים בשנה .  5 .  מכירות אישיות באינטרנט .  לרוב זו הדרך של היבואנים למכור ישירות לצרכנים במחיר זול יחסית .  במכירה האישית המוכר קובע מחיר למוצר אך לא מציג אותו לקונה .  על הקונה לתת כמה הצעות מחיר ,  עד שהוא מגיע למחיר שנקבע .  אם לא הגעתם לרף התחתון של המחיר בתוך חמישה-עשרה ניסיונות ,  אפשר להתחיל שוב .  ייתכן גם שהמחיר האחרון שתתנו יהיה קרוב דיו למחיר הקבוע ,  ובמקרה כזה אתם עשויים לקבל שיחה מנציג שינסה לסגור עסקה .
 
חמישה צעדים פשוטים לחיסכון 
nan
