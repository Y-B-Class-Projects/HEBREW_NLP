מוק' יורוליג :  אלבה ברלין ,  ברגע האחרון
שלשה של ג'נקינס לגרמנים נגד ורסאץ' ,  שניצחה 73:78 ,  סידרה להם מקום בסיבוב השלישי .  גם לה מאן ,  חימקי ושרלרואה עלו
שני המקומות בשלב הבתים של היורוליג עדיין פנויים ,  והערב  ( שישי )  נערכו ארבעה משחקים בסיבוב המוקדמות השני בכדי להגיע אליהם .  שרלרואה ,  שניצחה בבלגיה את קאזאן 69:75 ,  עלתה לסיבוב השלישי והמכריע .  הרוסים הצליחו אמנם לנצח 71:75 ,  אבל זה כמובן לא הספיק להם למול 3,000 צופים .
 שרלרואה הפגינה משחק רע מאוד ברבע הראשון ,  שבו קלעה שמונה נקודות בלבד ,  כשאל המחצית היא ירדה בפיגור 26:35 .  ברבע השלישי היא נתנה פייט מצוין בהתקפה והצליחה לצמק עד כדי נקודה  ( 55:54 )  וסיימה עם הפסד מינימלי שסידר לה מקום בשלב הבא .  ג'וזף גומיס קלע 16 נקודות לשרלרואה ודאג שהיא תישאר בעניינים במאני טיים ,  כריס היל סייע לו עם 15 נקודות משלו .  אצל קאזאן בלטו בעיקר מאצ'יי לאמפה  ( 21 נקודות )  וקלי מקארתי  ( 18 )  .
 אחרי שמחצה את קייב 58:87 באוקראינה ,  חימקי לא נאלצה לעבוד קשה מדי בגומלין שנערך ברוסיה וניצחה 67:74 ,  במשחק שבו שותפו כל שחקני הסגל של סרחיו סקאריולו .  חימקי אמנם פיגרה 39:35 במחצית ,  אבל התאוששה יפה מאוד בהמשך והשלימה את המשימה כמו שצריך ,  כשקית' לנגפורד סיים כקלעי המוביל עם 14 נקודות ,  לפני ארבעה שחקנים נוספים שסיימו בדאבל פיגר  ( תומאס קלאטי ,  אלכסיי סרבאסנקו וקרשימיר לונצ'אר קלעו 11 נקודות כל אחד ,  סרגיי מוניה קלע 10 )  .
 המשחק הדרמטי ביותר היה בין יריבת הפועל גלבוע/גליל עליון בסיבוב הראשון ,  המופארם ורסאץ' לאלבה ברלין ,  שהצליחה להעפיל לסיבוב הבא בנקודה .  אלבה ניצחה בשש הפרש במשחק הראשון והפסידה 78:73 בגומלין בזכות שלשת ניצחון דרמטית של ג'וליוס ג'נקינס בשניות האחרונות .  מילאן מצ'באן ,  שהוביל את וראסץ' בכל משחקיה האחרונים ,  קלע הפעם רק 15 נקודות .  ג'רום ג'ורדן סיים כקלעי המוביל עם 16 .  ג'נקינס היה הבולט בשורות אלבה עם 22 נקודות .
 משחק מרתק נוסף היה הדרבי הצרפתי בין וילרבאן ללה מאן ,  שניצחה בעשר הפרש במשחק הראשון ,  ולמרות שהפעם היא נכנעה 71:63 ,  היא תתמודד בשלב הבא על מקום בשלב הבתים של היורוליג .  לה מאן אמנם קלעה 22 נקודות בלבד במחצית הראשונה ,  אבל הצליחה להתאושש ברבע האחרון ולסיים עם הפרש שהספיק לה כדי לעלות .  דבון ג'פרסון היה הבולט בוילרבאן ,  אבל 18 נקודות ו-13 ריבאונדים שהוא תרם לא הספיקו ,  כשאנחל וסאלו  ( 17 היה גם הוא טוב )  .  אנטואן דיוט היה הבולט בשורות לה מאן עם 18 נקודות .
 בשלב הבא תתמודד שרלרואה מול אלבה ברלין וחימקי תשחק נגד לה מאן .
  *  ליאז' ,  יריבת הפועל ירושלים במוקדמות היורוקאפ ,  פתחה את העונה בבלגיה עם הפסד 75:70 לאנטוורפן .  דארנל ווילסון קלע 21 נקודות לאנטוורפן ,  בעוד למפסידים קלע אנריאה סטיפאנוביץ' 16 נקודות ,  כשגאי מויה ולאונרד מאטלה קלעו 15 כל אחד .  

מוק' יורוליג :  אלבה ברלין ,  ברגע האחרון
שלשה של ג'נקינס לגרמנים נגד ורסאץ' ,  שניצחה 73:78 ,  סידרה להם מקום בסיבוב השלישי .  גם לה מאן ,  חימקי ושרלרואה עלו

