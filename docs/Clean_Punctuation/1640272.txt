נמני : " אנחנו לא חלק משאלת האליפות "
 על אף הניצחון על רעננה והעליה למקום השני ,  מנג'ר מכבי ת"א לא יוצא מגדרו : " רוצים להיות באירופה ".  אלי כהן : " מאוד מאוכזב "
 צילום ועריכת וידאו :  נועם אשל
לאט ובשקט ,  מכבי תל אביב כבר במקום השני בטבלה .  אמת ,  מדובר ,  לעת עתה ,  במצב זמני בלבד ,  עד משחקה החסר של הפועל תל אביב ,  אבל ספק אם לפני חודשיים מישהו האמין כי הצהובים יהיו הסגנים של מכבי חיפה ,  וגם זה משהו .  היום  ( שבת )  ,  במשחק שפתח את המחזור ה-21 בליגת העל ,  לא התקשתה מכבי תל אביב להכניע את הפועל רעננה החלשה 0:2 ,  משערים של איליה יברויאן ויוסי שבחון ,  במשחק שיכול היה להיגמר בתוצאה גבוהה יותר .  עוד שבועיים הדרבי התל אביבי ,  ונכון להיום מכבי תל אביב נראית לא רע בכלל .
" שיחקנו טוב ,  התוצאה יכלה להיות הרבה יותר גבוהה ",  אמר מנג'ר מכבי תל אביב ,  אבי נמני ,  עם תום המשחק . " פספסנו הזדמנויות טובות ,  אך אנחנו מרוצים .  אנחנו כל הזמן עם הפנים קדימה ,  להמשיך את רצף הנצחונות ,  להמשיך ביכולת עוד יותר טובה ,  ולחכות לסוף ולראות איפה נהיה ". 
נמני נשאל לגבי השאיפות החדשות של קבוצתו עם העליה הזמנית למקום השני ,  וניסה להישאר עם רגליים על הקרקע . " סימנו בתחילת העונה ומטרה ריאלית - רצינו להיות באירופה .  כרגע אנחנו במקום שמבטיח לנו את אירופה .  אנחנו רוצים לעשות את המקסימום ולשמור על המקום של אירופה בשתי ידיים .  מבחינתו זו תהיה יופי של עונה .  אנחנו לא חלק משאלת האליפות ,  כי זה תלוי במכבי חיפה ". 
יוסי שבחון ,  שהבקיע את השער השני במשחק ,  הוסיף : " עוד מוקדם לאהוד קבוצות אחרות .  אנחנו במגמת שיפור וכרגע מסתכלים רק על עצמנו .  כל ניצחון הוא כיף ,  יש לזה טעם טוב .  אני מקווה שנמשיך בחיובית הזאת ,  כי מצפה לנו חודש מאוד חשוב .  מכבי חיפה היא הפייבוריטית הברורה אבל אנחנו רוצים להמשיך להתקדם ,  לשחק טוב ,  ולקחת נקודות ". 
מנגד ,  מצבה של הפועל רעננה נעשה קשה יותר משבוע לשבוע .  תיאורטית ,  הקבוצה של אלי כהן עוד יכולה לרדת למקום האחרון בטבלה ,  ומאמנה ,  אלי כהן ,  היה מדוכדך מתצוגת קבוצתו היום . " אני מאוד מאוכזב מהתוצאה וכמובן מהיכולת שלנו .  כמו שקורה לנו הרבה מול קבוצות חזקות אנחנו מתחילים לא טוב ונותנים הרבה ריספקט ,  וכשאתה נותן למכבי תל אביב את המרחב והחופש אתה מקבל בראש ".   " במשחקים כאלה צריך להביא את האקסטרה - להיות יותר נחוש ,  יותר אגרסיבי ,  ולא היינו נחושים ואגרסיביים .  לא מספיק לשחק יכולת רגילה ,  נגד מכבי זה לא יספיק ",  הוסיף המאמן .  את האור בקצה המנהרה רואה כהן בחיזוק שעשתה קבוצתו בפגרה . " הגיעו אלינו שלושה שחקנים שצריך לתת להם את הזמן .  לצערי הרב הזמן עולה לנו ביוקר בתקופה הזאת ,  אבל ככל שהזמן יעבור הם ישתפרו ומדובר בשחקנים טובים שיכולים להוסיף לנו ". 

נמני : " אנחנו לא חלק משאלת האליפות "
 על אף הניצחון על רעננה והעליה למקום השני ,  מנג'ר מכבי ת"א לא יוצא מגדרו : " רוצים להיות באירופה ".  אלי כהן : " מאוד מאוכזב "
 
