שיפור בתדמית ישראל 
מועדון יוקרתי
 >  >  ב-1994 ,  כשבישראל רק התחילו להבין את חשיבות החברות ב-oecd ,  ביקש שר החוץ דאז ,  שמעון פרס ,  כי הארגון יקבל את ישראל לשורותיו .  פרס וישראל ,  שנהנו אז מרוח גבית של תהליך אוסלו והאווירה החיובית כלפי ישראל ,  התבקשו להמתין .  שנה לאחר מכן הכניסה ארה"ב את מקסיקו לארגון ;  יפן הכניסה את דרום קוריאה ,  והאיחוד האירופי את פולין ,  הונגריה ,  צ'כיה וסלובקיה - כולן מדינות מפותחות פחות מישראל מבחינה כלכלית .  ב-1998 ביקרה בישראל משלחת של ה-oecd שנפגשה עם ראש הממשלה בנימין נתניהו . " אם אתם מעוניינים להצטרף אלינו ",  אמרו חברי המשלחת , " תתחילו לפעול בצורה מסודרת ,  שפרו את הפעילות שלכם מולנו ,  תתחילו לפעול לפי הקודים והסטנדרטים הכלכליים הבינלאומיים ".  בעקבות הביקור הידקה ישראל את קשריה עם הארגון ,  והוקמה ועדת היגוי ממשלתית לקידום ההצטרפות ל-oecd .  ב-2000 הגישה הוועדה מסמך הקובע כי הצטרפות לארגון היא יעד כלכלי של ישראל .  באותה שנה ,  בישיבת קרן המטבע הבינלאומית ,  הבטיח שר האוצר האמריקאי ,  לארי סאמרס ,  לשר האוצר של ישראל ,  בייגה שוחט ,  כי ארה"ב תתמוך בצירוף ישראל לארגון ,  והעניינים התחילו לזוז .  ישראל השתתפה בשנים האחרונות בצורה פעילה בוועדות הארגון ,  והתאימה את התקנים המקומיים לתקני ה-oecd .  ב-2005 החל ב-oecd תהליך התרחבות ,  וישראל כולה שינסה מותניים :  שרי חוץ ואוצר ,  מנכ"לים של משרדי הממשלה ושגרירי ישראל במדינות העולם העלו את העניין כמעט בכל פגישה ,  וראשי המדינה נפגשו עם כל שגרירי המדינות החברות בארגון .  המאמץ נשא פרי ,  ובמאי 2007 החליטה מועצת השרים של ה-oecd ,  הגוף העליון בארגון ,  לקבל את ישראל כמועמדת במבחן .  בדצמבר 2007 פירסם ה-oecd מפת דרכים לצירוף ישראל לארגון ,  ובעקבותיה החלו שיחות מעשיות בין ירושלים למינהלת ההרחבה של ה-oecd .  ישראל עמדה בכל מבחני הקבלה והקריטריונים של הארגון ,  והיא צפויה לעבור בקרוב  " מבחנים "  בשני הנושאים האחרונים שנותרו לה בדרך לחברות בארגון - אמנת השוחד והקניין הרוחני .  ישראל התאימה את עצמה לדרישות הארגון בתחומים רבים ,  בהם פיננסים והשקעות ,  איכות סביבה ,  שוחד בעסקות בינלאומיות ,  חומרים מסוכנים ,  נאותות תאגידית ,  ביטוח ,  פנסיה ,  מדע וטכנולוגיה ,  מחשוב וצרכנות .  מדוע חשוב כל כך לישראל להצטרף לארגון ?  יש לכך סיבות רבות .  החשובות שבהן כוללות שיפור בתדמית הכלכלית הבינלאומית ,  שצפוי לעודד השקעות זרות בהיקף שלא ידענו עד כה .  ההצטרפות לארגון  " המדינות העשירות "  תוריד את הסיכון של המשק הישראלי ,  תסייע בשיפור דירוג האשראי של ישראל וכפועל יוצא תפחית את גובה הריבית שמשלמות ממשלת ישראל וחברות מקומיות בחו"ל .  בנוסף ,  פרסום טבלאות השוואה בינלאומיות של ה-oecd ,  כמו מספר התלמידים בכיתה ושכר המורים ,  מספר המיטות במערכת הבריאות וגובה קצבאות הביטוח הלאומי ,  עשוי ליצור לחץ על קובעי המדיניות בישראל להשקיע יותר בתחומים אלה .
 
שיפור בתדמית ישראל 
מועדון יוקרתי

