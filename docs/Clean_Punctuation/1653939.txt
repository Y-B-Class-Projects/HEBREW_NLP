חמש חברות תעופה חדשות תחלנה לפעול מפסח בנתב"ג
כ-555 אלף נוסעים צפויים לעבור בשדה התעופה בימי החג ;  היעדים המובילים לחג הפסח השנה הם :  ארה"ב וטורקיה
חמש חברות תעופה חדשות תחלנה לפעול מפסח בנתב"ג עם תחילת לוח טיסות אביב-קיץ - ובסך הכל צפויים לעבור כ-555 אלף נוסעים בנתב"ג בין ה-25.3 ל-8.4 - גידול של 19% בתנועת הנוסעים ו-13% בתנועת המטוסים לעומת עונת הפסח ב-2009 - כך עולה מתחזית מעודכנת שפירסמה היום רשות שדות התעופה  ( רש"ת ) .בנמל התעופה אילת צפויים לעבור כ-50 אלף נוסעים ב-860 תנועות מטוסים ובעובדה כעשרת אלפים נוסעים בכ-110 תנועות מטוסים - היקף דומה לזה של עונת הפסח אשתקד.היעדים המובילים לחג הפסח השנה הם :  ארה"ב ,  טורקיה ,  איטליה ,  גרמניה וצרפת .  יום חמישי ה-8.4 צפוי להיות היום העמוס ביותר בתקופת הפסח בנתב"ג עם כ-48 אלף נוסעים בכ-300 טיסות יוצאות ונכנסות.ימי עומס נוספים יהיו ב-28.3 עם 47 אלף נוסעים ;  ה-1.4 עם כ-47.7 אלף נוסעים וה-4.4 עם כ-45 אלף נוסעים .  חמש חברות התעופה החדשות שתחלנה לפעול בחג הפסח הן חברת ג'רמנווינגס  ( german wings )  שתפעיל שתי טיסות שבועיות לקלן וממנה ;  חברות דונבאסאיירו  ( donbass earo )  וחברת דניפרוואיה  ( dnieproavia )  שתפעלנה טיסות סדירות לאוקראינה ;  חברת סאס סטרטגיק איירליינס  ( sas strategic airlines )  שתפעיל טיסות שכר לצרפת וחברת ארמאוויה  ( armavia )  שתפעיל טיסות סדירות לארמניה.מנכ"ל רשות שדות התעופה  ( רש"ת )  ,  קובי מור ,  אמר כי לקראת חג הפסח יוצעו לנוסעים בנתב"ג מספר שרותים חדשים כמו עמדות אינטרנט נייחות וכי במתקני רש"ת יבוצעו פעולות כשרות ואיסור מכירת חמץ .  לטענת מור , " הנהלת רש"ת ועובדיה בנמלי התעופה ,  שדות התעופה הפנים ארציים ומסופי הגבול נערכים לקראת תנועת הנוסעים המוגברת בפסח ;  על מנת לתת לנוסעים את השירות הטוב ביותר ובמסגרת הערכות תתגבר רש"ת את מתקניה בעובדים בימי העומס .  רש"ת ממליצה לציבור הנוסעים להגיע שלוש שעות לפני מועד ההמראה ". 

חמש חברות תעופה חדשות תחלנה לפעול מפסח בנתב"ג
כ-555 אלף נוסעים צפויים לעבור בשדה התעופה בימי החג ;  היעדים המובילים לחג הפסח השנה הם :  ארה"ב וטורקיה

