דיווח :  רוסיה תספק מסוקי קרב ללבנון
נשיא לבנון מישל סולימאן נפגש עם עמיתו הרוסי דימיטרי מדבדב בביקור היסטורי ראשון של מנהיג לבנוני במדינה .  השנים חתמו על הסכם ראשוני לשיתוף פעולה צבאי
נשיא לבנון מישל סולימאן הודיע אמש  ( שישי )  כי ממשלת רוסיה הסכימה לספק למדינתו מסוקי קרב מסוג MI 24 ,  כך דיווח העיתון הלבנוני  " א-נאהר ". 
על פי הדיווח ,  רוסיה הסכימה להחליף את עשרת מטוסי הקרב MiG-29 שהובטחו ללבנון בעבר ,  ולהמירם במסוקי קרב מתקדמים מסוג MI 24 .  לבנון ביקשה מרוסיה מסוקים שיהיה ניתן לשאת עליהם טילים ואמצעי לחימה מתקדמים אחרים .  
סולימאן נפגש אתמול עם נשיא רוסיה דימיטרי מדבדב והשניים חתמו על הסכם ראשוני לשיתוף פעולה צבאי בין שתי המדינות .  מדבדב תיאר את האירוע כמפגש המהווה  " אבן דרך "  ביחסים בין מוסקבה וביירות .  סולימאן הגדיר את המפגש כהיסטורי ,  ואף שיבח את תמיכתו של מדבדב בלבנון .  
סולימאן הוסיף כי שני הצדדים יחתמו בעתיד על הסכם קבע לשיתוף פעולה צבאי .  ראש הסוכנות הרוסית לשיתוף פעולה צבאי ,  מיכאל דימיטרייב אמר בהקשר זה ,  כי ההסכם הראשני שנחתם השבוע הוא  " הסכם מסגרת והוא מתוכנן להיחתם בעתיד הקרוב ". 

דיווח :  רוסיה תספק מסוקי קרב ללבנון
נשיא לבנון מישל סולימאן נפגש עם עמיתו הרוסי דימיטרי מדבדב בביקור היסטורי ראשון של מנהיג לבנוני במדינה .  השנים חתמו על הסכם ראשוני לשיתוף פעולה צבאי

