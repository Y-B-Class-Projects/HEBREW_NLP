גם במיקרוסופט משתמשים באייפון - בהיחבא 
 >  >  כמעט 10,000 עובדים במיקרוסופט משתמשים באייפון - מכשיר הסלולר הפופולרי של יריבתה אפל - כך דיווח  " וול סטריט ג'ורנל ".  מנכ"ל החברה ,  סטיב באלמר ,  מתואר כמתנגד חריף לשימוש באייפון ,  ובכנס של החברה עשה הצגה של מעיכת מכשיר שכזה של אחד העובדים שניסה לצלמו .  באלמר צוטט כמי שסיפר בישיבת הנהלה שכשאביו עבד בפורד ,  המשפחה נהגה במכוניות של פורד ,  וכך הוא מצפה גם מעובדי מיקרוסופט .  באפל אין בעיה כזו - עובד החברה המצוטט במאמר טוען כי לא ראה עובד אפל עם טלפון מלבד האייפון מזה זמן מה .  עובדי מיקרוסופט ,  מצדם ,  משתדלים להצניע את המכשיר ,  בעיקר מול ההנהלה הבכירה .  חלק מחברי ההנהלה ויתרו במופגן על מכשירים מתוצרת אפל ,  אף כי ישנם מי שמשתמשים בו עדיין ,  למשל ג'יי .  אלארד ,  סמנכ"ל בחטיבת הבידור והמכשירים שהיה ממתכנני קונסולת המשחק xbox של מיקרוסופט .  בתחילת 2009 שינתה מיקרוסופט את מדיניות החזרי השיחות שלה ,  כך שרק מי שמשתמשים בטלפונים מבוססי תוכנת חלונות יקבלו החזרים .
 
גם במיקרוסופט משתמשים באייפון - בהיחבא 
nan
