מספר בעלי המשכנתאות בארה"ב המפגרים בתשלומים ירד ברבעון הרביעי
שיעור בעלי הבתים שנגדם הליכי עיקול המשיך לטפס ;  1 מ-4 בעלי משכנתאות בפלורידה ונוואדה מפגר בתשלומים
שיעור בעלי הבתים בארה"ב המפגרים בתשלומי המשכנתא רשם ירידה קלה ברבעון הרביעי של 2009 ,  מסר היום איגוד בנקאי המשכנתאות  ( mba )  ,  אשר הגדיר את הירידה בתור תפנית חשובה במשבר עיקולי המשכנתאות בארה"ב . " נראה שאנחנו עדים לתחילת סופו של הגל חסר התקדים של עיקולים ופיגורים במשכנתאות אשר החל בעקבות משבר הסאבפריים בתחילת שנת 2007 ,  המשיך בקריסת שוקי הדיור של קליפורניה ופלורידה ,  והסתיים במיתון שבמהלכו איבד 8.5 מיליון בני אדם את עבודתם ",  אמר הכלכלן הראשי של mba ,  ג'יי ברינקמן.שיעור המפגרים בתשלומי המשכנתא ,  כלומר בעלי בתים שמפגרים בתשלום אחד לפחות אולם טרם החלו נגדם הליכי עיקול ,  ירד ברבעון הרביעי של השנה ל-9.47% לעומת 9.64% ברבעון השלישי של השנה.שיעור בעלי המשכנתאות שנגדם כבר החלו הליכי עיקול גדל ברבעון הרביעי ל-4.58% לעומת 4.47% ברבעון השלישי ,  ו-3.3% ברבעון הרביעי של 2008 .  המדינות שבהן שיעור הפיגורים בתשלומי משכנתא היה הגבוה ביותר ברבעון הרביעי של 2009 היו פלורידה ונוואדה .  בשתי מדינות אלה ,  אחד מכל ארבעה בעלי משכנתאות מפגר בתשלומים .
 
מספר בעלי המשכנתאות בארה"ב המפגרים בתשלומים ירד ברבעון הרביעי
שיעור בעלי הבתים שנגדם הליכי עיקול המשיך לטפס ;  1 מ-4 בעלי משכנתאות בפלורידה ונוואדה מפגר בתשלומים

