דו"ח :  ישראל נכשלה בטיפול בנכי צה"ל
דו"ח ביניים של צוות הבדיקה מטעם ועדת חוץ וביטחון לבחינת מערך שיקום הנכים במשרד הביטחון קובע כי  " מדינת ישראל אינה ממלאת את חובתה המוסרית "
  ( צילום :  ערוץ הכנסת .  עריכת וידאו :  יאיר דניאל ) 
מדינת ישראל אינה ממלאת את חובתה המוסרית כלפי נכי צה"ל  כך קובע דו"ח ביניים של צוות הבדיקה מטעם ועדת חוץ וביטחון לבחינת מערך שיקום נכים ואגף משפחות והנצחה במשרד הביטחון .  לטענת צוות הבדיקה ,  שבראשו עומד ח"כ ישראל חסון  ( קדימה )  וחבר בו גם ח"כ משה מטלון  ( ישראל ביתנו )  . " במהלך הדיונים התחושה הדומיננטית היתה כי למרות התפיסה בחברה הישראלית ,  לפיה 'מעמד ראוי ומכובד לאוכלוסיית הנכים הינו מרכיב מרכזי בחוסן הלאומי ובתלכיד החברתי' ,  מדינת ישראל אינה מצליחה לממש תפיסה זו ,  ואינה ממלאת את חובתה המוסרית ".  צוות הבדיקה החל את עבודתו לפני כעשרה חודשים ,  ובמסגרת עבודתו הוא קיים 200 שעות דיונים ושמע עדויות של 150 נכים ובני משפחות שכולות .  מספר דומה אמור להעיד בפני הצוות בתקופה הקרובה .  חרף העובדה שמדינת ישראל משקיעה משאבים רבים מאוד בשיקום נכי צה"ל ,  עדיין קיימים התמרמרות ותסכול מצד נכי צה"ל .  רק נכה אחד מתוך 150 הנכים שהעידו שיבח את אגף השיקום כמערכת .  נכים רבים אחרים שיבחו עובדים מסוימים אך לא את האגף כולו .  ההתמרמרות היתה על דרך הטיפול בהם ולא לגבי התגמולים המשולמים . " מדינת ישראל מחמיצה את המטרה ",  נכתב בדו"ח הביניים , " בעיקר בכל הנוגע לתחום שיקום הנכים ,  זאת בשל האופן בו מטופל תחום זה ".  מנגד ,  הצוות קובע כי יש מקום לטענה שחוק הנכים  " מנוצל "  עד תום ,  דבר שהרחיב את היקף הנכים המטופלים באגף השיקום של משרד הביטחון ,  מה שגרם למשרד הביטחון לקיים דיון על מעגל הזכאים . " שאלה זו אינה מוסרית ויש להסירה מסדר היום ",  קובע צוות הבדיקה . " אל לה למדינה לדון בצמצום מחויבותה ואחריותה בלי שהיא בוחנת תחילה חלופות אחרות ". 
תלונה נפוצה נוספת נגעה למשך הזמן הארוך מרגע הגשת הבקשה להכרה בזכאות ועד לסיום הטיפול בוועדות הרפואיות . " נתקלנו בתופעה שפסגת השאיפות של חלק ממבקשי ההכרה לזכאות ,  הינה השגת מקסימום אחוזי נכות ולא שיקום ",  נכתב בדו"ח . " מציאות זו יוצרת אווירה שלילית ושפה של נצרכות .  יש לפעול לצמצום פרק זמן זה באמצעות ייעול התהליך ,  הן מצד אגף השיקום והגופים הביטחוניים והן מצד האדם שמבקש הכרה לזכאות ". 
משום כך ,  צוות הבדיקה קובע כי יש לסיים את התהליך בתוך חמישה חודשים ,  וכאשר מדובר בלוחמים שנפגעו בפעילות מבצעית או במהלך אימון ,  התהליך יסתיים בתוך חודשיים ,  במקום משך זמן של שנה וחצי עד שנתיים .  הצוות ממליץ גם לסיים התקשרות עם רופאים שמקלים משוב שלילי במשך זמן מצטבר .
 הצוות מתכוון להגיש הצעת חוק שתחייב את מדינת ישראל ואת משרד הביטחון להקצות תקציב למימון מחקר רפואי למיפוי שכיחות מחלות נוספות של לוחמי צה"ל שצללו בקישון מאז ומתמיד .  במידה שיתברר שקיימת שכיחות חריגה של מחלות נוספות ,  החולים בהם ייכללו בנכי צה"ל .  הערכה היא כי מדובר בכ- 300 חולים .
 בדו"ח הביניים נכתבו המלצות של צוות הבדיקה כדי לפתור ,  או לפחות להפחית את הבעיות שנחשפו .  חלק ניכר מהבקשות להכרה בזכאות הוא בגין מחלות תעסוקתיות .  בשל כך הגופים הביטחוניים יחויבו להפעיל מערך של רפואה תעסוקתית שיגיש דו"ח אחת שנה על שכיחות סוגי המחלה באותה שנה .  אותו מערך יידרש לפרט אלו פעולות ננקטו כדי למנוע או לצמצם את אותן מחלות .  גוף שלא יגיש את הדו"ח ,  ייקנס ,  וסכום הקנס יעבור לשיקום אנשיו .  בנוסף ,  הצוות הודיע כי הוא יגיש הצעת חוק שתחייב גוף ביטחוני שעובד או חייל שלו נפגעו כתוצאה מפעילות מבצעית או במהלך אימון ,  להקצות ליווי משפטי ורפואי למבקש ההכרה בזכאות עד לקביעת אחוזי הנכות .  הדו"ח ממליץ עוד לכתוב  " אמנת שירות "  לאגף השיקום ,  בתוך ארבעה חודשים ,  כפי שסוכם בין ארגון נכי צה"ל ומשרד הביטחון בנובמבר 2009 .
 
דו"ח :  ישראל נכשלה בטיפול בנכי צה"ל
דו"ח ביניים של צוות הבדיקה מטעם ועדת חוץ וביטחון לבחינת מערך שיקום הנכים במשרד הביטחון קובע כי  " מדינת ישראל אינה ממלאת את חובתה המוסרית "
 
