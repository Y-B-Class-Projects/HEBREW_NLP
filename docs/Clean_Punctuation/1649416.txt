עלייה של 22% במסירות הרכב בפברואר לעומת השנה שעברה - ירידה של 9% לעומת ינואר
מאזדה מובילה את טבלת המסירות בחודשיים האחרונים ,  עם 5,199 מכוניות
יבואניות הרכב מסרו 15,031 מכוניות בפברואר .  מספר גבוה מהתחזיות המוקדמות שמשקף את המשך ההתאוששות של ענף הרכב .  מדובר בעלייה של 22% לעומת פברואר אשתקד ,  שהיה בשיאו של המשבר בענף הרכב .  עם זאת ,  לעומת ינואר ,  מדובר בירידה קלה של 9%.ינואר נחשב לחודש מוצלח במיוחד בשל הצטברות קניות של לקוחות פרטיים ,  המבקשים לקבל את המכוניות בשנה הקלדנרית הנתפשת בתור המשך של  " שנת המודל ".  השנה נמסרו גם מכוניות רבות לחברות הליסינג ,  עודפי ביקוש מדצמבר 2009 ,  לפני השינוי בשיטת חישוב שווי השימוש.מאזדה מובילה את טבלת המסירות בחודשיים האחרונים ,  עם 5,199 מכוניות .  יונדאי שנייה ,  עם 4,626 מסירות .  במקום השלישי מפתיע למצוא את טויוטה .  1,587 מכוניות של המותג נמסרו בפברואר  ( 3,711 מתחילת השנה )  והוא הוכיח עמידות בפני המשבר התקשורתי של  " פרשת דוושת התאוצה ". שברולט רביעית  ( 1,905 מסירות )  וסוזוקי מפתיעה במקום החמישי ,  עם 1,785 מסירות ועלייה של 61% לעומת 2009 .  מכירות טובות אלה ,  בשילוב פולקסווגן ,  אשר במקום השישי  ( 1,405 מסירות )  מוכיחות פעילות ערה בשוק הפרטי מתחילת השנה ,  בזמן שחברות הליסינג  " מעכלות "  את הרכישות הרבות בשלהי 2009.בשוק היוקרה מובילה אאודי ,  עם 287 מסירות ,  כשהיא מובילה בפער קטן על וולוו שמסרה 267 מכוניות .
 
עלייה של 22% במסירות הרכב בפברואר לעומת השנה שעברה - ירידה של 9% לעומת ינואר
מאזדה מובילה את טבלת המסירות בחודשיים האחרונים ,  עם 5,199 מכוניות

