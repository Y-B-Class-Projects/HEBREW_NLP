למה רוצים לסרס את קנוט הדוב ? 
האם דוב הקוטב המפורסם ביותר בעולם יזכה ללכת לאסיפת הורים ?  ארגון לזכויות בעלי חיים ביקש מגן החיות בברלין לסרס אותו ,  כדי למנוע ממנו להזדווג עם בת דודתו ולהעמיד צאצאים חולים
אחרי שהתאושש מהנידוי של אימו ,  כעת עומד דב הקוטב המפורסם בעולם קנוט לאבד את היקר לו מכל .  PETA ,  הארגון להגנה על זכויות בעלי חיים ,  ביקש מגן החיות בברלין ,  בו חי קנוט ,  לסרס את הדוב בן השלוש כדי למנוע ממנו גילוי עריות עם בת דודתו .  כך דווח אתמול  ( רביעי )  .  
הפגישה בין קנוט לבת הדודה ג'יאנובה נערכה בשנה שעברה ,  לאחר שג'יאנה ,  כפי שהיא מכונה בחיבה ,  הועברה לברלין ממינכן בזמן השיפוצים בכלוב שלה .  לאחר קבלת פנים צוננת ,  התקרבו השניים זה לזו ,  וכבר אז הזהיר הארגון כי יש למנוע מהם להתרבות .  
גורם בגן החיות אמר לסוכנות הידיעות הצרפתית כי לקנוט וג'יאנה ,  יש אותו סבא ,  אולף ,  ולכן כל צאצא שלהם עלול לסבול מבעיות גנטיות וממחלות ,  בין היתר ,  מחלה הידועה בשם  " דיכאון עריות ".   " המעריצים של קנוט צריכים לדעת שרק סירוס של קנוט יאפשר לו חיים ארוכים עם ג'יאובנה ",  אמר פרנק אלברכט בהודעה .  
לדבריו ,  ניתן להצדיק הרבעה של דובי קוטב בגן חיות רק אם היא לשם הגנה על הזן ,  אך מכיוון שבדרך כלל יש אספקה מוגבלת של חיות ,  התהליך בדרך כלל נגמר בזיווג בין דובים שהם קרובי משפחה .  כתוצאה מכך ,  חלה ירידה בילודת גורים .  
קנוט זכה לתהילה עולמית לפני שלוש שנים לאחר שאימו נידתה אותו בהיותו גור קטן .  מאז הוא הפך לאחת האטרקציות הגדולות והרווחיות ביותר בגן החיות של ברלין .
 
למה רוצים לסרס את קנוט הדוב ? 
האם דוב הקוטב המפורסם ביותר בעולם יזכה ללכת לאסיפת הורים ?  ארגון לזכויות בעלי חיים ביקש מגן החיות בברלין לסרס אותו ,  כדי למנוע ממנו להזדווג עם בת דודתו ולהעמיד צאצאים חולים

