אדי אקירוב מקים פרויקט מגורים ברומניה בתנאים מיוחדים לישראלים
בשלב א' של  " אקירוב וילג' "  יוקמו כ-2,000 יחידות צמודות קרקע על שטח של חצי דונם ליחידה
חברת הנדל"ן אקירוב בבעלותו של איש העסקים אדי אקירוב ,  אחיו של יזם הנדל"ן הישראלי אלפרד אקירוב ,  הודיעה כי החלה בקידום פרויקט מגורים במזרח אירופה בתנאים מיוחדים לישראלים.הפרויקט נקרא  " אקירוב וילג' ",  ובמסגרתו תוקם עיירת מגורים ונופש בעיר הנמל ג'ורג'יו הנמצאת 60 ק"מ מבוקרשט בדרום רומניה על גדות נהר הדנובה ,  סמוך לגבול בולגריה .  הפרויקט יכיל בשלב א' כ-2,000 יחידות דיור צמודי קרקע על שטח של חצי דונם ליחידה.כחלק מפיתוח האזור ,  מציעה החברה סבסוד ותנאי מכירה מיוחדים למשקיעים הישראלים .  פריסת תשלומים למשך 5 שנים ,  שרותי תיווך ,  ייעוץ משפטי וניהול תהליכי הבנייה הם חלק מהשירותים שהחברה מעמידה לרשות המשקיעים לצד רשת הגנה היקפית של הקבוצה הבינלאומית.אקירוב ,  שפועל בשנים האחרונות באירופה ,  מצטרף לחברות ישראליות גדולות שבחרו להשקיע מיליוני יורו בנדל"ן למגורים ונדל"ן מניב ברומניה .  בחודש נובמבר האחרון נחנך קניון קוטרוצ'ן בבוקרשט שהקימה אפי אירופה ,  חברת בת של אפריקה ישראל .  את הקניון הגדול ברומניה בשטח 215 מ"ר בנתה חברת דניה סיבוס .  לפני שנתיים רכשה חברת הכשרת הישוב בבעלות עופר נמרודי 40 דונם בעיר תמורת 6.5 מיליון יורו במטרה להקים קניון של 20 אלף מ"ר .
 
אדי אקירוב מקים פרויקט מגורים ברומניה בתנאים מיוחדים לישראלים
בשלב א' של  " אקירוב וילג' "  יוקמו כ-2,000 יחידות צמודות קרקע על שטח של חצי דונם ליחידה

