היעד החדש של רשויות המס :  שוק הכרמל
חוקרי רשות המסים פשטו על הדוכנים בשוק הכרמל וגילו כי 92.3% מהרוכלים לא רשמו תקבולים והעלימו הכנסות ,  שלא כחוק .  סה"כ נגבו במסגרת המבצע יותר מ-3 מיליון שקלים
קובי פרץ לא לבד :  אחרי שאתמול החרימו ברשות המסים את כלי הרכב של הזמר הידוע וגבו ממנו סכומי כסף ענקיים  התפנו היום חוקרי רשות המסים לסמן מטרה חדשה :  הרוכלים בדוכני שוק הכרמל שבדרום תל אביב .
 פקחי משרד השומה ת"א והיחידה הארצית לאכיפת הגבייה הגיעו השבוע לאזור שוק הכרמל ומדרחוב נחלת בנימין וביצעו בדיקות בכ-40 בתי עסק כשהם מפשפשים בספרים ובוחנים את התנהלות העסק בכל הקשור לרישום הכנסות ותשלום מס .
 לא פחות מ-92.3% מבעלי הדוכנים שנבדקו בשוק הכרמל לא ניהלו כלל ספרים ,  כמתחייב בחוק ,  ועל כן נחשבים למעלימי מס .  במהלך הביקורת הובאו 4 בעלי דוכני פירות וירקות לחקירה ברשויות המס לאור הממצאים .  בנוסף ,  12.5% מנהגי המוניות שבוקרו במסגרת המבצע לא רשמו תקבולים ו-42% מהאמנים במדרחוב בנחלת בנימין לא עמדו גם הם בתקנות המתחייבות  2 מהם הובאו גם כן לחקירה .
 חוקרי רשות המסים מספרים כי נתקלו בשלל תגובות כאשר שאלו את הרוכלים ובעלי הדוכנים לסיבות בגינן לא רשמו את הכנסותיהם .  אחד מנהגי המכוניות ,  למשל ,  סיפר כי הוא בן יתום המטפל באימו החולה ולכן בחר שלא לנהל מעקב הכנסות ,  אחר טען כי הקופה בחנות מקולקלת  ( על אף שבדיקת הפקחים העלתה שהיא תקינה )  .  בעלת דוכן תכשיטים בנחלת בנימין שבספר הקבלות שלה רשמה את ההכנסה האחרונה ב-1.2.10 סיפרה כי התכוונה לכתוב את כל ההכנסות במהלך היום  ואילו אחד מבעלי דוכני הפירות שנחקר טען כי  " הוא לא מבין כלום "  וכי הוא מדווח על הכל לרואה החשבון שלו בסוף השנה .
 נוסף על הביקורות בשוק ,  איתרו בימים האחרונים פקחי רשות המסים חייבים נוספים באזור ת"א שלא הסדירו את חובם והחליטו למצות עימם את הדין .  לאור הממצאים עוקלו 5 רכבי רכב של חייבים ובוצעו גם עיקולים בבתיהם .  במקביל ,  זומנו לחקירה 10 רוכלים שסירבו להגיש דו"חות שנתיים למס הכנסה .  רוכלים נוספים נחקרו על סירובם להעביר ניכויי מס .  במהלך הפעילות הצליחו פקחי רשות המסים לגבות בסך הכל סכום מרשים של 3.1 מיליון שקלים מבעלי הדוכנים החייבים ועברייני המס בת"א .
 
היעד החדש של רשויות המס :  שוק הכרמל
חוקרי רשות המסים פשטו על הדוכנים בשוק הכרמל וגילו כי 92.3% מהרוכלים לא רשמו תקבולים והעלימו הכנסות ,  שלא כחוק .  סה"כ נגבו במסגרת המבצע יותר מ-3 מיליון שקלים

