פדרר : " הפסקתי לחשוב על הרצף "
 השוויצרי ,  שהעפיל בפעם ה-23 ברציפות לחצי גמר גרנד סלאם ,  מתרכז במהות .  דוידנקו : " כדי לנצח ,  אתה צריך להיות כמו פדרר "
 כמה תסכול הצטבר אצל נובאק דג'וקוביץ אחרי ההפסד ברבע הגמר של אליפות אוסטרליה לג'ו-וילפרד צונגה .  הסרבי ,  שכבר הוביל 1:2 במערכות אבל נטש את איצטדיון רוד לייבר והודיע לשופט הכיסא שהוא חייב להקיא ,  ראה את יריבו הצרפתי חוגג את ההעפלה בדרך למפגש עם רוג'ר פדרר .
" זה פשוט מתסכל שלא יכולתי להופיע ברמה שרציתי במערכות הרביעית והחמישית ",  אמר דג'וקוביץ' ,  שנוצח 7:6 ,  6:7 ,  1:6 ,  6:3 ,  6:1 . " אני לא רצה לחפש תירוצים להפסד ,  אבל הלכתי להקיא ושלשלתי לפני המשחק .  אחרי שני משחקונים במערכה הרביעית הייתי חייב ללכת לשירותים ולא יכולתי להמשיך .  לא הייתה שום דרך אחרת שהייתי מצליח לעלות למגרש .  זו פשוט הרגשה נוראית ". 
מנגד ,  צונגה חגג את הניצחון בהרגשה שחוליו של יריבו הוא חלק מהמשחק . " לפעמים דברים כאלה קורים ",  אמר הצרפתי . " יש בעיות ,  אבל אני חושב שזה המשחק .  היו לו בעיות עם הבטן ,  זה מזל רע עבורו ומזל טוב מבחינתי .  כשאתה בפיגור של 2:1 אתה חושב על זה שיש מערכה רביעית ושאני חייב לשחק ולתת הכל ואולי אוכל לנצח מכיוון שהמשחק לא הסתיים ".  על המשוכה הקשה הבאה שעומדת לפניו ,  הוא אמר : " אני צריך לשחק את הטניס הכי טוב שלי .  רוג'ר שיחק בצורה שלא תאמן היום .  ניקולאי היה בכושר טוב וזה הולך להיות קשה .  כמו היום ,  אני אתן הכל ואנחנו נראה מה יהיה ". 
אחרי שהביע חשש מהקרב נגד ניקולאי דוידנקו שכבר ניצח אותו השנה ,  רוג'ר פדרר יכול נשום לרווחה אחרי עוד ניצחון שמקרב אותו למטרה להשיב לעצמו את התואר באוסטרליה .  פדרר חזר מפיגור נגד הרוסי וניצח 6:2 ,  3:6 ,  0:6 ,  5:7 תוך שהוא משלים טורניר גרנד סלאם 23 ברציפות שבו הוא מגיע לפחות עד חצי הגמר . 
" זה לא ייאמן כשאני מסתכל אחורה ",  אמר המדורג מספר 1 בעולם . " מסיבה מסוימת הייתי מעט מודאג שאני לא אעשה את זה הפעם ",  הוא אמר על כך שהיה בפיגור וסבל משבירה מוקדמת גם בפתיחת המערכה השנייה . " אתה תמיד מאמין שהרצף יישבר אבל הפסקתי לחשוב על זה אחרי הסיבוב השני ואז התחלתי להתרכז בטורניר ". 
דוידנקו אמר על הפסדו : " היו לי כל כך הרבה הזדמנויות לנצח ,  הרבה נקודות שבירה .  הפסדתי את המערכה השנייה והשלישית ובכזו קלות .  אני לא יכול להסביר מה קרה .  אתה צריך להיות מוכשר ,  אתה צריך להיות כמו פדרר .  אתה צריך להיות מושלם .  הוא מספר 1 ". 

פדרר : " הפסקתי לחשוב על הרצף "
 השוויצרי ,  שהעפיל בפעם ה-23 ברציפות לחצי גמר גרנד סלאם ,  מתרכז במהות .  דוידנקו : " כדי לנצח ,  אתה צריך להיות כמו פדרר "
 
