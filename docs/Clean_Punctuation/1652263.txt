אנדריי קומאץ יחזור להרכב נגד מכבי חיפה
הסלובני יפתח לצד ייני ביום שני .  כחלון ,  אבידור וישראלביץ' נלחמים על מקום בהרכב .  מלול וטומאסיץ' השלימו אימון מלא
אחרי שקיבלו אתמול  ( רביעי )  יום חופשי ,  חזרו הבוקר שחקני מכבי תל אביב לאימונים ופתחו בהכנות לקראת המשחק נגד מכבי חיפה ביום שני בקרית אליעזר .  במכבי ינסו להתאושש מהתקופה הלא טובה אליה נקלעה הקבוצה לאחר שצברה רק נקודה אחת מתשע אפשריות בשלושת המשחקים האחרונים בליגה .
 באימון הקבוצה נערכו מספר משחקונים פנימיים ,  אך בצוות המקצועי הדגישו כי ישנם עדין לבטים רבים בנוגע להרכב שיפתח בחיפה .  שינוי אחד שמסתמן הוא חזרתו של הסלובני אנדריי קומאץ להרכב ,  כשהוא יתופקד לצידו של שרן ייני בקישור האחורי .  בשלב זה נראה שתמיר כחלון ,  יובל אבידור וגיז'רמו ישראלביץ' מתחרים על מקומם בהרכב ,  כשיוסי שבחון ומאור בוזגלו ימשיכו לקבל קרדיט גם במשחק הקרוב .  גם בחוד ייתכנו שינויים כאשר עמנואל מאיוקה עשוי להחליף את איליה יברויאן בעמדת החלוץ .
 הבשורות הטובות הגיעו היום מכיוונם של דור מלול ואיגור טומאסיץ' ,  שמתאוששים מפציעות ,  כשלראשונה מזה זמן רב השלימו השניים אימון מלא ואינטנסיבי יחד עם כל הקבוצה .  הקשר הסרבי איביצ'ה אילייב ממשיך לקבל מנוחה ולא התאמן כדי לאפשר לו לנסות ולהחלים מהפציעה במיניסקוס שבברכו .  אילייב צפוי למנוחה של עוד שבוע לפחות ונכון לעכשיו לא ברור מתי יחזור לאימונים מלאים עם הקבוצה .
 
אנדריי קומאץ יחזור להרכב נגד מכבי חיפה
הסלובני יפתח לצד ייני ביום שני .  כחלון ,  אבידור וישראלביץ' נלחמים על מקום בהרכב .  מלול וטומאסיץ' השלימו אימון מלא

