פורד נהנתה מזינוק של 33% במכירותיה בארה"ב בדצמבר - שנעל שנה עגומה בעלייה מפתיעה
לפי הערכות ,  מכירות המכוניות בארה"ב ב-2009 הסתכמו ב-10.4 מיליון ,  המספר הנמוך מאז 1982
דצמבר היה חודש חיובי עבור מרבית יצרניות המכוניות הפועלות בארה"ב ,  לאחר אחת השנים הקודרות ביותר בהיסטוריה של הענף .  פורד ,  טויוטה ,  קאיה והונדה נהנו מזינוק במכירותיהן ורשמו תוצאות טובות מהצפוי .  ג'נרל מוטורס וקרייזלר האמריקאיות המשיכו להיחלש ,  אך רשמו תוצאות טובות מהצפוי .  קצב המכירות עלה בדצמבר ,  אף כי החודש סיכם את השנה החלשה ביותר של הענף במונחי יחידות מאז 1982.לפי הערכות ,  קצב המכירות השנתי שנרשם בדצמבר בשוק האמריקאי היה 11.1 מיליון מכוניות ,  עלייה חודשית שנייה ברציפות .  עם זאת ,  ב-2009 כולה נמכרו כ-10.4 מיליון מכוניות בארה"ב ,  המספר הנמוך ביותר מאז 1982 ,  לפי חברת המחקר edmunds.com .  ב-2008 הסתכמו המכירות ב-13.2 מיליון מכוניות .  בעשור שהסתיים ב-2007 ,  היה ממוצע המכירות השנתי 16.8 מיליון מכוניות .  הירידה במכירות המכוניות בארה"ב הגיעה לצד גידול אדיר במכירות המכוניות בסין ,  מה שאיפשר לכלכלה המתעוררת להפוך לשוק המכוניות הגדול בעולם ,  על חשבון ארה"ב .  לפי הערכות ,  בסין נמכרו ב-2009 13.5 מיליון מכוניות ,  זינוק של 44% לעומת 2008.פורד דיווחה על זינוק של 33% במכירותיה בדצמבר לסך של 184,655 מכוניות ,  לעומת תחזיות לגידול של 13% במכירות .  את הגידול הובילו דגמי פיוז'ן וטאורוס של פורד .  מכירות חזקות נרשמו גם במותגי מרקורי ולינקולן של פורד ,  שעלו כל אחד ב-42% .  יצרנית המכוניות השנייה בגודלה בארה"ב צברה נתח שוק על חשבון מתחרות כמו ג'נרל מוטורס ,  ומחזיקה כעת ב-15% משוק המכוניות האמריקאי.טויוטה היפאנית ,  יצרנית המכוניות הגדולה בארה"ב ,  דיווחה על זינוק של 32% במכירותיה ,  לסך של 187,860 מכוניות .  ב-2009 כולה רשמה טויוטה ירידה של 20% במכירותיה ,  לסך של 1.77 מיליון מכוניות.זינוק נרשם גם במכירותיה של קאיה הדרום-קוריאנית  44% ,  לסך של 21,048 מכוניות .  החברה האם יונדאי רשמה זינוק דומה  41% - לסך של 33,797 מכוניות .  מכירות הונדה היפאנית עלו ב-24.5% ,  והסתכמו ב-107.143 מכוניות בדצמבר .  מכירות ניסאן היפאנית התחזקו ב-18% .  פולקסוואגן דיווחה על גידול של 16% במכירותיה בדצמבר ,  אף שדגם פאסאט רשם צניחה של 68% במכירות.מלבד פורד ,  רשמו יצרניות המכוניות האמריקאיות חודש חלש נוסף  ג'נרל מוטורס  ( gm )  ,  העסוקה בניסיון למכור או לסגור חלק ממותגיה ,  דיווחה על ירידה של 5.7% במכירות המכוניות ,  ואילו קרייזלר דיווחה על ירידה של 3.7% במכירותיה .  שתי היצרניות נכנסו במהלך 2009 להליך של פשיטת רגל מזורזת בהובלת הממשל האמריקאי ,  שהעביר סיוע בסך מיליארדי דולרים לשתי החברות .  קרייזלר יצאה מפשיטת רגל אל תוך חברה חדשה בבעלות פיאט האיטלקית .  gm יצאה מפשיטת רגל אף היא אל ישות חדשה , " gm החדשה "   ותנסה להתמקד ב-4 מותגים בלבד  שברולט ,  קדילאק ,  ביואיק ו-gmc ,  לאחר שמכרה או סגרה את יתר מותגיה .
 
פורד נהנתה מזינוק של 33% במכירותיה בארה"ב בדצמבר - שנעל שנה עגומה בעלייה מפתיעה
לפי הערכות ,  מכירות המכוניות בארה"ב ב-2009 הסתכמו ב-10.4 מיליון ,  המספר הנמוך מאז 1982

