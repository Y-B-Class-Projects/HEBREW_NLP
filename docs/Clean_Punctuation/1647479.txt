קרן המנוף KCPS תלווה 50 מיליון שקל לצור שמיר
צור שמיר סיכמה את העסקה כבר לפני כשבועיים אך דיווחה עליה לבורסה ולמשקיעיה רק אתמול
חברת צור שמיר ,  שבשליטת מוקי דורון ושלום שניידמן ,  דיווחה אתמול כי חתמה על בהסכם לקבלת הלוואה של 50 מיליון שקל מידי קרן המנוף kcps .  צור שמיר דיווחה אומנם על העסקה אתמול ,  אך בהודעה לבורסה ציינה כי ההתקשרות בין הצדדים נעשתה כבר ב-11 בפברואר 2010 ,  כך שלחברה לקח שבועיים לעדכן את המשקיעים לגבי העסקה.במסגרת ההסכם בין הצדדים סוכם כי הקרן של ההלוואה תיפרע ב-12 תשלומים רבעוניים שווים ,  החל מיוני 2013 ועד למארס 2016 .  ההלוואה תהיה צמודת מדד ,  בשיעור של כ-7.38% ,  שתשולם מדי רבעון ,  החל ממועד העמדת ההלוואה.צור שמיר התחייבה להעמיד לטובת kcps שיעבוד קבוע מדרגה ראשונה ,  באמצעות חלק מהחזקותיה בחברת הביטוח והפיננסים ביטוח ישיר .  בנוסף ,  סוכם כי kcps תקבל עמלת הלוואה של 2 מיליון שקל ,  וכן תוענק לצור שמיר אופציה לרכוש עד כ-0.9% ממניות חברת הנדל"ן אדגר השקעות במחיר מימוש של 6 שקלים ,  לעומת מחיר של 4.9 שקלים בו היא נסחרת כיום.צור שמיר הינה חברת החזקה שבין החזקותיה העיקריות ניתן למנות את חברת ביטוח ישיר ,  חברת הנדל"ן המניב אדגר ,  החזקה של כ-28% בבית ההשקעות מיטב וחברת מימון ישיר .  צור שמיר אישרה את הפרסום ב-themarker כי בכוונתה לגייס סדרת אג"ח חדשה.גבי לב ,  שותף מנהל ב-kcps ,  ציין כי  " צור שמיר מוערכת בחסר על ידי שוק ההון בהיבטים רבים - פיננסיים ואסטרטגים .  בנוסף ,  החברה והקבוצה - אשר איגרות החוב שלהן נסחרו במחירים נמוכים בשנים 2008-2009 בעת המשבר - פעלו באופן יזום ובנחישות על מנת לייצר נזילות ולעמוד באופן מלא בכל התחייבויותיהן במועדן ". לב אמר כי  " אנו מאמינים שההשקעה בצור שמיר תייצר תשואה ראויה למשקיעינו ".  לדבריו ,  הקרן נמצאת בקשר עם חברות רבות ועסקות נוספות נמצאות בתהליך גיבוש מתקדם .  לב מסביר כי תהליך עבודה משותף של מספר חודשים עם החברות הוא אופייני.רונן נקר ,  סמנכ"ל הכספים של צור שמיר ,  אמר היום כי  " אנו מודים לקרן kcps על הבעת האמון בחברה .  השלמת הגיוס תסייע לנו לגוון ולפרוס את מקורות המימון שלנו ולשפר את מבנה ההון של החברה ". kcps הוקמה במאי 2009 על ידי חברת ניהול ההשקעות kcps ,  והשותפים המנהלים בה - יוסי דאובר ,  צבי פורמן ,  גבי לב ,  שי אילון ,  הדי בן סירא וצפי הדר ריכטר .  הקרן ניהלה את המגעים להשקעה בחברות כמו חנן מור ומשכנות כלל ,  אך עד כה לא סיכמה סופית על אף השקעה .
 
קרן המנוף KCPS תלווה 50 מיליון שקל לצור שמיר
צור שמיר סיכמה את העסקה כבר לפני כשבועיים אך דיווחה עליה לבורסה ולמשקיעיה רק אתמול

