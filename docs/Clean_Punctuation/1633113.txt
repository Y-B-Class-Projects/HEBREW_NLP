בלדוט : " לא יודע למה אנחנו לא מצליחים נגד הגדולות "
 הקפטן מתקשה להבין למה בני יהודה נכשלת נגד הבכירות . " אגרסיביות והתלהבות יביאו ניצחונות ".  אפק ייבדק
בבני יהודה התאכזבו מאוד מההפסד 1:0 אמש  ( שבת )  למכבי תל אביב בדרבי הקטן ,  במסגרת המחזור ה-18 של ליגת העל ,  שהרחיק את הקבוצה מרחק שש נקודות מהצהובים והמקום השלישי .  זה היה המשחק השלישי ברציפות בליגה והרביעי אם מחשיבים את זה ברבע גמר גביע הטוטו ,  בו הזהובים לא מצליחים לנצח .  אתמול ניכר היה כי הקבוצה מנסה ורוצה ,  אבל בניגוד למכבי תל אביב שהגיעה לשני מצבים וכבשה שער ,  חסרה חדות .
" אפשר להגיד שאנחנו לא בשיא הכושר שלנו ",  אמר היום קפטן הקבוצה אסי בלדוט לוואלה !  ספורט . " נלחמנו והשתדלנו ,  אבל צריך להגיד את האמת לא שיחקנו כדורגל גדול .  אני חושב שדווקא ממשחק כזה צריכים לצאת מחוזקים ,  כי חזר לנו משהו שלא היה במשחקים האחרונים ,  וזו ההתלהבות ורוח הלחימה .  אני מקווה שזה ייתן לנו ביטחון ונצא לדרך חדשה וננצח ". 
בלדוט מאמין שעם הלחימה תשתפר גם היכולת : " אני חושב שעם רוח לחימה ,  אגרסיביות והתלהבות באים גם הניצחונות .  יש כאן שחקנים מצוינים וכבר הוכחנו את זה בעבר .  לכל קבוצה יש תקופות קשות ,  החודש האחרון הוא חודש לא טוב שלנו ,  אי אפשר לשקר או להתכחש לכך .  מה שטוב זה שיש עוד שבת ועוד משחק לפנינו ותמיד אפשר לתקן .  אנחנו צריכים לעשות ניצחון אחד כדי להחזיר לעצמנו את הביטחון ואני מקווה שזה יקרה כבר במשחק הקרוב נגד בני סכנין ". 
בני יהודה ערכה העונה חמישה משחקים נגד הגדולות .  המאזן שלה עומד על תיקו אחד  ללא שערים נגד מכבי תל אביב בסיבוב הראשון ,  וארבעה הפסדים - לבית"ר  ( 1:0 )  ,  הפועל תל אביב  ( 1:0 )  ,  מכבי חיפה  ( 2:0 )  וכעת לצהובים  ( 1:0 )  .
 הקפטן ניסה שוב להסביר מה קורה לקבוצה שלו במשחקים מול הגדולות ,  אחרי שהעונה הזהובים לא כבשו אפילו שער בחמישה משחקים נגד קבוצות אלה : " התוצאות לא משקרות ,  באמת שאין לי הסבר לזה משום מה אנחנו לא מצליחים .  אני יכול להגיד בוודאות שאנחנו לא מרגישים נחותים ובטח לא באים בפחד ,  אנחנו באים בשיא הביטחון ,  אבל לא מצליחים .
" אני חושב שאנחנו צריכים לעשות ניצחון אחד במשחק גדול וזה ישבור איזשהו מחסום אצלנו ,  כי בעונה שעברה כן הצלחנו לנצח כמה משחקים כאלה ואפילו בתוצאות יפות עם כדורגל טוב .  השנה זה לא מצליח ואין לי הסבר לזה ",  אמר בלדוט והוסיף : " המשחק אתמול ,  למשל ,  היה שקול ולא התעלה לרמה גבוהה ,  אם הוא היה מסתיים בתיקו זה לא היה מקפח אף צד וכולם היו מסופקים ". 
הקשר עמרי אפק ,  שמתח את שריר המפשעה דקות ספורות לפני פתיחת המשחק ולא שיחק לבסוף ,  ייבדק היום אחר הצהריים על ידי הצוות הרפואי שיאבחן את חומרת הפציעה .
 
בלדוט : " לא יודע למה אנחנו לא מצליחים נגד הגדולות "
 הקפטן מתקשה להבין למה בני יהודה נכשלת נגד הבכירות . " אגרסיביות והתלהבות יביאו ניצחונות ".  אפק ייבדק

