פרוקוגניה התכוונה לגייס 11.4 מיליון שקל אך הסתפקה ב-6.4 מיליון - 9% מתוכם הועברו לחתמים כעמלה
החתמים קיבלו את העמלה רק עבור הפצת הניירות ומבלי שהתחייבו לרכוש את הניירות שלא זכו לביקוש
חברת פרוקוגניה השלימה אמש גיוס של 6.4 מיליון שקל - כמעט מחצית מהסכום אותו התכוונה לגייס במקור ,  שעמד על 11.4 מיליון שקל .  מתוך הסכום שגוייס ,  כ-9% יועברו לחתמים.פרוקוגניה עוסקת בתחום הגליקואנליזה - חקר סוכרים ומולקולות אליהן הם מחוברים  ( חלבונים/שומנים )  .  כלומר ,  החברה עוזרת לזהות את המינון הנכון של חלבונים וסוכרים בייצור תרופות ,  כשהיא חוסכת את תהליך הניסוי והטעייה .  לפני יומיים הודיעה פרוקוגניה כי בכוונתה לגייס 11.4 מיליון שקל באמצעות הנפקת מניות וכתבי אופציה .  במידה שכל כתבי האופציה היו ממומשים ,  קיוותה פרוקוגניה לגייס 17 מיליון שקל .  הבוקר התברר כי החברה גייסה 6.4 מיליון שקל ,  ובמידה שימומשו כל כתבי האופציה יגדל הסכום ל-9.5 מיליון שקל .  כאשר חברה יוצאת להנפקה ראשונה ,  קיים סיכון שאיש לא ירצה לרכוש את מניותיה ,  ולכן החברה שוכרת חברת חתמים שתנסה לשווק את המניות למשקיעים ,  ובמקביל תתחייב לרכוש את המניות במידה שהציבור לא ירכוש .  תמורת הביטוח הזה ,  מקבל החתם עמלה.עם זאת ,  החתמים בהנפקה - לידר הנפקות ,  כלל פיננסים חיתום ורוסאריו חיתום - לא התחייבו לרכוש את הניירות שלא זכו לביקוש ,  וההתחייבות שלהם היתה להפצת הנייר בלבד ,  כלומר ללא רכיב הביטוח .  תמורת ההפצה ,  שילמה פרוקוגניה לחתמים 9% מסך התמורה שהתקבלה ,  כלומר 576 אלף שקל .  בנוסף ,  קיבלו החתמים עוד 30 אלף שקל כ"עמלת ריכוז ". 

פרוקוגניה התכוונה לגייס 11.4 מיליון שקל אך הסתפקה ב-6.4 מיליון - 9% מתוכם הועברו לחתמים כעמלה
החתמים קיבלו את העמלה רק עבור הפצת הניירות ומבלי שהתחייבו לרכוש את הניירות שלא זכו לביקוש

