כתב אישום נגד בכירים לשעבר של דור כימיקלים בגין עבירות ניירות ערך
צבי מור ,  מיכאל ינובסקי ויוסי דיין מואשמים בהטעיית המשקיעים בקשר לעמידת דור בהתחייבויותיה התשקיפיות
פרקליטות מחוז תל אביב  ( מיסוי וכלכלה )  הגישה היום לבית משפט השלום בתל אביב כתב אישום כנגד צבי מור ,  מיכאל ינובסקי ויוסי דיין בעבירות על חוק ניירות ערך.על פי כתב האישום ,  במהלך השנים 2000-2005 צבי מור היה יו"ר הדירקטוריון של חברת דור כימיקלים ,  מיכאל ינובסקי שימש כמנכ"ל החברה ,  ויוסי דיין היה סמנכ"ל הכספים ומזכיר החברה .  כתב האישום מפרט קשר עסקי ארוך שנים בין חברת דור כימיקלים הציבורית לחברת כרמל כימיקלים הפרטית ,  הנשלטת בבעלות מלאה של בעלי השליטה בחברת דור ,  שבמסגרתו נערכו עסקאות חריגות בקשר למכירת פורמלין על ידי דור לכרמל אשר לא אושרו כדין ולא דווחו לציבור על פי חוק .  במסגרת עסקאות חריגות אלה ,  דווחו על ידי הנאשמים ,  במפגיע ,  פרטים בדו"חות הכספיים של דור שנועדו להטעות את ציבור המשקיעים בקשר לעמידת דור בהתחייבויותיה התשקיפיות.על פי עובדות כתב האישום ,  הנאשמים ,  שהיו חתומים על דו"חותיה הכספיים של דור ,  ידעו על אי קיומה של ההתחייבות התשקיפית של דור לכנס את ועדת הביקורת שלה מדי 6 חודשים כדי לוודא שמחיר מכירת הפורמלין לכרמל עומד בתנאי השוק .  למרות זאת ,  לא דיווחו על אי קיומה של ההתחייבות ויתרה מכך ,  הציגו מצג בדו"חות הכספיים של דור כאילו החברה מקיימת את ההתחייבות התשקיפית לכנס את ועדת הביקורת מבלי לגלות כי הלכה למעשה התחייבות זו אינה מתקיימת.עוד מפרט כתב האישום כי השלושה לא אישרו כדין ולא דיווחו לציבור עסקאות חריגות נמשכות של מכירת פורמלין בהפסד לכרמל ,  לא אישרו כדין ולא דיווחו לציבור עסקאות חריגות של מתן אשראי בתנאים מועדפים לבעלי השליטה בדור בניגוד להתחייבות התשקיפית של דור ,  ולא אישרו כדין ולא דיווחו לציבור עסקה חריגה של הסדר פריסת החוב לכרמל על תנאיו המיטיבים לבעלי השליטה בדור ,  שהפך למעשה להיות עסקת מימון.כתב האישום הוגש על ידי עו"ד רועי שטיינברג ,  מפרקליטות מחוז תל אביב  ( מסוי וכלכלה )  ,  לאחר חקירת מחלקת חקירות של רשות ניירות ערך .
 
כתב אישום נגד בכירים לשעבר של דור כימיקלים בגין עבירות ניירות ערך
צבי מור ,  מיכאל ינובסקי ויוסי דיין מואשמים בהטעיית המשקיעים בקשר לעמידת דור בהתחייבויותיה התשקיפיות

