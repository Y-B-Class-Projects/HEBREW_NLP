הפועל פ"ת :  מתיאס טרם שוחרר לאליפות אפריקה
בקבוצה הודיעו לבלם שהוא בינתיים נשאר : " לא הגיעה בקשה מטוגו ".  שביעות רצון מהתיקו מול אשדוד : " אם נשחק ככה ,  נישאר "
 בהפועל פתח תקוה קיבלו בסיפוק את התיקו הערב  ( שבת )  מול מ.ס אשדוד  ( 1:1 )  ,  למרות העובדה שהקבוצה נשארה גם בתום המחזור במקום האחרון בטבלה ,  עם מספר נקודות זהה לזה של יריבתה העירונית מכבי פתח תקוה ומכבי אחי נצרת .  הבלם גל כהן ,  שכבש את שער השוויון בדקה ה-65 ,  סחט בסיום מחמאות מהצוות המקצועי ,  שחקנים בקבוצה אמרו לאחר המשחק : " לא הפסקנו להחמיץ ,  אם נשחק ככה בהמשך העונה נישאר בליגה ". 
הבלם הטוגולזי עמנואל מתיאס ,  שכבר הזמין טיסה למולדתו למחר  ( ראשון )  במטרה להצטרף למחנה האימונים של נבחרתו לקראת אליפות אפריקה שתיפתח באנגולה בעשירי בינואר ,  קיבל מהקבוצה הודעה על כך שהוא לא עדיין לא משוחרר .  המנכ"ל אפי צפריר אמר בתגובה : " נכון שבינתיים מתיאס לא משוחרר ,  כיוון שטרם הגיעה הבקשה הרשמית לשחרורו מההתאחדות הטוגולזית ,  ברגע שהבקשה תתקבל הוא ישוחרר ". 
היום נחת בארץ החלוץ הצרפתי לורן מרלאן ,  אך בקבוצה סקפטיים לגבי החתמתו לאחר שבדיקה שערכו גילתה כי השחקן לא הרבה להבקיע שערים בשנים האחרונות .  בקבוצה אמרו היום : " אנחנו מחפשים חלוץ שיודע להבקיע שערים ,  נבחן אותו ונקבל החלטה לגביו ".  במקביל ימשיך להיבחן במהלך השבוע החלוץ הגיאורגי רוואז גוצירידזה ,  שבינתיים מותיר רושם טוב על הצוות המקצועי .  המאמן אלי מחפוד : " לא נמהר לקבל החלטה ,  נבחן את השחקנים היטב קודם לכן ". 
בקבוצה ינסו השבוע להאיץ את המגעים עם איליה יברויאן ,  שלא שותף הערב בניצחון של מכבי תל אביב על בית"ר ירושלים ונמצא בדרכו החוצה מהקבוצה .  בפתח תקוה הבינו מהשחקן שהוא ישוחרר רק אם הצהובים ימצאו חלוץ אחר .  הקשרים תומר בן חיים ודור הלוי לא נכללו בסגל הערב ולא ברור אם אחד מהם יעזוב .
 
הפועל פ"ת :  מתיאס טרם שוחרר לאליפות אפריקה
בקבוצה הודיעו לבלם שהוא בינתיים נשאר : " לא הגיעה בקשה מטוגו ".  שביעות רצון מהתיקו מול אשדוד : " אם נשחק ככה ,  נישאר "
 
