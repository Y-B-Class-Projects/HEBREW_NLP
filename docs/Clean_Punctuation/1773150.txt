ציון צמח חתם בהפועל רמת גן
הקשר בן ה-20 ,  שכרטיס השחקן שלו שייך למכבי ת"א ,  הצטרף רשמית לנועלת הטבלה ,  שמנהלת מגעים גם עם טל חן ואלקיים
קשר הנבחרת הצעירה ,  ציון צמח ,  חתם בהפועל רמת גן עד תום העונה .  צמח בן ה-20 הושאל בתחילת העונה ממכבי תל אביב לנס ציונה ,  בשורותיה עשה חיל .  צמח כבש שישה שערים בסך הכל במדי הקבוצה ,  שניים מתוכם בליגה וארבעה בגביע הטוטו .
 בחוזהו של השחקן הופיע סעיף שחרור לקבוצה בליגת העל וכבר לפני שבועיים סיכם הקשר את תנאיו אצל נועלת הטבלה .  היום  ( שלישי )  אישרה מכבי תל אביב את ההשאלה והקשר חתם על חוזהו וכבר ערך אימון בכורה בשורות קבוצתו החדשה .  יש לציין כי צמח יכול לחתום בקבוצה כעת ,  אבל הוא יוכל לשחק בה החל מחודש ינואר בלבד .
 צמח הוא שחקן הרכש השלישי שמצטרף לקבוצה בעידן המאמן צביקה צמח וקדמו לו דודי פדלון ודן רומן .  הקבוצה תתחזק בשחקנים נוספים וכבר מנהלת מגעים עם עודד אלקיים וטל חן .  שני הליטאים ,  נרג'וס אסטרוסקאס והאורליג'וס סטאפונקה ,  שהחלו להתאמן עם הקבוצה בימים האחרונים ,  ינסו להרשים היום את הצוות המקצועי במשחק האימון נגד הכח עמידר רמת גן .
 
ציון צמח חתם בהפועל רמת גן
הקשר בן ה-20 ,  שכרטיס השחקן שלו שייך למכבי ת"א ,  הצטרף רשמית לנועלת הטבלה ,  שמנהלת מגעים גם עם טל חן ואלקיים

