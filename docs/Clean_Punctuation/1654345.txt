מגמאדוב הורחק מאימון מכבי פתח תקוה
העצבים מהתיקו בדרבי נותנים את אותותיהם .  פרדי דוד מתח ביקורת על הקפטן ,  שהגיב בזלזול .  מתיחה בשריר למגרלשווילי
לאחר שלא הצליחו לנצח בדרבי בשבת הבלגן במכבי פ"ת נמשך .  במהלך אימון הקבוצה היום  ( רביעי )  אחר הצהריים התפתחה תקרית בין קפטן הקבוצה מוראד מגמאדוב למאמן פרדי דוד .  הבלם הוותיק לא סגר היטב במהלך אחד מהמשחקונים באימון וזכה לביקורת מהמאמן ,  אך בחר שלא לקבלה וענה לו חזרה בזילזול .  דוד הרחיק את מגמאדוב מהאימון .  עדיין לא ברור האם האזרי יעמוד לועדת משמעת או שילבן את הדברים בעצמו מול המאמן .
 אם לא די בכך גם חיים מגרלשווילי נטש את האימון לאחר שמתח את השריר .  המגן השמאלי קיבל טיפול במקום ובקבוצה מאמינים כי יהיה כשיר למשחק מול בני יהודה בשבת וכבר מחר הוא ינסה להתאמן .  מי שבוודאות יחמיצו את המשחק בבלומפילד הם אסי משיח המוצהב וסבסטיאן סנסוני שסובל מקרע בשריר הירך האחורית .  דן רומן ונבוישה מרינקוביץ' צפויים לתפוס את מקומם בהרכב הפותח .
 מחר  ( חמישי )  יגיעו שחקני הקבוצה לחלק מתנות לחג לילדים במחלקה האונקולגית בבית החולים שניידר .  

מגמאדוב הורחק מאימון מכבי פתח תקוה
העצבים מהתיקו בדרבי נותנים את אותותיהם .  פרדי דוד מתח ביקורת על הקפטן ,  שהגיב בזלזול .  מתיחה בשריר למגרלשווילי

