יצאתם מתחנת הרכבת ופתאום התחשק לכם קרואסון ?  השיווק הדיגיטלי עוקב אחריכם
נכנסתם לקנות חולצה והרגשתם צורך אמיתי במכנסיים תואמים ?  ■ בפעם הבאה ,  הסתכלו הצדה ,  ייתכן שעומד שם מסך פרסומת מהבהב ■ ולא רק שם :  מנהלי חברת YCD בראיון על אח גדול וידידותי שמבין בשיווק
אתם נכנסים לסניף של ארומה ומזמינים קפה הפוך .  מיד מהבהב לכם על המסך קרואסון או מאפה אחר .  הקופאית החביבה שואלת אם אתם רוצים גם מאפה במחיר  " חבילה "  יוצא מהכלל .  החלטתם גם להזמין מיץ תפוזים ,  והופ ,  על המסך מוצגת תמונה של סלט עשיר נוטף רוטב וקרוטונים .  התמונות המתחלפות הן לא מקריות .  מאחורי כל סלט ומאפה עומד מנגנון שמנסה לבצע התאמה בין המוצרים לבין צורכי הלקוח .  המטרה ,  כמובן ,  היא למקסם את ההכנסות .  גם ברשת החנויות לטיפוח הגוף  " ללין "  ניצבים לצד הקופות מסכים דיגיטליים שמציעים מוצרים משלימים לרכישה ,  אפילו כשהקונה כבר עומד ליד הקופה עם המוצרים שבחר .  שעת צהריים חורפית ביום חול ,  וקניון עזריאלי הומה אנשים שמחפשים מקלט חמים מהגשם .  בתי הקפה מלאים ,  ובסניף רולדין ,  הסמוך ליציאה מתחנת הרכבת ,  מהבהבים המסכים הדיגיטליים ומציעים לעוברים ושבים מבצע של משקה וכריך חם .  בשעות הבוקר היבהב השלט עם מבצע אחר ,  של קפה וקרואסון .  נראה כי ימי הלוח והגיר חלפו ועברו מהעולם .  במקום לכתוב ולמחוק ,  אפשר פשוט להיכנס למחשב ולהזין את התפריט המקומי - לא רק בהתאם ליום אלא גם בהתאם לשעה ולסוג הלקוחות העוברים במקום .  לאט לאט החלה זוחלת לה לחיינו מהפכה חדשה - מהפכת השיווק הדיגיטלי שלא דרך האינטרנט .  בסרט המדע הבדיוני שביים סטיוון ספילברג , " דו"ח מיוחד ",  שעלה לאקרנים ב-2002 ,  הילך טום קרוז ברחובות ובתחנות הרכבת ,  ומסכי ענק דיגיטליים זיהו אותו והתאימו לו פרסומות .  נכון ,  אנחנו עדיין לא שם ,  אבל כפי שאומר אורן סלע ,  מנהל מחלקת התוכן הוויזואלי והקריאייטיב בחברת המולטימדיה ycd : " אנחנו בדרך ".   " כל דבר שנראה מקרי ,  נמדד ונקבע מראש ",  מוסיף אביחי מיכאלי ,  מנכ"ל ycd ישראל .  מיכאלי אוהב לצטט את התיאוריה השיווקית של קווין רוברטס ,  מנכ"ל חברת הפרסום הגדולה סאצ'י אנד סאצ'י .  לפי רוברטס ,  70% מהחלטות הקנייה של הצרכן מתרחשות בנקודת המכירה עצמה ,  והחלטת הקנייה מתבצעת 2-2.5 שניות לפני הרכישה . " אתה פשוט קונה משהו שבא לך באותו רגע .  ראית אותו ,  הוא מצא חן בעיניך ,  קנית .  זו החלטה רגשית .  לרגע הזה אנחנו מכוונים ",  מסביר מיכאלי . " מודעות הפרינט בחנויות כבר לא משפיעות על הצרכן .  הסיכוי שהוא יזכור דרכן מסר הוא אפסי .  אבל מסרים שרצים על מסך בולטים לעין ,  במיוחד כשמדובר בלקוחות בני הדור הדיגיטלי ".   " אדם שיוצא מתחנת הרכבת עובר ליד הסניף של רולדין במשך שלוש שניות בדיוק ",  מסביר מיכאלי . " הצבנו את המסך במקום שאותו נוח לראות כשהוא יוצא מהרכבת ,  ולקבל מידע על המבצע של היום .  בשעות הבוקר נציע לו קפה וקרואסון ,  בצהריים נציע כריך ,  הכל לפי המטרות והרצונות של המקום עצמו . " אבל ההבדל בין המציאות של הסרט 'דו"ח מיוחד' לבין מה שקורה כיום הוא שהפנייה לצרכן היא אליו כצרכן ,  ולא לאדם הספציפי שהוא .  אם הצרכן מזמין קפה ,  מציעים לו עוגה ,  בלי לדעת במי מדובר .  הפרסומות מתאימות עצמן לסוגים שונים של צרכנים - כאלה שהגיעו זה עתה מהרכבת והם עוברים ושבים ,  כאלה שממתינים בתור לקופת חולים או בבנק ,  כאלה שנמצאים בקופה בדרך לתשלום .  גם אם הצרכן נמצא בקופה ויש לו כרטיס מועדון - המערכת של המסכים שלנו יכולה להתממשק למאגר במועדון הלקוחות של החברה ,  ולהציע לו על המסך הצעה רלוונטית - לדוגמה ,  הנחה לבני זוג .  זה בדיוק כמו שמועדון הלקוחות שולח לצרכן קופונים למוצרים שמתאימים לו .  אבל המערכת שלנו היא לא מערכת שאוגרת מידע על הצרכן ,  היא מאפשרת להתאים את המוצר למצב הצרכני שלו באותו רגע ".  מחליטים בנקודת המכירה ycd עוסקת בהקמת מסכים דיגיטליים ,  כולל התשתית הטכנולוגית החכמה הנדרשת כדי לנהל את מערך המסכים .  מדובר למעשה בחברת היי-טק ,  אך הפיתוחים והחידושים הטכנולוגיים שלה נועדו לשרת את הקמעונים - רשתות המזון והאופנה - ולהצליח להגיע אל הצרכנים עם מסר מסוים ,  גם בתוך החנות עצמה .  ycd החלה את דרכה כחברה שמספקת מערכות שמע דיגיטליות בבתי עסק - מוסיקת רקע המותאמת לכל עסק וצרכיו .  עם השנים ועם ההבנה שהווידאו הדיגיטלי הוא חלק מחיינו ,  היא נכנסה גם לשם .  המנכ"ל של החברה העולמית הוא נועם לבבי ,  שהקים את החברה לפני כעשור עם דני זאבי .  לחברה הכנסות של כמה עשרות מיליוני שקלים בשנה ,  אך היא עדיין לא רווחית .  לדברי מנהליה ,  היא צומחת ב-50% בממוצע בשנה מאז הקמתה .  המגזין  " ביזנסוויק "  בחר לפרסם כתבה על הטכנולוגיה החדשנית של ycd לפני כשנה ,  ונציגי רשת ארומה ,  לקוחות החברה ,  סיפרו למגזין כי התצוגה במסכים הביאה לגידול של 68% במכירות המוצרים המוצגים . " גדל כאן דור שלם שמבחינתו מסרים עוברים רק באופן דיגיטלי .  זה דור שרגיל לצרוך תכנים באופן כזה ,  ולכן הוא מצפה שהמדיום הזה יגיע גם למקומות שבהם הוא קונה ",  אומר מנהל הקריאייטיב אורן סלע . " בעקבות כניסת האינטרנט והרב-ערוציות בטלוויזיה נוצרו המון הזדמנויות למפרסמים ,  אבל שיטפון הערוצים הזה גרם למדיה ההמוניים לאבד אפקטיביות ובלעדיות ",  מוסיף מיכאלי . " צריך לזכור שהמטרה של המסכים היא לא רק פרסום ,  הם מאפשרים להעניק ללקוח חוויה כוללת .  מדיה דיגיטליים הם שילוב של וידאו ואודיו .  בללין ,  לדוגמה ,  נוצרת חוויה רב חושית - יש ריחות מהסבונים ויש סרטוני וידאו ,  ואז הם ביקשו מאתנו להוסיף את חוש השמיעה . " צוות מוסיקלי שלנו יצר מוסיקה קטיפתית שמתאימה להשלים את החוויה הזו .  המטרה השנייה של סרט הווידאו ,  מעבר לחוויה החושית ,  היא קידום מכירות של מוצר .  מטרות נוספות הן הדרכה והכוונה וכן העברת מידע .  יש מעבידים שאף משתמשים במערכת כדי להעביר בה מסרים לעובדים שלהם לפני פתיחת הסניפים ללקוחות ,  כמעין מערכת כריזה מרכזית ".   " אנחנו עובדים עם בובי בראון ,  חברה בת לקוסמטיקה של אסתי לאודר .  יש להם סניף בבלומינגדייל'ס בניו יורק ,  שם על המסכים הדיגיטליים שלנו מוצגת הדגמה של האיפור ,  ועל הסטנד מתחת למסך נמצאים המוצרים מהסרטון למכירה - זה קידום מכירות ",  מסביר מיכאלי . " אם המסך ממוקם בנקודת המתנה בקופת חולים ,  עדיף להראות ללקוח סרטון הדרכה בריאותי .  אם ננצל את הזמן הפנוי שלו כדי לשדר פרסומת שלא קשורה למצבו - זה ירגיז אותו .  אנחנו מנסים להתאים את התמהיל השיווקי למקום ,  למה שהצרכן עושה בו ולציפיות שיש לו מהמקום .  צריך לנצל את המדיה האלה בחוכמה ".  מה באמת רוצה הצרכן ?  סיבוב בחנויות בעזריאלי מגלה מגוון שימושים למסכים - יש כאלה שמשתמשים בהם רק כדי להציג תמונת סטילס מוארת - בעצם כרזה ,  אבל כזו שמוצגת על מסך דיגיטלי מעודכן ומואר .  יש קמעונים שאצלם המסך מציג סרטון פרסומת בינלאומי שהוכתב על ידי מטה החברה העולמית ,  יש כאלה שמציגים מחירים ומבצעים של מוצרים בחנות .  יש גם חנויות שבהן יש מסכים כבויים . " כנראה שבעל החנות לא ממש ידע איך להשתמש במסכים האלה כדי לקדם את מכירותיו ",  אומר מיכאלי .  בבית קפה מסוים יש מסך המכוון למעבר המרכזי של הקניון ,  שעליו מופיע סרטון וידאו של בחורות מקפצות בשיעור התעמלות אירובית . " המיקום של המסך מצוין ",  אומר מיכאלי . " אבל לסרטון אין קשר למה שנמכר בבית הקפה .  סרטון נחמד ,  אבל איך הוא מקדם את המכירות ?  זה היה אידיאלי עבורם להציג שם את מבצעי היום ,  או תמונה מושכת של ארוחת היום שתגרום לאנשים לרצות לטעום ממנה ".  אז מה באמת מצליח לעבוד על הצרכן ומה לא ?  הנתונים המצטברים אצל ycd מגלים כמה מסקנות מעניינות . " בחנויות האופנה ,  בנות אוהבות לראות משהו שרלוונטי להן על המסכים - צירופי בגדים להליכה לאוניברסיטה או לחדר כושר ,  עצות אופנה שונות ",  מסביר מיכאלי . " במסעדה ,  הצרכנים מחפשים את עסקת הקומבינציה הטובה ביותר - אם אני קונה קפה או סלט ,  מה הולך עם זה הכי טוב .  ברשת מזון ,  הצרכן מחפש את הצעת הערך הכי טובה בקטגוריה שלו - את המבצעים הכי משתלמים .  בקופות חולים הצרכן רוצה מידע בריאותי מעניין ולא מידע מכירתי .  הוא רוצה שינעימו לו את הזמן ויתחשבו בו ,  כי הוא לא מרגיש טוב .  באופן כללי ,  הצרכנים מצפים שתחשוב עבורם איזה מידע נוח להם לקבל באותה נקודת זמן ".  דו"ח של חברת המחקר האמריקאית elements report בדק את האלמנטים בחנות שאליהם מגיבים הצרכנים ,  כולל פרסום דיגיטלי :  69% מהצרכנים הנשאלים במחקר טענו כי חוויית הקנייה היא האלמנט החשוב ביותר בבחירת החנות אליה הם הולכים .  32% טענו כי הפרסום בנקודות המכירה היה אפקטיבי מאוד .  בעניין התכנים בנקודות המכירה ,  46% טענו כי היו רוצים לראות השוואה בין מוצרים ,  ו-43% טענו כי היו רוצים לראות מידע על איכות המוצר .  אפשרויות חדשות לקמעונים עולם המסכים הדיגיטליים שינה לא רק אותנו ,  כצרכנים ,  אלא פתח צוהר לאפשרויות חדשות עבור הרשתות הקמעוניות .  לדוגמה ,  רשת לממכר מזון יכולה כך להוציא מנה לא בולטת מתוך התפריט שלה ,  ולהפוך אותה לתמונה עסיסית ומוחשית עבור הצרכן .  המערכת של ycd מסוגלת לקרוא את תחזית מזג האוויר שמופיעה באינטרנט ולשנות את המסכים שלה בהתאם .  אם מתחיל לרדת גשם ,  המערכת תציע מרק חם במקום אייס קפה .  בנק שמתקין מערכת כזו אצלו ,  מציג על כל מסך מסר אחר .  במסך הראשי בכניסה לבנק הלקוח מקבל מסר שמברך אותו בבואו ,  אבל במסך במחלקת האשראי הוא יקבל מסרים שרלוונטיים למחלקה . " בעבר ,  כל המסכים בסניף הקרינו את אותו המסר ",  אומר מיכאלי . " אבל פיתחנו טכנולוגיה שמאפשרת להקרין כמות מסכים גדולה יותר מאותה מערכת פיקוד ".  גם מוסיקת הרקע משתנה מאזור לאזור בבית העסק ,  בהתאמה לווידאו המוקרן על המסך ולמסר שמחלקה מסוימת רוצה להעביר . " יש גמישות רבה המאפשרת להיות ממוקד כלפי קהל היעד ",  אומר מיכאלי . " יש אפשרות להיות רב-ערוציים על מסכים באותו הסניף ,  ויש אפשרות להיות רב-ערוציים בין סניפים שונים של אותה רשת .  ממחשב פיקוד מרכזי של הרשת אפשר לנהל מסכים שונים - למשל ,  בסניף הכשר ,  בסניף הצמחוני ובסניף הרגיל של הרשת ".  המסכים מאפשרים לקמעונים להתמודד ביתר קלות עם בעיה נפוצה - מה לעשות כשנתקעים עם מלאי של סחורה . " אם בעבר רשת אופנה נתקעה עם מלאי של מכנסי ג'ינס ביום רביעי ,  ורוצה להוציא אותו לסייל בסוף השבוע ,  לפני תקופת המסכים זה היה כמעט בלתי אפשרי .  לא היו מספיקים להכין את הפרסום ולהדפיס אותו בבית הדפוס עד סוף השבוע .  אבל בשימוש במסכים ,  ביום רביעי אפשר לשנות את התוכן של המסכים באורח מיידי ,  ולפרסם את המבצע עד יום ראשון .  אפשר גם להגיב לתחרות בשטח בזמן קצר ואמיתי ",  אומר מיכאלי . " הרי זה לא המסך שעושה את ההבדל - זו הדרך שבה הוא מנוהל ,  מה עושים עם הזמן שלו ,  איפה ממקמים אותו ,  ומה בוחרים להקרין עליו ".  מיכאלי ואנשיו מדברים על ניהול בזמן אמת  ( real time management )  של עסק או חנות ,  וזו לדעתם המהפכה האמיתית . " המערכת היא מערכת לומדת .  אם היא מגלה שנשארו במלאי פחות מחמישה פריטים מאותו מוצר ,  היא תפסיק לקדם אותו .  אם היא מגלה שהצעת הקומבינציה שהיא מציעה ללקוח לא מצליחה ,  היא תשנה את ההצעה .  המערכת עושה אופטימיזציה בזמן אמת ",  מסביר מיכאלי .  משרדי הפרסום ,  לטענתו ,  לא צריכים להיות מודאגים מהתפתחות הענף החדש הזה : " אנחנו לא מחליפים את משרדי הפרסום ,  אנחנו משלימים אותם .  משרדי הפרסום מביאים את הלקוח לחנות ,  אנחנו עוסקים בלקוח כשהוא בתוך החנות .  זה מדיום משלים ".  מכיוון שהטכנולוגיה דיגיטלית ,  היכולת שלה למדוד היא יתרון : " בסוג כזה של קידום מכירות את יכולה לדעת כמה פעמים קידמת מוצר מסוים וכמה מכרת ממנו באותו הזמן בערך - יש מדידה אפקטיבית .  גם לזכירות של הפרסומות יש משמעות .  גילינו שיש 30% זכירות לסרטונים הדיגיטליים ,  בעוד בפרסום בטלוויזיה ,  5% זכירות נחשבים לטובים ".  מיכאלי מודה שהשוק עדיין בגישושים ,  ושיש עדיין לא מעט לקוחות שבוחרים להשתמש רק בתוכנת הרקעים המוסיקליים של החנויות ובהתאמת המוסיקה ללקוח ,  ללא הווידאו : " עדיין בודקים את המדיום הזה ,  זה כמו פרסום באינטרנט ,  עדיין בשלב של ניסוי וטעייה .  מחירי החומרה יורדים ,  וזה טוב ,  כי זה יקל על אימוץ הטכנולוגיה ".  לקוחות ycd משתמשים בטכנולוגיה לאו דווקא לצורכי שיווק .  צחי בוקשתתר משתמש בטכנולוגיה כבר חמש שנים לצורכי אווירה בלבד ברשת המסעדות שלו ,  black bar n' burger . " התחלתי לעבוד אתם לפני חמש שנים ,  ממש עם פתיחת רשת המסעדות .  בהתחלה הם עשו עבורנו רק מוסיקת רקע ,  ומהר מאוד עברנו לשילוב מסכי וידאו .  אנחנו מקרינים כיום גם סתם תכנים ויזואליים של אוכל ,  כששיווקית אין לזה ערך ישיר ,  כי הלקוח כבר ישב והזמין .  פה ושם אני מציין מבצע מיידי לאותו רגע - לדוגמה בירה בחצי מחיר .  מסכים מרצדים נותנים הרבה כוח לאווירה ,  הרבה רעש שהוא טוב לנו בעיניים . " אם כיום יאמרו לי  ? בוא תפתח סניף של בלאק בלי מסכים מרצדים' אני לא אעיז ,  כמו שלפני חמש שנים לא הייתי פותח סניף בלי מוסיקה ".  אילנית מצנבר ,  מנהלת פרסום דיוטי פרי ג'יימס ריצ'רדסון : " אנחנו עובדים עם החברה כבר שנתיים ,  ובנינו תוכנית להעלאת המכירות של המוצרים שליד הקופה ,  הנמכרים במבצע בלבד .  בזמן שהלקוח ממתין לתורו - לרוב כמה דקות בממוצע בקופה - הוא נתקל במסכים בגובה העיניים .  אין לנו עדיין אינדיקציה על הגברת המכירות ,  אבל זו מדיה נוספת - תמיד עדיף משהו טכנולוגי ומתקדם מאשר שלט מודפס ".  בקרנות ההון סיכון מתלהבים לא מעט חברות מנסות לכבוש את השוק החדש של פרסום דיגיטלי .  ביניהן ctv ,  שמפעילה מסכי פרסום דיגיטליים בצמתי תנועה ובאיזורים ציבוריים .  סטארט-אפ בשם אודיסי ,  שבין מקימיו נמצא יאיר גולדפינגר ,  ממייסדי icq ,  עוסק גם הוא בפרסום דיגיטלי בעולם האופליין .  הקרנות גיזה ובנצ'מרק השקיעו בסטארט-אפ כ-15 מיליון דולר .  סטארט-אפ נוסף ,  בשם סי-נאריו ,  זכה להשקעה של 11 מיליון דולר מהקרנות אופוס וכרמל וכן מחברת גרפוליט שבבעלותו של עודד מוזס .  חברות נוספות בתחום הפרסום הדיגיטלי הן הדיה ,  המשתפת פעולה עם יצרנית ציוד התקשורת סיסקו ,  וחברת בראבו .  לכל אחת מהחברות האלה יש טכנולוגיה ייחודית משלה שנועדה לפתור את סוגיית המסר הדיגיטלי .  השאלה הגדולה היא מי מהן תצליח לכבוש את השוק .  המטה ומרכז הפיתוח של ycd נמצאים בשפיים .  תחילת דרכה של החברה היתה בהתאמת מוסיקה לבתי עסק וב-2004 הוסיפו את הווידאו .  כיום החברה רואה עצמה כספקית פתרונות לקידום תוצאות עסקיות באמצעות מדיה דיגיטליים לפי צורכי הלקוח  ( וידאו ,  אודיו ,  תאורה ,  אינטראקטיב )  .  יש לה משרדים בניו יורק ובלונדון ,  ורשת מפיצים ב-22 מדינות בעולם .  לחברה יש יותר מ-1,200 לקוחות בעולם ,  ביניהם טויוטה ,  קודאק ,  הילטון ,  ג'ורג'יו ארמאני והוגו בוס .  עם לקוחותיה בישראל נמנים קבוצת כלל ,  רשת ארומה ,  רשת החנויות yellow ,  רשת pm:am ,  חנות הדיוטי פרי ג'יימס ריצ'רדסון ,  רשת מנגו ,  הולמס פלייס ,  לוצ'י ,  רולדין ,  ללין ,  נייקי ,  פלאפון ,  רבוע כחול ובלאק בורגר .  מאז הקמתה ב-1999 ,  ycd גייסה 25 מיליון דולר מקרנות ההון סיכון פיטנגו ו-arts alliance digital ,  המלוות אותה כמעט מתחילת הדרך ,  וכן מקרנות נוספות .  סבב הגיוס האחרון היה ביוני 2009 ,  לפי שווי של 12 מיליון דולר .  הצמיחה העתידית לחברה תגיע ככל הנראה מהשוק האמריקאי ,  שם מושקעים מרב משאביה .  השוק השני בגודלו עבורה הוא בריטניה ,  אך ארה"ב היא המטרה .  גודל השוק של פרסום במסכים דיגיטליים הוא כיום מאות מיליוני דולרים בשוק האמריקאי .  זהו שוק צומח ,  הצפוי לצמוח לכמה מיליארדי דולרים .  עם השנים ועם שינוי המיקוד של החברה ,  היא גם גייסה כוכבים מחו"ל :  ב-2007 הגיע לנהל אותה בארי זלצמן ,  לשעבר נשיא חברת הפרסום באינטרנט דאבל קליק .  הוא עזב לאחר יותר משנה בתפקיד .  גם קרטר אתרינגטון ,  לשעבר סמנכ"ל השיווק של mtv ,  הגיע למשך תקופה ל-ycd ומונה לסמנכ"ל השיווק שלה .  המייסדים המקוריים של החברה מובילים אותה כיום .   תחרות על כל לקוח השבוע הודיעה חברת בראבו מדיה גרופ כי היא מקימה מערך שילוט דיגיטלי בסניפי טיב טעם ,  יחד עם קבוצת חיון המספקת את המסכים .  500 מסכים דיגיטליים יותקנו ב-18 סניפים במחלקות שונות ,  ויציגו סרטונים הקשורים למוצרים .  לאחר מכן ,  תתרחב הפרישה ל-30 סניפים .  טיב טעם היא לקוחה של ycd בתחום המוסיקה - מערכות השמע בסניפיה והמוסיקה המושמעת בהן מנוהלות על ידי ycd ,  אך הפיקוד על הטכנולוגיה שמאחורי מסכי הוידאו ניתן לבראבו מדיה גרופ .  התחרות בשוק המתפתח הזה היא לא קלה .  בראבו מדיה גרופ שייכת לבראבו תקשורת מדיה ,  שבראשה עומד ירון פאר ,  המוכר כשדרן מערוץ הקניות .  יחד אתו ייסד את החברה עינב רף ,  המשמש כמנהל הטכנולוגיה הראשי .  החברה מעסיקה 16 עובדים ,  ועם לקוחותיה למסכי הווידאו ,  מלבד טיב טעם ,  נמנית רשת מנטה ,  חנויות הנוחות של דלק . " התחלנו את דרכנו בראשית 2000 ",  מספר פאר . " במקור עסקנו במכירת מדיה למרכזי קניות .  לפני כארבע שנים נכנסנו לשוק הווידאו לאחר שהיינו פעילים בשוק האודיו - מערכות שמע מרחוק .  ההתמקדות העיקרית שלנו היא במערכות ממושקות-קופה ,  שבהן אנחנו מנהלים את הלקוח שנמצא בזמן המתנה .  אנחנו מאפשרים לו חוויית צפייה והיחשפות לתוכן ייעודי ,  שעוזר לו לקצר את זמן ההמתנה .  לדוגמה ,  אם אני נמצא אצל נציג שירות של סלקום בזמן מתן השירות ,  הנציג הלך לטפל בענייני ,  ועלי להמתין .  מולי יהיה מסך 19 אינץ' שמדבר אלי במגוון תכנים .  המסך אמור לקצר את זמן ההמתנה הנתפש ,  לייעל את השירות ללקוח ולשפר מאוד את המכירה של שירותים ושל אביזרים נלווים . " כשאנחנו במסעדת מזון מהיר ,  כמו ברשת חנויות המזון טאקו בל שעמה חתמנו על חוזה ,  נציב מסך המופנה ללקוח ,  שימומשק לתוך הקופה של טאקו בל .  המסך יציג ללקוח את החשבון שלו ברמה הוויזואלית - תמונות של המוצרים שרכש ,  ויראה לו מהם הפריטים המשלימים שכדאי לו לקנות כדי שיתאימו למוצרים שהוא רכש ".  פאר מסביר מדוע התחום הזה כל כך לוהט ומתפתח כעת : " בשנים הקרובות נראה מסכים דקים שטוחים נהפכים לנפוצים מאוד כמעט בכל מרחב ציבורי .  הם ייכנסו לתחנות אוטובוס ,  לשילוט דרכים ,  הם יחליפו שלטי ענק ופוסטרים ,  והמהפכה הזו תואמת לירידת מחירי המסכים ולעליית הזמינות של חיבורי אינטרנט ,  גלישה והעברת נתונים על פס רחב .  בעצם נחליף אמצעים מיושנים קיימים בקונצפט חדש .  במקום שהיתה בו כרזה שהעבירה מסר אחד יהיה מסך שיעביר אינספור מסרים .  המסך יישלט מרחוק ,  ויחסוך את האנשים שמגיעים בטנדרים ותולים את השלטים עם רולרים ועם דבק .  המהפכה האמיתית היא השליטה המרכזית במסכים ,  ועומק המסר שהם מסוגלים להביע ".  עולם המסכים הדיגיטליים עדיין בחיתוליו ,  אך מעצבים סביבתיים ,  אדריכלים ומעצבי תקשורת חזותית כבר חוזים את העתיד :  המגמה האחרונה בעיצוב נקראת experience design .  מסכים מסוג זה לא רק ייתלו בחנויות בעתיד ,  אלא ייבנו כחלק אינטגרלי מקירות של בניינים ושל מבנים .  הבניין עצמו יוכל להעביר מסרים שונים דרך מסכים דיגיטליים שבנויים בתוכו .  דמיינו לעצמכם קניון שהקירות שלו מקרינים לכם אווירה של נוף פסטורלי ורגוע שזז ומשתנה ,  ואם המפרסמים ממש ירצו ,  חלק מתמונות הנוף ישלבו בתוכן את המותגים שלהן .  החברות שמפתחות את הטכנולוגיה החכמה שמאחורי המסכים ,  כמו ycd ,  בראבו תקשורת ,  אודיסי ו-ctv ,  יודעות היטב שהעתיד רק מתחיל כעת ,  ושמי שתצליח לפתח את מערכת הפיקוד החכמה ביותר ,  הנוחה ביותר ,  המותאמת ביותר ללקוח - היא זו שצפוי לה עתיד ורוד הרבה יותר .
 
יצאתם מתחנת הרכבת ופתאום התחשק לכם קרואסון ?  השיווק הדיגיטלי עוקב אחריכם
נכנסתם לקנות חולצה והרגשתם צורך אמיתי במכנסיים תואמים ?  ■ בפעם הבאה ,  הסתכלו הצדה ,  ייתכן שעומד שם מסך פרסומת מהבהב ■ ולא רק שם :  מנהלי חברת YCD בראיון על אח גדול וידידותי שמבין בשיווק

