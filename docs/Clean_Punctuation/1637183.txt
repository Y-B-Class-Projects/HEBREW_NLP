yes רוצה לחסוך בריבית :  מכינה תשקיף לרישום האג"ח למסחר 
בלעדי TheMarker
 >  >  לקראת הכניסה של בעל הבית החדש ,  לן בלווטניק ,  חברת הלוויין yes ,  הנמצאת כיום בשליטת בזק ,  מתכננת לרשום את איגרות החוב שלה למסחר .  החברה החלה בהכנת תשקיף שיאפשר זאת .  yes גייסה בעבר אג"ח בהנפקה פרטית למשקיעים מוסדיים בהיקף של 620 מיליון שקל .  האג"ח שהנפיקה נשאו ריבית שנתית של 7.25% .  הריבית שהמשקיעים דורשים בגין נכס סחיר נמוכה יותר מהריבית על נכס לא סחיר ,  מכיוון שהאג"ח הופכות ל"נזילות "  והסיכון בגינן יורד .  לפיכך ,  לאחר רישום האג"ח למסחר ,  yes צפויה ליהנות מירידה בריבית השנתית שהיא משלמת עליהן .  לפי הערכות ,  הריבית צפויה לרדת בשיעור של 1% - ולחסוך ל-yes תשלום של 6.2 מיליון שקל בשנה .  יהיה על החברה לדווח לבורסה ולפרסם דו"חות כספיים .  yes נמצאת בתקופה של החלפת בעלות .  שאול אלוביץ' ,  שהיה בעל מניות מיעוט בחברה ,  נמצא בהליך מכירה של 32% מהמניות ,  לאחר שרכש את השליטה בבזק מקבוצת איפקס-ארקין-סבן .  את מניות המיעוט שלו מנסה אלוביץ' למכור לכמה גופים .
 
yes רוצה לחסוך בריבית :  מכינה תשקיף לרישום האג"ח למסחר 
בלעדי TheMarker

