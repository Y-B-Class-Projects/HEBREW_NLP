ועדת השרים לחקיקה דחתה את הצעת חוק הספקולנטים
הצעת החוק נדחתה בהצבעה חוזרת בעקבות בקשת שר האוצר .  מקורבי ח"כ חיים כץ ,  יוזם החוק : " אנו לא מבינים מי כופף הפעם את שטייניץ "
  >  >  ועדת השרים לחקיקה דחתה אתמול את הצעת החוק להטלת מס על ספקולנטים במטבע חוץ שהוגשה על ידי ח"כ חיים כץ  ( ליכוד )  .  ארבעה שרים תמכו בהצעה מול שישה מתנגדים .  כץ גיבש את הצעת החוק יחד עם נשיא התאחדות התעשיינים ,  שרגא ברוש .  בהצבעה הראשונה על הצעת החוק שנערכה בוועדת השרים אושרה הצעת החוק בזכות תמיכת שרים מהליכוד ,  ש"ס וישראל ביתנו .  בעקבות האישור פנה מנהל רשות המסים ,  יהודה נסרדישי ,  אל שר האוצר ,  יובל שטייניץ ,  והאחרון ניצל סמכותו לבקש הצבעה חוזרת ,  שממנה נעדרו שרי ש"ס וישראל ביתנו .  החלטת ועדת השרים לחקיקה תחייב את חברי הקואליציה להצביע נגד הצעת החוק כשתועלה להצבעה בקריאה טרומית בכנסת ,  ובשל כך יופחתו משמעותית סיכוייה לזכות באישור הכנסת .  מקורבי כץ מתחו ביקורת על בקשת שר האוצר לערוך הצבעה חוזרת : " אנו לא מבינים מי במשרד האוצר כופף הפעם את שטייניץ להתנגד להצעת החוק ,  לאחר שהגענו לסיכום עם האוצר בדבר תמיכתו בהצעת החוק ".  בהצעת החוק הסביר כץ כי  " לכלכלת ישראל נגרמים נזקים כבדים עקב השקעות והמרות של מטבע חוץ שנעשות משיקולים ספקולטיביים .  מיסוי הפרשי ההמרה שנובעים מהשקעות והמרות מט"ח לטווח קצר ,  עשוי למתן את היקף ההשקעות הספקולטיביות ולמנוע נזק לכלכלה הישראלית ".  במשרד האוצר הסבירו כי  " ספקולנט במט"ח שעושה כמה עסקות בשנה נהפך לסוחר במטבע חוץ ,  ולכן מתייחסת אליו רשות המסים כמו אל כל עצמאי אחר המחויב במס .  באף מקום במקומות הנאורים בעולם לא מחייבים במס עוברי אורח שרוכשים מט"ח .  אין לרשות המסים כלים להתמודד עם הספקולנטים אם הם משקיעים או עושים פעילות ספקולטיבית ".  עוד הסבירו באוצר כי  " אם השער עולה לא מחייבים יחיד במס ,  ואם השער יורד לא מעניקים לו הגנה .  היחיד מחויב במס רק אם הוא נהנה מתשלום ריבית ,  אך לא בגין הפרשי שער ". 

ועדת השרים לחקיקה דחתה את הצעת חוק הספקולנטים
הצעת החוק נדחתה בהצבעה חוזרת בעקבות בקשת שר האוצר .  מקורבי ח"כ חיים כץ ,  יוזם החוק : " אנו לא מבינים מי כופף הפעם את שטייניץ "
 
