בן 15 מואשם שחנק בשרוך את מאבטח ביה"ס
תלמיד בבאר שבע מואשם כי ניסה לנקום במאבטח לאחר שזה דיווח עליו להנהלת בית הספר .  התלמיד קפץ על המאבטח והחל לחנוק אותו ,  לפי כתב האישום ,  בשרוך חולצתו
עוד מקרה של אלימות בכותלי בית הספר .  כתב אישום הוגש נגד תלמיד בן חמש-עשרה מבאר שבע שניסה לחנוק באמצעות שרוך את המאבטח בבית ספרו ,  כנקמה על אירוע אחר בו דיווח המאבטח על הנער להנהלה .   המאבטח דיווח על כך שהנער הביא לבית הספר פגר חיה במטרה להפחיד את שאר התלמידים .  הצעיר ככל הנראה ביקש לנקום על כך והגיח מאחורי המאבטח והחל לחנוק אותו באמצעות שרוך מחולצתו .  המאבטח חבט בבטנו של הנער והצליח להשתחרר מאחיזתו .  לאחר מכן איים הנאשם על המאבטח  " אם תגיש תלונה נגדי במשטרה - אני אעשה לך בעיות ".   שוטרי מחלק הנוער במשטרת באר שבע שהוזעקו למקום ,  איתרו את הצעיר במתחם בית הספר ועיכבו אותו לחקירה ,  שם הודה במיוחס לו .  גורם במשטרה מסר לכתבת  " רדיו דרום ",  ענבל לוי ,  כי  " על אף שלנער אין רישום פלילי ,  הוחלט אתמול  ( רביעי )  להגיש כתב אישום כדי להדגיש את חוסר הסבלנות של המשטרה לכל סוג של אלימות בייחוד בין כותלי בית הספר ".  
ש' ,  המאבטח שהותקף ,  טוען כי לא היה זה המקרה האלימות הראשון בתחומי בית הספר שבו היה הנער מעורב . " אמרו לי שכבר הרחיקו אותו מספר פעמים מהלימודים בגלל בעיות אלימות ",  אמר , " אך במדינת ישראל יש דבר אחד שתמיד חוזר ומופיע :  התלמיד תמיד צודק ,  לא משנה מה יעשה ".   במשרד החינוך כלל לא ידעו כי הנער נעצר ,  ובהנהלת בית ספר טענו כי המאבטח הוא שהזמין את המשטרה וכי לא היו עדים לאירוע .  במשטרה ציינו מנגד כי את הקריאה הראשונית לאירוע דווקא בית הספר זימן ,  ורק לאחר המעצר והחקירה הגיש המאבטח את תלונתו הרשמית בתחנת המשטרה .
 
בן 15 מואשם שחנק בשרוך את מאבטח ביה"ס
תלמיד בבאר שבע מואשם כי ניסה לנקום במאבטח לאחר שזה דיווח עליו להנהלת בית הספר .  התלמיד קפץ על המאבטח והחל לחנוק אותו ,  לפי כתב האישום ,  בשרוך חולצתו

