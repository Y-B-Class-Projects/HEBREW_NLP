הרופא שטיפל באם השמינייה מואשם ברשלנות
אישום בגין רשלנות הוגש נגד הרופא שטיפל באם שילדה בשנה שעברה 8 תינוקות ,  כשכבר הייתה אם ל-6 ילדים .  הרופא מואשם כי לא שלח אותה לבדיקה פסיכולוגית לפני הטיפול
רשויות הבריאות בקליפורניה הגישו כתב אישום נגד ד"ר מייקל קמארווה ,  שסייע בשנה שעברה לאישה בת 34 ללדת שמינייה .  על פי הדיווח הבוקר  ( שלישי )  ב"לוס אנג'לס טיימס ",  הרופא מואשם ברשלנות פושעת כיוון שאפשר לאם החד הורית נאדיה סולימאן ,  שלה היו כבר שישה ילדים ,  ללדת את השמינייה .  על פי כתב האישום ,  הרופא לא שלח את סולימאן לקבל חוות דעת פסיכולוגית שתעריך את יכולתה להתמודד עם גידול מספר כה רב של ילדים במקביל .  בנוסף ,  מואשם הרופא כי ביקש להתפרסם בעקבות המקרה ,  ועל כן לא דאג לטובת החולה .
 סולימאן אף עברה מספר טיפולי פוריות אצל ד"ר קמארווה ,  בחלק מהפעמים ארבעה חודשים בלבד לאחר שעברה לידה .  בנוסף ,  הרופא מואשם כי השתיל בגופה מספר רב מדי של עוברים ולא דילל את מספרם ,  על אף נוהלי הטיפול המקובלים .
 סולימאן סיפרה לאחר ששוחררה מבית החולים כי  " זה היה חלום ילדות שלי - שתהיה לי משפחה ברוכת ילדים ".  לטענת סולימאן , " במשך שנים הייתה לי כמיהה למערכת יחסים קרובה ,  מהסוג שלעולם לא חוויתי כילדה יחידה במשפחה ".  
היא הוסיפה כי בשנים האחרונות היא נאבקה בדיכאון קשה שבו לקתה לאחר שנפגעה בגבה ,  במהלך התפרעות בבית חולים לפגועי נפש ,  בו עבדה מאז שנת 1997 .
 
הרופא שטיפל באם השמינייה מואשם ברשלנות
אישום בגין רשלנות הוגש נגד הרופא שטיפל באם שילדה בשנה שעברה 8 תינוקות ,  כשכבר הייתה אם ל-6 ילדים .  הרופא מואשם כי לא שלח אותה לבדיקה פסיכולוגית לפני הטיפול

