ענקית השילוח פדקס מכה התחזיות :  הרווח הרבעוני הוכפל ;  העלתה תחזיות לשנה כולה
מנכ"ל החברה : " התאוששות הכלכלה העולמית מתרחבת ;  שיפור בסין ,  בריטניה וקנדה "
 פדקס ,  חברת השילוח השנייה בגודלה בעולם ,  דיווחה היום על הכפלת רווחיה הרבעוניים והעלתה את התחזית לשנת הכספים הבאה על רקע הערכת החברה כי התאוששות הכלכלה העולמית מתרחבת.פדקס האמריקאית רשמה ברבעון הכספים השלישי שלה ,  אשר הסתיים בסוף פברואר ,  רווח של 239 מיליון דולר או 76 סנט למניה ,  לעומת רווח של 97 מיליון דולר או 31 סנט למניה ,  בתקופה המקבילה בשנה קודמת - צמיחה ראשונה ברווח זה חמישה רבעונים .  תחזית האנליסטים היתה לרווח של 72 סנט למניה.בשורה העליונה רשמה החברה בתקופה המדווחת הכנסות של 8.7 מיליארד דולר ,  צמיחה של 7% לעומת הרבעון המקביל ומעל לתחזיות האנליסטים להכנסות של 8.4 מיליארד דולר .  במבט קדימה ,  צופה פדקס לרשום ברבעון הנוכחי רווח של 1.17-1.37 דולר למניה .  תחזית האנליסטים היא לרווח של 1.26 דולר למניה .  החברה העלתה את תחזית הרווח לשנת הכספים הבאה ,  המתחילה בחודש יוני ,  לטווח של 3.6-3.8 דולר למניה ,  לעומת תחזית קודמת לרווח של 3.45-3.75 דולר למניה.מנכ"ל פדקס ,  פרד סמית ,  העריך בשיחת ועידה עם אנליסטים בעקבות פרסום הדו"חות כי התאוששות הכלכלה העולמית מתרחבת וכי נרשם שיפור בעסקים בסין ,  בריטניה וקנדה.ups ,  חברת השילוח הגדולה בעולם ,  דיווחה בחודש שעבר כי רווחיה ברבעון הרביעי של 2009 זינקו כמעט פי שלושה .
 
ענקית השילוח פדקס מכה התחזיות :  הרווח הרבעוני הוכפל ;  העלתה תחזיות לשנה כולה
מנכ"ל החברה : " התאוששות הכלכלה העולמית מתרחבת ;  שיפור בסין ,  בריטניה וקנדה "
 
