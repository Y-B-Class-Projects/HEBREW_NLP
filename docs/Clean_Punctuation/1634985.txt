שבוע לאחר מיסוי המגזר הפיננסי :  אובמה מגביל את גודל הבנקים בארה"ב והיקף הסיכונים שהם רשאים ליטול
ייאסר על בנקים מסחריים להשקיע בקרנות גידור או חברות השקעה פרטית ;   " אני נחוש לבצע רפורמה ",  אמר אובמה
נשיא ארה"ב ,  ברק אובמה ,  הודיע היום על תוכנית להגבלת גודלן פעילות המסחר של חברות פיננסים הגדולות בארה"ב בניסיון לצמצם את היקף הסיכונים שהן נוטלות .  הודעת הנשיא מגיעה כשבוע אחד בלבד לאחר שהודיע על כוונתו להטיל מיסוי על הבנקים כדי להשיב לממשל את הוצאותיו על חילוץ המגזר . " למרות שהמערכת הפיננסית היום חזקה הרבה יותר משהיתה לפני שנה ,  היא עדיין פועלת בדיוק לפי אותם כללים שהביאו אותנו אל סף מפולת ",  אמר אובמה בנאום היום . " נחישותי לבצע רפורמה במערכת רק מתחזקת כאשר אני רואה חלק מהבנקים שנאבקים נגד הרפורמה חוזרים לאותם דפוסי התנהגות ",  הוסיף . " כשאני רואה רווחי שיא באותן חברות שטוענות כי הן אינן יכולות להגדיל את היקף ההלוואות לעסקים קטנים ,  לא יכולים להשאיר את הריבית על כרטיסי אשראי נמוכה ,  ולא יכולות להשיב למשלמי המסים את כספי החילוץ של הממשל - זו בדיוק אותו סוג של חוסר אחריות שמבהיר כמה חיונית הרפורמה ",  הוסיף אובמה .  מטרת התוכנית היא להרתיע את הבנקים מלהתרחב עד לרמה שבה גודלם יהווה סכנה למערכת הפיננסית ויפגע בתחרותיות בשוק .  התוכנית תגביל גם את המסחר בכספי הבנקים  ( נוסטרו )  ,  תאסור על בנקים מסחריים להשתמש בכספי פקדונות המבוטחים על ידי הממשל לצורך מימון השקעות ספקולטיביות כמו אג"ח מגובות משכנתאות .  התוכנית גם תאסור על בנקים מסחריים להשקיע או להחזיק בבעלות בקרנות גידור או קרנות השקעה פרטית .  בכירים בממשל אמרו כי מטרת ההצעה היא בין היתר להפריד בין החטיבות השונות של חברות הפיננסים ,  כדי להבטיח שבנקים לא יסבסדו בעקיפין השקעות ספקולטיביות ופעולות מסחר באמצעות כספים מחטיבות שבהן מוחזקים פקדונות המבוטחים על ידי הממשל.הצעתו של אובמה צפויה להשפיע על פעילותם של גולדמן סאקס ,  מורגן סטנלי ,  בנק אוף אמריקה ,  ג'יי.פי מורגן צ'ייס ולס פארגו וסיטי .  המשבר הפיננסי העולמי ,  שהוביל לקריסתם של בנקי השקעות כמו ליהמן ברדרס ובר סטרנס ,  הותיר את הבנקים הנותרים עם נתח שוק ונכסים גדולים מאי פעם בתחומי הבנקאות הקמעונית ,  כרטיסי האשראי והמשכנתאות .
 
שבוע לאחר מיסוי המגזר הפיננסי :  אובמה מגביל את גודל הבנקים בארה"ב והיקף הסיכונים שהם רשאים ליטול
ייאסר על בנקים מסחריים להשקיע בקרנות גידור או חברות השקעה פרטית ;   " אני נחוש לבצע רפורמה ",  אמר אובמה

