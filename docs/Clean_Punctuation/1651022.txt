אבי הילד שנדרס :  אבדה התקווה להצלתו
הרופאים מוסיפים להיאבק על חייו של אריק פרוצקיך עופר בן ה-12 שנדרס אתמול באופקים ,  אך במשפחתו כבר איבדו תקווה .  האב איתן : " תמו הסיכויים .  זה מצב של מוות קליני "
 אריק פרוצקיך עופר בן ה-12 שנפצע אמש אנושות באופקים מפגיעת מכונית מוסיף להיאבק על חייו ,  אך אביו איתן העריך הערב  ( שני )  שהסיכויים להצלתו אפסיים .  עם זאת ,  הרופאים ממשיכים לנסות להציל את אריק ,  שנדרס שעה שרכב על אופניו עם חברו ,  והוא מונשם ומחובר למכשירים . " תמו הסיכויים ,  כשלו המאמצים ,  אנחנו נמצאים במצב של מוות קליני ",  אמר האב איתן בראיון בגלי צה"ל . " מרגע התאונה הילד מונשם ,  חסר הכרה ,  איבד כל קשר עם הסביבה וכנראה גם איבד את הקשר עם העולם הנוכחי .  הרופאים נתנו לנו הסבר שלא מותיר ספק ,  הם מיצו את כל הכלים העומדים לרשותם .  הודיעו לנו שעל פי האתיקה המקצועית הוא עדיין לא נותק מהמכשירים שגורמים למעשה להפעלת הגוף בצורה מלאכותית מבחוץ ".   " אני נמצא עכשיו בשיא הכואב ,  האכזרי והשלילי עלי אדמות - כשאבא נאלץ לקבור בן ",  אמר . " זה מנוגד בתכלית הניגוד לחוקי הטבע .  אני לא מאחל את זה לאף אחד ואני מזהיר את כולם :  אם זה קרה לי בצורה הכי נורמטיבית ,  זה יכול לקרות בכל רגע ובכל מקום לכל אחד מכם ". 
אריק נפצע אתמול יחד עם חברו רומן וורופייב כשרכבו על אופניים באופקים .  נהג מונית ,  שעל-פי החשד לא נתן זכות קדימה ,  פגע בשניים במעבר חצייה .  אריק נפצע אנוש ,  ומצבו של רומן מוגדר כעת קשה . " הלב שלי נקרע ",  אמר האב , " הרכב שבא ממול פגע בשניהם בתחום מעבר החצייה כאשר העיף את בני על שמשת החלון הקדמי ומשם עשרות מטרים באוויר אל הכביש ".   " כל אופקים אבלה .  מדובר בשטח אורבני בנוי וילדים שחצו במעבר חציה .  תעצרו את זה כאן ועכשיו ,  נהגים והורים - תרבות הנהיגה חייבת להשתנות .  אנחנו לא יכולים לפגוע אחד בשני מבפנים .  יש לנו מספיק אויבים מבחוץ ". 

אבי הילד שנדרס :  אבדה התקווה להצלתו
הרופאים מוסיפים להיאבק על חייו של אריק פרוצקיך עופר בן ה-12 שנדרס אתמול באופקים ,  אך במשפחתו כבר איבדו תקווה .  האב איתן : " תמו הסיכויים .  זה מצב של מוות קליני "
 
