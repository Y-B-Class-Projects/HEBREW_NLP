בין תנאי השכר של אילן רביב המנכ"ל הנכנס של מיטב :  אופציות ל-2% בשווי 500 מיליון שקל
הערכות :  האופציות נמצאות בתוך הכסף ;  בהערכות השווי הקרובות יקבע שווי גבוה מ-500 מיליון שקל
במקביל לסגירת עסקת המיזוג מיטב-ישיר ויציאתו לדרך של בית ההשקעות הרביעי בגודלו ,  מתחילים לדלוף תנאי שכרו של המנכ"ל החדש ,  אילן רביב.רביב ,  שמונה כמנכ"ל מיטב לאחר שהתפטר מתפקידו כמנכ"ל יובנק מקבוצת הבינלאומי ,  יקבל ,  מלבד שכר ומענקים ,  גם אופציות ל-2% ממניות מיטב .  מחיר המימוש של האופציות נקבע לפי שווי של 500 מיליון שקל לבית ההשקעות .  ההערכות בקרב גורמים המקורבים לבית ההשקעות הן שהאופציות נמצאות בתוך הכסף  ( מחיר האופציות נמוך ממחיר המניה בפועל )  ובהערכות השווי הקרובות שיאלצו השותפות המתמזגות לבצע ,  יקבע למיטב שווי הגבוה מ-500 מיליון שקל.בית ההשקעות מיטב נוסד ב-1979 על ידי צבי סטפק ושלמה סימנובסקי ומנהל כיום נכסים בהיקף של 30 מיליארד שקל .  בחודש מרץ 2009 מוזג לתוכו בית ההשקעות גאון שוקי הון .  לאחרונה מוזג גם בית ההשקעות ישיר .  כעת מחזיקים במיטב סטפק וסימנו בסקי ב-50.01% ,  גאון השקעות מחזיק ב-21.43% ,  וישיר אי.די.אי מחזיקים בבית ההשקעות הממוזג 28.56% .  עם כניסתו של רביב לתפקיד ימונה המנכ"ל הנוכחי אבנר סטפק לסגן יו"ר פעיל של בית ההשקעות .  בקרוב יצטרכו להחליט במיטב מי ינהל את בית ההשקעות החדש שנוצר לאחר סדרת המיזוגים .
 
בין תנאי השכר של אילן רביב המנכ"ל הנכנס של מיטב :  אופציות ל-2% בשווי 500 מיליון שקל
הערכות :  האופציות נמצאות בתוך הכסף ;  בהערכות השווי הקרובות יקבע שווי גבוה מ-500 מיליון שקל

