ראגבי :  תל אביב ויזרעאל בגמר
גמר קלאסי בליגה הישראלית בראגבי ,  לאחר שיזרעאל ניצחה את רעננה 19:29 ותל אביב מחצה את אשקלון 10:49
במשחק חצי גמר ליגת הראגבי הישראלית לגברים שהתקיים בקיבוץ יזרעאל ,  ניצחה הפועל יזרעאל-גלבוע את הפועל רעננה בפעם הרביעית העונה ,  19:29 .  הקפטן אמיר בויטלר צבר 19 נקודות עבור קבוצתו ,  בדיוק כמו לפני שבוע ,  אך הפעם כולן מבעיטות ,  עם שתי בעיטות המרה ולא פחות מחמש בעיטות עונשין ב-100% הצלחה .  את הטריים הניחו איזיאה מאטאלאו ויונה ריין .
 חמש דקות לסיום היתה התוצאה 7:26 לטובת יזרעאל ,  אך אז ניצתה האש בעיניהם של שחקני רעננה ,  שהניחו שני טריים ובאמצעות בעיטת המרה אחת מתוך שתיים הצליחו לצמצם את הפער לשבע ,  הפרש שניתן למחוק במהלך אחד .  אולם אז ניצל בויטלר עבירה שביצעו  " התרנגולים "  על מנת להעביר את בעיטת העונשין האחרונה ולסגור את הסיפור .
 בספורטק תל אביב נענשה אשקלון על הדרך מעוררת המחלוקת בה הגיעה לפליאוף ,  כשהובסה בחצי הגמר השני על ידי אס"א תל אביב ,  49:10 .  תל אביב שיחקה בחלק גדול מהמשחק עם 14 ואף 13 שחקנים כאשר שלושה משחקניה הורחקו :  שניים ל-10 דקות בכרטיס צהוב ,  ואחד ,  ג'וליאן מאפי ,  יפספס גם את הגמר לאחר שספג כרטיס אדום בדקה ה-55 . 
" הגמר הולך להיות מאוד קשה ",  אמר רענן פן ,  המאמן שעלה לגמר . " יזרעאל משתפרים ומשתפרים במשך כל העונה ,  אבל גם אנחנו נמצאים במצב טוב .  ג'וליאן הוא אולי השחקן הכי חשוב שלנו ,  ויהיה מבאס אם לא יהיה לנו אותו בגמר ,  אבל אין לנו מה לעשות בענין הזה ". 
ערעורה של קבוצת מועדון ראגבי חיפה לגבי עליתה של אשקלון לפליאוף לא התקבל מסיבות טכניות .  בכיר בהנהלת הקבוצה הגיב על כך : " יבושם לאשקלון שעלו מסיבות טכניות ולכן קיבלו בראש ". 
לקראת הגמר ,  יעלה היום לאתר איגוד הראגבי הישראלי סקר לבחירת שחקן השנה בליגה .  המועמדים הם :  סטס גורטובוי ,  ווילי היימן וג'וליאן מאפי מתל אביב ;  אמיר בויטלר ,  אורן ברודהורסט ,  עמית קקון ואיזיאה מאטאלאו מיזרעאל ;  מיכאל ביאליק מרעננה ;  יוני שאקי מחיפה ;  וסשה ווקלוב מאשקלון ,  שאתמול חגג את יום הולדתו ה-41 ,  ועדיין מוגדר על ידי מאמנו כשחקן הטוב ביותר בקבוצה .
 היימן ,  קקון ,  ביאליק ושאקי יהיו מועמדים גם בסקר לבחירת  " פריצת השנה "  יחד עם אדם רובין מת"א ,  רועי אלתרלוי מיזרעאל ,  איציק יצחקי מרעננה ,  ושלושת הקטינים המשחקים באשקלון ,  אשר מועמדים במשותף .
 
ראגבי :  תל אביב ויזרעאל בגמר
גמר קלאסי בליגה הישראלית בראגבי ,  לאחר שיזרעאל ניצחה את רעננה 19:29 ותל אביב מחצה את אשקלון 10:49

