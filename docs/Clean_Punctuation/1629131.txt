בניגוד לחוק :  משרד התקשורת פועל ללא מבקר פנימי מאז 2007
משרד התקשורת : " השכר המוצע ,  5,500 שקל בחודש ,  גרם למועמדים מתאימים לסגת "
  >  >  משרד התקשורת מודה : " אין לנו מבקר פנימי מאז שהמבקר הקודם הודיע על פרישתו ב-"2007 ,  כך מסר המשרד במכתב רשמי שנשלח לאזרחית שביקשה לקבל לידיה את דו"ח הביקורת הפנימית שלו ל-2009 .  מדובר בעבירה על חוק שמחייב את כל הגופים הציבוריים ,  כולל משרדי הממשלה ,  להחזיק מבקר פנימי .  המשרד מודה כי הוא אינו מקיים את הוראות חוק זה כבר יותר משנתיים ,  אך מסביר כי כעת הוא נמצא בעיצומו של מכרז לבחירת המבקר ,  לאחר כמה נסיונות כושלים לגיוס .  במכתב רשמי שנשלח ממשרד התקשורת לאזרחית ושהגיע לידי themarker ,  נכתב כי  " בסוף 2007 פרש מבקר הפנים של משרדנו מתפקידו וטרם מונה לו מחליף .  לכן אין בידינו דו"חות כמבוקש במכתבך ".  מדובר בעבירה על חוק הביקורת הפנימית מ-1992 .  חוק זה קובע כי  " בכל גוף ציבורי תקוים ביקורת פנימית על ידי מבקר פנימי ".  משרדי ממשלה הם גופים ציבוריים לכל דבר והחוק מתייחס גם אליהם ,  כך שלמעשה משרד התקשורת ,  שמטפל בנושאים רגישים כמו ערוצי הטלוויזיה המסחריים ,  חברות hot ו-yes ,  חברות הסלולר ,  האינטרנט והטלפוניה ,  אינו שומר על הפונקציה החשובה של מבקר פנימי שיבחן את המתרחש בתוך המשרד .  המבקר הפנימי של משרדי הממשלה מטפל בתלונות שמגיעות מהציבור וגם יוזם בדיקות שנועדו לבחון ,  בין היתר ,  את יעילות העבודה של הגופים במשרד ,  הצלחה או כישלון של המשרד בהשגת יעדים שהגדיר לעצמו וכן התנהלות כספית .  זו אינה ההתנהלות הבעייתית היחידה של משרד התקשורת בנושא זה .  כפי שפורסם ב-themarker באוגוסט השנה ,  משרד התקשורת הודיע כי תיקי המבקר הפנימי אבדו  " בגלל אירוע הקשור לצנעת הפרט "  - מסתבר שתיקיו של המבקר נעלמו לאחר פרישתו ,  והחיפוש אחריהם העלה חרס .  ממשרד התקשורת נמסר בתגובה : " בעוד שבוע וחצי תתקיים ישיבת ועדת המכרזים לבחירת מועמד מבין שמונת המועמדים שעברו את שלב מבחני ההתאמה לתפקיד .  מבקר הפנים של המשרד פרש בפתאומיות מתפקידו מסיבות בריאותיות .  המשרד החל בהליכי מכרז פנימי ולאחריו מכרז פנימי נוסף ,  שלהם לא נמצאו מועמדים מתאימים בשל דרישות התפקיד כקבוע בהגדרתו על ידי הנציבות .  לאחר מכן פירסם המשרד מכרז פומבי ,  ואולם המועמדים שניגשו לא התאימו מבחינת כישורים לתפקיד של מבקר פנימי במשרד רגולטורי .  השכר המוצע בדרגה זו שהוא 5,500 שקל בחודש ,  גרם לכך שמועמדים מתאימים נסוגו מכוונתם להתמודד .  בין המכרז הפומבי הראשון לזה הנוכחי ,  המשרד פנה למחלקת פרישה בצה"ל בבקשה לאתר מועמדים מתאימים .  השכר הנמוך לא סייע לעניין .  למכרז הנוכחי ניגשו 11 מועמדים ,  שמתוכם עברו שמונה לשלב הסופי .  בעטיו של המיתון אנשים לא 'מתפנקים' יתר על המידה בעניין השכר .  בנוסף ,  נציבות שירות המדינה סייעה בכך שהיא אישרה אם ייבחרו כלכלן או משפטן ,  שכרם ידורג לפי דירוג מקצועם ,  וכך הוא יהיה גבוה יותר .  המשרד מתכוון לבחור כמה מועמדים כשירים כדי לא להיוותר ללא מועמד ". 

בניגוד לחוק :  משרד התקשורת פועל ללא מבקר פנימי מאז 2007
משרד התקשורת : " השכר המוצע ,  5,500 שקל בחודש ,  גרם למועמדים מתאימים לסגת "
 
