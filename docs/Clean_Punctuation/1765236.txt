אכיפה מונעת נגד מעסיקים שמפרים זכויות 
זכויות עובדים
 >  >  באחרונה מגלה משרד האוצר נכונות למלא אחר הדרישה שנשמעת כבר זמן רב ,  להגדלת מספר הפקחים במחלקת האכיפה בתמ"ת .  הנתונים על פערי השכר הגדלים ,  שיעור העובדים העניים ובמיוחד ההשוואה למדינות oecd ,  השפיעו כנראה על מקבלי ההחלטות באוצר .  ואולם במקביל לנכונות לתקצוב פקחים נוספים ,  בולם האוצר את מגמת  " האכיפה המונעת "  - הכוונה לתמרוץ מעסיקים לתת לעובדיהם את הזכויות המגיעות להם על פי דיני העבודה ,  באמצעות רגולציה המונעת רישוי של מעסיקים הפוגעים בזכויות עובדיהם ,  או אוסרת על התקשרויות חוזיות של המדינה והרשויות המקומיות עם מעסיקים שכאלה .  האכיפה המונעת היא הכרחית ,  בעיקר לנוכח הכישלון הנמשך של הערוצים המסורתיים להפחית את ממדי התופעה של הפרת זכויות העובדים החלשים .  גם אם מספר הקנסות המינהליים שהוגשו על ידי פקחי התמ"ת בגין הפרת זכויות עובדים עלה באחרונה ,  עדיין אין מצליחים הפקחים לחשוף את מרבית הפרות חוקי המגן על ידי מעסיקים ;  הגשת תביעות משפטיות מצד עובדים נגד מעבידים פוגעניים כרוכה בהוצאות כספיות ואינה בבחינת פתרון מספק ,  משום שעובדים חוששים לתבוע את מעסיקיהם במהלך עבודתם ,  ולאחר מכן בשל התיישנות הם אינם מקבלים את הזכויות שנשללו מהם ;  ואילו ההסתדרות כשלה בעשורים האחרונים בשמירה על הזכויות שהוקנו לחבריה בין באמצעות חוקי המגן ובין באמצעות ההסכמים הקיבוציים שהיא עצמה חתמה עליהם .  יש חשיבות גדולה בפיתוח הכלי הרגולטורי של אכיפה מונעת ,  במסגרתו הריבון משתמש בסמכויות הרישוי והפיקוח שלו כדי לתמרץ מעסיקים שלא להפר את זכויות עובדיהם .  ואמנם ,  זה כמה שנים שפורום הארגונים לאכיפת זכויות עובדים פועל לקידום אכיפה מונעת .  כך ,  למשל ,  פעל הפורום לקידום נורמה משפטית שלפיה אסור יהיה לרשות מדינתית להתקשר עם קבלן כוח אדם במכרז הפסד ,  דהיינו הרשות לא תוכל לקבל הצעה כה נמוכה מצד הקבלן ,  שמשמעותה כי הקבלן לא יוכל לשלם לעובדיו שכר כחוק וזכויות סוציאליות מלאות .  הנורמה הזו עוגנה באחרונה בפסיקת בית המשפט העליון .  דוגמה נוספת לפעילות הפורום היא מאמציו לשכנע את ראשי מרכז ההשקעות בתמ"ת - הגוף שאמון על הענקת תמיכות ומענקים לחברות ולמפעלים בפריפריה - להתנות מתן הטבות אלה בכך שמגיש הבקשה שומר על זכויות עובדיו .  בעקבות פגישה של נציגי הפורום עם הממונים במרכז ההשקעות ב-2007 ,  החל המרכז בתהליך של התניית מתן המענק באי-הפרת זכויות עובדיו .  פקחי התמ"ת אינם רבים ,  והם גם אינם עוסקים באכיפת כלל חוקי המגן ,  כך שהסיכוי שיהיו בידיהם ממצאים נגד החברות הפונות בתלונות שנבדקו נמוך מאוד .  אך תנאי הסף הזה היה כנראה מאיים דיו עבור האוצר .  ב-2009 לא הופעלו תנאי הסף של שמירת זכויות העובדים במתן התמיכות במסלולי תעסוקה .  ביוני יצאה הוראה מחודשת של מנכ"ל התמ"ת לקביעת תנאי סף של שמירה על זכויות עובדים במענקים למסלולי תעסוקה .  ואולם האוצר מתנגד להחילה על כלל התמיכות והמענקים ,  ואף פועל לבטלה כליל .  מסתבר אם כן שתמיכת האוצר בהגדלת מספר פקחי התמ"ת באה לצד התנגדותו לנקיטת אמצעים משמעותיים הרבה יותר להגנה על זכויות העובדים .  כך ימשיך שוק התעסוקה הישראלי לייצר עוד עובדים עניים ,  והפערים החברתיים ילכו ויגדלו .  זהר היא מנהלת עמותת קו לעובד ;  לבנת הוא פעיל בעמותה ובפורום לאכיפת זכויות עובדים

אכיפה מונעת נגד מעסיקים שמפרים זכויות 
זכויות עובדים

