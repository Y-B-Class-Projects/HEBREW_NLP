מנכ"ל לי קופר ,  גידי גולדפינגר : " אנחנו לא מפחדים מ-H ,  גם גאפ לא מהווים איום "
 אחרי שנאלצה לסגור 41 חנויות ,  לי קופר מנסה לחזור למסלול עם מכירה של מותגים נוספים ,  מיתוג חדש והורדת מחירים
 >  >  אחרי שעברה שנה לא פשוטה ,  סגרה 35 חנויות בחו"ל ושש בישראל ונמכרה  ( 55% )  לקרן פימי בראשות ישי דוידי ,  וקנתה את הנתח בחזרה .  רשת לי קופר מנסה לחזור למסלול .  הרשת יוצאת במהלך מיתוג מחדש ,  בהשקעה של 8 מיליון שקל ,  שיכלול לוגו חדש ורענון של הרשת .  כחלק מהמהלך ,  תרחיב הרשת את מוצרי ה-non denim  ( מוצרים שאינם ג'ינס )  שהיא מוכרת ותיהפך לרשת  " מולטי ברנד ",  שמוכרת גם מותגים שאינם לי קופר ב-38 סניפי הרשת . " בכל הנוגע לג'ינסים עדיין 90% מהפריטים יהיו של לי קופר ,  אך מבין הפריטים שאינם ג'ינסים רוב הפריטים שנציע יהיו של המותגים החדשים ",  אמר גידי גולדפינגר ,  מנכ"ל לי קופר .  אנחנו פועלים בישראל שמונה שנים ועוברים תהליך של רענון המותג .  זה לא סוד שעברנו שנה לא פשוטה ,  בעיקר בפעילות לא מוצלחת במזרח אירופה ".  הרשת סגרה השנה 35 חנויות ונשארה עם 32 חנויות במזרח אירופה לעומת 77 חנויות בסוף 2008 . " צימצמנו פעילות ואנחנו מחכים ומאמינים שהמצב שם ישתפר .  הבעיה היתה שהנזקים שספגנו במזרח אירופה השפיעו מאוד על הפעילות בישראל .  צמצמנו פעילות והפסדנו נתחי שוק .  כעת נחזיר באגרסיביות את כל מה שהפסדנו ",  מצהיר גולדפינגר .  כחלק מהתוכנית לכיבוש מחדש של השוק ,  תוריד לי קופר את מחיר הג'ינסים ותמכור אותם ב-249-399 שקלים לעומת 349-449 שקלים כיום .  עוד התייחס גולדפינגר להשתלטות רשתות האופנה ,  כמו קסטרו ,  זארה ופוקס ,  על קטגוריית הג'ינסים . " לא אוריד מחירים ל-200 שקל כמותן ,  כי אני לא יכול לייצר מוצר באיכות שאני רוצה במחיר הזה .  אני כן אתן מענה בטווח המחירים שלי ,  שיהיה נמוך יותר מבעבר ".  מנכ"ל קסטרו ,  גבי רוטר ,  מרבה לדבר עך האיכות של הג'ינסים של קסטרו .  מדוע שהצרכן לא ירכוש ג'ינס בפחות כסף ברשתות האופנה ?   " עם כל הכבוד למותגי האופנה ,  שאצלם הג'ינס הוא חלק מהתמהיל ,  מותגי הג'ינס מציעים מוצר הרבה יותר איכותי .  רק מותגי הג'ינס יכולים לעשות ג'ינס כמו שצריך ולא אלה שמחקים אותם .  עם כל ההשקעה שלהם ,  יש עדיין פער בלתי ניתן לגישור ".  עד כמה נפגעתם מהתגברות הפוקוס של רשתות האופנה בקטגוריית הג'ינס ?   " אי אפשר להכחיש שריבוי המתחרים ותחרות המחירים פגעה בנו .  המותג לי קופר מוכר יותר מכל מותגי הג'ינסים האחרים .  קסטרו מפרסמים את הג'ינס שלו ביותר כסף מהתקציב הכולל שלנו ".  באיזו מדינה במזרח אירופה ספגתם את הפגיעה הגדולה ביותר ?   " ברומניה .  בעיקר בערי השדה .  היום יש לנו שם 14 חנויות לעומת 42 חנויות קודם לכן .  יש שם משבר אמיתי ,  לא כמו בישראל .  הקניונים שם ריקים .  הבעיה שאף אחד לא צפה את זה ,  היינו אמורים לפתוח שם ב-2009 עוד 20 חנויות ".  מה אתה חושב שכניסת h & m וגאפ תעשה לכם ולשוק האופנה הישראלי ?   " אנחנו לא מפחדים מ-h & m .  נכון שמדובר בחברה גדולה ,  מכובדת ואגרסיבית ,  אולם בישראל אין לה את היתרון שיש לה בחו"ל .  רמת מחירים אטרקטיבית מאפיינת כ-90% משוק האופנה בישראל ,  לעומת 50% בחו"ל .  לכן ,  בכל הנוגע ליתרון המחיר יהיה להם קשה לחדש . " אנחנו ,  בדומה אליהם פונים ,  לקהל יעד צעיר ,  אך אני לא חושב שניפגע .  גאפ לא מהווים איום .  הם חזקים בבגדים לילדים או אצל קהל מבוגר ואני גם לא רואה בשורה אופנתית שהמותג הזה מביא עמו ". 

מנכ"ל לי קופר ,  גידי גולדפינגר : " אנחנו לא מפחדים מ-H ,  גם גאפ לא מהווים איום "
 אחרי שנאלצה לסגור 41 חנויות ,  לי קופר מנסה לחזור למסלול עם מכירה של מותגים נוספים ,  מיתוג חדש והורדת מחירים

