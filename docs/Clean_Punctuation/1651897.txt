תושבים ברמת גן הגישו התנגדות להגבהת בניין קיים ברחוב ז'בוטינסקי ב-20 מטר
העירייה אישרה ליזם להגביה בניין ברחוב ז'בוטינסקי ;  התושבים :  בפועל מדובר ב-6 קומות במקום 4
תושבים ברמת גן הגישו לאחרונה ערר לוועדת הערר לתכנון ובנייה במחוז תל אביב נגד החלטת העירייה לאשר תוספת של 20 מטר לבניין בן 11 קומות  ( מעל קומת כניסה ,  שתי קומות מסחריות ושתי קומות חניה )  הממוקם ברחוב ז'בוטינסקי 47 ברמת גן .  הערר הוגש באמצעות עו"ד עפר לרינמן נגד הועדה המקומית לתכנון ובניה רמת גן והיזמית חברת ב.ש אביב ,  לאחר שהעירייה אישרה את בקשת היזם להקלה .  לטענת העותרים ,  העירייה אישרה לחברה בפועל תוספת של 6 קומות לבניין בן 11 קומות ,  לאחר הליך התנגדויות ארוך בסופו קבעה הועדה המחוזית לתכנון ובניה בחודש יולי 2007  " כי מספר הקומות בניין לא יעלה על 11 קומות מעל קומת כניסה ". לטענת העותרים עיריית רמת גן התירה למעשה את הגבהת הבניין ,  שכבר כולל 11 קומות ,  ל-17 קומות בניגוד להחלטה ובניגוד לחוק . " ההחלטה מנסה לעקוף ,  שלא כדין ובעזות מצח ,  את החלטת הוועדה המחוזית ",  צוין בערר .  בערר צוין כי הבקשה אושרה כאילו היא מתייחסת לתוספת ארבע קומות ,  אף שהיא כוללת על פי התוכניות והשרטוטים תוספת של שש קומות . " אישור הבקשה יאפשר ליזמים להקים על גג הבניין עוד 6 קומות מגורים ,  כאשר הפרש הגובה בין 11 הקומות המאושרות ל-17 המבוקשות הוא למעלה מ-20 מטר ".  לטענת העותרים גובה התוספת שווה ערך לבניין מגורים שלם ולא להקלה בלבד.עוד נטען בערר כי גובה הבניין שנפסל על ידי החלטת הוועדה המחוזית ב-2007 היה כ-88 מטר ,  לכן הוחלט להנמיכו בשלוש קומות ,  בעוד עכשיו באופן אבסורדי ,  עם אישור ההקלה ,  ניתן למעשה אישור לבניין שגובהו כ-98 מטרים .  עוד נטען בערר כי אישור הבקשה מתעלם באופן בוטה מהחלטת הועדה המחוזית לתכנון ובניה ב-2007 לפיה סך כל 30 הדירות בבניין  ( שלא יעלה על 11 קומות )  לא יעלה על שטח עיקרי ממוצע של 90 מ"ר לדירה .  הוספת 6 הקומות לבניין תביא להגדלה משמעותית של 60% בשטחה הממוצע של כל דירה.לטענת העותרים ,  הדבר סותר את החלטת הועדה המחוזית ,  בעוד העירייה אישרה את ההקלה על אף ההגדלה המשמעותית של שטח הדירות וציינה בהחלטתה כי  " אין מגבלה על שטח דירה ",  תוך שהיא מתעלמת לחלוטין מקביעת הועדה המחוזית .עו"ד לרינמן טוען עוד כי  " העירייה אישרה את הבקשה למרות שאינה מתייחסת למחויבות היזמים לפתח במקום שטחי ציבור ומבני ציבור ,  אף שאלו נמצאים בתוך שטח התוכנית .  זאת בעוד שהעירייה היא שאמורה לעמוד על הגנת זכויות הציבור במישור העירוני והתכנוני .
 
תושבים ברמת גן הגישו התנגדות להגבהת בניין קיים ברחוב ז'בוטינסקי ב-20 מטר
העירייה אישרה ליזם להגביה בניין ברחוב ז'בוטינסקי ;  התושבים :  בפועל מדובר ב-6 קומות במקום 4

