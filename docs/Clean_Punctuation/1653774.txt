סוכני הביטוח מעדיפים הראל 
" חברת הביטוח הראל היא החברה הכי טובה עבור סוכני הביטוח "  - כך קובע סקר שביעות רצון שעשתה לשכת סוכני הביטוח .  במקום האחרון - חברת מנורה 
" חברת הביטוח הראל היא החברה הכי טובה עבור סוכני הביטוח בתחום ביטוחי החיים ,  הפנסיה ,  הבריאות והסיעוד "  - כך קובע סקר שביעות רצון שעשתה לשכת סוכני הביטוח בקרב מדגם מייצג של 600 סוכנים .  הסקר בדק 11 קריטריונים שונים הכוללים את השירות שמעניקות חברות הביטוח לסוכן ,  כמו טיפול בתביעות של מבוטחים ,  זמינות החברה לסוכנים ומקצועיות עובדי החברה .  בנוסף ,  נבדקה מדיניות החברה בכל הקשור לשירותי המחשוב שהן מעניקות לסוכנים ,  והוגנות העמלות שהן נותנות להם .
 הראל שהובילה עם 65% שביעות רצון בתחום ביטוח החיים והפנסיה ,  בלטה ב-8 קריטיונים ,  בפרט במהירות הטיפול בתביעות ,  בזמינות לסוכנים ,  במקצועיות וביחס האישי של עובדיה לסוכנים איתם היא עובדת .  מגדל שסיימה במקום השני בסקר ,  עם 56% שביעות רצון ,  בלטה בשירותי המיחשוב שלה .  אחריהן מדורגות הפניקס וכלל ביטוח ,  כאשר בתחתית הדירוג נמצאת מנורה עם 34% שביעות רצון בלבד .
 הארי קלמן מנכ"ל מנורה ,  הסביר ל-TheMarker את ממצאי הסקר : " היו לנו בעיות בממשק בין מנורה לקרן הפנסיה מבטחים ,  זה השליך על השירות שקיבלו הסוכנים .  בחודשים האחרונים עבדנו כדי לתקן את זה ,  כשעד יולי הבעיות אמורות להיפתר לחלוטין ". 
הראל מובילה גם בסקר שביעות הרצון בכל מה שקשור לתחום ביטוחי הבריאות והביטוח הסיעודי ,  עם 81% של שביעות רצון ,  כאשר גם כאן מנורה משתרכת מאחור עם 47% בלבד .
 במקביל בדק הסקר את שביעות רצון הסוכנים מבתי ההשקעות המובילים - כלל גמל ,  פסגות ואקסלנס - בכל מה שקשור לפעילות הגמל שלהם .  הסקר בדק היבטים כמו שקיפות מידע ,  קליטת נתונים ,  תשלום עמלות וזמינות .  כאן מובילה כלל גמל עם 77% של שביעות רצון .  כאשר בית ההשקעות פסגות נמצא במקום השני עם 71% ואקסלנס עם 55% בלבד .  נתון אחר שעולה מהסקר הוא שהסוכנים עובדים בעיקר עם שישה בתי השקעות :  כלל גמל ,  פסגות ,  אקסלנס ,  דש ,  אלטשולר-שחם ומיטב .
 לתוצאות סקר שביעות הרצון ישנה השפעה גדולה על חברות הביטוח איתן בוחרים הסוכנים לעבוד .  עובדה שמשפיעה בעקיפין על הצלחת החברות למכור פוליסות ולגייס כספים פנסיוניים .
 
סוכני הביטוח מעדיפים הראל 
" חברת הביטוח הראל היא החברה הכי טובה עבור סוכני הביטוח "  - כך קובע סקר שביעות רצון שעשתה לשכת סוכני הביטוח .  במקום האחרון - חברת מנורה

