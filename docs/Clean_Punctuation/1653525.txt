יו"ר יהדות התורה : " חרדים לא אשמים בהכל "
 במהלך דיון בישיבת הנהלת הקואליציה בנושא חוק הפרוות ,  תקף ח"כ אליעזר מוזס את היחס התקשורתי לחרדים . " התקשורת החילונית זועקת 'חרדים' בכל נושא "
 יו"ר יהדות התורה ,  ח"כ אליעזר מוזס קרא היום  ( שני )  במהלך ישיבת הנהלת הקואליציה בנושא חוק הפרוות להרגעת הרטוריקה האנטי-חרדית בתקשורת .  לדבריו , " התקשורת החילונית זועקת 'חרדים' בכל נושא .  רוצים לבנות בחריש - החרדים מפריעים .  חדר מיון בברזילי  חרדים .  תחבורה  חרדים .  יחסי ישראל ארה"ב  שוב החרדים עם יוזמות הבנייה ברמת שלמה .  ועכשיו גם חוק הפרוות ".  מוזס קרא לחברי הקואליציה להחזיר את החוק לדיון מחודש בוועדת השרים .
 באחרונה דנה ועדת החינוך בהצעת חוק צער בעלי חיים האוסרת שימוש וייצור פרוות .  החוק אושר בקריאה ראשונה אך הוחזר לוועדת השרים לחקיקה שהרחיבה אותו וקבעה כי כל פרווה שהיא  ( למעט בקר )  תיאסר ,  מלבד מוצרי דת ומסורת .  גם להצעה זו התנגד מוזס . " אל תאסרו ואל תחריגו ",  אמר .  לטענתו ,  רוב מוצרי הפרווה בארץ הם מוצרי דת ומסורת כמו כובעים ,  שטריימל וכו ' " החריגה היא בדרך כלל על יוצא דופן ,  לא על הכלל ".  הוא אף הביע סלידה מההסתה נגד הציבור החרדי ומהשפעת החוק על שחיטה כשירה באירופה .  
בסיכום הדיון הוחלט לקדם את הצעת המקורית הנוגעת לפרוות מחתולים וכלבים בלבד  ( חיות מחמד )  .  הרחבתו של החוק לא תאושר עד להגעת הצדדים להסכמה ביניהם .  יו"ר ועדת החינוך ח"כ זבולון אורלב צידד אף הוא בהחלטה . " אני אישית תומך בחוק ,  אך לא אוכל לקדמו בוועדה עד שח"כ הרב מוזס יסכים איתו ,  כי אין לי שום עניין לפגוע בציבור החרדי ". 

יו"ר יהדות התורה : " חרדים לא אשמים בהכל "
 במהלך דיון בישיבת הנהלת הקואליציה בנושא חוק הפרוות ,  תקף ח"כ אליעזר מוזס את היחס התקשורתי לחרדים . " התקשורת החילונית זועקת 'חרדים' בכל נושא "
 
