הדשא של השכן כבר לא ירוק
לאנגלים כבר לא משתלם להשקיע בנדל"ן זר .  בעקבות ההאטה העולמית ,  מחיריהם של בתי נופש במקומות רבים בעולם צנחו בעשרות אחוזים בחודשים האחרונים - וחלק מהשווקים פשוט נעלמים
גרדיאן  >  >  בתקופה הזאת בשנה שעברה ,  תיק ההשקעות של צ'נדרה גוסבי נראה כמו בית ספר להשקעות .  הרופא מלסטר שבאנגליה החזיק בשני בתים בבולגריה ,  שנרכשו בסכום כולל של 118 אלף יורו ;  שני בתים במצרים בעלות של 100 אלף יורו ;  ואחד בצפון קפריסין ,  שנרכש בעבור 70 אלף ליש"ט .  הוא גם רכש שטחים במומבאי ובספרד ,  שם הוא מתכנן לבנות בית לעצמו .  הבחירות שלו נראו חכמות באותו הזמן :  בולגריה הצטרפה לאיחוד האירופי ,  נשמעו קולות לגבי איחוד של קפריסין ,  ומצרים החלה לתפוס תאוצה כיעד תיירותי .  גורמים אלה אמורים להעלות את הערך ,  לא ?  אך כמו בריטים אחרים שביצעו רכישות נדל"ן זר ,  גם גוסבי לא צפה את ההאטה העולמית ,  שגרמה לירידות מחירים כמעט בכל מדינה בעולם .  הנכסים שלו איבדו עשרות אלפי יורו מערכם ,  ונקודת ההשקפה שלו על השקעות עברה לטווח הארוך . " אסטרטגיית הסיכונים שלי תמיד היתה איתנה .  אני נמנע מלהשקיע סכומי כסף גדולים במדינה אחת .  באופן זה ,  אם שוק אחד נקלע לצרות ,  אני לא מפסיד יותר מדי ",  אומר צ'נדרה .  המחירים בעיירות נופש בים השחור ובעיירות סקי כגון בנסקו ופמפורובו בבולגריה ירדו ב-20% מאז הסתיו .  כפי שאומר ניק ברנס ,  ראש מחלקת מחקר עולמי בסוכנות הנדל"ן נייט פרנק : " השוק במקומות אלה מבוסס באופן בלעדי על משקיעים זרים .  הבולגרים אינם קונים ,  אז כאשר יש מחנק אשראי עולמי השוק נעלם - והמחירים קורסים ".  הסוכנויות מקפיאות שערים המצב אינו טוב יותר בשווקים אחרים שהמשקיעים הבריטים חיבבו בעבר .  בניית בתי הנופש בקפריסין תקועה ,  אומר ברנס ,  בגלל הקושי למכור בתים ווילות קיימים .  המחירים נופלים גם בהודו ,  שם חברת הבנייה הציבורית הגדולה ביותר ,  dlf ,  דיווחה החודש על ירידה של 69% ברווחים ושל 59% בהכנסות .  הירחון העסקי  " אסיה מאני "  טוען כי שוק הדיור ההודי  " עומד להפוך למרחץ דמים ".  המצב שאליו נקלעו בני הזוג גוסבי משקף את המציאות של אותם בריטים שלקחו הלוואות כבדות כדי להשקיע בנדל"ן זר ,  וכעת רושמים הפסדים כבדים .  בהיעדר נתונים רשמיים קשה לומר כמה כסף נמצא בסכנה ,  אך חברת המחקר מינטל טוענת כי לפחות 800 אלף בריטים החזיקו בתים מחוץ לבריטניה ב-2006 .  רוב סוכני הנדל"ן הבריטיים ,  המחזיקים צוותים מחוץ לבריטניה ,  מודים בפרטיות כי המכירות נפלו מאז ב-60%-75% .  ואולם ,  בריטים שיש להם מספיק אומץ - ויכולת פיננסית - כדי לרכוש כעת ,  יכולים למצוא מציאות מעולות .  קבוצת אושיאניקו מציעה עסקות  " בלי תשלומים במשך 12 חודשים "  על דירות באתר גולף באלגרב ,  בתמורה לפיקדון של 15 אלף דולר והתחייבות לקנות ב-2010 .  במלורקה ,  חברת הבנייה הבריטית גרינסייד הקפיאה את שער החליפין של היורו-ליש"ט ברמה של סוף 2007 עבור מי שקונים וילות שלה .  יש גם הוזלות משמעותיות :  בכפר הנופש הטורקי בודרום ,  וילות נבחרות משווקות על ידי סוכנות הנדל"ן הבריטית נירוונה אינטרנשיונל ב-170 אלף דולר ,  במקום 280 אלף דולר .  הסוכנות גם מעניקה מכוניות לרוכשי דירות בפרויקט סמוך שלה .  אפשר להתמקח סוכנות נדל"ן היוקרה איילספורד מוכרת את קאזה סיגלה ,  וילה באיביזה ,  ב-2.3 מיליון דולר ,  לאחר שלא הצליחה למצוא קונה מאז 2007 במחיר המקורי של 3.3 מיליון דולר .  הירידה המשמעותית ביותר במחיר נרשמת בספרד ,  שם מוכרים רבים הפחיתו את המחירים ביותר מ-30% .  ואולם ,  לפי ניק ברנס מנייק פרנק , " אין אפילו שמץ של עדות לכך שאנחנו מתקרבים לתחתית השוק ",  מה שמאפשר לקונים נועזים להתמקח על מחירים נמוכים אפילו יותר .  חברת הבנייה טיילור וודרוו מציעה הנחות של 36% ויותר על דירות באל בוסקה דה לה בקוסטה דל סול .  הדירות הוצעו ב-350 אלף דולר ,  וכעת מוצעות ב-222 אלף דולר .  בקוסטה דה לה ללז מוצעות כעת  " הנחות חסרות תקדים של 30% עד 40% ",  מודה אנדרו בניטס מטיטאן פרופרטיס .  אך הבריטים שרוצים לרכוש נכסים בספרד ,  או בשווקים אחרים שבהם נרשמות ירידות ,  מגלים כי לא קל להשיג משכנתא . " פעם היינו יכולים לקבל הלוואה של 80% מערך הנכס לבתי נופש בספרד ,  אך כעת 60% הוא השיעור הגבוה ביותר ",  מסבירה קלייר נסלינג מקונטי פיננשל סרוויסס ,  המתמחה במשכנתאות זרות . " בלתי אפשרי להשיג משכנתא למשקיעים המעוניינים להשכיר את הנכס .  קשה למצוא מימון לרכישה בפרויקטים גדולים של בנייה בספרד ,  משום שערך הדירות ימשיך לרדת ".  הזמינות למשכנתאות בדובאי ירדה גם היא ,  היא אומרת ,  ומאשרת את טענת סוכני המכירות כי המחירים ירדו ב-10%-40% מתחילת השנה . " פעם היינו מקבלים הלוואה של עד 70% משווי הנכס ,  אך כעת ההלוואות על וילות ובתים ירדו ל-50% ",  מסבירה נסלינג .  האם רכישת נכסים במדינות אלה היא עסקה בטוחה ?  הסוכנים מעריכים כי התשובה חיובית . " הקונים נשארו נאמנים למקומות שבהם הם מרגישים בטוחים מבחינה פיננסית .  צרפת ,  שווייץ ואיטליה עדיין רושמות ביצועים יפים ",  אומר צ'רלס ווסטון-בייקר ,  ראש מחלקת מכירות בינלאומית בסבילס . " יש עדיין מחפשי מציאות ,  כמובן ,  אך הרוב מחכים כדי לוודא שהשווקים קרובים לתחתית ". 

הדשא של השכן כבר לא ירוק
לאנגלים כבר לא משתלם להשקיע בנדל"ן זר .  בעקבות ההאטה העולמית ,  מחיריהם של בתי נופש במקומות רבים בעולם צנחו בעשרות אחוזים בחודשים האחרונים - וחלק מהשווקים פשוט נעלמים

