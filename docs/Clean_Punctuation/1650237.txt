ספרד :  בורשטיין ממשיך לפרוח
הישראלי קלע 21 נקודות והוליך את פואנלברדה לניצחון 76:81 על גראן קנאריה .  בלאט ואריס הביסו 78:95 את פאניוניוס
אם למישהו עוד היה ספק בכושרו של טל בורשטיין בשבועות האחרונים ,  שלח הישראלי מסר נוסף גם הערב  ( שבת )  .  בורשטיין אירח עם קבוצתו ,  פואנלברדה את גראן קנאריה ,  והוביל את המארחים לניצחון 76:81 .  גראן קנאריה לא נתנה למארחים לברוח בפתיחה ,  ולמרות פיגור מינימלי ברבע השני ,  חזרה עד שיוויון .  בורשטיין לקח על עצמו לא מעט במשחק ,  והוביל את קבוצתו ליתרון 5 ברבע האחרון ,  ממנו לא הצליחו האורחים לחזור .  הישראלי סיים עם 21 נקודות  ( 4 מ-9 מחוץ לקשת )  יחד עם שלוש אסיסטים ב-34 דקות משחק .  חואקים קולום סייע לו עם 12 ,  6 אסיסטים ו-5 ריבאונדים .  לגראן קנאריה :  ג'יי סי קרול 24 .  
קאחה ויטוריה ללא ליאור אליהו ,  דרסה מצידה את חובנטוד באדלונה 79:104 בבית .  המארחים הציגו יכולת התקפית נהדרת כבר ברבע הראשון ,  אותו סיימו עם 32 נקודות ,  בדרך ליתרון 10 במחצית .  חובנטוד ניסתה לחזור ,  אך במקום זאת התמוטטה ברבע השלישי ,  ואיפשרה למארחים לרוץ ל-18:32 בדרך לניצחון הגדול .  קארל אינגליש הוליך את קלעי ויטוריה עם 27 נקודות  ( 7 מ-12 לשלוש )  ו-6 ריבאונדים ,  פאו ריבאס היה שם עם 21 משלו ,  להם צירף גם 4 אסיסטים .  לחובנטוד :  טום 12 .  
אריס סלוניקי של דייויד בלאט ממשיכה לטפס במעלה הטבלה ,  לאחר שהשיגה הערב את ניצחונה השלישי ברציפות בליגה היוונית ,  כשהפעם הביסה את פאניוניוס 78:95 .  שתי הקבוצות דווקא היו צמודות מאוד בפתיחה ,  כשמחצית מוליכה אריס ביתרון 2 בלבד .  אלא שאז הגיע רבע שלישי מהסרטים עבור בלאט ושחקניו ,  שרצו ל-17:30 ,  בדרך ליתרון דו ספרתי .  אריס לא הורידה את הרגל מהגז ,  והמשיכה להגדיל את הפער עד לסיום ,  בדרך לניצחון גדול .  מאט וולש הוליך את קלעי אריס סלוניקי עם 22 נקודות ,  7 אסיסטים ו-6 ריבאונדים ,  קיקי קלארק הוסיף 18 וג'רמי ריצ'ארדסון קלע 16 .  לפאניוניוס :  טייריס רייס 16 .
 מולי קצורין ונימברוק ממשיכים לדרוס בליגה הצ'כית ,  והערב הם התעללו באופאבה ,  כשהביסו אותה 81:106 .  קבוצתו של קצורין לא הצליחה לברוח בפתיחה ,  ורק לקראת המחצית פתחה פער של 11 נקודות .  אבל כלום לא הכין את אופאבה לרבע השלישי ,  אז טסה נימברוק ל-15:29 ,  ומשם רק הגדילו המארחים את היתרון .  רונלד לואיס הוליך את קלעי נימברוק עם 24 נקודות ,  פיליפ ריצ'י הוסיף 16 .  לאופאבה :  אנדריי דייגרין 18 .
 
ספרד :  בורשטיין ממשיך לפרוח
הישראלי קלע 21 נקודות והוליך את פואנלברדה לניצחון 76:81 על גראן קנאריה .  בלאט ואריס הביסו 78:95 את פאניוניוס

