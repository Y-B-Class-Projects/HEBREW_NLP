חברת החשמל תספק לנו אינטרנט
החברה תקבל רישיון ממשרד התקשורת לספק אינטרנט .  תחל בקרוב בניסוי בקרב 150 בתי אב בקריית שמונה בדרך להשקת השירות .  בנוסף ,  תוכל החברה להשכיר שטחים לאנטנות על עמודי החשמל שלה
חברת החשמל תקבל בימים הקרובים ,  לראשונה בתולדותיה ,  רישיונות לאספקת שירותי תקשורת שונים  במסגרת ניסוי ולא באופן מסחרי מלא .  בשבוע שעבר הגישה חברת החשמל למשרד התקשורת בקשה לרישיונות תקשורת ,  לשני שירותים חדשים .  משרד התקשורת מתכוון להיענות לבקשה ולהעניק לחברת החשמל רישיונות לשירותים החדשים ,  כך נודע ל-TheMarker .
 השירות הראשון הינו פרישת סיבים אופטיים עד לבית הלקוח  ( FTTH  Fiber To The Home )  .  סיב אופטי כזה יאפשר לחברת החשמל לספק ללקוח מהירות אינטרנט של 100 מגה לשנייה ,  הן בהורדה והן בהעלאה .  בכוונת חברת החשמל לנצל את רישיון הניסוי על מנת לחבר כ-150 בתי אב בקריית שמונה לאינטרנט במהירות כזו ,  בטווח זמן של מספר חודשים ממתן הרישיון .
 שירות התקשורת השני אותו חברת החשמל תבחן מכונה RAN ובמסגרתו חברת החשמל תאפשר לחברות הסלולר להציב על עמודי חשמל אנטנות סלולריות .  מדובר בפיתרון אשר ישמש את חברות הסלולר בעיקר לפרישת רשת מחוץ למרכזים עירוניים .  חברות הסלולר יוכלו להשתמש בעמוד החשמל כתורן עליו תוצב האנטנה .  דבר זה יחסוך הקמת תורן נפרד .  כמו כן תוכל חברת הסלולר להשתמש בתשתית הסיבים של חברת החשמל על מנת לספק תמסורת - לחבר את האנטנה לליבת הרשת של חברת הסלולר .  
לחברת החשמל יש כמות נכבדה של סיבים אופטיים ,  כ-2,600 קילומטר .  כיום החברה משתמשת בסיבים אלה לצרכי תמסורת ובקרה פנימיים בלבד .  יוזמת שר התקשורת משה כחלון היא לאפשר לחברת החשמל לספק על בסיס הסיבים האלה גם שירותי תקשורת ובכך ליצור תחרות לבזק ו-HOT .  על פי חברת החשמל בית ממוצע בישראל נמצא במרחק של כ-1.5 ק"מ מסיב אופטי של חברת החשמל .  פרישת סיב עד לבית הלקוח יכולה להיעשות בחפירה בקרקע שעלותה יקרה או בליפוף על כבל חשמל קיים ,  ואז מדובר בפעולה יותר זולה .  חברת החשמל בוחנת כעת את המודלים הכלכליים של השירותים השונים בשיטות הפרישה השונות .  
ממשרד התקשורת נמסר בתגובה כי  " נושא הקמת חברה הבת לתקשורת של חברת החשמל לשם אספקת השירותים האמורים ,  נמצא בדיון בין חברת החשמל ומשרד התשתיות הלאומיות ויוגש לאישור הממשלה ". 

חברת החשמל תספק לנו אינטרנט
החברה תקבל רישיון ממשרד התקשורת לספק אינטרנט .  תחל בקרוב בניסוי בקרב 150 בתי אב בקריית שמונה בדרך להשקת השירות .  בנוסף ,  תוכל החברה להשכיר שטחים לאנטנות על עמודי החשמל שלה

