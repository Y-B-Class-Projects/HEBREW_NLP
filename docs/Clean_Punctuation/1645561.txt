מ"האביר האפל "  לתא אפל
אזרח אמריקאי נשלח למאסר של שנתיים לאחר שצילם באופן פיראטי הקרנה של הסרט מסדרת באטמן
באטמן שלח אזרח אמריקאי לשנתיים בבית סוהר .  רוברט הנדרסון ,  תושב מדינת מיסורי ,  הודה באשמה כשהוגש נגדו כתב אישום על הפרת זכויות יוצרים ,  זאת לאחר שנתפס כשהוא מנסה לצלם במצלמת וידאו את  " האביר האפל "   הסרט האחרון בסדרת באטמן .  
חוקרים של איגוד הסרטים האמריקאי הגיעו לקולנוע בו הוא צילם ,  לאחר שנודע כי עותק פיראטי של הסרט  " הנקוק "  צולם בו .  החוקרים חשדו בהנדרסון לאחר שראו כי הוא הגיע לקולנוע עם מעיל ארוך באמצע הקיץ .  מתחת למעילו נמצאה מצלמת וידאו ובה קטעים של הסרטים  " האביר האפל ",  הלבוי 2 והנסיך קספיאן ".  בביתו של הנדרסון נמצאו 1,240 תקליטורים פיראטיים .  מלבד שנתיים במאסר ,  ייאלץ רוברט הנדרסון גם לשלם קנס של 24,738 דולרים  19.95$ על כל עותק פיראטי שנמצא בביתו .
 על פי נתוני האתר TorrentFreak ,  האביר האפל "  היה הסרט הפופולרי ביותר ברשתות שיתוף הקבצים ב-2008 ,  עם 7,030,000 הורדות מרשת ביטורנט בלבד .  בהקרנות מוקדמות ברחבי העולם ,  ניסתה מפיצת הסרט ,  חברת WB ,  למנוע הקלטה פיראטית שלו בעזרת אמצעים טכנולוגיים מתקדמים דוגמת משקפות לראיית לילה  ( גם בישראל )  ,  אך הסרט דלף בכל זאת .
 
מ"האביר האפל "  לתא אפל
אזרח אמריקאי נשלח למאסר של שנתיים לאחר שצילם באופן פיראטי הקרנה של הסרט מסדרת באטמן

