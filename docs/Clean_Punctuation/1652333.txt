מצב כוכבי השבוע
השבוע המתחיל ב-14.3.10 יהיה מתוח וחסר שקט .  אם נשלוט בדברים ולא ניצור דרמות מיותרות נוכל לעבור אותו בשלום ,  ואפילו עם חיוך
על פניו ,  זהו אחד השבועות היותר מתוחים של הזמן האחרון ,  שבו מככב לו ללא ספק כוכב אורנוס התזזיתי שמביא איתו לא מעט חוסר שקט למערכת .  אם נוכל לשלוט בדברים ולא לנתק קשרים או ליצור דרמות מיותרות ,  נוכל לצלוח את השבוע הזה בשלום  ובחיוך .
 הזווית הקשה של השבוע :  הצמידות של השמש ,  מיקוד הדברים ,  עם כוכב אורנוס התזזיתי .  על פניו זו אחת הזוויות היותר קשות באסטרולוגיה .  אורנוס מביא איתו איכות נפיצה של סערות ,  דרמות וניתוקים ,  ומכריח אותנו להתמודד עם הצד הבלתי צפוי שבתוכנו ,  לשלוט בו ,  ולנסות לגרום לנו לא לפעול מהלב ומהקישקעס  אלא מהראש .  כדאי לחשוב פעמיים לפני כל פעולה שעלולה להביא איתה פרובוקציות ,  ולא להגיב באופן קיצוני כשדברים קורים באופן שלא ציפינו לו .  מי בעיקר עלול להיות מושפע מהזווית הזו ?  מזלות אריה ,  דלי ,  דגים ובתולה .
 התקשורת שלנו :  התקשורת שלנו עלולה להפתיע השבוע עם כמה וכמה אירועים לא צפויים ,  שינויים פתאומיים במצב הרוח וקושי לשמור על השגרה ,  כיוון שעמוק בפנים השבוע הדגש עובר לצורך בריגושים מסוגים שונים .  אולי משום כך התקשורת שלנו עם הסביבה ועם אנשים קרובים עלולה להיות בעייתית מעט ,  כשהיא גורמת לנו להגיב באופן שמפתיע אפילו את עצמנו .  חשוב במיוחד השבוע להיזהר בכבישים ובדרכים ,  ולנהוג בזהירות רבה .
 המעבר המעניין של השבוע :  זהו מעברו של מרקורי כוכב התקשורת שלנו ממזל דגים למזל טלה .  אחרי חודש רגשי ורגשני במיוחד עם תקשורת נוסטלגית מהסוג הפולני ,  נראה שהדיאלוג שלנו עם העולם משתנה :  כעת עובר מרקורי למזל טלה ,  והתקשורת שלנו הופכת להיות קצרת רוח ,  אופטימית אך ילדותית במקצת ,  עם צורך במינון גבוה של סיפוקים מיידיים ,  ונשימה קצרת טווח .  מי בעיקר יושפע מהמעבר הזה ?  מזלות תאומים ,  בתולה ,  דגים ,  טלה ומאזניים .
 ועד שנוכל להבין שגם כשדברים קורים במהירות מגיעות להן הארות מדהימות אם רק נוכל להקשיב להן  שבוע טוב ! 
טלהזהו השבוע השני שכוכב מרס שליט המזל שלכם נע בהילוך רגיל .  זה אומר שבגדול הגיע הזמן לסיים לנקות משקעים שהצטברו ולסגור קצוות שנשארו פתוחים .  מעבר מרקורי כוכב התקשורת למזל שלכם מאפשר לדבר  ועל הכל .
 שורונוס שליטת המזל שלכם שוהה במזל טלה האסרטיבי ,  והשבוע לא יוצרת זוויות מיוחדות ,  מה שאומר שהקצב עדיין אינטנסיבי מאוד ,  אבל אתם מתחילים לחזור לפרופורציה בכל מה שקשור לפעילות שלכם .  הצטיידו בהרבה אורח רוח .
 תאומיםמרקורי שליט המזל שלכם עובר השבוע למזל טלה האסרטיבי ,  אחרי חודש שבילה במזל דגים הרגשני .  כעת הגיע הזמן לתרגם את כל התובנות הישנות והחדשות שלכם לפעילות בשטח ,  להזיז דברים ,  ולהיעזר במוסדות וארגונים .
 סרטןקריירה ,  דרייב וגישה אסרטיבית לחיים :  מקבץ הכוכבים ההולך וגדל במזל טלה ,  שמהשבוע כולל גם את כוכב מרקורי התקשורתי ,  מאפשר לכם לרוץ קדימה עם תכניות פעולה כאלה ואחרות ,  לקחת יזמות חדשות ,  ולפעול בהתאם .
 אריההשמש שליטת המזל שלכם שוהה עדיין במזל דגים ,  הצד הפרקטי לא מודגש ,  והרגש הוא ששולט עדיין במערכת קבלת ההחלטות שלכם ,  ובעשייה בכלל .  הצמידות השבוע לכוכב אורנוס מביאה את הלחצים והמתחים לשיא :  גלו איפוק ! 
בתולהמקבץ הכוכבים במזל דגים שמול המזל שלכם ,  שכולל את השמש ,  אורנוס ויופיטר ממשיך למקד אתכם בנושאי זוגיות ויחסים ,  אלא שמעברו של מרקורי שליט המזל שלכם למזל טלה גורם לכם לקחת סיכונים ,  וחשוב להיזהר בענייני כספים .
 מאזנייםונוס שליטת המזל שלכם נמצאת השבוע במזל טלה מול מאזניים ,  מכריחה אתכם לפעול במהירות ואינטנסיביות ,  ולשים דגש מיוחד על כל מה שקשור ליחסים וזוגיות .  זמן להשקיע בפרטנרים שלכם ,  ולהיזהר מהוצאות גדולות .
 עקרבהמעורבות הרגשית עדיין גבוהה והצד הרומנטי פעיל עכשיו כשמקבץ הכוכבים הגדול במזל דגים מביא איתו מעורבות רגשית גבוהה במיוחד .  ונוס ומרקורי במזל טלה מאפשרים לקדם אתכם בצד המקצועי ,  לשפר תנאים ,  ולהזיז דברים .
 קשתמקבץ הכוכבים במזל דגים ,  הכולל את השמש ,  אורנוס ויופיטר ממשיך גם השבוע להדגיש את הצד הביתי והמשפחתי שלכם ,  אבל מעברו של מרקורי למזל טלה שם נמצאת גם ונוס ,  מביא איתו גם כמה ריגושים לאזור הרומנטי ..  .  מעניין .
 גדיהצד התקשורתי שלכם מודגש השבוע ,  כשמקבץ הכוכבים במזל דגים הופך את המילים שלכם לאסרטיביות ,  אבל מהשבוע כבר לא די במילים :  ונוס ומרקורי מחזירים אתכם הביתה למשפחתיות חמה ,  למילוי מצברים ,  והשקעה ביתית .
 דלימקבץ הכוכבים במזל דגים מראה שחלק מהדגש השבוע עדיין על נושאי חומר וכספים ועל שיפור במאזן התשלומים ובחשבון הבנק ,  אבל מרקורי שעובר למזל טלה שם נמצאת גם ונוס ,  שם דגש על המילים שלכם .  זמן לדיבורים .
 דגיםגם השבוע מביא איתו ים של עשייה ואקשן ,  דגיגים ,  כשמקבץ הכוכבים במזל שלכם ,שכולל את השמש ,  אורנוס ויופיטר מאפשר לפעול בכמה חזיתות .  מרקורי וונוס במזל טלה עוזרים לשפר את חשבון הבנק ,  אבל זקוקים גם לעזרתכם .
 שאלה :  נולדתי ב-21.11.71 בשעה 4:10 בישראל .  עד 2001 חיי היו נפלאים מבחינה זוגית וכלכלית .  ב-2001 נישואי עלו על שרטון וב-2003 התגרשתי ומאז אינני מוצאת בן זוג .  בנוסף ,  אינני מצליחה למצוא עבודה תקופה מאוד ארוכה על אף היותי אקדמאית ובעלת שני תארים .  האם הכוכבים מרמזים על שינוי לטובה ו/או חזרה ל"חיים הנפלאים שהיו לי "?  תודה על תשובתך .  
תשובה :  מפת הלידה שלך הינה  " פלוטונית "  במיוחד ,  כלומר מושפעת מאוד מכוכב פלוטו ,  ומה הפלא ?  פלוטו הוא גם שליט השמש  ( בעיגול אפור )  שלך ,  ה"אני האמיתי ",  וגם שליט האופק שלך ,  כלומר הדרך שבה את מציגה את עצמך לעולם .  שניהם נמצאים במזל עקרב עליו שולט פלוטו ,  לא פלא אם כך שכל תנועה של הכוכב הזה ,  בעיקר תנועות שיוצרות זוויות פעולה עוצמתיות אצלך במפה ,  משפיעות חזק כל כך .
 ואכן ,  אנו רואים שפלוטו אחראי למשבר הרציני הזה שתיארת .  בשנים שכתבת עליהן הוא עבר אחד אחד על הכוכבים שנמצאים בעיגול שחור גדול בצד שמאל למטה של המפה ,  ושינה הכל .  אלא שפלוטו בדרך כלל אינו משנה חיים נפלאים :  הוא זה שמנענע בחזקה את הצמרות ,  אבל מה שנטוע חזק לא נופל ,  נשבר או מתרסק :  נופלים ונשברים בעיקר הדברים שאינם חזקים ,  או שהם נמצאים שם בסוג של העמדת פנים ,  ופלוטו פשוט מעלה דברים מתחת לפני השטח אל המודעות שלנו ,  וגורם לאדמה סביבנו לרעוד .
 אלא שחשוב שתדעי שעם מפה שכזו ,  משהו בך אוהב את הדרמות הפלוטוניות האלה ,  את הזעזועים החזקים ,  את הגישה הזו של היה לי הכל עד עכשיו ועכשיו אין לי כלום ,  או במילים אחרות  הכל טוטאלי כאן ,  שחור או לבן ,  טוב מאוד או רע מאוד :  כשגם האופק וגם השמש בעקרב ,  זה אומר שהצד הפלוטוני שבך זקוק גם הוא למהפכים מהסוג הזה כדי להתחדש .
 אומר לך יותר מזה :  עמוק בפנים הגיע אז הזמן להתחדש ולשנות כיוון ,  כשפלוטו עלה אז על מקבץ הכוכבים שיש לך במזל קשת ,  ואת אפילו חשת בזה ,  אלא שייתכן שסירבת להקשיב ,  ובמקרים כאלה הדברים קורים בבומים ,  בפיצוצים ודרמות ,  שכן יש לנו הרגל אנושי מוכר :  אנו אוהבים להיאחז בכל מה שכביכול נותן לנו בטחון ולא לעזוב ,  ולכן גם השחרור עצמו וגם ההלם מכל התהליך היה מן הסתם חזק מאוד .
 כנראה שהתהליך היה משהו מסוג הורדת הכסוי מהעיניים ,  והכרה בכך שעד אז הדברים היו אמנם טובים כביכול ,  אבל דיפ דאון ידעת גם ידעת שמשהו שם לא טוב או לא עובד ,  ובחרת להתעלם .  פלוטו מגיע למקרים כאלה כמו בולדוזר ענק :  הוא מגלח את כל מה שיש על פני הקרקע ,  שובר ,  הורס ,  ובונה את הכל מחדש .  
את אומרת  או קיי ,  אבל זה טוב או רע ?  ובכן ,  זה עוצמתי מאוד ,  זה בטוח ,  ולטווח הארוך זה עשוי להיות מצוין ,  תלוי מה תעשי עם כל התובנות שהפקת מהתהליך הזה .  יש כאלה שלוקח להם שנים להתאושש ממשברים פלוטוניים שבעצם שוברים את כל מה שנראה כמושלם ולו רק כדי להפגיש אותך עם האמת העירומה .  יש לעומת זאת כאלה שנושמים לרווחה אחרי שזה מסתיים ,  כאילו התעוררו מחלום ארוך ורע ,  וכוח החיים שלהם הופך להיות עוצמתי וחי מתמיד ומביא אותם אל מחוזות של אמת ויופי שלא היו מסוגלים לראותם קודם לכן .  יש ויש .
 ממש עכשיו נמצא פלוטו  ( בעיגול כתום מחוץ למעגל )  בשמים על פני הירח שלך  ( בעיגול סגול )  ויוצר איתו צמידות  ( בחץ שחור )  מעניינת .  זו אחת הצמידויות החזקות ביותר שיש באסטרולוגיה ,  שכן היא מכריחה אותנו להרגיש דברים לעומק ובעצמה ,  לנקות משקעים רגשיים שהצטברו להם שנים רבות ,  ולקחת אחריות מלאה על חיינו לא באופן קורבני או בכייני ,  אלא באופן בוגר ומבין .  
מכיוון שהתהליך הזה  שהחל אגב משהו כמו לפני חצי שנה בערך  נמצא עכשיו בעיצומו וייגמר בעוד כשנה פחות או יותר .  קשה לי להסביר לך לאן את הולכת ולך בוודאי קשה גם לראות את הדרך עצמה .  אולם אני יכול להבטיח לך חגיגית שכשכל זה יסתיים פוטנציאל האושר שלך והיכולת שלך לא רק לחוש דברים בעצמה אלא גם לפעול עם רגשותייך ממקום חכם ובוגר ,  יהיה גבוה בכמה וכמה דרגות ממה שהיה קודם ,  אלא אם תתעקשי להפוך את עצמך לקורבן ולראות את ה"שנים היפות ההן "  באור ורוד ונוסטלגי ללא יכולת לראות אותן כפי שהן ,  וכך להמשיך לקונן ולא להיפרד ,  לשחרר ,  ולהמשיך הלאה .
 אבל ,  אם תחליטי לקחת אחריות מלאה על חיי הרגש שלך כמו גם על החיים המקצועיים ולהבין שבסופו של דבר רוב הדברים הם בשליטתנו או באחריותנו ,  כי אז הזמן שלך לסגור את המעגלים הקשים האלה עם העבר ולהמשיך הלאה יהיה קצר הרבה יותר ,  וכואב הרבה פחות .
 גם הפרטנרים שתפגשי בתקופות האלה  עד שהמעגל הזה יסגר  יהיו אנשים פלוטוניים ברובם ,  חלקם עוצמתיים וכוחניים וחלקם קורבנות של משברים פלוטוניים שעברו ,  ותהיה לך אפשרות לנהל דיאלוג מעניין עם הצד הפלוטוני הזה ששוכן בתוכך דרכם ,  ודרך היחסים איתם .  
ואכן ,  אם תעשי עבודת עומק על הנושא ,  לא תוותרי לעצמך ולא תסתפקי במערכות יחסים חלקיות או ביחסים נטולי עומק ומשמעות רק כדי לא להרגיש קרבן ,  אני מבטיח לך שלא רק שתוכלי לצאת מכל התהליך הארוך והכואב הזה כשידך על העליונה ,  אלא גם פוטנציאל העצמה והחיוניות שלך כמו גם היכולת שלך לחוות דברים באופן טוטאלי ,  בעיקר היכולת להיות מאושרת כשדברים יתחילו לצמוח סוף סוף ,  יהיו גבוהים הרבה יותר משהיו קודם ,  כשהיית מאושרת עם חיוך גדול ועיניים עצומות שלא ממש רצו לראות את מה שבאמת קורה .
 אני מאחל לך הרבה עצמה וסבלנות  תהליך פלוטוני הוא מתנה אמיתית לאלה שמוכנים להרים את הכפפה שהוא זורק ,  וללכת עד הסוף .  אלה שמוכנים להעז ולהסתכן מגיעים בסופו של דבר אל פרח לב הזהב ,  ואל המתנה האמיתית שבסופה של הדרך :  אל עצמם.בהצלחה ! 

מצב כוכבי השבוע
השבוע המתחיל ב-14.3.10 יהיה מתוח וחסר שקט .  אם נשלוט בדברים ולא ניצור דרמות מיותרות נוכל לעבור אותו בשלום ,  ואפילו עם חיוך

