נפטר הרב טויסיג  - " החרדי הפמיניסט הראשון "
 הרב שמואל טויסיג ,  שהתפרסם בזכות שידורי הרדיו הפופולריים שלו וקידום תחום הקבלה בציבור החרדי ,  הלך אמש לעולמו מדום לב בגיל 65 . " הוא היה כמו ורדה רזיאל ז'קונט עם שטריימל "
 הרב הירושלמי שמואל טויסיג ,  הנחשב לאחד מבכירי העוסקים בתחום הקבלה בקרב הציבור החרדי ולפורץ דרך בתחום השימוש במדיה ,  הלך אמש  ( שלישי )  לעולמו בגיל 65 .  טויסיג סבל בשנים האחרונות מסוכרת קשה ,  ושתי רגליו נכרתו במסגרת הטיפול הרפואי .  הוא מת מדום לב בעת ביקור שערך בניו יורק ,  שם פגש מאמינים וחלק להם עצות .
" הוא היה רב עם חוש הומור מדהים ,  שניסה להשתלב בכל כוחו בעולם של היום למרות התמימות שלו ",  סיפרה הבוקר רבקה פאלוך ,  שדרנית רדיו לב המדינה ויועצת פוליטית אשר חלקה עם הרב טויסטיג תכנית רדיו . " הוא היה הרב הפמיניסט הראשון ,  שבעצם המציא את הז'אנר של דיבור ברדיו ולא חשש גם לשדר עם אישה כבר לפני 12 שנה ,  ברדיו קול חי . 
" הוא גם לא נבהל כשאישה חילונית היתה עולה לשידור והיה מעודד את הנשים לצאת לעבודה ולא להיות תלויות בבעליהן .  הוא גם היה הרב הראשון שלקח על עצמו לשדר תכנית רדיו שעיקרה שידוכים בתוך המגזר  החלטה שהיא מאוד פורצת דרך ",  סיפרה פאלוך שסיכמה : " אפשר בעצם לומר שהוא היה כמו ורדה רזיאל ז'קונט עם שטריימל ". 
טויסיג נודע בציבור החרדי גם כמי שקידם את העיסוק בתחומי הקבלה  עובדה שהתקבלה בחיוב על ידי הציבור החרדי ,  בעיקר בשל היותו מחובר לדמויות מאוד בכירות בציבור החרדי .  
אישיותו הצבעונית זיכתה אותו במעמד מיוחד בציבור החרדי והוא זכה לפופולריות רבה כתחפושת מועדפת על ילדים במגזר או כדמות שזכתה לחיקויים בהזדמנויות שונות ובאירועים בציבור החרדי .  
הרב טויסיג יובא הערב למנוחות בירושלים .
 
נפטר הרב טויסיג  - " החרדי הפמיניסט הראשון "
 הרב שמואל טויסיג ,  שהתפרסם בזכות שידורי הרדיו הפופולריים שלו וקידום תחום הקבלה בציבור החרדי ,  הלך אמש לעולמו מדום לב בגיל 65 . " הוא היה כמו ורדה רזיאל ז'קונט עם שטריימל "
 
