רוצים תמורה לאגרה
מטה מאבק היוצרים קורא להאיץ את הרפורמה ברשות השידור : " כישלון המשא ומתן וחיסול ערוץ 1 הם גזירות שהציבור אינו יכול לעמוד בהן "
 ארגוני היוצרים קוראים לשר הממונה על יישום חוק רשות השידור יולי אדלשטיין ,  יושב ראש ההסתדרות עפר עיני ויושב ראש רשות השידור הנכנס אמנון דיק להאיץ את דיוני הרפורמה ולהשלים אותם .  בהודעה שנמסרה היום מטעם מטה מאבק היוצרים נכתב ,  כי כישלון המשא ומתן ברשות השידור וחיסול ערוץ 1 הם גזירות שהציבור אינו יכול לעמוד בהן .
 מטעם היוצרים נמסר כי הם סמוכים ובטוחים שטלוויזיה ציבורית ,  אשר תתנהל באופן תקין ותותאם לעולם התקשורת של ימינו ,  יכולה וצריכה להיות בית לתכניות דרמה ותעודה מקוריות בשפה העברית והערבית ,  וזאת לצד המשך שידורן של תוכניות אלו בערוצים המסחריים למיניהם .  לדבריהם , " רק החלת הרפורמה ברשות השידור תאפשר לערוץ 1 למלא את ייעודו ולהפוך לאבן שואבת ליצירה ישראלית מקורית ,  מרתקת וחדשנית !  רק החלת הרפורמה תאפשר לערוץ לתת לציבור תמורה של ממש לאגרה !  "
 היוצרים כותבים כי הגיע הזמן לסיים את המשא ומתן עם העובדים ולמצוא פתרון למחלוקות שנותרו ,  משום ש  " חיסולו של הערוץ הראשון יוביל לפגיעה אנושה בדמוקרטיה ,  בפלורליזם ובתרבות של ארצנו ,  וישאיר את הצופים בבית עם אלטרנטיבות צפייה ,  אשר רדידותן הולכת וגוברת מיום ליום .  אנחנו - עובדי הרשות ,  אנשי האוצר ,  נציגי ההסתדרות ,  היוצרים והציבור כולו - לא יכולים להרשות זאת לעצמנו ". 
המשא ומתן האינטנסיבי בניסיון לגשר על מירב המחלוקות בין רשות השידור לעובדים ולאוצר נמשך גם בימים אלה .  בימים הקרובים תתקיים ישיבה מרתונים בנוכחות השר אדלשטיין ,  עפר עיני ,  נציגי משרד האוצר והנהלת רשות השידור ובה יוכרע ככל הנראה עתיד הרפורמה .
 
רוצים תמורה לאגרה
מטה מאבק היוצרים קורא להאיץ את הרפורמה ברשות השידור : " כישלון המשא ומתן וחיסול ערוץ 1 הם גזירות שהציבור אינו יכול לעמוד בהן "
 
