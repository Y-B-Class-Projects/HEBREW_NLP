שחקן פורטלנד לשעבר מוריס לוקאס הלך לעולמו
מי שהיה שחקן מפתח באליפות ההיסטורית של הבלייזרס ב-1977 ,  מת בגיל 58 לאחר מאבק ממושך במחלת הסרטן
מוריס לוקאס ,  שחקנה לשעבר של פורטלנד ומגיבורי האליפות ההיסטורית של המועדון ב-1977 ,  הלך אמש  ( ראשון )  לעולמו בגיל 58 בביתו שבפורטלנד ,  אורגון ,  לאחר מאבק ממושך במחלת הסרטן .  
לוקאס נבחר במקום ה-14 בדראפט 1974 על ידי שיקגו בולס ,  אז עדיין בליגת ה-ABA ,  וב-1976 עבר לפורטלנד .  לוקאס זרח במדי הבלייזרס כפאוור-פורוורד באותה עונה והוביל אותה בנקודות ,  דקות משחק ,  אחוזי קליעה וריבאונד התקפה .  יחד עם סנטר הקבוצה האגדי ביל וולטון היוו השניים קו קדמי אדיר - חכם ,  כישרוני ופיזי - שהביא לקבוצה מאורגון אליפות היסטורית .  
ב-1981 עבר לוקאס לניו יורק ,  ושיחק בהמשך בפיניקס ,  לוס אנג'לס לייקרס וסיאטל עד שפרש ב-1987 ממשחק פעיל .  ב-14 שנותיו ב-NBA  ( כולל השנתיים ב-ABA )  קלע לוקאס 14,857 נקודות ,  צבר 9,306 ריבאונדים והיה חמש פעמים אולסטאר .  לאחר פרישתו ,  ב-1988 ,  הגופיה מספר 20 אותה לבש הופרשה על ידי פורטלנד ונתלתה אחר כבוד בתקרת האולם .  לוקאס הוא מגיבורי הספר  " שם המשחק "  של דייויד הלברשטם ,  אחד מספרי הספורט הגדולים אי פעם .  בעונת 1988/89 שימש עוזר מאמן בפורטלנד ,  וכך גם ב-2005 ,  כשנייט מקמילן הפך למאמן הקבוצה .
 
שחקן פורטלנד לשעבר מוריס לוקאס הלך לעולמו
מי שהיה שחקן מפתח באליפות ההיסטורית של הבלייזרס ב-1977 ,  מת בגיל 58 לאחר מאבק ממושך במחלת הסרטן

