רשת חנויות הספרים השנייה בגודלה בארה"ב הפסיקה התשלומים לספקים
מעבר לרכישת ספרים באינטרנט ולספרים אלקטרונים עלול לגרום לבעיות נזילות של חברת בורדרס
בורדרס  ( סימול bgp )  ,  רשת חנויות הספרים השנייה בגודלה בארה"ב אחרי בארנס אנד נובל ,  הודיעה אתמול על דחיית תשלומים לחלק מספקיה - סימן להרעה נוספת במצבה הפיננסי של החברה .  החברה מסרה כי דחיית התשלומים לחלק מהמו"לים שמהם רוכשת בורדרס ספרים נעשתה במסגרת מאמציה לממן מחדש את חובותיה .  החברה הוסיפה כי אין כל ודאות שהניסיונות למימון מחדש של חובותיה יצליחו ,  והזהירה כי יתכן שתיקלע לבעיות נזילות ברבעון הראשון של שנת 2011 .  רשתות חנויות הספרים סובלות מפגיעה בעסקיהן על רקע רכישות מוגברות של ספרים באינטרנט .  בה בעת ,  ספרים אלקטרונים נוגסים בהדרגה במכירות ספרי נייר ,  ולפי ההערכות אחראים על עד 10% מההכנסות של כמה מהוצאות הספרים הגדולות .  בורדרס רשמה ברבעון הכספים האחרון ,  שהסתיים בסוף אוקטובר ,  הפסד של 74 מיליון דולר - כפליים מההפסד שרשמה בתקופה המקבילה בשנה הקודמת .  הכנסות החברה נפלו ב-18% לעומת הרבעון המקביל ,  והסתכמו ב-476 מיליון דולר .
 
רשת חנויות הספרים השנייה בגודלה בארה"ב הפסיקה התשלומים לספקים
מעבר לרכישת ספרים באינטרנט ולספרים אלקטרונים עלול לגרום לבעיות נזילות של חברת בורדרס

