חדשות טובות לכיל :  המתחרים הקנדיים העלו את מחיר האשלג 
העלאת המחיר ,  ב-30 דולר לטונה ,  נעשתה בעקבות שינוי מחיר האשלג בדרום מזרח אסיה ב-25 דולר לטונה בידי חברת BPC
 >  >  מגמת ההתאוששות בביקושים ובמחירים בשוק האשלג נמשכת .  קנפוטקס  ( canpotex )  ,  שהיא חברת השיווק המשווקת לשלוש יצרניות האשלג הצפון אמריקאיות ,  הודיעה בסוף השבוע שעבר ללקוחותיה על העלאת מחירי האשלג ב-7.5%-7.8% ב-30 דולר לטונה ל-415 דולר לטונה של אשלג סטנדרטי ו-430 דולר לטונה של אשלג מגורען .  העלאת המחיר היא חדשות טובות לחברת כיל ,  שמתחרה ב-mosaic ,pcs ו-agrium ,  שהן שלוש החברות שמרכיבות את קנפוטקס .  החלטתה של קנפוטקס נעשית על רקע גידול בביקושים לאשלג של חקלאים ,  בשל ההערכה כי מחירי הסחורות החקלאיות התייצבו ורמה נמוכה של דישון ב-2009 .  bpc ,  שהיא חברת השיווק המשותפת לחברות אורלקלי ולביילרוסקאלי ,  העלתה את מחיר האשלג ללקוחותיה בדרום מזרח אסיה ב-25 דולר לטונה .  bpc סימנה את נקודת התחתית שאליה הגיע שוק האשלג כשחתמה בסוף דצמבר 2009 על חוזה להספקת מיליון טונה לסין במחיר של 350 דולר לטונה ,  כולל עלות הובלה וביטוח .  החוזה נחתם לפי מחיר נמוך ב-43% ממחיר החוזים לסין ב-2008 ,  אך היה הראשון שנחתם בשנתיים האחרונות .  כיל עצמה חתמה לקראת סוף ינואר 2010 בראשונה על הסכם למכירת אשלג עם יצרניות דשן ומפיצים אזוריים לשווק 520 אלף טונה ב-2010 תמורת 350 דולר לטונה ובהיקף כספי כולל של 180 מיליון דולר .  כיל נתנה ללקוחות הסיניים אופציה לרכוש עוד 100 אלף טונה במחיר זהה .  כיל מימשה בעסקה זו 17% ממלאי האשלג שהצטבר במחסניה בסדום נכון לסוף 2009 .  חודש אחר כך חתמה קנפוטקס על הסכם להספקת 600 אלף טונה אשלג לשתי חברות בהודו ,  קורומנדל וטאטא ,  תמורת 370 דולר לטונה ,  על רקע הערכות של מחסור באשלג שעלול להתפתח בהודו במארס 2010 .
 
חדשות טובות לכיל :  המתחרים הקנדיים העלו את מחיר האשלג 
העלאת המחיר ,  ב-30 דולר לטונה ,  נעשתה בעקבות שינוי מחיר האשלג בדרום מזרח אסיה ב-25 דולר לטונה בידי חברת BPC

