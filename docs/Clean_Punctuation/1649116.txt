למזלם של הסלטיקס ,  יש את דטרויט
אחרי ההפסד המשפיל לנטס ,  בוסטון ניצחה בדטרויט 100:105 .  הלייקרס הביסו את אינדיאנה 99:122 .  היט-ווריורס 106:110
חוץ ממשחק ההפסד של סקרמנטו לאוקלהומה סיטי 113:107 ,  התקיימו הבוקר  ( רביעי )  עוד שלושה משחקים ב-NBA .  בוסטון התאוששה מההפסד המשפיל לניו ג'רזי נטס בבית ,  וגברה בחוץ על דטרויט 100:105 .  מיאמי היט ניצחה בביתה את גולדן סטייט 106:110 ,  בעוד שלוס אנג'לס לייקרס הביסה את אינדיאנה פייסרס 99:122 .  
דטרויט  ( 39:21 )  - בוסטון  ( 21:37 )  105:100 
רק לפני שנתיים נפגשו שתי הקבוצות בגמר המזרח ,  אבל כל כך הרבה דברים השתנו .  בוסטון דוהרת לשם גם השנה ,  בעוד שהפיסטונס נראים בדרך ל-50 הפסדים בעונה ,  בפעם הראשונה מזה עשור .  בכל מקרה ,  ה"פאלאס "  של הפיסטונס היה מקום מצויין להתאוששות עבור הסלטיקס ,  אחרי ההפסד המשפיל בביתם לקבוצה הגרועה בליגה .  דטרויט עוד הובילה 73:77 ,  אבל שלוש שלשות של נייט רובינסון עשו מהפך במשחק ,  והובילו את בוסטון אל הניצחון אחרי ריצת 4:16 בדקות המכריעות של המשחק .  
ריי אלן הוביל את הסלטיקס עם 18 נקודות ,  רייג'ון רונדו הוסיף 15 ו-11 אסיסטים ,  נייט רובינסון  ( 4 מ-5 לשלוש )  וקווין גארנט הוסיפו 14 כל אחד .  יונאס ירבקו הוביל את דטרויט עם 16 נקודות ו-10 ריבאונדים ,  טיישון פרינס וריפ המילטון הוסיפו 15 כל אחד .
 ההיט היו קרובים מאוד להפסד חמישי ברציפות ,  והפעם מול אחת הקבוצות הגרועות במערב .  למזלם ,  שתי שלשות מכריעות של קוונטין ריצ'ארדסון במאני טיים הצילו אותם מערב משפיל ,  ועכשיו צריכים לחשוב בפלורידה איך לחזור למאזן חיובי .  לפני הפיניש המרשים של ריצ'ארדסון ,  מורוו עוד העלה את הווריורס ל-94:95 עם שלשה משלו ,  אלא שמאותו רגע נהנתה מיאמי מריצת 2:9 כדי לגמור את המשחק .  
דווין וויד סגר ערב ענק עבור מיאמי עם 35 נקודות ו-12 אסיסטים ,  מייקל ביזלי וקוונטין ריצ'ארדסון הוסיפו 15 כל אחד .  אנתוני מורוו הוביל את הווריורס עם 24 נקודות ,  סי ג'יי ווטסון קלע 20 וסטפן קרי סיים עם 18 ו-8 אסיסטים .
 רבע שלישי דומיננטי במיוחד ,  בו ניצחו הלייקרס 17:38 ,  הוביל אותם לניצחון השלישי ברציפות .  הפייסרס עוד הובילו ברבע הראשון ,  אבל קובי בריאנט ופאו גאסול השתלטו על המשחק הזה מהר מאוד ,  כאשר הרבע האחרון היה כולו גארבאג' טיים .  
קובי בריאנט ,  שפגע ב-14 מ-15 נסיונות מהעונשין ,  הוביל את קלעי הלייקרס עם 24 נקודות .  ג'ורדן פארמר קלע 19 ,  אנדרו ביינום הוסיף 16 ופאו גאסול סיים עם 14 נקודות ו-16 ריבאונדים .  טרוי מרפי הוביל את הפייסרס עם 17 נקודות ו-13 ריבאונדים ,  דאנטיי ג'ונס קלע 16 וג'וש מקרוברטס סיים עם 15 נקודות .
 
למזלם של הסלטיקס ,  יש את דטרויט
אחרי ההפסד המשפיל לנטס ,  בוסטון ניצחה בדטרויט 100:105 .  הלייקרס הביסו את אינדיאנה 99:122 .  היט-ווריורס 106:110

