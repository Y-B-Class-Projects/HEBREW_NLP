שותפות תמר ימכרו למפעל סיליקט בדימונה גז בחצי מיליארד דולר
השותפות בקידוח מנהלות מו"מ מתקדם למכירת 2.8 מיליארד מ"ק במשך 17 שנה למפעל סיליקט ותחנת הכוח שתוקם בסמוך
 >  >  שותפות קידוח  " תמר "  מנהלות מגעים מתקדמים למכירת גז טבעי למפעל תעשיות סיליקט בדימונה  ( dsi )  בהיקף כולל של 500-600 מיליון דולר - כך נודע ל-themarker .  לפי הערכות ,  המדובר בהסכם כפול למכירת 2.8 מיליארד מ"ק  ( bcm )  גז טבעי למשך 17 שנה .  הגז אמור לשמש לצרכיו התפעוליים של המפעל ועבור חברת  " תחנת כוח דרום ",  שאמורה להקים בחצר המפעל תחנת כוח .  התחנה תופעל בהספק של 120 מגה-ואט בטכנולוגיית קו-גנרציה  ( ייצור משולב של חשמל וקיטור )  .  אספקת הגז מתוכננת לפי הערכות לסוף 2012 .  אם אמנם ייחתם הסכם בין הצדדים ,  יהיה זה השלישי שעליו מדווחות שותפות  " תמר "  בתוך כחודש בלבד .  בסוף ינואר דיווחו השותפות על מסמך כוונות למכירת גז טבעי מהמאגרים לחברת החשמל ,  בהיקף משוער של 9.5 מיליארד דולר .  מדובר בהתקשרות לרכישת 2.7 bcm בשנה למשך 15 שנה ,  בהיקף שנתי שבין 400-750 מיליון דולר .  שבוע בלבד לפני כן ,  דיווחו השותפות הישראליות בקידוח :  ישראמקו  ( 28.75% )  ,  אבנר חיפושי נפט  ( 15.625% )  דלק קידוחים  ( 15.625% )  ודור-אלון  ( 4% )  - כי חתמו על מסמך כוונות למכירת גז טבעי לתחנת הכוח המתוכננת של דליה אנרגיות בהיקף משוער של מיליארד דולר .  מדובר בהתקשרות למכירת 5.8 bcm בתקופה של 17 שנה .  בימים אלה מתמודדות שותפות תמר וספקית הגז המתחרה ,  emg המצרית ,  על חוזי אספקת גז נוספים למשק .  בין היתר ,  לקבוצת החברה לישראל ,  נייר חדרה ונשר .  לדברי מקורות בשוק ,  מתבססת emg במו"מ על היתרון שבאספקת גז מיידית .  זאת ,  בעוד שותפות  " תמר "  מדגישות את אספקת הגז המקומי ,  ומציעות שיפור תפעולי באמצעות הסבת מאגר הגז המתרוקן של  " ים תטיס "  מול חופי אשקלון למאגר גז אסטרטגי - תוך ניצול הגז שבקרקעיתו כ"גשר "  עד תחילת אספקת הגז מתמר .  התקשרויות אלה צפויות להיות חוזי העוגן שיאפשרו לשותפות לגבש את חבילת המימון לפיתוחו של מאגר תמר בהיקף משוער של 2.5 מיליארד דולר .  כפי שפורסם ב-themarker ,  מהלך זה מצוי על סף סיכום ,  כאשר בנקי ההשקעות הבריטים hsbc וברקליס יובילו לחברות דלק קידוחים ואבנר חיפושי נפט מימון בסך של כ-450 מיליון דולר ,  ולחברת דורגז - מימון בגובה כ-80 מיליון דולר ;  דויטשה בנק יעמיד במקביל את המימון לשותפתן ישראמקו בהיקף של כ-550 מיליון דולר .
 
שותפות תמר ימכרו למפעל סיליקט בדימונה גז בחצי מיליארד דולר
השותפות בקידוח מנהלות מו"מ מתקדם למכירת 2.8 מיליארד מ"ק במשך 17 שנה למפעל סיליקט ותחנת הכוח שתוקם בסמוך

