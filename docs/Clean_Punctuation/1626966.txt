צעדי הקיצוץ ברשות השידור יוצאים לדרך :  מבט תקוצץ לחצי שעה ;  נשקלת מכירת שידורי ליגת העל
הקיצוצים יחסכו לרשות כ-50-60 מיליון שקל בשנה אולם לא יכסו את הגירעון העומד על 100 מיליון שקל
צעדי הקיצוץ ברשות השידור יוצאים לדרך :  הצעד הבולט ביותר יהיה קיצוץ של מהדורת מבט לחצי שעה ,  זאת לעומת 45-50 דקות כיום .  ל-themarker נודע כי ברשות השידור אף שוקלים לוותר על שידור המשחק המרכזי של ליגת העל ובכוונתם לנסות למכור אותו לגורם שלישי ,  זאת לאחר שרק בספטמבר האחרון רכשה אותם ב-13 מיליון שקל .  במידה ואכן תרצה הרשות לבצע צעד זה ייתכן כי הדבר ייתקל בהתנגדות של ההתאחדות לכדורגל.בנוסף לקיצור מהדורת מבט יחלו ביום ראשון הקרוב צעדים נוספים שביניהם סגירת אולפן נקדי ,  צמצום השימוש באולפנים נוספים ,  צמצום השימוש בצוותי צילום ,  אי הוצאה של ניידות שידור ועוד .  במידה ולא יתקבלו הסכמות שיאפשרו יציאה לדרך של הרפורמה צעדי הקיצוץ צפויים להית מוחרפים במארס .  בשעות אלה מתקיימת ברשות השידור ישיבה ובסיומה אמורה הרשו להוציא הודעה מפורטת בנוגע לקיצוצים.הקיצוצים יחסכו לרשות כ50-60 מיליון שקל בשנה ,  כך לפי הערכות .  הדבר לא יאפשר הצגת תקציב מאוזן מאחר וגירעונה של הרשות הוא יותר מ-100 מיליון שקל .  בדיון הקודם בוועד המנהל אמר מנכ"ל הרשות מוטי שקלאר שהוא לא מוכן להציג תקציב מאוזן כי משמעות קיצוץ כזה היא פגיעה קשה בערוץ וסגירת תחנות רדיו .  חלק מוועדי העובדים ברשות הודיעו כי לא ייאבקו בצעדים .  בוועד ההפקה בטלוויזיה הודיעו לעובדים שלא לשתף פעולה עם החדשות המקומיות או לאפשר העסקת עובדים חיצוניים על חשבון עובדי הרשות.מהרשות נמסר בתגובה כי  " על-פי הנחיות האוצר מחוייבת רשות השידור בהגשת תקציב מאוזן לשנת 2010 .  כפועל יוצא מכך ,  החליטה הנהלת הרשות על שורה של פעולות ברדיו ובטלוויזיה כחלק מתוכנית החרום הכוללת ,  אשר נועדו לצמצם את הוצאות הרשות ולהביא לאיזון תקציבה כמתחייב בחוק .  צעדים אלו יחלו כמתוכנן ביום ראשון הקרוב ,  כפי שנמסר לנציגי כל הוועדים בדיון עם הנהלת הרשות וצוות הרפורמה ,  לפני כעשרה ימים .  הנהלת הרשות עושה את מירב המאמצים שלא לפגוע בשידורים ומאמינה כי בשיתוף פעולה עם נציגי העובדים ניתן יהיה לקדם את הרפורמה שרק באמצעותה תוכל הרשות לצאת לדרך חדשה .  הנהלת הרשות מצרה על החלטתם של ארגוני העובדים שבחרו לנקוט צעדים ארגוניים ,  במקום לתת כתף למאמץ שנועד ,  בסופו של דבר ,  להבריא את מקום עבודתם ". 

צעדי הקיצוץ ברשות השידור יוצאים לדרך :  מבט תקוצץ לחצי שעה ;  נשקלת מכירת שידורי ליגת העל
הקיצוצים יחסכו לרשות כ-50-60 מיליון שקל בשנה אולם לא יכסו את הגירעון העומד על 100 מיליון שקל

