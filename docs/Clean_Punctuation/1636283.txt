מגדל על שוק התקשורת : " שנת 2010 היא השקט שלפני הסערה "
 סלקום נותרת מניית התקשורת המומלצת בת"א 25 ,  מעלים המלצה ל"קנייה "  לנטוויז'ן
מספר שבועות של שקט יחסי בגזרת המיזוגים והרכישות מאפשרים לנו לבחון מחדש את השינויים ביחסי הכוחות ,  הסיכונים והסיכויים בשוק.השקט שלפני הסערה - במגדל שוקי הון סבורים כי שנת 2010 צפויה להיות נוחה יחסית לחברות כאשר עיקר ההתמקדות תהיה במגזרי הליבה וכן בהתמודדות באתגרים מבית .  גלישה של שחקנית זו למגרשה של האחרת תבוא ליד ביטוי ביתר שאת משנת 2011 ואילך.שינוי מודל - השינוי במפת התקשורת כבר נראה באופק ומביא אותנו למסקנה כי יש מקום להביא בחשבון את התמורות בשוק בתמחור החברות . " אנו סבורים כי לא ניתן לבטא שינוי בחברה אחת ולהתעלם מהשינוי לחברה אחרת ועל כן אנו מבצעים שינויי שווי לכלל החברות ",  אומר אמיר אדר ,  מנהל מחלקת המחקר במגדל שוקי הון .  בין השינויים שנלקחו בחשבון - הרשת החדשה של ו- ,  כניסתה הצפויה של hot לתחום ה-isp ,  התפתחות תחום ה-vob בנטוויז'ן וכיו"ב .  מספר נעלמים נותרו פתוחים ביניהם סוגיית yes וכן נושאים רגולטורים כדוגמת ועדת חייק שהשפעותיה צפויות אל מעבר לתעריפיה של בזק.סלקום נותרת מניית התקשורת המומלצת בת"א 25 - סלקום עונה על הקריטריונים של האנליסטים של מגדל שוקי הון בבחירת ההשקעה המועדפת בשוק התקשורת :  דיסקאונט דו ספרתי ,  תשואת דיווידנד נאה ,  יציבות ,  מיקוד וערפול נמוך יחסית בנוגע לצפי קדימה .  פרטנר לעומתה אומנם מציגה פוטנציאל התייעלות גבוה יותר ותשואת דיווידנד דו ספרתית ,  אולם מלבד הדיסקאונט הנמוך יחסית אופייה העתידי עדיין לוט בערפל כמו גם גמישותה להתמודד בהצלחה עם האתגרים בהמשך הדרך ועל כן העדפת האנליסטים של מגדל נתונה לפי שעה למתחרתה.שיקולי דיסקאונט מותירים את בזק בהמלצת החזק - במגדל שוקי הון מעלים את השווי של ל-10.3 שקל למניה תוך שמביאים לראשונה לידי ביטוי את פירות הרשת החדשה בתזרים החברה .  חולשת המתחרות ,  הגידור הפנימי שבעסקיה לצד הצפי למעבר בעלות חלק וללא זעזועים משמעותיים בהנהלתה המוערכת של החברה הם להערכת האנליסטים הטיעונים המרכזיים מדוע מנית החברה  ( אשר אך לפני חודשיים נרכשה בתמורה ל-8 שקל למניה )  כבר מתמחרת את מרבית האפסייד מהקמת הרשת החדשה וזאת עוד בטרם הושלמה בנייתה.סמייל/אינטרנט זהב המומלצות בת"א 75 - העלאת השווי בבזק מביאה את מגדל שוקי הון לעלות מחירי יעד לסמייל 012 וכן להעלות המלצה ומחיר יעד  .  אמנם מדובר בהשקעה מסוכנת יותר וזאת בין היתר לאור מרכיב המינוף אולם יש בה את האפסייד הגבוה ביותר ברמת התמחור הנוכחית.מעלים המלצה בנטוויז'ן  - " אנו מעדכנים את המודל שלנו תוך שאנו מביאים לידי ביטוי את הרשת החדשה בבזק וב-hot ,  פעילות ה-vob של החברה ,  שיפור בנענע10 וכן אובדן נתח שוק בתחום הקישוריות באינטרנט לרמה של כ-23% לאור התמורות הצפויות ",  אומר אדר , " החולשה במניה עשויה להימשך עד לקביעת זהותו של המנכ"ל החדש ואנו ממליצים לנצל זמן זה לצורך הגדלת אחזקות ". hot - במגדל שוקי הון שותפים לאופטימיות המנשבת מכיוונה של החברה ועושה רושם כי הכיוון הנו לשיפור איטי ומדוד .  עדיין ,  נראה כי המניה מתומחרת במלואה וזאת גם לאחר שקלול מנועי צמיחה החדשים :  רשת ה-ufi ופעילות isp.על רגולוציה וחברות התקשורת הנייחתהרחבת סמכויותיה של ועדת חייק אל מעבר לסוגיית תעריפי בזק עשויה להוביל לכך כי עד שייושמו בפועל חלקן כבר לא יהיו רלוונטיות .  כשאנו משקללים את המגמות הצפויות כתוצאה מהארגון מחדש ב ,  מאמצי החדירה של בתחום ה-vob והצפי להתייעלות פנים ארגונית ב-hot בתחום הטלפוניה הביתית אנו מגיעים למסקנה כי בזק עשויה שלא להיחשב למונופול בתחום הטלפוניה הביתית כבר בתוך שנתיים ושנה לאחר מכן לרדת מנתח שוק כולל של כ-60%.על רגולוציה וחברות הסלולרמעמדו המוביל של הסלולר בשוק התקשורת צפוי להתחזק אף יותר שכן הפחתת תעריפים בבזק  ( כתוצאה מהמלצות ועדת חייק )  והחרפת התחרות ב-vob וב-isp עשויים להוביל כי בתוך חמש שנים הכנסות שירותי הסלולר יהוו כשני שליש מסך הכנסות שוק התקשורת.התחרות בשוק הסלולר צפויה לעלות מדרגה ,  בכך אין חדש ,  השאלה הנה חלונות הזמנים ואופי התחרות . " הערכתנו נותרת כי יש להניח כי 3 החברות לא ייוותרו לבדן לאורך זמן ",  אומר אדר . " אנו סבורים כי נותרו 18 חודשי שקט ויתכן אף שנתיים תמימות בטרם יושק שירות מתחרה באופן מסחרי מלא אשר ללא ספק יותיר את חותמו על השוק ". "כיוון ששנתיים במושגי תקשורת ובמושגים ארץ ישראליים הנם נצח איננו מביאים זאת במודל ומסתפקים במתן שיעורי היוון גבוהים יחסית וכן שחיקה ברווחיות החברות ",  אומר אדר , " בנוסף אנו סבורים כי החברות כבר שוקדות על מנועי צמיחה נוספים אשר ימתנו את השפעת התחרות על תוצאותיהן הכספיות ".  בהקשר זה נציין כי סביר להניח שאם כניסת מתחרים נוספים יוכלו חברות הסלולר להיכנס גם לתחומי ה-ild וכן יעמיקו את החדירה לתחומי הטלפוניה הביתית וה-isp.בנוגע לדמי הקישוריות - להערכת האנליסטים של מגדל שוקי הון ,  אין להוציא מכלל אפשרות שהחל משנת 2011 תחל ירידה מדורגת בדמי הקישוריות .  במגדל סבורים שאחד האתגרים של חברות הסלולר טמון בפריסת הירידה ,  כלומר שהצידוק למפעיל סלולרי נוסף יהיה רק לאחר המדרגה השנייה של הפחתת הקישוריות.מירסלהערכת מגדל שוקי הון עדיף ל-hot להתמקד בהשלמת המיזוג בין 3 חברות הכבלים מאשר לעסוק גם במיזוג מירס ,  מהלך שכזה הנו בגדר של  " יותר מדי כדורים באוויר "  בוודאי לחברה אשר לפי שעה מתקשה לבצע את פעולות הליבה שלה באופן אופטימאלי . " אנו סבורים כי טוב יעשה בעל השליטה באם ישביח את מירס כחברה נפרדת ויאחד בין הפעולות לאחר שהוט תתייעל ותתחזק ותהיה מוכנה לשינוי ארגוני נוסף ",  אומר אדר .  כמו כן מיזוג כעת ישחק לידיה של בזק וחברות הסלולר ובכך עשוי להחליש את עסקי הליבה של חברת הכבלים.ngn / ufiבטווח הבינוני ניתן להגדיר כי ההבדל המשמעותי בין הרשתות החדשות הנבנות כיום הנו שבעוד שבבזק הרשת החדשה תבוא לידי ביטוי בצד ההוצאות הרי שב-hot תרומתה העיקרית תיהיה בצד ההכנסות .  עוד סבורים במגדל כי השאלה אינה מה תהיה מהירות הגלישה הממוצעת בבית הלקוח בעוד מספר שנים אלא מה יהיה המחיר הממוצע אותו הלקוח יסכים לשלם .  להערכת האנליסטים של מגדל התשובה לכך פחות או יותר כמו שהוא משלם היום ." המודל שלנו בבזק מעריך את השפעת ה-ngn ",  אומר אדר , " כאשר בצד ההכנסות הפגיעה נמוכה יחסית כתוצאה מהכנסות מפס רחב ותמסורת וכן בזק בינלאומי אשר הפגיעה בה כתוצאה מ-hot ופרטנר תהיה נמוכה יחסית .  בצד ההוצאות ,  אנו מניחים חסכון משמעותי בכוח אדם וכן של כ-30% בעלויות התפעול כתוצאה מהמעבר לרשת החדשה ". הוצאות עתידיות לפרישת עובדים לא נלקחו בחשבון וזאת כנגד מכירת נחושת  ( פוטנציאל של כ-300 מיליון שקל )  ונדל"ן  ( פוטנציאל של כ-350 מיליון שקל ) .כניסת hot לתחום ה-ispלהערכת מגדל שוקי הון תרומת הפעילות החדשה לשווי חברת הכבלים מסתכמת בתוספת לשווי בשיעור של כ-6% בלבד .  מבחינת הכנסות ברמת הקבוצה מדובר בפעילות אשר רק במחצית העשור תניב הכנסות משמעותית  ( 5% ) .להלן תמצית הנחות האנליסטים של מגדל שוקי הון:1 .	 מעריכים כי השירות יפעל באופן מלא ומסחרי בשלהי שנת 2010 כך שלמעשה השפעתו תחל משנת 2011 .  בתקופה זו צפויה בזק לשווק כבר חבילות פריקות ויתכן אף חבילות לא פריקות.2 .	 השירות צפוי להוות שירות משלים ללקוחות החברה כשמטרתו העיקרית הנה הנמכת שיעורי הנטישה .  השירות צפוי להינתן בעיקר כחלק מחבילה ועל כן צפוי להיות זול ביחס לפתרונות כיום.3 .	 לרגולציה תפקיד מכריע בהצלחת השירות - מלבד סוגיית המגבלות על שיווק חבילות בנתח שוק כזה או אחר קיימות סוגיות נוספות בעלות משקל לא מבוטל .  כך למשל אחד היתרונות הגדולים הנו מתן שירות אחיד לתשתית ולקישוריות במידה ולא יינתן לעשות כן הרי שערך מוסף מרכזי ביותר נעלם.4 .	 לפי שעה זוכה hot להצלחה חלקית אם לא למטה מכך בתחום העסקי .  על כן סביר להניח כי עיקר המשאבים בתחום ה-isp יופנו לעבר השוק הביתי.5 .	 הצלחה גדולה מדי של המיזם צפויה להוות ניצחון פירוס לאור השלכות עתידיות :  מהקלות לבזק ועד לכניסת מתחרים נוספים לשוק הטלוויזיה הרב ערוצית.6 .	 סבורים כי אין בכוחו של שירות זה להביא לשינוי משמעותי ביחסי הכוחות בין hot ובזק בתחום הפס הרחב ועל כן קהל היעד הפוטנציאלי של השירות הנו כ-40% בלבד מהשוק ,  כלומר נתח השוק של hot בתחום הפס הרחב.7 .	 מעריכים כי כניסתה של hot לתחום הקישוריות באינטרנט צפויה לפגוע בעיקר בחברה ובסמייל012  ( פעילות )  וזאת לאור משקלן הגבוה יחסית בתמהיל לקוחות האינטרנט המהיר בכבלים.8 .	 גידול בתחום הלקוחות מחושב באופן הבא :  כלל תוספת הנטו של מנויי פס רחב בתוספת נתח שוק גדל והולך באופן ליניארי מכלל הלקוחות המחדשים חבילה .  לאור אי חפיפה בין חבילות החברה למול חבילות עם ספקי פס רחב מניחים בשנה הראשונה כמות מצטרפים נמוכה יחסית .
 
מגדל על שוק התקשורת : " שנת 2010 היא השקט שלפני הסערה "
 סלקום נותרת מניית התקשורת המומלצת בת"א 25 ,  מעלים המלצה ל"קנייה "  לנטוויז'ן

