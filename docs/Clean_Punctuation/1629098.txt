אסוס - הגרסה המעוצבת
במסיבת העיתונאים שלה בתערוכת CES ,  התמקדה יצרנית המחשבים Asus במחשבים מעוצבים וקונספטים עתידניים
חברת אסוס ,  שהחליטה להקדים את מתחרותיה וערכה את מסיבת העיתונאים שלה בתערוכת CES יום לפני השאר ,  הציגה באירוע מחשבים ניידים חדשים ורעיונות עליהם עובדת
דגם הדגל שהוצג באירוע הוא NX90 ,  שעוצב על ידי Bang  &  Olufsen ,  אשר סיפקה גם את מערכת הסאונד של המחשב .  המחשב כולל שני משטחי מגע ,  ציפוי אלומיניום מלוטש ורמקולים בולטים בצידי המסך .  
בהמשך להצגת קו עיצובי ,  הציגה החברה סדרת מחשבים בשיתוף פעולה עם המעצב קרים ראשיד .  הנטבוקים החדשים ,  מסדרת EEE PC ,  מגיעים בצבעים ורוד וחום ,  ונועדו להתחרות בקולקציות כמו זו שויויאן טאם עיצבה ל-HP .  
ואם זה לא מספיק ,  אולי תרצו מחשב שהמארז שלו עשוי מבמבוק ?  אם כן ,  לאסוס יש פתרון עבורכם ,  בדמות קולקציית מחשבים מצופי במבוק .  היתרון ,  לטענת החברה ,  הוא הן בכך שניתן למחזר את החלקים האלה בקלות ,  וגם בכך שבמבוק נותן תחושה טובה ומפזר חום .  מעבר לכך ,  למחשב יש גם תמיכה ב-USB 3.0 ,  מעבדים מסדרת Core i5 של אינטל וטכנולוגיות של אסוס שנועדו להגדיל את זמן הסוללה  ( נכון לעכשיו יש לחברה בשוק מחשבים עם זמני עבודה תיאורטיים של 9 ו-11 שעות )  .
 מעבר לכך ,  הדגימה אסוס מספר רעיונות עליהם עמלים מהנדסי החברה כיום .  הראשון שבהם הוא Waveface ,  קו מוצרים עם דגש על אינטרנט .  המוצר הראשון שהוצג בתחום הזה הוא מסך אותו ניתן לענוד כמו שעון ,  כשהוא שואב את המידע הרלוונטי .  הרעיון השני הוא טאבלט מתקפל שיכול לשתף מידע ,  השלישי הוא מסך בשם Waveface Casa שאמור להיות בסלון ולא רק להקרין חומרי וידאו מהממיר אלא גם להזרים את התוכן הרלוונטי עבורכם כיום .
 כל אלה מבוססים על קונספט של מערכת שיודעת איזה מידע אתם רוצים לקבל בכל רגע נתון ,  ומשתמשת בשירותים מבוססי מיקום ומידע שנאגר במערכת כדי להביא לכם את המידע הזה .
 
אסוס - הגרסה המעוצבת
במסיבת העיתונאים שלה בתערוכת CES ,  התמקדה יצרנית המחשבים Asus במחשבים מעוצבים וקונספטים עתידניים

