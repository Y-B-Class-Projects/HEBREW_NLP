מור בית השקעות בניתוח טכני של מדד המעו"ף :  צפוי להמשיך לעלות בשנה הבאה בשיעור של כ-15%
בבית ההשקעות סבורים כי האפשרות הטובה ביותר היא להיכנס להשקעה במדד בשלבים במשך שלושת החודשים הראשוניים של 2010
גרף טווח ארוך של מדד המעו"ף משנת 1994 ועד היום  ( כל בר הינו חודש ) :מהניתוח טכני ,  ניתן לראות כי המגמה הראשית של מדד המעו"ף בטווח הארוך היא ללא ספק עלייה .  ניתן לראות זאת על ידי מספר סיבות טכניות ובניתוח זה יפורטו שתיים עיקריות .  הראשונה ,  רצועת המחירים לטווח הארוך עדין תחומה בקו מחירים עולה ,  אשר מצוי מעל הממוצע הנע לטווח הארוך.הסיבה השנייה הינה תופעת המחזוריות .  אם נבחן את מדד המעו"ף משנת 1994 נבחין בתופעה של מחזוריות שנעה בצורה של גלים .  ניתן לראות כי במשך שש שנים חלו עליות שערים שנעות בשיעורים של 290% ולאחר מכן במשך כשנה וחצי חווינו גל ירידות ,  אשר מחק כ-50% מהעליות.כיום ,  כפי שניתן לראות בגרף ,  אנו נמצאים בסוף השנה הראשונה של הגל העולה לטווח הארוך שצפוי להמשיך גם בשנה הבאה .  אולם ,  למרות האמור לעיל מתחילים להצטבר נתונים סטטיסטים המצביעים כי מדד המעו"ף צפוי לעבור מימוש .  שני המדדים שמצביעים על אפשרות זו הם :  מדד החוזק היחסי  ( rsi )  ,  המשקף את היחס בין העליות לירידות למשך תקופה של 13 ימים.המדד מצוי ברמה של 70 נקודות ,  דבר המעיד על קניות יתר ולכן יתכן שהשוק יעבור מימוש .  במידה והסקאלה מצויה ברמה של 30 נקודות ,  הדבר מעיד על מכירות יתר וקיים סיכוי סביר לשינוי המגמה ושהשוק יעלה .  כעת ,  אנו מצויים ברמה של מעל 70 נקודות המעידה על אפשרות מימוש.המדד השני הינו מד יחס השינוי  ( roc )  ,  המודד את שיעור השינוי במחירים בזמן נתון .  במדד זה הערכים נעים סביב רמת 100 נקודות ,  ערכים הגבוהים מ-100 נקודות מעידים על מגמת עלייה ואילו ערכים הנמוכים מעידים על מגמת ירידה.כעת ,  המדד מצוי ברמה של 120 נקודות ,  דבר המוכיח את מגמת העלייה ארוכת הטווח .  אולם מנגד ,  המדד מצוי בנקודת קיצון אשר מזהירה את המשקיעים מפני תפנית אפשרית בטווח הקצר.לכן ,  על מנת לבחון עד להיכן יכול התיקון להתרחש נתבונן בגרף נוסף לטווח הקצר:בגרף לטווח הקצר  ( כל בר הינו יום אחד )  ,  רמת התמיכה הראשונה מצויה ב-1,100 נקודות ושבירה שלה יכולה לגרור את מדד המעו"ף לירידה עד לרמה של 1,055 נקודות .  מלמעלה ,  רמת רצועת ההתנגדות מצויה בין 1,150 ל-1,178 נקודות ורק פריצה של רצועה זו במחזור גבוה תוביל את מדד המעו"ף לשיא כל הזמנים.לסיכום ,  בטווח הארוך המגמה הראשית הינה עלייה ומדד המעו"ף צפוי להמשיך לעלות בשנה הבאה בשיעור של כ-15% .  אולם ,  נקודת הכניסה כרגע איננה נוחה מאחר שהאינדיקטורים הסטטיסטים מצביעים על אפשרות תיקון של 5%-10% ,  לכן האפשרות הטובה ביותר היא להיכנס להשקעה במדד בשלבים במשך שלושת החודשים הראשוניים של 2010.הניתוח נכתב על ידי אבידן מלמד ,  more בית השקעות .
 
מור בית השקעות בניתוח טכני של מדד המעו"ף :  צפוי להמשיך לעלות בשנה הבאה בשיעור של כ-15%
בבית ההשקעות סבורים כי האפשרות הטובה ביותר היא להיכנס להשקעה במדד בשלבים במשך שלושת החודשים הראשוניים של 2010

