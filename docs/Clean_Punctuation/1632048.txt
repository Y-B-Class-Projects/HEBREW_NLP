מקסי רודריגז חתם בליברפול
הקשר הארגנטינאי עבר את הבדיקות הרפואיות והפך רשמית לשחקן ליברפול ל-3.5 שנים .  בניטז : " הוא בדיוק מה שחיפשנו "
 מקסי רודריגז השלים הערב  ( רביעי )  את מעברו לליברפול .  הקשר הארגנטינאי עבר את הבדיקות הרפואיות ,  חתם לשלוש שנים וחצי והגיע לאנפילד לצפות בחבריו החדשים במשחק הגביע מול רדינג .  מקסי יתאחד בליברפול עם חברו באתטליקו מדריד ,  פרננדו טורס ,  וקשר נבחרת ארגנטינה ,  חבייר מסצ'ראנו . 
" חיפשנו שחקנים עם אופי ומנטאליות טובה ",  סיפר המנג'ר רפא בניטז . " מקסי שיחק בנבחרת ארגנטינה ובאתלטיקו מדריד והוא שחקן עם אישיות .  הוא יכול לשחק בשלוש עמדות :  בצד ימין ,  בצד שמאל או כחלוץ שני .  מדובר בבחור חיובי וזה בדיוק מה שחיפשנו ".  
מקסי רודריגז איבד העונה את מקומו באתלטיקו מדריד ,  בה שיחק מקיץ 2005 ,  וזו אפשרה לו לעבור ללא תמורה חצי שנה לפני תום חוזהו .  מקסי ינסה לעזור לליברפול לסיים עונה מאכזבת בטעם טוב - עם הכרטיס למוקדמות ליגת האלופות .
 
מקסי רודריגז חתם בליברפול
הקשר הארגנטינאי עבר את הבדיקות הרפואיות והפך רשמית לשחקן ליברפול ל-3.5 שנים .  בניטז : " הוא בדיוק מה שחיפשנו "
 
