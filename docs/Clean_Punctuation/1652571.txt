הפועל רעננה - הפועל עכו :  מי תצא מהמשבר ? 
שתי קבוצות התחתית לא ניצחו מאז דצמבר ,  בשבת  ( 19:00 )  אף אחת מהן לא תסתפק בנקודה במסגרת מאבקי התחתית
לאחר שגם החלפת המאמן לא הועילה בשבוע שעבר מול הפועל חיפה ,  תנסה הפועל רעננה לברוח מהמקום האחרון ולמצוא ניצחון ראשון מזה עשרה משחקים ,  כשהניצחון האחרון היה אי שם בדצמבר 2009 .  עמי וזאנה ,  שמחפש ניצחון בכורה כמאמן בליגת העל יערוך מהפך בהרכב ,  אליו יחזור איתי טואף על חשבון הליטאי אירמנטס זלמיקאס ,  כשגם בן ארצו ריקארדס בניושיס יאבד את מקומו בהרכב לטובת כריסטיאנו דוס סנטוס .
" המצב קשה אבל אם תסתכלו על הטבלה תראו שהכל עוד רחוק מלהיות סגור ",  הסביר וזאנה לשחקניו . " אני בטוח שברגע שננצח משחק אחד הכל יתחיל להתחבר ,  ומחר הגיע הזמן לעשות את הניצחון הזה ".  וזאנה יאלץ להסתדר גם ללא תמיר פור ואיתי אלקסלסי המורחקים ,  כשמאור זוהר וגיל קופר יחליפו אותם .  פרט לכך לא מתכנן וזאנה שינויים נוספים בהרכב .
 הרכב משוער :  שאול סמדג'ה ,  רועי לוי ,  איתי טואף ,  אבי סופר ,  עמרי עטיה ,  מאור זוהר ,  גיל קופר ,  סטיבן כהן ,  אבי כנפו ,  דודו ביטון ,  כריסטיאנו דוס סנטוס
הפועל עכו סיימה היום את הכנותיה לאחד המשחקים החשובים העונה בעיניה מול הפועל רעננה .  בעכו יודעים כי הפסד מחר והשיבה לליגה הלאומית קרובה מאי פעם .  למרות שהקבוצה לא ניצחה כלל בסיבוב השני ולמעשה הוציאה שלוש נקודות בלבד מאז המחזור ה-14 ,  בעכו מאמינים כי הם יכולים לחזור מחר עם שלושת הנקודות ולהתרחק משתי סגורות הטבלה רעננה ואחי נצרת לקראת הפלייאוף התחתון .  
המאמן ירון הוכנבוים אמר באסיפה לפני האימון : " קבוצה שרוצה להישאר ליגה היא קבוצה שצריכה לדעת להילחם ביחד .  בסופו של דבר ,  עם רוח לחימה ואחדות איתם שורדים בליגה .  הראנו שאנחנו יכולים לעשות זאת העונה ואני מצפה שתראו לי מחר את אותם הדברים ". 
למרות החיזוק שהגיע בינואר ועדיין לא השאיר חותם על הקבוצה כלל ,  גם מחר ייתן הוכנבוים את המושכות לאיברהים עבדול ראזאק ולאובודו אוקצ'ה בהרכב הקבוצה .  שחר סימנטוב יפתח גם מחר על הספסל ,  כשהמשמעות היא שהוכנבוים יעלה עם אותו הרכב שהפסיד בשת לבית"ר ירושלים .  
הרכב משוער :  דודו גורש ,  ליאור ראובן ,  גבע ברקאי ,  איציק כהן ,  דודי פדלון ,  ליעד אלמליח ,  בן בנימין ,  עמנואל אמנגאוה ,  איברהים עבדול ראזאק ,  רועי דיין ,  אבודו אוקצ'ה .
 
הפועל רעננה - הפועל עכו :  מי תצא מהמשבר ? 
שתי קבוצות התחתית לא ניצחו מאז דצמבר ,  בשבת  ( 19:00 )  אף אחת מהן לא תסתפק בנקודה במסגרת מאבקי התחתית

