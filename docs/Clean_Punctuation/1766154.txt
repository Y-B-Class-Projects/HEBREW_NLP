לאחר 16 חודשים נבחר מנהל לרשות לבטיחות בדרכים - רון מוסקוביץ'
 >  >  שר התחבורה ישראל כץ החליט אתמול לבחור ברון מוסקוביץ' לתפקיד מנהל הרשות הלאומית לבטיחות בדרכים ,  16 חודשים לאחר עזיבתו של מנהל הרשות הקודם ,  יאיר דורי .  דורי נאלץ לעזוב את תפקידו ביולי 2009 על רקע סכסוך פנימי עם מועצת הרשות ,  ולאחר שלא זכה לגיבויו של כץ .  מוסקוביץ'  ( 49 )  נמנה עם המועמדים הסופיים לתפקיד מנהל הרשות לצדו של אלישע הוסמן מהסוכנות היהודית .  זאת ,  בתום הליך מכרזי שניהלה ועדת האיתור לתפקיד בראשות יו"ר הרשות ,  אוריאל לין .  מוסקוביץ' כיהן בעבר כראש המועצה המקומית כפר ורדים .  לפני שנתיים מונה בידי יו"ר מרכז השלטון המקומי ,  שלמה בוחבוט ,  לתפקיד מנכ"ל המרכז ,  אך הוא התפטר מהתפקיד בחלוף שמונה חודשים בלבד בעקבות חילוקי דעות בין השניים .  משרד התחבורה פירסם אתמול הודעה שבה נטען כי : " במסגרת תפקידו כמנכ"ל המרכז השלטון המקומי עסק מוסקוביץ' בנושאי בטיחות בדרכים ,  הסברה וחינוך וסייע להקמת תשתיות בטיחותיות ברבות מהמועצות המקומיות ".  מינויו של מוסקוביץ' יובא לאישור ועדת המינויים במגזר הציבורי  ( ועדת שפניץ )  .
 
לאחר 16 חודשים נבחר מנהל לרשות לבטיחות בדרכים - רון מוסקוביץ'
nan
