הפועל באר שבע :  רביבו ביקר את עזורי לעיני שחקנים
הקשר זעם על ההחלטה להחליפו במשחק מול אשדוד והפנה את האשמה למאמנו .  ג'קי בן זקן : " אפשר לתת הצגה גם בחיפה "
 יופי של משחק הציגה הערב  ( שבת )  מ.ס .  אשדוד ,  בדיוק כפי שרואה אותה הבעלים ג'קי בן זקן בחלומותיו הוורודים .  שחקניו של יוסי מזרחי הבריקו בדרך ל-2:5 על הפועל באר שבע ,  שביסס את מעמדם במקום החמישי והוכיח כי מקומם בפלייאוף העליון .  עידן שריקי ודימיטאר מקרייב כבשו צמדים וגם ניר ביטון הצעיר השתתף בחגיגה עם שער בכורה בליגת העל ,  כדי לבטל לחלוטין צמד של ברק בדש ,  המושאל מאשדוד לבאר שבע .  למכבי חיפה יש בהחלט כמה סיבות לחשוש לקראת השבוע הבא .
 יוסי מזרחי ,  מאמן מ.ס .  אשדוד ,  לא הסתיר את שביעות רצונו בסיום : " נהניתי והגיע הזמן שהכישרון שלנו בחלק ההתקפי יבוא לידי ביטוי כי השנה אנחנו אנמיים .  כבשנו חמישה שערים ,  הגענו לאינספור מצבים ממהלכי כדורגל ולא ממצבים מקריים .  כשהחלק ההתקפי - משה אוחיון ,  שריקי ומקרייב - באים לעבוד ,  הם קטלניים .  הם היו חדים וכל מערכי הקבוצה היו טובים .  שיחקנו פתוח מאוד ,  המגינים יצאו קדימה וזה יצר בעיות בהגנה ,  אבל בשביל משחקים כאלו הקהל משלם ונהנה ".  
על הצעירים אמר מזרחי : " המגמה נמשכת כל העונה ונמשיך לשלב שחקנים שיהיו הדור הבא של אשדוד ,  גם אם נפסיד משחקים .  רק ככה נוכל לחשל את השחקנים ולראות תוצאות בעתיד ". 
ניר ביטון ,  שכבש שער בכורה בליגת העל ,  הודה לעוזר המאמן חנן אזולאי : " חנן הוא אחד שדואג לצעירים .  הוא כמו אבא בשבילנו ,  מטפח אותנו ,  לוקח אותנו תחת חסותו ואני מעריך את זה .  היה חשוב לנו לנצח את באר שבע כי כולם ראו מה קרה לנו במשחק הקודם .  אני שמח להיות חלק מהמערכת והזאת ומודה לכל מי שמאמין בנו ונותן לנו לשחק ". 
גם הבעלים ג'קי בן זקן נהנה ממה שראה : " אמנם הדרך מאוד ארוכה ,  אבל אנחנו מתחילים לראות ניצוצות .  שחקנים צעירים משתלבים והופכים להיות שחקני מפתח במועדון .  זה מדהים ,  לצד רגעים לא טובים ,  יש בכדורגל גם רגעים כאלה .  כל הכובשים היום הם שחקנים של מ.ס אשדוד ,  גם ברק בדש .  זה היה משחק מאוד טעון ואני שמח בשביל השחקנים והקהל .  החזרנו מהכבוד אחרי תצוגת הנפל נגד הפועל תל אביב ".  
לקראת מכבי חיפה בשבוע שעבר אמר הבעלים : " החיים לימדו אותי שלא צריך לפחד משום קבוצה .  אני חושב שיש לנו חומר שחקנים שיכול לתת הצגה בחיפה .  אם השחקנים יאמינו בעצמם ,  אנחנו יכולים לנצח גם בקרית אליעזר .  יש לנו פה כישרון שלא נופל משום קבוצה ". 
חדר ההלבשה של הפועל באר שבע לא היה שקט במהלך המשחק .  במחצית נכנס גיא עזורי וניסה לעודד את חניכיו ,  אבל לטענת שחקנים בקבוצה ,  לאחר שיצא החוצה הוא ספג ביקורת קשה מהקשר דוד רביבו שהוציא אותו החוצה . " אני לא מבין את החילוף הזה ",  אמר רביבו לשחקנים וביקר את מאמנו .  אותם שחקנים סיפרו : " הוא היה עצבני מאוד מהחילוף ,  אפילו פגוע .  הדבר האחרון שהוא רצה זה שיחליפו אותו דווקא באשדוד ".  
רביבו ,  כזכור ,  סופסל גם במחזור שעבר .  כפי שפורסם בוואלה !  ספורט כבר בתחילת העונה ,  לאור המתיחות בין רביבו ועזורי ,  הקשר התבטא בעבר בפני שחקנים כי בתום העונה יעזוב את המועדון .  לפני שנכנס עזורי לחדר ההלבשה שחקנים ביקרו בצורה קשה את הקשר משה אסולין . " תגיד ,  מה אתה חושב ,  שזה גן ילדים ?  איך אתה משאיר אותנו עם עשרה שחקנים ?  ",  אמרו לו שחקנים בקבוצה .  גם לטברטקו קאלה היה מה לומר בסיום .  לשחקנים הוא העיר הערה דומה כשאמר : " אתם משחקים כמו בגן ילדים ". 
אוהדי הפועל באר שבע קראו לעזורי להתפטר ,  כהרגלם במחזורים האחרונים .  שחקנן בקבוצה אמר : " אנחנו סופגים כמעט שני שערים למחזור  ( 44 שערים ,  23 מחזורים ,  א"י )  ,  צריך לעשות כאן זעזוע .  או להביא לכאן מאמן הגנה ,  או לחשוב על פתרון יצירתי אחר ".  שחקנים בקבוצה אמרו כי למרות הגיבוי של אלונה ברקת כלפי המאמן ,  ברור שמעמדו נפגע בעקבות החמישייה שספגה הקבוצה . " הביאו לו את סוארז ליד מוריירה ובכל זאת קיבלנו חמישיה .  אולי כדאי לעבוד קצת יותר על התיאום בניהם .  במקום לשחרר את פרגל ,  הוא היה חייב להיפטר מדנילו מוריירה .  הוא עשה טעות ששחרר אותו .  במקום להביא מגינים בחלון ההעברות ,  כשכולם ראו שזאת הבעיה של הקבוצה ,  הוא בחר לחפש חלוץ זר .  בסוף נשארנו בלי כלום ".   
" ברור שיש בעיה מקצועית בקבוצה ",  אמר גורם בהפועל באר שבע שהתבקש להתייחס לנושא מעמדו של המאמן . " השאלה עכשיו היא איך פותרים אותה .  ההחלטה תהיה בידיים של אלונה ".  עזורי עצמו אמר בסיום המשחק : " ההרחקה באה מוקדם במצב של 1:1 ,  אבל זו לא סיבה להתפרק .  קשה לי לבוא ולנתח את זה ,  אבל בכל אופן ההתפרקות הייתה לא לעניין ",  אמר עזורי .  המאמן נשאל על קריאות האוהדים לעברו וענה במילה אחת : " התרגלנו ".   
" אשדוד הייתה יותר טובה ושיחקה יוצא מן הכלל ",  המשיך עזורי והתייחס להמשך המאבקים על הכרטיס לפלייאוף העליון : " לא כל משחק עושים חישובים ,  נעשה את המיטב ובסוף המחזור ה-30 נעשה סיכומים .  משחק ההגנה חייב לעבור שיפור .  אני ואלונה נשב ונחשוב על המשחק הזה ,  נתעשת ונצא לדרך חדשה לקראת המשחק בשבוע הבא ". 

הפועל באר שבע :  רביבו ביקר את עזורי לעיני שחקנים
הקשר זעם על ההחלטה להחליפו במשחק מול אשדוד והפנה את האשמה למאמנו .  ג'קי בן זקן : " אפשר לתת הצגה גם בחיפה "
 
