רוצים להזמין סרטים ב-VOD החדש של yes ?  רק בתנאי שיש לכם אינטרנט במהירות של לפחות 2.5 מגה-ביט
החברה השיקה היום את שירות ה-VOD שלה המבוסס על פס רחב ;  מחירי סרטים :  9.90-19.90 שקל
חברת הלוויין yes משיקה שירות vod חדש ,  זאת לאחר שבחמש שנים האחרונות רק למתחרה hot היה שירות כזה.yes השקיעה בשנים האחרונות סכום של כ-80 מיליון שקל בפיתוח והשקת המוצר .  עבור חברת הלווין השקת שירות vod היא אירוע היסטורי .  במשך שנים הייתה לחברה בעיה רגולטורית בהשקת ה- vod ,  היות והיא לא קיבלה רישיון לאספקת השירות ,  ומלבד זאת yes הייתה צריכה להתגבר על בעיה טכנולוגית מכיוון שטכנולוגיית הלווין לא מאפשרת תקשורת דו-כיוונית ,  ולכן לא מאפשרת הזמנת תכנים.yes פטרה את הבעיה בכך שתכני ה- vod יגיעו לממיר דרך חיבור האינטרנט הביתי .  בכך הופכת yes לחברה הראשונה בישראל שעושה שימוש בתשתיות האינטרנט לצורך אספקת שידורים ,  ולטענת החברה פתרון vod כזה יש רק לעוד חברת לווין אחת בעולם .  שירות ה-vod של yes יושק תחת השם yesmaxtotal ויסופק רק בממיר המתקדם של החברה אשר כולל גם את שירותי ההקלטה  ( yes max )  וגם שירותי צפייה באיכות גבוהה  ( hd )  .  לקוחות yes 'רגילים' אשר אין ברשותם כיום ממיר מקליט yesmax יצטרכו לשלם עבור ה yesmaxtotal עוד 49 שקל בחודש .  מי שכן מחזיק ב- yesmax ללא hd יצטרך לשלם 25 שקל בחודש עבור השירות הכולל ,  ואילו מי שכבר היום מנוי לשירות ה- yes max hd ,  ישלם עשר שקל בחודש עבור ה- vod ,  והתשלום הזה יוחזר לו בזיכוי לרכישת תכנים ב- vod.מחיר חבילת yesmaxtotal ללקוח חדש ,  כולל חבילת הבסיס ,  חבילת סרטים ,  9 ערוצי hd וכן 3 חבילות תוכן נוספות תעלה 239 שקל לחודש .  מחיר חבילה דומה שתכלול 12 חבילות תוכן לבחירה יסתכם ב-255 שקל לחודש .  המחירים נכונים בהתחייבות ל-36 חודשים ,  וההתקנה תעלה סכום נוסף של 199 שקל.בחברה אמרו כי שירות ה- vod יושק עם כ-5000 תוכניות וסרטים שונים במערכת ,  ושבכל חודש יתווספו מאות כותרים נוספים למאגר .  לדברי yes כ-30% מהתוכן ב- vod יהיה בחינם .  עלות של סרט תנוע בין 9.90 ל19.90 ועלות פרק בסדרה תהיה 2.5-4.9 שקלים ,  זאת כמובן למעט התכנים שיינתנו בחינם.מבחינת ערוצי הברודקאסט נכון לכרגע רק רשת הגיעה להסכם עם yes בנוגע להעלאת תכניה ל-vod ,  ותכני ערוץ 10 וקשת לא יהיו זמינים במערכת .  החברה השיקה היום 3 ערוצי hd נוספים - ערוץ סרטים חדש ,  ערוץ פוקס ספורט וערוץ mtv ברזולוציה גבוהה.היות ושירות ה- vod של yes מבוסס על רשת האינטרנט הפתוחה ,  הוא מתבסס על רוחב פס האינטרנט בבית הלקוח .  yes דורשת חיבור ביתי של לפחות 2.5 מגה-ביט למצטרפים ,  כאשר צפייה בתוכן vod באיכות רגילה תגזול כ- 1.5 מגה-ביט מתוכם ואילו צפייה בתוכן vod באיכות hd תצריך כבר חיבור אינטרנט של כ- 4 מגה-ביט ,  על מנת שהצפייה תתחיל ללא המתנה .  yes אינה מגבילה את מספר ממירי ה- vod בבית הלקוח אך הכנסה של יותר ממיר אחד תצריך הגדלה נוספת של רוחב הפס בבית הלקוח .  מנכ"ל החברה רון אילון אמר כי  " yesmaxtotal הוא למעשה פלטפורמת iptv הראשונה בישראל .  החברה השקיעה מאמצים ומשאבים רבים כדי שלקוחותינו יוכלו ליהנות מהיצע עצום של התוכן הטוב ביותר ,  באיכות הצפייה הגבוהה ביותר ובממשק המשתמש המתקדם ביותר שיש ".  אילון הוסיף ואמר שכבר כיום יש לחברה 250 אלף לקוחות ,  כמעט חצי מלקוחות החברה ,  בשירות הממיר המקליט max .  דרור בהט ,  סמנכ"ל השיווק של החברה ,  אמר כי  " בחרנו להציע את שירות ה vod ללא תוספת תשלום כהחלטה אסטרטגית השמה במרכז את חווית הלקוח ,  ושתובילm לכך שעד סוף 2011 70% מלקוחות yes יהיו בעלי מוצר מתקדם עם יכולות הקלטה ,  hd או vod ".  לדברי יונה ויזנטל ,  סמנכ"ל התוכן של החברה  " 2010 מביאה את חוויית התוכן המגוונת ביותר שסיפקנו עד כה ללקוחותינו ".  yesmaxtotal מחירי סרטים :  9.90-19.90 שקלמחירי פרק בסדרה - 2.5-4.9 שקלכמות התוכן החינמית :  30%כמות הכותרים - 5000מחיר עלות חבילה ללקוחות חדשים  ( הכוללת vod ,  מקס ,  9 ערוצי hd ו3 חבילות תוכן לבחירה בנוסף לחבילות הבסיס והסרטים )  - 239 ש"ח לחודש מחיר עלות חבילה רחבה ללקוחות חדשים  ( הכוללת vod ,  מקס ,  9 ערוצי hd ו12חבילות תוכן לבחירה בנוסף לחבילות הבסיס והסרטים )  - 255 שקל לחודששדרוג ללקוחות קיימים שאינם מחזיקים בyes מקס :  49 שקל לחודששדרוג ללקוחות קיימים שיש להם yes מקס ללא hd - 25 שקל לחודששדרוג ללקוחות שיש להם yes מקס hd - 9.90 לחודש שיוחזרו בזיכוי לצריכת תכני vod *  * כל המחירים נכונים בהתחייבות ל36 חודשים .  מחיר ההתקנה 199 שקל .
 
רוצים להזמין סרטים ב-VOD החדש של yes ?  רק בתנאי שיש לכם אינטרנט במהירות של לפחות 2.5 מגה-ביט
החברה השיקה היום את שירות ה-VOD שלה המבוסס על פס רחב ;  מחירי סרטים :  9.90-19.90 שקל

