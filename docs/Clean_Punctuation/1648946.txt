זכויות יוצרים ?  חברה המשדרת מאתרי קדושה תבעה אתר שהכניס קישורים לשידורים
חברת פויפ הציבה מצלמות וידיאו במקומות קדושים כמו מערת המכפלה ,  חומות ירושלים ,  וקבר הבאבא סאלי
פשרה בתביעת זכויות יוצרים של חברה המעבירה שידורים חיים מאתרים מקודשים בישראל נגד בעל אתר שהיו בו קישורים לשידורים .  פרטי הפשרה אמנם סודיים ,  אך נודע כי הנתבע שילם כמה אלפי שקלים בלבד תמורת סיום הפרשה ,  לאחר שסכום התביעה היה 200 אלף שקל .  כמו כן ,  התחייב הנתבע לחדול מלשבץ את הקישורים באתרו.פויפ היא חברה שיש לה אישור להציב מצלמות וידיאו במקומות קדושים בישראל כמו מערת המכפלה ,  חומות ירושלים ,  קבר הבאבא סאלי ,  קבר האר"י הקדוש וקבר רבי מאיר בעל הנס .  באתר www.po-ip.com הושקע מאמץ ניכר ,  נטען בתביעה ,  והוא הפך למקור מידע מרכזי לגולשים ,  שיכולים לצפות במתרחש במקומות אלה ואף לשמוע תפילות בשידור חי .  לפי התביעה שהוגשה ב-2009 לבית המשפט המחוזי בחיפה ,  האתר מסדיר את השימוש בו ואוסר על פרסום קישור ישיר לשרתי הווידאו של האתר.לטענת החברה ,  דניאל אליה הקים אתר שנקרא ישראמדיה וכלל בו קישורים לאתר פויפ ללא רשות . " לכל אורך הדרך ניסה להסתיר ולטשטש את זהותו ",  נטען .  לגישת החברה ,  שיבוץ הצילומים באתר ישראמדיה משדרג את איכות האתר והופך אותו למרשים ומעניין.הטענה העקרונית היא שהאתר הוא בבחינת יצירה מוגנת לפי חוק זכויות יוצרים .  לחלופין דרש האתר לראות בו  " אנציקלופדיה של המקומות הקדושים ".  עוד נטען בתביעה כי המקוריות ביצירה היא בבחירה ובסידור של היצירות או של הנתונים בו ולא בחומרים עצמם.כדי להמחיש את המקוריות של ההפעלה הממוחשבת ,  מתואר בתביעה כיצד קובע האתר את מספר המצלמות ,  חלוקתן ברחבת המקומות הקדושים ובחירת זוויות הצילום . " מופגן בצילום ידע ייחודי השונה מהותית מפתרונות המצויים בשימוש בגופים אחרים המעבירים וידיאו באמצעות האינטרנט והסלולר ",  כך לשון התביעה.הנתבע ,  דניאל אליה ,  הוא הבעלים של אתר ישראמדיה שבו הופיעו יצירות פויפ .  בכתב ההגנה שהוגש באוגוסט 2009 מתואר אליה כחייל קרבי שכתחביב הקים את האתר מתוך מטרה לאגד קישורים לאתרים מהן ניתן לצפות בשידורים שונים . " כל חטאו של האתר של אליה היה בליקוט וקיבוץ קישורים למקומות הרלוונטיים ברשת האינטרנט ",  נאמר בכתב ההגנה.לגופו של עניין ,  הבהיר אליה ,  מעט אנשים השתמשו בקישור לאתר פויפ .  הוא הוסיף כי אירועים במקומות הקדושים אינם בגדר יצירות הזוכות להגנת זכות יוצרים . " שידור ישיר מהמקומות הקדושים באמצעות מצלמות אבטחה אינו בעל שביב מקוריות ואין בתיעוד האירועים כל מקוריות ". בכתב ההגנה צוטטה החלטתה של שופטת בית המשפט המחוזי בתל אביב ,  מיכל אגמון-גונן ,  ששללה לפני כמה חודשים זכויות יוצרים מהפרמייר ליג באנגליה  ( איגוד הכדורגל באנגליה )  בשידור ספורט באתר אינטרנט בשידור חי . " מה שמעניין את צופי הטלוויזיה הוא המשחק עצמו ,  ואין כמעט חשיבות ליצירה המקורית ,  היינו ,  זכויות הצילום וההילוכים החוזרים ",  ציינה .  תיק זה נמצא בערעור בבית המשפט העליון.חברת פויפ מיוצגת על ידי עורכי הדין אופיר וענבל ליבר .  אליה מיוצג על ידי עורכי הדין טל יצחק רון ותומר אפלדורף ממשרד טל רון ,  דריהם ושות' .
 
זכויות יוצרים ?  חברה המשדרת מאתרי קדושה תבעה אתר שהכניס קישורים לשידורים
חברת פויפ הציבה מצלמות וידיאו במקומות קדושים כמו מערת המכפלה ,  חומות ירושלים ,  וקבר הבאבא סאלי

