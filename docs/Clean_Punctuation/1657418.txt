הקטל בכבישים בשישי :  הרוג ושישה פצועים
גבר בן 45 נהרג וחמישה נפצעו בהתנגשות חזיתית בין שני כלי רכב בואדי ערה ,  וילד בן 7 נפצע באורח קשה מפגיעת מכונית בחיפה .  מתחילת השנה נהרגו בתאונות דרכים 88 בני אדם
עוד יום שישי קשה בכבישי ישראל :  ואאל מצארווה מבאקה אל גרביה ,  בן 38 וחמישה בני אדם נוספים נפצעו אתמול  ( שישי )  ,  בהתנגשות חזיתית בין שני כלי רכב בכביש המחבר בין היישובים מי עמי וקציר באזור ואדי ערה .  הדובר המבצעי של מגן דוד אדום ,  זכי הלר מסר ,  כי צוותי מגן דוד אדום קבעו את מותו של הגבר וטיפלו בחמשת הפצועים הנוספים ,  בהם שלושה במצב בינוני ושניים במצב קל .  הפצועים פונו לבית החולים העמק בעפולה .
 מוקדם יותר ילד כבן 7 נפצע קשה מפגיעת רכב בעת שהלך ברחוב מיכאל בשכונת הדר הכרמל בחיפה .  צוות של מגן דוד אדום פינה אותו במצב קשה לבית החולים רמב"ם בעיר כשהוא סובל מפגיעה בראשו והוא מחוסר הכרה ומונשם .  המשטרה חוקרת את נסיבות התאונה .  
מדובר במקרה השני ביומיים האחרונים שבו נפגעים ילדים הולכי רגל מכלי רכב שאינם נוהגים בזהירות .  בתאונת פגע וברח שאירעה בכניסה לפקיעין נפצעו שלשום שני ילדים בני 11 ,  האחד באורח אנוש והשני באורח קשה .  לפי עדי ראייה ,  רכב פרטי פגע בשניים ולאחר מכן נמלט מהמקום .  הילדים הועברו לקבלת טיפול בבית החולים בנהריה ופונו לאחר מכן במסוק לבית החולים רמב"ם בחיפה .  
בסך הכול ,  במהלך היומיים האחרונים עלה מניין ההרוגים בתאונות הדרכים לחמישה .  נהג טרקטור כבן 60 נהרג בהתהפכות רכבו שלשום בשטח חקלאי בכפר עראמשה סמוך לגבול לבנון .  מוקדם יותר נהרגה נערה בת 13 ושלושה בני אדם נוספים נפצעו בהתהפכות רכב בכביש 6 .  בתאונה נוספת שאירעה באותו היום בצפון הנגב נהרגו שני גברים בשנות ה-40 לחייהם לאחר שרכבם התנגש בעוצמה רבה בעץ והתהפך לתוך תעלה .  
לפי נתוני הרשות הלאומית לבטיחות בדרכים ,  נהרגו מאז תחילת השנה בתאונות 88 בני אדם .  מדובר בעלייה של יותר מ- 20% לעומת התקופה המקבילה אשתקד .
 עדכון ראשון :  21:42

הקטל בכבישים בשישי :  הרוג ושישה פצועים
גבר בן 45 נהרג וחמישה נפצעו בהתנגשות חזיתית בין שני כלי רכב בואדי ערה ,  וילד בן 7 נפצע באורח קשה מפגיעת מכונית בחיפה .  מתחילת השנה נהרגו בתאונות דרכים 88 בני אדם

