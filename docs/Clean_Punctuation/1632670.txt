בני השרון ניצחה את ברק נתניה 63:64
בני השרון וברק נתניה לא נראו כאילו חזרו מהפגרה ,  אלא שקוקי בלצר ,  עם סל קלאץ גדול ,  הביא את הניצחון .  צפו בתקציר
עריכת וידאו :  עידן גוראל
אחרי פגרה בת חודש חזרה סוף סוף הערב  ( שבת )  ליגת העל בכדורסל לפעילות עם פתיחת המחזור העשירי ,  במשחק בו אירחה בני השרון את ברק נתניה .  שתי הקבוצות הגיעו למשחק אחרי שבשבוע שעבר העפילו לחצי גמר גביע המדינה ,  אלא שהערב נראה היה שהפגרה השפיעה באופן לא פשוט על שתיהן ,  שהציגו כדורסל בינוני למדי ,  מפוזר ,  ומלא חלודה .  בסופו של דבר ,  בני השרון היתה קצת פחות גרועה בסיום ,  וסל קלאץ' גדול של קוקי בלצ'ר העניק לה ניצחון 63:64 .  
החבורה של דן שמיר הגיעה להתמודדות הערב אולי כעולה השקטה ביותר לחצי גמר גביע המדינה .  הניצחון על עירוני נהריה הושג הרחק מאור המצלמות  ( תרתי משמע )  ,  אך הערב שוב ניתן היה להבין מדוע בני השרון היא עדיין לא קבוצת צמרת אמיתית בליגה הזו ,  כאשר הקבוצה המאוחדת שוב הציגה התקפה אפורה וחסרת מעוף ,  ועל הגנה בלבד קשה לחיות .  עם זאת ,  מול נתניה ,  גם זה הספיק הערב .  העולה החדשה ,  אולי הקבוצה המרעננת ביותר בענף מפתיחת העונה ,  קיבלה מחצית מצוינת מדנילו פינוק ,  אלא שהגארד הפנמי נעלם במחצית השניה ,  ואיתו הקבוצה כולה .  בדקות ההכרעה לא מצאה העולה החדשה גו-טו-גאי ראוי שיקח אחריות ,  והדברים היו ניכרים באופן מיוחד בשתי ההתקפות האחרונות של הקבוצה .  בסופו של דבר ,  בני השרון רושמת ניצחון חשוב לקראת המשך העונה ,  אבל שתי הקבוצות חייבות להשתפר ולהוריד חלודה .  לקראת חצי גמר גביע המדינה ,  אבל ממש לא רק .
 בני השרון פתחה עם ארז כץ ,  דורי אסף ,  קוקי בלצ'ר ,  אוגונה אוניקווה ושון ג'יימס ,  כאשר נתניה עלתה עם שמוליק ברנר ,  טוני וושהאם ,  דנילו פינוק ,  ליאור חכמון ,  ומרקו קילינגסוורת' .  המשחק התחיל בקצב מהיר עם אחוזי קליעה גבוהים ,  כאשר אפילו ארז כץ חימם את הידית ומחוץ לקשת קבע 10:10 אחרי שלוש דקות של משחק .  אלא שנתניה הציגה התקפה יעילה ,  קבוצתית ומחוברת ,  והחלה לרוץ קדימה .  בני השרון נתקעה ,  איבדה כדורים בצרורות ,  והאורחת ניצלה זאת על מנת להוליך 14:23 בתום הרבע הראשון .
 הקבוצה מהשרון פתחה את הרבע השני עם חמש נקודות מהירות ,  כאשר סם קלנסי ,  שון ג'יימס ורון סטיל נתנו את הטון וצימקו ל-25:23 .  אורי יצחקי דייק מחוץ לקשת על מנת לאזן ל-28:28 ,  ואחת נוספת של סטיל המצוין העניקה לשרונים יתרון ראשון מאז הפתיחה .  ההמשך היה איטי משהו ,  והפך לדו-קרב אישי בין פינוק וקלנסי ,  כאשר גם אייזק רונזפלט ,  המתאזרח של בני השרון ,  מצא זמן להראות יד רכה מבחוץ .  אלא שהמילה האחרונה במחצית היתה שייכת לנתניה ,  ולאחר אלי-הופ יפה של וושהאם-את-פינוק ,  ירדה העולה החדשה לחדרי ההלבשה ביתרון 37:39 .
 המארחת נטלה את ההובלה בתחילת הרבע השלישי עם קוקי בלצ'ר המצוין ,  בעוד נקודות של אינקווה קבעו 39:43 ,  שבע דקות לתום הרבע .  הדקות הבאות המשיכו ללכת צמוד ומעט מפוזר ,  ונתניה ,  בראשות קילינגסוורת' וערן אסנטי ,  שעלה היטב מהספסל ,  ניצלה זאת על מנת להשיב לעצמה את ההובלה ,  ושלשה של רון סטיל בשניה האחרונה מנעה יתרון גדול יותר ,  ואל הרבע המכריע עלו הנתנייתים ביתרון 52:53 .
 סטיל פתח את הרבע האחרון בדיוק באותה נקודה בה סיים את השלישי ,  עם שלושה מצוינת ,  אלא ששבע דקות לסיום הובילה נתניה 55:57 .  נדנדת הסלים ,  ובעיקר ,  ההחטאות ,  נמשכה בדקות הבאות ,  ושלוש דקות לסיום הובילו השרונים 59:60 .  כץ קלע בצד אחד ,  אלא שקילינגסוורת' המצוין ולאחר מכן שמוליק ברנר ,  בסל גדול ,  החזירו את היתרון ,  וקבעו 62:63 לנתניה ,  חצי דקה לסיום .  אלא שלבני השרון יש ווינר גדול בדמות קוקי בלצ'ר ,  שעם סל גדול החזיר את היתרון למארחת ,  63:64 ,  20 שניות לסיום .  נתניה התבלבלה בכדור האחרון ,  ופינוק לקח זריקה קשה ,  שיצאה החוצה ונתנה את האות לחגיגות של המארחת .
 קלעו לבני השרון :  קוקי בלצ'ר 12 ,  רון סטיל 12 ,  שון ג'יימס 11  ( 11 ריבאונדים ,  4 אסיסטים ,  3 חסימות )  ,  סם קלנסי 9 ,  ארז כץ 8 ,  אוגונה אוניקווה 5 ,  אורי יצחקי 3 ,  אייזק רוזנפלט 2 ,  בן רייס 2 .
 קלעו לנתניה :  דנילו פינוק 17 ,  מרקו קילינגסוורת' 16  ( 11 ריבאונדים )  ,  ליאור חכמון 11 ,  טוני וושהאם 9 ,  שמוליק ברנר 5  ( 7 אסיסטים )  ,  ערן אסנטי 3 ,  רוברט רות'בארט 2 .
 
בני השרון ניצחה את ברק נתניה 63:64
בני השרון וברק נתניה לא נראו כאילו חזרו מהפגרה ,  אלא שקוקי בלצר ,  עם סל קלאץ גדול ,  הביא את הניצחון .  צפו בתקציר

