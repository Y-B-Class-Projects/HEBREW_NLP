לא שוברים צלחות 
שגרירות יוון בישראל ביטלה את האירוע השנתי הקבוע לציון יום העצמאות היווני .  האירוע עמד להתקיים בשבוע הבא בבית השגריר היווני החדש ,  קיריאקוס לוקאקיס ,  בכפר שמריהו .  הסיבה לביטול האירוע היא תוכנית הקיצוצים המקיפה שעליה החליטה הממשלה באתונה ,  על רקע המשבר הכלכלי חסר התקדים במדינה .  ויקי אלכסנדרטו ,  נספחת העיתונות בשגרירות יוון ,  הסבירה : " בזמן שעובדי המגזר הציבורי ביוון נדרשים להסכים לקיצוץ במשכורות ובפנסיה ,  איננו יכולים להרשות לעצמנו לקיים אירועים חגיגיים - אפילו לא הרמת כוסית בסיסית .  גם במשרדי השגרירות בתל אביב החלו לקצץ בהוצאות ומכבים את האור ביציאה מהחדרים .  אירועי יום העצמאות היווני בוטלו בכל השגרירויות של יוון בעולם ". 

לא שוברים צלחות 
nan
