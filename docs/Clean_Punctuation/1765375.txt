קטע מכביש 6 נסגר בגלל דליפת חומר מסוכן
כביש 6 נחסם לתנועה בין מחלף נחשונים למחלף בן שמן בעקבות דליפת חומר רעיל ממשאית .  יחידות לטיפול בחומרים מסוכנים נמצאות במקום בניסיון להתגבר על הדליפה
 ( צילום :  יגור מזור .  עריכה :  יאיר דניאל .  קריינות :  אביב אברמוביץ' ) 
חומרים רעילים דלפו בצהריים  ( רביעי )  ממיכלית שנסעה בכביש 6 .  יחידה לטיפול בחומרים מסוכנים מתחנת הכיבוי בפתח תקווה הוזעקה למקום .  הכביש נחסם לתנועה בין מחלף נחשונים למחלף בן שמן .  הצוותים פינו את האזור ופועלים להתגבר על הדליפה .  לא דווח על נפגעים .
 לאחר מספר שעות נפתח הכביש לכיוון דרום  .  טפסר משנה מנחם כספי ,  קצין חומרים מסוכנים ארצי בשרותי הכבאות מסר לוואלה !  חדשות כי החומר שדלף מכיל ריכוז של 65% חומר רעיל וקורוזי .  התנועה לכיוון צפון עדיין חסומה .  כספי הוסיף ואמר כי הדליפה נגרמה בשל סדק .  לדבריו הדליפה נמשכת וישנה סכנה שהחומר יבוא במגע עם חומרים נוספים במקום ויתלקח .  
בחודש יולי דלפה אמוניה ממיכלית שנסעה בכביש 70 לכיוון צומת סומך .  נהגים שנסעו מאחורי המיכלית הסבו את תשומת לבו של הנהג לדליפה ,  וזה סטה עם המשאית לנתיב המוביל לבית העלמין תל רגב כדי להגיע לאזור מבודד .  חמישה צוותי כיבוי מחיפה ניטרלו את החומר המסוכן ,  איש לא נפגע .  באותו חודש ,  טיפלו כוחות כיבוי מתחנת נתניה בדליפת חומר מסוכן ממכלית באזור התעשייה עמק חפר .  דובר התחנה שמעון קפלן אמר לוואלה !  חדשות כי , " אזרחים שהיו במקום דיווחו על צריבות בעיניים וריח רע שהיה באוויר ". 
 *  עדכון ראשון 11:56

קטע מכביש 6 נסגר בגלל דליפת חומר מסוכן
כביש 6 נחסם לתנועה בין מחלף נחשונים למחלף בן שמן בעקבות דליפת חומר רעיל ממשאית .  יחידות לטיפול בחומרים מסוכנים נמצאות במקום בניסיון להתגבר על הדליפה

