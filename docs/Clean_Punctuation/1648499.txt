עבודות שירות ל"פדופיל "  שנתפס בערוץ 10
ביהמ"ש גזר ארבעה חודשי עבודות שירות על איתן רוזין ,  בן 35 בגין ניסיון לביצוע מעשה מגונה והטרדה מינית לאחר שנתפס בתוכנית התחקירים של דב גילהר  - " ילדות בסכנה "
 בית המשפט המחוזי בתל אביב גזר היום  ( שני )  ארבעה חודשי עבודות שירות על איתן רוזין ,  בן 35 מראשון לציון ,  שהודה והורשע במסגרת הסדר טיעון בניסיון לביצוע מעשה מגונה וניסיון להטרדה מינית .  רוזין נעצר במסגרת פרשת הפדופילים שנחשפה בערוץ 10 .
 על פי כתב האישום ,  שהוגש באמצעות עורכת הדין יעל הראל מפרקליטות מחוז תל אביב ,  רוזין פנה ב-2007 באמצעות צ'אט של אתר 'תפוז' ,  אל תחקירן של ערוץ 10 שהציג עצמו כילדה בת 13 בשם  " מורנוש ".  רוזין הציג את עצמו כבן 32  " שאוהב צעירות ",  והשניים קיימו שיחה פרטית באמצעות תוכנת ICQ .  
בין השאר ,  רוזין אמר לתחקירן שהוא מחפש בתולה ,  והתעניין אם היא כזו .  בנוסף הוא כתב לה : " אמרתי לך שהפנטזיה שלי להיות עם בתולה .  הייתי רוצה לשכב ,  אבל בטח לא תסכימי .  אני מוכן ללמד אותך הכל ..  .  סקס זה הרבה יותר כיף  ( מנשיקה )  בהתחלה זה קצת כואב ,  אבל אחר כך ,  הופך לכיף ".  הוא הגיע לדירה בתל אביב ,  שם קבע להיפגש עם  " מורנוש ",  לאחר ש"מורנוש "  אמרה לו שהוריה בחו"ל .  בדירה המתינה לו שחקנית בת 18 שהציגה עצמה כ"מורנוש ",  ואז הוא נעצר .
 רוזין נשלח לתסקיר של שירות המבחן ולחוות דעת של המרכז להערכת מסוכנות מינית ,  שבהם נקבע שמסוכנותו המינית נמוכה .  עוד נקבע ,  כי הוא אינו פדופיל ואינו סובל מדחפים מיניים בלתי נשלטים .  
בנוסף ,  הוא השתתף בקבוצת טיפול יעודית לעברייני מין ,  לקח אחריות מלאה על התנהגותו ועל תוצאותיה ,  והביע בושה וחרטה על מעשיו .
" הגלישה בעולם האינטרנטי ,  חסר הגבולות הגיאוגרפיים ,  חיונית וחיובית מחד ,  אך טומנת בחובה סכנות מאידך ",  כתב השופט שאול שוחט בגזר הדין . 
" הגולש זוכה להרחבת אופקים וידע ,  ליצירת חברויות והרחבת מעגל חברים קיים ונגישותו למידע ,  בכל תחום ונושא ,  קלה יותר .  מנגד עלול הוא להחשף לתכנים שליליים שלא לומר אפלים ,  אפשרות שיש לה משמעות רבה בהיות קטינים ובני נוער חלק נכבד מאוכלוסיית הגולשים ".   השופט הוסיף שבשנים האחרונות הולך ומתרחב השימוש באינטרנט ככלי לניצול מיני של קטינים . " עברייני מין משתמשים באינטרנט כדי ליצור קשר עם קטינים .  פעמים רבות הם מתחזים לצעירים כדי לשכנע קטינים להיפגש עמם ומנצלים את הפגישה עמם כדי לנצלם מינית ".  אולם הוא הוסיף שבמקרה זה הפגיעה המינית  " נותרה כולה במרחב הוירטואלי ולא נגרם נזק ממשי ".  השופטים התחשבו גם במצבו הנפשי של רוזין ,  וקיבלו את הסדר הטיעון .
 
עבודות שירות ל"פדופיל "  שנתפס בערוץ 10
ביהמ"ש גזר ארבעה חודשי עבודות שירות על איתן רוזין ,  בן 35 בגין ניסיון לביצוע מעשה מגונה והטרדה מינית לאחר שנתפס בתוכנית התחקירים של דב גילהר  - " ילדות בסכנה "
 
