האחים זרצקי מדורגים 7 באליפות אירופה
צמד המחליקים האומנותיים פתחו בהצלחה את השתתפותם בטאלין ,  בתחרות האחרונה לפני משחקי החורף האולימפיים
אליפות אירופה בהחלקה אומנותית יצאה היום  ( שלישי )  לדרך בטאלין שבאסטוניה .  בתום יום התחרויות הראשון בריקוד על הקרח ,  מדורג הצמד הישראלי ,  אלכסנדרה ורומן זרצקי ,  במקום השביעי .  מדובר בחלק הראשון מבין שלושה בתחרות ,  כאשר המטרה העיקרית של האחים זרצקי היא לסיים בין 10 הראשונים ,  כדי להבטיח את הכרטיס למשחקי החורף האולימפיים בונקובר .  
בחלק הראשון ,  שהיה ריקוד חובה בסגנון טנגו ,  השיגו הזרצקים 34.63 נקודות ,  והם יחסית קרובים לצמדים המדורגים במקומות 4-6 .  בתחרות מובילים בינתיים אלופי העולם ואירופה ,  מקסים שבלין ואוקסנה דומינה ,  שהשיגו 42.78 נקודות .  ראוי לציין כי ההישג הטוב ביותר של האחים זרצקי עד עכשיו באליפות אירופה היה מקום שמיני ,  כך שהם נמצאים בעמדה טובה לשיפור .  
יותר מאוחר הערב נכנס למעגל התחרויות הצמד הישראלי השני באליפות ,  דניאל מונטלבאנו וייבגני קרסנופולסקי ,  שהתחרו בחלק הראשון מבין שניים בקטגוריית זוגות ספורטיבית .  הצמד השיג ניקוד של 30.90 נק' ,  שדירג אותו במקום ה-18 מבין 20 צמדים .  

האחים זרצקי מדורגים 7 באליפות אירופה
צמד המחליקים האומנותיים פתחו בהצלחה את השתתפותם בטאלין ,  בתחרות האחרונה לפני משחקי החורף האולימפיים

