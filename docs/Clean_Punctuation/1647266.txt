קדימון למחליפת הסונטה
יונדאי חושפת תמונה רשמית מלאה למכונית הסלון הקונספטואלית ,  שתהווה אבן הדרך למשפחתית הגדולה i40
לפני מספר ימים חשפה יונדאי איור מעורפל למכונית סלון קונספטואלית בשם i-flow ,  לקראת הצגתה בתערוכת ז'נבה .  הפרטים אודותיה היו חלקיים וחסרים והסתכמו בסבירות גבוהה ומובנת למנועים אקולוגיים .  כעת ,  משחררת היצרנית הקוריאנית אינפורמציה מעט יותר קונקרטית הרומזת לאן בדיוק זורמים עם הדגם הרעיוני .  היא גם עושה צעד נוסף ומגלה כי המכונית תקרא i40 ,  משמע מתקרבת לייצור סדרתי כדור הבא למשפחתית הגדולה שתחליף את הסונטה .  
המכונית הסדרתית תשווק הן במרכב סדאן והן בסטיישן ,  אך התצורה הראשונית כפי שמלמד הקונספט תהיה ארבע דלתות דמויות קופה  ( ידיות כניסה נסתרות מאחור ?  )  .  אורכה המשוער יהיה כ-4.8 מ' והרוחב צפוי להיות שכיח לסגמנט .  העיצוב החיצוני יושפע רבות על מרכב הפנאיix35  ( מחליף הטוסון )  אותו פגשנו לאחרונה בהשקה האירופית ,  ומכיל סממנים ספורטיביים כגון חישוקי סגסוגת מוגדלים ועוד .  
מסתמן איפוא כי המנועים יהיו בטווח שבין 1.7 ל' ועד 2.2 ל' מסדרות הת'טה 2 ו-טכנולוגיות ה-GDI ליחידות הטורבו-דיזל הסתגלניות .  ההספקים ינועו בין 140 ל-200 כ"ס לערך ,  בשידוך לתיבות אוטומטיות שישה הילוכים אגב צמצום שיעור ה-CO2 בכמה אחוזים על פני רכב הפנאי .  המחירים באירופה אמורים להיות תחורתיים לסגמנט ,  אולם עד שיגיע הדגם לרצפת הייצור יחלפו עוד כמה חודשים ואין לדעת מתי נראה אותם על הכבישים בארץ ובאירופה .  בינתיים ,  אתם יכולים לחוות דעתכם על ה-i-flow .
 
קדימון למחליפת הסונטה
יונדאי חושפת תמונה רשמית מלאה למכונית הסלון הקונספטואלית ,  שתהווה אבן הדרך למשפחתית הגדולה i40

