שישי אישי
הורדת גיליון פנאי פלוס לדפוס עוכבה כדי להסיר ממנו ידיעה אודות מינויו של מיקי רוזנטל למגיש מהדורת שישי של ערוץ 10 .  הידיעה גם הוסרה מארכיון ynet
מדוע נעלמה הידיעה אודות מינויו של מיקי רוזנטל למגיש מהדורת שישי של ערוץ 10 מהמגזין פנאי פלוס ומאתר ynet ?  כתב המדיה של המגזין אדם סרור פנה כבר אתמול בבוקר  ( שני )  לערוץ 10 בבקשה לתגובה אודות המינוי ובשעה 15:00 עלתה ידיעה בחתימת סרור לאתר Ynet .
 לוואלה !  ברנז'ה נודע כי הידיעה אודות רוזנטל אף היתה אמורה להופיע בגליון פנאי פלוס שיתפרסם מחר  ( רביעי )  ,  אולם הורדת הגיליון לדפוס עוכבה בכדי להוציא ממנו את הידיעה ,  שגם הוסרה מארכיון אתר ynet .
 העיתונאי מיקי רוזנטל נוהג למתוח ביקורת קשה על העיתון ידיעות אחרונות והמוציא לאור שלו נוני מוזס .  רוזנטל ,  בעבר ראש מחלקת החדשות בידיעות אחרונות ,  טען לא אחת כי העיתון אינו מונע משיקולים ענייניים .  בכנס אילת לעיתונות האחרון אמר רוזנטל כי מוזס דואג רק לאינטרסים הכלכליים שלו ולא לאינטרס הציבור .  באוגוסט 2008 הוסרה מאתר ynet ידיעה שעסקה בסרטו של רוזנטל  " שיטת השקשוקה ". 
את תגובת אדם סרור ומערכת  " פנאי פלוס "  לא ניתן היה להשיג .  ב-ynet סירבו להגיב לדברים .  גורם ב-ynet אמר כי הכנסת ידיעות מהמגזינים של הקבוצה והסרתן מתנהלת על ידי המגזינים באופן עצמאי ללא מעורבות של אנשי האתר .
 
שישי אישי
הורדת גיליון פנאי פלוס לדפוס עוכבה כדי להסיר ממנו ידיעה אודות מינויו של מיקי רוזנטל למגיש מהדורת שישי של ערוץ 10 .  הידיעה גם הוסרה מארכיון ynet

