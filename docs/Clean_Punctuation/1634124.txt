מדינת ניו יורק צופה כי המגזר הפיננסי שלה יחלק בונוסים בסך 64.2 מיליארד דולר ב-2010
מחלקת התקציב של המדינה צופה עליות גם בשנים הבאות ,  עד ל-75.7 מיליארד דולר ב-2013
המגזר הפיננסי בניו יורק צפוי לחלק לעובדיו בונוסים בסך 64.2 מיליארד דולר השנה לעומת 57 מיליארד דולר ב-2009 ,  אך ב-19 מיליארד דולר פחות לעומת 2008 - לפי דו"ח מחלקת התקציב של מדינת ניו יורק .  ב-2011 צפויים הבונוסים להצטמצם מעט ל-61.9 מיליארד דולר ,  אך לשוב ולטפס ב-2012 ל-71.1 מיליארד דולר ,  וב-2013 ל-75.7 מיליארד דולר - לפי הדו"ח.וול סטריט אחראית לכ-20% מהכנסות המדינה ממסים לרוב ,  אך בשל המעבר של חברות רבות לתשלום הבונוסים באמצעות מניות ומענקי אופציות ומניות דחויים ,  מסים אלה לרוב נגבים בעיכוב של כמה שנים .  מדינת ניו יורק נשענת במידה רבה גם על מיסוי רווחי הון ,  שצנח ב-35.1% ב-2009 וב-52.6% ב-2008 .  לעומת זאת ,  ב-2010 צפויות ההכנסות ממיסוי רווחי הון לזנק ב-58.7% ,  לפי הדו"ח.השכר במדינת ניו יורק ירד ב-6.1% ב-2009 ,  בעיקר בשל ירידה של כ-51% בבונוסים במגזר הפיננסי .  בארה"ב כולה נרשמה ירידה של 3.3% בשכר העובדים .
 
מדינת ניו יורק צופה כי המגזר הפיננסי שלה יחלק בונוסים בסך 64.2 מיליארד דולר ב-2010
מחלקת התקציב של המדינה צופה עליות גם בשנים הבאות ,  עד ל-75.7 מיליארד דולר ב-2013

