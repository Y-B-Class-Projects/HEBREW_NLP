ז'וזה מוריניו הושעה לשלושה משחקים
מאמן אינטר אף נקנס ב-40 אלף יורו על שביצע תנועה המדמה אזיקים והתפרץ במנהרה .  שני משחקים בחוץ לקמביאסו ומונטארי
המשחק בין אינטר וספמדוריה בשבת הבטיח הרבה ,  אך קיים בעיקר מחלוקות סביב השיפוט של פאולו טליאבנטו .  בעוד שעל הדשא לא נרשמו שערים ,  שלף השופט שלושה כרטיסים אדומים במספר - הראשון לוולטר סמואל ,  השני לאיבן קורדובה ,  והשלישי לג'מפאולו פאציני .  הערב  ( שני )  מתברר כי הבלגאן שהיה על כר הדשא בסן סירו לא הסתיים עם השריקה לסיום ,  כאשר ההתאחדות האיטלקית החליטה להשעות את מאמן הנראזורי ,  ז'וזה מוריניו ,  לשלושה משחקים בעקבות התנהגותו במשחק .
 ליתר דיוק , " המיוחד "  נענש על שהצמיד את ידיו וביצע תנועה המדמה אזיקים ,  וכן על התפרצותו במנהרת השחקנים ,  שניות אחרי השריקה לסיום .  מוריניו אף נקנס ב-40 אלף יורו ,  אם כי ההרחקה תופעל רק במסגרת הליגה האיטלקית ,  ועל כן במשחק הטעון נגד צ'לסי מוריניו יוכל לעמוד על הקווים .
 עם זאת ,  העונשים בקרב אינטר לא הסתיימו רק בקרב מאמנם .  סמואל וקורדובה ,  שכאמור הורחקו באותו משחק ,  קיבלו עונש השעיה של משחק אחד ,  בעוד אסטבן קמביאסו וסולי מונטארי ,  שהיו מעורבים בתקריות שונות מחוץ למגרש ,  הושעו לשני משחקים כל אחד .  המועדון כולו נקנס ב-25 אלף יורו על שאוהדיו השליכו בקבוקי פלסטיק אל עבר הקוון במהלך המחצית הראשונה .
 
ז'וזה מוריניו הושעה לשלושה משחקים
מאמן אינטר אף נקנס ב-40 אלף יורו על שביצע תנועה המדמה אזיקים והתפרץ במנהרה .  שני משחקים בחוץ לקמביאסו ומונטארי

