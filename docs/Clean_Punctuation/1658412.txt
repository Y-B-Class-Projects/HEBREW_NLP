אפל תשיק גירסה לאייפון ברשת הסלולר של ורייזון ;  המניה בשיא
עד כה הייתה AT & T מפעילת הסלולר הבלעדית של אייפון בארה"ב ;  הדיווח מעלה את מניית אפל ב-1.4%
מניות אפל עולות ב-1.4% לשיא לאחר דיווח כי החברה מפתחת דגם חדש של iphone ,  שיפעל ברשת הסלולרית של ורייזון בארה"ב .  אפל השיקה דגם חדש של הטלפון החכם הפופולרי מדי קיץ ב-3 השנים האחרונות ,  אך עד כה הייתה at & t המפעילה היחידה בארה"ב בה פעלו המכשירים .  מצב זה צפוי להשתנות ,  לפי דיווח של  " וול סטריט ג'ורנל ",  אם אפל אכן מפתחת מכשיר הפועל בטכנולוגיית cdma המאפיינת את ורייזון .  ורייזון ואפל לא מסרו תגובה.מניות אפל עלו מוקדם יותר לשיא של 236.95 דולר למניה ,  אך נסוגו מעט מאז ,  ונסחרות כעת ב-235.8 דולר למניה .  מניות ורייזון עולות ב-2.7% .  מניית at & t נחלשת בעקבות ההודעה ב-2.1%.שמועות על אייפון עבור הרשת הסלולרית של ורייזון נפוצות כבר כמה חודשים .  at & t הייתה המפעילה הבלעדית של אייפון בארה"ב מאז השקתו ב-2007 ,  וחלק מהמשתמשים מתלוננים על איכות הרשת הירודה של החברה .  אות נוסף לפיתוח אייפון עבור ורייזון הוא זכייתה של חברת אסוסטק הטייוואנית בחוזה לייצור אייפונים בטכנולוגיית cdma .  אסוסטק תתחיל לספק מכשירים אלה כבר בשנה הבאה ,  לדברי מקורו ,  אך לא ברור האם יעדם יהיה ורייזון .
 
אפל תשיק גירסה לאייפון ברשת הסלולר של ורייזון ;  המניה בשיא
עד כה הייתה AT & T מפעילת הסלולר הבלעדית של אייפון בארה"ב ;  הדיווח מעלה את מניית אפל ב-1.4%

