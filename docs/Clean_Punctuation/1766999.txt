היום שאחרי :  יוקם לאלתר צוות יישום
אסון השריפה ברכס הכרמל חשף ליקויים ומחדלים אין ? ספור .  מחדלים ברמה הלאומית ,  המופיעים בעשרות דו"חות ,  ועדות בדיקה ,  ובעיתוי מפתיע ,  גם בדו"ח המעקב של מבקר המדינה .  בד בבד ,  צוותי היישום ,  העוסקים בשיקום ובפיצוי ,  החלו בעבודתם .  הממשלה מצידה תחליט  ( ותבצע )  על הקמת רשות לאומית לכבאות ,  תפרק את 24 איגודי הערים שעניינם מינויים פוליטיים ,  כיבודים ונסיעות סרק לחו"ל על גבו של משלם המסים התמים ,  ותקים מערך כבאות איחוד מקצועי - מצויד ומותאם לתרחישי האיום והייחוס האמיתיים - כחלק בלתי נפרד מהמערך לביטחון הפנים .  
הבעיה היא עם האחראים המקומיים לאסון ולשורת המחדלים ,  שלא התבלבלו ופצחו במבצע יחצ"ני המפאר את מעשיהם ,  כולל עיוות נתונים והסטת תשומת הלב ממחדליהם .  מבול של ראיונות שקריים ,  הסחת הדעת מהעיקר לטפל ,  ישיבות הלל ותשבחות עצמאיות מובילים אותנו בדרך הקצרה ל"אלבומי הניצחון ",  שכמו במלחמת לבנון השנייה מבקשים שוב לצרוב בדעת הקהל כמה עמלו והצליחו כמעט לבדם ,  ובזכותם ורק בזכותם ,  להתגבר על האש .
 במלחמה על רכס הכרמל נפלו ,  כמו במערכות קודמות ,  טובי הלוחמים והחברים הקרובים .  הכבאים ,  השוטרים ,  החיילים ,  המתנדבים והאזרחים מן השורה הם הגיבורים האמיתיים .  ככל שחולף הזמן ,  כך מנסרות בחלל האוויר שאלות המחייבות מענה מיידי כגון :  מדוע לא הצליחו להתגבר על השריפה בעת שפרצה ,  מ ? 11:15 עד 13:30 ?  מדוע הכבאיות מתחנת האוניברסיטה ,  שהוקמה כלקח משריפת 1989 ,  לא הגיבו באופן מיידי ?  כיצד קורה שאיגוד הכבאות לא מתריע ומונע את ההתיישבות ההזויה שבגבעת וולפסון ,  המסכנת בכל שריפה את כוחות ההצלה בתרחיש בלהות ידוע ?  מה אירע בתגובה הראשונית של הכוחות ?  כיצד זה פעל ?  מי פתח או סגר את הכביש מבית אורן לצומת דמון ?  כיצד פונו או לא פונו אסירי דמון ?  איך ייתכן שלא ננקטו אמצעי מנע ?  שאלות אלה ואחרות מחייבות מענה .  והעיקר עוד לפנינו :  איך משנים ,  ומיד ,  את המציאות הבלתי אפשרית ברכס הכרמל כדי למנוע את הנזק באירוע הבא ? 
הכרמל הוא נכס לאומי המאגד סביבו 200 אלף תושבים בכל צורות ההתיישבות .  ההיערכות הנוכחית גורסת כי איגוד ערים חיפה לכבאות ומשטרת מרחב חוף הם העוגן שמסביבו מנהלים אירועים המתרחשים על הרכס .  היערכות זו כשלה .  בתרחיש איום של שריפה או של חומרים רעילים ומסוכנים ,  כמו גם בתרחיש כימי ביולוגי ,  יודעים אנשי המקצוע כי לתגובה הראשונית יש השפעה מכרעת על תוצאות האירוע .  היעדר פריסה מוקדמת על הכרמל ,  חוסר ניצול של חיישני אש ותצפיתנים ובעיקר היעדר מוכנות מוקדמת העוסקת בפינוי ובסילוק של אזורים מסוכנים  ( כמו פינוי חמישה בתים בלב יער ,  יצירת שבילי אש עבים סביב יישובים או קיום דיון עומק השואל אם מיקומו של כלא ביטחוני ,  המחייב פינוי במחזוריות של אחת לחמש שנים בתנאים מוגנים ,  הוא חיוני ואין אפשרות אחרת )  - כל אלה מובילים למסקנה האחת שמחייבת יצירת תשתית ארגונית ומבצעית אחרת סביב הרכס .  מפקדה קבועה וכוחות המבצעים כדבר שבשגרה פעולות למען היער וסביבתו  ( פעולות מניעה ,  נוכחות ,  התראה והרתעה )  מהווים את התגובה הראשונית ההולמת לאירוע מתמשך בעת חירום .  
אני שייך לאלה הסבורים שיש חובה לדרוש נשיאה באחריות אישית ולפעול ללא דיחוי .  אולם הקמת ועדת חקירה ממלכתית שתתפרס על פני שנתיים  ( במקרה הטוב )  ,  ובסופו של דבר תגיע לאותן מסקנות והמלצות שאליהן הגיע מבקר המדינה בדו"ח האחרון ,  תגרום לעוד טיוח וסחבת .  אשר על כן יהיה זה נכון להקים צוות בדיקה ויישום שלישי ,  נוסף על צוות השיקום והקמת הרשות לכבאות ,  שיספק תשובות אמת לשאלות הקשות ובעיקר יקים את המערך האחר על רכס הכרמל .  כדי שהצוות יהיה עם שיניים ,  יעיל ותכליתי ,  עליו להיות על ? משרדי ,  מגובה בסמכויות המתאימות ובעיקר נהנה מאמון הצבור .  זמן עבודתו צריך להיות קצוב ,  ובתפקידו ישמש הן לבדיקה והן ליישום .  
דומני שבמציאות הנוכחית אנשי משרד המבקר נהנים מאמון רב בקרב הציבור ומהיעדר משוא פנים ,  ומצטיירים ככאלה העובדים בזמן אמת .  לו בבדיקה בלבד עסקינן ,  היית ממליץ ללא היסוס על משרד המבקר לעמוד גם בראש הצוות השלישי כיוון שהיישום במקרה זה הוא העיקר .  כדאי שעבודתו תחל לאלתר .  משרד המבקר וועדות הכנסת יהיו השוט המאיים שיבטיח ביצוע מהיר ותכליתי .  עד אז מוצע לכולנו לנהוג מנהג אבלים .  כואבים ,  צנועים ,  חורקים שיניים ,  מפיקים לקחי אמת ,  נמנעים מחגיגות ניצחון ומשירי הלל .  

היום שאחרי :  יוקם לאלתר צוות יישום
nan
