לבני : " היחס לטורקיה החליש ישראל בעולם "
 שרת החוץ לשעבר ציפי לבני תוקפת את הממשלה ואת הנהגת משרד החוץ על ניהול המשבר עם טורקיה . " מי שחושב שהגן על האינטרס הישראלי במשחק כסאות ,  עשה טעות "
 שרת החוץ לשעבר ויו"ר האופוזיציה ,  ציפי לבני ,  תקפה היום  ( חמישי )  בחריפות את התנהלות הממשלה וראשי משרד החוץ בפרשת השגריר הטורקי . " מי שחושב שהדרך להגן על האינטרסים של ישראל זה במשחקי כסאות ,  עושה טעות אסטרטגית ",  אמרה לבני .
" התוצאה של הימים האחרונים היא שההנהגה דיברה חזק פנימה והחלישה את ישראל כלפי חוץ .  הקיצונים חושבים שישראל מבינה רק איומים .  לא סגן שר החוץ הוא הבעיה ,  מה שחשוב זה איפה נמצא ראש הממשלה .  עוסקים במי מגבה את מי במקום לפתור משבר ומה שניזוק זה מדינת ישראל והאינטרסים שלה ",  אמרה לבני .  
יו"ר האופוזיציה הוסיפה שעד כה נמנעה מלהגיב משום שלדבריה , " לא נכון היה ליצור מצב שבו תוקפים את ישראל מבפנים תוך כדי משבר משנגמר המשבר - אסור לעבור לסדר היום על ההתנהלות הזאת ". 
הבוקר פרסמה לשכת סגן שר החוץ דני אילון הודעה בעקבות מכתב ההתנצלות שהעביר אמש אילון לשגריר טורקיה בתל אביב בעקבות הפרשה .  מלשכת סגן השר נמסר כי  " ישראל יצאה נשכרת מהמשבר .  טורקיה תיזהר בהתבטאויותיה .  הכלבים נובחים והשיירה עוברת .  ישראל יצאה נשכרת מדרך ניהול המשבר על ידי סגן שר החוץ דני אילון ",  לשון ההודעה .  
במכתב ההתנצלות עצמו מסר אילון לשגריר הטורקי כי  " אני רוצה להביע את הערכתי עבורך ועבור העם הטורקי ומבטיח לך כי אף שיש לנו חילוקי דעות במספר נושאים ,  הם צריכים להיות נדונים ולהיפתר רק באמצעות פתיחות וכבוד הדדי בערוצים הדיפלומטיים בין שתי הממשלות שלנו ".   
" לא היתה לי שום כוונה להשפיל אותך באופן אישי ואני מתנצל על הדרך שבה המהלך טופל ונתפס .  בבקשה העבר זאת לעם הטורקי ,  שעבורו יש לנו כבוד רב .  אני מקווה שגם ישראל וגם טורקיה יחפשו ערוצים דיפלומטיים ואדיבים כדי להעביר מסרים כמו ששתי בעלות ברית צריכות ",  סיכם סגן שר החוץ .
 
לבני : " היחס לטורקיה החליש ישראל בעולם "
 שרת החוץ לשעבר ציפי לבני תוקפת את הממשלה ואת הנהגת משרד החוץ על ניהול המשבר עם טורקיה . " מי שחושב שהגן על האינטרס הישראלי במשחק כסאות ,  עשה טעות "
 
