מנגנון הגנה
מיאמי שיתקה את ההתקפה של ההוקס והנחילה לה הפסד רביעי רצוף ,  92:75 .  פול גבר על וויליאמס ,  ההורנטס גברו על יוטה
מיאמי הצליחה לעצור הלילה  ( שלישי )  לחלוטין את ההתקפה של אטלנטה ,  ויכולת התקפית מספקת של דווין וויד ומייקל ביזלי העניקו להיט ניצחון 75:93 והנחילו להוקס הפסד רביעי רצוף .  לראשונה זה שמונה משחקים ,  קווין דוראנט לא קלע 30 נקודות ומעלה ,  אבל אוקלוהומה הגיעה לשיקגו והנחילה לבולס עוד הפסד ,  98:85 .  כריס פול גבר על דרון וויליאמס בקרב בין שניים מהגארדים הבולטים בליגה ,  וניו אורלינס ניצחו ביוטה 87:91 .  הקליפרס גברו על הבלייזרס 95:105 .
 כל תוצאות הלילה:מיאמי  ( 15:17 )  - אטלנטה  ( 12:21 )  75:92שיקגו  ( 18:14 )  - אוקלוהומה  ( 15:19 )  98:85יוטה  ( 16:18 )  - ניו אורלינס  ( 16:16 )  91:87ל.א קליפרס  ( 18:15 )  - פורטלנד  ( 14:22 )  95:105
מיאמי  ( 15:17 )  - אטלנטה  ( 12:21 )  75:92
שתי הקבוצות הגיעו למשחק אחרי שלושה הפסדים רצופים ,  אבל מי שהתאוששה ראשונה הייתה מיאמי ,  בעיקר בזכות יכולת הגנתית נרשימה .  ההיט עצרו את הוקס על 75 נקודות  ( 30 מתחת לממוצע שלהם )  ועל שיא שלילי העונה של 35 אחוז מהשדה  ( 25 מ-71 )  ,  ושלטו מתחת לסלים עם יתרון 30:52 בריבאונד .  דווין וויד קלע 28 נקודות וקלט 8 ריבאונדים ,  מייקל ביזלי קלע 20 מה-22 שלו בחצי הראשון ,  ומיאמי רחוקה כרגע 3.5 משחקים מאטלנטה במקום הרביעי במזרח .  
ג'ו ג'ונסון היה היחיד בחמישייה של אטלנטה שקלע בספרות כפולות ,  עם 11 נקודות ב-4 מ-15 מהשדה .  ג'מאל קרופורד קלע מהספסל 23 נקודות ,  אבל מאמן ההוקס מייק וודסון יודע : " איך ששיחקנו היום זה בלתי מתקבל על הדעת ". 
שיקגו  ( 18:14 )  - אוקלוהומה  ( 15:19 )  98:85
קווין דוראנט אומנם נעצר לראשונה אחרי שבעה משחקים על פחות מ-30 נקודות ,  אבל אוקלהומה של העונה היא הרבה מעבר לדוראנט .  הפעם ראסל ווסטברוק הוליך את קלעי הת'אנדר עם 29 נקודות  ( 13 מ-24 מהשדה ,  7 ריבאונדים ו-6 אסיסטים )  ,  והקבוצה שהצליחה לנצח לכל אורך העונה שעברה רק שמונה משחקים בדרכים מעמידה היום כבר מאזן חוץ מרשים של 8:10 .  ריצת 6:27 במהלך הרבע השלישי הבטיחה לאורחים את הניצחון ,  ואוקלוהומה במאזן עונתי 2:16 כשהיא עוצרת את יריבתה על 100 נקודות ומטה .  דוראנט הסתפק הפעם ב-25 נקודות  ( 9 מ-14 מהשדה )  ,  בעוד ג'יימס הארדן שסיים עם 13 נקודות מהספסל קלע יותר מכל שחקני הספסל של שיקגו ביחד  ( 12 נקודות בלבד )  .  דרק רוז הוליך את קלעי הבולס עם 19  ( ו-7 אסיסטים )  ,  ג'ואקים נואה סיים עם 14 ו-14 .
 יוטה  ( 16:18 )  - ניו אורלינס  ( 16:16 )  91:87
כריס פול פגש בקריירה שלו 14 פעמים את דרון וויליאמס ,  והלילה השיג ניצחון שלישי בלבד בכל המפגשים הללו .  פול אומנם הסתפק ב-12 נקודות ו-9 אסיסטים ,  אך ביצע חטיפה מכרעת ולאחר מכן השלים את המהלך שהבטיח את הניצחון להורנטס ביוטה ,  שרשמה הפסד שלישי ברציפות וחמישה מתוך ששת האחרונים .  ההורנטס ,  עם מאזן 13:3 בדרכים ,  רשמו ניצחון חוץ נדיר הודות ל-39 נקודות של דווין בראון ,  כולל חמש שלשות ,  ו-20 נקודות ו-9 ריבאונדים של דייויד ווסט .  דרון וויליאמס ,  שקלע 17 וחילק 11 ,  עבר את רף 3,000 האסיסטים בקריירה ,  קרלוס בוזר קלע 18 וקלט 14 .  
ל.א קליפרס  ( 18:15 )  - פורטלנד  ( 14:22 )  95:105
יש גבול למה שהבלייזרס יכולים לעשות בלי חצי קבוצה ,  כשהלילה שוב נעדרו סטיב בלייק ,  למרקוס אולדרידג' ורודי פרננדז .  הפעם זה נגמר בהפסד לקליפרס ,  כשכריס קיימן ,  הקלע הבולט בין הסנטרים במערב ,  קולע 20 עבור המנצחים ואריק גורדון מוסיף 19 .  הקליפרס סיימו ערב קליעות קליל של 58 אחוז מהשדה ,  כולל 62 אחוז מהשלוש  ( 8 מ-13 )  .  מרטל וובסטר קלע 25 למפסידים ,  אנדרה מילר תרם 22 ו-16 אסיסטים .  ברנדון רוי ,  אחרי 15 משחקים בהם קלע 20 ומעלה ,  הסתפק הפעם ב-6 נקודות  ( 3 מ-12 מהשדה )  .
 
מנגנון הגנה
מיאמי שיתקה את ההתקפה של ההוקס והנחילה לה הפסד רביעי רצוף ,  92:75 .  פול גבר על וויליאמס ,  ההורנטס גברו על יוטה

