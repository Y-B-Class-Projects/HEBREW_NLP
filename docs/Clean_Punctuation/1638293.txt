איך אדע אם יש לי תקלה בטויוטה ?  
שאלות ותשובות
באיזו תקלה מדובר ?  בכמה מקרים נתקעה דוושה התאוצה  ( גז )  או חזרה לאט למקומה .  במקרה כזה ,  המנוע פועל בסל"ד גבוה והמכונית ממשיכה להאיץ אף שרגל הנהג אינה על הדוושה .  עד כמה זה מסוכן ?  התקלה עלולה להיות מסוכנת רק אם הנהג נכנס לפניקה .  גם מכונית עם דוושה תקועה אפשר לבלום באופן בטוח אם מעבירים את בורר ההילוכים למצב n  ( ניוטרל )  בתיבה אוטומטית ,  או פשוט ללחוץ על המצמד  ( קלאץ' )  במכוניות ידנית .  גם לחיצה הגונה על הבלמים צריכה להספיק לבלימה בכל מצב .  בכל מקרה ,  כדאי לבדוק אם מכוניתכם נזקקת לטיפול ולגשת למוסך במהירות אם כן .  עם זאת ,  נראה שמדובר בתקלה נדירה למדי ,  ולפי יבואנית טויוטה לא ידוע על מקרים דומים בישראל .  יש לי מכונית טויוטה ,  כיצד אדע אם היא זקוקה לטיפול ?  טויוטה פירסמה באירופה את המכוניות הנדרשות לטיפול ,  רשימה הכוללת את הדגמים אוריס ,  יאריס ,  אוונסיס ,  קורולה ועוד .  בימים הקרובים תפרסם היבואנית המקומית ,  יוניון מוטורס ,  את רשימת הדגמים הנדרשים לתיקון בישראל .  במקביל ,  תיערך פנייה ישירה לבעלי המכוניות כדי להזמינם להגיע למוסך .  יש לי טויוטה מיבוא אישי ,  מה עלי לעשות ?  משרד התחבורה פונה בימים אלה לבעלי מכוניות טויוטה מיבוא אישי הנזקקות לטיפול ,  ומזמין אותם למוסכי היבואנית .  אם לא פנו אליך ,  כנראה שבמכוניתך אין תקלה פוטנציאלית .  עם זאת ,  כדאי לפנות למוסך אם אתה מרגיש בבעיות בתגובת הדוושה .  האם הפרשה תשפיע על שמירת הערך של מכוניות משומשות מתוצרת טויוטה ?  מוקדם לדעת ואין אפשרות לנבא את מחירוני המכוניות המשומשות .  לטויוטה יש מוניטין של אמינות ללא רבב ,  אולם הפרשה הזו מוכיחה שאף יצרן רכב אינו נקי מליקויים בייצור ותקלות .  איך מטפלים בתקלה במוסך ?  במסמך שפירסמה אתמול יוניון מוטורס היא מזמינה את כל בעלי מכונית טויוטה שנתקלו בתופעת  " דוושה קשה או דביקה "  להגיע לתיקון במוסך .  בימים הקרובים תפנה החברה בשיתוף משרד התחבורה לבעלי טויוטה מדגמים שונים ותבקש מהם להגיע למוסך לשם החלפת מנגנון הדוושה .
 
איך אדע אם יש לי תקלה בטויוטה ?  
שאלות ותשובות

